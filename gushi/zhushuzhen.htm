<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：朱淑真词选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>

<p align="center">朱淑真词选<br>
</p>
<p align="left"><a href="zhushuzhen.htm#1">忆秦娥 正月初六日夜月</a> <a href="zhushuzhen.htm#2">浣溪沙 
清明</a> <a href="zhushuzhen.htm#3">生查子 元夕</a> <a href="zhushuzhen.htm#4">生查子</a> <a href="zhushuzhen.htm#5">生查子</a> 
<a href="zhushuzhen.htm#6">谒金门 春半</a> <a href="zhushuzhen.htm#7">江城子 赏春</a> <a href="zhushuzhen.htm#8">减字木兰花 
春怨</a> &nbsp; <a href="zhushuzhen.htm#9"><br>
眼儿媚</a> <a href="zhushuzhen.htm#10">鹧鸪天</a> <a href="zhushuzhen.htm#11">清平乐 
夏日游湖</a> <a href="zhushuzhen.htm#12">清平乐</a> <a href="zhushuzhen.htm#13">点绛唇</a> <a href="zhushuzhen.htm#14">点绛唇</a> 
<a href="zhushuzhen.htm#15">蝶恋花 送春</a> <a href="zhushuzhen.htm#16">菩萨蛮</a> <a href="zhushuzhen.htm#17">菩萨蛮 
秋</a> <a href="zhushuzhen.htm#18">菩萨蛮 木樨</a> &nbsp; <a href="zhushuzhen.htm#19"><br>
菩萨蛮</a> <a href="zhushuzhen.htm#20">鹊桥仙 
七夕</a> <a href="zhushuzhen.htm#21">念奴娇 二首催雪</a> <a href="zhushuzhen.htm#22">卜算子</a> <a href="zhushuzhen.htm#23">西江月 
春半</a> <a href="zhushuzhen.htm#24">月华清 梨花</a> </p> 
<hr> 
<p><a name="1"></a>忆秦娥 正月初六日夜月 <p>      
<br>      
弯弯曲，新年新月钩寒玉。钩寒玉，凤鞋儿小，翠眉儿蹙。 <br>      
闹蛾雪柳添妆束，烛龙火树争驰逐。争驰逐，元宵三五，不如初六。 <p>      
<br>      
<a name="2"></a>浣溪沙 清明 <p>      
<br>      
春巷夭桃吐绛英，春衣初试薄罗轻。风和烟暖燕巢成。 <br>      
小院湘帘闲不卷，曲房朱户闷长扃。恼人光景又清明。 <p>      
<br>      
<a name="3"></a>生查子 元夕 <p>      
<br>      
去年元夜时，花市灯如昼。 <br>      
月上柳梢头，人约黄昏后。 <p>      
今年元夜时，月与灯依旧。 <br>      
不见去年人，泪湿春衫袖。 <p>      
<br>      
<a name="4"></a>生查子 <p>      
<br>      
寒食不多时，几日东风恶。 <br>      
无绪倦寻芳，闲却秋千索。 <p>      
玉减翠裙交，病怯罗衣薄。 <br>      
不忍卷帘看，寂寞梨花落。 <p>      
<br>      
<a name="5"></a>生查子 <p>      
<br>      
年年玉镜台，梅蕊宫妆困。 <br>      
今岁未还家，怕见江南信。 <p>      
酒从别后疏，泪向愁中尽。 <br>      
遥想楚云深，人远天涯近。 <p>      
<br>      
<a name="6"></a>谒金门 春半 <p>      
<br>      
春已半，触目此情无限。十二阑干闲倚遍，愁来天不管。 <br>      
好是风和日暖，输与莺莺燕燕。满院落花帘不卷，断肠芳草远。 <p>      
<br>      
<a name="7"></a>江城子 赏春 <p>      
<br>      
斜风细雨作春寒。对尊前，忆前欢，曾把梨花，寂寞泪 <br>      
阑干。芳草断烟南浦路，和别泪，看青山。 <p>      
昨宵结得梦夤缘。水云间，俏无言，争奈醒来，愁恨又 <br>      
依然。展转衾［衤周］空懊恼，天易见，见伊难。 <p>      
<br>      
<a name="8"></a>减字木兰花 春怨 <p>      
<br>      
独行独坐，独唱独酬还独卧。伫立伤神，无奈轻寒著摸人。 <br>      
此情谁见，泪洗残妆无一半。愁病相仍，剔尽寒灯梦不成。 <p>      
<br>      
<a name="9"></a>眼儿媚 <p>      
<br>      
迟迟春日弄轻柔，花径暗香流。清明过了，不堪回首，云锁朱楼。 <br>      
午窗睡起莺声巧，何处唤春愁。绿杨影里，海棠亭畔，红杏梢头。 <p>      
<br>      
<a name="10"></a>鹧鸪天 <p>      
<br>      
独倚阑干昼日长，纷纷蜂蝶斗轻狂。一天飞絮东风恶，满路桃花春水香。 <br>      
当此际，意偏长，萋萋芳草傍池塘。千钟尚欲偕春醉，幸有荼蘼与海棠。 <p>      
<br>      
<a name="11"></a>清平乐 夏日游湖 <p>      
<br>      
恼烟撩露，留我须臾住。携手藕花湖上路，一霎黄梅细雨。 <br>      
娇痴不怕人猜，和衣睡倒人怀。最是分携时候，归来懒傍妆台。 <p>      
<br>      
<a name="12"></a>清平乐 <p>      
<br>      
风光紧急，三月俄三十。拟欲留连计无及，绿野烟愁露泣。 <br>      
倩谁寄语春宵，城头画鼓轻敲。缱绻临歧嘱付，来年早到梅梢。 <p>      
<p>      
<br>      
<a name="13"></a>点绛唇 <p>      
<br>      
黄鸟嘤嘤，晓来却听丁丁木。芳心已逐，泪眼倾珠斛。 <br>      
见自无心，更调离情曲。鸳帷独。望休穷目，回首溪山绿。 <p>      
<br>      
<a name="14"></a>点绛唇 <p>      
<br>      
风劲云浓，暮寒无奈侵罗幕。髻鬟斜掠，呵手梅妆薄。 <br>      
少饮清欢，银烛花频落。恁萧索。春工已觉，点破香梅萼。 <p>      
<br>      
<a name="15"></a>蝶恋花 送春 <p>      
<br>      
楼外垂杨千万缕，欲系青春，少住春还去。犹自风前飘柳絮，随春且看归何处。 <br>      
绿满山川闻杜宇。便做无情，莫也愁人苦。把酒送春春不语，黄昏却下潇潇雨。 <p>      
<p>      
<a name="16"></a>菩萨蛮 <p>      
<br>      
山亭水榭秋方半，凤帷寂寞无人伴。 愁闷一番新，双蛾只旧颦。 <br>      
起来临绣户，时有疏萤度。多谢月相怜，今宵不忍圆。 <p>      
<br>      
<a name="17"></a>菩萨蛮 秋 <p>      
<br>      
秋声乍起梧桐落，蛩吟唧唧添萧索。欹枕背灯眠，月和残梦圆。 <br>      
起来钩翠箔，何处寒砧作。独倚小阑干，逼人风露寒。 <p>      
<p>      
<a name="18"></a>菩萨蛮 木樨 <p>      
<br>      
也无梅柳新标格，也无桃李妖娆色。一味恼人香，群花争敢当。 <br>      
情知天上种，飘落深岩洞。不管月宫寒，将枝比并看。 <p>      
<p>      
<a name="19"></a>菩萨蛮 <p>      
<br>      
湿云不渡溪桥冷，娥寒初破东风影。溪下水声长，一枝和月香。 <br>      
人怜花似旧，花不知人瘦。独自倚阑干，夜深花正寒。 <p>      
<br>      
<a name="20"></a>鹊桥仙 七夕 <p>      
<br>      
巧云妆晚，西风罢暑，小雨翻空月坠。牵牛织女几经秋，尚多少、离肠恨泪。 <br>      
微凉入袂，幽欢生座，天上人间满意。何如暮暮与朝朝，更改却、年年岁岁。 <p>      
<br>      
<a name="21"></a>念奴娇 二首催雪 <p>      
<br>      
冬晴无雪，是天心未肯，化工非拙。不放玉花飞堕地，留在广寒宫阙。云欲同时，霰将集处，红日三竿揭。六花翦就，不知何处施设。 <p>      
应念陇首寒梅，花开无伴，对景真愁绝。待出和羹金鼎手，为把玉盐飘撒。沟壑皆平，乾坤如画，更吐冰轮洁。梁园燕客，夜明不怕灯灭。 <p>      
<br>      
又 <p>      
<br>      
鹅毛细翦，是琼珠密洒，一时堆积。斜倚东风浑漫漫，顷刻也须盈尺。玉作楼台，铅溶天地，不见遥岑碧。佳人作戏，碎揉些子抛掷。 <p>      
争奈好景难留，风［亻孱］雨［亻愁］，打碎光凝色。总有十分轻妙态，谁似旧时怜惜。担阁梁吟，寂寥楚舞，笑捏狮儿只。梅花依旧，岁寒松竹三益。 <p>      
<p>      
<a name="22"></a>卜算子 <p>      
<br>      
竹里一枝斜，映带林逾静。雨后清奇画不成，浅水横疏影。 <br>      
吹彻小单于，心事思重省。拂拂风前度暗香，月色侵花冷。 <p>      
<br>      
<a name="23"></a>西江月 春半 <p>      
<br>      
办取舞裙歌扇，赏春只怕春寒。卷帘无语对南山，已觉绿肥红浅。 <br>      
去去惜花心懒，踏青闲步江干。恰如飞鸟倦知还，澹荡梨花深院。 <p>      
<br>      
<a name="24"></a>月华清 梨花 <p>      
<br>      
雪压庭春，香浮花月，揽衣还怯单薄。欹枕裴回，又听一声干鹊。粉泪共宿雨阑干，清梦与、寒云寂寞。除却，是江梅曾许，诗人吟作。 <p>      
长恨晓风漂泊，且莫遣香肌，瘦减如削。深杏夭桃，端的为谁零落。况天气妆点清明，对美景、不妨行乐。拌著，向花时取，一杯独酌。      
</p>      
<hr>      
      
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>      
      
</html>      
      
      
      
