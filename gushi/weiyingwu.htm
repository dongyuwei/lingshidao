<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：韦应物诗全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">韦应物诗全集</p>
<p align="left">韦应物（737～792或793），唐代诗人。长安(今陕西西安)人。自天宝十载(751) 
至天宝末，以三卫郎为玄宗近侍,常出入宫闱,扈从游幸。安史乱起，玄宗奔蜀，他流落失职，始立志读书。广德二年(764)前后,为洛阳丞。后因惩办不法军吏，被讼于府衙，愤而辞官,闲居东城同德精舍。大历十年(775)为京兆府功曹参军,代理高陵宰。十三年,任鄂县令。建中二年(781)擢比部员外郎,在长安与畅当、刘太真、李儋、吉中孚等相交游。次年出为滁州刺史。兴元元年 (784)冬罢任,因贫不能归长安,暂居滁州西涧。贞元元年(785)，为江州刺史。贞元四年，入朝为左司郎中。次年出为苏州刺史，与顾况、秦系、孟郊、丘丹、皎然等均有唱酬往来。贞元七年退职,寄居苏州永定寺。世称韦江州、韦左司或韦苏州。韦应物诗中最为人们传诵的是山水田园诗。后人每以“陶韦”或“王孟韦柳”并称，把他归入山水田园诗派。今传韦应物集有《四部丛刊》影印明嘉靖10卷本《韦江州集》,清汪立名辑订两卷本《韦苏州诗集》,民国时陶风楼影印南宋刘辰翁校点10卷本《韦苏州集》。《千唐志斋藏石》有韦应物广德元年所撰《唐东平郡巨野县令李璀墓志》，为诸本韦集及《全唐文》所不载，韦应物传世散文仅此一篇。事迹见《唐诗纪事》、《唐才子传》。孙望《韦应物事迹考述》，傅璇琮《唐代诗人丛考・韦应物系年考证》可参看。　　　　　　　　　　　 
　　　</p>
<hr>
<p>
　　　　　　　　　　　　　　　　 <p>卷一百八十六 <p>卷186_1 「拟古诗十二首」韦应物 <br>
　　辞君远行迈，饮此长恨端。已谓道里远，如何中险艰。 <br>
　　流水赴大壑，孤云还暮山。无情尚有归，行子何独难。 <br>
　　驱车背乡园，朔风卷行迹。严冬霜断肌，日入不遑息。 <br>
　　忧欢容发变，寒暑人事易。中心君讵知，冰玉徒贞白。 <br>
　　黄鸟何关关，幽兰亦靡靡。此时深闺妇，日照纱窗里。 <br>
　　娟娟双青娥，微微启玉齿。自惜桃李年，误身游侠子。 <br>
　　无事久离别，不知今生死。 <br>
　　峨峨高山巅，浼浼青川流。世人不自悟，驰谢如惊q. <br>
　　百金非所重，厚意良难得。旨酒亲与朋，芳年乐京国。 <br>
　　京城繁华地，轩盖凌晨出。垂杨十二衢，隐映金张室。 <br>
　　汉宫南北对，飞观齐白日。游泳属芳时，平生自云毕。 <br>
　　绮楼何氛氲，朝日正杲杲。四壁含清风，丹霞射其牖。 <br>
　　玉颜上哀啭，绝耳非世有。但感离恨情，不知谁家妇。 <br>
　　孤云忽无色，边马为回首。曲绝碧天高，馀声散秋草。 <br>
　　徘徊帷中意，独夜不堪守。思逐朔风翔，一去千里道。 <br>
　　嘉树蔼初绿，靡芜叶幽芳。君子不在赏，寄之云路长。 <br>
　　路长信难越，惜此芳时歇。孤鸟去不还，缄情向天末。 <br>
　　月满秋夜长，惊鸟号北林。天河横未落，斗柄当西南。 <br>
　　寒蛩悲洞房，好鸟无遗音。商飙一夕至，独宿怀重衾。 <br>
　　旧交日千里，隔我浮与沉。人生岂草木，寒暑移此心。 <br>
　　酒星非所酌，月桂不为食。虚薄空有名，为君长叹息。 <br>
　　兰蕙虽可怀，芳香与时息。岂如凌霜叶，岁暮蔼颜色。 <br>
　　折柔将有赠，延意千里客。草木知贱微，所贵寒不易。 <br>
　　神州高爽地，遐瞰靡不通。寒月野无绿，寥寥天宇空。 <br>
　　阴阳不停驭，贞脆各有终。汾沮何鄙俭，考何退穷。 <br>
　　反志解牵R，无为尚劳躬。美人夺南国，一笑开芙蓉。 <br>
　　清镜理容发，褰帘出深重。艳曲呈皓齿，舞罗不堪风。 <br>
　　慊慊情有待，赠芳为我容。可嗟青楼月，流影君帷中。 <br>
　　春至林木变，洞房夕含清。单居谁能裁，好鸟对我鸣。 <br>
　　良人久燕赵，新爱移平生。别时双鸳绮，留此千恨情。 <br>
　　碧草生旧迹，绿琴歇芳声。思将魂梦欢，反侧寐不成。 <br>
　　揽衣迷所次，起望空前庭。孤影中自恻，不知双涕零。 <br>
　　秋天无留景，万物藏光辉。落叶随风起，愁人独何依。 <br>
　　华月屡圆缺，君还浩无期。如何雨绝天，一去音问违。 <br>
　　有客天一方，寄我孤桐琴。迢迢万里隔，托此传幽音。 <br>
　　冰霜中自结，龙凤相与吟。弦以明直道，漆以固交深。 <br>
　　白日淇上没，空闺生远愁。寸心不可限，淇水长悠悠。 <br>
　　芳树自妍芳，春禽自相求。徘徊东西厢，孤妾谁与俦。 <br>
　　年华逐丝泪，一落俱不收。 <p>卷186_2 「杂体五首」韦应物 <br>
　　沉沉匣中镜，为此尘垢蚀。辉光何所如，月在云中黑。 <br>
　　南金既雕错，Q带共辉饰。空存鉴物名，坐使妍蚩惑。 <br>
　　美人竭肝胆，思照冰玉色。自非磨莹工，日日空叹息。 <br>
　　古宅集祆鸟，群号枯树枝。黄昏窥人室，鬼物相与期。 <br>
　　居人不安寝，搏击思此时。岂无鹰与r，饱肉不肯飞。 <br>
　　既乖逐鸟节，空养凌云姿。孤负肉食恩，何异城上鸱。 <br>
　　春罗双鸳鸯，出自寒夜女。心精烟雾色，指历千万绪。 <br>
　　长安贵豪家，妖艳不可数。裁此百日功，唯将一朝舞。 <br>
　　舞罢复裁新，岂思劳者苦。 <br>
　　同声自相应，体质不必齐。谁知贾人铎，能使大乐谐。 <br>
　　铿锵发宫徵，和乐变其哀。人神既昭享，凤鸟亦下来。 <br>
　　岂非至贱物，一奏升天阶。物情苟有合，莫问玉与泥。 <br>
　　碌碌荆山璞，卞和献君门。荆璞非有求，和氏非有恩。 <br>
　　所献知国宝，至公不待言。是非吾欲默，此道今岂存。 <p>卷186_3 「与友生野饮效陶体」韦应物 <br>
　　携酒花林下，前有千载坟。于时不共酌，奈此泉下人。 <br>
　　始自玩芳物，行当念徂春。聊舒远世踪，坐望还山云。 <br>
　　且遂一欢笑，焉知贱与贫。 <p>卷186_4 「效何水部二首」韦应物 <br>
　　玉宇含清露，香笼散轻烟。应当结沉抱，难从兹夕眠。 <br>
　　夕漏起遥恨，虫响乱秋阴。反复相思字，中有故人心。 <p>卷186_5 「效陶彭泽」韦应物 <br>
　　霜露悴百草，时菊独妍华。物性有如此，寒暑其奈何。 <br>
　　掇英泛浊醪，日入会田家。尽醉茅檐下，一生岂在多。 <p>卷186_6 「大梁亭会李四栖梧作」韦应物 <br>
　　梁王昔爱才，千古化不泯。至今蓬池上，远集八方宾。 <br>
　　车马平明合，城郭满埃尘。逢君一相许，岂要平生亲。 <br>
　　入仕三十载，如何独未伸。英声久籍籍，台阁多故人。 <br>
　　置酒发清弹，相与乐佳辰。孤亭得长望，白日下广津。 <br>
　　富贵良可取，A来西入秦。秋风旦夕起，安得客梁陈。 <p>卷186_7 「燕李录事」韦应物 <br>
　　与君十五侍皇闱，晓拂炉烟上赤墀。花开汉苑经过处， <br>
　　雪下骊山沐浴时。近臣零落今犹在，仙驾飘u不可期。 <br>
　　此日相逢思旧日，一杯成喜亦成悲。 <p>卷186_8 「淮上喜会梁川故人」韦应物 <br>
　　江汉曾为客，相逢每醉还。浮云一别后，流水十年间。 <br>
　　欢笑情如旧，萧疏鬓已斑。何因北归去，淮上对秋山。 <p>卷186_9 「扬州偶会前洛阳卢耿主簿（应物顷贰洛阳常有连骑之游）」韦应物 <br>
　　楚塞故人稀，相逢本不期。犹存袖里字，忽怪鬓中丝。 <br>
　　客舍盈樽酒，江行满箧诗。更能连骑出，还似洛桥时。 <p>卷186_10 「贾常侍林亭燕集」韦应物 <br>
　　高贤侍天陛，迹显心独幽。朱轩骛关右，池馆在东周。 <br>
　　缭绕接都城，氤氲望嵩丘。群公尽词客，方驾永日游。 <br>
　　朝旦气候佳，逍遥写烦忧。绿林蔼已布，华沼澹不流。 <br>
　　没露摘幽草，涉烟玩轻舟。圆荷既出水，广厦可淹留。 <br>
　　放神遗所拘，觥罚屡见酬。乐燕良未极，安知有沉浮。 <br>
　　醉罢各云散，何当复相求。 <p>卷186_11 「月下会徐十一草堂」韦应物 <br>
　　空斋无一事，岸帻故人期。暂辍观书夜，还题玩月诗。 <br>
　　远钟高枕后，清露卷帘时。暗觉新秋近，残河欲曙迟。 <p>卷186_12 「移疾会诗客元生与释子法朗，因贻诸祠曹」韦应物 <br>
　　对此嘉树林，独有戚戚颜。抱瘵知旷职，淹旬非乐闲。 <br>
　　释子来问讯，诗人亦扣关。道同意暂遣，客散疾徐还。 <br>
　　园径自幽静，玄蝉噪其间。高窗瞰远郊，暮色起秋山。 <br>
　　英曹幸休暇，心所攀。 <p>卷186_13 「慈恩伽蓝清会」韦应物 <br>
　　素友俱薄世，屡招清景赏。鸣钟悟音闻，宿昔心已往。 <br>
　　重门相洞达，高宇亦遐朗。岚岭晓城分，清阴夏条长。 <br>
　　氲氛芳台馥，萧散竹池广。平荷随波泛，回飙激林响。 <br>
　　蔬食遵道侣，泊怀遗滞想。何彼尘昏人，区区在天壤。 <p>卷186_14 「夜偶诗客操公作」韦应物 <br>
　　尘襟一潇洒，清夜得禅公。远自鹤林寺，了知人世空。 <br>
　　惊禽翻暗叶，流水注幽丛。多谢非玄度，聊将诗兴同。 <p>卷186_15 「与韩库部会王祠曹宅作」韦应物 <br>
　　闲门荫堤柳，秋渠含夕清。微风送荷气，坐客散尘缨。 <br>
　　守默共无吝，抱冲俱寡营。良时颇高会，琴酌共开情。 <p>卷186_16 「晦日处士叔园林燕集」韦应物 <br>
　　遽看q叶尽，坐阙芳年赏。赖此林下期，清风涤烦想。 <br>
　　始萌动新煦，佳禽发幽响。岚岭对高斋，春流灌蔬壤。 <br>
　　樽酒遗形迹，道言屡开奖。幸蒙终夕欢，聊用税归鞅。 <p>卷186_17 「扈亭西陂燕赏」韦应物 <br>
　　杲杲朝阳时，悠悠清陂望。嘉树始氤氲，春游方浩荡。 <br>
　　况逢文翰侣，爱此孤舟漾。绿野际遥波，横云分叠嶂。 <br>
　　公堂日为倦，幽襟自兹旷。有酒今满盈，愿君尽弘量。 <p>卷186_18 「西郊燕集」韦应物 <br>
　　济济众君子，高宴及时光。群山霭遐瞩，绿野布熙阳。 <br>
　　列坐遵曲岸，披襟袭兰芳。野庖荐嘉鱼，激涧泛羽觞。 <br>
　　众鸟鸣茂林，绿草延高冈。盛时易徂谢，浩思坐飘r. <br>
　　眷言同心友，兹游安可忘。 <p>卷186_19 「春宵燕万年吉少府中孚南馆」韦应物 <br>
　　始见斗柄回，复兹霜月霁。河汉上纵横，春城夜迢递。 <br>
　　宾筵接时彦，乐燕凌芳岁。稍爱清觞满，仰叹高文丽。 <br>
　　欲去返郊扉，端为一欢滞。 <p>卷186_20 「滁州园池燕元氏亲属」韦应物 <br>
　　日暮游清池，疏林罗高天。馀绿飘霜露，夕气变风烟。 <br>
　　水门架危阁，竹亭列广筵。一展私姻礼，屡叹芳樽前。 <br>
　　感往在兹会，伤离属颓年。明晨复云去，且愿此流连。 <p>卷186_21 「郡楼春燕」韦应物 <br>
　　众乐杂军@，高楼邀上客。思逐花光乱，赏馀山景夕。 <br>
　　为郡访凋瘵，守程难损益。聊假一杯欢，暂忘终日迫。 <p>卷186_22 「南塘泛舟会元六昆季」韦应物 <br>
　　端居倦时燠，轻舟泛回塘。微风飘襟散，横吹绕林长。 <br>
　　云澹水容夕，雨微荷气凉。一写勤意，宁用诉华觞。 <p>卷186_23 「郡斋雨中与诸文士燕集」韦应物 <br>
　　兵卫森画戟，宴寝凝清香。海上风雨至，逍遥池阁凉。 <br>
　　烦疴近消散，嘉宾复满堂。自惭居处崇，未睹斯民康。 <br>
　　理会是非遣，性达形迹忘。鲜肥属时禁，蔬果幸见尝。 <br>
　　俯饮一杯酒，仰聆金玉章。神欢体自轻，意欲凌风翔。 <br>
　　吴中盛文史，群彦今汪洋。方知大藩地，岂曰财赋疆。 <p>卷186_24 「军中冬燕」韦应物 <br>
　　沧海已云晏，皇恩犹念勤。式燕遍恒秩，柔远及斯人。 <br>
　　兹邦实大藩，伐鼓军乐陈。是时冬服成，戎士气益振。 <br>
　　虎竹谬朝寄，英贤降上宾。旋罄周旋礼，愧无海陆珍。 <br>
　　庭中丸剑阑，堂上歌吹新。光景不知晚，觥酌岂言频。 <br>
　　单醪昔所感，大醵况同忻。顾谓军中士，仰答何由申。 <p>卷186_25 「司空主簿琴席」韦应物 <br>
　　烟华方散薄，蕙气犹含露。澹景发清琴，幽期默玄悟。 <br>
　　流连白雪意，断续回风度。掩抑虽已终，忡忡在幽素。 <p>卷186_26 「与村老对饮」韦应物 <br>
　　鬓眉雪色犹嗜酒，言辞淳朴古人风。 <br>
　　乡村年少生离乱，见话先朝如梦中。 <p>
　　卷一百八十七 <p>卷187_1 「城中卧疾，知阎、薛二子屡从邑令饮，因以赠之」韦应物 <br>
　　车马日萧萧，胡不枉我庐。方来从令饮，卧病独何如。 <br>
　　秋风起汉皋，开户望平芜。即此吝音素，焉知中密疏。 <br>
　　渴者不思火，寒者不求水。人生羁寓时，去就当如此。 <br>
　　犹希心异迹，眷眷存终始。 <p>卷187_2 「听嘉陵江水声，寄深上人」韦应物 <br>
　　凿崖泄奔湍，称古神禹迹。夜喧山门店，独宿不安席。 <br>
　　水性自云静，石中本无声。如何两相激，雷转空山惊。 <br>
　　贻之道门旧，了此物我情。 <p>卷187_3 「高陵书情，寄三原卢少府」韦应物 <br>
　　直方难为进，守此微贱班。开卷不及顾，沉埋案牍间。 <br>
　　兵凶久相践，徭赋岂得闲。促戚下可哀，宽政身致患。 <br>
　　日夕思自退，出门望故山。君心倘如此，携手相与还。 <p>卷187_4 「假中对雨，呈县中僚友」韦应物 <br>
　　却足甘为笑，闲居梦杜陵。残莺知夏浅，社雨报年登。 <br>
　　流麦非关忘，收书独不能。自然忧旷职，缄此谢良朋。 <p>卷187_5 「赠萧河南」韦应物 <br>
　　厌剧辞京县，褒贤待诏书。侯方继业，潘令且闲居。 <br>
　　霁后三川冷，秋深万木疏。对琴无一事，新兴复何如。 <p>卷187_6 「示从子河南尉班」韦应物 <br>
　　拙直余恒守，公方尔所存。同占朱鸟克，俱起小人言。 <br>
　　立政思悬棒，谋身类触藩。不能林下去，只恋府廷恩。 <p>卷187_7 「趋府候晓，呈两县僚友」韦应物 <br>
　　趋府不遑安，中宵出户看。满天星尚在，近壁烛仍残。 <br>
　　立马频惊曙，垂帘却避寒。可怜同宦者，应悟下流难。 <p>卷187_8 「赠李儋」韦应物 <br>
　　丝桐本异质，音响合自然。吾观造化意，二物相因缘。 <br>
　　误触龙凤啸，静闻寒夜泉。心神自安宅，烦虑顿可捐。 <br>
　　何因知久要，丝白漆亦坚。 <p>卷187_9 「赠卢嵩」韦应物 <br>
　　百川注东海，东海无虚盈。泥滓不能浊，澄波非益清。 <br>
　　恬然自安流，日照万里晴。云物不隐象，三山共分明。 <br>
　　奈何疾风怒，忽若砥柱倾。海水虽无心，洪涛亦相惊。 <br>
　　怒号在倏忽，谁识变化情。 <p>卷187_10 「寄冯著」韦应物 <br>
　　春雷起萌蛰，土壤日已疏。胡能遭盛明，才俊伏里闾。 <br>
　　偃仰遂真性，所求惟斗储。披衣出茅屋，盥漱临清渠。 <br>
　　吾道亦自适，退身保玄虚。幸无职事牵，且览案上书。 <br>
　　亲友各驰骛，谁当访敝庐。思君在何夕，明月照广除。 <p>卷187_11 「早春对雪，寄前殿中元侍御」韦应物 <br>
　　扫雪开幽径，端居望故人。犹残腊月酒，更值早梅春。 <br>
　　几日东城陌，何时曲水滨。闻闲且共赏，莫待绣衣新。 <p>卷187_12 「赠王侍御」韦应物 <br>
　　心同野鹤与尘远，诗似冰壶见底清。府县同趋昨日事， <br>
　　升沉不改故人情。上阳秋晚萧萧雨，洛水寒来夜夜声。 <br>
　　自叹犹为折腰吏，可怜骢马路傍行。 <p>卷187_13 「将往江淮，寄李十九儋」韦应物 <br>
　　燕燕东向来，文g亦西飞。如何不相见，羽翼有高卑。 <br>
　　徘徊到河洛，华屋未及窥。秋风飘我行，远与淮海期。 <br>
　　回首隔烟雾，遥遥两相思。阳春自当返，短翮欲追随。 <p>卷187_14 「自巩洛舟行入黄河即事，寄府县僚友」韦应物 <br>
　　夹水苍山路向东，东南山豁大河通。寒树依微远天外， <br>
　　夕阳明灭乱流中。孤村几岁临伊岸，一雁初晴下朔风。 <br>
　　为报洛桥游宦侣，扁舟不系与心同。 <p>卷187_15 「寄卢庾」韦应物 <br>
　　悠悠远离别，分此欢会难。如何两相近，反使心不安。 <br>
　　乱发思一栉，垢衣思一浣。岂如望友生，对酒起长叹。 <br>
　　时节异京洛，孟冬天未寒。广陵多车马，日夕自游盘。 <br>
　　独我何耿耿，非君谁为欢。 <p>卷187_16 「发广陵留上家兄兼寄上长沙」韦应物 <br>
　　将违安可怀，宿恋复一方。家贫无旧业，薄宦各飘r. <br>
　　执板身有属，淹时心恐惶。拜言不得留，声结泪满裳。 <br>
　　漾漾动行舫，亭亭远相望。离晨苦须臾，独往道路长。 <br>
　　萧条风雨过，得此海气凉。感秋意已违，况自结中肠。 <br>
　　推道固当遣，及情岂所忘。何时共还归，举翼鸣春阳。 <p>卷187_17 「初发扬子，寄元大校书」韦应物 <br>
　　凄凄去亲爱，泛泛入烟雾。归棹洛阳人，残钟广陵树。 <br>
　　今朝此为别，何处还相遇。世事波上舟，沿洄安得住。 <p>卷187_18 「淮上即事，寄广陵亲故」韦应物 <br>
　　前舟已眇眇，欲渡谁相待。秋山起暮钟，楚雨连沧海。 <br>
　　风波离思满，宿昔容鬓改。独鸟下东南，广陵何处在。 <p>卷187_19 「寄洪州幕府卢二十一侍御（自南昌令拜，顷同官洛阳）」韦应物 <br>
　　忽报南昌令，乘骢入郡城。同时趋府客，此日望尘迎。 <br>
　　文苑台中妙，冰壶幕下清。洛阳相去远，犹使故林荣。 <p>卷187_20 「经少林精舍，寄都邑亲友」韦应物 <br>
　　息驾依松岭，高阁一攀缘。前瞻路已穷，既诣喜更延。 <br>
　　出t听万籁，入林濯幽泉。鸣钟生道心，暮磬空云烟。 <br>
　　独往虽暂适，多累终见牵。方思结茅地，归息期暮年。 <p>卷187_21 「同长源归南徐，寄子西、子烈、有道」韦应物 <br>
　　东洛何萧条，相思邈遐路。策驾复谁游，入门无与晤。 <br>
　　还因送归客，达此缄中素。屡暌心所欢，岂得颜如故。 <br>
　　所欢不可暌，严霜晨凄凄。如彼万里行，孤妾守空闺。 <br>
　　临觞一长叹，素欲何时谐。 <p>卷187_22 「雪中闻李儋过门不访，聊以寄赠」韦应物 <br>
　　度门能不访，冒雪屡西东。已想人如玉，遥怜马似骢。 <br>
　　乍迷金谷路，稍变上阳宫。还比相思意，纷纷正满空。 <p>卷187_23 「同德精舍养疾，寄河南兵曹东厅掾」韦应物 <br>
　　逍遥东城隅，双树寒葱茜。广庭流华月，高阁凝馀霰。 <br>
　　杜门非养素，抱疾阻良宴。孰谓无他人，思君岁云变。 <br>
　　官曹亮先忝，陈躅惭俊彦。岂知晨与夜，相代不相见。 <br>
　　缄书问所如，酬藻当芬绚。 <p>卷187_24 「同德寺雨后，寄元侍御、李博士」韦应物 <br>
　　川上风雨来，须臾满城阙。i青莲界，萧条孤兴发。 <br>
　　前山遽已净，阴霭夜来歇。乔木生夏凉，流云吐华月。 <br>
　　严城自有限，一水非难越。相望曙河远，高斋坐超忽。 <p>卷187_25 「同德阁期元侍御、李博士不至，各投赠二首」韦应物 <br>
　　庭树忽已暗，故人那不来。只因厌烦暑，永日坐霜台。 <br>
　　官荣多所系，闲居亦愆期。高阁犹相望，青山欲暮时。 <p>卷187_26 「使云阳寄府曹」韦应物 <br>
　　夙驾祗府命，冒炎不遑息。百里次云阳，闾阎问漂溺。 <br>
　　上天屡愆气，胡不均寸泽。仰瞻乔树巅，见此洪流迹。 <br>
　　良苗免湮没，蔓草生宿昔。颓墉满故墟，喜返将安宅。 <br>
　　周旋涉涂潦，侧峭缘沟脉。仁贤忧斯民，贱子甘所役。 <br>
　　公堂众君子，言笑思与觌。 <p>卷187_27 「过扶风精舍旧居，简朝宗、巨川兄弟」韦应物 <br>
　　佛刹出高树，晨光闾井中。年深念陈迹，迨此独忡忡。 <br>
　　零落逢故老，寂寥悲草虫。旧宇多改构，幽篁延本丛。 <br>
　　栖止事如昨，芳时去已空。佳人亦携手，再往今不同。 <br>
　　新文聊感旧，想子意无穷。 <p>卷187_28 「赠令狐士曹」韦应物 <br>
　　秋檐滴滴对床寝，山路迢迢联骑行。 <br>
　　到家俱及东篱菊，何事先归半日程。 <p>卷187_29 「赠冯著」韦应物 <br>
　　契阔仕两京，念子亦飘蓬。方来属追往，十载事不同。 <br>
　　岁晏乃云至，微褐还未充。惨凄游子情，风雪自关东。 <br>
　　华觞发欢颜，嘉藻播清风。始此盈抱恨，旷然一夕中。 <br>
　　善蕴岂轻售，怀才希国工。谁当念素士，零落岁华空。 <p>卷187_30 「对雨寄韩库部协」韦应物 <br>
　　飒至池馆凉，霭然和晓雾。萧条集新荷，氤氲散高树。 <br>
　　闲居兴方澹，默想心已屡。暂出仍湿衣，况君东城住。 <p>卷187_31 「寄子西」韦应物 <br>
　　夏景已难度，怀贤思方续。乔树落疏阴，微风散烦燠。 <br>
　　伤离枉芳札，忻遂见心曲。蓝上舍已成，田家雨新足。 <br>
　　托邻素多欲，残帙犹见束。日夕上高斋，但望东原绿。 <p>卷187_32 「县内闲居赠温公」韦应物 <br>
　　满郭春风岚已昏，鸦栖散吏掩重门。 <br>
　　虽居世网常清净，夜对高僧无一言。 <p>卷187_33 「对雪赠徐秀才」韦应物 <br>
　　靡靡寒欲收，霭霭阴还结。晨起望南端，千林散春雪。 <br>
　　妍光属瑶阶，乱绪陵新节。无为掩扉卧，独守袁生辙。 <p>卷187_34 「西郊游宴，寄赠邑僚李巽」韦应物 <br>
　　升阳暧春物，置酒临芳席。高宴阙英僚，众宾寡欢怿。 <br>
　　是时尚多垒，板筑兴颓壁。羁旅念越疆，领徒方祗役。 <br>
　　如何嘉会日，当子忧勤夕。西郊郁已茂，春岚重如积。 <br>
　　何当返徂雨，杂英纷可惜。 <p>卷187_35 「对雨赠李主簿、高秀才」韦应物 <br>
　　逦迤曙云薄，散漫东风来。青山满春野，微雨洒轻埃。 <br>
　　吏局劳佳士，宾筵得上才。终朝狎文墨，高兴共徘徊。 <p>卷187_36 「休沐东还胄贵里示端」韦应物 <br>
　　宦游三十载，田野久已疏。休沐遂兹日，一来还故墟。 <br>
　　山明宿雨霁，风暖百卉舒。泓泓野泉洁，熠熠林光初。 <br>
　　竹木稍摧翳，园场亦荒芜。俯惊鬓已衰，周览昔所娱。 <br>
　　存没恻私怀，迁变伤里闾。欲言少留心，中复畏简书。 <br>
　　世道良自退，荣名亦空虚。与子终携手，岁晏当来居。 <p>卷187_37 「朝请后还邑，寄诸友生」韦应物 <br>
　　宰邑分甸服，夙驾朝上京。是时当暮春，休沐集友生。 <br>
　　抗志青云表，俱践高世名。樽酒且欢乐，文翰亦纵横。 <br>
　　良游昔所希，累宴夜复明。晨露含瑶琴，夕风殒素英。 <br>
　　一旦遵归路，伏轼出京城。谁言再念别，忽若千里行。 <br>
　　闲x寡喧讼，端居结幽情。况兹昼方永，展转何由平。 <p>卷187_38 「沣上西斋寄诸友（七月中善福之西斋作）」韦应物 <br>
　　绝岸临西野，旷然尘事遥。清川下逦迤，茅栋上i. <br>
　　玩月爱佳夕，望山属清朝。俯砌视归翼，开襟纳远飙。 <br>
　　等陶辞小秩，效朱方负樵。闲游忽无累，心迹随景超。 <br>
　　明世重才彦，雨露降丹霄。群公正云集，独予忻寂寥。 <p>卷187_39 「独游西斋，寄崔主簿」韦应物 <br>
　　同心忽已别，昨事方成昔。幽径还独寻，绿苔见行迹。 <br>
　　秋斋正萧散，烟水易昏夕。忧来结几重，非君不可释。 <p>卷187_40 「紫阁东林居士叔缄赐松英丸捧对忻喜…所当服辄献诗代启」韦应物 <br>
　　碧涧苍松五粒稀，侵云采去露沾衣。夜启群仙合灵药， <br>
　　朝思俗侣寄将归。道场斋戒今初服，人事荤膻已觉非。 <br>
　　一望岚峰拜还使，腰间铜印与心违。 <p>卷187_41 「秋集罢还途中作，谨献寿春公、黎公」韦应物 <br>
　　束带自衡门，奉命宰王畿。君侯枉高鉴，举善掩瑕疵。 <br>
　　斯民本已安，工拙两无施。何以酬明德，岁晏不磷缁。 <br>
　　时节乃来集，欣怀方载驰。平明大府开，一得拜光辉。 <br>
　　温如春风至，肃若严霜威。群属所载瞻，而忘倦与饥。 <br>
　　公堂燕华筵，礼罢复言辞。将从平门道，憩车沣水湄。 <br>
　　山川降嘉岁，草木蒙润滋。孰云还本邑，怀恋独迟迟。 <p>卷187_42 「闲居赠友」韦应物 <br>
　　补吏多下迁，罢归聊自度。园庐既芜没，烟景空澹泊。 <br>
　　闲居养z瘵，守素甘葵藿。颜鬓日衰耗，冠带亦寥落。 <br>
　　青苔已生路，绿筠始分箨。夕气下遥阴，微风动疏薄。 <br>
　　草玄良见诮，杜门无请托。非君好事者，谁来顾寂寞。 <p>卷187_43 「四禅精舍登览悲旧，寄朝宗、巨川兄弟」韦应物 <br>
　　萧散人事忧，迢递古原行。春风日已暄，百草亦复生。 <br>
　　跻阁谒金像，攀云造禅扃。新景林际曙，杂花川上明。 <br>
　　徂岁方缅邈，陈事尚纵横。温泉有佳气，驰道指京城。 <br>
　　携手思故日，山河留恨情。存者邈难见，去者已冥冥。 <br>
　　临风一长恸，谁畏行路惊。 <p>卷187_44 「善福阁对雨，寄李儋幼遐」韦应物 <br>
　　飞阁凌太虚，晨跻郁峥嵘。惊飙触悬槛，白云冒层甍。 <br>
　　太阴布其地，密雨垂八。仰观固不测，俯视但冥冥。 <br>
　　感此穷秋气，沈郁命友生。及时未高步，羁旅游帝京。 <br>
　　圣朝无隐才，品物俱昭形。国士秉绳墨，何以表坚贞。 <br>
　　寸心东北驰，思与一会并。我车夙已驾，将逐晨风征。 <br>
　　郊途住成淹，默默阻中情。 <p>卷187_45 「寺居独夜，寄崔主簿」韦应物 <br>
　　幽人寂不寐，木叶纷纷落。寒雨暗深更，流萤度高阁。 <br>
　　坐使青灯晓，还伤夏衣薄。宁知岁方晏，离居更萧索。 <p>卷187_46 「九日沣上作，寄崔主簿倬二李端系」韦应物 <br>
　　凄凄感时节，望望临沣濉４淞朊骰秋，高天澄遥滓。 <br>
　　川寒流愈迅，霜交物初委。林叶索已空，晨禽迎飙起。 <br>
　　时菊乃盈泛，浊醪自为美。良游虽可娱，殷念在之子。 <br>
　　人生不自省，营欲无终已。孰能同一酌，陶然冥斯理。 <p>卷187_47 「西郊养疾闻畅校书有新什见赠久伫不至先寄此诗」韦应物 <br>
　　养病惬清夏，郊园敷卉木。窗夕含涧凉，雨馀爱筠绿。 <br>
　　披怀始高咏，对琴转幽独。仰子游群英，吐词如兰馥。 <br>
　　还闻枉嘉藻，伫望延昏旭。唯见草青青，闭户沣水曲。 <p>卷187_48 「沣上寄幼遐」韦应物 <br>
　　寂寞到城阙，惆怅返柴荆。端居无所为，念子远徂征。 <br>
　　夏昼人已息，我怀独未宁。忽从东斋起，兀兀寻涧行。 <br>
　　I挂丛榛密，披玩孤花明。旷然西南望，一极山水情。 <br>
　　周览同游处，逾恨阻音形。壮图非旦夕，君子勤令名。 <br>
　　勿复久留燕，蹉跎在北京。 <p>卷187_49 「善福精舍示诸生」韦应物 <br>
　　湛湛嘉树阴，清露夜景沉。悄然群物寂，高阁似阴岑。 <br>
　　方以玄默处，岂为名迹侵。法妙不知归，独此抱冲襟。 <br>
　　斋舍无馀物，陶器与单衾。诸生时列坐，共爱风满林。 <p>卷187_50 「晚出沣上，赠崔都水」韦应物 <br>
　　临流一舒啸，望山意转延。隔林分落景，馀霞明远川。 <br>
　　首起趣东作，已看耘夏田。一从民里居，岁月再徂迁。 <br>
　　昧质得全性，世名良自牵。行忻携手归，聊复饮酒眠。 <p>卷187_51 「寓居沣上精舍，寄于、张二舍人」韦应物 <br>
　　万木丛云出香阁，西连碧涧竹林园。高斋犹宿远山曙， <br>
　　微霰下庭寒雀喧。道心淡泊对流水，生事萧疏空掩门。 <br>
　　时忆故交那得见，晓排阊阖奉明恩。 <p>卷187_52 「开元观怀旧寄李二、韩二、裴四兼呈崔郎中、严家令」韦应物 <br>
　　宿昔清都燕，分散各西东。车马行迹在，霜雪竹林空。 <br>
　　方轸故物念，谁复一樽同。聊披道书暇，还此听松风。 <p>卷187_53 「春日郊居寄万年吉少府中孚、三原少府伟、夏侯校书审」韦应物 <br>
　　谷鸟时一啭，田园春雨馀。光风动林早，高窗照日初。 <br>
　　独饮涧中水，吟咏老氏书。城阙应多事，谁忆此闲居。 <p>卷187_54 「沣上醉题寄涤武」韦应物 <br>
　　芳园知夕燕，西郊已独还。谁言不同赏，俱是醉花间。 <p>卷187_55 「西郊期涤武不至，书示」韦应物 <br>
　　山高鸣过雨，涧树落残花。非关春不待，当由期自赊。 <p>卷187_56 「沣上对月，寄孔谏议」韦应物 <br>
　　思怀在云阙，泊素守中林。出处虽殊迹，明月两知心。 <p>卷187_57 「将往滁城恋新竹，简崔都水示端」韦应物 <br>
　　停车欲去绕丛竹，偏爱新筠十数竿。 <br>
　　莫遣儿童触琼粉，留待幽人回日看。 <p>卷187_58 「还阙首途，寄精舍亲友」韦应物 <br>
　　休沐日云满，冲然将罢观。严车候门侧，晨起正朝冠。 <br>
　　山泽含馀雨，川涧注惊湍。揽辔遵东路，回首一长叹。 <br>
　　居人已不见，高阁在林端。 <p>卷187_59 「秋夜南宫，寄沣上弟及诸生」韦应物 <br>
　　暝色起烟阁，沉抱积离忧。况兹风雨夜，萧条梧叶秋。 <br>
　　空宇感凉至，颓颜惊岁周。日夕游阙下，山水忆同游。 <p>卷187_60 「途中书情，寄沣上两弟，因送二甥却还」韦应物 <br>
　　华簪岂足恋，幽林徒自违。遥知别后意，寂寞掩郊扉。 <br>
　　回首昆池上，更羡尔同归。 <p>卷187_61 「雪夜下朝，呈省中一绝」韦应物 <br>
　　南望青山满禁闱，晓陪鸳鹭正差池。 <br>
　　共爱朝来何处雪，蓬莱宫里拂松枝。 <p>
　　卷一百八十八 <p>卷188_1 「寄柳州韩司户郎中」韦应物 <br>
　　达识与昧机，智殊迹同静。于焉得携手，屡赏清夜景。 <br>
　　潇洒陪高咏，从容羡华省。一逐风波迁，南登桂阳岭。 <br>
　　旧里门空掩，欢游事皆屏。怅望城阙遥，幽居时序永。 <br>
　　春风吹百卉，和煦变闾井。独闷终日眠，篇书不复省。 <br>
　　唯当望雨露，沾子荒遐境。 <p>卷188_2 「寄令狐侍郎」韦应物 <br>
　　三山有琼树，霜雪色逾新。始自风尘交，中结绸缪姻。 <br>
　　西掖方掌诰，南宫复司春。夕燕华池月，朝奉玉阶尘。 <br>
　　众宝归和氏，吹嘘多俊人。群公共然诺，声问迈时伦。 <br>
　　孤鸿既高举，燕雀在荆榛。翔集且不同，岂不欲殷勤。 <br>
　　一旦迁南郡，江湖渺无垠。宠辱良未定，君子岂缁磷。 <br>
　　寒暑已推斥，别离生苦辛。非将会面目，书札何由申。 <p>卷188_3 「闲居寄端及重阳」韦应物 <br>
　　山明野寺曙钟微，雪满幽林人迹稀。 <br>
　　闲居寥落生高兴，无事风尘独不归。 <p>卷188_4 「园林晏起，寄昭应韩明府、卢主簿」韦应物 <br>
　　田家已耕作，井屋起晨烟。园林鸣好鸟，闲居犹独眠。 <br>
　　不觉朝已晏，起来望青天。四体一舒散，情性亦忻然。 <br>
　　还复茅檐下，对酒思数贤。束带理官府，简牍盈目前。 <br>
　　当念中林赏，览物遍山川。上非遇明世，庶以道自全。 <p>卷188_5 「寄大梁诸友」韦应物 <br>
　　分竹守南谯，弭节过梁池。雄都众君子，出饯拥河湄。 <br>
　　燕谑始云洽，方舟已解维。一为风水便，但见山川驰。 <br>
　　昨日次睢阳，今夕宿符离。云树怆重叠，烟波念还期。 <br>
　　相敦在勤事，海内方劳师。 <p>卷188_6 「新秋夜寄诸弟」韦应物 <br>
　　两地俱秋夕，相望共星河。高梧一叶下，空斋归思多。 <br>
　　方用忧人瘼，况自抱微z.无将别来近，颜鬓已蹉跎。 <p>卷188_7 「郊园闻蝉，寄诸弟」韦应物 <br>
　　去岁郊园别，闻蝉在兰省。今岁卧南谯，蝉鸣归路永。 <br>
　　夕响依山谷，馀悲散秋景。缄书报此时，此心方耿耿。 <p>卷188_8 「寄中书刘舍人」韦应物 <br>
　　云霄路竟别，中年迹暂同。比翼趋丹陛，连骑下南宫。 <br>
　　佳咏邀清月，幽赏滞芳丛。迨予一出守，与子限西东。 <br>
　　晨露方怆怆，离抱更忡忡。忽睹九天诏，秉纶归国工。 <br>
　　玉座浮香气，秋禁散凉风。应向横门度，环杳玲珑。 <br>
　　光辉恨未瞩，归思坐难通。苍苍松桂姿，想在掖垣中。 <p>卷188_9 「郡斋感秋，寄诸弟」韦应物 <br>
　　首夏辞旧国，穷秋卧滁城。方如昨日别，忽觉徂岁惊。 <br>
　　高阁收烟雾，池水晚澄清。户牖已凄爽，晨夜感深情。 <br>
　　昔游郎署间，是月天气晴。授衣还西郊，晓露田中行。 <br>
　　采菊投酒中，昆弟自同倾。簪组聊挂壁，焉知有世荣。 <br>
　　一旦居远郡，山川间音形。大道庶无累，及兹念已盈。 <p>卷188_10 「郡中对雨，赠元锡兼简杨凌」韦应物 <br>
　　宿雨冒空山，空城响秋叶。沉沉暮色至，凄凄凉气入。 <br>
　　萧条林表散，的砾荷上集。夜雾著衣重，新苔侵履湿。 <br>
　　遇兹端忧日，赖与嘉宾接。 <p>卷188_11 「冬至夜寄京师诸弟兼怀崔都水」韦应物 <br>
　　理郡无异政，所忧在素餐。徒令去京国，羁旅当岁寒。 <br>
　　子月生一气，阳景极南端。已怀时节感，更抱别离酸。 <br>
　　私燕席云罢，还斋夜方阑。邃幕沉空宇，孤灯照床单。 <br>
　　应同兹夕念，宁忘故岁欢。川途恍悠邈，涕下一阑干。 <p>卷188_12 「元日寄诸弟兼呈崔都水」韦应物 <br>
　　一从守兹郡，两鬓生素发。新正加我年，故岁去超忽。 <br>
　　淮滨益时候，了似仲秋月。川谷风景温，城池草木发。 <br>
　　高斋属多暇，惆怅临芳物。日月昧还期，念君何时歇。 <p>卷188_13 「寄职方刘郎中」韦应物 <br>
　　相闻二十载，不得展平生。一夕南宫遇，聊用写中情。 <br>
　　端服光朝次，群烈慕英声。归来坐粉闱，挥笔乃纵横。 <br>
　　始陪文翰游，欢燕难久并。予因谬忝出，君为沉疾婴。 <br>
　　别离寒暑过，荏苒春草生。故园兹日隔，新禽池上鸣。 <br>
　　郡中永无事，归思徒自盈。 <p>卷188_14 「社日寄崔都水及诸弟群属」韦应物 <br>
　　山郡多暇日，社时放吏归。坐阁独成闷，行塘阅清辉。 <br>
　　春风动高柳，芳园掩夕扉。遥思里中会，心绪怅微微。 <p>卷188_15 「寒食日寄诸弟」韦应物 <br>
　　禁火暧佳辰，念离独伤抱。见此野田花，心思杜陵道。 <br>
　　联骑定何时，予今颜已老。 <p>卷188_16 「三月三日寄诸弟兼怀崔都水」韦应物 <br>
　　暮节看已谢，兹晨愈可惜。风澹意伤春，池寒花敛夕。 <br>
　　对酒始依依，怀人还的的。谁当曲水行，相思寻旧迹。 <p>卷188_17 「赠李儋侍御」韦应物 <br>
　　风光山郡少，来看广陵春。残花犹待客，莫问意中人。 <p>卷188_18 「寄杨协律」韦应物 <br>
　　吏散门阁掩，鸟鸣山郡中。远念长江别，俯觉座隅空。 <br>
　　舟泊南池雨，簟卷北楼风。并罢芳樽燕，为怆昨时同。 <p>卷188_19 「郡斋赠王卿」韦应物 <br>
　　无术谬称简，素餐空自嗟。秋斋雨成滞，山药寒始华。 <br>
　　C落人皆笑，幽独岁逾赊。唯君出尘意，赏爱似山家。 <p>卷188_20 「简恒璨」韦应物 <br>
　　室虚多凉气，天高属秋时。空庭夜风雨，草木晓离披。 <br>
　　简书日云旷，文墨谁复持。聊因遇澄静，一与道人期。 <p>卷188_21 「闲居寄诸弟」韦应物 <br>
　　秋草生庭白露时，故园诸弟益相思。 <br>
　　尽日高斋无一事，芭蕉叶上独题诗。 <p>卷188_22 「登楼寄王卿」韦应物 <br>
　　踏阁攀林恨不同，楚云沧海思无穷。 <br>
　　数家砧杵秋山下，一郡荆榛寒雨中。 <p>卷188_23 「寄畅当（闻以子弟被召从军）」韦应物 <br>
　　寇贼起东山，英俊方未闲。闻君新应募，籍籍动京关。 <br>
　　出身文翰场，高步不可攀。青袍未及解，白羽插腰间。 <br>
　　昔为琼树枝，今有风霜颜。秋郊细柳道，走马一夕还。 <br>
　　丈夫当为国，破敌如摧山。何必事州府，坐使鬓毛斑。 <p>卷188_24 「赠崔员外」韦应物 <br>
　　一别十年事，相逢淮海滨。还思洛阳日，更话府中人。 <br>
　　且对清觞满，宁知白发新。匆匆何处去，车马冒风尘。 <p>卷188_25 「寄李儋、元锡」韦应物 <br>
　　去年花里逢君别，今日花开已一年。世事茫茫难自料， <br>
　　春愁黯黯独成眠。身多疾病思田里，邑有流亡愧俸钱。 <br>
　　闻道欲来相问讯，西楼望月几回圆。 <p>卷188_26 「京师叛乱寄诸弟」韦应物 <br>
　　弱冠遭世难，二纪犹未平。羁离官远郡，虎豹满西京。 <br>
　　上怀犬马恋，下有骨肉情。归去在何时，流泪忽沾缨。 <br>
　　忧来上北楼，左右但军营。函谷行人绝，淮南春草生。 <br>
　　鸟鸣野田间，思忆故园行。何当四海晏，甘与齐民耕。 <p>卷188_27 「赠琮公」韦应物 <br>
　　山僧一相访，吏案正盈前。出处似殊致，喧静两皆禅。 <br>
　　暮春华池宴，清夜高斋眠。此道本无得，宁复有忘筌。 <p>卷188_28 「寄诸弟」韦应物 <br>
　　岁暮兵戈乱京国，帛书间道访存亡。 <br>
　　还信忽从天上落，唯知彼此泪千行。 <p>卷188_29 「寄恒璨」韦应物 <br>
　　心绝去来缘，迹顺人间事。独寻秋草径，夜宿寒山寺。 <br>
　　今日郡斋闲，思问楞伽字。 <p>卷188_30 「简郡中诸生」韦应物 <br>
　　守郡卧秋阁，四面尽荒山。此时听夜雨，孤灯照窗间。 <br>
　　药园日芜没，书帷长自闲。惟当上客至，论诗一解颜。 <p>卷188_31 「寄全椒山中道士」韦应物 <br>
　　今朝郡斋冷，忽念山中客。涧底束荆薪，归来煮白石。 <br>
　　欲持一瓢酒，远慰风雨夕。落叶满空山，何处寻行迹。 <p>卷188_32 「寄释子良史酒」韦应物 <br>
　　秋山僧冷病，聊寄三五杯。应泻山瓢里，还寄此瓢来。 <p>卷188_33 「重寄」韦应物 <br>
　　复寄满瓢去，定见空瓢来。若不打瓢破，终当费酒材。 <p>卷188_34 「答释子良史送酒瓢」韦应物 <br>
　　此瓢今已到，山瓢知已空。且饮寒塘水，遥将回也同。 <p>卷188_35 「简陟、巡、建二甥（卢氏生）」韦应物 <br>
　　忽羡后生连榻话，独依寒烛一斋空。 <br>
　　时流欢笑事从别，把酒吟诗待尔同。 <p>卷188_36 「览褒子卧病一绝，聊以题示（沈氏生全真）」韦应物 <br>
　　念子抱沉疾，霜露变滁城。独此高窗下，自然无世情。 <p>卷188_37 「寄璨师」韦应物 <br>
　　林院生夜色，西廊上纱灯。时忆长松下，独坐一山僧。 <p>卷188_38 「寄卢陟」韦应物 <br>
　　柳叶遍寒塘，晓霜凝高阁。累日此流连，别来成寂寞。 <p>卷188_39 「途中寄杨邈、裴绪，示褒子（永阳县馆中作）」韦应物 <br>
　　上宰领淮右，下国属星驰。雾野腾晓骑，霜竿裂冻旗。 <br>
　　萧萧陟连冈，莽莽望空陂。风截雁嘹唳，云惨树参差。 <br>
　　高斋明月夜，中庭松桂姿。当睽一酌恨，况此两旬期。 <p>卷188_40 「宿永阳寄璨律师」韦应物 <br>
　　遥知郡斋夜，冻雪封松竹。时有山僧来，悬灯独自宿。 <p>卷188_41 「雪行寄褒子」韦应物 <br>
　　淅沥覆寒骑，飘u暗川容。行子郡城晓，披云看杉松。 <p>卷188_42 「寄裴处士」韦应物 <br>
　　春风驻游骑，晚景澹山晖。一问清泠子，独掩荒园扉。 <br>
　　草木雨来长，里闾人到稀。方从广陵宴，花落未言归。 <p>卷188_43 「偶入西斋院示释子恒璨」韦应物 <br>
　　僧斋地虽密，忘子迹要赊。一来非问讯，自是看山花。 <p>卷188_44 「示全真元常（元常，赵氏生）」韦应物 <br>
　　余辞郡符去，尔为外事牵。宁知风雪夜，复此对床眠。 <br>
　　始话南池饮，更咏西楼篇。无将一会易，岁月坐推迁。 <p>卷188_45 「寄刘尊师」韦应物 <br>
　　世间荏苒萦此身，长望碧山到无因。 <br>
　　白鹤徘徊看不去，遥知下有清都人。 <p>卷188_46 「寄庐山棕衣居士」韦应物 <br>
　　兀兀山行无处归，山中猛虎识棕衣。 <br>
　　俗客欲寻应不遇，云溪道士见犹稀。 <p>卷188_47 「因省风俗，与从侄成绪游山水，中道先归寄示」韦应物 <br>
　　累宵同燕酌，十舍携征骑。始造双林寂，遐搜洞府秘。 <br>
　　群峰绕盘郁，悬泉仰特异。阴壑云松埋，阳崖烟花媚。 <br>
　　每虑观省牵，中乖游践志。我尚山水行，子归栖息地。 <br>
　　一操临流袂，上耸干云辔。独往倦危途，怀冲寡幽致。 <br>
　　赖尔还都期，方将登楼迟。 <p>卷188_48 「寒食寄京师诸弟」韦应物 <br>
　　雨中禁火空斋冷，江上流莺独坐听。 <br>
　　把酒看花想诸弟，杜陵寒食草青青。 <p>卷188_49 「岁日寄京师诸季端武等」韦应物 <br>
　　献岁抱深恻，侨居念归缘。常患亲爱离，始觉世务牵。 <br>
　　少事河阳府，晚守淮南肌Ｆ缴几会散，已及蹉跎年。 <br>
　　昨日罢符竹，家贫遂留连。部曲多已去，车马不复全。 <br>
　　闲将酒为偶，默以道自诠。听松南岩寺，见月西涧泉。 <br>
　　为政无异术，当责岂望迁。终理来时装，归凿杜陵田。 <p>卷188_50 「简卢陟」韦应物 <br>
　　可怜白雪曲，未遇知音人。j惶戎旅下，蹉跎淮海滨。 <br>
　　涧树含朝雨，山鸟U馀春。我有一瓢酒，可以慰风尘。 <p>卷188_51 「西涧即事示卢陟」韦应物 <br>
　　寝扉临碧涧，晨起澹忘情。空林细雨至，圆文遍水生。 <br>
　　永日无馀事，山中伐木声。知子尘喧久，暂可散烦缨。 <p>卷188_52 「登郡寄京师诸季、淮南子弟」韦应物 <br>
　　始罢永阳守，复卧浔阳楼。悬槛飘寒雨，危堞侵江流。 <br>
　　迨兹闻雁夜，重忆别离秋。徒有盈樽酒，镇此百端忧。 <p>卷188_53 「寄黄尊师」韦应物 <br>
　　结茅种杏在云端，扫雪焚香宿石坛。 <br>
　　灵o不许世人到，忽作雷风登岭难。 <p>卷188_54 「寄黄、刘二尊师」韦应物 <br>
　　庐山两道士，各在一峰居。矫掌白云表，发阳和初。 <br>
　　清夜降真侣，焚香满空虚。中有无为乐，自然与世疏。 <br>
　　道尊不可屈，符守岂暇馀。高斋遥致敬，愿示一编书。 <p>卷188_55 「秋夜寄丘二十二员外」韦应物 <br>
　　怀君属秋夜，散步咏凉天。山空松子落，幽人应未眠。 <p>卷188_56 「赠丘员外二首」韦应物 <br>
　　高词弃浮靡，贞行表乡闾。未真南宫拜，聊偃东山居。 <br>
　　大藩本多事，日与文章疏。每一睹之子，高咏遂起予。 <br>
　　宵昼方连燕，烦吝亦顿祛。格言雅诲阙，善谑矜数馀。 <br>
　　久R思游旷，穷惨遇阳舒。虎丘惬登眺，吴门怅踌躇。 <br>
　　方此恋携手，岂云还旧墟。告诸吴子弟，文学为何如。 <br>
　　迹与孤云远，心将野鹤俱。那同石氏子，每到府门趋。 <p>卷188_57 「赠李判官」韦应物 <br>
　　良玉定为宝，长材世所稀。佐幕方巡郡，奏命布恩威。 <br>
　　食蔬程独守，饮冰节靡违。决狱兴邦颂，高文禀天机。 <br>
　　宾馆在林表，望山启西扉。下有千亩田，泱漭吴土肥。 <br>
　　始耕已见获，今授衣。政拙劳详省，淹留未得归。 <br>
　　虽惭且忻愿，日夕睹光辉。 <p>卷188_58 「寄皎然上人」韦应物 <br>
　　吴兴老释子，野雪盖精庐。诗名徒自振，道心长晏如。 <br>
　　想兹栖禅夜，见月东峰初。鸣钟惊岩壑，焚香满空虚。 <br>
　　叨慕端成旧，未识岂为疏。愿以碧云思，方君怨别馀。 <br>
　　茂苑文华地，流水古僧居。何当一游咏，倚阁吟踌躇。 <p>卷188_59 「赠旧识」韦应物 <br>
　　少年游太学，负气蔑诸生。蹉跎三十载，今日海隅行。 <p>卷188_60 「复理西斋，寄丘员外」韦应物 <br>
　　前岁理西斋，得与君子同。迨兹已一周，怅望临春风。 <br>
　　始自疏林竹，还复长榛丛。端正良难久，芜秽易为功。 <br>
　　援斧开众郁，如师启群蒙。庭宇还清旷，烦抱亦舒通。 <br>
　　海隅雨雪霁，春序风景融。时物方如故，怀贤思无穷。 <p>卷188_61 「和张舍人夜直中书，寄吏部刘员外」韦应物 <br>
　　西垣草诏罢，南宫忆上才。月临兰殿出，凉自凤池来。 <br>
　　松桂生丹禁，鸳鹭集云台。托身各有所，相望徒徘徊。 <p>卷188_62 「和李二主簿，寄淮上綦毋三」韦应物 <br>
　　满城怜傲吏，终日赋新诗。请报淮阴客，春帆浪作期。 <p>卷188_63 「寄二严（士良，婺牧。士元，郴牧）」韦应物 <br>
　　丝竹久已懒，今日遇君。打破蜘蛛千道网， <br>
　　总为Wo两个严。 <p>
　　卷一百八十九 <p>卷189_1 「李五席送李主簿归西台」韦应物 <br>
　　请告严程尽，西归道路寒。欲陪鹰隼集，犹恋Wo单。 <br>
　　洛邑人全少，嵩高雪尚残。满台谁不故，报我在微官。 <p>卷189_2 「送崔押衙相州（顷任内黄令）」韦应物 <br>
　　礼乐儒家子，英豪燕赵风。驱鸡尝理邑，走马却从戎。 <br>
　　白刃千夫辟，黄金四海同。嫖姚恩顾下，诸将指挥中。 <br>
　　别路怜芳草，归心伴塞鸿。邺城新骑满，魏帝旧台空。 <br>
　　望阙应怀恋，遭时贵立功。万方如已静，何处欲输忠。 <p>卷189_3 「送宣城路录事」韦应物 <br>
　　江上宣城郡，孤舟远到时。云林谢家宅，山水敬亭祠。 <br>
　　纲纪多闲日，观游得赋诗。都门且尽醉，此别数年期。 <p>卷189_4 「送李十四山东游（一作山人东游）」韦应物 <br>
　　圣朝有遗逸，披胆谒至尊。岂是贸荣宠，誓将救元元。 <br>
　　权豪非所便，书奏寝禁门。高歌长安酒，忠愤不可吞。 <br>
　　H来客河洛，日与静者论。济世翻小事，丹砂驻精魂。 <br>
　　东游无复系，梁楚多大蕃。高论动侯伯，疏怀脱尘喧。 <br>
　　送君都门野，饮我林中樽。立马望东道，白云满梁园。 <br>
　　踟蹰欲何赠，空是平生言。 <p>卷189_5 「送李二归楚州（时李季弟牧楚州，被讼赴急）」韦应物 <br>
　　情人南楚别，复咏在原诗。忽此嗟岐路，还令泣素丝。 <br>
　　风波朝夕远，音信往来迟。好去扁舟客，青云何处期。 <p>卷189_6 「送阎u赴东川辟」韦应物 <br>
　　冰炭俱可怀，孰云热与寒。何如结发友，不得携手欢。 <br>
　　晨登严霜野，送子天一端。只承简书命，俯仰豸角冠。 <br>
　　上陟白云峤，下冥玄壑湍。离群自有托，历险得所安。 <br>
　　当念反穷巷，登朝成慨叹。 <p>卷189_7 「送令狐岫宰恩阳」韦应物 <br>
　　大雪天地闭，群山夜来晴。居家犹苦寒，子有千里行。 <br>
　　行行安得辞，荷此蒲璧荣。贤豪争追攀，饮饯出西京。 <br>
　　樽酒岂不欢，暮春自有程。离人起视日，仆御促前征。 <br>
　　逶迟岁已穷，当造巴子城。和风被草木，江水日夜清。 <br>
　　从来知善政，离别慰友生。 <p>卷189_8 「送冯著受李广州署为录事」韦应物 <br>
　　郁郁杨柳枝，萧萧征马悲。送君灞陵岸，纠郡南海湄。 <br>
　　名在翰墨场，群公正追随。如何从此去，千里万里期。 <br>
　　大海吞东南，横岭隔地维。建邦临日域，温燠御四时。 <br>
　　百国共臻奏，珍奇献京师。富豪虞兴戎，绳墨不易持。 <br>
　　州伯荷天宠，还当翊丹墀。子为门下生，终始岂见遗。 <br>
　　所愿酌贪泉，心不为磷缁。上将玩国士，下以报渴饥。 <p>卷189_9 「送元仓曹归广陵」韦应物 <br>
　　官闲得去住，告别恋音徽。旧国应无业，他乡到是归。 <br>
　　楚山明月满，淮甸夜钟微。何处孤舟泊，遥遥心曲违。 <p>卷189_10 「送唐明府赴溧水（三任县事）」韦应物 <br>
　　三为百里宰，已过十馀年。只叹官如旧，旋闻邑屡迁。 <br>
　　鱼盐滨海利，姜蔗傍湖田。到此安氓俗，琴堂又晏然。 <p>卷189_11 「喜于广陵拜觐家兄奉送发还池州」韦应物 <br>
　　青青连枝树，苒苒久别离。客游广陵中，俱到若有期。 <br>
　　俯仰叙存殁，哀肠发酸悲。收情且为欢，累日不知饥。 <br>
　　夙驾多所迫，复当还归池。长安三千里，岁晏独何为。 <br>
　　南出登阊门，惊飙左右吹。所别谅非远，要令心不怡。 <p>卷189_12 「送章八元秀才擢第往上都应制」韦应物 <br>
　　决胜文场战已酣，行应辟命复才堪。旅食不辞游阙下， <br>
　　春衣未换报江南。天边宿鸟生归思，关外晴山满夕岚。 <br>
　　立马欲从何处别，都门杨柳正毵毵。 <p>卷189_13 「送张侍御秘书江左觐省」韦应物 <br>
　　莫叹都门路，归无驷马车。绣衣犹在箧，芸阁已观书。 <br>
　　沃野收红稻，长江钓白鱼。晨餐亦可荐，名利欲何如。 <p>卷189_14 「赋得鼎门，送卢耿赴任」韦应物 <br>
　　名因定鼎地，门对凿龙山。水北楼台近，城南车马还。 <br>
　　稍开芳野静，欲掩暮钟闲。去此无嗟屈，前贤尚抱关。 <p>卷189_15 「赋得浮云起离色，送郑述诚」韦应物 <br>
　　游子欲言去，浮云那得知。偏能见行色，自是独伤离。 <br>
　　晚带城遥暗，秋生峰尚奇。还因朔吹断，匹马与相随。 <p>卷189_16 「饯雍聿之潞州谒李中丞」韦应物 <br>
　　郁郁雨相遇，出门草青青。酒酣拔剑舞，慷慨送子行。 <br>
　　驱马涉大河，日暮怀洛京。前登太行路，志士亦未平。 <br>
　　薄游五府都，高步振英声。主人才且贤，重士百金轻。 <br>
　　丝竹促飞觞，夜宴达晨星。娱乐易淹暮，谅在执高情。 <p>卷189_17 「上东门会送李幼举南游徐方」韦应物 <br>
　　离弦既罢弹，樽酒亦已阑。听我歌一曲，南徐在云端。 <br>
　　云端虽云邈，行路本非难。诸侯皆爱才，公子远结欢。 <br>
　　济济都门宴，将去复盘桓。令姿何昂昂，良马远游冠。 <br>
　　意气且为别，由来非所叹。 <p>卷189_18 「送洛阳韩丞东游」韦应物 <br>
　　仙鸟何飘u，绿衣翠为襟。顾我差池羽，咬咬怀好音。 <br>
　　徘徊洛阳中，游戏清川浔。神交不在结，欢爱自中心。 <br>
　　驾言忽徂征，云路邈且深。朝游尚同啄，夕息当异林。 <br>
　　出饯宿东郊，列筵属城阴。举酒欲为乐，忧怀方沈沈。 <p>卷189_19 「送郑长源」韦应物 <br>
　　少年一相见，飞辔河洛间。欢游不知罢，中路忽言还。 <br>
　　泠泠d弦哀，悄悄冬夜闲。丈夫虽耿介，远别多苦颜。 <br>
　　君行拜高堂，速驾难久攀。鸡鸣俦侣发，朔雪满河关。 <br>
　　须臾在今夕，樽酌且循环。 <p>卷189_20 「送李儋」韦应物 <br>
　　别离何从生，乃在亲爱中。反念行路子，拂衣自西东。 <br>
　　日昃不留宴，严车出崇墉。行游非所乐，端忧道未通。 <br>
　　春野百卉发，清川思无穷。芳时坐离散，世事谁可同。 <br>
　　归当掩重关，默默想音容。 <p>卷189_21 「赋得暮雨，送李胄」韦应物 <br>
　　楚江微雨里，建业暮钟时。漠漠帆来重，冥冥鸟去迟。 <br>
　　海门深不见，浦树远含滋。相送情无限，沾襟比散丝。 <p>卷189_22 「留别洛京亲友」韦应物 <br>
　　握手出都门，驾言适京师。岂不怀旧庐，惆怅与子辞。 <br>
　　丽日坐高阁，清觞宴华池。昨游倏已过，后遇良未知。 <br>
　　念结路方永，岁阴野无晖。单车我当前，暮雪子独归。 <br>
　　临流一相望，零泪忽沾衣。 <p>卷189_23 「赋得沙际路，送从叔象」韦应物 <br>
　　独树沙边人迹稀，欲行愁远暮钟时。 <br>
　　野泉几处侵应尽，不遇山僧知问谁。 <p>卷189_24 「送榆次林明府」韦应物 <br>
　　无嗟千里远，亦是宰王畿。策马雨中去，逢人关外稀。 <br>
　　邑传榆石在，路绕晋山微。别思方萧索，新秋一叶飞。 <p>卷189_25 「杂言送黎六郎（寿阳公之子）」韦应物 <br>
　　冰壶见底未为清，少年如玉有诗名。闻话嵩峰多野寺， <br>
　　不嫌黄绶向阳城。朱门严训朝辞去，骑出东郊满飞絮。 <br>
　　河南庭下拜府君，阳城归路山氛氲。山氛氲，长不见。 <br>
　　钓台水渌荷已生，少姨庙寒花始遍。县闲吏傲与尘隔， <br>
　　移竹疏泉常岸帻。莫言去作折腰官，岂似长安折腰客。 <p>卷189_26 「天长寺上方别子西有道」韦应物 <br>
　　假邑非拙素，况乃别伊人。聊登释氏居，携手恋兹晨。 <br>
　　高旷出尘表，逍遥涤心神。青山对芳苑，列树绕通津。 <br>
　　车马无时绝，行子倦风尘。今当遵往路，伫立欲何申。 <br>
　　唯持贞白志，以慰心所亲。 <p>卷189_27 「送黎六郎赴阳翟少府」韦应物 <br>
　　试吏向嵩阳，春山踯躅芳。腰垂新绶色，衣满旧芸香。 <br>
　　乔树别时绿，客程关外长。只应传善政，日夕慰高堂。 <p>卷189_28 「送别覃孝廉」韦应物 <br>
　　思亲自当去，不第未蹉跎。家住青山下，门前芳草多。 <br>
　　秭归通远徼，巫峡注惊波。州举年年事，还期复几何。 <p>卷189_29 「送开封卢少府」韦应物 <br>
　　雄藩车马地，作尉有光辉。满席宾常侍，阗街烛夜归。 <br>
　　关河征旆远，烟树夕阳微。到处无留滞，梁园花欲稀。 <p>卷189_30 「送槐广落第归扬州」韦应物 <br>
　　下第常称屈，少年心独轻。拜亲归海畔，似舅得诗名。 <br>
　　晚对青山别，遥寻芳草行。还期应不远，寒露湿芜城。 <p>卷189_31 「送汾城王主簿」韦应物 <br>
　　少年初带印，汾上又经过。芳草归时遍，情人故郡多。 <br>
　　禁钟春雨细，宫树野烟和。相望东桥别，微风起夕波。 <p>卷189_32 「送渑池崔主簿」韦应物 <br>
　　邑带洛阳道，年年应此行。当时匹马客，今日县人迎。 <br>
　　暮雨投关郡，春风别帝城。东西殊不远，朝夕待佳声。 <p>卷189_33 「送颜司议使蜀访图书」韦应物 <br>
　　轺驾一封急，蜀门千岭曛。讵分江转字，但见路缘云。 <br>
　　山馆夜听雨，秋猿独叫群。无为久留滞，圣主待遗文。 <p>卷189_34 「奉送从兄宰晋陵」韦应物 <br>
　　东郊暮草歇，千里夏云生。立马愁将夕，看山独送行。 <br>
　　依微吴苑树，迢递晋陵城。慰此断行别，邑人多颂声。 <p>卷189_35 「赠别河南李功曹（宏辞登科拜官）」韦应物 <br>
　　耿耿抱私戚，寥寥独掩扉。临觞自不饮，况与故人违。 <br>
　　故人方琢磨，瑰朗代所稀。宪礼更右职，文翰洒天机。 <br>
　　聿来自东山，群彦仰馀辉。谈笑取高第，绾绶即言归。 <br>
　　洛都游燕地，千里及芳菲。今朝章台别，杨柳亦依依。 <br>
　　云霞未改色，山川犹夕晖。忽复不相见，心思乱霏霏。 <p>卷189_36 「送五经赵随登科授广德尉」韦应物 <br>
　　明经有清秩，当在石渠中。独往宣城郡，高斋谒谢公。 <br>
　　寒原正芜漫，夕鸟自西东。秋日不堪别，凄凄多朔风。 <p>卷189_37 「宴别幼遐与君贶兄弟」韦应物 <br>
　　乖阙意方弭，安知忽来翔。累日重欢宴，一旦复离伤。 <br>
　　置酒慰兹夕，秉烛坐华堂。契阔未及展，晨星出东方。 <br>
　　征人惨已辞，车马俨成装。我怀自无欢，原野满春光。 <br>
　　群水含时泽，野雉鸣朝阳。平生有壮志，不觉泪沾裳。 <br>
　　况自守空宇，日夕但彷徨。 <p>卷189_38 「送宣州周录事」韦应物 <br>
　　清时重儒士，纠郡属伊人。薄游长安中，始得一交亲。 <br>
　　英豪若云集，饯别塞城。高驾临长路，日夕起风尘。 <br>
　　方念清宵宴，已度芳林春。从兹一分手，缅邈吴与秦。 <br>
　　但睹年运驶，安知后会因。唯当存令德，可以解勤。 <p>卷189_39 「谢栎阳令归西郊，赠别诸友生」韦应物 <br>
　　结发仕州县，蹉跎在文墨。徒有排云心，何由生羽翼。 <br>
　　幸遭明盛日，万物蒙生植。独此抱微z，颓然谢斯职。 <br>
　　世道方荏苒，郊园思偃息。为欢日已延，君子情未极。 <br>
　　驰觞忽云晏，高论良难测。游步清都宫，迎风嘉树侧。 <br>
　　晨起西郊道，原野分黍稷。自乐陶唐人，服勤在微力。 <br>
　　伫君列丹陛，出处两为得。 <p>卷189_40 「送端东行」韦应物 <br>
　　世承清白遗，躬服古人言。从官俱守道，归来共闭门。 <br>
　　驱车何处去，暮雪满平原。 <p>卷189_41 「送姚孙还河中」韦应物 <br>
　　上国旅游罢，故园生事微。风尘满路起，行人何处归。 <br>
　　留思芳树饮，惜别暮春晖。几日投关郡，河山对掩扉。 <p>卷189_42 「始除尚书郎，别善福精舍」韦应物 <br>
　　简略非世器，委身同草木。逍遥精舍居，饮酒自为足。 <br>
　　累日曾一栉，对书常懒读。社腊会高年，山川恣游瞩。 <br>
　　明世方选士，中朝悬美禄。除书忽到门，冠带便拘束。 <br>
　　愧忝郎署迹，谬蒙君子录。俯仰垂华缨，飘u翔轻毂。 <br>
　　行将亲爱别，恋此西涧曲。远峰明夕川，夏雨生众绿。 <br>
　　迅风飘野路，回首不遑宿。明晨下烟阁，白云在幽谷。 <p>卷189_43 「送常侍御却使西蕃」韦应物 <br>
　　归奏圣朝行万里，却衔天诏报蕃臣。本是诸生守文墨， <br>
　　今将匹马静烟尘。旅宿关河逢暮雨，春耕亭障识遗民。 <br>
　　此去多应收故地，宁辞沙塞往来频。 <p>卷189_44 「送郗詹事」韦应物 <br>
　　圣朝列群彦，穆穆佐休明。君子独知止，悬车守国程。 <br>
　　忠良信旧德，文学播英声。既获天爵美，况将齿位并。 <br>
　　书奏蒙省察，命驾乃东征。皇恩赐印绶，归为田里荣。 <br>
　　朝野同称叹，园绮郁齐名。长衢轩盖集，饮饯出西京。 <br>
　　时属春阳节，草木已含英。洛川当盛宴，斯焉为达生。 <p>卷189_45 「送苏评事」韦应物 <br>
　　季弟仕谯都，元兄坐兰省。言访始忻忻，念离当耿耿。 <br>
　　嵯峨夏云起，迢递山川永。登高望去尘，纷思终难整。 <p>卷189_46 「送李侍御益赴幽州幕」韦应物 <br>
　　二十挥篇翰，三十穷典坟。辟书五府至，名为四海闻。 <br>
　　始从车骑幕，今赴嫖姚军。契阔晚相遇，草戚遽离群。 <br>
　　悠悠行子远，眇眇川途分。登高望燕代，日夕生夏云。 <br>
　　司徒拥精甲，誓将除国氛。儒生幸持斧，可以佐功勋。 <br>
　　无言羽书急，坐阙相思文。 <p>卷189_47 「自尚书郎出为滁州刺史（留别朋友兼示诸弟）」韦应物 <br>
　　少年不远仕，秉笏东西京。中岁守淮郡，奉命乃征行。 <br>
　　素惭省阁姿，况忝符竹荣。效愚方此始，顾私岂获并。 <br>
　　徘徊亲交恋，怆昆友情。日暮风雪起，我去子还城。 <br>
　　登途建隼，勒驾望承明。云台焕中天，龙阙郁上征。 <br>
　　晨兴奉早朝，玉露沾华缨。一朝从此去，服膺理庶m. <br>
　　皇恩倘岁月，归服厕群英。 <p>卷189_48 「送元锡、杨凌」韦应物 <br>
　　荒林翳山郭，积水成秋晦。端居意自违，况别亲与爱。 <br>
　　欢筵慊未足，离灯悄已对。还当掩郡阁，伫君方此会。 <p>卷189_49 「送杨氏女」韦应物 <br>
　　永日方戚戚，出门复悠悠。女子今有行，大江溯轻舟。 <br>
　　尔辈况无恃，抚念益慈柔。幼为长所育，两别泣不休。 <br>
　　对此结中肠，义往难复留。自小阙内训，事姑贻我忧。 <br>
　　赖兹托令门，仁恤庶无尤。贫俭诚所尚，资从岂待周。 <br>
　　孝恭遵妇道，容止顺其猷。别离在今晨，见尔当何秋。 <br>
　　居闲始自遣，临感忽难收。归来视幼女，零泪缘缨流。 <p>卷189_50 「送中弟（一作送崔肃懿）」韦应物 <br>
　　秋风入疏户，离人起晨朝。山郡多风雨，西楼更萧条。 <br>
　　嗟予淮海老，送子关河遥。同来不同去，沉忧宁复消。 <p>卷189_51 「寄别李儋」韦应物 <br>
　　首戴惠文冠，心有决胜筹。翩翩四五骑，结束向并州。 <br>
　　名在相公幕，丘山恩未酬。妻子不及顾，亲友安得留。 <br>
　　宿昔同文翰，交分共绸缪。忽枉别离札，涕泪一交流。 <br>
　　远郡卧残疾，凉气满西楼。想子临长路，时当淮海秋。 <p>卷189_52 「送仓部萧员外院长存」韦应物 <br>
　　L被蹉跎老江国，情人邂逅此相逢。 <br>
　　不随鸳鹭朝天去，遥想蓬莱台阁重。 <p>卷189_53 「送王校书」韦应物 <br>
　　同宿高斋换时节，共看移石复栽杉。 <br>
　　送君江浦已惆怅，更上西楼看远帆。 <p>卷189_54 「送丘员外还山」韦应物 <br>
　　长栖白云表，暂访高斋宿。还辞郡邑喧，归泛松江渌。 <br>
　　结茅隐苍岭，伐薪响深谷。同是山中人，不知往来躅。 <br>
　　灵芝非庭草，辽鹤委池鹜。终当署里门，一表高阳族。 <p>卷189_55 「重送丘二十二还临平山居」韦应物 <br>
　　岁中始再觏，方来又解携。才留野艇语，已忆故山栖。 <br>
　　幽涧人夜汲，深林鸟长啼。还持郡斋酒，慰子霜露凄。 <p>卷189_56 「送郑端公弟移院常州」韦应物 <br>
　　时瞻宪臣重，礼为内兄全。公程傥见责，私爱信不愆。 <br>
　　况昔陪朝列，今兹俱海肌Ｇ艴方对酌，天书忽告迁。 <br>
　　岂徒咫尺地，使我心思绵。应当自此始，归拜云台前。 <p>卷189_57 「送房杭州（孺复）」韦应物 <br>
　　专城未四十，暂谪岂蹉跎。风雨吴门夜，恻怆别情多。 <p>卷189_58 「送陆侍御还越」韦应物 <br>
　　居藩久不乐，遇子聊一欣。英声颇籍甚，交辟乃时珍。 <br>
　　绣衣过旧里，骢马辉四邻。敬恭尊郡守，笺简具州民。 <br>
　　谬忝诚所愧，思怀方见申。置榻宿清夜，加笾宴良辰。 <br>
　　遵途还盛府，行舫绕长津。自有贤方伯，得此文翰宾。 <p>卷189_59 「听江笛送陆侍御（同丘员外赋题）」韦应物 <br>
　　远听江上笛，临觞一送君。还愁独宿夜，更向郡斋闻。 <p>卷189_60 「送丘员外归山居」韦应物 <br>
　　郡阁始嘉宴，青山忆旧居。为君量革履，且愿住蓝舆。 <p>卷189_61 「送崔叔清游越」韦应物 <br>
　　忘兹适越意，爱我郡斋幽。野情岂好谒，诗兴一相留。 <br>
　　远水带寒树，阊门望去舟。方伯怜文士，无为成滞游。 <p>卷189_62 「送云阳邹儒立少府侍奉还京师」韦应物 <br>
　　建中即藩守，天宝为侍臣。历观两都士，多阅诸侯人。 <br>
　　邹生乃后来，英俊亦罕伦。为文颇瑰丽，禀度自贞醇。 <br>
　　甲科推令名，延阁播芳尘。再命趋王畿，请告奉慈亲。 <br>
　　一钟信荣禄，可以展欢欣。昆弟俱时秀，长衢当自伸。 <br>
　　聊从郡阁暇，美此时景新。方将极娱宴，已复及离晨。 <br>
　　省署惭再入，江海绵十春。今日阊门路，握手子归秦。 <p>卷189_63 「送豆卢策秀才」韦应物 <br>
　　岁交冰未泮，地卑海气昏。子有京师游，始发吴阊门。 <br>
　　新黄含远林，微绿生陈根。诗人感时节，行道当忧烦。 <br>
　　古来C落者，俱不事田园。文如金石韵，岂乏知音言。 <br>
　　方辞郡斋榻，为酌离亭樽。无为倦羁旅，一去高飞翻。 <p>卷189_64 「送王卿」韦应物 <br>
　　别酌春林啼鸟稀，双旌背日晚风吹。 <br>
　　却忆回来花已尽，东郊立马望城池。 <p>卷189_65 「送刘评事」韦应物 <br>
　　声华满京洛，藻翰发阳春。未遂g鸿举，尚为江海宾。 <br>
　　吴中高宴罢，西上一游秦。已想函关道，游子冒风尘。 <br>
　　笼禽羡归翼，远守怀交亲。况复岁云暮，凛凛冰霜辰。 <br>
　　旭霁开郡阁，宠饯集文人。洞庭摘朱实，松江献白鳞。 <br>
　　丈夫岂恨别，一酌且欢忻。 <p>卷189_66 「送雷监赴阙庭」韦应物 <br>
　　才大无不备，出入为时须。雄藩精理行，秘府擢文儒。 <br>
　　诏书忽已至，焉得久踟蹰。方舟趁朝谒，观者盈路衢。 <br>
　　广筵列众宾，送爵无停迂。攀饯诚怆恨，贺荣且欢娱。 <br>
　　长陪柏梁宴，日向丹墀趋。时方重右职，蹉跎独海隅。 <p>卷189_67 「送秦系赴润州」韦应物 <br>
　　近作新婚镊白髯，长怀旧卷映蓝衫。 <br>
　　更欲携君虎丘寺，不知方伯望征帆。 <p>卷189_68 「送孙徵赴云中」韦应物 <br>
　　黄骢少年舞双戟，目视旁人皆辟易。百战曾夸陇上儿， <br>
　　一身复作云中客。寒风动地气苍芒，横吹先悲出塞长。 <br>
　　敲石军中传夜火，斧冰河畔汲朝浆。前锋直指阴山外， <br>
　　虏骑纷纷翦应碎。匈奴破尽看君归，金印酬功如斗大。 <p>
　　卷一百九十 <p>卷190_1 「期卢嵩，枉书称日暮无马不赴，以诗答」韦应物 <br>
　　佳期不可失，终愿枉衡门。南陌人犹度，西林日未昏。 <br>
　　庭前空倚杖，花里独留樽。莫道无来驾，知君有短辕。 <p>卷190_2 「任洛阳丞，答前长安田少府问」韦应物 <br>
　　相逢且对酒，相问欲何如。数岁犹卑吏，家人笑著书。 <br>
　　告归应未得，荣宦又知疏。日日生春草，空令忆旧居。 <p>卷190_3 「假中枉卢二十二书亦称卧疾兼讶李二久不访问…戏李二」韦应物 <br>
　　微官何事劳趋走，服药闲眠养不才。花里棋盘憎鸟污， <br>
　　枕边书卷讶风开。故人问讯缘同病，芳月相思阻一杯。 <br>
　　应笑王戎成俗物，遥持麈尾独徘徊。 <p>卷190_4 「酬卢嵩秋夜见寄五韵」韦应物 <br>
　　乔木生夜凉，月华满前墀。去君咫尺地，劳君千里思。 <br>
　　素秉栖遁志，况贻招隐诗。坐见林木荣，愿赴沧洲期。 <br>
　　何能待岁晏，携手当此时。 <p>卷190_5 「酬郑户曹骊山感怀」韦应物 <br>
　　苍山何郁盘，飞阁凌上清。先帝昔好道，下元朝百灵。 <br>
　　白云已萧条，麋鹿但纵横。泉水今尚暖，旧林亦青青。 <br>
　　我念绮襦岁，扈从当太平。小臣职前驱，驰道出灞亭。 <br>
　　翻翻日月旗，殷殷鼙鼓声。万马自腾骧，八骏按辔行。 <br>
　　日出烟峤绿，氛氲丽层甍。登临起遐想，沐浴欢圣情。 <br>
　　朝燕咏无事，时丰贺国祯。日和弦管音，下使万室听。 <br>
　　海内凑朝贡，贤愚共欢荣。合沓车马喧，西闻长安城。 <br>
　　事往世如寄，感深迹所经。申章报兰藻，一望双涕零。 <p>卷190_6 「答李浣三首」韦应物 <br>
　　孤客逢春暮，缄情寄旧游。海隅人使远，书到洛阳秋。 <br>
　　马卿犹有壁，渔父自无家。想子今何处，扁舟隐荻花。 <br>
　　林中观易罢，溪上对鸥闲。楚俗饶辞客，何人最往还。 <p>卷190_7 「酬柳郎中春日归扬州南郭见别之作」韦应物 <br>
　　广陵三月花正开，花里逢君醉一回。 <br>
　　南北相过殊不远，暮潮从去早潮来。 <p>卷190_8 「酬豆卢仓曹题库壁见示」韦应物 <br>
　　掾局劳才子，新诗动洛川。运筹知决胜，聚米似论边。 <br>
　　宴罢常分骑，晨趋又比肩。莫嗟年鬓改，郎署定推先。 <p>卷190_9 「酬李儋」韦应物 <br>
　　开门临广陌，旭旦车驾喧。不见同心友，徘徊忧且烦。 <br>
　　都城二十里，居在艮与坤。人生所各务，乖阔累朝昏。 <br>
　　湛湛樽中酒，青青芳树园。缄情未及发，先此枉_[. <br>
　　迈世超高躅，寻流得真源。明当策疲马，与子同笑言。 <p>卷190_10 「酬元伟过洛阳夜燕」韦应物 <br>
　　三载寄关东，所欢皆远违。思怀方耿耿，忽得观容辉。 <br>
　　亲燕在良夜，欢携辟中闱。问我犹杜门，不能奋高飞。 <br>
　　明灯照四隅，炎炭正可依。清觞虽云酌，所愧乏珍肥。 <br>
　　晨装复当行，寥落星已稀。何以慰心曲，伫子西还归。 <p>卷190_11 「酬韩质舟行阻冻」韦应物 <br>
　　晨坐枉嘉藻，持此慰寝兴。中获辛苦奏，长河结阴冰。 <br>
　　皓曜群玉发，凄清孤景凝。至柔反成坚，造化安可恒。 <br>
　　方舟未得行，凿饮空兢兢。寒苦弥时节，待泮岂所能。 <br>
　　何必涉广川，荒衢且升腾。殷勤宣中意，庶用达吾朋。 <p>卷190_12 「李博士弟以余罢官居同德精舍共有伊陆名山…聊以为答」韦应物 <br>
　　初夏息众缘，双林对禅客。枉兹芳兰藻，促我幽人策。 <br>
　　冥搜企前哲，逸句陈往迹。仿佛陆浑南，迢递千峰碧。 <br>
　　从来迟高驾，自顾无物役。山水心所娱，如何更朝夕。 <br>
　　晨兴涉清洛，访子高阳宅。莫言往来疏，驽马知阡陌。 <p>卷190_13 「寄酬李博士永宁主簿叔厅见待」韦应物 <br>
　　解鞍先几日，款曲见新诗。定向公堂醉，遥怜独去时。 <br>
　　叶沾寒雨落，钟度远山迟。晨策已云整，当同林下期。 <p>卷190_14 「答令狐士曹、独孤兵曹联骑暮归望山见寄」韦应物 <br>
　　共爱青山住近南，行牵吏役背双骖。 <br>
　　枉书独宿对流水，遥羡归时满夕岚。 <p>卷190_15 「答李博士」韦应物 <br>
　　休沐去人远，高斋出林杪。晴山多碧峰，颢气疑秋晓。 <br>
　　端居喜良友，枉使千里路。缄书当夏时，开缄时已度。 <br>
　　檐雏已ur，荷露方萧飒。梦远竹窗幽，行稀兰径合。 <br>
　　旧居共南北，往来只如昨。问君今为谁，日夕度清洛。 <p>卷190_16 「答刘西曹（时为京兆功曹）」韦应物 <br>
　　公馆夜云寂，微凉群树秋。西曹得时彦，华月共淹留。 <br>
　　长啸举清觞，志气谁与俦。千龄事虽邈，俯念忽已周。 <br>
　　篇翰如云兴，京洛颇优游。诠文不独古，理妙即同流。 <br>
　　浅劣见推许，恐为识者尤。空惭文璧赠，日夕不能酬。 <p>卷190_17 「答贡士黎逢（时任京兆功曹）」韦应物 <br>
　　茂等方上达，诸生安可希。栖神澹物表，涣汗布令词。 <br>
　　如彼昆山玉，本自有光辉。鄙人徒区区，称叹亦何为。 <br>
　　弥月旷不接，公门但驱驰。兰章忽有赠，持用慰所思。 <br>
　　不见心尚密，况当相见时。 <p>卷190_18 「答韩库部（协）」韦应物 <br>
　　良玉表贞度，丽藻颇为工。名列金闺籍，心与素士同。 <br>
　　日晏下朝来，车马自生风。清宵有佳兴，皓月直南宫。 <br>
　　矫翮方上征，顾我邈忡忡。岂不愿攀举，执事府庭中。 <br>
　　智乖时亦蹇，才大命有通。还当以道推，解组守蒿蓬。 <p>卷190_19 「答崔主簿倬」韦应物 <br>
　　朗月分林霭，遥管动离声。故欢良已阻，空宇澹无情。 <br>
　　窈窕云雁没，苍茫河汉横。兰章不可答，冲襟徒自盈。 <p>卷190_20 「答徐秀才」韦应物 <br>
　　铅钝谢贞器，时秀猥见称。岂如白玉仙，方与紫霞升。 <br>
　　清诗舞艳雪，孤抱莹玄冰。一枝非所贵，怀书思武陵。 <p>卷190_21 「答东林道士」韦应物 <br>
　　紫阁西边第几峰，茅斋夜雪虎行踪。 <br>
　　遥看黛色知何处，欲出山门寻暮钟。 <p>卷190_22 「答长宁令杨辙」韦应物 <br>
　　皓月升林表，公堂满清辉。嘉宾自远至，觞饮夜何其。 <br>
　　宰邑视京县，归来无寸资。瑰文溢众宝，雅正得吾师。 <br>
　　广川含澄澜，茂树擢华滋。短才何足数，枉赠愧妍词。 <br>
　　欢盼良见属，素怀亦已披。何意云栖翰，不嫌蓬艾卑。 <br>
　　但恐河汉没，回车首路岐。 <p>卷190_23 「答冯鲁秀才」韦应物 <br>
　　晨坐枉琼藻，知子返中林。澹然山景晏，泉谷响幽禽。 <br>
　　仿佛谢尘迹，逍遥舒道心。顾我腰间绶，端为华发侵。 <br>
　　簿书劳应对，篇翰旷不寻。薄田失锄耨，生苗安可任。 <br>
　　徒令惭所问，想望东山岑。 <p>卷190_24 「答崔主簿问，兼简温上人」韦应物 <br>
　　缘情生众累，晚悟依道流。诸境一已寂，了将身世浮。 <br>
　　闲居澹无味，忽复四时周。靡靡芳草积，稍稍新篁抽。 <br>
　　即此抱馀素，块然诚寡俦。自适一忻意，愧蒙君子忧。 <p>卷190_25 「清都观答幼遐」韦应物 <br>
　　逍遥仙家子，日夕朝玉皇。兴高清露没，渴饮琼华浆。 <br>
　　解组一来款，披衣拂天香。粲然顾我笑，绿简发新章。 <br>
　　泠泠如玉音，馥馥若兰芳。浩意坐盈此，月华殊未央。 <br>
　　却念喧哗日，何由得清凉。疏松抗高殿，密竹阴长廊。 <br>
　　荣名等粪土，携手随风翔。 <p>卷190_26 「善福精舍答韩司录清都观会宴见忆」韦应物 <br>
　　弱志厌众纷，抱素寄精庐。仰时彦，闷闷独为愚。 <br>
　　之子亦辞秩，高踪罢驰驱。忽因西飞禽，赠我以琼琚。 <br>
　　始表仙都集，复言欢乐殊。人生各有因，契阔不获俱。 <br>
　　一来田野中，日与人事疏。水木澄秋景，逍遥清赏馀。 <br>
　　枉驾怀前诺，引领岂斯须。无为便高翔，邈矣不可迂。 <p>卷190_27 「答长安丞裴说」韦应物 <br>
　　出身忝时士，于世本无机。爰以林壑趣，遂成顽钝姿。 <br>
　　临流意已凄，采菊露未稀。举头见秋山，万事都若遗。 <br>
　　独践幽人踪，邈将亲友违。髦士佐京邑，怀念枉贞词。 <br>
　　久雨积幽抱，清樽宴良知。从容操剧务，文翰方见推。 <br>
　　安能戢羽翼，顾此林栖时。 <p>卷190_28 「奉酬处士叔见示」韦应物 <br>
　　挂缨守贫贱，积雪卧郊园。叔父亲降趾，壶觞携到门。 <br>
　　高斋乐宴罢，清夜道心存。即此同疏氏，可以一忘言。 <p>卷190_29 「答库部韩郎中」韦应物 <br>
　　高士不羁世，颇将荣辱齐。适委华冕去，欲还幽林栖。 <br>
　　虽怀承明恋，忻与物累暌。逍遥观运流，谁复识端倪。 <br>
　　而我岂高致，偃息平门西。愚者世所遗，沮溺共耕犁。 <br>
　　风雪积深夜，园田掩荒蹊。幸蒙相思札，款曲期见携。 <p>卷190_30 「答畅校书当」韦应物 <br>
　　偶然弃官去，投迹在田中。日出照茅屋，园林养愚蒙。 <br>
　　虽云无一资，樽酌会不空。且忻百谷成，仰叹造化功。 <br>
　　出入与民伍，作事靡不同。时伐南涧竹，夜还沣水东。 <br>
　　贫蹇自成退，岂为高人踪。览君金玉篇，彩色发我容。 <br>
　　日月欲为报，方春已徂冬。 <p>卷190_31 「答崔都水」韦应物 <br>
　　深夜竹亭雪，孤灯案上书。不遇无为化，谁复得闲居。 <p>卷190_32 「酬令狐司录善福精舍见赠」韦应物 <br>
　　野寺望山雪，空斋对竹林。我以养愚地，生君道者心。 <p>卷190_33 「沣上精舍答赵氏外生伉」韦应物 <br>
　　远迹出尘表，寓身双树林。如何小子伉，亦有超世心。 <br>
　　担书从我游，携手广川阴。云开夏郊绿，景晏青山沉。 <br>
　　对榻遇清夜，献诗合雅音。所推苟礼数，于性道岂深。 <br>
　　隐拙在冲默，经世昧古今。无为率尔言，可以致华簪。 <p>卷190_34 「答赵氏生伉」韦应物 <br>
　　暂与云林别，忽陪鸳鹭翔。看山不得去，知尔独相望。 <p>卷190_35 「答端」韦应物 <br>
　　郊园夏雨歇，闲院绿阴生。职事方无效，幽赏独违情。 <br>
　　物色坐如见，离抱怅多盈。况感夕凉气，闻此乱蝉鸣。 <p>卷190_36 「答史馆张学士段柳庶子学士集贤院看花见寄兼呈柳学士」韦应物 <br>
　　班杨秉文史，对院自为邻。馀香掩阁去，迟日看花频。 <br>
　　似雪飘阊阖，从风点近臣。南宫有芳树，不并禁垣春。 <p>卷190_37 「答王郎中」韦应物 <br>
　　卧阁枉芳藻，览旨怅秋晨。守郡犹羁寓，无以慰嘉宾。 <br>
　　野旷归云尽，天清晓露新。池荷凉已至，窗梧落渐频。 <br>
　　风物殊京国，邑里但荒榛。赋繁属军兴，政拙愧斯人。 <br>
　　髦士久台阁，中路一漂沦。归当列盛朝，岂念卧淮滨。 <p>卷190_38 「答崔都水」韦应物 <br>
　　亭亭心中人，迢迢居秦关。常缄素札去，适枉华章还。 <br>
　　忆在沣郊时，携手望秋山。久嫌官府劳，初喜罢秩闲。 <br>
　　终年不事业，寝食长慵顽。不知为时来，名籍挂郎间。 <br>
　　摄衣辞田里，华簪耀颓颜。卜居又依仁，日夕正追攀。 <br>
　　牧人本无术，命至苟复迁。离念积岁序，归途眇山川。 <br>
　　郡斋有佳月，园林含清泉。同心不在宴，樽酒徒盈前。 <br>
　　览君陈迹游，词意俱凄妍。忽忽已终日，将酬不能宣。 <br>
　　氓税况重叠，公门极熬煎。责逋甘首免，岁晏当归田。 <br>
　　勿厌守穷辙，慎为名所牵。 <p>卷190_39 「答王卿送别」韦应物 <br>
　　去马嘶春草，归人立夕阳。元知数日别，要使两情伤。 <p>卷190_40 「答裴丞说归京所献」韦应物 <br>
　　执事颇勤久，行去亦伤乖。家贫无僮仆，吏卒升寝斋。 <br>
　　衣服藏内箧，药草曝前阶。谁复知次第，C落且安排。 <br>
　　还期在岁晏，何以慰吾怀。 <p>卷190_41 「答裴处士」韦应物 <br>
　　遗民爱精舍，乘犊入青山。来署高阳里，不遇白衣还。 <br>
　　礼贤方化俗，闻风自款关。况子逸群士，栖息蓬蒿间。 <p>卷190_42 「答杨奉礼」韦应物 <br>
　　多病守山郡，自得接嘉宾。不见三四日，旷若十馀旬。 <br>
　　临觞独无味，对榻已生尘。一咏舟中作，洒雪忽惊新。 <br>
　　烟波见栖旅，景物具昭陈。秋塘唯落叶，野寺不逢人。 <br>
　　白事廷吏简，闲居文墨亲。高天池阁静，寒菊霜露频。 <br>
　　应当整孤棹，归来展殷勤。 <p>卷190_43 「答端」韦应物 <br>
　　坐忆故园人已老，宁知远郡雁还来。 <br>
　　长瞻西北是归路，独上城楼日几回。 <p>卷190_44 「答n奴、重阳二甥（n奴赵氏甥伉，重阳崔氏甥播）」韦应物 <br>
　　弃职曾守拙，玩幽遂忘喧。山涧依硗瘠，竹树荫清源。 <br>
　　贫居烟火湿，岁熟梨枣繁。风雨飘茅屋，蒿草没瓜园。 <br>
　　群属相欢悦，不觉过朝昏。有时看禾黍，落日上秋原。 <br>
　　饮酒任真性，挥笔肆狂言。一朝忝兰省，三载居远藩。 <br>
　　复与诸弟子，篇翰每相敦。西园休习射，南池对芳樽。 <br>
　　山药经雨碧，海榴凌霜翻。念尔不同此，怅然复一论。 <br>
　　重阳守故家，n子旅湘沅。俱有缄中藻，恻恻动离魂。 <br>
　　不知何日见，衣上泪空存。 <p>卷190_45 「答重阳」韦应物 <br>
　　省札陈往事，怆忆数年中。一身朝北阙，家累守田农。 <br>
　　望山亦临水，暇日每来同。性情一疏散，园林多清风。 <br>
　　忽复隔淮海，梦想在沣东。病来经时节，起见秋塘空。 <br>
　　城郭连榛岭，鸟雀噪沟丛。坐使惊霜鬓，撩乱已如蓬。 <p>卷190_46 「酬刘侍郎使君（刘太真）」韦应物 <br>
　　琼树凌霜雪，葱茜如芳春。英贤虽出守，本自玉阶人。 <br>
　　宿昔陪郎署，出入仰清尘。孰云俱列郡，比德岂为邻。 <br>
　　风雨飘海气，清凉悦心神。重门深夏昼，赋诗延众宾。 <br>
　　方以岁月旧，每蒙君子亲。继作郡斋什，远赠荆山珍。 <br>
　　高闲庶务理，游眺景物新。朋友亦远集，燕酌在佳辰。 <br>
　　始唱已惭拙，将酬益难伸。濡毫意黾勉，一用写勤。 <p>卷190_47 「答令狐侍郎（令狐`）」韦应物 <br>
　　一凶乃一吉，一是复一非。孰能逃斯理，亮在识其微。 <br>
　　三黜故无愠，高贤当庶几。但以亲交恋，音容邈难希。 <br>
　　况昔别离久，俱忻藩守归。朝宴方陪厕，山川又乖违。 <br>
　　吴门冒海雾，峡路凌连矶。同会在京国，相望涕沾衣。 <br>
　　明时重英才，当复列彤闱。白玉虽尘垢，拂拭还光辉。 <p>卷190_48 「酬张协律」韦应物 <br>
　　昔人鬻舂地，今人复一贤。属余藩守日，方君卧病年。 <br>
　　丽思阻文宴，芳踪阙宾筵。经时岂不怀，欲往事屡牵。 <br>
　　公府适烦倦，开缄莹新篇。非将握中宝，何以比其妍。 <br>
　　感兹栖寓词，想复z瘵缠。空宇风霜交，幽居情思绵。 <br>
　　当以贫非病，孰云白未玄。邑中有其人，憔悴即我愆。 <br>
　　由来牧守重，英俊得荐延。匪人等鸿毛，斯道何由宣。 <br>
　　遭时无早晚，蕴器俟良缘。观文心未衰，勿药疾当痊。 <br>
　　晨期简牍罢，驰慰子忡然。 <p>卷190_49 「答秦十四校书（秦系）」韦应物 <br>
　　知掩山扉三十秋，鱼须翠碧弃床头。 <br>
　　莫道谢公方在郡，五言今日为君休。 <p>卷190_50 「答宾」韦应物 <br>
　　斜月才鉴帷，凝霜偏冷枕。持情须耿耿，故作单床寝。 <p>卷190_51 「答郑骑曹青橘绝句（一作故人重九日求橘书中戏赠）」韦应物 <br>
　　怜君卧病思新橘，试摘犹酸亦未黄。 <br>
　　书后欲题三百颗，洞庭须待满林霜。 <p>卷190_52 「奉和圣制重阳日赐宴」韦应物 <br>
　　圣心忧万国，端居在穆清。玄功致海晏，锡宴表文明。 <br>
　　恩属重阳节，雨应此时晴。寒菊生池苑，高树出宫城。 <br>
　　捧藻千官处，垂戒百王程。复睹开元日，臣愚献颂声。 <p>卷190_53 「和吴舍人早春归沐西亭言志」韦应物 <br>
　　晓漏戒中禁，清香肃朝衣。一门双掌诰，伯侍仲言归。 <br>
　　亭高性情旷，职密交游稀。赋诗乐无事，解带偃南扉。 <br>
　　阳春美时泽，旭霁望山晖。幽禽响未转，东原绿犹微。 <br>
　　名虽列仙爵，心已遣尘机。即事同岩隐，圣渥良难违。 <p>卷190_54 「奉和张大夫戏示青山郎」韦应物 <br>
　　天生逸世姿，竹马不曾骑。览卷冰将释，援毫露欲垂。 <br>
　　金貂传几叶，玉树长新枝。荣禄何妨早，甘罗亦小儿。 <p>卷190_55 「答河南李士巽题香山寺」韦应物 <br>
　　洛都游宦日，少年携手行。投杯起芳席，总辔振华缨。 <br>
　　关塞有佳气，岩开伊水清。攀林憩佛寺，登高望都城。 <br>
　　蹉跎二十载，世务各所营。兹赏长在梦，故人安得并。 <br>
　　前岁守九江，恩诏赴咸京。因途再登历，山河属晴明。 <br>
　　寂寞僧侣少，苍茫林木成。墙宇或崩剥，不见旧题名。 <br>
　　旧游况存殁，独此泪交横。交横谁与同，书壁贻友生。 <br>
　　今兹守吴郡，绵思方未平。子复经陈迹，一感我深情。 <br>
　　远蒙恻怆篇，中有金玉声。反覆终难答，金玉尚为轻。 <p>卷190_56 「答故人见谕」韦应物 <br>
　　素寡名利心，自非周圆器。徒以岁月资，屡蒙藩条寄。 <br>
　　时风重书札，物情敦货遗。机杼十缣单，慵疏百函愧。 <br>
　　常负交亲责，且为一官累。况本C落人，归无置锥地。 <br>
　　省己已知非，枉书见深致。虽欲效区区，何由枉其志。 <p>卷190_57 「酬阎员外陟」韦应物 <br>
　　寒夜阻良觌，丛竹想幽居。虎符予已误，金丹子何如。 <br>
　　宴集观农暇，笙歌听讼馀。虽蒙一言教，自愧道情疏。 <p>卷190_58 「酬秦征君、徐少府春日见寄」韦应物 <br>
　　终日愧无政，与君聊散襟。城根山半腹，亭影水中心。 <br>
　　朗咏竹窗静，野情花径深。那能有馀兴，不作剡溪寻。 <p>卷190_59 「冬夜宿司空曙野居，因寄酬赠」韦应物 <br>
　　南北与山邻，蓬庵庇一身。繁霜疑有雪，荒草似无人。 <br>
　　遂性在耕稼，所交唯贱贫。何掾张椽傲，每重德璋亲。 <p>卷190_60 「长安遇冯著」韦应物 <br>
　　客从东方来，衣上灞陵雨。问客何为来，采山因买斧。 <br>
　　冥冥花正开，rr燕新乳。昨别今已春，鬓丝生几缕。 <p>卷190_61 「将发楚州经宝应县访李二忽于州馆相遇月夜书事…李宝应」韦应物 <br>
　　孤舟欲夜发，只为访情人。此地忽相遇，留连意更新。 <br>
　　停杯嗟别久，对月言家贫。一问临邛令，如何待上宾。 <p>卷190_62 「广陵遇孟九云卿」韦应物 <br>
　　雄藩本帝都，游士多俊贤。夹河树郁郁，华馆千里连。 <br>
　　新知虽满堂，中意颇未宣。忽逢翰林友，欢乐斗酒前。 <br>
　　高文激颓波，四海靡不传。西施且一笑，众女安得妍。 <br>
　　明月满淮海，哀鸿逝长天。所念京国远，我来君欲还。 <p>卷190_63 「淮上遇洛阳李主簿」韦应物 <br>
　　结茅临古渡，卧见长淮流。窗里人将老，门前树已秋。 <br>
　　寒山独过雁，暮雨远来舟。日夕逢归客，那能忘旧游。 <p>卷190_64 「路逢崔、元二侍御避马见招，以诗见赠」韦应物 <br>
　　一台称二妙，归路望行尘。俱是攀龙客，空为避马人。 <br>
　　见招翻R，相问良殷勤。日日吟趋府，弹冠岂有因。 <p>卷190_65 「逢杨开府」韦应物 <br>
　　少事武皇帝，无赖恃恩私。身作里中横，家藏亡命儿。 <br>
　　朝持樗蒲局，暮窃东邻姬。司隶不敢捕，立在白玉墀。 <br>
　　骊山风雪夜，长杨羽猎时。一字都不识，饮酒肆顽痴。 <br>
　　武皇升仙去，憔悴被人欺。读书事已晚，把笔学题诗。 <br>
　　两府始收迹，南宫谬见推。非才果不容，出守抚茕嫠。 <br>
　　忽逢杨开府，论旧涕俱垂。坐客何由识，惟有故人知。 <p>卷190_66 「休暇日访王侍御不遇」韦应物 <br>
　　九日驱驰一日闲，寻君不遇又空还。 <br>
　　怪来诗思清人骨，门对寒流雪满山。 <p>卷190_67 「因省风俗，访道士侄不见，题壁」韦应物 <br>
　　去年涧水今亦流，去年杏花今又拆。 <br>
　　山人归来问是谁，还是去年行春客。 <p>
　　卷一百九十一 <p>卷191_1 「有所思」韦应物 <br>
　　借问堤上柳，青青为谁春。空游昨日地，不见昨日人。 <br>
　　缭绕万家井，往来车马尘。莫道无相识，要非心所亲。 <p>卷191_2 「暮相思」韦应物 <br>
　　朝出自不还，暮归花尽发。岂无终日会，惜此花间月。 <br>
　　空馆忽相思，微钟坐来歇。 <p>卷191_3 「夏夜忆卢嵩」韦应物 <br>
　　霭霭高馆暮，开轩涤烦襟。不知湘雨来，潇洒在幽林。 <br>
　　炎月得凉夜，芳樽谁与斟。故人南北居，累月间徽音。 <br>
　　人生无闲日，欢会当在今。反侧候天旦，层城苦沉沉。 <p>卷191_4 「春思」韦应物 <br>
　　野花如雪绕江城，坐见年芳忆帝京。 <br>
　　阊阖晓开凝碧树，曾陪鸳鹭听流莺。 <p>卷191_5 「春中忆元二」韦应物 <br>
　　雨歇万井春，柔条已含绿。徘徊洛阳陌，惆怅杜陵曲。 <br>
　　游丝正高下，啼鸟还断续。有酒今不同，思君莹如玉。 <p>卷191_6 「怀素友子西」韦应物 <br>
　　广陌并游骑，公堂接华襟。方欢遽见别，永日独沉吟。 <br>
　　阶暝流暗驶，气疏露已侵。层城湛深夜，片月生幽林。 <br>
　　往款良未遂，来觌旷无音。恒当清觞宴，思子玉山岑。 <br>
　　耿耿何以写，密言空委心。 <p>卷191_7 「对韩少尹所赠砚有怀」韦应物 <br>
　　故人谪遐远，留砚宠斯文。白水浮香墨，清池满夏云。 <br>
　　念离心已永，感物思徒纷。未有桂阳使，裁书一报君。 <p>卷191_8 「月晦忆去年与亲友曲水游宴」韦应物 <br>
　　晦赏念前岁，京国结良俦。骑出宣平里，饮对曲池流。 <br>
　　今朝隔天末，空园伤独游。雨歇林光变，塘绿鸟声幽。 <br>
　　凋氓积逋税，华鬓集新秋。谁言恋虎符，终当还旧丘。 <p>卷191_9 「清明日忆诸弟」韦应物 <br>
　　冷食方多病，开襟一忻然。终令思故郡，烟火满晴川。 <br>
　　杏粥犹堪食，榆羹已稍煎。唯恨乖亲燕，坐度此芳年。 <p>卷191_10 「池上怀王卿」韦应物 <br>
　　幽居捐世事，佳雨散园芳。入门霭已绿，水禽鸣春塘。 <br>
　　重云始成夕，忽霁尚残阳。轻舟因风泛，郡阁望苍苍。 <br>
　　私燕阻外好，临欢一停觞。兹游无时尽，旭日愿相将。 <p>卷191_11 「立夏日忆京师诸弟」韦应物 <br>
　　改序念芳辰，烦襟倦日永。夏木已成阴，公门昼恒静。 <br>
　　长风始飘阁，叠云才吐岭。坐想离居人，还当惜徂景。 <p>卷191_12 「晓至园中忆诸弟、崔都水」韦应物 <br>
　　山郭恒悄悄，林月亦娟娟。景清神已澄，事简虑绝牵。 <br>
　　秋塘遍衰草，晓露洗红莲。不见心所爱，兹赏岂为妍。 <p>卷191_13 「怀琅琊、深标二释子」韦应物 <br>
　　白云埋大壑，阴崖滴夜泉。应居西石室，月照山苍然。 <p>卷191_14 「雨夜感怀」韦应物 <br>
　　微雨洒高林，尘埃自萧散。耿耿心未平，沉沉夜方半。 <br>
　　独惊长簟冷，遽觉愁鬓换。谁能当此夕，不有盈襟叹。 <p>卷191_15 「云阳馆怀谷口」韦应物 <br>
　　清阶下流，云自谷口源。念昔白衣士，结庐在石门。 <br>
　　道高杳无累，景静得忘言。山夕绿阴满，世移清赏存。 <br>
　　吏役岂遑暇，幽怀复朝昏。云泉非所濯，萝月不可援。 <br>
　　长往遂真性，暂游恨卑喧。出身既事世，高躅难等论。 <p>卷191_16 「忆沣上幽居」韦应物 <br>
　　一来当复去，犹此厌樊笼。况我林栖子，朝服坐南宫。 <br>
　　唯独问啼鸟，还如沣水东。 <p>卷191_17 「重九登滁城楼忆前岁九日归沣上赴崔都水及诸…凄然怀旧」韦应物 <br>
　　今日重九宴，去岁在京师。聊回出省步，一赴郊园期。 <br>
　　嘉节始云迈，周辰已及兹。秋山满清景，当赏属乖离。 <br>
　　凋散民里阔，摧翳众木衰。楼中一长啸，恻怆起凉t. <p>卷191_18 「始夏南园思旧里」韦应物 <br>
　　夏首云物变，雨馀草木繁。池荷初帖水，林花已扫园。 <br>
　　萦丛蝶尚乱，依阁鸟犹喧。对此残芳月，忆在汉陵原。 <p>卷191_19 「登蒲塘驿沿路见泉谷村墅忽想京师旧居追怀昔年」韦应物 <br>
　　青山导骑绕，春风行旆舒。均徭视属城，问疾躬里闾。 <br>
　　烟水依泉谷，川陆散樵渔。忽念故园日，复忆骊山居。 <br>
　　荏苒斑鬓及，梦寝婚宦初。不觉平生事，咄嗟二纪馀。 <br>
　　存殁阔已永，悲多欢自疏。高秩非为美，阑干泪盈裾。 <p>卷191_20 「经函谷关」韦应物 <br>
　　洪河绝山根，单轨出其侧。万古为要枢，往来何时息。 <br>
　　秦皇既恃险，海内被吞食。及嗣同覆颠，咽喉莫能塞。 <br>
　　炎灵讵西驾，娄子非经国。徒欲扼诸侯，不知恢至德。 <br>
　　圣朝及天宝，豺虎起东北。下沉战死魂，上结穷冤色。 <br>
　　古今虽共守，成败良可识。藩屏无俊贤，金汤独何力。 <br>
　　驰车一登眺，感慨中自恻。 <p>卷191_21 「经武功旧宅」韦应物 <br>
　　兹邑昔所游，嘉会常在目。历载俄二九，始往今来复。 <br>
　　戚戚居人少，茫茫野田绿。风雨经旧墟，毁垣迷往躅。 <br>
　　门临川流驶，树有羁雌宿。多累恒悲往，长年觉时速。 <br>
　　欲去中复留，徘徊结心曲。 <p>卷191_22 「往云门郊居途经回流作」韦应物 <br>
　　兹晨乃休暇，适往田家庐。原谷径途涩，春阳草木敷。 <br>
　　才遵板桥曲，复此清涧纡。崩壑方见射，回流忽已舒。 <br>
　　明灭泛孤景，杳霭含夕虚。无将为邑志，一酌澄波馀。 <p>卷191_23 「乘月过西郊渡」韦应物 <br>
　　远山含紫氛，春野霭云暮。值此归时月，留连西涧渡。 <br>
　　谬当文墨会，得与群英遇。赏逐乱流翻，心将清景悟。 <br>
　　行车俨未转，芳草空盈步。已举候亭火，犹爱村原树。 <br>
　　还当守故扃，怅恨秉幽素。 <p>卷191_24 「晚归沣川」韦应物 <br>
　　凌雾朝阊阖，落日返清川。簪组方暂解，临水一然。 <br>
　　昆弟忻来集，童稚满眼前。适意在无事，携手望秋田。 <br>
　　南岭横爽气，高林绕遥阡。野庐不锄理，翳翳起荒烟。 <br>
　　名秩斯逾分，廉退愧不全。已想平门路，晨骑复言旋。 <p>卷191_25 「授衣还田里」韦应物 <br>
　　公门悬甲令，浣濯遂其私。晨起怀怆恨，野田寒露时。 <br>
　　气收天地广，风凄草木衰。山明始重叠，川浅更逶迤。 <br>
　　烟火生闾里，禾黍积东。终然可乐业，时节一来斯。 <p>卷191_26 「夕次盱眙县」韦应物 <br>
　　落帆逗淮镇，停舫临孤驿。浩浩风起波，冥冥日沉夕。 <br>
　　人归山郭暗，雁下芦洲白。独夜忆秦关，听钟未眠客。 <p>卷191_27 「春月观省属城，始憩东西林精舍」韦应物 <br>
　　因时省风俗，布惠迨高年。建隼出浔阳，整驾游山川。 <br>
　　白云敛晴壑，群峰列遥天。羝槭门状，杳霭香炉烟。 <br>
　　榛荒屡I挂，逼侧殆覆颠。方臻释氏庐，时物屡华妍。 <br>
　　昙远昔经始，于兹s幽玄。东西竹林寺，灌注寒涧泉。 <br>
　　人事既云泯，岁月复已绵。殿宇馀丹绀，磴阁峭欹悬。 <br>
　　佳士亦栖息，善身绝尘缘。今我蒙朝寄，教化敷里。 <br>
　　道妙苟为得，出处理无偏。心当同所尚，迹岂辞缠牵。 <p>卷191_28 「自蒲塘驿回驾经历山水」韦应物 <br>
　　馆宿风雨滞，始晴行盖转。浔阳山水多，草木俱纷衍。 <br>
　　崎岖缘碧涧，苍翠践苔藓。高树夹潺，崩石横阴t. <br>
　　野杏依寒拆，馀云冒岚浅。性惬形岂劳，境殊路遗缅。 <br>
　　忆昔终南下，佳游亦屡展。时禽下流暮，纷思何由遣。 <p>卷191_29 「山行积雨，归途始霁」韦应物 <br>
　　揽辔穷登降，阴雨遘二旬。但见白云合，不睹岩中春。 <br>
　　急涧岂易揭，峻途良难遵。深林猿声冷，沮洳虎迹新。 <br>
　　始霁升阳景，山水阅清晨。杂花积如雾，百卉萋已陈。 <br>
　　鸣驺屡骧首，归路自忻忻。 <p>卷191_30 「伤逝（此后十九首，尽同德精舍旧居伤怀时所作）」韦应物 <br>
　　染白一为黑，焚木尽成灰。念我室中人，逝去亦不回。 <br>
　　结发二十载，宾敬如始来。提携属时屯，契阔忧患灾。 <br>
　　柔素亮为表，礼章夙所该。仕公不及私，百事委令才。 <br>
　　一旦入闺门，四屋满尘埃。斯人既已矣，触物但伤摧。 <br>
　　单居移时节，泣涕抚婴孩。知妄谓当遣，临感要难裁。 <br>
　　梦想忽如睹，惊起复徘徊。此心良无已，绕屋生蒿莱。 <p>卷191_31 「往富平伤怀」韦应物 <br>
　　晨起凌严霜，恸哭临素帷。驾言百里途，恻怆复何为。 <br>
　　昨者仕公府，属城常载驰。出门无所忧，返室亦熙熙。 <br>
　　今者掩筠扉，但闻童稚悲。丈夫须出入，顾尔内无依。 <br>
　　衔恨已酸骨，何况苦寒时。单车路萧条，回首长逶迟。 <br>
　　飘风忽截野，嘹唳雁起飞。昔时同往路，独往今讵知。 <p>卷191_32 「出还」韦应物 <br>
　　昔出喜还家，今还独伤意。入室掩无光，衔哀写虚位。 <br>
　　凄凄动幽幔，寂寂惊寒吹。幼女复何知，时来庭下戏。 <br>
　　咨嗟日复老，错莫身如寄。家人劝我餐，对案空垂泪。 <p>卷191_33 「冬夜」韦应物 <br>
　　杳杳日云夕，郁结谁为开。单衾自不暖，霜霰已皑皑。 <br>
　　晚岁沦夙志，惊鸿感深哀。深哀当何为，桃李忽凋摧。 <br>
　　帏帐徒自设，冥寞岂复来。平生虽恩重，迁去托穷埃。 <br>
　　抱此女曹恨，顾非高世才。振衣中夜起，河汉尚裴回。 <p>卷191_34 「送终」韦应物 <br>
　　奄忽逾时节，日月获其良。萧萧车马悲，祖载发中堂。 <br>
　　生平同此居，一旦异存亡。斯须亦何益，终复委山冈。 <br>
　　行出国南门，南望郁苍苍。日入乃云造，恸哭宿风霜。 <br>
　　晨迁俯玄庐，临诀但遑遑。方当永潜翳，仰视白日光。 <br>
　　俯仰遽终毕，封树已荒凉。独留不得还，欲去结中肠。 <br>
　　童稚知所失，啼号捉我裳。即事犹仓卒，岁月始难忘。 <p>卷191_35 「除日」韦应物 <br>
　　思怀耿如昨，季月已云暮。忽惊年复新，独恨人成故。 <br>
　　冰池始泮绿，梅援还飘素。淑景方转延，朝朝自难度。 <p>卷191_36 「对芳树」韦应物 <br>
　　迢迢芳园树，列映清池曲。对此伤人心，还如故时绿。 <br>
　　风条洒馀霭，露叶承新旭。佳人不再攀，下有往来躅。 <p>卷191_37 「月夜」韦应物 <br>
　　皓月流春城，华露积芳草。坐念绮窗空，翻伤清景好。 <br>
　　清景终若斯，伤多人自老。 <p>卷191_38 「叹杨花」韦应物 <br>
　　空蒙不自定，况值暄风度。旧赏逐流年，新愁忽盈素。 <br>
　　才萦下苑曲，稍满东城路。人意有悲欢，时芳独如故。 <p>卷191_39 「过昭国里故第」韦应物 <br>
　　不复见故人，一来过故宅。物变知景暄，心伤觉时寂。 <br>
　　池荒野筠合，庭绿幽草积。风散花意谢，鸟还山光夕。 <br>
　　宿昔方同赏，讵知今念昔。缄室在东厢，遗器不忍觌。 <br>
　　柔翰全分意，芳巾尚染泽。残工委筐箧，馀素经刀尺。 <br>
　　收此还我家，将还复愁惕。永绝携手欢，空存旧行迹。 <br>
　　冥冥独无语，杳杳将何适。唯思今古同，时缓伤与戚。 <p>卷191_40 「夏日」韦应物 <br>
　　已谓心苦伤，如何日方永。无人不昼寝，独坐山中静。 <br>
　　悟澹将遣虑，学空庶遗境。积俗易为侵，愁来复难整。 <p>卷191_41 「端居感怀」韦应物 <br>
　　沈沈积素抱，婉婉属之子。永日独无言，忽惊振衣起。 <br>
　　方如在帏室，复悟永终已。稚子伤恩绝，盛时若流水。 <br>
　　暄凉同寡趣，朗晦俱无理。寂性常喻人，滞情今在己。 <br>
　　空房欲云暮，巢燕亦来止。夏木遽成阴，绿苔谁复履。 <br>
　　感至竟何方，幽独长如此。 <p>卷191_42 「悲纨扇」韦应物 <br>
　　非关秋节至，讵是恩情改。掩谷艘盐蓿委箧凉空在。 <br>
　　何言永不发，暗使销光彩。 <p>卷191_43 「闲斋对雨」韦应物 <br>
　　幽独自盈抱，阴淡亦连朝。空斋对高树，疏雨共萧条。 <br>
　　巢燕翻泥湿，蕙花依砌消。端居念往事，倏忽苦惊飙。 <p>卷191_44 「林园晚霁」韦应物 <br>
　　雨歇见青山，落日照林园。山多烟鸟乱，林清风景翻。 <br>
　　提携唯子弟，萧散在琴言。同游不同意，耿耿独伤魂。 <br>
　　寂寞钟已尽，如何还入门。 <p>卷191_45 「秋夜二首」韦应物 <br>
　　庭树转萧萧，阴虫还戚戚。独向高斋眠，夜闻寒雨滴。 <br>
　　微风时动牖，残灯尚留壁。惆怅平生怀，偏来委今夕。 <br>
　　霜露已凄凄，星汉复昭回。朔风中夜起，惊鸿千里来。 <br>
　　萧条凉叶下，寂寞清砧哀。岁晏仰空宇，心事若寒灰。 <p>卷191_46 「感梦」韦应物 <br>
　　岁月转芜漫，形影长寂寥。仿佛觏微梦，感叹起中宵。 <br>
　　绵思霭流月，惊魂飒回飙。谁念兹夕永，坐令颜鬓凋。 <p>卷191_47 「同德精舍旧居伤怀」韦应物 <br>
　　洛京十载别，东林访旧扉。山河不可望，存没意多违。 <br>
　　时迁迹尚在，同去独来归。还见窗中鸽，日暮绕庭飞。 <p>卷191_48 「悲故交」韦应物 <br>
　　白璧众求瑕，素丝易成污。万里颠沛还，高堂已长暮。 <br>
　　积愤方盈抱，缠哀忽逾度。念子从此终，黄泉竟谁诉。 <br>
　　一为时事感，岂独平生故。唯见荒丘原，野草涂朝露。 <p>卷191_49 「张彭州前与缑氏冯少府各惠寄一篇多故未答…兼远简冯生」韦应物 <br>
　　君昔掌文翰，西垣复石渠。朱衣乘白马，辉光照里闾。 <br>
　　余时忝南省，接宴愧空虚。一别守兹郡，蹉跎岁再除。 <br>
　　长怀关河表，永日简牍馀。郡中有方塘，凉阁对红蕖。 <br>
　　金玉蒙远贶，篇咏见吹嘘。未答平生意，已没九原居。 <br>
　　秋风吹寝门，长恸涕涟如。覆视缄中字，奄为昔人书。 <br>
　　发鬓已云白，交友日凋疏。冯生远同恨，憔悴在田庐。 <p>卷191_50 「东林精舍见故殿中郑侍御题诗追旧书情涕泗横集…冯少府」韦应物 <br>
　　仲月景气佳，东林一登历。中有故人诗，凄凉在高壁。 <br>
　　精思长悬世，音容已归寂。墨泽传洒馀，磨灭亲翰迹。 <br>
　　平生忽如梦，百事皆成昔。结骑京华年，挥文箧笥积。 <br>
　　朝廷重英彦，时辈分圭璧。永谢柏梁陪，独阙金门籍。 <br>
　　方婴存殁感，岂暇林泉适。雨馀山景寒，风散花光夕。 <br>
　　新知虽满堂，故情谁能觌。唯当同时友，缄寄空凄戚。 <p>卷191_51 「同李二过亡友郑子故第（李与之故，非予所识）」韦应物 <br>
　　客车名未灭，没世恨应长。斜月知何照，幽林判自芳。 <br>
　　故人惊逝水，寒雀噪空墙。不是平生旧，遗踪要可伤。 <p>卷191_52 「话旧（亭中对兄姊话兰陵崇贤怀真已来故事，泫然而作）」韦应物 <br>
　　存亡三十载，事过悉成空。不惜沾衣泪，并话一宵中。 <p>卷191_53 「至开化里寿春公故宅」韦应物 <br>
　　宁知府中吏，故宅一徘徊。历阶存往敬，瞻位泣馀哀。 <br>
　　废井没荒草，阴牖生绿苔。门前车马散，非复昔时来。 <p>卷191_54 「睢阳感怀」韦应物 <br>
　　豺虎犯天纲，升平无内备。长驱阴山卒，略践三河地。 <br>
　　张侯本忠烈，济世有深智。坚壁梁宋间，远筹吴楚利。 <br>
　　穷年方绝输，邻援皆携贰。使者哭其庭，救兵终不至。 <br>
　　重围虽可越，藩翰谅难弃。饥喉待危巢，悬命中路坠。 <br>
　　甘从锋刃毙，莫夺坚贞志。宿将降贼庭，儒生独全义。 <br>
　　空城唯白骨，同往无贱贵。哀哉岂独今，千载当[欷。 <p>卷191_55 「广德中洛阳作」韦应物 <br>
　　生长太平日，不知太平欢。今还洛阳中，感此方苦酸。 <br>
　　饮药本攻病，毒肠翻自残。王师涉河洛，玉石俱不完。 <br>
　　时节屡迁斥，山河长郁盘。萧条孤烟绝，日入空城寒。 <br>
　　蹇劣乏高步，缉遗守微官。西怀咸阳道，踯躅心不安。 <p>卷191_56 「阊门怀古」韦应物 <br>
　　独鸟下高树，遥知吴苑园。凄凉千古事，日暮倚阊门。 <p>卷191_57 「感事」韦应物 <br>
　　霜雪皎素丝，何意坠墨池。青苍犹可濯，黑色不可移。 <br>
　　女工再三叹，委弃当此时。岁寒虽无褐，机杼谁肯施。 <p>卷191_58 「感镜」韦应物 <br>
　　铸镜广陵市，菱花匣中发。夙昔尝许人，镜成人已没。 <br>
　　如冰结圆器，类璧无丝发。形影终不临，清光殊不歇。 <br>
　　一感平生言，松枝树秋月。 <p>卷191_59 「叹白发」韦应物 <br>
　　还同一叶落，对此孤镜晓。丝缕乍难分，杨花复相绕。 <br>
　　时役人易衰，吾年白犹少。 <p>
　　卷一百九十二 <p>卷192_1 「登高望洛城作」韦应物 <br>
　　高台造云端，遐瞰周四垠。雄都定鼎地，势据万国尊。 <br>
　　河岳出云雨，土圭酌乾坤。舟通南越贡，城背北邙原。 <br>
　　帝宅夹清洛，丹霞捧朝暾。葱茏瑶台榭，窈窕双阙门。 <br>
　　十载构屯难，兵戈若云屯。膏腴满榛芜，比屋空毁垣。 <br>
　　圣主乃东眷，俾贤拯元元。熙熙居守化，泛泛太府恩。 <br>
　　至损当受益，苦寒必生温。平明四城开，稍见市井喧。 <br>
　　坐感理乱迹，永怀经济言。吾生自不达，空鸟何翩翻。 <br>
　　天高水流远，日晏城郭昏。裴回讫旦夕，聊用写忧烦。 <p>卷192_2 「同德寺阁集眺」韦应物 <br>
　　芳节欲云晏，游遨乐相从。高阁照丹霞，vv含远风。 <br>
　　寂寥氛氲廓，超忽神虑空。旭日霁皇州，i见两宫。 <br>
　　嵩少多秀色，群山莫与崇。三川浩东注，e涧亦来同。 <br>
　　阴阳降大和，宇宙得其中。舟车满川陆，四国靡不通。 <br>
　　旧堵今既葺，庶氓亦已丰。周览思自奋，行当遇时邕。 <p>卷192_3 「登宝意寺上方旧游（寺在武功，曾居此寺）」韦应物 <br>
　　翠岭香台出半天，万家烟树满晴川。 <br>
　　诸僧近住不相识，坐听微钟记往年。 <p>卷192_4 「登乐游庙作」韦应物 <br>
　　高原出东城，郁郁见咸阳。上有千载事，乃自汉宣皇。 <br>
　　颓季昧璩伲陈迹翳丘荒。春草虽复绿，惊风但飘扬。 <br>
　　周览京城内，双阙起中央。微钟何处来，暮色忽苍苍。 <br>
　　歌吹喧万井，车马塞康庄。昔人岂不尔，百世同一伤。 <br>
　　归当守冲漠，迹寓心自忘。 <p>卷192_5 「登西南冈卜居遇雨寻竹浪至沣驾哟…清流茂树云物可赏」韦应物 <br>
　　登高创危构，林表见川流。微雨飒已至，萧条川气秋。 <br>
　　下寻密竹尽，忽旷沙际游。纡曲水分野，绵延稼盈畴。 <br>
　　寒花明废墟，樵牧笑榛丘。云水成阴澹，竹树更清幽。 <br>
　　适自恋佳赏，复兹永日留。 <p>卷192_6 「沣上与幼遐月夜登西冈玩花」韦应物 <br>
　　置酒临高隅，佳人自城阙。已玩满川花，还看满川月。 <br>
　　花月方浩然，赏心何由歇。 <p>卷192_7 「台上迟客」韦应物 <br>
　　高台一悄望，远树间朝晖。但见东西骑，坐令心赏违。 <br>
　　始霁郊原绿，暮春啼鸟稀。徒然对芳物，何能独醉归。 <p>卷192_8 「登楼」韦应物 <br>
　　兹楼日登眺，流岁暗蹉跎。坐厌淮南守，秋山红树多。 <p>卷192_9 「善福寺阁」韦应物 <br>
　　残霞照高阁，青山出远林。晴明一登望，潇洒此幽襟。 <p>卷192_10 「楼中月夜」韦应物 <br>
　　端令倚悬槛，长望抱沉忧。宁知故园月，今夕在兹楼。 <br>
　　衰莲送馀馥，华露湛新秋。坐见苍林变，清辉怆已休。 <p>卷192_11 「寒食后北楼作」韦应物 <br>
　　园林过新节，风花乱高阁。遥闻击鼓声，蹴鞠军中乐。 <p>卷192_12 「西楼」韦应物 <br>
　　高阁一长望，故园何日归。烟尘拥函谷，秋雁过来稀。 <p>卷192_13 「夜望」韦应物 <br>
　　南楼夜已寂，暗鸟动林间。不见城郭事，沉沉唯四山。 <p>卷192_14 「晚登郡阁」韦应物 <br>
　　怅然高阁望，已掩东城关。春风偏送柳，夜景欲沉山。 <p>卷192_15 「登重玄寺阁」韦应物 <br>
　　时暇陟云构，晨霁澄景光。始见吴都大，十里郁苍苍。 <br>
　　山川表明丽，湖海吞大荒。合沓臻水陆，骈阗会四方。 <br>
　　俗繁节又暄，雨顺物亦康。禽鱼各翔泳，草木遍芬芳。 <br>
　　于兹省氓俗，一用劝农桑。诚知虎符忝，但恨归路长。 <p>卷192_16 「观早朝」韦应物 <br>
　　伐鼓通严城，车马溢广躔。煌煌列明烛，朝服照华鲜。 <br>
　　金门杳深沉，尚听清漏传。河汉忽已没，司阍启晨关。 <br>
　　丹殿据龙首，崔嵬对南山。寒生千门里，日照双阙间。 <br>
　　禁旅下成列，炉香起中天。辉辉睹明圣，济济行俊贤。 <br>
　　愧无鸳鹭姿，短翮空飞还。谁当假毛羽，云路相追攀。 <p>卷192_17 「陪元侍御春游」韦应物 <br>
　　何处醉春风，长安西复东。不因俱罢职，岂得此时同。 <br>
　　贳酒宣平里，寻芳下苑中。往来杨柳陌，犹避昔年骢。 <p>卷192_18 「游龙门香山泉」韦应物 <br>
　　山水本自佳，游人已忘虑。碧泉更幽绝，赏爱未能去。 <br>
　　潺写幽磴，缭绕带嘉树。激转忽殊流，归泓又同注。 <br>
　　羽觞自成玩，永日亦延趣。灵草有时香，仙源不知处。 <br>
　　还当候圆月，携手重游寓。 <p>卷192_19 「龙门游眺」韦应物 <br>
　　凿山导伊流，中断若天辟。都门遥相望，佳气生朝夕。 <br>
　　素怀出尘意，适有携手客。精舍绕层阿，千龛邻峭壁。 <br>
　　缘云路犹缅，憩涧钟已寂。花树发烟华，淙流散石脉。 <br>
　　长啸招远风，临潭漱金碧。日落望都城，人间何役役。 <p>卷192_20 「洛都游寓」韦应物 <br>
　　东风日已和，元化亮无私。草木同时植，生条有高卑。 <br>
　　罢官守园庐，岂不怀渴饥。穷通非所干，R促当何为。 <br>
　　佳辰幸可游，亲友亦相追。朝从华林宴，暮返东城期。 <br>
　　掇英出兰皋，玩月步川坻。轩冕诚可慕，所忧在絷维。 <p>卷192_21 「再游龙门怀旧侣」韦应物 <br>
　　两山郁相对，晨策方上干。霭霭眺都城，悠悠俯清澜。 <br>
　　邈矣二三子，兹焉屡游盘。良时忽已周，独往念前欢。 <br>
　　好鸟始云至，众芳亦未阑。遇物岂殊昔，慨伤自有端。 <p>卷192_22 「庄严精舍游集」韦应物 <br>
　　良游因时暇，乃在西南隅。绿烟凝层城，丰草满通衢。 <br>
　　精舍何崇旷，烦R一弘舒。架虹施广荫，构云眺八区。 <br>
　　即此尘境远，忽闻幽鸟殊。新林泛景光，丛绿含露濡。 <br>
　　永日亮难遂，平生少欢娱。谁能遽还归，幸与高士俱。 <p>卷192_23 「府舍月游」韦应物 <br>
　　官舍耿深夜，佳月喜同游。横河俱半落，泛露忽惊秋。 <br>
　　散彩疏群树，分规澄素流。心期与浩景，苍苍殊未收。 <p>卷192_24 「任令陂游眺」韦应物 <br>
　　野水滟长塘，烟花乱晴日。氤氲绿树多，苍翠千山出。 <br>
　　游鱼时可见，新荷尚未密。屡往心独闲，恨无理人术。 <p>卷192_25 「西郊游瞩」韦应物 <br>
　　东风散馀冱，陂水淡已绿。烟芳何处寻，杳蔼春山曲。 <br>
　　新禽U暄节，晴光泛嘉木。一与诸君游，华觞忻见属。 <p>卷192_26 「再游西郊渡」韦应物 <br>
　　水曲一追游，游人重怀恋。婵娟昨夜月，还向波中见。 <br>
　　惊禽栖不定，流芳寒未遍。携手更何时，伫看花似霰。 <p>卷192_27 「月溪与幼遐、君贶同游（时二子还城）」韦应物 <br>
　　岸筱覆回溪，回溪曲如月。沉沉水容绿，寂寂流莺歇。 <br>
　　浅石方凌乱，游禽时出没。半雨夕阳霏，缘源杂花发。 <br>
　　明晨重来此，同心应已阙。 <p>卷192_28 「与幼遐、君贶兄弟同游白家竹潭」韦应物 <br>
　　清赏非素期，偶游方自得。前登绝岭险，下视深潭黑。 <br>
　　密竹已成暮，归云殊未极。春鸟依谷暄，紫兰含幽色。 <br>
　　已将芳景遇，复款平生忆。终念一欢别，临风还默默。 <p>卷192_29 「秋夕西斋与僧神静游」韦应物 <br>
　　晨登西斋望，不觉至夕曛。正当秋夏交，原野起烟氛。 <br>
　　坐听凉飙举，华月稍披云。漠漠山犹隐，滟滟川始分。 <br>
　　物幽夜更殊，境静兴弥臻。息机非傲世，于时乏嘉闻。 <br>
　　究空自为理，况与释子群。 <p>卷192_30 「观田家」韦应物 <br>
　　微雨众卉新，一雷惊蛰始。田家几日闲，耕种从此起。 <br>
　　丁壮俱在野，场圃亦就理。归来景常晏，饮犊西涧水。 <br>
　　饥劬不自苦，膏泽且为喜。仓廪无宿储，徭役犹未已。 <br>
　　方惭不耕者，禄食出闾里。 <p>卷192_31 「园亭览物」韦应物 <br>
　　积雨时物变，夏绿满园新。残花已落实，高笋半成筠。 <br>
　　守此幽栖地，自是忘机人。 <p>卷192_32 「观沣水涨」韦应物 <br>
　　夏雨万壑凑，沣涨暮浑浑。草木盈川谷，澶漫一平吞。 <br>
　　槎梗方泛，涛沫亦洪翻。北来注泾渭，所过无安源。 <br>
　　云岭同昏黑，观望悸心魂。舟人空敛棹，风波正自奔。 <p>卷192_33 「陪王卿郎中游南池」韦应物 <br>
　　g鸿俱失侣，同为此地游。露藕苫ㄆ，风散柳园秋。 <br>
　　烟草凝衰屿，星汉泛归流。林高初上月，塘深未转舟。 <br>
　　清言屡往复，华樽始献酬。终忆秦川赏，端坐起离忧。 <p>卷192_34 「南园陪王卿游瞩」韦应物 <br>
　　形迹虽拘检，世事澹无心。郡中多山水，日夕听幽禽。 <br>
　　几阁文墨暇，园林春景深。杂花芳意散，绿池暮色沉。 <br>
　　君子有高躅，相携在幽寻。一酌何为贵，可以写冲襟。 <p>卷192_35 「游西山」韦应物 <br>
　　时事方扰扰，幽赏独悠悠。弄泉朝涉涧，采石夜归州。 <br>
　　挥翰题苍峭，下马历嵌丘。所爱唯山水，到此即淹留。 <p>卷192_36 「春游南亭」韦应物 <br>
　　川明气已变，岩寒云尚拥。南亭草心绿，春塘泉脉动。 <br>
　　景煦听禽响，雨馀看柳重。逍遥池馆华，益愧专城宠。 <p>卷192_37 「再游西山」韦应物 <br>
　　南谯古山郡，信是高人居。自叹乏弘量，终朝亲簿书。 <br>
　　于时忽命驾，秋野正萧疏。积逋诚待责，寻山亦有馀。 <br>
　　测测石泉冷，暧暧烟谷虚。中有释门子，种果结茅庐。 <br>
　　出身厌名利，遇境即踌躇。守直虽多忤，视险方晏如。 <br>
　　况将尘埃外，襟抱从此舒。 <p>卷192_38 「游灵岩寺」韦应物 <br>
　　始入松路永，独忻山寺幽。不知临绝槛，乃见西江流。 <br>
　　吴岫分烟景，楚甸散林丘。方悟关塞眇，重轸故园愁。 <br>
　　闻钟戒归骑，憩涧惜良游。地疏泉谷狭，春深草木稠。 <br>
　　兹焉赏未极，清景期杪秋。 <p>卷192_39 「与卢陟同游永定寺北池僧斋」韦应物 <br>
　　密竹行已远，子规啼更深。绿池芳草气，闲斋春树阴。 <br>
　　晴蝶飘兰径，游蜂绕花心。不遇君携手，谁复此幽寻。 <p>卷192_40 「游溪」韦应物 <br>
　　野水烟鹤唳，楚天云雨空。玩舟清景晚，垂钓绿蒲中。 <br>
　　落花飘旅衣，归流澹清风。缘源不可极，远树但青葱。 <p>卷192_41 「游开元精舍」韦应物 <br>
　　夏衣始轻体，游步爱僧居。果园新雨后，香台照日初。 <br>
　　绿阴生昼静，孤花表春馀。符竹方为累，形迹一来疏。 <p>卷192_42 「襄武馆游眺」韦应物 <br>
　　州民知礼让，讼简得遨游。高亭凭古地，山川当暮秋。 <br>
　　是时粳稻熟，西望尽田畴。仰恩惭政拙，念劳喜岁收。 <br>
　　澹泊风景晏，缭绕云树幽。节往情恻恻，天高思悠悠。 <br>
　　嘉宾幸云集，芳樽始淹留。还希习池赏，聊以驻鸣驺。 <p>卷192_43 「秋景诣琅琊精舍」韦应物 <br>
　　屡访尘外迹，未穷幽赏情。高秋天景远，始见山水清。 <br>
　　上陟岩殿憩，暮看云壑平。苍茫寒色起，迢递晚钟鸣。 <br>
　　意有清夜恋，身为符守婴。悟言缁衣子，萧洒中林行。 <p>卷192_44 「同韩郎中闲庭南望秋景」韦应物 <br>
　　朝下抱馀素，地高心本闲。如何趋府客，罢秩见秋山。 <br>
　　疏树共寒意，游禽同暮还。因君悟清景，西望一开颜。 <p>卷192_45 「慈恩精舍南池作」韦应物 <br>
　　清境岂云远，炎氛忽如遗。重门布绿阴，菡萏满广池。 <br>
　　石发散清浅，林光动涟漪。缘崖摘紫房，扣槛集灵龟。 <br>
　　赔怕镀，馥馥幽襟披。积喧忻物旷，耽玩觉景驰。 <br>
　　明晨复趋府，幽赏当反思。 <p>卷192_46 「雨夜宿清都观」韦应物 <br>
　　灵飙动阊阖，微雨洒瑶林。复此新秋夜，高阁正沉沉。 <br>
　　旷岁恨殊迹，兹夕一披襟。洞户含凉气，网轩构层阴。 <br>
　　况自展良友，芳樽遂盈斟。适悟委前妄，清言怡道心。 <br>
　　岂恋腰间绶，如彼笼中禽。 <p>卷192_47 「善福精舍秋夜迟诸君」韦应物 <br>
　　广庭独闲步，夜色方湛然。丹阁已排云，皓月更高悬。 <br>
　　繁露降秋节，苍林郁芊芊。仰观天气凉，高咏古人篇。 <br>
　　抚己亮无庸，结交赖群贤。属予翘思时，方子中夜眠。 <br>
　　相去隔城阙，佳期屡徂迁。如何日夕待，见月三四圆。 <p>卷192_48 「东郊」韦应物 <br>
　　吏舍R终年，出郊旷清曙。杨柳散和风，青山澹吾虑。 <br>
　　依丛适自憩，缘涧还复去。微雨霭芳原，春鸠鸣何处。 <br>
　　乐幽心屡止，遵事迹犹遽。终罢斯结庐，慕陶真可庶。 <p>卷192_49 「秋郊作」韦应物 <br>
　　清露澄境远，旭日照林初。一望秋山净，萧条形迹疏。 <br>
　　登原忻时稼，采菊行故墟。方愿沮溺耦，淡泊守田庐。 <p>卷192_50 「行宽禅师院」韦应物 <br>
　　北望极长廊，斜扉映丛竹。亭午一来寻，院幽僧亦独。 <br>
　　唯闻山鸟啼，爱此林下宿。 <p>卷192_51 「神静师院」韦应物 <br>
　　青苔幽巷遍，新林露气微。经声在深竹，高斋独掩扉。 <br>
　　憩树爱岚岭，听禽悦朝晖。方耽静中趣，自与尘事违。 <p>卷192_52 「精舍纳凉」韦应物 <br>
　　山景寂已晦，野寺变苍苍。夕风吹高殿，露叶散林光。 <br>
　　清钟始戒夜，幽禽尚归翔。谁复掩扉卧，不咏南轩凉。 <p>卷192_53 「蓝岭精舍」韦应物 <br>
　　石壁精舍高，排云聊直上。佳游惬始愿，忘险得前赏。 <br>
　　崖倾景方晦，谷转川如掌。绿林含萧条，飞阁起弘敞。 <br>
　　道人上方至，清夜还独往。日落群山阴，天秋百泉响。 <br>
　　所嗟累已成，安得长偃仰。 <p>卷192_54 「道晏寺主院」韦应物 <br>
　　北邻有幽竹，潜筠穿我庐。往来地已密，心乐道者居。 <br>
　　残花回往节，轻条荫夏初。闻钟北窗起，啸傲永日馀。 <p>卷192_55 「义演法师西斋」韦应物 <br>
　　结茅临绝岸，隔水闻清磬。山水旷萧条，登临散情性。 <br>
　　稍指缘原骑，还寻汲涧径。长啸倚亭树，怅然川光暝。 <p>卷192_56 「澄秀上座院」韦应物 <br>
　　缭绕西南隅，鸟声转幽静。秀公今不在，独礼高僧影。 <br>
　　林下器未收，何人适煮茗。 <p>卷192_57 「至西峰兰若受田妇馈」韦应物 <br>
　　攀崖复缘涧，遂造幽人居。鸟鸣泉谷暖，土起萌甲舒。 <br>
　　聊登石楼憩，下玩潭中鱼。田妇有嘉献，泼撒新岁馀。 <br>
　　常怪投钱饮，事与贤达疏。今我何为答，鳏寡欲焉如。 <p>卷192_58 「昙智禅师院」韦应物 <br>
　　高年不复出，门径众草生。时夏方新雨，果药发馀荣。 <br>
　　疏澹下林景，流暮幽禽情。身名两俱遣，独此野寺行。 <p>卷192_59 「起度律师同居东斋院」韦应物 <br>
　　释子喜相偶，幽林俱避喧。安居同僧夏，清夜讽道言。 <br>
　　对阁景恒晏，步庭阴始繁。逍遥无一事，松风入南轩。 <p>卷192_60 「游琅琊山寺」韦应物 <br>
　　受命恤人隐，兹游久未遑。鸣驺响幽涧，前旌耀崇冈。 <br>
　　青冥台砌寒，绿缛草木香。填壑跻花界，叠石构云房。 <br>
　　经制随岩转，缭绕岂定方。新泉泄阴壁，高萝荫绿塘。 <br>
　　攀林一栖止，饮水得清凉。物累诚可遣，疲氓终未忘。 <br>
　　还归坐郡阁，但见山苍苍。 <p>卷192_61 「同越琅琊山」韦应物 <br>
　　石门有雪无行迹，松壑凝烟满众香。 <br>
　　馀食施庭寒鸟下，破衣挂树老僧亡。 <p>卷192_62 「诣西山深师」韦应物 <br>
　　曹溪旧弟子，何缘住此山。世有征战事，心将流水闲。 <br>
　　扫林驱虎出，宴坐一林间。藩守宁为重，拥骑造云关。 <p>卷192_63 「寻简寂观瀑布」韦应物 <br>
　　蹑石欹危过急涧，攀崖迢递弄悬泉。 <br>
　　犹将虎竹为身累，欲付归人绝世缘。 <p>卷192_64 「简寂观西涧瀑布下作」韦应物 <br>
　　淙流绝壁散，虚烟翠涧深。丛际松风起，飘来洒尘襟。 <br>
　　窥萝玩猿鸟，解组傲云林。茶果邀真侣，觞酌洽同心。 <br>
　　旷岁怀兹赏，行春始重寻。聊将横吹笛，一写山水音。 <p>卷192_65 「游南斋」韦应物 <br>
　　池上鸣佳禽，僧斋日幽寂。高林晚露清，红药无人摘。 <br>
　　春水不生烟，荒冈筠翳石。不应朝夕游，良为蹉跎客。 <p>卷192_66 「南园」韦应物 <br>
　　清露夏天晓，荒园野气通。水禽遥泛雪，池莲迥披红。 <br>
　　幽林讵知暑，环舟似不穷。顿洒尘喧意，长啸满襟风。 <p>卷192_67 「西亭」韦应物 <br>
　　亭宇丽朝景，帘牖散暄风。小山初构石，珍树正然红。 <br>
　　弱藤已扶树，幽兰欲成丛。芳心幸如此，佳人时不同。 <p>卷192_68 「夏景园庐」韦应物 <br>
　　群木昼阴静，北窗凉气多。闲居逾时节，夏云已嵯峨。 <br>
　　搴叶爱繁绿，缘涧弄惊波。岂为论夙志，对此青山阿。 <p>卷192_69 「夏至避暑北池」韦应物 <br>
　　昼晷已云极，宵漏自此长。未及施政教，所忧变炎凉。 <br>
　　公门日多暇，是月农稍忙。高居念田里，苦热安可当。 <br>
　　亭午息群物，独游爱方塘。门闭阴寂寂，城高树苍苍。 <br>
　　绿筠尚含粉，圆荷始散芳。于焉洒烦抱，可以对华觞。 <p>卷192_70 「题从侄成绪西林精舍书斋」韦应物 <br>
　　栖身齿多暮，息心君独少。慕谢始精文，依僧欲观妙。 <br>
　　冽泉前阶注，清池北窗照。果药杂芬敷，松筠疏`峭。 <br>
　　屡跻幽人境，每肆芳辰眺。采栗玄猿窟，撷芝丹林峤。 <br>
　　衣岂寒御，蔬食非饥疗。虽甘巷北单，岂塞青紫耀。 <br>
　　郡有优贤榻，朝编贡士诏。欲同朱轮载，勿惮移文诮。 <p>卷192_71 「题郑弘宪侍御遗爱草堂」韦应物 <br>
　　居士近依僧，青山结茅屋。疏松映岚晚，春池含苔绿。 <br>
　　繁华冒阳岭，新禽响幽谷。长啸攀乔林，慕兹高世躅。 <p>卷192_72 「同元锡题琅琊寺」韦应物 <br>
　　适从郡邑喧，又兹三伏热。山中清景多，石罅寒泉洁。 <br>
　　花香天界事，松竹人间别。殿分岚岭明，磴临悬壑绝。 <br>
　　昏旭穷陟降，幽显尽披阅。艉Х缬昵，寒知龙蛇穴。 <br>
　　情虚澹泊生，境寂尘妄灭。经世岂非道，无为厌车辙。 <p>卷192_73 「题郑拾遗草堂」韦应物 <br>
　　借地结茅栋，横竹挂朝衣。秋园雨中绿，幽居尘事违。 <br>
　　阴井夕虫乱，高林霜果稀。子有白云意，构此想岩扉。 <p>
　　卷一百九十三 <p>卷193_1 「咏玉」韦应物 <br>
　　乾坤有精物，至宝无文章。雕琢为世器，真性一朝伤。 <p>卷193_2 「咏露珠」韦应物 <br>
　　秋荷一滴露，清夜坠玄天。将来玉盘上，不定始知圆。 <p>卷193_3 「咏水精」韦应物 <br>
　　映物随颜色，含空无表里。持来向明月，的愁成水。 <p>卷193_4 「咏珊瑚」韦应物 <br>
　　绛树无花叶，非石亦非琼。世人何处得，蓬莱石上生。 <p>卷193_5 「咏琉璃」韦应物 <br>
　　有色同寒冰，无物隔纤尘。象筵看不见，堪将对玉人。 <p>卷193_6 「咏琥珀」韦应物 <br>
　　曾为老茯神，本是寒松液。蚊蚋落其中，千年犹可觌。 <p>卷193_7 「咏晓」韦应物 <br>
　　军中始吹角，城上河初落。深沉犹隐帷，晃朗先分阁。 <p>卷193_8 「咏夜」韦应物 <br>
　　明从何处去，暗从何处来。但觉年年老，半是此中催。 <p>卷193_9 「咏声」韦应物 <br>
　　万物自生听，太空恒寂寥。还从静中起，却向静中消。 <p>卷193_10 「任洛阳丞请告一首」韦应物 <br>
　　方凿不受圆，直木不为轮。揆材各有用，反性生苦辛。 <br>
　　折腰非吾事，饮水非吾贫。休告卧空馆，养病绝嚣尘。 <br>
　　游鱼自成族，野鸟亦有群。家园杜陵下，千岁心氛氲。 <br>
　　天晴嵩山高，雪后河洛春。乔木犹未芳，百草日已新。 <br>
　　著书复何为，当去东皋耘。 <p>卷193_11 「县斋」韦应物 <br>
　　仲春时景好，草木渐舒荣。公门且无事，微雨园林清。 <br>
　　决决水泉动，忻忻众鸟鸣。闲斋始延瞩，东作兴庶氓。 <br>
　　即事玩文墨，抱冲披道经。于焉日淡泊，徒使芳尊盈。 <p>卷193_12 「晚出府舍与独孤兵曹、令狐士曹南寻朱雀街归里第」韦应物 <br>
　　分曹幸同简，联骑方惬素。还从广陌归，不觉青山暮。 <br>
　　翻翻鸟未没，杳杳钟犹度。寻草远无人，望山多枉路。 <br>
　　聊参世士迹，尝得静者顾。出入虽见牵，忘身缘所晤。 <p>卷193_13 「休暇东斋」韦应物 <br>
　　由来束带士，请谒无朝暮。公暇及私身，何能独闲步。 <br>
　　摘叶爱芳在，扪竹怜粉污。岸帻偃东斋，夏天清晓露。 <br>
　　怀仙阅真诰，贻友题幽素。荣达颇知疏，恬然自成度。 <br>
　　绿苔日已满，幽寂谁来顾。 <p>卷193_14 「夜直省中」韦应物 <br>
　　河汉有秋意，南宫生早凉。玉漏殊杳杳，云阙更苍苍。 <br>
　　华灯发新焰，轻烟浮夕香。顾迹知为忝，束带愧周行。 <p>卷193_15 「郡内闲居」韦应物 <br>
　　栖息绝尘侣，孱钝得自怡。腰悬竹使符，心与庐山缁。 <br>
　　永日一酣寝，起坐兀无思。长廊独看雨，众药发幽姿。 <br>
　　今夕已云罢，明晨复如斯。何事能为累，宠辱岂要辞。 <p>卷193_16 「燕居即事」韦应物 <br>
　　萧条竹林院，风雨丛兰折。幽鸟林上啼，青苔人迹绝。 <br>
　　燕居日已永，夏木纷成结。几阁积群书，时来北窗阅。 <p>卷193_17 「幽居」韦应物 <br>
　　贵贱虽异等，出门皆有营。独无外物牵，遂此幽居情。 <br>
　　微雨夜来过，不知春草生。青山忽已曙，鸟雀绕舍鸣。 <br>
　　时与道人偶，或随樵者行。自当安蹇劣，谁谓薄世荣。 <p>卷193_18 「野居书情」韦应物 <br>
　　世事日可见，身名良蹉跎。尚瞻白云岭，聊作负薪歌。 <p>卷193_19 「郊居言志」韦应物 <br>
　　负暄衡门下，望云归远山。但要尊中物，馀事岂相关。 <br>
　　交无是非责，且得任疏顽。日夕临清涧，逍遥思虑闲。 <br>
　　出去唯空屋，弊箦委窗间。何异林栖鸟，恋此复来还。 <br>
　　世荣斯独已，颓志亦何攀。唯当岁丰熟，闾里一欢颜。 <p>卷193_20 「夏景端居即事」韦应物 <br>
　　北斋有凉气，嘉树对层城。重门永日掩，清池夏云生。 <br>
　　遇此庭讼简，始闻蝉初鸣。逾怀故园怆，默默以缄情。 <p>卷193_21 「始至郡」韦应物 <br>
　　湓城古雄郡，横江千里驰。高树上迢递，峻堞绕欹危。 <br>
　　井邑烟火晚，郊原草树滋。洪流荡北n，崇岭郁南圻。 <br>
　　斯民本乐生，逃逝竟何为。旱岁属荒歉，旧逋积如坻。 <br>
　　到郡方逾月，终朝理乱丝。宾朋未及宴，简牍已云疲。 <br>
　　昔贤播高风，得守愧无施。岂待干戈戢，且愿抚逆恕 <p>卷193_22 「郡中西斋」韦应物 <br>
　　似与尘境绝，萧条斋舍秋。寒花独经雨，山禽时到州。 <br>
　　清觞养真气，玉书示道流。岂将符守恋，幸已栖心幽。 <p>卷193_23 「新理西斋」韦应物 <br>
　　方将氓讼理，久翳西斋居。草木无行次，闲暇一芟除。 <br>
　　春阳土脉起，膏泽发生初。养条刊朽ǎ护药锄秽芜。 <br>
　　稍稍觉林耸，历历忻竹疏。始见庭宇旷，顿令烦抱舒。 <br>
　　兹焉即可爱，何必是吾庐。 <p>卷193_24 「晓坐西斋」韦应物 <br>
　　冬冬城鼓动，稍稍林鸦去。柳意不胜春，岩光已知曙。 <br>
　　寝斋有单，灵药为朝茹。盥漱忻景清，焚香澄神虑。 <br>
　　公门自常事，道心宁易处。 <p>卷193_25 「郡斋卧疾绝句」韦应物 <br>
　　香炉宿火灭，兰灯宵影微。秋斋独卧病，谁与覆寒衣。 <p>卷193_26 「寓居永定精舍（苏州）」韦应物 <br>
　　政拙忻罢守，闲居初理生。家贫何由往，梦想在京城。 <br>
　　野寺霜露月，农兴羁旅情。聊租二顷田，方课子弟耕。 <br>
　　眼暗文字废，身闲道心精。即与人群远，岂谓是非婴。 <p>卷193_27 「永定寺喜辟强夜至」韦应物 <br>
　　子有新岁庆，独此苦寒归。夜叩竹林寺，山行雪满衣。 <br>
　　深炉正燃火，空斋共掩扉。还将一尊对，无言百事违。 <p>卷193_28 「野居」韦应物 <br>
　　结发屡辞秩，立身本疏慢。今得罢守归，幸无世欲患。 <br>
　　栖止且偏僻，嬉游无早宴。逐兔上坡冈，捕鱼缘赤涧。 <br>
　　高歌意气在，贳酒贫居惯。时启北窗扉，岂将文墨间。 <p>卷193_29 「同褒子秋斋独宿」韦应物 <br>
　　山月皎如烛，风霜时动竹。夜半鸟惊栖，窗间人独宿。 <p>卷193_30 「饵黄精」韦应物 <br>
　　灵药出西山，服食采其根。九蒸换凡骨，经著上世言。 <br>
　　候火起中夜，馨香满南轩。斋居感众灵，药术启妙门。 <br>
　　自怀物外心，岂与俗士论。终期脱印绶，永与天壤存。 <p>卷193_31 「昭国里第听元老师弹琴」韦应物 <br>
　　竹林高宇霜露清，朱丝玉徽多故情。 <br>
　　暗识啼乌与别鹤，只缘中有断肠声。 <p>卷193_32 「野次听元昌奏横吹」韦应物 <br>
　　立马莲塘吹横笛，微风动柳生水波。 <br>
　　北人听罢泪将落，南朝曲中怨更多。 <p>卷193_33 「楼中阅清管」韦应物 <br>
　　山阳遗韵在，林端横吹惊。响迥凭高阁，曲怨绕秋城。 <br>
　　淅沥危叶振，萧瑟凉气生。始遇兹管赏，已怀故园情。 <p>卷193_34 「寒食」韦应物 <br>
　　晴明寒食好，春园百卉开。彩绳拂花去，轻球度阁来。 <br>
　　长歌送落日，缓吹逐残杯。非关无烛罢，良为羁思催。 <p>卷193_35 「七夕」韦应物 <br>
　　人世拘形迹，别去间山川。岂意灵仙偶，相望亦弥年。 <br>
　　夕衣清露湿，晨驾秋风前。临欢定不住，当为何所牵。 <p>卷193_36 「九日」韦应物 <br>
　　今朝把酒复惆怅，忆在杜陵田舍时。 <br>
　　明年九日知何处，世难还家未有期。 <p>卷193_37 「秋夜」韦应物 <br>
　　暗窗凉叶动，秋天寝席单。忧人半夜起，明月在林端。 <br>
　　一与清景遇，每忆平生欢。如何方恻怆，披衣露更寒。 <p>卷193_38 「秋夜一绝」韦应物 <br>
　　高阁渐凝露，凉叶稍飘闱。忆在南宫直，夜长钟漏稀。 <p>卷193_39 「滁城对雪」韦应物 <br>
　　晨起满闱雪，忆朝阊阖时。玉座分曙早，金炉上烟迟。 <br>
　　飘散云台下，凌乱桂树姿。厕迹鸳鹭末，蹈舞丰年期。 <br>
　　今朝覆山郡，寂寞复何为。 <p>卷193_40 「雪中」韦应物 <br>
　　空堂岁已晏，密室独安眠。压筱夜偏积，覆阁晓逾妍。 <br>
　　连山暗古郡，惊风散一川。此时骑马出，忽省京华年。 <p>卷193_41 「咏春雪」韦应物 <br>
　　裴回轻雪意，似惜艳阳时。不悟风花冷，翻令梅柳迟。 <p>卷193_42 「对春雪」韦应物 <br>
　　萧屑杉松声，寂寥寒夜虑。州贫人吏稀，雪满山城曙。 <br>
　　春塘看幽谷，栖禽愁未去。开闱正乱流，宁辨花枝处。 <p>卷193_43 「对残灯」韦应物 <br>
　　独照碧窗久，欲随寒烬灭。幽人将遽眠，解带翻成结。 <p>卷193_44 「对芳尊」韦应物 <br>
　　对芳尊，醉来百事何足论。遥见青山始一醒， <br>
　　欲著接z5还复昏。 <p>卷193_7 「夜对流萤作」韦应物 <br>
　　月暗竹亭幽，萤光拂席流。还思故园夜，更度一年秋。 <br>
　　自惬观书兴，何惭秉烛游。府中徒冉冉，明发好归休。 <p>卷193_8 「对新篁」韦应物 <br>
　　新绿苞初解，嫩气笋犹香。含露渐舒叶，抽丛稍自长。 <br>
　　清晨止亭下，独爱此幽篁。 <p>卷193_9 「夏花明」韦应物 <br>
　　夏条绿已密，朱萼缀明鲜。炎炎日正午，灼灼火俱燃。 <br>
　　翻风适自乱，照水复成妍。归视窗间字，荧煌满眼前。 <p>卷193_10 「对萱草」韦应物 <br>
　　何人树萱草，对此郡斋幽。本是忘忧物，今夕重生忧。 <br>
　　丛疏露始滴，芳馀蝶尚留。还思杜陵圃，离披风雨秋。 <p>卷193_11 「见紫荆花」韦应物 <br>
　　杂英纷已积，含芳独暮春。还如故园树，忽忆故园人。 <p>卷193_12 「玩萤火」韦应物 <br>
　　时节变衰草，物色近新秋。度月影才敛，绕竹光复流。 <p>卷193_13 「对杂花」韦应物 <br>
　　朝红争景新，夕素含露翻。妍姿如有意，流芳复满园。 <br>
　　单栖守远郡，永日掩重门。不与花为偶，终遣与谁言。 <p>卷193_14 「种药」韦应物 <br>
　　好读神农书，多识药草名。持缣购山客，移莳罗众英。 <br>
　　不改幽涧色，宛如此地生。汲井既蒙泽，插C亦扶倾。 <br>
　　阴颖夕房敛，阳条夏花明。悦玩从兹始，日夕绕庭行。 <br>
　　州民自寡讼，养闲非政成。 <p>卷193_15 「西涧种柳」韦应物 <br>
　　宰邑乖所愿，黾勉愧昔人。聊将休暇日，种柳西涧滨。 <br>
　　置锸息微倦，临流睇归云。封壤自人力，生条在阳春。 <br>
　　成阴岂自取，为茂属他辰。延咏留佳赏，山水变夕曛。 <p>卷193_16 「种瓜」韦应物 <br>
　　率性方卤莽，理生尤自疏。今年学种瓜，园圃多荒芜。 <br>
　　众草同雨露，新苗独翳如。直以春窘迫，过时不得锄。 <br>
　　田家笑枉费，日夕转空虚。信非吾侪事，且读古人书。 <p>卷193_17 「喜园中茶生」韦应物 <br>
　　洁性不可污，为饮涤尘烦。此物信灵味，本自出山原。 <br>
　　聊因理郡馀，率尔植荒园。喜随众草长，得与幽人言。 <p>卷193_18 「移海榴」韦应物 <br>
　　叶有苦寒色，山中霜霰多。虽此蒙阳景，移根意如何。 <p>卷193_19 「郡斋移杉」韦应物 <br>
　　擢干方数尺，幽姿已苍然。结根西山寺，来植郡斋前。 <br>
　　新含野露气，稍静高窗眠。虽为赏心遇，岂有岩中缘。 <p>卷193_20 「花径」韦应物 <br>
　　山花夹径幽，古L生苔涩。胡床理事馀，玉琴承露湿。 <br>
　　朝与诗人赏，夜携禅客入。自是尘外踪，无令吏趋急。 <p>卷193_21 「慈恩寺南池秋荷咏」韦应物 <br>
　　对殿含凉气，裁规覆清沼。衰红受露多，馀馥依人少。 <br>
　　萧萧远尘迹，飒飒凌秋晓。节谢客来稀，回塘方独绕。 <p>卷193_22 「题桐叶」韦应物 <br>
　　参差剪绿绮，潇洒覆琼柯。忆在沣东寺，偏书此叶多。 <p>卷193_23 「题石桥」韦应物 <br>
　　远学临海峤，横此莓苔石。郡斋三四峰，如有灵仙迹。 <br>
　　方愁暮云滑，始照寒池碧。自与幽人期，逍遥竟朝夕。 <p>卷193_24 「池上」韦应物 <br>
　　郡中卧病久，池上一来赊。榆柳飘枯叶，风雨倒横查。 <p>卷193_25 「滁州西涧」韦应物 <br>
　　独怜幽草涧边生，上有黄鹂深树鸣。 <br>
　　春潮带雨晚来急，野渡无人舟自横。 <p>卷193_26 「西塞山」韦应物 <br>
　　势从千里奔，直入江中断。岚横秋塞雄，地束惊流满。 <p>卷193_27 「山耕叟」韦应物 <br>
　　萧萧垂白发，默默讵知情。独放寒林烧，多寻虎迹行。 <br>
　　暮归何处宿，来此空山耕。 <p>卷193_28 「上方僧」韦应物 <br>
　　见月出东山，上方高处禅。空林无宿火，独夜汲寒泉。 <br>
　　不下蓝溪寺，今年三十年。 <p>卷193_29 「烟际钟」韦应物 <br>
　　隐隐起何处，迢迢送落晖。苍茫随思远，萧散逐烟微。 <br>
　　秋野寂云晦，望山僧独归。 <p>卷193_30 「始闻夏蝉」韦应物 <br>
　　徂夏暑未晏，蝉鸣景已曛。一听知何处，高树但侵云。 <br>
　　响悲遇衰齿，节谢属离群。还忆郊园日，独向涧中闻。 <p>卷193_31 「射雉」韦应物 <br>
　　走马上东冈，朝日照野田。野田双雉起，翻射斗回鞭。 <br>
　　虽无百发中，聊取一笑妍。羽分绣臆碎，头弛锦鞘悬。 <br>
　　方将悦羁旅，非关学少年。|弓一长啸，忆在灞城阡。 <p>卷193_32 「夜闻独鸟啼」韦应物 <br>
　　失侣度山觅，投林舍北啼。今将独夜意，偏知对影栖。 <p>卷193_33 「述园鹿」韦应物 <br>
　　野性本难畜，玩习亦逾年。班始力直，角已苍然。 <br>
　　仰首嚼园柳，俯身饮清泉。见人若闲暇，蹶起忽低骞。 <br>
　　兹兽有高貌，凡类宁比肩。不得游山泽，R促诚可怜。 <p>卷193_34 「闻雁」韦应物 <br>
　　故园眇何处，归思方悠哉。淮南秋雨夜，高斋闻雁来。 <p>卷193_35 「子规啼」韦应物 <br>
　　高林滴露夏夜清，南山子规啼一声。 <br>
　　邻家孀妇抱儿泣，我独展转何时明。 <p>卷193_36 「始建射侯」韦应物 <br>
　　男子本悬弧，有志在四方。虎竹忝明命，熊侯始张皇。 <br>
　　宾登时事毕，诸将备戎装。星飞的屡破，鼓噪武更扬。 <br>
　　曾习邹鲁学，亦陪鸳鹭翔。一朝愿投笔，世难激中肠。 <p>卷193_37 「仙人祠」韦应物 <br>
　　苍岑古仙子，清庙s华容。千载去寥廓，白云遗旧踪。 <br>
　　归来灞陵上，犹见最高峰。 <p>卷193_38 「鹧鸪啼（一作李峤诗）」韦应物 <br>
　　可怜鹧鸪飞，飞向树南枝。南枝日照暖，北枝霜露滋。 <br>
　　露滋不堪栖，使我夜常啼。愿逢云中鹤，衔我向寥廓。 <br>
　　愿作城上乌，一年生九雏。何不旧巢住，枝弱不得去。 <br>
　　何意道苦辛，客子常畏人。 <p>
　　卷一百九十四 <p>卷194_1 「长安道」韦应物 <br>
　　汉家宫殿含云烟，两宫十里相连延。晨霞出没弄丹阙， <br>
　　春雨依微自甘泉。春雨依微春尚早，长安贵游爱芳草。 <br>
　　宝马横来下建章，香车却转避驰道。贵游谁最贵， <br>
　　卫霍世难比。何能蒙主恩，幸遇边尘起。 <br>
　　归来甲第拱皇居，朱门峨峨临九衢。 <br>
　　中有流苏合欢之宝帐，一百二十凤凰罗列含明珠。 <br>
　　下有锦铺翠被之粲烂，博山吐香五云散。 <br>
　　丽人绮阁情飘u，头上鸳钗双翠翘。低鬟曳袖回春雪， <br>
　　聚黛一声愁碧霄。山珍海错弃藩篱，烹犊涓崛缯劭。 <br>
　　既请列侯封部曲，还将金印授庐儿。欢荣若此何所苦， <br>
　　但苦白日西南驰。 <p>卷194_2 「行路难（一作连环歌）」韦应物 <br>
　　荆山之白玉兮，良工雕琢双环连，月蚀中央镜心穿。 <br>
　　故人赠妾初相结，恩在环中寻不绝。人情厚薄苦须臾， <br>
　　昔似连环今似i.连环可碎不可离，如何物在人自移。 <br>
　　上客勿遽欢，听妾歌路难。旁人见环环可怜。 <br>
　　不知中有长恨端。 <p>卷194_3 「横塘行」韦应物 <br>
　　妾家住横塘，夫婿郗家郎。玉盘的历双白鱼， <br>
　　宝簟玲珑透象床。象床可寝鱼可食，不知郎意何南北。 <br>
　　岸上种莲岂得生，池中种槿岂得成。丈夫一去花落树， <br>
　　妾独夜长心未平。 <p>卷194_4 「贵游行」韦应物 <br>
　　汉帝外家子，恩泽少封侯。垂杨拂白马，晓日上青楼。 <br>
　　上有颜如玉，高情世无俦。轻裾含碧烟，窈窕似云浮。 <br>
　　良时无还景，促节为我讴。忽闻艳阳曲，四坐亦已柔。 <br>
　　宾友仰称叹，一生何所求。平明击钟食，入夜乐未休。 <br>
　　风雨愆岁候，兵戎横九州。焉知坐上客，草草心所忧。 <p>卷194_5 「酒肆行」韦应物 <br>
　　豪家沽酒长安陌，一旦起楼高百尺。碧疏玲珑含春风， <br>
　　银题彩帜邀上客。回瞻丹凤阙，直视乐游苑。 <br>
　　四方称赏名已高，五陵车马无近远。晴景悠扬三月天， <br>
　　桃花飘俎柳垂筵。繁丝急管一时合，他垆邻肆何寂然。 <br>
　　主人无厌且专利，百斛须臾一壶费。初x后薄为大偷， <br>
　　饮者知名不知味。深门潜酝客来稀，终岁醇x味不移。 <br>
　　长安酒徒空扰扰，路傍过去那得知。 <p>卷194_6 「相逢行」韦应物 <br>
　　二十登汉朝，英声迈今古。适从东方来，又欲谒明主。 <br>
　　犹酣新丰酒，尚带灞陵雨。邂逅两相逢，别来问寒暑。 <br>
　　宁知白日晚，暂向花间语。忽闻长乐钟，走马东西去。 <p>卷194_7 「乌引雏」韦应物 <br>
　　日出照东城，春乌鸦鸦雏和鸣。雏和鸣，羽犹短。 <br>
　　巢在深林春正寒，引飞欲集东城暖。群雏缡睥睨高， <br>
　　举翅不及坠蓬蒿。雄雌来去飞又引，音声上下惧鹰隼。 <br>
　　引雏乌，尔心急急将何如，何得比日搜索雀卵啖尔雏。 <p>卷194_8 「鸢夺巢」韦应物 <br>
　　野鹊野鹊巢林梢，鸱鸢恃力夺鹊巢。吞鹊之肝啄鹊脑， <br>
　　窃食偷居还自保。凤凰五色百鸟尊，知鸢为害何不言。 <br>
　　霜r野鹞得残肉，同啄膻腥不肯逐。可怜百鸟纷纵横， <br>
　　虽有深林何处宿。 <p>卷194_9 「燕衔泥」韦应物 <br>
　　衔泥燕，声喽喽，尾涎涎。秋去何所归，春来复相见。 <br>
　　岂不解决绝高飞碧云里，何为地上衔泥滓。衔泥虽贱意有营， <br>
　　杏梁朝日巢欲成。不见百鸟畏人林野宿，翻遭网罗俎其肉， <br>
　　未若衔泥入华屋。燕衔泥，百鸟之智莫与齐。 <p>卷194_10 「鼙鼓行」韦应物 <br>
　　淮海生云暮惨澹，广陵城头鼙鼓暗，寒声坎坎风动边。 <br>
　　忽似孤城万里绝，四望无人烟。又如虏骑截辽水， <br>
　　胡马不食仰朔天。座中亦有燕赵士，闻鼙不语客心死。 <br>
　　何况鳏孤火绝无晨炊，独妇夜泣官有期。 <p>卷194_11 「古剑行」韦应物 <br>
　　千年土中两刃铁，土蚀不入金星灭。沉沉青脊鳞甲满， <br>
　　蛟龙无足蛇尾断，忽欲飞动中有灵。豪士得之敌国宝， <br>
　　仇家举意半夜鸣。小儿女子不可近，龙蛇变化此中隐。 <br>
　　夏云奔走雷阗阗，恐成霹雳飞上天。 <p>卷194_12 「金谷园歌」韦应物 <br>
　　石氏灭，金谷园中水流绝。当时豪右争骄侈， <br>
　　锦为步障四十里。东风吹花雪满川，紫气凝阁朝景妍。 <br>
　　洛阳陌上人回首，丝竹飘u入青天。晋武平吴恣欢燕， <br>
　　馀风靡靡朝廷变。嗣世衰微谁肯忧， <br>
　　二十四友日日空追游。追游讵可足，共惜年华促。 <br>
　　祸端一发埋恨长，百草无情春自绿。 <p>卷194_13 「温泉行」韦应物 <br>
　　出身天宝今年几，顽钝如锤命如纸。作官不了却来归， <br>
　　还是杜陵一男子。北风惨惨投温泉，忽忆先皇游幸年。 <br>
　　身骑厩马引天仗，直入华清列御前。玉林瑶雪满寒山， <br>
　　上升玄阁游绛烟。平明羽卫朝万国，车马合沓溢四。 <br>
　　蒙恩每浴华池水，扈猎不蹂渭北田。朝廷无事共欢燕， <br>
　　美人丝管从九天。一朝铸鼎降龙驭，小臣髯绝不得去。 <br>
　　今来萧瑟万井空，唯见苍山起烟雾。可怜蹭蹬失风波， <br>
　　仰天大叫无奈何。弊裘羸马冻欲死，赖遇主人杯酒多。 <p>卷194_14 「学仙二首」韦应物 <br>
　　昔有道士求神仙，灵真下试心确然。千钧巨石一发悬， <br>
　　卧之石下十三年。存道忘身一试过，名奏玉皇乃升天。 <br>
　　云气冉冉渐不见，留语弟子但精坚。 <br>
　　石上凿井欲到水，惰心一起中路止。 <br>
　　岂不见古来三人俱弟兄，结茅深山读仙经。 <br>
　　上有青冥倚天之绝壁，下有飕v万壑之松声。 <br>
　　仙人变化为白鹿，二弟玩之兄诵读。读多七过可乞言， <br>
　　为子心精得神仙。可怜二弟仰天泣，一失毫厘千万年。 <p>卷194_15 「广陵行」韦应物 <br>
　　雄藩镇楚郊，地势郁i.双旌拥万戟，中有霍嫖姚。 <br>
　　海云助兵气，宝货益军饶。严城动寒角，晚骑踏霜桥。 <br>
　　翕习英豪集，振奋士卒骁。列郡何足数，趋拜等卑寮。 <br>
　　日宴方云罢，人逸马萧萧。忽如京洛间，游子风尘飘。 <br>
　　归来视宝剑，功名岂一朝。 <p>卷194_16 「萼绿华歌」韦应物 <br>
　　有一人兮升紫霞，书名玉牒兮萼绿华。 <br>
　　仙容矫矫兮杂瑶，轻衣重重兮蒙绛纱。 <br>
　　云雨愁思兮望淮海，鼓吹萧条兮驾龙车。 <br>
　　世淫浊兮不可降，胡不来兮玉斧家。 <p>卷194_17 「王母歌（一作玉女歌）」韦应物 <br>
　　众仙翼神母，羽盖随云起。上游玄极杳冥中， <br>
　　下看东海一杯水。海畔种桃经几时，千年开花千年子。 <br>
　　玉颜眇眇何处寻，世上茫茫人自死。 <p>卷194_18 「马明生遇神女歌」韦应物 <br>
　　学仙贵功亦贵精，神女变化感马生。石壁千寻启双检， <br>
　　中有玉堂铺玉簟。立之一隅不与言，玉体安隐三日眠。 <br>
　　马生一立心转坚，知其丹白蒙哀怜。安期先生来起居， <br>
　　请示金铛玉佩天皇书。神女呵责不合见， <br>
　　仙子谢过手足战。大瓜玄枣冷如冰，海上摘来朝霞凝。 <br>
　　赐仙复坐对食讫，颔之使去随烟升。乃言马生合不死， <br>
　　少姑教敕令付尔。安期再拜将生出，一授素书天地毕。 <p>卷194_19 「石鼓歌」韦应物 <br>
　　周宣大猎兮岐之阳，刻石表功兮炜煌煌。 <br>
　　石如鼓形数止十，风雨缺讹苔藓涩。今人濡纸脱其文， <br>
　　既击既扫白黑分。忽开满卷不可识，惊潜动蛰走云云。 <br>
　　喘逶迤，相纠错，乃是宣王之臣史籀作。 <br>
　　一书遗此天地间，精意长存世冥寞。秦家祖龙还刻石， <br>
　　碣石之罘李斯迹。世人好古犹共传，持来比此殊悬隔。 <p>卷194_20 「宝观主白鸲鹆歌」韦应物 <br>
　　鸲鹆鸲鹆，众皆如漆，尔独如玉。鸲之鹆之， <br>
　　众皆蓬蒿下，尔自三山来。三山处子下人间， <br>
　　绰约不妆冰雪颜。仙鸟随飞来掌上。来掌上，时拂拭。 <br>
　　人心鸟意自无猜，玉指霜毛本同色。有时一去凌苍苍， <br>
　　朝游汗漫暮玉堂。巫峡雨中飞暂湿，杏花林里过来香。 <br>
　　日夕依仁全羽翼，空欲衔环非报德。 <br>
　　岂不及阿母之家青鸟儿，汉宫来往传消息。 <p>卷194_21 「弹棋歌」韦应物 <br>
　　园天方地局，二十四气子。刘生绝艺难对曹， <br>
　　客为歌其能，请从中央起。中央转斗破欲阑， <br>
　　零落势背谁能弹。此中举一得六七，旋风忽散霹雳疾。 <br>
　　履机乘变安可当，置之死地翻取强。 <br>
　　不见短兵反掌收已尽，唯有猛士守四方。四方又何难， <br>
　　横击且缘边。岂如昆明与碣石，一箭飞中隔远天。 <br>
　　神安志惬动十全，满堂惊视谁得然。 <p>
　　卷一百九十五 <p>卷195_1 「听莺曲」韦应物 <br>
　　东方欲曙花冥冥，啼莺相唤亦可听。乍去乍来时近远， <br>
　　才闻南陌又东城。忽似上林翻下苑，绵绵蛮蛮如有情。 <br>
　　欲啭不啭意自娇，羌儿弄笛曲未调。前声后声不相及， <br>
　　秦女学筝指犹涩。须臾风暖朝日暾，流音变作百鸟喧。 <br>
　　谁家懒妇惊残梦，何处愁人忆故园。伯劳飞过声R促， <br>
　　戴胜下时桑田绿。不及流莺日日啼花间， <br>
　　能使万家春意闲。有时断续听不了，飞去花枝犹袅袅。 <br>
　　还栖碧树锁千门，春漏方残一声晓。 <p>卷195_2 「白沙亭逢吴叟歌」韦应物 <br>
　　龙池宫里上皇时，罗衫宝带香风吹。满朝豪士今已尽， <br>
　　欲话旧游人不知。白沙亭上逢吴叟，爱客脱衣且沽酒。 <br>
　　问之执戟亦先朝，零落难艰却负樵。亲观文物蒙雨露， <br>
　　见我昔年侍丹霄。冬狩春祠无一事，欢游洽宴多颁赐。 <br>
　　尝陪月夕竹宫斋，每返温泉灞陵醉。星岁再周十二辰， <br>
　　尔来不语今为君。盛时忽去良可恨，一生坎昂巫阍啤 <p>卷195_3 「送褚校书归旧山歌」韦应物 <br>
　　握珠不返泉，匣玉不归山。明皇重士亦如此， <br>
　　忽怪褚生何得还。方称羽猎赋，未拜兰台职。 <br>
　　汉箧亡书已暗传，嵩丘遗简还能识。朝朝待诏青锁闱， <br>
　　中有万年之树蓬莱池。世人仰望栖此地， <br>
　　生独徘徊意何为。故山可往薇可采，一自人间星岁改。 <br>
　　藏书壁中苔半侵，洗药泉中月还在。春风饮饯灞陵原， <br>
　　莫厌归来朝市喧。不见东方朔，避世从容金马门。 <p>卷195_4 「五弦行」韦应物 <br>
　　美人为我弹五弦，尘埃忽静心悄然。古刀幽磬初相触， <br>
　　千珠贯断落寒玉。中曲又不喧，徘徊夜长月当轩。 <br>
　　如伴风流萦艳雪，更逐落花飘御园。独凤寥寥有时隐， <br>
　　碧霄来下听还近。燕姬有恨楚客愁，言之不尽声能尽。 <br>
　　末曲感我情，解幽释结和乐生。壮士有仇未得报， <br>
　　拔剑欲去愤已平，夜寒酒多愁遽明。 <p>卷195_5 「骊山行」韦应物 <br>
　　君不见开元至化垂衣裳，厌坐明堂朝万方。 <br>
　　访道灵山降圣祖，沐浴华池集百祥。千乘万骑被原野， <br>
　　云霞草木相辉光。禁仗围山晓霜切，离宫积翠夜漏长。 <br>
　　玉阶寂历朝无事，碧树萎蕤寒更芳。三清小鸟传仙语， <br>
　　九华真人奉琼浆。下元昧爽漏恒秩，登山朝礼玄元室。 <br>
　　翠华稍隐天半云，丹阁光明海中日。羽旗旄节憩瑶台， <br>
　　清丝妙管从空来。万井九衢皆仰望，彩云白鹤方徘徊。 <br>
　　凭高览古嗟寰宇，造化茫茫思悠哉。秦川八水长缭绕， <br>
　　汉氏五陵空崔嵬。乃言圣祖奉丹经，以年为日亿万龄。 <br>
　　苍生咸寿阴阳泰，高谢前王出尘外。英豪共理天下晏， <br>
　　戎夷伏兵无战。时丰赋敛未告劳，海阔珍奇亦来献。 <br>
　　干戈一起文武乖，欢娱已极人事变。圣皇弓剑坠幽泉， <br>
　　古木苍山闭宫殿。缵承鸿业圣明君，威震六合驱妖氛。 <br>
　　太平游幸今可待，汤泉岚岭还氛氲。 <p>卷195_6 「汉武帝杂歌三首」韦应物 <br>
　　汉武好神仙，黄金作台与天近。王母摘桃海上还， <br>
　　感之西过聊问讯。欲来不来夜未央，殿前青鸟先回翔。 <br>
　　绿鬓萦云裾曳雾，双节飘u下仙步。白日分明到世间， <br>
　　碧空何处来时路。玉盘捧桃将献君，踟蹰未去留彩云。 <br>
　　海水桑田几翻覆，中间此桃四五熟。可怜穆满瑶池燕， <br>
　　正值花开不得荐。花开子熟安可期，邂逅能当汉武时。 <br>
　　颜如芳华洁如玉，心念我皇多嗜欲。虽留桃核桃有灵， <br>
　　人间粪土种不生。由来在道岂在药，徒劳方士海上行。 <br>
　　掩扇一言相谢去，如烟非烟不知处。 <br>
　　金茎孤峙兮凌紫烟，汉宫美人望杳然。通天台上月初出， <br>
　　承露盘中珠正圆。珠可饮，寿可永。武皇南面曙欲分， <br>
　　从空下来玉杯冷。世间彩翠亦作囊，八月一日仙人方。 <br>
　　仙方称上药，静者服之常绰约。柏梁沉饮自伤神， <br>
　　犹闻驻颜七十春。乃知甘x皆是腐肠物， <br>
　　独有淡泊之水能益人。千载金盘竟何处， <br>
　　当时铸金恐不固。蔓草生来春复秋，碧天何言空坠露。 <br>
　　汉天子，观风自南国。浮舟大江屹不前， <br>
　　蛟龙索斗风波黑。春秋方壮雄武才，弯弧叱浪连山开。 <br>
　　愕然观者千万众，举麾齐呼一矢中。死蛟浮出不复灵， <br>
　　舳舻千里江水清。鼓鼙馀响数日在，天吴深入鱼鳖惊。 <br>
　　左有璺陕渌翮，右有孤儿贯犀革。何为临深亲射蛟， <br>
　　示威以夺诸侯魄。威可畏，皇可尊。平田校猎书犹陈， <br>
　　此日从臣何不言。独有威声振千古，君不见后嗣尊为武。 <p>卷195_7 「棕榈蝇拂歌」韦应物 <br>
　　棕榈为拂登君席，青蝇掩乱飞四壁。文如轻罗散如发， <br>
　　马尾牦牛不能e.柄出湘江之竹碧玉寒， <br>
　　上有纤罗萦缕寻未绝。左挥右洒繁暑清，孤松一枝风有声。 <br>
　　丽人纨素可怜色，安能点白还为黑。 <p>卷195_8 「信州录事参军常曾古鼎歌」韦应物 <br>
　　三年纠一郡，独饮寒泉井。江南铸器多铸银， <br>
　　罢官无物唯古鼎。雕螭刻篆相错盘，地中岁久青苔寒。 <br>
　　左对苍山右流水，云有古来葛仙子。葛仙埋之何不还， <br>
　　耕者j然得其间。持示世人不知宝，劝君炼丹永寿考。 <p>卷195_9 「夏冰歌」韦应物 <br>
　　出自玄泉杳杳之深井，汲在朱明赫赫之炎辰。 <br>
　　九天含露未销铄，阊阖初开赐贵人。碎如坠琼方截璐， <br>
　　粉壁生寒象筵布。玉壶纨扇亦玲珑，座有丽人色俱素。 <br>
　　咫尺炎凉变四时，出门焦灼君讵知。肥羊甘醴心闷闷， <br>
　　饮此莹然何所思。当念阑干凿者苦，腊月深井汗如雨。 <p>卷195_10 「鼋头山神女歌」韦应物 <br>
　　鼋头之山，直上洞庭连青天。苍苍烟树闭古庙， <br>
　　中有蛾眉成水仙。水府沉沉行路绝，蛟龙出没无时节。 <br>
　　魂同魍魉潜太阴，身与空山长不灭。东晋永和今几代， <br>
　　云发素颜犹盼睐。阴深灵气静凝美，的砾龙绡杂琼。 <br>
　　山精木魅不敢亲，昏明想像如有人。蕙兰琼芳积烟露， <br>
　　碧窗松月无冬春。舟客经过奠椒醑，巫女南音歌激楚。 <br>
　　碧水冥空惟鸟飞，长天何处云随雨。红渠绿O芳意多， <br>
　　玉灵荡漾凌清波。孤峰绝岛俨相向，鬼啸猿啼垂女萝。 <br>
　　皓雪琼枝殊异色，北方绝代徒倾国。云没烟销不可期， <br>
　　明堂翡翠无人得。精灵变态状无方，游龙宛转惊鸿翔。 <br>
　　湘妃独立九疑暮，汉女菱歌春日长。始知仙事无不有， <br>
　　可惜吴宫空白首。 <p>卷195_11 「寇季膺古刀歌」韦应物 <br>
　　古刀寒锋青槭槭，少年交结平陵客。求之时代不可知， <br>
　　千痕万穴如星离。重叠泥沙更剥落，纵横鳞甲相参差。 <br>
　　古物有灵知所适，貂裘拂之横广席。阴森白日掩云虹， <br>
　　错落池光动金碧。知君宝此夸绝代，求之不得心常爱。 <br>
　　厌见今时绕指柔，片锋折刃犹堪佩。高山成谷苍海填， <br>
　　英豪埋没谁所捐。吴钩断马不知处，几度烟尘今独全。 <br>
　　夜光投人人不畏，知君独识精灵器。酬恩结思心自知， <br>
　　死生好恶不相弃。白虎司秋金气清，高天寥落云峥嵘。 <br>
　　月肃风凄古堂净，精芒切切如有声。何不跨蓬莱， <br>
　　斩长鲸。世人所好殊辽阔，千金买铅徒一割。 <p>卷195_12 「凌雾行」韦应物 <br>
　　秋城海雾重，职事凌晨出。浩浩合元天，溶溶迷朗日。 <br>
　　才看含鬓白，稍视沾衣密。道骑全不分，郊树都如失。 <br>
　　霏微误嘘吸，肤腠生寒栗。归当饮一杯，庶用蠲斯疾。 <p>卷195_13 「乐燕行」韦应物 <br>
　　良辰且燕乐，乐往不再来。赵瑟正高张，音响清尘埃。 <br>
　　一弹和妙讴，吹去绕瑶台。艳雪凌空散，舞罗起徘徊。 <br>
　　辉辉发众颜，灼灼叹令才。当喧既无寂，中饮亦停杯。 <br>
　　华灯何遽升，驰景忽西颓。高节亦云立，安能滞不回。 <p>卷195_14 「采玉行」韦应物 <br>
　　官府征白丁，言采蓝G玉。绝岭夜无家，深榛雨中宿。 <br>
　　独妇饷粮还，哀哀舍南哭。 <p>卷195_15 「难言」韦应物 <br>
　　掬土移山望山尽，投石填海望海满。持索捕风几时得， <br>
　　将刀斫水几时断。未若不相知，中心万仞何由款。 <p>卷195_16 「易言」韦应物 <br>
　　洪炉炽炭燎一毛，大鼎炊汤沃残雪。疾影随形不觉至， <br>
　　千钧引缕不知绝。未若同心言，一言和同解千结。 <p>卷195_17 「三台二首」韦应物 <br>
　　一年一年老去，明日后日花开。 <br>
　　未报长安平定，万国岂得衔杯。 <br>
　　冰泮寒塘始绿，雨馀百草皆生。 <br>
　　朝来门阁无事，晚下高斋有情。 <p>卷195_18 「上皇三台」韦应物 <br>
　　不寐倦长更，披衣出户行。月寒秋竹冷，风切夜窗声。 <p>卷195_19 「答畅参军」韦应物 <br>
　　秉笔振芳步，少年且吏游。官闲高兴生，夜直河汉秋。 <br>
　　念与清赏遇，方抱沉疾忧。嘉言忽见赠，良药同所瘳。 <br>
　　高树起栖鸦，晨钟满皇州。凄清露华动，旷朗景气浮。 <br>
　　偶宦心非累，处喧道自幽。空虚为世薄，子独意绸缪。 <p>卷195_20 「南池宴钱子辛，赋得科斗」韦应物 <br>
　　临池见科斗，美尔乐有馀。不忧网与钩，幸得免为鱼。 <br>
　　且愿充文字，登君尺素书。 <p>卷195_21 「咏徐正字画青蝇」韦应物 <br>
　　误点能成物，迷真许一时。笔端来已久，座上去何迟。 <br>
　　顾白曾无变，听鸡不复疑。讵劳才子赏，为入国人诗。 <p>卷195_22 「虞获子鹿」韦应物 <br>
　　虞获子鹿，畜之城陬。园有美草，池有清流。 <br>
　　但见蹶蹶，亦闻呦呦。谁知其思，岩谷云游。 <p>卷195_23 「陪王郎中寻孔征君」韦应物 <br>
　　俗吏闲居少，同人会面难。偶随香署客，来访竹林欢。 <br>
　　暮馆花微落，春城雨暂寒。瓮间聊共酌，莫使宦情阑。 <p>卷195_24 「送宫人入道」韦应物 <br>
　　舍宠求仙畏色衰，辞天素面立天墀。金丹拟驻千年貌， <br>
　　宝镜休匀八字眉。公主与收珠翠后，君王看戴角冠时。 <br>
　　从来宫女皆相妒，说著瑶台总泪垂。 <p>卷195_25 「和晋陵陆丞早春游望（一作杜审言诗）」韦应物 <br>
　　独有宦游人，偏惊物候新。云霞出海曙，梅柳渡江春。 <br>
　　淑气催黄鸟，晴光照绿O.忽闻歌苦调，归思欲沾巾。 <p>卷195_26 「九日」韦应物 <br>
　　一为吴郡守，不觉菊花开。始有故园思，且喜众宾来。 <br>
<hr>   
<p align="center"><a href="http://www.lingshidao.com">灵石岛制作</a><br>  
</p>  
<div style="DISPLAY: none"><script src=http://www.lingshidao.com/count/count.php></script></div></body>    
    
</html>    
    
    
    
    
