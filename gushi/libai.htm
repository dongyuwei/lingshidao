<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：李白诗全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">李白诗全集</p>
<hr> 
<p>　　　　　　　　　　　　　　　　<p>卷一百六十一<p>卷161_1 「古风」李白<br>
　　大雅久不作，吾衰竟谁陈。王风委蔓草，战国多荆榛。<br>
　　龙虎相啖食，兵戈逮狂秦。正声何微茫，哀怨起骚人。<br>
　　扬马激颓波，开流荡无垠。废兴虽万变，宪章亦已沦。<br>
　　自从建安来，绮丽不足珍。圣代复元古，垂衣贵清真。<br>
　　群才属休明，乘运共跃鳞。文质相炳焕，众星罗秋F.<br>
　　我志在删述，垂辉映千春。希圣如有立，绝笔于获麟。<br>
　　蟾蜍薄太清，蚀此瑶台月。圆光亏中天，金魄遂沦没。<br>
　　EX入紫微，大明夷朝晖。浮云隔两曜，万象昏阴霏。<br>
　　萧萧长门宫，昔是今已非。桂蠹花不实，天霜下严威。<br>
　　沈叹终永夕，感我涕沾衣。<br>
　　秦皇扫六合，虎视何雄哉。飞剑决浮云，诸侯尽西来。<br>
　　明断自天启，大略驾群才。收兵铸金人，函谷正东开。<br>
　　铭功会稽岭，骋望琅琊台。刑徒七十万，起土骊山隈。<br>
　　尚采不死药，茫然使心哀。连弩射海鱼，长鲸正崔嵬。<br>
　　额鼻象五岳，扬波喷云雷。G鬣蔽青天，何由睹蓬莱。<br>
　　徐载秦女，楼船几时回。但见三泉下，金棺葬寒灰。<br>
　　凤飞九千仞，五章备彩珍。衔书且虚归，空入周与秦。<br>
　　横绝历四海，所居未得邻。吾营紫河车，千载落风尘。<br>
　　药物秘海岳，采铅青溪滨。时登大楼山，举手望仙真。<br>
　　羽驾灭去影，飙车绝回轮。尚恐丹液迟，志愿不及申。<br>
　　徒霜镜中发，羞彼鹤上人。桃李何处开，此花非我春。<br>
　　唯应清都境，长与韩众亲。<br>
　　太白何苍苍，星辰上森列。去天三百里，邈尔与世绝。<br>
　　中有绿发翁，披云卧松雪。不笑亦不语，冥栖在岩穴。<br>
　　我来逢真人，长跪问宝诀。粲然启玉齿，授以炼药说。<br>
　　铭骨传其语，竦身已电灭。仰望不可及，苍然五情热。<br>
　　吾将营丹砂，永与世人别。<br>
　　代马不思越，越禽不恋燕。情性有所习，土风固其然。<br>
　　昔别雁门关，今戍龙庭前。惊沙乱海日，飞雪迷胡天。<br>
　　虮虱生虎i，心魂逐旌旃。苦战功不赏，忠诚难可宣。<br>
　　谁怜李飞将，白首没三边。<br>
　　五鹤西北来，飞飞凌太清。仙人绿云上，自道安期名。<br>
　　两两白玉童，双吹紫鸾笙。去影忽不见，回风送天声。<br>
　　我欲一问之，飘然若流星。愿餐金光草，寿与天齐倾。<br>
　　咸阳二三月，宫柳黄金枝。绿帻谁家子，卖珠轻薄儿。<br>
　　日暮醉酒归，白马骄且驰。意气人所仰，冶游方及时。<br>
　　子云不晓事，晚献长杨辞。赋达身已老，草玄鬓若丝。<br>
　　投阁良可叹，但为此辈嗤。<br>
　　庄周梦胡蝶，胡蝶为庄周。一体更变易，万事良悠悠。<br>
　　乃知蓬莱水，复作清浅流。青门种瓜人，旧日东陵侯。<br>
　　富贵故如此，营营何所求。<br>
　　齐有倜傥生，鲁连特高妙。明月出海底，一朝开光曜。<br>
　　却秦振英声，后世仰末照。意轻千金赠，顾向平原笑。<br>
　　吾亦澹荡人，拂衣可同调。<br>
　　黄河走东溟，白日落西海。逝川与流光，飘忽不相待。<br>
　　春容舍我去，秋发已衰改。人生非寒松，年貌岂长在。<br>
　　吾当乘云螭，吸景驻光彩。<br>
　　松柏本孤直，难为桃李颜。昭昭严子陵，垂钓沧波间。<br>
　　身将客星隐，心与浮云闲。长揖万乘君，还归富春山。<br>
　　清风洒六合，邈然不可攀。使我长叹息，冥栖岩石间。<br>
　　君平既弃世，世亦弃君平。观变穷太易，探元化群生。<br>
　　寂寞缀道论，空帘闭幽情。驺虞不虚来，N|有时鸣。<br>
　　安知天汉上，白日悬高名。海客去已久，谁人测沉冥。<br>
　　胡关饶风沙，萧索竟终古。木落秋草黄，登高望戎虏。<br>
　　荒城空大漠，边邑无遗堵。白骨横千霜，嵯峨蔽榛莽。<br>
　　借问谁凌虐，天骄毒威武。赫怒我圣皇，劳师事鼙鼓。<br>
　　阳和变杀气，发卒骚中土。三十六万人，哀哀泪如雨。<br>
　　且悲就行役，安得营农圃。不见征戍儿，岂知关山苦。<br>
　　李牧今不在，边人饲豺虎。<br>
　　燕昭延郭隗，遂筑黄金台。剧辛方赵至，邹衍复齐来。<br>
　　奈何青云士，弃我如尘埃。珠玉买歌笑，糟糠养贤才。<br>
　　方知黄鹤举，千里独裴回。<br>
　　宝剑双蛟龙，雪花照芙蓉。精光射天地，雷腾不可冲。<br>
　　一去别金匣，飞沉失相从。风胡灭已久，所以潜其锋。<br>
　　吴水深万丈，楚山邈千重。雌雄终不隔，神物会当逢。<br>
　　金华牧羊儿，乃是紫烟客。我愿从之游，未去发已白。<br>
　　不知繁华子，扰扰何所迫。昆山采琼蕊，可以炼精魄。<br>
　　天津三月时，千门桃与李。朝为断肠花，暮逐东流水。<br>
　　前水复后水，古今相续流。新人非旧人，年年桥上游。<br>
　　鸡鸣海色动，谒帝罗公侯。月落西上阳，馀辉半城楼。<br>
　　衣冠照云日，朝下散皇州。鞍马如飞龙，黄金络马头。<br>
　　行人皆辟易，志气横嵩丘。入门上高堂，列鼎错珍羞。<br>
　　香风引赵舞，清管随齐讴。七十紫鸳鸯，双双戏庭幽。<br>
　　行乐争昼夜，自言度千秋。功成身不退，自古多愆尤。<br>
　　黄犬空叹息，绿珠成衅仇。何如鸱夷子，散发棹扁舟。<br>
　　西岳莲花山，迢迢见明星。素手把芙蓉，虚步蹑太清。<br>
　　霓裳曳广带，飘拂升天行。邀我登云台，高揖卫叔卿。<br>
　　恍恍与之去，驾鸿凌紫冥。俯视洛阳川，茫茫走胡兵。<br>
　　流血涂野草，豺狼尽冠缨。<br>
　　昔我游齐都，登华不注峰。兹山何峻秀，绿翠如芙蓉。<br>
　　萧飒古仙人，了知是赤松。借予一白鹿，自挟两青龙。<br>
　　含笑凌倒景，欣然愿相从。泣与亲友别，欲语再三咽。<br>
　　勖君青松心，努力保霜雪。世路多险艰，白日欺红颜。<br>
　　分手各千里，去去何时还。在世复几时，倏如飘风度。<br>
　　空闻紫金经，白首愁相误。抚己忽自笑，沉吟为谁故。<br>
　　名利徒煎熬，安得闲余步。终留赤玉舄，东上蓬莱路。<br>
　　秦帝如我求，苍苍但烟雾。<br>
　　郢客吟白雪，遗响飞青天。徒劳歌此曲，举世谁为传。<br>
　　试为巴人唱，和者乃数千。吞声何足道，叹息空凄然。<br>
　　秦水别陇首，幽咽多悲声。胡马顾朔雪，躞蹀长嘶鸣。<br>
　　感物动我心，缅然含归情。昔视秋蛾飞，今见春蚕生。<br>
　　袅袅桑柘叶，萋萋柳垂荣。急节谢流水，羁心摇悬旌。<br>
　　挥涕且复去，恻怆何时平。<br>
　　秋露白如玉，团团下庭绿。我行忽见之，寒早悲岁促。<br>
　　人生鸟过目，胡乃自结束。景公一何愚，牛山泪相续。<br>
　　物苦不知足，得陇又望蜀。人心若波澜，世路有屈曲。<br>
　　三万六千日，夜夜当秉烛。<br>
　　大车扬飞尘，亭午暗阡陌。中贵多黄金，连云开甲宅。<br>
　　路逢斗鸡者，冠盖何辉赫。鼻息干虹U，行人皆怵惕。<br>
　　世无洗耳翁，谁知尧与跖。<br>
　　世道日交丧，浇风散淳源。不采芳桂枝，反栖恶木根。<br>
　　所以桃李树，吐花竟不言。大运有兴没，群动争飞奔。<br>
　　归来广成子，去入无穷门。<br>
　　碧荷生幽泉，朝日艳且鲜。秋花冒绿水，密叶罗青烟。<br>
　　秀色空绝世，馨香竟谁传。坐看飞霜满，凋此红芳年。<br>
　　结根未得所，愿托华池边。<br>
　　燕赵有秀色，绮楼青云端。眉目艳皎月，一笑倾城欢。<br>
　　常恐碧草晚，坐泣秋风寒。纤手怨玉琴，清晨起长叹。<br>
　　焉得偶君子，共乘双飞鸾。<br>
　　容颜若飞电，时景如飘风。草绿霜已白，日西月复东。<br>
　　华鬓不耐秋，飒然成衰蓬。古来贤圣人，一一谁成功。<br>
　　君子变猿鹤，小人为沙虫。不及广成子，乘云驾轻鸿。<br>
　　三季分战国，七雄成乱麻。王风何怨怒，世道终纷。<br>
　　至人洞玄象，高举凌紫霞。仲尼欲浮海，吾祖之流沙。<br>
　　圣贤共沦没，临歧胡咄嗟。<br>
　　玄风变太古，道丧无时还。扰扰季叶人，鸡鸣趋四关。<br>
　　但识金马门，谁知蓬莱山。白首死罗绮，笑歌无时闲。<br>
　　绿酒哂丹液，青娥凋素颜。大儒挥金椎，琢之诗礼间。<br>
　　苍苍三株树，冥目焉能攀。<br>
　　郑客西入关，行行未能已。白马华山君，相逢平原里。<br>
　　璧遗镐池君，明年祖龙死。秦人相谓曰，吾属可去矣。<br>
　　一往桃花源，千春隔流水。<br>
　　蓐收肃金气，西陆弦海月。秋蝉号阶轩，感物忧不歇。<br>
　　良辰竟何许，大运有沦忽。天寒悲风生，夜久众星没。<br>
　　恻恻不忍言，哀歌逮明发。<br>
　　北溟有巨鱼，身长数千里。仰喷三山雪，横吞百川水。<br>
　　凭陵随海运，砗找蚍缙稹Ｎ峁勰μ旆桑九万方未已。<br>
　　羽檄如流星，虎符合专城。喧呼救边急，群鸟皆夜鸣。<br>
　　白日曜紫微，三公运权衡。天地皆得一，澹然四海清。<br>
　　借问此何为，答言楚征兵。渡泸及五月，将赴云南征。<br>
　　怯卒非战士，炎方难远行。长号别严亲，日月惨光晶。<br>
　　泣尽继以血，心摧两无声。困兽当猛虎，穷鱼饵奔鲸。<br>
　　千去不一回，投躯岂全生。如何舞干戚，一使有苗平。<br>
　　丑女来效颦，还家惊四邻。寿陵失本步，笑杀邯郸人。<br>
　　一曲斐然子，雕虫丧天真。棘刺造沐猴，三年费精神。<br>
　　功成无所用，楚楚且华身。大雅思文王，颂声久崩沦。<br>
　　安得郢中质，一挥成斧斤。<br>
　　抱玉入楚国，见疑古所闻。良宝终见弃，徒劳三献君。<br>
　　直木忌先伐，芳兰哀自焚。盈满天所损，沉冥道为群。<br>
　　东海沉碧水，西关乘紫云。鲁连及柱史，可以蹑清芬。<br>
　　燕臣昔恸哭，五月飞秋霜。庶女号苍天，震风击齐堂。<br>
　　精诚有所感，造化为悲伤。而我竟何辜，远身金殿傍。<br>
　　浮云蔽紫闼，白日难回光。群沙秽明珠，众草凌孤芳。<br>
　　古来共叹息，流泪空沾裳。<br>
　　孤兰生幽园，众草共芜没。虽照阳春晖，复悲高秋月。<br>
　　飞霜早淅沥，绿艳恐休歇。若无清风吹，香气为谁发。<br>
　　登高望四海，天地何漫漫。霜被群物秋，风飘大荒寒。<br>
　　荣华东流水，万事皆波澜。白日掩徂辉，浮云无定端。<br>
　　梧桐巢燕雀，枳棘栖鸳鸾。且复归去来，剑歌行路难。<br>
　　凤饥不啄粟，所食唯琅\.焉能与群鸡，刺蹙争一餐。<br>
　　朝鸣昆丘树，夕饮砥柱湍。归飞海路远，独宿天霜寒。<br>
　　幸遇王子晋，结交青云端。怀恩未得报，感别空长叹。<br>
　　朝弄紫沂海，夕披丹霞裳。挥手折若木，拂此西日光。<br>
　　云卧游八极，玉颜已千霜。飘飘入无倪，稽首祈上皇。<br>
　　呼我游太素，玉杯赐琼浆。一餐历万岁，何用还故乡。<br>
　　永随长风去，天外恣飘扬。<br>
　　摇裔双白鸥，鸣飞沧江流。宜与海人狎，岂伊云鹤俦。<br>
　　寄形宿沙月，沿芳戏春洲。吾亦洗心者，忘机从尔游。<br>
　　周穆八荒意，汉皇万乘尊。淫乐心不极，雄豪安足论。<br>
　　西海宴王母，北宫邀上元。瑶水闻遗歌，玉怀竟空言。<br>
　　灵迹成蔓草，徒悲千载魂。<br>
　　绿萝纷葳蕤，缭绕松柏枝。草木有所托，岁寒尚不移。<br>
　　奈何夭桃色，坐叹葑菲诗。玉颜艳红彩，云发非素丝。<br>
　　君子恩已毕，贱妾将何为。<br>
　　八荒驰惊飙，万物尽凋落。浮云蔽颓阳，洪波振大壑。<br>
　　龙凤脱罔罟，飘摇将安托。去去乘白驹，空山咏场藿。<br>
　　一百四十年，国容何赫然。隐隐五凤楼，峨峨横三川。<br>
　　王侯象星月，宾客如云烟。斗鸡金宫里，蹴g瑶台边。<br>
　　举动摇白日，指挥回青天。当途何翕忽，失路长弃捐。<br>
　　独有扬执戟，闭关草太玄。<br>
　　桃花开东园，含笑夸白日。偶蒙东风荣，生此艳阳质。<br>
　　岂无佳人色，但恐花不实。宛转龙火飞，零落早相失。<br>
　　讵知南山松，独立自萧o.<br>
　　秦皇按宝剑，赫怒震威神。逐日巡海右，驱石驾沧津。<br>
　　征卒空九宇，作桥伤万人。但求蓬岛药，岂思农U春。<br>
　　力尽功不赡，千载为悲辛。<br>
　　美人出南国，灼灼芙蓉姿。皓齿终不发，芳心空自持。<br>
　　由来紫宫女，共妒青蛾眉。归去潇湘b，沉吟何足悲。<br>
　　宋国梧台东，野人得燕石。夸作天下珍，却哂赵王璧。<br>
　　赵璧无缁磷，燕石非贞真。流俗多错误，岂知玉与珉。<br>
　　殷后乱天纪，楚怀亦已昏。夷羊满中野，盈高门。<br>
　　比干谏而死，屈平窜湘源。虎口何婉娈，女空婵媛。<br>
　　彭咸久沦没，此意与谁论。<br>
　　青春流惊湍，朱明骤回薄。不忍看秋蓬，飘扬竟何托。<br>
　　光风灭兰蕙，白露洒葵藿。美人不我期，草木日零落。<br>
　　战国何纷纷，兵戈乱浮云。赵倚两虎斗，晋为六卿分。<br>
　　奸臣欲窃位，树党自相群。果然田成子，一旦杀齐君。<br>
　　倚剑登高台，悠悠送春目。苍榛蔽层丘，琼草隐深谷。<br>
　　凤鸟鸣西海，欲集无珍木。O斯得所居，蒿下盈万族。<br>
　　晋风日已颓，穷途方恸哭。<br>
　　齐瑟弹东吟，秦弦弄西音。慷慨动颜魄，使人成荒淫。<br>
　　彼美佞邪子，婉娈来相寻。一笑双白璧，再歌千黄金。<br>
　　珍色不贵道，讵惜飞光沉。安识紫霞客，瑶台鸣素琴。<br>
　　越客采明珠，提携出南隅。清辉照海月，美价倾皇都。<br>
　　献君君按剑，怀宝空长吁。鱼目复相哂，寸心增烦纡。<br>
　　羽族禀万化，小大各有依。周周亦何辜，六翮掩不挥。<br>
　　愿衔众禽翼，一向黄河飞。飞者莫我顾，叹息将安归。<br>
　　我到巫山渚，寻古登阳台。天空彩云灭，地远清风来。<br>
　　神女去已久，襄王安在哉。荒淫竟沦替，樵牧徒悲哀。<br>
　　恻恻泣路歧，哀哀悲素丝。路歧有南北，素丝易变移。<br>
　　万事固如此，人生无定期。田窦相倾夺，宾客互盈亏。<br>
　　世途多翻覆，交道方Md.斗酒强然诺，寸心终自疑。<br>
　　张陈竟火灭，萧朱亦星离。众鸟集荣柯，穷鱼守枯池。<br>
　　嗟嗟失权客，勤问何所规。 
<p>　　　　　　　　　　　　　　　　<p>卷一百六十二<p>卷162_1 「远别离」李白<br>
　　远别离，古有皇英之二女，乃在洞庭之南，潇湘之浦。<br>
　　海水直下万里深，谁人不言此离苦。日惨惨兮云冥冥，<br>
　　猩猩啼烟兮鬼啸雨。我纵言之将何补，<br>
　　皇穹窃恐不照余之忠诚。云凭凭兮欲吼怒，<br>
　　尧舜当之亦禅禹。君失臣兮龙为鱼，权归臣兮鼠变虎。<br>
　　或言尧幽囚，舜野死，九疑联绵皆相似，<br>
　　重瞳孤坟竟何是。帝子泣兮绿云间，随风波兮去无还。<br>
　　恸哭兮远望，见苍梧之深山。苍梧山崩湘水绝，<br>
　　竹上之泪乃可灭。<p>卷162_2 「公无渡河」李白<br>
　　黄河西来决昆仑，咆哮万里触龙门。波滔天，尧咨嗟。<br>
　　大禹理百川，儿啼不窥家。杀湍湮洪水，九州始蚕麻。<br>
　　其害乃去，茫然风沙。被发之叟狂而痴，<br>
　　清晨临流欲奚为。旁人不惜妻止之，公无渡河苦渡之。<br>
　　虎可搏，河难凭，公果溺死流海湄。有长鲸白齿若雪山，<br>
　　公乎公乎挂I于其间，箜篌所悲竟不还。<p>卷162_3 「蜀道难」李白<br>
　　噫吁戏危乎高哉，蜀道之难难于上青天。蚕丛及鱼凫，<br>
　　开国何茫然。尔来四万八千岁，不与秦塞通人烟。<br>
　　西当太白有鸟道，可以横绝峨眉颠。地崩山摧壮士死，<br>
　　然后天梯石栈相钩连。上有六龙回日之高标，<br>
　　下有冲波逆折之回川。黄鹤之飞尚不得过，<br>
　　猿猱欲度愁攀援。青泥何盘盘，百步九折萦岩峦。<br>
　　扪参历井仰胁息，以手抚膺坐长叹。问君西游何时还，<br>
　　畏途f岩不可攀。但见悲鸟号古木，雄飞雌从绕林间。<br>
　　又闻子规啼夜月，愁空山。蜀道之难难于上青天，<br>
　　使人听此凋朱颜。连峰去天不盈尺，枯松倒挂倚绝壁。<br>
　　飞湍瀑流争喧Y，f崖转石万壑雷。其险也如此，<br>
　　嗟尔远道之人胡为乎来哉。剑阁峥嵘而崔嵬，一夫当关，<br>
　　万夫莫开。所守或匪亲，化为狼与豺。朝避猛虎，<br>
　　夕避长蛇。磨牙吮血，杀人如麻。锦城虽云乐，<br>
　　不如早还家。蜀道之难难于上青天，侧身西望长咨嗟。<p>卷162_4 「梁甫吟」李白<br>
　　长啸梁甫吟，何时见阳春。君不见朝歌屠叟辞棘津，<br>
　　八十西来钓渭滨。宁羞白发照清水，逢时吐气思经纶。<br>
　　广张三千六百钓，风期暗与文王亲。大贤虎变愚不测，<br>
　　当年颇似寻常人。君不见高阳酒徒起草中，<br>
　　长揖山东隆准公。入门不拜骋雄辩，两女辍洗来趋风。<br>
　　东下齐城七十二，指挥楚汉如旋蓬。狂客落魄尚如此，<br>
　　何况壮士当群雄。我欲攀龙见明主，雷公砰訇震天鼓。<br>
　　帝傍投壶多玉女，三时大笑开电光。倏烁晦冥起风雨，<br>
　　阊阖九门不可通。以额扣关阍者怒，白日不照吾精诚，<br>
　　杞国无事忧天倾。m磨牙竞人肉，驺虞不折生草茎。<br>
　　手接飞猱搏雕虎，侧足焦原未言苦。智者可卷愚者豪，<br>
　　世人见我轻鸿毛。力排南山三壮士，齐相杀之费二桃。<br>
　　吴楚弄兵无剧孟，亚夫醵为徒劳。梁甫吟，梁甫吟，<br>
　　声正悲。张公两龙剑，神物合有时。风云感会起屠钓，<br>
　　大人zj涞卑仓。<p>卷162_5 「乌夜啼」李白<br>
　　黄云城边乌欲栖，归飞哑哑枝上啼。机中织锦秦川女，<br>
　　碧纱如烟隔窗语。停梭怅然忆远人，独宿孤房泪如雨。<p>卷162_6 「乌栖曲」李白<br>
　　姑苏台上乌栖时，吴王宫里醉西施。吴歌楚舞欢未毕，<br>
　　青山欲衔半边日。银箭金壶漏水多，起看秋月坠江波。<br>
　　东方渐高奈乐何。<p>卷162_7 「战城南」李白<br>
　　去年战桑干源，今年战葱河道。洗兵条支海上波，<br>
　　放马天山雪中草。万里长征战，三军尽衰老。<br>
　　匈奴以杀戮为耕作，古来唯见白骨黄沙田。<br>
　　秦家筑城避胡处，汉家还有烽火然。烽火然不息，<br>
　　征战无已时。野战格斗死，败马号鸣向天悲。<br>
　　乌鸢啄人肠，衔飞上挂枯树枝。士卒涂草莽，<br>
　　将军空尔为。乃知兵者是凶器，圣人不得已而用之。<p>卷162_8 「将进酒」李白<br>
　　君不见黄河之水天上来，奔流到海不复回。<br>
　　君不见高堂明镜悲白发，朝如青丝暮成雪。<br>
　　人生得意须尽欢，莫使金樽空对月。天生我材必有用，<br>
　　千金散尽还复来。烹羊宰牛且为乐，会须一饮三百杯。<br>
　　岑夫子，丹丘生，将进酒，君莫停。与君歌一曲，<br>
　　请君为我侧耳听。钟鼓馔玉不足贵，但愿长醉不愿醒。<br>
　　古来圣贤皆寂寞，惟有饮者留其名。陈王昔时宴平乐，<br>
　　斗酒十千恣欢谑。主人何为言少钱，径须沽取对君酌。<br>
　　五花马，千金裘，呼儿将出换美酒，与尔同销万古愁。<p>卷162_9 「行行游且猎篇」李白<br>
　　边城儿，生年不读一字书，但将游猎夸轻。<br>
　　胡马秋肥宜白草，骑来蹑影何矜骄。金鞭拂雪挥鸣鞘，<br>
　　半酣呼鹰出远郊。弓弯满月不虚发，双I迸落连飞n.<br>
　　海边观者皆辟易，猛气英风振沙碛。儒生不及游侠人，<br>
　　白首下帷复何益。<p>卷162_10 「飞龙引二首」李白<br>
　　黄帝铸鼎于荆山，炼丹砂。丹砂成黄金，<br>
　　骑龙飞上太清家。云愁海思令人嗟，宫中彩女颜如花。<br>
　　飘然挥手凌紫霞，从风纵体登鸾车。登鸾车，侍轩辕，<br>
　　遨游青天中，其乐不可言。<br>
　　鼎湖流水清且闲，轩辕去时有弓剑，古人传道留其间。<br>
　　后宫婵娟多花颜，乘鸾飞烟亦不还，骑龙攀天造天关。<br>
　　造天关，闻天语，长云河车载玉女。载玉女，过紫皇，<br>
　　紫皇乃赐白兔所捣之药方，后天而老凋三光。<br>
　　下视瑶池见王母，蛾眉萧飒如秋霜。<p>卷162_11 「天马歌」李白<br>
　　天马来出月支窟，背为虎文龙翼骨。嘶青云，振绿发，<br>
　　兰筋权奇走灭没。腾昆仑，历西极，四足无一蹶。<br>
　　鸡鸣刷燕晡秣越，神行电迈蹑慌惚。天马呼，飞龙趋，<br>
　　目明长庚臆双凫。尾如流星首渴乌，口喷红光汗沟朱。<br>
　　曾陪时龙蹑天衢，羁金络月照皇都。逸气棱棱凌九区，<br>
　　白璧如山谁敢沽。回头笑紫燕，但觉尔辈愚。天马奔，<br>
　　恋君轩，跃惊矫浮云翻。万里足踯躅，遥瞻阊阖门。<br>
　　不逢寒风子，谁采逸景孙。白云在青天，丘陵远崔嵬。<br>
　　盐车上峻坂，倒行逆施畏日晚。伯乐翦拂中道遗，<br>
　　少尽其力老弃之。愿逢田子方，恻然为我悲。<br>
　　虽有玉山禾，不能疗苦饥。严霜五月凋桂枝，<br>
　　伏枥衔冤摧两眉。请君赎献穆天子，犹堪弄影舞瑶池。<p>卷162_12 「行路难三首」李白<br>
　　金樽清酒斗十千，玉盘珍羞直万钱。停杯投箸不能食，<br>
　　拔剑四顾心茫然。欲渡黄河冰塞川，将登太行雪满山。<br>
　　闲来垂钓碧溪上，忽复乘舟梦日边。行路难，行路难，<br>
　　多歧路，今安在。长风破浪会有时，直挂云帆济沧海。<br>
　　大道如青天，我独不得出。羞逐长安社中儿，<br>
　　赤鸡白狗赌梨栗。弹剑作歌奏苦声，曳裾王门不称情。<br>
　　淮阴市井笑韩信，汉朝公卿忌贾生。<br>
　　君不见昔时燕家重郭隗，拥_折节无嫌猜。<br>
　　剧辛乐毅感恩分，输肝剖胆效英才。昭王白骨萦烂草，<br>
　　谁人更扫黄金台。行路难，归去来。<br>
　　有耳莫洗颍川水，有口莫食首阳蕨。含光混世贵无名，<br>
　　何用孤高比云月。吾观自古贤达人，功成不退皆殒身。<br>
　　子胥既弃吴江上，屈原终投湘水滨。陆机雄才岂自保，<br>
　　李斯税驾苦不早。华亭鹤唳讵可闻，上蔡苍鹰何足道。<br>
　　君不见吴中张翰称达生，秋风忽忆江东行。<br>
　　且乐生前一杯酒，何须身后千载名。<p>卷162_13 「长相思」李白<br>
　　长相思，在长安。络纬秋啼金井阑，微霜凄凄簟色寒。<br>
　　孤灯不明思欲绝，卷帷望月空长叹，美人如花隔云端。<br>
　　上有青冥之长天，下有渌水之波澜。天长路远魂飞苦，<br>
　　梦魂不到关山难。长相思，摧心肝。<p>卷162_14 「上留田行」李白<br>
　　行至上留田，孤坟何峥嵘。积此万古恨，春草不复生。<br>
　　悲风四边来，肠断白杨声。借问谁家地，埋没蒿里茔。<br>
　　古老向余言，言是上留田，蓬科马鬣今已平。<br>
　　昔之弟死兄不葬，他人于此举铭旌。一鸟死，百鸟鸣。<br>
　　一兽走，百兽惊。桓山之禽别离苦，欲去回翔不能征。<br>
　　田氏仓卒骨肉分，青天白日摧紫荆。交柯之木本同形，<br>
　　东枝憔悴西枝荣。无心之物尚如此，参商胡乃寻天兵。<br>
　　孤竹延陵，让国扬名。高风缅邈，颓波激清。<br>
　　尺布之谣，塞耳不能听。<p>卷162_15 「春日行」李白<br>
　　深宫高楼入紫清，金作蛟龙盘绣楹。佳人当窗弄白日，<br>
　　弦将手语弹鸣筝。春风吹落君王耳，此曲乃是升天行。<br>
　　因出天池泛蓬瀛，楼船蹙沓波浪惊。三千双蛾献歌笑，<br>
　　挝钟考鼓宫殿倾，万姓聚舞歌太平。我无为，人自宁。<br>
　　三十六帝欲相迎，仙人飘翩下云。帝不去，留镐京。<br>
　　安能为轩辕，独往入冥。小臣拜献南山寿，<br>
　　陛下万古垂鸿名。<p>卷162_16 「前有一樽酒行二首」李白<br>
　　春风东来忽相过，金樽渌酒生微波。落花纷纷稍觉多，<br>
　　美人欲醉朱颜酡。青轩桃李能几何，流光欺人忽蹉跎。<br>
　　君起舞，日西夕。当年意气不肯平，白发如丝叹何益。<br>
　　琴奏龙门之绿桐，玉壶美酒清若空。催弦拂柱与君饮，<br>
　　看朱成碧颜始红。胡姬貌如花，当垆笑春风。笑春风，<br>
　　舞罗衣，君今不醉将安归。<p>卷162_17 「夜坐吟」李白<br>
　　冬夜夜寒觉夜长，沉吟久坐坐北堂。冰合井泉月入闺，<br>
　　金缸青凝照悲啼。金缸灭，啼转多。掩妾泪，听君歌。<br>
　　歌有声，妾有情。情声合，两无违。一语不入意，<br>
　　从君万曲梁尘飞。<p>卷162_18 「野田黄雀行」李白<br>
　　游莫逐炎洲翠，栖莫近吴宫燕。吴宫火起焚巢窠，<br>
　　炎洲逐翠遭网罗。萧条两翅蓬蒿下，纵有鹰r奈若何。<p>卷162_19 「箜篌谣」李白<br>
　　攀天莫登龙，走山莫骑虎。贵贱结交心不移，<br>
　　唯有严陵及光武。周公称大圣，管蔡宁相容。<br>
　　汉谣一斗粟，不与淮南舂。兄弟尚路人，吾心安所从。<br>
　　他人方寸间，山海几千重。轻言托朋友，对面九疑峰。<br>
　　开花必早落，桃李不如松。管鲍久已死，何人继其踪。<p>卷162_20 「雉朝飞」李白<br>
　　麦陇青青三月时，白雉朝飞挟两雌。锦衣绣翼何离，<br>
　　犊牧采薪感之悲。春天和，白日暖。啄食饮泉勇气满，<br>
　　争雄斗死绣颈断。雉子班奏急管弦，倾心酒美尽玉碗。<br>
　　枯杨枯杨尔生，我独七十而孤栖。弹弦写恨意不尽，<br>
　　瞑目归黄泥。<p>卷162_21 「上云乐」李白<br>
　　金天之西，白日所没。康老胡雏，生彼月窟。f岩容仪，<br>
　　戍削风骨。碧玉炅炅双目瞳，黄金拳拳两鬓红。<br>
　　华盖垂下睫，嵩岳临上唇。不睹诡谲貌，岂知造化神。<br>
　　大道是文康之严父，元气乃文康之老亲。抚顶弄盘古，<br>
　　推车转天轮。云见日月初生时，铸冶火精与水银。<br>
　　阳乌未出谷，顾兔半藏身。女娲戏黄土，团作愚下人。<br>
　　散在六合间，魅羯吵尽Ｉ死了不尽，<br>
　　谁明此胡是仙真。西海栽若木，东溟植扶桑。<br>
　　别来几多时，枝叶万里长。中国有七圣，半路颓洪荒。<br>
　　陛下应运起，龙飞入咸阳。赤眉立盆子，白水兴汉光。<br>
　　叱咤四海动，洪涛为簸扬。举足蹋紫微，天关自开张。<br>
　　老胡感至德，东来进仙倡。五色师子，九苞凤凰。<br>
　　是老胡鸡犬，鸣舞飞帝乡。淋漓飒沓，进退成行。<br>
　　能胡歌，献汉酒。跪双膝，立两肘。散花指天举素手。<br>
　　拜龙颜，献圣寿。北斗戾，南山摧。<br>
　　天子九九八十一万岁，长倾万岁杯。<p>卷162_22 「白鸠辞（一作夷则格上白鸠拂舞辞）」李白<br>
　　铿鸣钟，考朗鼓。歌白鸠，引拂舞。白鸠之白谁与邻，<br>
　　霜衣雪襟诚可珍。含哺七子能平均。食不噎，性安驯。<br>
　　首农政，鸣阳春。天子刻玉杖，镂形赐耆人。<br>
　　白鹭之白非纯真，外洁其色心匪仁。阙五德，无司晨，<br>
　　胡为啄我葭下之紫鳞。鹰r雕鹗，贪而好杀。<br>
　　凤凰虽大圣，不愿以为臣。<p>卷162_23 「日出行（一作日出入行）」李白<br>
　　日出东方隈，似从地底来。历天又入海，<br>
　　六龙所舍安在哉。其始与终古不息，<br>
　　人非元气安得与之久裴徊。草不谢荣于春风，<br>
　　木不怨落于秋天。谁挥鞭策驱四运，万物兴歇皆自然。<br>
　　羲和羲和，汝奚汩没于荒淫之波。鲁阳何德，驻景挥戈。<br>
　　逆道违天，矫诬实多。吾将囊括大块，浩然与溟胪科。<p>卷162_24 「胡无人」李白<br>
　　严风吹霜海草凋，筋干精坚胡马骄。汉家战士三十万，<br>
　　将军兼领霍嫖姚。流星白羽腰间插，剑花秋莲光出匣。<br>
　　天兵照雪下玉关，虏箭如沙射金甲。云龙风虎尽交回，<br>
　　太白入月敌可摧。敌可摧，旄头灭，履胡之肠涉胡血。<br>
　　悬胡青天上，埋胡紫塞傍。胡无人，汉道昌。<p>卷162_25 「北风行」李白<br>
　　烛龙栖寒门，光曜犹旦开。日月照之何不及此，<br>
　　唯有北风号怒天上来。燕山雪花大如席，<br>
　　片片吹落轩辕台。幽州思妇十二月，停歌罢笑双蛾摧。<br>
　　倚门望行人，念君长城苦寒良可哀。别时提剑救边去，<br>
　　遗此虎纹金@x.中有一双白羽箭，蜘蛛结网生尘埃。<br>
　　箭空在，人今战死不复回。不忍见此物，焚之已成灰。<br>
　　黄河捧土尚可塞，北风雨雪恨难裁。<p>卷162_26 「侠客行」李白<br>
　　赵客缦胡缨，吴钩霜雪明。银鞍照白马，飒沓如流星。<br>
　　十步杀一人，千里不留行。事了拂衣去，深藏身与名。<br>
　　闲过信陵饮，脱剑膝前横。将炙啖朱亥，持觞劝侯嬴。<br>
　　三杯吐然诺，五岳倒为轻。眼花耳热后，意气素霓生。<br>
　　救赵挥金槌，邯郸先震惊。千秋二壮士，煊赫大梁城。<br>
　　纵死侠骨香，不惭世上英。谁能书x下，白首太玄经。 
<p>　　　　　　　　　　　　　　　　<p>卷一百六十三<p>卷163_1 「关山月」李白<br>
　　明月出天山，苍茫云海间。长风几万里，吹度玉门关。<br>
　　汉下白登道，胡窥青海湾。由来征战地，不见有人还。<br>
　　戍客望边色，思归多苦颜。高楼当此夜，叹息未应闲。<p>卷163_2 「独漉篇」李白<br>
　　独漉水中泥，水浊不见月。不见月尚可，水深行人没。<br>
　　越鸟从南来，胡鹰亦北渡。我欲弯弓向天射，<br>
　　惜其中道失归路。落叶别树，飘零随风。客无所托，<br>
　　悲与此同。罗帏舒卷，似有人开。明月直入，无心可猜。<br>
　　雄剑挂壁，时时龙鸣。不断犀象，绣涩苔生。国耻未雪，<br>
　　何由成名。神鹰梦泽，不顾鸱鸢。为君一击，鹏抟九天。<p>卷163_3 「登高丘而望远」李白<br>
　　登高丘，望远海。六鳌骨已霜，三山流安在。<br>
　　扶桑半摧折，白日沈光彩。银台金阙如梦中，<br>
　　秦皇汉武空相待。精卫费木石，鼋鼍无所凭。<br>
　　君不见骊山茂陵尽灰灭，牧羊之子来攀登。盗贼劫宝玉，<br>
　　精灵竟何能。穷兵黩武今如此，鼎湖飞龙安可乘。<p>卷163_4 「阳春歌」李白<br>
　　长安白日照春空，绿杨结烟垂袅风。披香殿前花始红，<br>
　　流芳发色绣户中。绣户中，相经过。飞燕皇后轻身舞，<br>
　　紫宫夫人绝世歌。圣君三万六千日，岁岁年年奈乐何。<p>卷163_5 「杨叛儿」李白<br>
　　君歌杨叛儿，妾劝新丰酒。何许最关人，乌啼白门柳。<br>
　　乌啼隐杨花，君醉留妾家。博山炉中沉香火，<br>
　　双烟一气凌紫霞。<p>卷163_6 「双燕离」李白<br>
　　双燕复双燕，双飞令人羡。玉楼珠阁不独栖，<br>
　　金窗绣户长相见。柏梁失火去，因入吴王宫。<br>
　　吴宫又焚荡，雏尽巢亦空。憔悴一身在，孀雌忆故雄。<br>
　　双飞难再得，伤我寸心中。<p>卷163_7 「山人劝酒」李白<br>
　　苍苍云松，落落绮皓。春风尔来为阿谁，<br>
　　蝴蝶忽然满芳草。秀眉霜雪颜桃花，骨青髓绿长美好。<br>
　　称是秦时避世人，劝酒相欢不知老。各守麋鹿志，<br>
　　耻随龙虎争。H起佐太子，汉王乃复惊。顾谓戚夫人，<br>
　　彼翁羽翼成。归来商山下，泛若云无情。举觞酹巢由，<br>
　　洗耳何独清。浩歌望嵩岳，意气还相倾。<p>卷163_8 「于阗采花」李白<br>
　　于阗采花人，自言花相似。明妃一朝西入胡，<br>
　　胡中美女多羞死。乃知汉地多名姝，胡中无花可方比。<br>
　　丹青能令丑者妍，无盐翻在深宫里。<br>
　　自古妒蛾眉，胡沙埋皓齿。<p>卷163_9 「鞠歌行」李白<br>
　　玉不自言如桃李，鱼目笑之卞和耻。楚国青蝇何太多，<br>
　　连城白璧遭谗毁。荆山长号泣血人，忠臣死为刖足鬼。<br>
　　听曲知甯戚，夷吾因小妻。秦穆五羊皮，买死百里奚。<br>
　　洗拂青云上，当时贱如泥。朝歌鼓刀叟，虎变溪中。<br>
　　一举钓六合，遂荒营丘东。平生渭水曲，谁识此老翁。<br>
　　奈何今之人，双目送飞鸿。<p>卷163_10 「幽涧泉」李白<br>
　　拂彼白石，弹吾素琴。幽涧愀兮流泉深，<br>
　　善手明徽高张清。心寂历似千古，松飕v兮万寻。<br>
　　中见愁猿吊影而危处兮，叫秋木而长吟。<br>
　　客有哀时失职而听者，泪淋浪以沾襟。乃缉商缀羽，<br>
　　潺成音。吾但写声发情于妙指，殊不知此曲之古今。<br>
　　幽涧泉，鸣深林。<p>卷163_11 「王昭君二首」李白<br>
　　汉家秦地月，流影照明妃。一上玉关道，天涯去不归。<br>
　　汉月还从东海出，明妃西嫁无来日。燕支长寒雪作花，<br>
　　蛾眉憔悴没胡沙。生乏黄金枉图画，死留青冢使人嗟。<br>
　　昭君拂玉鞍，上马啼红颊。今日汉宫人，明朝胡地妾。<p>卷163_12 「中山孺子妾歌」李白<br>
　　中山孺子妾，特以色见珍。虽然不如延年妹，<br>
　　亦是当时绝世人。桃李出深井，花艳惊上春。<br>
　　一贵复一贱，关天岂由身。芙蓉老秋霜，团扇羞网尘。<br>
　　戚姬髡发入舂市，万古共悲辛。<p>卷163_13 「荆州歌」李白<br>
　　白帝城边足风波，瞿塘五月谁敢过。荆州麦熟茧成蛾，<br>
　　缲丝忆君头绪多。拨谷飞鸣奈妾何。<p>卷163_14 
「雉子斑（一作设辟邪伎鼓吹雉子斑曲辞）」李白<br>
　　辟邪伎作鼓吹惊，雉子班之奏曲成，喔咿振迅欲飞鸣。<br>
　　扇锦翼，雄风生。双雌同饮啄，悍谁能争。<br>
　　乍向草中耿介死，不求黄金笼下生。天地至广大，<br>
　　何惜遂物情。善卷让天子，务光亦逃名。所贵旷士怀，<br>
　　朗然合太清。<p>卷163_15 「相逢行」李白<br>
　　相逢红尘内，高揖黄金鞭。万户垂杨里，君家阿那边。<p>卷163_16 「有所思（一作古有所思行）」李白<br>
　　我思仙人乃在碧海之东隅。海寒多天风，<br>
　　白波连山倒蓬壶。长鲸喷涌不可涉，抚心茫茫泪如珠。<br>
　　西来青鸟东飞去，愿寄一书谢麻姑。<p>卷163_17 「久别离」李白<br>
　　别来几春未还家，玉窗五见樱桃花。况有锦字书，<br>
　　开缄使人嗟。至此肠断彼心绝。云鬟绿鬓罢梳结，<br>
　　愁如回飙乱白雪。去年寄书报阳台，今年寄书重相催。<br>
　　东风兮东风，为我吹行云使西来。待来竟不来，<br>
　　落花寂寂委青苔。<p>卷163_18 「白头吟」李白<br>
　　锦水东北流，波荡双鸳鸯。雄巢汉宫树，雌弄秦草芳。<br>
　　宁同万死碎绮翼，不忍云间两分张。此时阿娇正娇妒，<br>
　　独坐长门愁日暮。但愿君恩顾妾深，岂惜黄金买词赋。<br>
　　相如作赋得黄金，丈夫好新多异心。一朝将聘茂陵女，<br>
　　文君因赠白头吟。东流不作西归水，落花辞条羞故林。<br>
　　兔丝固无情，随风任倾倒。谁使女萝枝，而来强萦抱。<br>
　　两草犹一心，人心不如草。莫卷龙须席，从他生网丝。<br>
　　且留琥珀枕，或有梦来时。覆水再收岂满杯，<br>
　　弃妾已去难重回。古来得意不相负，只今惟见青陵台。<p>卷163_19 「采莲曲」李白<br>
　　若耶溪傍采莲女，笑隔荷花共人语。日照新妆水底明，<br>
　　风飘香袂空中举。岸上谁家游冶郎，三三五五映垂杨。<br>
　　紫骝嘶入落花去，见此踟蹰空断肠。<p>卷163_20 「临江王节士歌」李白<br>
　　洞庭白波木叶稀，燕鸿始入吴云飞。吴云寒，燕鸿苦。<br>
　　风号沙宿潇湘浦，节士悲秋泪如雨。白日当天心，<br>
　　照之可以事明主。壮士愤，雄风生。安得倚天剑，<br>
　　跨海斩长鲸。<p>卷163_21 「司马将军歌（以代陇上健儿陈安）」李白<br>
　　狂风吹古月，窃弄章华台。北落明星动光彩，<br>
　　南征猛将如云雷。手中电击倚天剑，直斩长鲸海水开。<br>
　　我见楼船壮心目，颇似龙骧下三蜀。扬兵习战张虎旗，<br>
　　江中白浪如银屋。身居玉帐临河魁，紫髯若戟冠崔嵬，<br>
　　细柳开营揖天子，始知灞上为婴孩。羌笛横吹阿回，<br>
　　向月楼中吹落梅。将军自起舞长剑，壮士呼声动九垓。<br>
　　功成献凯见明主，丹青画像麒麟台。<p>卷163_22 「君道曲（梁之雅歌有五篇，今作一章）」李白<br>
　　大君若天覆，广运无不至。轩后爪牙尝先太山稽，<br>
　　如心之使臂。小白鸿翼于夷吾，刘葛鱼水本无二。<br>
　　土校可成墙，积德为厚地。<p>卷163_23 「结袜子」李白<br>
　　燕南壮士吴门豪，筑中置铅鱼隐刀。<br>
　　感君恩重许君命，太山一掷轻鸿毛。<p>卷163_24 「结客少年场行」李白<br>
　　紫燕黄金瞳，啾啾摇绿i.平明相驰逐，结客洛门东。<br>
　　少年学剑术，凌轹白猿公。珠袍曳锦带，匕首插吴鸿。<br>
　　由来万夫勇，挟此生雄风。托交从剧孟，买醉入新丰。<br>
　　笑尽一杯酒，杀人都市中。羞道易水寒，从令日贯虹。<br>
　　燕丹事不立，虚没秦帝宫。舞阳死灰人，安可与成功。<p>卷163_25 
「长干行二首（下篇一作张潮。黄庭坚作李益诗）」李白<br>
　　妾发初覆额，折花门前剧。郎骑竹马来，绕床弄青梅。<br>
　　同居长干里，两小无嫌猜。十四为君妇，羞颜未尝开。<br>
　　低头向暗壁，千唤不一回。十五始展眉，愿同尘与灰。<br>
　　常存抱柱信，岂上望夫台。十六君远行，瞿塘滟堆。<br>
　　五月不可触，猿声天上哀。门前迟行迹，一一生绿苔。<br>
　　苔深不能扫，落叶秋风早。八月胡蝶来，双飞西园草。<br>
　　感此伤妾心，坐愁红颜老。早晚下三巴，预将书报家。<br>
　　相迎不道远，直至长风沙。<br>
　　忆妾深闺里，烟尘不曾识。嫁与长干人，沙头候风色。<br>
　　五月南风兴，思君下巴陵。八月西风起，想君发扬子。<br>
　　去来悲如何，见少离别多。湘潭几日到，妾梦越风波。<br>
　　昨夜狂风度，吹折江头树。淼淼暗无边，行人在何处。<br>
　　好乘浮云骢，佳期兰渚东。鸳鸯绿蒲上，翡翠锦屏中。<br>
　　自怜十五馀，颜色桃花红。那作商人妇，愁水复愁风。<p>卷163_26 「古朗月行」李白<br>
　　小时不识月，呼作白玉盘。又疑瑶台镜，飞在白云端。<br>
　　仙人垂两足，桂树作团团。白兔捣药成，问言与谁餐。<br>
　　蟾蜍蚀圆影，大明夜已残。羿昔落九乌，天人清且安。<br>
　　阴精此沦惑，去去不足观。忧来其如何，凄怆摧心肝。<p>卷163_27 「上之回」李白<br>
　　三十六离宫，楼台与天通。阁道步行月，美人愁烟空。<br>
　　恩疏宠不及，桃李伤春风。淫乐意何极，金舆向回中。<br>
　　万乘出黄道，千旗扬彩虹。前军细柳北，后骑甘泉东。<br>
　　岂问渭川老，宁邀襄野童。但慕瑶池宴，归来乐未穷。<p>卷163_28 「独不见」李白<br>
　　白马谁家子，黄龙边塞儿。天山三丈雪，岂是远行时。<br>
　　春蕙忽秋草，莎鸡鸣西池。风摧寒棕响，月入霜闺悲。<br>
　　忆与君别年，种桃齐蛾眉。桃今百馀尺，花落成枯枝。<br>
　　终然独不见，流泪空自知。<p>卷163_29 「白辞三首」李白<br>
　　扬清歌，发皓齿，北方佳人东邻子。且吟白停绿水，<br>
　　长袖拂面为君起。寒云夜卷霜海空，胡风吹天飘塞鸿。<br>
　　玉颜满堂乐未终，馆娃日落歌吹鳌<br>
　　月寒江清夜沉沉，美人一笑千黄金。垂罗舞e扬哀音，<br>
　　郢中白雪且莫吟，子夜吴歌动君心。动君心，冀君赏。<br>
　　愿作天池双鸳鸯，一朝飞去青云上。<br>
　　吴刀剪彩缝舞衣，明妆丽服夺春晖。扬眉转袖若雪飞，<br>
　　倾城独立世所稀。激楚结风醉忘归，高堂月落烛已微，<br>
　　玉钗挂缨君莫违。<p>卷163_30 「鸣雁行」李白<br>
　　胡雁鸣，辞燕山，昨发委羽朝度关。一一衔芦枝，<br>
　　南飞散落天地间，连行接翼往复还。客居烟波寄湘吴，<br>
　　凌霜触雪毛体枯。畏逢D缴惊相呼，闻弦虚坠良可吁。<br>
　　君更弹射何为乎。<p>卷163_31 「妾薄命」李白<br>
　　汉帝宠阿娇，贮之黄金屋。咳唾落九天，随风生珠玉。<br>
　　宠极爱还歇，妒深情却疏。长门一步地，不肯暂回车。<br>
　　雨落不上天，水覆难再收。君情与妾意，各自东西流。<br>
　　昔日芙蓉花，今成断根草。以色事他人，能得几时好。<p>卷163_32 「幽州胡马客歌」李白<br>
　　幽州胡马客，绿眼虎皮冠。笑拂两只箭，万人不可干。<br>
　　弯弓若转月，白雁落云端。双双掉鞭行，游猎向楼兰。<br>
　　出门不顾后，报国死何难。天骄五单于，狼戾好凶残。<br>
　　牛马散北海，割鲜若虎餐。虽居燕支山，不道朔雪寒。<br>
　　妇女马上笑，颜如W玉盘。翻飞射鸟兽，花月醉雕鞍。<br>
　　旄头四光芒，争战若蜂攒。白刃洒赤血，流沙为之丹。<br>
　　名将古谁是，疲兵良可叹。何时天狼灭，父子得闲安。 
<p>　　　　　　　　　　　　　　　　<p>卷一百六十四<p>卷164_1 「门有车马客行」李白<br>
　　门有车马宾，金鞍曜朱轮。谓从丹霄落，乃是故乡亲。<br>
　　呼儿扫中堂，坐客论悲辛。对酒两不饮，停觞泪盈巾。<br>
　　叹我万里游，飘飘三十春。空谈帝王略，紫绶不挂身。<br>
　　雄剑藏玉匣，阴符生素尘。廓落无所合，流离湘水滨。<br>
　　借问宗党间，多为泉下人。生苦百战役，死托万鬼邻。<br>
　　北风扬胡沙，埋翳周与秦。大运且如此，苍穹宁匪仁。<br>
　　恻怆竟何道，存亡任大钧。<p>卷164_2 「君子有所思行」李白<br>
　　紫阁连终南，青冥天倪色。凭崖望咸阳，宫阙罗北极。<br>
　　万井惊画出，九衢如弦直。渭水银河清，横天流不息。<br>
　　朝野盛文物，衣冠何翕V.厩马散连山，军容威绝域。<br>
　　伊皋运元化，卫霍输筋力。歌钟乐未休，荣去老还逼。<br>
　　圆光过满缺，太阳移中昃。不散东海金，何争西飞匿。<br>
　　无作牛山悲，恻怆泪沾臆。<p>卷164_3 「东海有勇妇（代关中有贤女）」李白<br>
　　梁山感杞妻，恸哭为之倾。金石忽暂开，都由激深情。<br>
　　东海有勇妇，何惭苏子卿。学剑越处子，超然若流星。<br>
　　损躯报夫仇，万死不顾生。白刃耀素雪，苍天感精诚。<br>
　　十步两j跃，三呼一交兵。斩首掉国门，蹴踏五藏行。<br>
　　豁此伉俪愤，粲然大义明。北海李使君，飞章奏天庭。<br>
　　舍罪警风俗，流芳播沧瀛。名在列女籍，竹帛已光荣。<br>
　　淳于免诏狱，汉主为缇萦。津妾一棹歌，脱父于严刑。<br>
　　十子若不肖，不如一女英。豫让斩空衣，有心竟无成。<br>
　　要离杀庆忌，壮夫所素轻。妻子亦何辜，焚之买虚声。<br>
　　岂如东海妇，事立独扬名。<p>卷164_4 「黄葛篇」李白<br>
　　黄葛生洛溪，黄花自绵幂。青烟蔓长条，缭绕几百尺。<br>
　　闺人费素手，采缉作。缝为绝国衣，远寄日南客。<br>
　　苍梧大火落，暑服莫轻掷。此物虽过时，是妾手中迹。<p>卷164_5 「白马篇」李白<br>
　　龙马花雪毛，金鞍五陵豪。秋霜切玉剑，落日明珠袍。<br>
　　斗鸡事万乘，轩盖一何高。弓摧南山虎，手接太行猱。<br>
　　酒后竞风采，三杯弄宝刀。杀人如剪草，剧孟同游遨。<br>
　　发愤去函谷，从军向临洮。叱咤万战场，匈奴尽奔逃。<br>
　　归来使酒气，未肯拜萧曹。羞入原宪室，荒淫隐蓬蒿。<p>卷164_6 「凤吹笙曲（一作凤笙篇送别）」李白<br>
　　仙人十五爱吹笙，学得昆丘彩凤鸣。始闻炼气餐金液，<br>
　　复道朝天赴玉京。玉京迢迢几千里，凤笙去去无穷已。<br>
　　欲叹离声发绛唇，更嗟别调流纤指。此时惜别讵堪闻，<br>
　　此地相看未忍分。重吟真曲和清吹，却奏仙歌响绿云。<br>
　　绿云紫气向函关，访道应寻缑氏山。莫学吹笙王子晋，<br>
　　一遇浮丘断不还。<p>卷164_7 
「怨歌行（长安见内人出嫁，友人令余代为之）」李白<br>
　　十五入汉宫，花颜笑春红。君王选玉色，侍寝金屏中。<br>
　　荐枕娇夕月，卷衣恋春风。宁知赵飞燕，夺宠恨无穷。<br>
　　沉忧能伤人，绿鬓成霜蓬。一朝不得意，世事徒为空。<br>
　　ht换美酒，舞衣罢雕龙。寒苦不忍言，为君奏丝桐。<br>
　　肠断弦亦绝，悲心夜忡忡。<p>卷164_8 「塞下曲六首」李白<br>
　　五月天山雪，无花只有寒。笛中闻折柳，春色未曾看。<br>
　　晓战随金鼓，宵眠抱玉鞍。愿将腰下剑，直为斩楼兰。<br>
　　天兵下北荒，胡马欲南饮。横戈从百战，直为衔恩甚。<br>
　　握雪海上餐，拂沙陇头寝。何当破月氏，然后方高枕。<br>
　　骏马似风飙，鸣鞭出渭桥。弯弓辞汉月，插羽破天骄。<br>
　　阵解星芒尽，营空海雾消。功成画麟阁，独有霍嫖姚。<br>
　　白马黄金塞，云砂绕梦思。那堪愁苦节，远忆边城儿。<br>
　　萤飞秋窗满，月度霜闺迟。摧残梧桐叶，萧飒沙棠枝。<br>
　　无时独不见，流泪空自知。<br>
　　塞虏乘秋下，天兵出汉家。将军分虎竹，战士卧龙沙。<br>
　　边月随弓影，胡霜拂剑花。玉关殊未入，少妇莫长嗟。<br>
　　烽火动沙漠，连照甘泉云。汉皇按剑起，还召李将军。<br>
　　兵气天上合，鼓声陇底闻。横行负勇气，一战净妖氛。<p>卷164_9 「来日大难」李白<br>
　　来日一身，携粮负薪。道长食尽，苦口焦唇。今日醉饱，<br>
　　乐过千春。仙人相存，诱我远学。海凌三山，陆憩五岳。<br>
　　乘龙天飞，目瞻两角。授以仙药，金丹满握。蟪蛄蒙恩，<br>
　　深愧短促。思填东海，强衔一木。道重天地，轩师广成。<br>
　　蝉翼九五，以求长生。下士大笑，如苍蝇声。<p>卷164_10 「塞上曲」李白<br>
　　大汉无中策，匈奴犯渭桥。五原秋草绿，胡马一何骄。<br>
　　命将征西极，横行阴山侧。燕支落汉家，妇女无华色。<br>
　　转战渡黄河，休兵乐事多。萧条清万里，瀚海寂无波。<p>卷164_11 「玉阶怨」李白<br>
　　玉阶生白露，夜久侵罗袜。却下水晶帘，玲珑望秋月。<p>卷164_12 「襄阳曲四首」李白<br>
　　襄阳行乐处，歌舞白铜L.江城回渌水，花月使人迷。<br>
　　山公醉酒时，酩酊高阳下。头上白接z5，倒著还骑马。<br>
　　岘山临汉江，水绿沙如雪。上有堕泪碑，青苔久磨灭。<br>
　　且醉习家池，莫看堕泪碑。山公欲上马，笑杀襄阳儿。<p>卷164_33 「大堤曲」李白<br>
　　汉水临襄阳，花开大堤暖。佳期大堤下，泪向南云满。<br>
　　春风无复情，吹我梦魂散。不见眼中人，天长音信断。<p>卷164_34 「宫中行乐词八首」李白<br>
　　小小生金屋，盈盈在紫微。山花插宝髻，石竹绣罗衣。<br>
　　每出深宫里，常随步辇归。只愁歌舞散，化作彩云飞。<br>
　　柳色黄金嫩，梨花白雪香。玉楼巢翡翠，金殿锁鸳鸯。<br>
　　选妓随雕辇，征歌出洞房。宫中谁第一，飞燕在昭阳。<br>
　　卢橘为秦树，蒲萄出汉宫。烟花宜落日，丝管醉春风。<br>
　　笛奏龙吟水，箫鸣凤下空。君王多乐事，还与万方同。<br>
　　玉树春归日，金宫乐事多。后庭朝未入，轻辇夜相过。<br>
　　笑出花间语，娇来竹下歌。莫教明月去，留著醉嫦娥。<br>
　　绣户香风暖，纱窗曙色新。宫花争笑日，池草暗生春。<br>
　　绿树闻歌鸟，青楼见舞人。昭阳桃李月，罗绮自相亲。<br>
　　今日明光里，还须结伴游。春风开紫殿，天乐下朱楼。<br>
　　艳舞全知巧，娇歌半欲羞。更怜花月夜，宫女笑藏钩。<br>
　　寒雪梅中尽，春风柳上归。宫莺娇欲醉，檐燕语还飞。<br>
　　迟日明歌席，新花艳舞衣。晚来移彩仗，行乐泥光辉。<br>
　　水绿南薰殿，花红北阙楼。莺歌闻太液，凤吹绕瀛洲。<br>
　　素女鸣珠佩，天人弄彩球。今朝风日好，宜入未央游。<p>卷164_35 「清平调词三首」李白<br>
　　云想衣裳花相容，春风拂槛露华浓。<br>
　　若非群玉山头见，会向瑶台月下逢。<br>
　　一枝艳露凝香，云雨巫山枉断肠。<br>
　　借问汉宫谁得似，可怜飞燕倚新妆。<br>
　　名花倾国两相欢，长得君王带笑看。<br>
　　解释春风无限恨，沉香亭北倚阑干。<p>卷164_36 「入朝曲（一作鼓吹入朝曲）」李白<br>
　　金陵控海浦，渌水带吴京。铙歌列骑吹，飒沓引公卿。<br>
　　槌钟速严妆，伐鼓启重城。天子凭玉几，剑履若云行。<br>
　　日出照万户，簪裾烂明星。朝罢沐浴闲，遨游阆风亭。<br>
　　济济双阙下，欢娱乐恩荣。<p>卷164_37 
「秦女休行（魏协律都尉左延年所作，今拟之）」李白<br>
　　西门秦氏女，秀色如琼花。手挥白杨刀，清昼杀雠家。<br>
　　罗袖洒赤血，英气凌紫霞。直上西山去，关吏相邀遮。<br>
　　婿为燕国王，身被诏狱加。犯刑若履虎，不畏落爪牙。<br>
　　素颈未及断，摧眉伏泥沙。金鸡忽放赦，大辟得宽赊。<br>
　　何惭聂政姊，万古共惊嗟。<p>卷164_38 「秦女卷衣」李白<br>
　　天子居未央，妾侍卷衣裳。顾无紫宫宠，敢拂黄金床。<br>
　　水至亦不去，熊来尚可当。微身奉日月，飘若萤之光。<br>
　　愿君采葑菲，无以下体妨。<p>卷164_39 「东武吟」李白<br>
　　好古笑流俗，素闻贤达风。方希佐明主，长揖辞成功。<br>
　　白日在高天，回光烛微躬。恭承凤凰诏，H起云萝中。<br>
　　清切紫霄迥，优游丹禁通。君王赐颜色，声价凌烟虹。<br>
　　乘舆拥翠盖，扈从金城东。宝马丽绝景，锦衣入新丰。<br>
　　依岩望松雪，对酒鸣丝桐。因学扬子云，献赋甘泉宫。<br>
　　天书美片善，清芬播无穷。归来入咸阳，谈笑皆王公。<br>
　　一朝去金马，飘落成飞蓬。宾客日疏散，玉樽亦已空。<br>
　　才力犹可倚，不惭世上雄。闲作东武吟，曲尽情未终。<br>
　　书此谢知己，吾寻黄绮翁。<p>卷164_40 「邯郸才人嫁为厮养卒妇」李白<br>
　　妾本崇台女，扬蛾入丹阙。自倚颜如花，宁知有凋歇。<br>
　　一辞玉阶下，去若朝云没。每忆邯郸城，深宫梦秋月。<br>
　　君王不可见，惆怅至明发。<p>卷164_41 「出自蓟北门行」李白<br>
　　虏阵横北荒，胡星耀精芒。羽书速惊电，烽火昼连光。<br>
　　虎竹救边急，戎车森已行。明主不安席，按剑心飞扬。<br>
　　推毂出猛将，连旗登战场。兵威冲绝幕，杀气凌穹苍。<br>
　　列卒赤山下，开营紫塞傍。孟冬风沙紧，旌旗飒凋伤。<br>
　　画角悲海月，征衣卷天霜。挥刃斩楼兰，弯弓射贤王。<br>
　　单于一平荡，种落自奔亡。收功报天子，行歌归咸阳。<p>卷164_42 「洛阳陌」李白<br>
　　白玉谁家郎，回车渡天津。看花东陌上，惊动洛阳人。<p>卷164_43 「北上行」李白<br>
　　北上何所苦，北上缘太行。磴道盘且峻，f岩凌穹苍。<br>
　　马足蹶侧石，车轮摧高冈。沙尘接幽州，烽火连朔方。<br>
　　杀气毒剑戟，严风裂衣裳。奔鲸夹黄河，凿齿屯洛阳。<br>
　　前行无归日，返顾思旧乡。惨戚冰雪里，悲号绝中肠。<br>
　　尺布不掩体，皮肤剧枯桑。汲水涧谷阻，采薪陇坂长。<br>
　　猛虎又掉尾，磨牙皓秋霜。草木不可餐，饥饮零露浆。<br>
　　叹此北上苦，停骖为之伤。何日王道平，开颜睹天光。<p>卷164_44 「短歌行」李白<br>
　　白日何短短，百年苦易满。苍穹浩茫茫，万劫太极长。<br>
　　麻姑垂两鬓，一半已成霜。天公见玉女，大笑亿千场。<br>
　　吾欲揽六龙，回车挂扶桑。北斗酌美酒，劝龙各一觞。<br>
　　富贵非所愿，与人驻颜光。<p>卷164_45 「空城雀」李白<br>
　　嗷嗷空城雀，身计何戚促。本与鹪鹩群，不随凤凰族。<br>
　　提携四黄口，饮乳未尝足。食君糠秕馀，尝恐乌鸢逐。<br>
　　耻涉太行险，羞营覆车粟。天命有定端，守分绝所欲。 
<p>　　　　　　　　　　　　　　　　<p>卷一百六十五<p>卷165_1 「发白马」李白<br>
　　将军发白马，旌节度黄河。箫鼓聒川岳，沧溟涌涛波。<br>
　　武安有振瓦，易水无寒歌。铁骑若雪山，饮流涸滹沱。<br>
　　扬兵猎月窟，转战略朝那。倚剑登燕然，边烽列嵯峨。<br>
　　萧条万里外，耕作五原多。一扫清大漠，包虎戢金戈。<p>卷165_2 「陌上桑」李白<br>
　　美女渭桥东，春还事蚕作。五马如飞龙，青丝结金络。<br>
　　不知谁家子，调笑来相谑。妾本秦罗敷，玉颜艳名都。<br>
　　绿条映素手，采桑向城隅。使君且不顾，况复论秋胡。<br>
　　寒爱碧草，鸣凤栖青梧。托心自有处，但怪傍人愚。<br>
　　徒令白日暮，高驾空踟蹰。<p>卷165_3 「枯鱼过河泣」李白<br>
　　白龙改常服，偶被豫且制。谁使尔为鱼，徒劳诉天帝。<br>
　　作书报鲸鲵，勿恃风涛势。涛落归泥沙，翻遭蝼蚁噬。<br>
　　万乘慎出入，柏人以为识。<p>卷165_4 「丁督护歌」李白<br>
　　云阳上征去，两岸饶商贾。吴牛喘月时，拖船一何苦。<br>
　　水浊不可饮，壶浆半成土。一唱督护歌，心摧泪如雨。<br>
　　万人凿盘石，无由达江浒。君看石芒砀，掩泪悲千古。<p>卷165_5 「相逢行」李白<br>
　　朝骑五花马，谒帝出银台。秀色谁家子，云车珠箔开。<br>
　　金鞭遥指点，玉勒近迟回。夹毂相借问，疑从天上来。<br>
　　蹙入青绮门，当歌共衔杯。衔杯映歌扇，似月云中见。<br>
　　相见不得亲，不如不相见。相见情已深，未语可知心。<br>
　　胡为守空闺，孤眠愁锦衾。锦衾与罗帏，缠绵会有时。<br>
　　春风正澹荡，暮雨来何迟。愿因三青鸟，更报长相思。<br>
　　光景不待人，须臾发成丝。当年失行乐，老去徒伤悲。<br>
　　持此道密意，毋令旷佳期。<p>卷165_6 「千里思」李白<br>
　　李陵没胡沙，苏武还汉家。迢迢五原关，朔雪乱边花。<br>
　　一去隔绝国，思归但长嗟。鸿雁向西北，因书报天涯。<p>卷165_7 「树中草」李白<br>
　　鸟衔野田草，误入枯桑里。客土植危根，逢春犹不死。<br>
　　草木虽无情，因依尚可生。如何同枝叶，各自有枯荣。<p>卷165_8 「君马黄」李白<br>
　　君马黄，我马白。马色虽不同，人心本无隔。<br>
　　共作游冶盘，双行洛阳陌。长剑既照曜，高冠何V赫。<br>
　　各有千金裘，俱为五侯客。猛虎落陷阱，壮夫时屈厄。<br>
　　相知在急难，独好亦何益。<p>卷165_9 「拟古」李白<br>
　　融融白玉辉，映我青蛾眉。宝镜似空水，落花如风吹。<br>
　　出门望帝子，荡漾不可期。安得黄鹤羽，一报佳人知。<p>卷165_10 「折杨柳」李白<br>
　　垂杨拂绿水，摇艳东风年。花明玉关雪，叶暖金窗烟。<br>
　　美人结长想，对此心凄然。攀条折春色，远寄龙庭前。<p>卷165_11 「少年子」李白<br>
　　青云年少子，挟弹章台左。鞍马四边开，突如流星过。<br>
　　金丸落飞鸟，夜入琼楼卧。夷齐是何人，独守西山饿。<p>卷165_12 「紫骝马」李白<br>
　　紫骝行且嘶，双翻碧玉蹄。临流不肯渡，似惜锦障泥。<br>
　　白雪关山远，黄云海戍迷。挥鞭万里去，安得念春闺。<p>卷165_13 「少年行二首」李白<br>
　　击筑饮美酒，剑歌易水湄。经过燕太子，结托并州儿。<br>
　　少年负壮气，奋烈自有时。因击鲁勾践，争博勿相欺。<br>
　　五陵年少金市东，银鞍白马度春风。<br>
　　落花踏尽游何处，笑入胡姬酒肆中。<p>卷165_14 「白鼻m」李白<br>
　　银鞍白鼻m，绿地障泥锦。细雨春风花落时，<br>
　　挥鞭直就胡姬饮。<p>卷165_15 「豫章行」李白<br>
　　胡风吹代马，北拥鲁阳关。吴兵照海雪，西讨何时还。<br>
　　半渡上辽津，黄云惨无颜。老母与子别，呼天野草间。<br>
　　白马绕旌旗，悲鸣相追攀。白杨秋月苦，早落豫章山。<br>
　　本为休明人，斩虏素不闲。岂惜战斗死，为君扫凶顽。<br>
　　精感石没羽，岂云惮险艰。楼船若鲸飞，波荡落星湾。<br>
　　此曲不可奏，三军鬓成斑。<p>卷165_16 「沐浴子」李白<br>
　　沐芳莫弹冠，浴兰莫振衣。处世忌太洁，至人贵藏晖。<br>
　　沧浪有钓叟，吾与尔同归。<p>卷165_17 「高句骊」李白<br>
　　金花折风帽，白马小迟回。翩翩舞广袖，似鸟海东来。<p>卷165_18 「舍利弗」李白<br>
　　金绳界宝地，珍木荫瑶池。云间妙音奏，天际法蠡吹。<p>卷165_19 「静夜思」李白<br>
　　床前看月光，疑是地上霜。举头望山月，低头思故乡。<p>卷165_20 「渌水曲」李白<br>
　　渌水明秋月，南湖采白O.荷花娇欲语，愁杀荡舟人。<p>卷165_21 「凤凰曲」李白<br>
　　嬴女吹玉箫，吟弄天上春。青鸾不独去，更有携手人。<br>
　　影灭彩云断，遗声落西秦。<p>卷165_22 「凤台曲」李白<br>
　　尝闻秦帝女，传得凤凰声。是日逢仙子，当时别有情。<br>
　　人吹彩箫去，天借绿云迎。曲在身不返，空馀弄玉名。<p>卷165_23 「从军行」李白<br>
　　从军玉门道，逐虏金微山。笛奏梅花曲，刀开明月环。<br>
　　鼓声鸣海上，兵气拥云间。愿斩单于首，长驱静铁关。<p>卷165_24 「秋思」李白<br>
　　春阳如昨日，碧树鸣黄鹂。芜然蕙草暮，飒尔凉风吹。<br>
　　天秋木叶下，月冷莎鸡悲。坐愁群芳歇，白露凋华滋。<p>卷165_25 「春思」李白<br>
　　燕草如碧丝，秦桑低绿枝。当君怀归日，是妾断肠时。<br>
　　春风不相识，何事入罗帏。<p>卷165_26 「秋思」李白<br>
　　燕支黄叶落，妾望自登台。海上碧云断，单于秋色来。<br>
　　胡兵沙塞合，汉使玉关回。征客无归日，空悲蕙草摧。<p>卷165_27 「子夜吴歌。春歌（一作子夜四时歌）」李白<br>
　　秦地罗敷女，采桑绿水边。素手青条上，红妆白日鲜。<br>
　　蚕饥妾欲去，五马莫留连。<p>卷165_28 「子夜吴歌。夏歌」李白<br>
　　镜湖三百里，菡萏发荷花。五月西施采，人看隘若耶。<br>
　　回舟不待月，归去越王家。<p>卷165_29 「子夜吴歌。秋歌」李白<br>
　　长安一片月，万户捣衣声。秋风吹不尽，总是玉关情。<br>
　　何日平胡虏，良人罢远征。<p>卷165_30 「子夜吴歌。冬歌」李白<br>
　　明朝驿使发，一夜絮征袍。素手抽针冷，那堪把剪刀。<br>
　　裁缝寄远道，几日到临洮。<p>卷165_31 「对酒行」李白<br>
　　松子栖金华，安期入蓬海。此人古之仙，羽化竟何在。<br>
　　浮生速流电，倏忽变光彩。天地无凋换，容颜有迁改。<br>
　　对酒不肯饮，含情欲谁待。<p>卷165_32 「估客行」李白<br>
　　海客乘天风，将船远行役。譬如云中鸟，一去无踪迹。<p>卷165_33 「捣衣篇」李白<br>
　　闺里佳人年十馀，颦蛾对影恨离居。忽逢江上春归燕，<br>
　　衔得云中尺素书。玉手开缄长叹息，狂夫犹戍交河北。<br>
　　万里交河水北流，愿为双燕泛中洲。君边云拥青丝骑，<br>
　　妾处苔生红粉楼。楼上春风日将歇，谁能揽镜看愁发。<br>
　　晓吹员管随落花，夜捣戎衣向明月。明月高高刻漏长，<br>
　　真珠帘箔掩兰堂。横垂宝幄同心结，半拂琼筵苏合香。<br>
　　琼筵宝幄连枝锦，灯烛荧荧照孤寝。有便凭将金剪刀，<br>
　　为君留下相思枕。摘尽庭兰不见君，红巾拭泪生氤氲，<br>
　　明年若更征边塞，愿作阳台一段云。<p>卷165_34 「少年行（此诗严粲云是伪作）」李白<br>
　　君不见淮南少年游侠客，白日球猎夜拥掷。<br>
　　呼卢百万终不惜，报仇千里如咫尺。少年游侠好经过，<br>
　　浑身装束皆绮罗。蕙兰相随喧妓女，风光去处满笙歌。<br>
　　骄矜自言不可有，侠士堂中养来久。好鞍好马乞与人，<br>
　　十千五千旋沽酒。赤心用尽为知己，黄金不惜栽桃李。<br>
　　桃李栽来几度春，一回花落一回新。府县尽为门下客，<br>
　　王侯皆是平交人。男儿百年且乐命，何须徇书受贫病。<br>
　　男儿百年且荣身，何须徇节甘风尘。衣冠半是征战士，<br>
　　穷儒浪作林泉民。遮莫枝根长百丈，不如当代多还往。<br>
　　遮莫姻亲连帝城，不如当身自簪缨。看取富贵眼前者，<br>
　　何用悠悠身后名。<p>卷165_35 「长歌行」李白<br>
　　桃李待日开，荣华照当年。东风动百物，草木尽欲言。<br>
　　枯枝无丑叶，涸水吐清泉。大力运天地，羲和无停鞭。<br>
　　功名不早著，竹帛将何宣。桃李务青春，谁能贯白日。<br>
　　富贵与神仙，蹉跎成两失。金石犹销铄，风霜无久质。<br>
　　畏落日月后，强欢歌与酒。秋霜不惜人，倏忽侵蒲柳。<p>卷165_36 「长相思（下篇一作寄远）」李白<br>
　　日色已尽花含烟，月明欲素愁不眠。赵瑟初停凤凰柱，<br>
　　蜀琴欲奏鸳鸯弦。此曲有意无人传，愿随春风寄燕然，<br>
　　忆君迢迢隔青天。昔日横波目，今成流泪泉。<br>
　　不信妾肠断，归来看取明镜前。<br>
　　美人在时花满堂，美人去后空馀床。床中绣被卷不寝，<br>
　　至今三载犹闻香。香亦竟不灭，人亦竟不来。<br>
　　相思黄叶落，白露点青苔。<p>卷165_37 「猛虎行（此诗萧士S云是伪作）」李白<br>
　　朝作猛虎行，暮作猛虎吟。肠断非关陇头水，<br>
　　泪下不为雍门琴。旌旗缤纷两河道，战鼓惊山欲颠倒。<br>
　　秦人半作燕地囚，胡马翻衔洛阳草。一输一失关下兵，<br>
　　朝降夕叛幽蓟城。巨鳌未斩海水动，鱼龙奔走安得宁。<br>
　　颇似楚汉时，翻覆无定止，朝过博浪沙，暮入淮阴市。<br>
　　张良未遇韩信贫，刘项存亡在两臣。暂到下邳受兵略，<br>
　　来投漂母作主人。贤哲栖栖古如此，今时亦弃青云士。<br>
　　有策不敢犯龙鳞，窜身南国避胡尘。宝书玉剑挂高阁，<br>
　　金鞍骏马散故人。昨日方为宣城客，掣铃交通二千石。<br>
　　有时六博快壮心，绕床三匝呼一掷。楚人每道张旭奇，<br>
　　心藏风云世莫知。三吴邦伯皆顾盼，四海雄侠两追随。<br>
　　萧曹曾作沛中吏，攀龙附凤当有时。溧阳酒楼三月春，<br>
　　杨花茫茫愁杀人。胡雏绿眼吹玉笛，吴歌白飞梁尘。<br>
　　丈夫相见且为乐，槌牛挝鼓会众宾。我从此去钓东海，<br>
　　得鱼笑寄情相亲。<p>卷165_38 「去妇词（一作顾况诗）」李白<br>
　　古来有弃妇，弃妇有归处。今日妾辞君，辞君遣何去。<br>
　　本家零落尽，恸哭来时路。忆昔未嫁君，闻君却周旋。<br>
　　绮罗锦绣段，有赠黄金千。十五许嫁君，二十移所天。<br>
　　自从结发日未几，离君缅山川。家家尽欢喜，<br>
　　孤妾长自怜。幽闺多怨思，盛色无十年。相思若循环，<br>
　　枕席生流泉。流泉咽不扫，独梦关山道。及此见君归，<br>
　　君归妾已老。物情恶衰贱，新宠方妍好。掩泪出故房，<br>
　　伤心剧秋草。自妾为君妻，君东妾在西。罗帏到晓恨，<br>
　　玉貌一生啼。自从离别久，不觉尘埃厚。尝嫌玳瑁孤，<br>
　　犹羡鸳鸯偶。岁华逐霜霰，贱妾何能久。寒沼落芙蓉，<br>
　　秋风散杨柳。以比憔悴颜，空持旧物还。馀生欲何寄，<br>
　　谁肯相牵攀。君恩既断绝，相见何年月。悔倾连理杯，<br>
　　虚作同心结。女萝附青松，贵欲相依投。浮萍失绿水，<br>
　　教作若为流。不叹君弃妾，自叹妾缘业。忆昔初嫁君，<br>
　　小姑才倚床。今日妾辞君，小姑如妾长。回头语小姑，<br>
　　莫嫁如兄夫。 
<p>　　　　　　　　　　　　　　　　<p>卷一百六十六<p>卷166_1 「襄阳歌」李白<br>
　　落日欲没岘山西，倒著接z5花下迷。襄阳小儿齐拍手，<br>
　　拦街争唱白铜L.傍人借问笑何事，笑杀山翁醉似泥。<br>
　　鸬鹚杓，鹦鹉杯。百年三万六千日，一日须倾三百杯。<br>
　　遥看汉水鸭头绿，恰似葡萄初N醅。此江若变作春酒，<br>
　　垒L便筑糟丘台。千金骏马换小妾，笑坐雕鞍歌落梅。<br>
　　车傍侧挂一壶酒，凤笙龙管行相催。咸阳市中叹黄犬，<br>
　　何如月下倾金。君不见晋朝羊公一片石，<br>
　　龟头剥落生莓苔。泪亦不能为之堕，心亦不能为之哀。<br>
　　清风朗月不用一钱买，玉山自倒非人推。舒州杓，力士铛，<br>
　　李白与尔同死生。襄王云雨今安在，江水东流猿夜声。<p>卷166_23 「南都行」李白<br>
　　南都信佳丽，武阙横西关。白水真人居，万商罗X.<br>
　　高楼对紫陌，甲第连青山。此地多英豪，邈然不可攀。<br>
　　陶朱与五l，名播天壤间。丽华秀玉色，汉女娇朱颜。<br>
　　清歌遏流云，艳舞有馀闲。遨游盛宛洛，冠盖随风还。<br>
　　走马红阳城，呼鹰白河湾。谁识卧龙客，长吟愁鬓斑。<p>卷166_24 「江上吟」李白<br>
　　木兰之ど程闹郏玉箫金管坐两头。美酒尊中置千斛，<br>
　　载妓随波任去留。仙人有待乘黄鹤，海客无心随白鸥。<br>
　　屈平词赋悬日月，楚王台榭空山丘。兴酣落笔摇五岳，<br>
　　诗成笑傲凌沧洲。功名富贵若长在，汉水亦应西北流。<p>卷166_25 
「侍从宜春苑奉诏赋龙池柳色初青听新莺百啭歌」李白<br>
　　东风已绿瀛洲草，紫殿红楼觉春好。池南柳色半青青，<br>
　　萦烟袅娜拂绮城。垂丝百尺挂雕楹，上有好鸟相和鸣，<br>
　　间关早得春风情。春风卷入碧云去，千门万户皆春声。<br>
　　是时君王在镐京，五云垂晖耀紫清。仗出金宫随日转，<br>
　　天回玉辇绕花行。始向蓬莱看舞鹤，还过石听新莺。<br>
　　新莺飞绕上林苑，愿入箫韶杂凤笙。<p>卷166_26 「玉壶吟」李白<br>
　　烈士击玉壶，壮心惜暮年。三杯拂剑舞秋月，<br>
　　忽然高咏涕泗涟。凤凰初下紫泥诏，谒帝称觞登御筵。<br>
　　揄扬九重万乘主，谑浪赤墀青琐贤。朝天数换飞龙马，<br>
　　敕赐珊瑚白玉鞭。世人不识东方朔，大隐金门是谪仙。<br>
　　西施宜笑复宜颦，丑女效之徒累身。君王虽爱蛾眉好，<br>
　　无奈宫中妒杀人。<p>卷166_27 「豳歌行，上新平长史兄粲」李白<br>
　　豳谷稍稍振庭柯，泾水浩浩扬湍波。哀鸿酸嘶暮声急，<br>
　　愁云苍惨寒气多。忆昨去家此为客，荷花初红柳条碧。<br>
　　中宵出饮三百杯，明朝归揖二千石。宁知流寓变光辉，<br>
　　胡霜萧飒绕客衣。寒灰寂寞凭谁暖，落叶飘扬何处归。<br>
　　吾兄行乐穷曛旭，满堂有美颜如玉。赵女长歌入彩云，<br>
　　燕姬醉舞娇红烛。狐裘兽炭酌流霞，壮士悲吟宁见嗟。<br>
　　前荣后枯相翻覆，何惜馀光及棣华。<p>卷166_28 「西岳云台歌，送丹丘子」李白<br>
　　西岳峥嵘何壮哉，黄河如丝天际来。黄河万里触山动，<br>
　　盘涡毂转秦地雷。荣光休气纷五彩，千年一清圣人在。<br>
　　巨灵咆哮擘两山，洪波喷箭射东海。三峰却立如欲摧，<br>
　　翠崖丹谷高掌开。白帝金精运元气，石作莲花云作台。<br>
　　云台阁道连窈冥，中有不死丹丘生。明星玉女备洒扫，<br>
　　麻姑搔背指爪轻。我皇手把天地户，丹丘谈天与天语。<br>
　　九重出入生光辉，东来蓬莱复西归。玉浆倘惠故人饮，<br>
　　骑二茅龙上天飞。<p>卷166_29 「元丹丘歌」李白<br>
　　元丹丘，爱神仙。朝饮颍川之清流，暮还嵩岑之紫烟，<br>
　　三十六峰长周旋。长周旋，蹑星虹，身骑飞龙耳生风，<br>
　　横河跨海与天通，我知尔游心无穷。<p>卷166_30 「扶风豪士歌」李白<br>
　　洛阳三月飞胡沙，洛阳城中人怨嗟。天津流水波赤血，<br>
　　白骨相撑如乱麻。我亦东奔向吴国，浮云四塞道路赊。<br>
　　东方日出啼早鸦，城门人开扫落花。梧桐杨柳拂金井，<br>
　　来醉扶风豪士家。扶风豪士天下奇，意气相倾山可移。<br>
　　作人不倚将军势，饮酒岂顾尚书期。雕盘绮食会众客，<br>
　　吴歌赵舞香风吹。原尝春陵六国时，开心写意君所知。<br>
　　堂中各有三千士，明日报恩知是谁。抚长剑，一扬眉，<br>
　　清水白石何离离。脱吾帽，向君笑。饮君酒，为君吟。<br>
　　张良未逐赤松去，桥边黄石知我心。<p>卷166_31 「同族弟金城尉叔卿烛照山水壁画歌」李白<br>
　　高堂粉壁图蓬瀛，烛前一见沧洲清。洪波汹涌山峥嵘，<br>
　　皎若丹丘隔海望赤城。光中乍喜岚气灭，<br>
　　谓逢山阴晴后雪。回溪碧流寂无喧，<br>
　　又如秦人月下窥花源。了然不觉清心魂，<br>
　　只将叠嶂鸣秋猿。与君对此欢未歇，放歌行吟达明发。<br>
　　却顾海客扬云帆，便欲因之向溟渤。<p>卷166_32 「白毫子歌」李白<br>
　　淮南小山白毫子，乃在淮南小山里。夜卧松下云，<br>
　　朝餐石中髓。小山连绵向江开，碧峰f岩绿水回。<br>
　　余配白毫子，独酌流霞杯。拂花弄琴坐青苔，<br>
　　绿萝树下春风来。南窗萧飒松声起，凭崖一听清心耳。<br>
　　可得见，未得亲。八公携手五云去，空馀桂树愁杀人。<p>卷166_33 「梁园吟」李白<br>
　　我浮黄云去京阙，挂席欲进波连山。天长水阔厌远涉，<br>
　　访古始及平台间。平台为客忧思多，对酒遂作梁园歌。<br>
　　却忆蓬池阮公咏，因吟渌水扬洪波。洪波浩荡迷旧国，<br>
　　路远西归安可得。人生达命岂暇愁，且饮美酒登高楼。<br>
　　平头奴子摇大扇，五月不热疑清秋。玉盘杨梅为君设，<br>
　　吴盐如花皎白雪。持盐把酒但饮之，莫学夷齐事高洁。<br>
　　昔人豪贵信陵君，今人耕种信陵坟。荒城虚照碧山月，<br>
　　古木尽入苍梧云。梁王宫阙今安在，枚马先归不相待。<br>
　　舞影歌声散绿池，空馀汴水东流海。沉吟此事泪满衣，<br>
　　黄金买醉未能归。连呼五白行六博，分曹赌酒酣驰辉。<br>
　　歌且谣，意方远。东山高卧时起来，欲济苍生未应晚。<p>卷166_34 
「鸣皋歌，送岑征君（时梁园三尺雪，在清泠池作）」李白<br>
　　若有人兮思鸣皋，阻积雪兮心烦劳。<br>
　　洪河凌竞不可以径度，冰龙鳞兮难容s.<br>
　　邈仙山之峻极兮，闻天籁之嘈嘈。霜崖缟皓以合沓兮，<br>
　　若长风扇海涌沧溟之波涛。玄猿绿罴，舔l岌。<br>
　　危柯振石，骇胆栗魄，群呼而相号。峰峥嵘以路绝，<br>
　　挂星辰于岩濉Ｋ途之归兮，动鸣皋之新作。<br>
　　交鼓吹兮弹丝，觞清泠之池阁。君不行兮何待，<br>
　　若反顾之黄鹤。扫梁园之群英，振大雅于东洛。<br>
　　巾征轩兮历阻折，寻幽居兮越t。盘白石兮坐素月，<br>
　　琴松风兮寂万壑。望不见兮心氛氲，萝冥冥兮霰纷纷。<br>
　　水横洞以下渌，波小声而上闻。虎啸谷而生风，<br>
　　龙藏溪而吐云。寡鹤清唳，饥鼯颦呻。魂独处此幽默兮，<br>
　　愀空山而愁人。鸡聚族以争食，凤孤飞而无邻。<br>
　　i蜓嘲龙，鱼目混珍。嫫母衣锦，西施负薪。<br>
　　若使巢由桎梏于轩冕兮，亦奚异乎夔龙蹩a于风尘。<br>
　　哭何苦而救楚，笑何夸而却秦。<br>
　　吾诚不能学二子沽名矫节以耀世兮，固将弃天地而遗身。<br>
　　白鸥兮飞来，长与君兮相亲。<p>卷166_35 
「鸣皋歌奉饯从翁清归五崖山居（河南府陆浑县有鸣皋山）」李白<br>
　　忆昨鸣皋梦里还，手弄素月清潭间。觉时枕席非碧山，<br>
　　侧身西望阻秦关。麒麟阁上春还早，著书却忆伊阳好。<br>
　　青松来风吹古道，绿萝飞花覆烟草。我家仙翁爱清真，<br>
　　才雄草圣凌古人，欲卧鸣皋绝世尘。鸣皋微茫在何处，<br>
　　五崖峡水横樵路。身披翠云裘，袖拂紫烟去。<br>
　　去时应过嵩少间，相思为折三花树。<p>卷166_36 
「劳劳亭歌（在江宁县南十五里古送别之所，一名临沧观）」李白<br>
　　金陵劳劳送客堂，蔓草离离生道傍。古情不尽东流水，<br>
　　此地悲风愁白杨。我乘素舸同康乐，朗咏清川飞夜霜。<br>
　　昔闻牛渚吟五章，今来何谢袁家郎。苦竹寒声动秋月，<br>
　　独宿空帘归梦长。<p>卷166_37 「横江词六首」李白<br>
　　人道横江好，侬道横江恶。一风三日吹倒山，<br>
　　白浪高于瓦官阁。<br>
　　海潮南去过浔阳，牛渚由来险马当。<br>
　　横江欲渡风波恶，一水牵愁万里长。<br>
　　横江西望阻西秦，汉水东连扬子津。<br>
　　白浪如山那可渡，狂风愁杀峭帆人。<br>
　　海神来过恶风回，浪打天门石壁开。<br>
　　浙江八月何如此，涛似连山喷雪来。<br>
　　横江馆前津吏迎，向余东指海云生。<br>
　　郎今欲渡缘何事，如此风波不可行。<br>
　　月晕天风雾不开，海鲸东蹙百川回。<br>
　　惊波一起三山动，公无渡河归去来。<p>卷166_38 「金陵城西楼月下吟」李白<br>
　　金陵夜寂凉风发，独上高楼望吴越。白云映水摇空城，<br>
　　白露垂珠滴秋月。月下沉吟久不归，古来相接眼中稀。<br>
　　解道澄江净如练，令人长忆谢玄晖。<p>卷166_39 「东山吟」李白<br>
　　携妓东土山，怅然悲谢安。我妓今朝如花月，<br>
　　他妓古坟荒草寒。白鸡梦后三百岁，洒酒浇君同所欢。<br>
　　酣来自作青海舞，秋风吹落紫绮冠。彼亦一时，<br>
　　此亦一时，浩浩洪流之咏何必奇。<p>卷166_40 「僧伽歌」李白<br>
　　真僧法号号僧伽，有时与我论三车。问言诵咒几千遍，<br>
　　口道恒河沙复沙。此僧本住南天竺，为法头陀来此国。<br>
　　戒得长天秋月明，心如世上青莲色。意清净，貌棱棱。<br>
　　亦不减，亦不增。瓶里千年铁柱骨，手中万岁胡孙藤。<br>
　　嗟予落魄江淮久，罕遇真僧说空有。一言散尽波罗夷，<br>
　　再礼浑除犯轻垢。<p>卷166_41 「白云歌，送刘十六归山」李白<br>
　　楚山秦山皆白云，白云处处长随君。长随君，<br>
　　君入楚山里，云亦随君渡湘水。湘水上，女萝衣，<br>
　　白云堪卧君早归。<p>卷166_42 「金陵歌，送别范宣」李白<br>
　　石头f岩如虎踞，凌波欲过沧江去。钟山龙盘走势来，<br>
　　秀色横分历阳树。四十馀帝三百秋，功名事迹随东流。<br>
　　白马小儿谁家子，泰清之岁来关囚。金陵昔时何壮哉，<br>
　　席卷英豪天下来。冠盖散为烟雾尽，金舆玉座成寒灰。<br>
　　扣剑悲吟空咄嗟，梁陈白骨乱如麻。天子龙沉景阳井，<br>
　　谁歌玉树后庭花。此地伤心不能道，目下离离长春草。<br>
　　送尔长江万里心，他年来访南山老。<p>卷166_43 「笑歌行（以下二首，苏轼云是伪作）」李白<br>
　　笑矣乎，笑矣乎。君不见曲如钩，古人知尔封公侯。<br>
　　君不见直如弦，古人知尔死道边。张仪所以只掉三寸舌，<br>
　　苏秦所以不垦二顷田。笑矣乎，笑矣乎。<br>
　　君不见沧浪老人歌一曲，还道沧浪濯吾足。<br>
　　平生不解谋此身，虚作离骚遣人读。笑矣乎，笑矣乎。<br>
　　赵有豫让楚屈平，卖身买得千年名。巢由洗耳有何益，<br>
　　夷齐饿死终无成。君爱身后名，我爱眼前酒。<br>
　　饮酒眼前乐，虚名何处有。男儿穷通当有时，<br>
　　曲腰向君君不知。猛虎不看几上肉，洪炉不铸囊中锥。<br>
　　笑矣乎，笑矣乎。宁武子，朱买臣，扣角行歌背负薪。<br>
　　今日逢君君不识，岂得不如佯狂人。<p>卷166_44 「悲歌行」李白<br>
　　悲来乎，悲来乎。主人有酒且莫斟，听我一曲悲来吟。<br>
　　悲来不吟还不笑，天下无人知我心。君有数斗酒，<br>
　　我有三尺琴。琴鸣酒乐两相得，一杯不啻千钧金。<br>
　　悲来乎，悲来乎。天虽长，地虽久，金玉满堂应不守。<br>
　　富贵百年能几何，死生一度人皆有。孤猿坐啼坟上月，<br>
　　且须一尽杯中酒。悲来乎，悲来乎。凤凰不至河无图，<br>
　　微子去之箕子奴。汉帝不忆李将军，楚王放却屈大夫。<br>
　　悲来乎，悲来乎。秦家李斯早追悔，虚名拨向身之外。<br>
　　范子何曾爱五湖，功成名遂身自退。剑是一夫用，<br>
　　书能知姓名。惠施不肯干万乘，卜式未必穷一经。<br>
　　还须黑头取方伯，莫谩白首为儒生。 
<p>　　　　　　　　　　　　　　　　<p>卷一百六十七<p>卷167_1 「秋浦歌十七首」李白<br>
　　秋浦长似秋，萧条使人愁。客愁不可度，行上东大楼。<br>
　　正西望长安，下见江水流。寄言向江水，汝意忆侬不。<br>
　　遥传一掬泪，为我达扬州。<br>
　　秋浦猿夜愁，黄山堪白头。清溪非陇水，翻作断肠流。<br>
　　欲去不得去，薄游成久游。何年是归日，雨泪下孤舟。<br>
　　秋浦锦驼鸟，人间天上稀。山鸡羞渌水，不敢照毛衣。<br>
　　两鬓入秋浦，一朝飒已衰。猿声催白发，长短尽成丝。<br>
　　秋浦多白猿，超腾若飞雪。牵引条上儿，饮弄水中月。<br>
　　愁作秋浦客，强看秋浦花。山川如剡县，风日似长沙。<br>
　　醉上山公马，寒歌甯戚牛。空吟白石烂，泪满黑貂裘。<br>
　　秋浦千重岭，水车岭最奇。天倾欲堕石，水拂寄生枝。<br>
　　江祖一片石，青天扫画屏。题诗留万古，绿字锦苔生。<br>
　　千千石楠树，万万女贞林。山山白鹭满，涧涧白猿吟。<br>
　　君莫向秋浦，猿声碎客心。<br>
　　逻人横鸟道，江祖出鱼梁。水急客舟疾，山花拂面香。<br>
　　水如一匹练，此地即平天。耐可乘明月，看花上酒船。<br>
　　渌水净素月，月明白鹭飞。郎听采菱女，一道夜歌归。<br>
　　炉火照天地，红星乱紫烟。赧郎明月夜，歌曲动寒川。<br>
　　白发三千丈，缘愁似个长。不知明镜里，何处得秋霜。<br>
　　秋浦田舍翁，采鱼水中宿。妻子张白鹇，结D映深竹。<br>
　　桃波一步地，了了语声闻。暗与山僧别，低头礼白云。<p>卷167_2 「当涂赵炎少府粉图山水歌」李白<br>
　　峨眉高出西极天，罗浮直与南溟连。名公绎思挥彩笔，<br>
　　驱山走海置眼前。满堂空翠如可扫，赤城霞气苍梧烟。<br>
　　洞庭潇湘意渺绵，三江七泽情洄沿。惊涛汹涌向何处，<br>
　　孤舟一去迷归年。征帆不动亦不旋，飘如随风落天边。<br>
　　心摇目断兴难尽，几时可到三山巅。西峰峥嵘喷流泉，<br>
　　横石蹙水波潺。东崖合沓蔽轻雾，深林杂树空芊绵。<br>
　　此中冥昧失昼夜，隐几寂听无鸣蝉。长松之下列羽客，<br>
　　对坐不语南昌仙。南昌仙人赵夫子，妙年历落青云士。<br>
　　讼庭无事罗众宾，杳然如在丹青里。五色粉图安足珍，<br>
　　真仙可以全吾身。若待功成拂衣去，武陵桃花笑杀人。<p>卷167_3 「永王东巡歌十一首」李白<br>
　　永王正月东出师，天子遥分龙虎旗。<br>
　　楼船一举风波静，江汉翻为雁鹜池。<br>
　　三川北虏乱如麻，四海南奔似永嘉。<br>
　　但用东山谢安石，为君谈笑静胡沙。<br>
　　雷鼓嘈嘈喧武昌，云旗猎猎过寻阳。<br>
　　秋毫不犯三吴悦，春日遥看五色光。<br>
　　龙蟠虎踞帝王州，帝子金陵访古丘。<br>
　　春风试暖昭阳殿，明月还过T鹊楼。<br>
　　二帝巡游俱未回，五陵松柏使人哀。<br>
　　诸侯不救河南地，更喜贤王远道来。<br>
　　丹阳北固是吴关，画出楼台云水间。<br>
　　千岩烽火连沧海，两岸旌旗绕碧山。<br>
　　王出三山按五湖，楼船跨海次陪都。<br>
　　战舰森森罗虎士，征帆一一引龙驹。<br>
　　长风挂席势难回，海动山倾古月摧。<br>
　　君看帝子浮江日，何似龙骧出峡来。<br>
　　祖龙浮海不成桥，汉武寻阳空射蛟。<br>
　　我王楼舰轻秦汉，却似文皇欲渡辽。<br>
　　帝宠贤王入楚关，扫清江汉始应还。<br>
　　初从云梦开朱邸，更取金陵作小山。<br>
　　试借君王玉马鞭，指挥戎虏坐琼筵。<br>
　　南风一扫胡尘静，西入长安到日边。<p>卷167_4 「上皇西巡南京歌十首」李白<br>
　　胡尘轻拂建章台，圣主西巡蜀道来。<br>
　　剑壁门高五千尺，石为楼阁九天开。<br>
　　九天开出一成都，万户千门入画图。<br>
　　草树云山如锦绣，秦川得及此间无。<br>
　　华阳春树号新丰，行入新都若旧宫。<br>
　　柳色未饶秦地绿，花光不减上阳红。<br>
　　谁道君王行路难，六龙西幸万人欢。<br>
　　地转锦江成渭水，天回玉垒作长安。<br>
　　万国同风共一时，锦江何谢曲江池。<br>
　　石镜更明天上月，后宫亲得照蛾眉。<br>
　　濯锦清江万里流，云帆龙舸下扬州。<br>
　　北地虽夸上林苑，南京还有散花楼。<br>
　　锦水东流绕锦城，星桥北挂象天星。<br>
　　四海此中朝圣主，峨眉山下列仙庭。<br>
　　秦开蜀道置金牛，汉水元通星汉流。<br>
　　天子一行遗圣迹，锦城长作帝王州。<br>
　　水绿天青不起尘，风光和暖胜三秦。<br>
　　万国烟花随玉辇，西来添作锦江春。<br>
　　剑阁重关蜀北门，上皇归马若云屯。<br>
　　少帝长安开紫极，双悬日月照乾坤。<p>卷167_5 「峨眉山月歌」李白<br>
　　峨眉山月半轮秋，影入平羌江水流。<br>
　　夜发清溪向三峡，思君不见下渝州。<p>卷167_6 「峨眉山月歌，送蜀僧晏入中京」李白<br>
　　我在巴东三峡时，西看明月忆峨眉。月出峨眉照沧海，<br>
　　与人万里长相随。黄鹤楼前月华白，此中忽见峨眉客。<br>
　　峨眉山月还送君，风吹西到长安陌。长安大道横九天，<br>
　　峨眉山月照秦川。黄金狮子乘高座，白玉麈尾谈重玄。<br>
　　我似浮云吴越，君逢圣主游丹阙。一振高名满帝都，<br>
　　归时还弄峨眉月。<p>卷167_7 「赤壁歌送别」李白<br>
　　二龙争战决雌雄，赤壁楼船扫地空。烈火张天照云海，<br>
　　周瑜于此破曹公。君去沧江望澄碧，鲸鲵唐突留馀迹。<br>
　　一一书来报故人，我欲因之壮心魄。<p>卷167_8 「江夏行」李白<br>
　　忆昔娇小姿，春心亦自持。为言嫁夫婿，得免长相思。<br>
　　谁知嫁商贾，令人却愁苦。自从为夫妻，何曾在乡土。<br>
　　去年下扬州，相送黄鹤楼。眼看帆去远，心逐江水流。<br>
　　只言期一载，谁谓历三秋。使妾肠欲断，恨君情悠悠。<br>
　　东家西舍同时发，北去南来不逾月。未知行李游何方，<br>
　　作个音书能断绝。适来往南浦，欲问西江船。<br>
　　正见当垆女，红妆二八年。一种为人妻，独自多悲凄。<br>
　　对镜便垂泪，逢人只欲啼。不如轻薄儿，旦暮长相随。<br>
　　悔作商人妇，青春长别离。如今正好同欢乐，<br>
　　君去容华谁得知。<p>卷167_9 「怀仙歌」李白<br>
　　一鹤东飞过沧海，放心散漫知何在。仙人浩歌望我来，<br>
　　应攀玉树长相待。尧舜之事不足惊，自馀嚣嚣直可轻。<br>
　　巨鳌莫戴三山去，我欲蓬莱顶上行。<p>卷167_10 「玉真仙人词」李白<br>
　　玉真之仙人，时往太华峰。清晨鸣天鼓，飙H腾双龙。<br>
　　弄电不辍手，行云本无踪。几时入少室，王母应相逢。<p>卷167_11 「清溪行（一作宣州清溪）」李白<br>
　　清溪清我心，水色异诸水。借问新安江，见底何如此。<br>
　　人行明镜中，鸟度屏风里。向晚猩猩啼，空悲远游子。<p>卷167_12 「酬殷明佐见赠五云裘歌」李白<br>
　　我吟谢x诗上语，朔风飒飒吹飞雨。谢x已没青山空，<br>
　　后来继之有殷公。粉图珍裘五云色，晔如晴天散彩虹。<br>
　　文章彪炳光陆离，应是素娥玉女之所为。<br>
　　轻如松花落金粉，浓似苔锦含碧滋。远山积翠横海岛，<br>
　　残霞飞丹映江草。凝毫采掇花露容，几年功成夺天造。<br>
　　故人赠我我不违，著令山水含清晖。顿惊谢康乐，<br>
　　诗兴生我衣。襟前林壑敛暝色，袖上云霞收夕霏。<br>
　　群仙长叹惊此物，千崖万岭相萦郁。身骑白鹿行飘u，<br>
　　手翳紫芝笑披拂。相如不足跨ht，王恭鹤氅安可方。<br>
　　瑶台雪花数千点，片片吹落春风香。为君持此凌苍苍，<br>
　　上朝三十六玉皇。下窥夫子不可及，矫首相思空断肠。<p>卷167_13 「临路歌」李白<br>
　　大鹏飞兮振八裔，中天摧兮力不济。馀风激兮万世，<br>
　　游扶桑兮挂石袂。后人得之传此，仲尼亡兮谁为出涕。<p>卷167_14 「古意」李白<br>
　　君为女萝草，妾作兔丝花。轻条不自引，为逐春风斜。<br>
　　百丈托远松，缠绵成一家。谁言会面易，各在青山崖。<br>
　　女萝发馨香，兔丝断人肠。枝枝相纠结，叶叶竞飘扬。<br>
　　生子不知根，因谁共芬芳。中巢双翡翠，上宿紫鸳鸯。<br>
　　若识二草心，海潮亦可量。<p>卷167_15 「山鹧鸪词」李白<br>
　　苦竹岭头秋月辉，苦竹南枝鹧鸪飞。嫁得燕山胡雁婿，<br>
　　欲衔我向雁门归。山鸡翟雉来相劝，南禽多被北禽欺。<br>
　　紫塞严霜如剑戟，苍梧欲巢难背违。我今誓死不能去，<br>
　　哀鸣惊叫泪沾衣。<p>卷167_16 「历阳壮士勤将军名思齐歌」李白<br>
　　太古历阳郡，化为洪川在。江山犹郁盘，龙虎秘光彩。<br>
　　蓄泄数千载，风云何Kzw.特生勤将军，神力百夫倍。<p>卷167_21 「草书歌行」李白<br>
　　少年上人号怀素，草书天下称独步。墨池飞出北溟鱼，<br>
　　笔锋杀尽中山兔。八月九月天气凉，酒徒词客满高堂。<br>
　　笺麻素绢排数厢，宣州石砚墨色光。吾师醉后倚绳床，<br>
　　须臾扫尽数千张。飘风骤雨惊飒飒，落花飞雪何茫茫。<br>
　　起来向壁不停手，一行数字大如斗。UU如闻神鬼惊，<br>
　　时时只见龙蛇走。左盘右蹙如惊电，状同楚汉相攻战。<br>
　　湖南七郡凡几家，家家屏障书题遍。王逸少，张伯英，<br>
　　古来几许浪得名。张颠老死不足数，我师此义不师古。<br>
　　古来万事贵天生，何必要公孙大娘浑脱舞。<p>卷167_22 「和卢侍御通塘曲」李白<br>
　　君夸通塘好，通塘胜耶溪。通塘在何处，远在寻阳西。<br>
　　青萝袅袅挂烟树，白鹇处处聚沙堤。石门中断平湖出，<br>
　　百丈金潭照云日。何处沧浪垂钓翁，鼓棹渔歌趣非一。<br>
　　相逢不相识，出没绕通塘。浦边清水明素足，<br>
　　别有浣沙吴女郎。行尽绿潭潭转幽，疑是武陵春碧流。<br>
　　秦人鸡犬桃花里，将比通塘渠见羞。通塘不忍别，<br>
　　十去九迟回。偶逢佳境心已醉，忽有一鸟从天来。<br>
　　月出青山送行子，四边苦竹秋声起。长吟白雪望星河，<br>
　　双垂两足扬素波。梁鸿德耀会稽日，宁知此中乐事多。 
<p>　　　　　　　　　　　　　　　　<p>卷一百六十八<p>卷168_1 「赠孟浩然」李白<br>
　　吾爱孟夫子，风流天下闻。红颜弃轩冕，白首卧松云。<br>
　　醉月频中圣，迷花不事君。高山安可仰，徒此揖清芬。<p>卷168_2 「赠从兄襄阳少府皓」李白<br>
　　结发未识事，所交尽豪雄。却秦不受赏，击晋宁为功。<br>
　　小节岂足言，退耕舂陵东。归来无产业，生事如转蓬。<br>
　　一朝乌裘敝，百镒黄金空。弹剑徒激昂，出门悲路穷。<br>
　　吾兄青云士，然诺闻诸公。所以陈片言，片言贵情通。<br>
　　棣华倘不接，甘与秋草同。<p>卷168_3 
「淮海对雪赠傅霭（一作淮南对雪赠孟浩然）」李白<br>
　　朔雪落吴天，从风渡溟渤。海树成阳春，江沙浩明月。<br>
　　兴从剡溪起，思绕梁园发。寄君郢中歌，曲罢心断绝。<p>卷168_4 「赠徐安宜」李白<br>
　　白田见楚老，歌咏徐安宜。制锦不择地，操刀良在兹。<br>
　　清风动百里，惠化闻京师。浮人若云归，耕种满郊岐。<br>
　　川光净麦陇，日色明桑枝。讼息但长啸，宾来或解颐。<br>
　　青橙拂户牖，白水流园池。游子滞安邑，怀恩未忍辞。<br>
　　翳君树桃李，岁晚托深期。<p>卷168_5 「赠任城卢主簿」李白<br>
　　海鸟知天风，窜身鲁门东。临觞不能饮，矫翼思凌空。<br>
　　钟鼓不为乐，烟霜谁与同。归飞未忍去，流泪谢鸳鸿。<p>卷168_6 「早秋赠裴十七仲堪」李白<br>
　　远海动风色，吹愁落天涯。南星变大火，热气馀丹霞。<br>
　　光景不可回，六龙转天车。荆人泣美玉，鲁叟悲匏瓜。<br>
　　功业若梦里，抚琴发长嗟。裴生信英迈，屈起多才华。<br>
　　历抵海岱豪，结交鲁朱家。复携两少女，艳色惊荷葩。<br>
　　双歌入青云，但惜白日斜。穷溟出宝贝，大泽饶龙蛇。<br>
　　明主倘见收，烟霞路非赊。时命若不会，归应炼丹砂。<p>卷168_7 「赠范金卿二首」李白<br>
　　君子枉清盼，不知东走迷。离家来几月，络纬鸣中闺。<br>
　　桃李君不言，攀花愿成蹊。那能吐芳信，惠好相招携。<br>
　　我有结绿珍，久藏浊水泥。时人弃此物，乃与燕珉齐。<br>
　　摭拭欲赠之，申眉路无梯。辽东惭白豕，楚客羞山鸡。<br>
　　徒有献芹心，终流泣玉啼。只应自索漠，留舌示山妻。<br>
　　范宰不买名，弦歌对前楹。为邦默自化，日觉冰壶清。<br>
　　百里鸡犬静，千庐机杼鸣。浮人少荡析，爱客多逢迎。<br>
　　游子睹嘉政，因之听颂声。<p>卷168_8 「赠瑕丘王少府」李白<br>
　　皎皎鸾凤姿，飘飘神仙气。梅生亦何事，来作南昌尉。<br>
　　清风佐鸣琴，寂寞道为贵。一见过所闻，操持难与群。<br>
　　毫挥鲁邑讼，目送瀛洲云。我隐屠钓下，尔当玉石分。<br>
　　无由接高论，空此仰清芬。<p>卷168_9 「东鲁见狄博通」李白<br>
　　去年别我向何处，有人传道游江东。<br>
　　谓言挂席度沧海，却来应是无长风。<p>卷168_10 「见京兆韦参军量移东阳二首」李白<br>
　　潮水还归海，流人却到吴。相逢问愁苦，泪尽日南珠。<br>
　　闻说金华渡，东连五百滩。全胜若耶好，莫道此行难。<br>
　　猿啸千溪合，松风五月寒。他年一携手，摇艇入新安。<p>卷168_11 「赠丹阳横山周处士惟长」李白<br>
　　周子横山隐，开门临城隅。连峰入户牖，胜概凌方壶。<br>
　　时作白词，放歌丹阳湖。水色傲溟渤，川光秀菰蒲。<br>
　　当其得意时，心与天壤俱。闲云随舒卷，安识身有无。<br>
　　抱石耻献玉，沉泉笑探珠。羽化如可作，相携上清都。<p>卷168_12 「玉真公主别馆苦雨，赠卫尉张卿二首」李白<br>
　　秋坐金张馆，繁阴昼不开。空烟迷雨色，萧飒望中来。<br>
　　翳翳昏垫苦，沉沉忧恨催。清秋何以慰，白酒盈吾杯。<br>
　　吟咏思管乐，此人已成灰。独酌聊自勉，谁贵经纶才。<br>
　　弹剑谢公子，无鱼良可哀。<br>
　　苦雨思白日，浮云何由卷。稷契和天人，阴阳乃骄蹇。<br>
　　秋霖剧倒井，昏雾横绝t.欲往咫尺途，遂成山川限。<br>
　　奔溜闻，浩浩惊波转。泥沙塞中途，牛马不可辨。<br>
　　饥从漂母食，闲缀羽陵简。园家逢秋蔬，藜藿不满眼。<br>
　　]蛸结思幽，蟋蟀伤褊浅。厨灶无青烟，刀机生绿藓。<br>
　　投箸解ht，换酒醉北堂。丹徒布衣者，慷慨未可量。<br>
　　何时黄金盘，一斛荐槟榔。功成拂衣去，摇曳沧洲傍。<p>卷168_13 「赠韦秘书子春二首」李白<br>
　　谷口郑子真，躬耕在岩石。高名动京师，天下皆籍籍。<br>
　　斯人竟不起，云卧从所适。苟无济代心，独善亦何益。<br>
　　惟君家世者，偃息逢休明。谈天信浩荡，说剑纷纵横。<br>
　　谢公不徒然，起来为苍生。秘书何寂寂，无乃羁豪英。<br>
　　且复归碧山，安能恋金阙。旧宅樵渔地，蓬蒿已应没。<br>
　　却顾女几峰，胡颜见云月。<br>
　　徒为风尘苦，一官已白须。气同万里合，访我来琼都。<br>
　　披云睹青天，扪虱话良图。留侯将绮里，出处未云殊。<br>
　　终与安社稷，功成去五湖。<p>卷168_14 「赠韦侍御黄裳二首」李白<br>
　　太华生长松，亭亭凌霜雪。天与百尺高，岂为微飙折。<br>
　　桃李卖阳艳，路人行且迷。春光扫地尽，碧叶成黄泥。<br>
　　愿君学长松，慎勿作桃李。受屈不改心，然后知君子。<br>
　　见君乘骢马，知上太山道。此地果摧轮，全身以为宝。<br>
　　我如丰年玉，弃置秋田草。但勖冰壶心，无为叹衰老。<p>卷168_15 「赠薛校书」李白<br>
　　我有吴越曲，无人知此音。姑苏成蔓草，麋鹿空悲吟。<br>
　　未夸观涛作，空郁钓鳌心。举手谢东海，虚行归故林。<p>卷168_16 「赠何七判官昌浩」李白<br>
　　有时忽惆怅，匡坐至夜分。平明空啸咤，思欲解世纷。<br>
　　心随长风去，吹散万里云。羞作济南生，九十诵古文。<br>
　　不然拂剑起，沙漠收奇勋。老死阡陌间，何因扬清芬。<br>
　　夫子今管乐，英才冠三军。终与同出处，岂将沮溺群。<p>卷168_17 
「读诸葛武侯传，书怀赠长安崔少府叔封昆季」李白<br>
　　汉道昔云季，群雄方战争。霸图各未立，割据资豪英。<br>
　　赤伏起颓运，卧龙得孔明。当其南阳时，陇亩躬自耕。<br>
　　鱼水三顾合，风云四海生。武侯立岷蜀，壮志吞咸京。<br>
　　何人先见许，但有崔州平。余亦草间人，颇怀拯物情。<br>
　　晚途值子玉，华发同衰荣。托意在经济，结交为弟兄。<br>
　　毋令管与鲍，千载独知名。<p>卷168_18 「赠郭将军」李白<br>
　　将军少年出武威，入掌银台护紫微。平明拂剑朝天去，<br>
　　薄暮垂鞭醉酒归。爱子临风吹玉笛，美人向月舞罗衣。<br>
　　畴昔雄豪如梦里，相逢且欲醉春晖。<p>卷168_19 「驾去温泉后赠杨山人」李白<br>
　　少年落魄楚汉间，风尘萧瑟多苦颜。自言管葛竟谁许，<br>
　　长吁莫错还闭关。一朝君王垂拂拭，剖心输丹雪胸臆，<br>
　　忽蒙白日回景光，直上青云生羽翼，幸陪鸾辇出鸿都，<br>
　　身骑飞龙天马驹。王公大人借颜色，金璋紫绶来相趋。<br>
　　当时结交何纷纷，片言道合惟有君。待吾尽节报明主，<br>
　　然后相携卧白云。<p>卷168_20 「温泉侍从归逢故人」李白<br>
　　汉帝长杨苑，夸胡羽猎归。子云叨侍从，献赋有光辉。<br>
　　激赏摇天笔，承恩赐御衣。逢君奏明主，他日共翻飞。<p>卷168_21 「赠裴十四」李白<br>
　　朝见裴叔则，朗如行玉山，黄河落天走东海，<br>
　　万里写入胸怀间。身骑白鼋不敢度，金高南山买君顾。<br>
　　裴回六合无相知，飘若浮云且西去。<p>卷168_22 「赠崔侍郎」李白<br>
　　黄河二尺鲤，本在孟津居。点额不成龙，归来伴凡鱼。<br>
　　故人东海客，一见借吹嘘。风涛倘相见，更欲凌昆墟。<p>卷168_23 「述德兼陈情上哥舒大夫」李白<br>
　　天为国家孕英才，森森矛戟拥灵台。浩荡深谋喷江海，<br>
　　纵横逸气走风雷。丈夫立身有如此，一呼三军皆披靡。<br>
　　卫青谩作大将军，白起真成一竖子。<p>卷168_24 「雪谗诗赠友人」李白<br>
　　嗟予沉迷，猖獗已久。五十知非，古人尝有。立言补过，<br>
　　庶存不朽。包荒匿瑕，蓄此顽丑。月出致讥，贻愧皓首。<br>
　　感悟遂晚，事往日迁。白璧何辜，青蝇屡前。群轻折轴，<br>
　　下沉黄泉。众毛飞骨，上凌青天。萋斐暗成，贝锦粲然。<br>
　　泥沙聚埃，珠玉不鲜。洪焰烁山，发自纤烟。苍波荡日，<br>
　　起于微涓。交乱四国，播于八埏。拾尘掇蜂，疑圣猜贤。<br>
　　哀哉悲夫，谁察予之贞坚。彼妇人之猖狂，<br>
　　不如鹊之强强。彼妇人之淫昏，不如鹑之奔奔。<br>
　　坦荡君子，无悦簧言。擢发续罪，罪乃孔多。倾海流恶，<br>
　　恶无以过。人生实难，逢此织罗。积毁销金，沉忧作歌。<br>
　　天未丧文，其如余何。妲己灭纣，褒女惑周。天维荡覆，<br>
　　职此之由。汉祖吕氏，食其在傍。秦皇太后，币嘁荒。<br>
　　EX作昏，遂掩太阳。万乘尚尔，匹夫何伤。辞殚意穷，<br>
　　心切理直。如或妄谈，昊天是殛。子野善听，离娄至明。<br>
　　神靡遁响，鬼无逃形。不我遐弃，庶昭忠诚。<p>卷168_25 「赠参寥子」李白<br>
　　白鹤飞天书，南荆访高士。五云在岘山，果得参寥子。<br>
　　肮脏辞故园，昂藏入君门。天子分玉帛，百官接话言。<br>
　　毫墨时洒落，探玄有奇作。著论穷天人，千春秘麟阁。<br>
　　长揖不受官，拂衣归林峦。余亦去金马，藤萝同所欢。<br>
　　相思在何处，桂树青云端。<p>卷168_26 「赠饶阳张司户燧」李白<br>
　　朝饮苍梧泉，夕栖碧海烟。宁知鸾凤意，远托椅桐前。<br>
　　慕蔺岂曩古，攀嵇是当年。愧非黄石老，安识子房贤。<br>
　　功业嗟落日，容华弃徂川。一语已道意，三山期著鞭。<br>
　　蹉跎人间世，寥落壶中天。独见游物祖，探元穷化先。<br>
　　何当共携手，相与排冥筌。<p>卷168_27 「赠清漳明府侄聿」李白<br>
　　我李百万叶，柯条布中州。天开青云器，日为苍生忧。<br>
　　小邑且割鸡，大刀伫烹牛。雷声动四境，惠与清漳流。<br>
　　弦歌咏唐尧，脱落隐簪组。心和得天真，风俗犹太古。<br>
　　牛羊散阡陌，夜寝不扃户。问此何以然，贤人宰吾土。<br>
　　举邑树桃李，垂阴亦流芬。河堤绕绿水，桑柘连青云。<br>
　　赵女不冶容，提笼昼成群。缲丝鸣机杼，百里声相闻。<br>
　　讼息鸟下阶，高卧披道帙。蒲鞭挂檐枝，示耻无扑x.<br>
　　琴清月当户，人寂风入室。长啸一无言，陶然上皇逸。<br>
　　白玉壶冰水，壶中见底清。清光洞毫发，皎洁照群情。<br>
　　赵北美佳政，燕南播高名。过客览行谣，因之诵德声。<p>卷168_28 「赠临诚亓铕┑埽ㄊ北凰贤９伲」李白<br>
　　陶令去彭泽，茫然太古心。大音自成曲，但奏无弦琴。<br>
　　钓水路非远，连鳌意何深。终期龙伯国，与尔相招寻。<p>卷168_29 「赠郭季鹰」李白<br>
　　河东郭有道，于世若浮云。盛德无我位，清光独映君。<br>
　　耻将鸡并食，长与凤为群。一击九千仞，相期凌紫氛。<p>卷168_30 
「邺中赠王大（一作邺中王大劝入高凤石门山幽居）」李白<br>
　　一身竟无托，远与孤蓬征。千里失所依，复将落叶并。<br>
　　中途偶良朋，问我将何行。欲献济时策，此心谁见明。<br>
　　君王制六合，海塞无交兵。壮士伏草间，沉忧乱纵横。<br>
　　飘飘不得意，昨发南都城。紫燕枥下嘶，青萍匣中鸣。<br>
　　投躯寄天下，长啸寻豪英。耻学琅琊人，龙蟠事躬耕。<br>
　　富贵吾自取，建功及春荣。我愿执尔手，尔方达我情。<br>
　　相知同一己，岂惟弟与兄。抱子弄白云，琴歌发清声。<br>
　　临别意难尽，各希存令名。<p>卷168_31 「赠华州王司士」李白<br>
　　淮水不绝涛澜高，盛德未泯生英髦。<br>
　　知君先负庙堂器，今日还须赠宝刀。<p>卷168_32 「赠卢征君昆弟」李白<br>
　　明主访贤逸，云泉今已空。二卢竟不起，万乘高其风。<br>
　　河上喜相得，壶中趣每同。沧州即此地，观化游无穷。<br>
　　水落海上清，鳌背睹方蓬。与君弄倒景，携手凌星虹。<p>卷168_33 「赠新平少年」李白<br>
　　韩信在淮阴，少年相欺凌。屈体若无骨，壮心有所凭。<br>
　　一遭龙颜君，啸咤从此兴。千金答漂母，万古共嗟称。<br>
　　而我竟何为，寒苦坐相仍。长风入短袂，两手如怀冰。<br>
　　故友不相恤，新交宁见矜。摧残槛中虎，羁绁鞲上鹰。<br>
　　何时腾风云，搏击申所能。<p>卷168_34 「赠崔侍郎」李白<br>
　　长剑一杯酒，男儿方寸心。洛阳因剧孟，托宿话胸襟。<br>
　　但仰山岳秀，不知江海深。长安复携手，再顾重千金。<br>
　　君乃轩佐，予叨翰墨林。高风摧秀木，虚弹落惊禽。<br>
　　不取回舟兴，而来命驾寻。扶摇应借力，桃李愿成阴。<br>
　　笑吐张仪舌，愁为庄舄吟。谁怜明月夜，肠断听秋砧。<p>卷168_35 「走笔赠独孤驸马」李白<br>
　　都尉朝天跃马归，香风吹人花乱飞。银鞍紫照云日，<br>
　　左顾右盼生光辉。是时仆在金门里，待诏公车谒天子。<br>
　　长揖蒙垂国士恩，壮心剖出酬知己。一别蹉跎朝市间，<br>
　　青云之交不可攀。倘其公子重回顾，何必侯嬴长抱关。<p>卷168_36 「赠嵩山焦炼师」李白<br>
　　二室凌青天，三花含紫烟。中有蓬海客，宛疑麻姑仙。<br>
　　道在喧莫染，迹高想已绵。时餐金鹅蕊，屡读青苔篇。<br>
　　八极恣游憩，九垓长周旋。下瓢酌颍水，舞鹤来伊川。<br>
　　还归空山上，独拂秋霞眠。萝月挂朝镜，松风鸣夜弦。<br>
　　潜光隐嵩岳，炼魄栖云幄。霓裳何飘u，凤吹转绵邈。<br>
　　愿同西王母，下顾东方朔。紫书倘可传，铭骨誓相学。<p>卷168_37 「口号赠征君鸿（此公时被征）」李白<br>
　　陶令辞彭泽，梁鸿入会稽。我寻高士传，君与古人齐。<br>
　　云卧留丹壑，天书降紫泥。不知杨伯起，早晚向关西。<p>卷168_38 「上李邕（此首萧士S云是伪作）」李白<br>
　　大鹏一日同风起，抟摇直上九万里。假令风歇时下来，<br>
　　犹能簸却沧溟水。世人见我恒殊调，闻余大言皆冷笑。<br>
　　宣父犹能畏后生，丈夫未可轻年少。<p>卷168_39 「赠张公洲革处士」李白<br>
　　列子居郑圃，不将众庶分。革侯遁南浦，常恐楚人闻。<br>
　　抱瓮灌秋蔬，心闲游天云。每将瓜田叟，耕种汉水濉<br>
　　时登张公洲，入兽不乱群。井无桔槔事，门绝刺绣文。<br>
　　长揖二千石，远辞百里君。斯为真隐者，吾党慕清芬。 
<p>　　　　　　　　　　　　　　　　<p>卷一百六十九<p>卷169_1 「秋日炼药院镊白发，赠元六兄林宗」李白<br>
　　木落识岁秋，瓶冰知天寒。桂枝日已绿，拂雪凌云端。<br>
　　弱龄接光景，矫翼攀鸿鸾。投分三十载，荣枯同所欢。<br>
　　长吁望青云，镊白坐相看。秋颜入晓镜，壮发凋危冠。<br>
　　穷与鲍生贾，饥从漂母餐。时来极天人，道在岂吟叹。<br>
　　乐毅方适赵，苏秦初说韩。卷舒固在我，何事空摧残。<p>卷169_2 「书情题蔡舍人雄」李白<br>
　　尝高谢太傅，携妓东山门。楚舞醉碧云，吴歌断清猿。<br>
　　暂因苍生起，谈笑安黎元。余亦爱此人，丹霄冀飞翻。<br>
　　遭逢圣明主，敢进兴亡言。白璧竟何辜，青蝇遂成冤。<br>
　　一朝去京国，十载客梁园。猛犬吠九关，杀人愤精魂。<br>
　　皇穹雪冤枉，白日开氛昏。泰阶得夔龙，桃李满中原。<br>
　　倒海索明月，凌山采芳荪。愧无横草功，虚负雨露恩。<br>
　　迹谢云台阁，心随天马辕。夫子王佐才，而今复谁论。<br>
　　层飙振六翮，不日思腾骞。我纵五湖棹，烟涛恣崩奔。<br>
　　梦钓子陵湍，英风缅犹存。彼希客星隐，弱植不足援。<br>
　　千里一回首，万里一长歌。黄鹤不复来，清风愁奈何。<br>
　　舟浮潇湘月，山倒洞庭波。投汨笑古人，临濠得天和。<br>
　　闲时田亩中，搔背牧鸡鹅。别离解相访，应在武陵多。<p>卷169_3 「忆襄阳旧游，赠马少府巨」李白<br>
　　昔为大堤客，曾上山公楼。开窗碧嶂满，拂镜沧江流。<br>
　　高冠佩雄剑，长揖韩荆州。此地别夫子，今来思旧游。<br>
　　朱颜君未老，白发我先秋。壮志恐蹉跎，功名若云浮。<br>
　　归心结远梦，落日悬春愁。空思羊叔子，堕泪岘山头。<p>卷169_4 「对雪献从兄虞城宰」李白<br>
　　昨夜梁园里，弟寒兄不知。庭前看玉树，肠断忆连枝。<p>卷169_5 「访道安陵遇盖还为余造真，临别留赠」李白<br>
　　清水见白石，仙人识青童。安陵盖夫子，十岁与天通。<br>
　　悬河与微言，谈论安可穷。能令二千石，抚背惊神聪。<br>
　　挥毫赠新诗，高价掩山东。至今平原客，感激慕清风。<br>
　　学道北海仙，传书蕊珠宫。丹田了玉阙，白日思云空。<br>
　　为我草真，天人惭妙工。七元洞豁落，八角辉星虹。<br>
　　三灾荡璇玑，蛟龙翼微躬。举手谢天地，虚无齐始终。<br>
　　黄金满高堂，答荷难克充。下笑世上士，沉魂北罗酆。<br>
　　昔日万乘坟，今成一科蓬。赠言若可重，实此轻华嵩。<p>卷169_6 「赠崔郎中宗之（时谪官金陵）」李白<br>
　　胡雁拂海翼，翱翔鸣素秋。惊云辞沙朔，飘荡迷河洲。<br>
　　有如飞蓬人，去逐万里游。登高望浮云，仿佛如旧丘。<br>
　　日从海傍没，水向天边流。长啸倚孤剑，目极心悠悠。<br>
　　岁晏归去来，富贵安可求。仲尼七十说，历聘莫见收。<br>
　　鲁连逃千金，组岂可酬。时哉苟不会，草木为我俦。<br>
　　希君同携手，长往南山幽。<p>卷169_7 「赠崔咨议」李白<br>
　　绿骥本天马，素非伏枥驹。长嘶向清风，倏忽凌九区。<br>
　　何言西北至，却走东南隅。世道有翻覆，前期难豫图。<br>
　　希君一翦拂，犹可骋中衢。<p>卷169_8 「赠升州王使君忠臣」李白<br>
　　六代帝王国，三吴佳丽城。贤人当重寄，天子借高名。<br>
　　巨海一边静，长江万里清。应须救赵策，未肯弃侯嬴。<p>卷169_9 「赠别从甥高五」李白<br>
　　鱼目高泰山，不如一_[.贤甥即明月，声价动天门。<br>
　　能成吾宅相，不减魏阳元。自顾寡筹略，功名安所存。<br>
　　五木思一掷，如绳系穷猿。枥中骏马空，堂上醉人喧。<br>
　　黄金久已罄，为报故交恩。闻君陇西行，使我惊心魂。<br>
　　与尔共飘u，云天各飞翻。江水流或卷，此心难具论。<br>
　　贫家羞好客，语拙觉辞繁。三朝空错莫，对饭却惭冤。<br>
　　自笑我非夫，生事多契阔。蓄积万古愤，向谁得开豁。<br>
　　天地一浮云，此身乃毫末。忽见无端倪，太虚可包括。<br>
　　去去何足道，临歧空复愁。肝胆不楚越，山河亦衾n.<br>
　　云龙若相从，明主会见收。成功解相访，溪水桃花流。<p>卷169_10 「赠裴司马」李白<br>
　　翡翠黄金缕，绣成歌舞衣。若无云间月，谁可比光辉。<br>
　　秀色一如此，多为众女讥。君恩移昔爱，失宠秋风归。<br>
　　愁苦不窥邻，泣上流黄机。天寒素手冷，夜长烛复微。<br>
　　十日不满匹，鬓蓬乱若丝。犹是可怜人，容华世中稀。<br>
　　向君发皓齿，顾我莫相违。<p>卷169_11 「叙旧赠江阳宰陆调」李白<br>
　　泰伯让天下，仲雍扬波涛。清风荡万古，迹与星辰高。<br>
　　开吴食东溟，陆氏世英髦。多君秉古节，岳立冠人曹。<br>
　　风流少年时，京洛事游遨。腰间延陵剑，玉带明珠袍。<br>
　　我昔斗鸡徒，连延五陵豪。邀遮相组织，呵吓来煎熬。<br>
　　君开万丛人，鞍马皆辟易。告急清宪台，脱余北门厄。<br>
　　间宰江阳邑，翦棘树兰芳。城门何肃穆，五月飞秋霜。<br>
　　好鸟集珍木，高才列华堂。时从府中归，丝管俨成行。<br>
　　但苦隔远道，无由共衔觞。江北荷花开，江南杨梅熟。<br>
　　正好饮酒时，怀贤在心目。挂席拾海月，乘风下长川。<br>
　　多沽新丰X，满载剡溪船。中途不遇人，直到尔门前。<br>
　　大笑同一醉，取乐平生年。<p>卷169_12 「赠从孙义兴宰铭」李白<br>
　　天子思茂宰，天枝得英才。朗然清秋月，独出映吴台。<br>
　　落笔生绮绣，操刀振风雷。蠖屈虽百里，鹏N望三台。<br>
　　退食无外事，琴堂向山开。绿水寂以闲，白云有时来。<br>
　　河阳富奇藻，彭泽纵名杯。所恨不见之，犹如仰昭回。<br>
　　元恶昔滔天，疲人散幽草。惊川无活鳞，举邑罕遗老。<br>
　　誓雪会稽耻，将奔宛陵道。亚相素所重，投刃应桑林。<br>
　　独坐伤激扬，神融一开襟。弦歌欣再理，和乐醉人心。<br>
　　蠹政除害马，倾巢有归禽。壶浆候君来，聚舞共讴吟。<br>
　　农人弃蓑笠，蚕女堕缨簪。欢笑相拜贺，则知惠爱深。<br>
　　历职吾所闻，称贤尔为最。化洽一邦上，名驰三江外。<br>
　　峻节贯云霄，通方堪远大。能文变风俗，好客留轩盖。<br>
　　他日一来游，因之严光濑。<p>卷169_13 「草创大还，赠柳官迪」李白<br>
　　天地为橐a，周流行太易。造化合元符，交媾腾精魄。<br>
　　自然成妙用，孰知其指的。罗络四季间，绵微无一隙。<br>
　　日月更出没，双光岂云只。姹女乘河车，黄金充辕轭。<br>
　　执枢相管辖，摧伏伤羽翮。朱鸟张炎威，白虎守本宅。<br>
　　相煎成苦老，消铄凝津液。仿佛明窗尘，死灰同至寂。<br>
　　捣冶入赤色，十二周律历。赫然称大还，与道本无隔。<br>
　　白日可抚弄，清都在咫尺。北酆落死名，南斗上生籍。<br>
　　抑予是何者，身在方士格。才术信纵横，世途自轻掷。<br>
　　吾求仙弃俗，君晓损胜益。不向金阙游，思为玉皇客。<br>
　　鸾车速风电，龙骑无鞭策。一举上九天，相携同所适。<p>卷169_14 「赠崔司户文昆季」李白<br>
　　双珠出海底，俱是连城珍。明月两特达，馀辉傍照人。<br>
　　英声振名都，高价动殊邻。岂伊箕山故，特以风期亲。<br>
　　惟昔不自媒，担簦西入秦。攀龙九天上，忝列岁星臣。<br>
　　布衣侍丹墀，密勿草丝纶。才微惠渥重，谗巧生缁磷。<br>
　　一去已十载，今来复盈旬。清霜入晓鬓，白露生衣巾。<br>
　　侧见绿水亭，开门列华茵。千金散义士，四坐无凡宾。<br>
　　欲折月中桂，持为寒者薪。路傍已窃笑，天路将何因。<br>
　　垂恩倘丘山，报德有微身。<p>卷169_15 「赠溧阳宋少府陟」李白<br>
　　李斯未相秦，且逐东门兔。宋玉事襄王，能为高唐赋。<br>
　　常闻绿水曲，忽此相逢遇。扫洒青天开，豁然披云雾。<br>
　　葳蕤紫鸾鸟，巢在昆山树。惊风西北吹，飞落南溟去。<br>
　　早怀经济策，特受龙颜顾。白玉栖青蝇，君臣忽行路。<br>
　　人生感分义，贵欲呈丹素。何日清中原，相期廓天步。<p>卷169_16 「戏赠郑溧阳」李白<br>
　　陶令日日醉，不知五柳春。素琴本无弦，漉酒用葛巾。<br>
　　清风北窗下，自谓羲皇人。何时到栗里，一见平生亲。<p>卷169_17 「赠僧崖公」李白<br>
　　昔在朗陵东，学禅白眉空。大地了镜彻，回旋寄轮风。<br>
　　揽彼造化力，持为我神通。晚谒泰山君，亲见日没云。<br>
　　中夜卧山月，拂衣逃人群。授余金仙道，旷劫未始闻。<br>
　　冥机发天光，独朗谢垢氛。虚舟不系物，观化游江濉<br>
　　江逵鐾声，道崖乃僧英。说法动海岳，游方化公卿。<br>
　　手秉玉麈尾，如登白楼亭。微言注百川，信可听。<br>
　　一风鼓群有，万籁各自鸣。启闭八窗牖，托宿掣电霆。<br>
　　自言历天台，搏壁蹑翠屏。凌兢石桥去，恍惚入青冥。<br>
　　昔往今来归，绝景无不经。何日更携手，乘杯向蓬瀛。<p>卷169_18 
「游溧阳北湖亭望瓦屋山怀古赠同旅（一作赠孟浩然）」李白<br>
　　朝登北湖亭，遥望瓦屋山。天清白露下，始觉秋风还。<br>
　　游子托主人，仰观眉睫间。目色送飞鸿，邈然不可攀。<br>
　　长吁相劝勉，何事来吴关。闻有贞义女，振穷溧水湾。<br>
　　清光了在眼，白日如披颜。高坟五六墩，兀栖猛虎。<br>
　　遗迹翳九泉，芳名动千古。子胥昔乞食，此女倾壶浆。<br>
　　运开展宿愤，入楚鞭平王。凛冽天地间，闻名若怀霜。<br>
　　壮夫或未达，十步九太行。与君拂衣去，万里同翱翔。<p>卷169_19 「醉后赠从甥高镇」李白<br>
　　马上相逢揖马鞭，客中相见客中怜。欲邀击筑悲歌饮，<br>
　　正值倾家无酒钱。江东风光不借人，枉杀落花空自春。<br>
　　黄金逐手快意尽，昨日破产今朝贫。丈夫何事空啸傲，<br>
　　不如烧却头上巾。君为进士不得进，我被秋霜生旅鬓。<br>
　　时清不及英豪人，三尺童儿重廉蔺。匣中盘剑装eC鱼，<br>
　　闲在腰间未用渠。且将换酒与君醉，醉归托宿吴专诸。<p>卷169_20 「赠秋浦柳少府」李白<br>
　　秋浦旧萧索，公庭人吏稀。因君树桃李，此地忽芳菲。<br>
　　摇笔望白云，开帘当翠微。时来引山月，纵酒酣清晖。<br>
　　而我爱夫子，淹留未忍归。<p>卷169_21 「赠崔秋浦三首」李白<br>
　　吾爱崔秋浦，宛然陶令风。门前五杨柳，井上二梧桐。<br>
　　山鸟下厅事，檐花落酒中。怀君未忍去，惆怅意无穷。<br>
　　崔令学陶令，北窗常昼眠。抱琴时弄月，取意任无弦。<br>
　　见客但倾酒，为官不爱钱。东皋春事起，种黍早归田。<br>
　　河阳花作县，秋浦玉为人。地逐名贤好，风随惠化春。<br>
　　水从天汉落，山逼画屏新。应念金门客，投沙吊楚臣。<p>卷169_22 「望九华赠青阳韦仲堪」李白<br>
　　昔在九江上，遥望九华峰。天河挂绿水，秀出九芙蓉。<br>
　　我欲一挥手，谁人可相从。君为东道主，于此卧云松。 
<p>　　　　　　　　　　　　　　　　<p>卷一百七十<p>卷170_1 「赠王判官，时余归隐，居庐山屏风叠」李白<br>
　　昔别黄鹤楼，蹉跎淮海秋。俱飘零落叶，各散洞庭流。<br>
　　中年不相见，蹭蹬游吴越。何处我思君，天台绿萝月。<br>
　　会稽风月好，却绕剡溪回。云山海上出，人物镜中来。<br>
　　一度浙江北，十年醉楚台。荆门倒屈宋，梁苑倾邹枚。<br>
　　苦笑我夸诞，知音安在哉。大盗割鸿沟，如风扫秋叶。<br>
　　吾非济代人，且隐屏风叠。中夜天中望，忆君思见君。<br>
　　明朝拂衣去，永与海鸥群。<p>卷170_2 「在水军宴赠幕府诸侍御」李白<br>
　　月化五白龙，翻飞凌九天。胡沙惊北海，电扫洛阳川。<br>
　　虏箭雨宫阙，皇舆成播迁。英王受庙略，秉钺清南边。<br>
　　云旗卷海雪，金戟罗江烟。聚散百万人，弛张在一贤。<br>
　　霜台降群彦，水国奉戎旃。绣服开宴语，天人借楼船。<br>
　　如登黄金台，遥谒紫霞仙。卷身编蓬下，冥机四十年。<br>
　　宁知草间人，腰下有龙泉。浮云在一决，誓欲清幽燕。<br>
　　愿与四座公，静谈金匮篇。齐心戴朝恩，不惜微躯捐。<br>
　　所冀旄头灭，功成追鲁连。<p>卷170_3 「赠武十七谔」李白<br>
　　马如一匹练，明日过吴门。乃是要离客，西来欲报恩。<br>
　　笑开燕匕首，拂拭竟无言。狄犬吠清洛，天津成塞垣。<br>
　　爱子隔东鲁，空悲断肠猿。林回弃白璧，千里阻同奔。<br>
　　君为我致之，轻赍涉淮原。精诚合天道，不愧远游魂。<p>卷170_4 「赠闾丘宿松」李白<br>
　　阮籍为太守，乘驴上东平。剖竹十日间，一朝风化清。<br>
　　偶来拂衣去，谁测主人情。夫子理宿松，浮云知古城。<br>
　　扫地物莽然，秋来百草生。飞鸟还旧巢，迁人返躬耕。<br>
　　何惭宓子贱，不减陶渊明。吾知千载后，却掩二贤名。<p>卷170_5 「狱中上崔相涣」李白<br>
　　胡马渡洛水，血流征战场。千门闭秋景，万姓危朝霜。<br>
　　贤相燮元气，再欣海县康。台庭有夔龙，列宿粲成行。<br>
　　羽翼三元圣，发辉两太阳。应念覆盆下，雪泣拜天光。<p>卷170_6 「中丞宋公以吴兵三千赴河南军次寻阳…囚参谋幕府因赠之」李白<br>
　　独坐清天下，专征出海隅。九江皆渡虎，三郡尽还珠。<br>
　　组练明秋浦，楼船入郢都。风高初选将，月满欲平胡。<br>
　　杀气横千里，军声动九区。白猿惭剑术，黄石借兵符。<br>
　　戎虏行当翦，鲸鲵立可诛。自怜非剧孟，何以佐良图。<p>卷170_7 「流夜郎赠辛判官」李白<br>
　　昔在长安醉花柳，五侯七贵同杯酒。气岸遥凌豪士前，<br>
　　风流肯落他人后。夫子红颜我少年，章台走马著金鞭。<br>
　　文章献纳麒麟殿，歌舞淹留玳瑁筵。与君自谓长如此，<br>
　　宁知草动风尘起。函谷忽惊胡马来，秦宫桃李向明开。<br>
　　我愁远谪夜郎去，何日金鸡放赦回。<p>卷170_8 「赠刘都使」李白<br>
　　东平刘公郑南国秀馀芳。一鸣即朱绂，五十佩银章。<br>
　　饮冰事戎幕，衣锦华水乡。铜官几万人，诤讼清玉堂。<br>
　　吐言贵珠玉，落笔回风霜。而我谢明主，衔哀投夜郎。<br>
　　归家酒债多，门客粲成行。高谈满四座，一日倾千觞。<br>
　　所求竟无绪，裘马欲摧藏。主人若不顾，明发钓沧浪。<p>卷170_9 「赠常侍御」李白<br>
　　安石在东山，无心济天下。一起振横流，功成复潇洒。<br>
　　大贤有卷舒，季叶轻风雅。匡复属何人，君为知音者。<br>
　　传闻武安将，气振长平瓦。燕赵期洗清，周秦保宗社。<br>
　　登朝若有言，为访南迁贾。<p>卷170_10 「赠易秀才」李白<br>
　　少年解长剑，投赠即分离。何不断犀象，精光暗往时。<br>
　　蹉跎君自惜，窜逐我因谁。地远虞翻老，秋深宋玉悲。<br>
　　空摧芳桂色，不屈古松姿。感激平生意，劳歌寄此辞。<p>卷170_11 
「经乱离后天恩流夜郎忆旧游书怀赠江夏韦太守良宰」李白<br>
　　天上白玉京，十二楼五城。仙人抚我顶，结发受长生。<br>
　　误逐世间乐，颇穷理乱情。九十六圣君，浮云挂空名。<br>
　　天地赌一掷，未能忘战争。试涉霸王略，将期轩冕荣。<br>
　　时命乃大谬，弃之海上行。学剑翻自哂，为文竟何成。<br>
　　剑非万人敌，文窃四海声。儿戏不足道，五噫出西京。<br>
　　临当欲去时，慷慨泪沾缨。叹君倜傥才，标举冠群英。<br>
　　开筵引祖帐，慰此远徂征。鞍马若浮云，送余骠骑亭。<br>
　　歌钟不尽意，白日落昆明。十月到幽州，戈a若罗星。<br>
　　君王弃北海，扫地借长鲸。呼吸走百川，燕然可摧倾。<br>
　　心知不得语，却欲栖蓬瀛。弯弧惧天狼，挟矢不敢张。<br>
　　揽涕黄金台，呼天哭昭王。无人贵骏骨，J耳空腾骧。<br>
　　乐毅倘再生，于今亦奔亡。蹉跎不得意，驱马还贵乡。<br>
　　逢君听弦歌，肃穆坐华堂。百里独太古，陶然卧羲皇。<br>
　　征乐昌乐馆，开筵列壶觞。贤豪间青娥，对烛俨成行。<br>
　　醉舞纷绮席，清歌绕飞梁。欢娱未终朝，秩满归咸阳。<br>
　　祖道拥万人，供帐遥相望。一别隔千里，荣枯异炎凉。<br>
　　炎凉几度改，九土中横溃。汉甲连胡兵，沙尘暗云海。<br>
　　草木摇杀气，星辰无光彩。白骨成丘山，苍生竟何罪。<br>
　　函关壮帝居，国命悬哥舒。长戟三十万，开门纳凶渠。<br>
　　公卿如犬羊，忠谠醢与菹。二圣出游豫，两京遂丘墟。<br>
　　帝子许专征，秉旄控强楚。节制非桓文，军师拥熊虎。<br>
　　人心失去就，贼势腾风雨。惟君固房陵，诚节冠终古。<br>
　　仆卧香炉顶，餐霞漱瑶泉。门开九江转，枕下五湖连。<br>
　　半夜水军来，浔阳满旌旃。空名适自误，迫胁上楼船。<br>
　　徒赐五百金，弃之若浮烟。辞官不受赏，翻谪夜郎天。<br>
　　夜郎万里道，西上令人老。扫荡六合清，仍为负霜草。<br>
　　日月无偏照，何由诉苍昊。良牧称神明，深仁恤交道。<br>
　　一忝青云客，三登黄鹤楼。顾惭祢处士，虚对鹦鹉洲。<br>
　　樊山霸气尽，寥落天地秋。江带峨眉雪，川横三峡流。<br>
　　万舸此中来，连帆过扬州。送此万里目，旷然散我愁。<br>
　　纱窗倚天开，水树绿如发。窥日畏衔山，促酒喜得月。<br>
　　吴娃与越艳，窈窕夸铅红。呼来上云梯，含笑出帘栊。<br>
　　对客小垂手，罗衣舞春风。宾跪请休息，主人情未极。<br>
　　览君荆山作，江鲍堪动色。清水出芙蓉，天然去雕饰。<br>
　　逸兴横素襟，无时不招寻。朱门拥虎士，列戟何森森。<br>
　　剪凿竹石开，萦流涨清深。登台坐水阁，吐论多英音。<br>
　　片辞贵白璧，一诺轻黄金。谓我不愧君，青鸟明丹心。<br>
　　五色云间鹊，飞鸣天上来。传闻赦书至，却放夜郎回。<br>
　　暖气变寒谷，炎烟生死灰。君登凤池去，忽弃贾生才。<br>
　　桀犬尚吠尧，匈奴笑千秋。中夜四五叹，常为大国忧。<br>
　　旌旆夹两山，黄河当中流。连鸡不得进，饮马空夷犹。<br>
　　安得羿善射，一箭落旄头。<p>卷170_12 「江夏使君叔席上赠史郎中」李白<br>
　　凤凰丹禁里，衔出紫泥书。昔放三湘去，今还万死馀。<br>
　　仙郎久为别，客舍问何如。涸辙思流水，浮云失旧居。<br>
　　多惭华省贵，不以逐臣疏。复如竹林下，叨陪芳宴初。<br>
　　希君生羽翼，一化北溟鱼。<p>卷170_13 「博平郑太守自庐山千里相寻入江夏北市门见访…立马赠别」李白<br>
　　大梁贵公子，气盖苍梧云。若无三千客，谁道信陵君。<br>
　　救赵复存魏，英威天下闻。邯郸能屈节，访博从毛薛。<br>
　　夷门得隐沦，而与侯生亲。仍要鼓刀者，乃是袖槌人。<br>
　　好士不尽心，何能保其身。多君重然诺，意气遥相托。<br>
　　五马入市门，金鞍照城郭。都忘虎竹贵，且与荷衣乐。<br>
　　去去桃花源，何时见归轩。相思无终极，肠断朗江猿。<p>卷170_14 「江上赠窦长史」李白<br>
　　汉求季布鲁朱家，楚逐伍胥去章华。万里南迁夜郎国，<br>
　　三年归及长风沙。闻道青云贵公子，锦帆游戏西江水。<br>
　　人疑天上坐楼船，水净霞明两重绮。相约相期何太深，<br>
　　棹歌摇艇月中寻。不同珠履三千客，别欲论交一片心。<p>卷170_15 「赠王汉阳」李白<br>
　　天落白玉棺，王乔辞叶县。一去未千年，汉阳复相见。<br>
　　犹乘飞凫舄，尚识仙人面。鬓发何青青，童颜皎如练。<br>
　　吾曾弄海水，清浅嗟三变。果惬麻姑言，时光速流电。<br>
　　与君数杯酒，可以穷欢宴。白云归去来，何事坐交战。<p>卷170_16 「赠汉阳辅录事二首」李白<br>
　　闻君罢官意，我抱汉川湄。借问久疏索，何如听讼时。<br>
　　天清江月白，心静海鸥知。应念投沙客，空馀吊屈悲。<br>
　　鹦鹉洲横汉阳渡，水引寒烟没江树。南浦登楼不见君，<br>
　　君今罢官在何处。汉口双鱼白锦鳞，令传尺素报情人。<br>
　　其中字数无多少，只是相思秋复春。<p>卷170_17 「江夏赠韦南陵冰」李白<br>
　　胡骄马惊沙尘起，胡雏饮马天津水。君为张掖近酒泉，<br>
　　我窜三色九千里。天地再新法令宽，夜郎迁客带霜寒。<br>
　　西忆故人不可见，东风吹梦到长安。宁期此地忽相遇，<br>
　　惊喜茫如堕烟雾。玉箫金管喧四筵，苦心不得申长句。<br>
　　昨日绣衣倾绿尊，病如桃李竟何言。昔骑天子大宛马，<br>
　　今乘款段诸侯门。赖遇南平豁方寸，复兼夫子持清论。<br>
　　有似山开万里云，四望青天解人闷。人闷还心闷，<br>
　　苦辛长苦辛。愁来饮酒二千石，寒灰重暖生阳春。<br>
　　山公醉后能骑马，别是风流贤主人。头陀云月多僧气，<br>
　　山水何曾称人意。不然鸣笳按鼓戏沧流，<br>
　　呼取江南女儿歌棹讴。我且为君槌碎黄鹤楼，<br>
　　君亦为吾倒却鹦鹉洲。赤壁争雄如梦里，且须歌舞宽离忧。<p>卷170_18 「赠卢司户」李白<br>
　　秋色无远近，出门尽寒山。白云遥相识，待我苍梧间。<br>
　　借问卢耽鹤，西飞几岁还。<p>卷170_19 「赠从弟南平太守之遥二首」李白<br>
　　少年不得意，落魄无安居。愿随任公子，欲钓吞舟鱼。<br>
　　常时饮酒逐风景，壮心遂与功名疏。兰生谷底人不锄，<br>
　　云在高山空卷舒。汉家天子驰驷马，赤军蜀道迎相如。<br>
　　天门九重谒圣人，龙颜一解四海春。彤庭左右呼万岁，<br>
　　拜贺明主收沉沦。翰林秉笔回英眄，麟阁峥嵘谁可见。<br>
　　承恩初入银台门，著书独在金銮殿。龙钩雕镫白玉鞍，<br>
　　象床绮席黄金盘。当时笑我微贱者，却来请谒为交欢。<br>
　　一朝谢病游江海，畴昔相知几人在。前门长揖后门关，<br>
　　今日结交明日改。爱君山岳心不移，随君云雾迷所为。<br>
　　梦得池塘生春草，使我长价登楼诗。别后遥传临海作，<br>
　　可见羊何共和之。<br>
　　东平与南平，今古两步兵。素心爱美酒，不是顾专城。<br>
　　谪官桃源去，寻花几处行。秦人如旧识，出户笑相迎。<p>卷170_20 「赠潘侍御论钱少阳」李白<br>
　　绣衣柱史何昂藏，铁冠白笔横秋霜。三军论事多引纳，<br>
　　阶前虎士罗干将。虽无二十五老者，且有一翁钱少阳。<br>
　　眉如松雪齐四皓，调笑可以安储皇。君能礼此最下士，<br>
　　九州拭目瞻清光。<p>卷170_21 「赠柳圆」李白<br>
　　竹实满秋浦，凤来何苦饥。还同月下鹊，三绕未安枝。<br>
　　夫子即琼树，倾柯拂羽仪。怀君恋明德，归去日相思。<p>卷170_22 
「流夜郎半道承恩放还，兼欣克复之美书怀示息秀才」李白<br>
　　黄口为人罗，白龙乃鱼服。得罪岂怨天，以愚陷网目。<br>
　　鲸鲵未翦灭，豺狼屡翻履。悲作楚地囚，何日秦庭哭。<br>
　　遭逢二明主，前后两迁逐。去国愁夜郎，投身窜荒谷。<br>
　　半道雪屯蒙，旷如鸟出笼。遥欣克复美，光武安可同。<br>
　　天子巡剑阁，储皇守扶风。扬袂正北辰，开襟揽群雄。<br>
　　胡兵出月窟，雷破关之东。左扫因右拂，旋收洛阳宫。<br>
　　回舆入咸京，席卷六合通。叱咤开帝业，手成天地功。<br>
　　大驾还长安，两日忽再中。一朝让宝位，剑玺传无穷。<br>
　　愧无秋毫力，谁念矍铄翁。弋者何所慕，高飞仰冥鸿。<br>
　　弃剑学丹砂，临炉双玉童。寄言息夫子，岁晚陟方蓬。<p>卷170_23 
「赠张相镐二首（时逃难在宿松山作。萧士S云下八首伪）」李白<br>
　　神器难窃弄，天狼窥紫宸。六龙迁白日，四海暗胡尘。<br>
　　昊穹降元宰，君子方经纶。澹然养浩气，H起持大钧。<br>
　　秀骨象山岳，英谋合鬼神。佐汉解鸿门，生唐为后身。<br>
　　拥旄秉金钺，伐鼓乘朱轮。虎将如雷霆，总戎向东巡。<br>
　　诸侯拜马首，猛士骑鲸鳞。泽被鱼鸟悦，令行草木春。<br>
　　圣智不失时，建功及良辰。丑虏安足纪，可贻帼与巾。<br>
　　倒泻溟海珠，尽为入幕珍。冯异献赤伏，邓生倏来臻。<br>
　　庶同昆阳举，再睹汉仪新。昔为管将鲍，中奔吴隔秦。<br>
　　一生欲报主，百代思荣亲。其事竟不就，哀哉难重陈。<br>
　　卧病宿松山，苍茫空四邻。风云激壮志，枯槁惊常伦。<br>
　　闻君自天来，目张气益振。亚夫得剧孟，敌国空无人。<br>
　　扪虱对桓公，愿得论悲辛。大块方噫气，何辞鼓青O.<br>
　　斯言倘不合，归老汉江滨。<br>
　　本家陇西人，先为汉边将。功略盖天地，名飞青云上。<br>
　　苦战竟不侯，富年颇惆怅。世传崆峒勇，气激金风壮。<br>
　　英烈遗厥孙，百代神犹王。十五观奇书，作赋凌相如。<br>
　　龙颜惠殊宠，麟阁凭天居。晚途未云已，蹭蹬遭谗毁。<br>
　　想像晋末时，崩腾胡尘起。衣冠陷锋镝，戎虏盈朝市。<br>
　　石勒窥神州，刘聪劫天子。抚剑夜吟啸，雄心日千里。<br>
　　誓欲斩鲸鲵，澄清洛阳水。六合洒霖雨，万物无凋枯。<br>
　　我挥一杯水，自笑何区区。因人耻成事，贵欲决良图。<br>
　　灭虏不言功，飘然陟蓬壶。惟有安期舄，留之沧海隅。<p>卷170_24 「闻谢杨儿吟猛虎词，因此有赠」李白<br>
　　同州隔秋浦，闻吟猛虎词。晨朝来借问，知是谢杨儿。<p>卷170_25 「宿清溪主人」李白<br>
　　夜到清溪宿，主人碧岩里。檐楹挂星斗，枕席响风水。<br>
　　月落西山时，啾啾夜猿起。<p>卷170_26 「系寻阳，上崔相涣三首」李白<br>
　　邯郸四十万，同日陷长平。能回造化笔，或冀一人生。<br>
　　毛遂不堕井，曾参宁杀人。虚言误公子，投杼惑慈亲。<br>
　　白璧双明月，方知一玉真。<br>
　　虚传一片雨，枉作阳台神。纵为梦里相随去，<br>
　　不是襄王倾国人。<p>卷170_27 「巴陵赠贾舍人」李白<br>
　　贾生西望忆京华，湘浦南迁莫怨嗟。<br>
　　圣主恩深汉文帝，怜君不遣到长沙。 
<p>　　　　　　　　　　　　　　　　<p>卷一百七十一<p>卷171_1 「赠别舍人弟台卿之江南」李白<br>
　　去国客行远，还山秋梦长。梧桐落金井，一叶飞银床。<br>
　　觉罢揽明镜，鬓毛飒已霜。良图委蔓草，古貌成枯桑。<br>
　　欲道心下事，时人疑夜光。因为洞庭叶，飘落之潇湘。<br>
　　令弟经济士，谪居我何伤。潜虬隐尺水，著论谈兴亡。<br>
　　客遇王子乔，口传不死方。入洞过天地，登真朝玉皇。<br>
　　吾将抚尔背，挥手遂翱翔……<p>卷171_2 「醉后赠王历阳（历阳，和州也）」李白<br>
　　书秃千兔毫，诗裁两牛腰。笔踪起龙虎，舞袖拂云霄。<br>
　　双歌二胡姬，更奏远清朝。举酒挑朔雪，从君不相饶。<p>卷171_3 
「赠历阳褚司马（时此公为稚子舞，故作是诗）」李白<br>
　　北堂千万寿，侍奉有光辉。先同稚子舞，更著老莱衣。<br>
　　因为小儿啼，醉倒月下归。人间无此乐，此乐世中稀。<p>卷171_4 「对雪醉后赠王历阳」李白<br>
　　有身莫犯飞龙鳞，有手莫辫猛虎须。君看昔日汝南市，<br>
　　白头仙人隐玉壶。子猷闻风动窗竹，相邀共醉杯中绿。<br>
　　历阳何异山阴时，白雪飞花乱人目。君家有酒我何愁，<br>
　　客多乐酣秉烛游。谢尚自能鸲鹆舞，相如免脱ht裘。<br>
　　清晨鼓棹过江去，千里相思明月楼。<p>卷171_5 「赠宣城宇文太守兼呈崔侍御」李白<br>
　　白若白鹭鲜，清如清唳蝉。受气有本性，不为外物迁。<br>
　　饮水箕山上，食雪首阳颠。回车避朝歌，掩口去盗泉。<br>
　　i广成子，倜傥鲁仲连。卓绝二公外，丹心无间然。<br>
　　昔攀六龙飞，今作百炼铅。怀恩欲报主，投佩向北燕。<br>
　　弯弓绿弦开，满月不惮坚。闲骑骏马猎，一射两虎穿。<br>
　　回旋若流光，转背落双鸢。胡虏三叹息，兼知五兵权。<br>
　　枪枪突云将，却掩我之妍。多逢剿绝儿，先著祖生鞭。<br>
　　据鞍空矍铄，壮志竟谁宣。蹉跎复来归，忧恨坐相煎。<br>
　　无风难破浪，失计长江边。危苦惜颓光，金波忽三圆。<br>
　　时游敬亭上，闲听松风眠。或弄宛溪月，虚舟信洄沿。<br>
　　颜公二十万，尽付酒家钱。兴发每取之，聊向醉中仙。<br>
　　过此无一事，静谈秋水篇。君从九卿来，水国有丰年。<br>
　　鱼盐满市井，布帛如云烟。下马不作威，冰壶照清川。<br>
　　霜眉邑中叟，皆美太守贤。时时慰风俗，往往出东田。<br>
　　竹马数小儿，拜迎白鹿前。含笑问使君，日晚可回旋。<br>
　　遂归池上酌，掩抑清风弦。曾标横浮云，下抚谢x肩。<br>
　　楼高碧海出，树古青萝悬。光禄紫霞杯，伊昔忝相传。<br>
　　良图扫沙漠，别梦绕旌旃。富贵日成疏，愿言杳无缘。<br>
　　登龙有直道，倚玉阻芳筵。敢献绕朝策，思同郭泰船。<br>
　　何言一水浅，似隔九重天。崔生何傲岸，纵酒复谈玄。<br>
　　身为名公子，英才苦。鸣凤托高梧，凌风何翩翩。<br>
　　安知慕群客，弹剑拂秋莲。<p>卷171_6 「赠宣城赵太守悦」李白<br>
　　赵得宝符盛，山河功业存。三千堂上客，出入拥平原。<br>
　　六国扬清风，英声何喧喧。大贤茂远业，虎竹光南藩。<br>
　　错落千丈松，虬龙盘古根。枝下无俗草，所植唯兰荪。<br>
　　忆在南阳时，始承国士恩。公为柱下史，脱绣归田园。<br>
　　伊昔簪白笔，幽都逐游魂。持斧冠三军，霜清天北门。<br>
　　差池宰两邑，鹗立重飞翻。焚香入兰台，起草多芳言。<br>
　　夔龙一顾重，矫翼凌翔g.赤县扬雷声，强项闻至尊。<br>
　　惊飙颓秀木，迹屈道弥敦。出牧历三郡，所居猛兽奔。<br>
　　迁人同卫鹤，谬上懿公轩。自笑东郭履，侧惭狐白温。<br>
　　闲吟步竹石，精义忘朝昏。憔悴成丑士，风云何足论。<br>
　　猕猴骑土牛，羸马夹双辕。愿借羲皇景，为人照覆盆。<br>
　　溟海不振荡，何由纵鹏鲲。所期玄津白，倜傥假腾N.<p>卷171_7 「赠从弟宣州长史昭」李白<br>
　　淮南望江南，千里碧山对。我行倦过之，半落青天外。<br>
　　宗英佐雄郡，水陆相控带。长川豁中流，千里泻吴会。<br>
　　君心亦如此，包纳无小大。摇笔起风霜，推诚结仁爱。<br>
　　讼庭垂桃李，宾馆罗轩盖。何意苍梧云，飘然忽相会。<br>
　　才将圣不偶，命与时俱背。独立山海间，空老圣明代。<br>
　　知音不易得，抚剑增感慨。当结九万期，中途莫先退。<p>卷171_8 「于五松山赠南陵常赞府」李白<br>
　　为草当作兰，为木当作松。兰秋香风远，松寒不改容。<br>
　　松兰相因依，萧艾徒丰茸。鸡与鸡并食，鸾与鸾同枝。<br>
　　拣珠去沙砾，但有珠相随。远客投名贤，真堪写怀抱。<br>
　　若惜方寸心，待谁可倾倒。虞卿弃赵相，便与魏齐行。<br>
　　海上五百人，同日死田横。当时不好贤，岂传千古名。<br>
　　愿君同心人，于我少留情。寂寂还寂寂，出门迷所适。<br>
　　长铗归来乎，秋风思归客。<p>卷171_9 
「自梁园至敬亭山见会公谈陵阳山水兼期同游因有此赠」李白<br>
　　我随秋风来，瑶草恐衰歇。中途寡名山，安得弄云月。<br>
　　渡江如昨日，黄叶向人飞。敬亭惬素尚，弭棹流清辉。<br>
　　冰谷明且秀，陵峦抱江城。粲粲吴与史，衣冠耀天京。<br>
　　水国饶英奇，潜光卧幽草。会公真名僧，所在即为宝。<br>
　　开堂振白拂，高论横青云。雪山扫粉壁，墨客多新文。<br>
　　为余话幽栖，且述陵阳美。天开白龙潭，月映清秋水。<br>
　　黄山望石柱，突兀谁开张。黄鹤久不来，子安在苍茫。<br>
　　东南焉可穷，山鸟飞绝处。稠叠千万峰，相连入云去。<br>
　　闻此期振策，归来空闭关。相思如明月，可望不可攀。<br>
　　何当移白足，早晚凌苍山。且寄一书札，令予解愁颜。<p>卷171_10 「赠友人三首」李白<br>
　　兰生不当户，别是闲庭草。夙被霜露欺，红荣已先老。<br>
　　谬接瑶华枝，结根君王池。顾无馨香美，叨沐清风吹。<br>
　　馀芳若可佩，卒岁长相随。<br>
　　袖中赵匕首，买自徐夫人。玉匣闭霜雪，经燕复历秦。<br>
　　其事竟不捷，沦落归沙尘。持此愿投赠，与君同急难。<br>
　　荆卿一去后，壮士多摧残。长号易水上，为我扬波澜。<br>
　　凿井当及泉，张帆当济川。廉夫唯重义，骏马不劳鞭。<br>
　　人生贵相知，何必金与钱。<br>
　　慢世薄功业，非无胸中画。谑浪万古贤，以为儿童剧。<br>
　　立产如广费，匡君怀长策。但苦山北寒，谁知道南宅。<br>
　　岁酒上逐风，霜鬓两边白。蜀主思孔明，晋家望安石。<br>
　　时人列五鼎，谈笑期一掷。虎伏被胡尘，渔歌游海滨。<br>
　　弊裘耻妻嫂，长剑托交亲。夫子秉家义，群公难与邻。<br>
　　莫持西江水，空许东溟臣。他日青云去，黄金报主人。<p>卷171_11 「陈情赠友人」李白<br>
　　延陵有宝剑，价重千黄金。观风历上国，暗许故人深。<br>
　　归来挂坟松，万古知其心。懦夫感达节，壮士激青衿。<br>
　　鲍生荐夷吾，一举置齐相。斯人无良朋，岂有青云望。<br>
　　临财不苟取，推分固辞让。后世称其贤，英风邈难尚。<br>
　　论交但若此，友道孰云丧。多君骋逸藻，掩映当时人。<br>
　　舒文振颓波，秉德冠彝伦。卜居乃此地，共井为比邻。<br>
　　清琴弄云月，美酒娱冬春。薄德中见捐，忽之如遗尘。<br>
　　英豪未豹变，自古多艰辛。他人纵以疏，君意宜独亲。<br>
　　奈何成离居，相去复几许。飘风吹云霓，蔽目不得语。<br>
　　投珠冀相报，按剑恐相距。所思采芳兰，欲赠隔荆渚。<br>
　　沉忧心若醉，积恨泪如雨。愿假东壁辉，馀光照贫女。<p>卷171_12 「赠从弟冽」李白<br>
　　楚人不识凤，重价求山鸡。献主昔云是，今来方觉迷。<br>
　　自居漆园北，久别咸阳西。风飘落日去，节变流莺啼。<br>
　　桃李寒未开，幽关岂来蹊。逢君发花萼，若与青云齐。<br>
　　及此桑叶绿，春蚕起中闺。日出布谷鸣，田家拥锄犁。<br>
　　顾余乏尺土，东作谁相携。傅说降霖雨，公输造云梯。<br>
　　羌戎事未息，君子悲涂泥。报国有长策，成功羞执。<br>
　　无由谒明主，杖策还蓬藜。他年尔相访，知我在溪。<p>卷171_13 「赠闾丘处士」李白<br>
　　贤人有素业，乃在沙塘陂。竹影扫秋月，荷衣落古池。<br>
　　闲读山海经，散帙卧遥帷。且耽田家乐，遂旷林中期。<br>
　　野酌劝芳酒，园蔬烹露葵。如能树桃李，为我结茅茨。<p>卷171_14 「赠钱征君少阳（一作送赵云卿）」李白<br>
　　白玉一杯酒，绿杨三月时。春风馀几日，两鬓各成丝。<br>
　　秉烛唯须饮，投竿也未迟。如逢渭川猎，犹可帝王师。<p>卷171_15 「赠宣州灵源寺仲F公」李白<br>
　　敬亭白云气，秀色连苍梧。下映双溪水，如天落镜湖。<br>
　　此中积龙象，独许F公殊。风韵逸江左，文章动海隅。<br>
　　观心同水月，解领得明珠。今日逢支遁，高谈出有无。<p>卷171_16 「赠僧朝美」李白<br>
　　水客凌洪波，长鲸涌溟海。百川随龙舟，嘘吸竟安在。<br>
　　中有不死者，探得明月珠。高价倾宇宙，馀辉照江湖。<br>
　　苞卷金缕褐，萧然若空无。谁人识此宝，窃笑有狂夫。<br>
　　了心何言说，各勉黄金躯。<p>卷171_17 「赠僧行融」李白<br>
　　梁有汤惠休，常从鲍照游。峨眉史怀一，独映陈公出。<br>
　　卓绝二道人，结交凤与麟。行融亦俊发，吾知有英骨。<br>
　　海若不隐珠，骊龙吐明月。大海乘虚舟，随波任安流。<br>
　　赋诗旃檀阁，纵酒鹦鹉洲。待我适东越，相携上白楼。<p>卷171_18 「赠黄山胡公求白鹇」李白<br>
　　请以双白璧，买君双白鹇。白鹇白如锦，白雪耻容颜。<br>
　　照影玉潭里，刷毛琪树间。夜栖寒月静，朝步落花闲。<br>
　　我愿得此鸟，玩之坐碧山。胡公能辍赠，笼寄野人还。<p>卷171_19 「登敬亭山南望怀古，赠窦主簿」李白<br>
　　敬亭一回首，目尽天南端。仙者五六人，常闻此游盘。<br>
　　溪流琴高水，石耸麻姑坛。白龙降陵阳，黄鹤呼子安。<br>
　　羽化骑日月，云行翼鸳鸾。下视宇宙间，四溟皆波澜。<br>
　　汰绝目下事，从之复何难。百岁落半途，前期浩漫漫。<br>
　　强食不成味，清晨起长叹。愿随子明去，炼火烧金丹。<p>卷171_20 「经乱后将避地剡中，留赠崔宣城」李白<br>
　　双鹅飞洛阳，五马渡江徼。何意上东门，胡雏更长啸。<br>
　　中原走豺虎，烈火焚宗庙。太白昼经天，颓阳掩馀照。<br>
　　王城皆荡覆，世路成奔峭。四海望长安，颦眉寡西笑。<br>
　　苍生疑落叶，白骨空相吊。连兵似雪山，破敌谁能料。<br>
　　我垂北溟翼，且学南山豹。崔子贤主人，欢娱每相召。<br>
　　胡床紫玉笛，却坐青云叫。杨花满州城，置酒同临眺。<br>
　　忽思剡溪去，水石远清妙。雪尽天地明，风开湖山貌。<br>
　　闷为洛生咏，醉发吴越调。赤霞动金光，日足森海峤。<br>
　　独散万古意，闲垂一溪钓。猿近天上啼，人移月边棹。<br>
　　无以墨绶苦，来求丹砂要。华发长折腰，将贻陶公诮。<p>卷171_21 「献从叔当涂宰阳冰」李白<br>
　　金镜霾六国，亡新乱天经。焉知高光起，自有羽翼生。<br>
　　萧曹安zj洌耿贾摧偾埂Ｎ峒矣屑靖福杰出圣代英。<br>
　　虽无三台位，不借四豪名。激昂风云气，终协龙虎精。<br>
　　弱冠燕赵来，贤彦多逢迎。鲁连善谈笑，季布折公卿。<br>
　　遥知礼数绝，常恐不合并。惕想结宵梦，素心久已冥。<br>
　　顾惭青云器，谬奉玉樽倾。山阳五百年，绿竹忽再荣。<br>
　　高歌振林木，大笑喧雷霆。落笔洒篆文，崩云使人惊。<br>
　　吐辞又炳焕，五色罗华星。秀句满江国，高才锾焱ァ<br>
　　宰邑艰难时，浮云空古城。居人若S草，扫地无纤茎。<br>
　　惠泽及飞走，农夫尽归耕。广汉水万里，长流玉琴声。<br>
　　雅颂播吴越，还如泰阶平。小子别金陵，来时白下亭。<br>
　　群凤怜客鸟，差池相哀鸣。各拔五色毛，意重泰山轻。<br>
　　赠微所费广，斗水浇长鲸。弹剑歌苦寒，严风起前楹。<br>
　　月衔天门晓，霜落牛渚清。长叹即归路，临川空屏营。<p>卷171_7 「书怀赠南陵常赞府」李白<br>
　　岁星入汉年，方朔见明主。调笑当时人，中天谢云雨。<br>
　　一去麒麟阁，遂将朝市乖。故交不过门，秋草日上阶。<br>
　　当时何特达，独与我心谐。置酒凌R台，欢娱未曾歇。<br>
　　歌动白山，舞回天门月。问我心中事，为君前致辞。<br>
　　君看我才能，何似鲁仲尼。大圣犹不遇，小儒安足悲。<br>
　　云南五月中，频丧渡泸师。毒草杀汉马，张兵夺云旗。<br>
　　至今西二河，流血拥僵尸。将无七擒略，鲁女惜园葵。<br>
　　咸阳天下枢，累岁人不足。虽有数斗玉，不如一盘粟。<br>
　　赖得契宰衡，持钧慰风俗。自顾无所用，辞家方来归。<br>
　　霜惊壮士发，泪满逐臣衣。以此不安席，蹉跎身世违。<br>
　　终当灭卫谤，不受鲁人讥。<p>卷171_8 
「赠汪伦（白游泾县桃花潭，村人汪伦常酝美酒以待白）」李白<br>
　　李白乘舟将欲行，忽闻岸上踏歌声。<br>
　　桃花潭水深千尺，不及汪伦送我情。 
<p>　　　　　　　　　　　　　　　　<p>卷一百七十二<p>卷172_1 
「安陆白兆山桃花岩寄刘侍御绾（作春归桃花岩贻许侍御）」李白<br>
　　云卧三十年，好闲复爱仙。蓬壶虽冥绝，鸾鹤心悠然。<br>
　　归来桃花岩，得憩云窗眠。对岭人共语，饮潭猿相连。<br>
　　时升翠微上，邈若罗浮巅。两岑抱东壑，一嶂横西天。<br>
　　树杂日易隐，崖倾月难圆。芳草换野色，飞萝摇春烟。<br>
　　入远构石室，选幽开上田。独此林下意，杳无区中缘。<br>
　　永辞霜台客，千载方来旋。<p>卷172_2 「淮南卧病书怀，寄蜀中赵征君蕤」李白<br>
　　吴会一浮云，飘如远行客。功业莫从就，岁光屡奔迫。<br>
　　良图俄弃捐，衰疾乃绵剧。古琴藏虚匣，长剑挂空壁。<br>
　　楚冠怀钟仪，越吟比庄舄。国门遥天外，乡路远山隔。<br>
　　朝忆相如台，夜梦子云宅。旅情初结缉，秋气方寂历。<br>
　　风入松下清，露出草间白。故人不可见，幽梦谁与适。<br>
　　寄书西飞鸿，赠尔慰离析。<p>卷172_3 「寄弄月溪吴山人」李白<br>
　　尝闻庞德公，家住洞湖水。终身栖鹿门，不入襄阳市。<br>
　　夫君弄明月，灭景清淮里。高踪邈难追，可与古人比。<br>
　　清扬杳莫睹，白云空望美。待我辞人间，携手访松子。<p>卷172_4 「秋山寄卫尉张卿及王征君」李白<br>
　　何以折相赠，白花青桂枝。月华若夜雪，见此令人思。<br>
　　虽然剡溪兴，不异山阴时。明发怀二子，空吟招隐诗。<p>卷172_5 「望终南山，寄紫阁隐者」李白<br>
　　出门见南山，引领意无限。秀色难为名，苍翠日在眼。<br>
　　有时白云起，天际自舒卷。心中与之然，托兴每不浅。<br>
　　何当造幽人，灭迹栖绝t.<p>卷172_6 「夕霁杜陵登楼，寄韦繇」李白<br>
　　浮阳灭霁景，万物生秋容。登楼送远目，伏槛观群峰。<br>
　　原野旷超缅，关河纷杂重。清晖映竹日，翠色明云松。<br>
　　蹈海寄遐想，还山迷旧踪。徒然迫晚暮，未果谐心胸。<br>
　　结桂空伫立，折麻恨莫从。思君达永夜，长乐闻疏钟。<p>卷172_7 「秋夜宿龙门香山寺奉寄王方城十七丈奉国莹上…幼成令问」李白<br>
　　朝发汝海东，暮栖龙门中。水寒夕波急，木落秋山空。<br>
　　望极九霄迥，赏幽万壑通。目皓沙上月，心清松下风。<br>
　　玉斗横网户，银河耿花宫。兴在趣方逸，欢馀情未终。<br>
　　凤驾忆王子，虎溪怀远公。桂枝坐萧瑟，棣华不复同。<br>
　　流恨寄伊水，盈盈焉可穷。<p>卷172_8 「春日独坐，寄郑明府」李白<br>
　　燕麦青青游子悲，河堤弱柳郁金枝。长条一拂春风去，<br>
　　尽日飘扬无定时。我在河南别离久，那堪坐此对窗牖。<br>
　　情人道来竟不来，何人共醉新丰酒。<p>卷172_9 「寄淮南友人」李白<br>
　　红颜悲旧国，青岁歇芳洲。不待金门诏，空持宝剑游。<br>
　　海云迷驿道，江月隐乡楼。复作淮南客，因逢桂树留。<p>卷172_10 「沙丘城下寄杜甫」李白<br>
　　我来竟何事，高卧沙丘城。城边有古树，日夕连秋声。<br>
　　鲁酒不可醉，齐歌空复情。思君若汶水，浩荡寄南征。<p>卷172_11 
「闻丹丘子于城北营石门幽居中有高凤遗迹仆离群…以寄之」李白<br>
　　春华沧江月，秋色碧海云。离居盈寒暑，对此长思君。<br>
　　思君楚水南，望君淮山北。梦魂虽飞来，会面不可得。<br>
　　畴昔在嵩阳，同衾卧羲皇。绿萝笑簪绂，丹壑贱岩廊。<br>
　　晚途各分析，乘兴任所适。仆在雁门关，君为峨眉客。<br>
　　心悬万里外，影滞两乡隔。长剑复归来，相逢洛阳陌。<br>
　　陌上何喧喧，都令心意烦。迷津觉路失，托势随风翻。<br>
　　以兹谢朝列，长啸归故园。故园恣闲逸，求古散缥帙。<br>
　　久欲入名山，婚娶殊未毕。人生信多故，世事岂惟一。<br>
　　念此忧如焚，怅然若有失。闻君卧石门，宿昔契弥敦。<br>
　　方从桂树隐，不羡桃花源。高风起遐旷，幽人迹复存。<br>
　　松风清瑶瑟，溪月湛芳樽。安居偶佳赏，丹心期此论。<p>卷172_12 「淮阴书怀，寄王宗成（一作王宗城）」李白<br>
　　沙墩至梁苑，二十五长亭。大舶夹双橹，中流鹅鹳鸣。<br>
　　云天扫空碧，川岳涵馀清。飞凫从西来，适与佳兴并。<br>
　　眷言王乔舄，婉娈故人情。复此亲懿会，而增交道荣。<br>
　　沿洄且不定，飘忽怅徂征。暝投淮阴宿，欣得漂母迎。<br>
　　斗酒烹黄鸡，一餐感素诚。予为楚壮士，不是鲁诸生。<br>
　　有德必报之，千金耻为轻。缅书羁孤意，远寄棹歌声。<p>卷172_13 「闻王昌龄左迁龙标，遥有此寄」李白<br>
　　杨花落尽子规啼，闻道龙标过五溪。<br>
　　我寄愁心与明月，随风直到夜郎西。<p>卷172_14 「寄王屋山人孟大融」李白<br>
　　我昔东海上，劳山餐紫霞。亲见安期公，食枣大如瓜。<br>
　　中年谒汉主，不惬还归家。朱颜谢春辉，白发见生涯。<br>
　　所期就金液，飞步登云车。愿随夫子天坛上，<br>
　　闲与仙人扫落花。<p>卷172_15 「忆旧游，寄谯郡元参军」李白<br>
　　忆昔洛阳董糟丘，为余天津桥南造酒楼。<br>
　　黄金白璧买歌笑，一醉累月轻王侯。海内贤豪青云客，<br>
　　就中与君心莫逆。迥山转海不作难，倾情倒意无所惜。<br>
　　我向淮南攀桂枝，君留洛北愁梦思。不忍别，还相随。<br>
　　相随迢迢访仙城，三十六曲水回萦。一溪初入千花明，<br>
　　万壑度尽松风声。银鞍金络倒平地，汉东太守来相迎。<br>
　　紫阳之真人，邀我吹玉笙。餐霞楼上动仙乐，<br>
　　嘈然宛似鸾凤鸣。袖长管催欲轻举，汉中太守醉起舞。<br>
　　手持锦袍覆我身，我醉横眠枕其股。当筵意气凌九霄，<br>
　　星离雨散不终朝，分飞楚关山水遥。余既还山寻故巢，<br>
　　君亦归家渡渭桥。君家严君勇貔虎，作尹并州遏戎虏。<br>
　　五月相呼度太行，摧轮不道羊肠苦。行来北凉岁月深，<br>
　　感君贵义轻黄金。琼杯绮食青玉案，使我醉饱无归心。<br>
　　时时出向城西曲，晋祠流水如碧玉。浮舟弄水箫鼓鸣，<br>
　　微波龙鳞莎草绿。兴来携妓恣经过，其若杨花似雪何。<br>
　　红妆欲醉宜斜日，百尺清潭写翠娥。翠娥婵娟初月辉，<br>
　　美人更唱舞罗衣。清风吹歌入空去，歌曲自绕行云飞。<br>
　　此时行乐难再遇，西游因献长杨赋。北阙青云不可期，<br>
　　东山白首还归去。渭桥南头一遇君，台之北又离群。<br>
　　问余别恨知多少，落花春暮争纷纷。言亦不可尽，<br>
　　情亦不可极。呼儿长跪缄此辞，寄君千里遥相忆。<p>卷172_16 「月夜江行，寄崔员外宗之」李白<br>
　　飘飘江风起，萧飒海树秋。登舻美清夜，挂席移轻舟。<br>
　　月随碧山转，水合青天流。杳如星河上，但觉云林幽。<br>
　　归路方浩浩，徂川去悠悠。徒悲蕙草歇，复听菱歌愁。<br>
　　岸曲迷后浦，沙明瞰前洲。怀君不可见，望远增离忧。<p>卷172_17 「宿白鹭洲，寄杨江宁」李白<br>
　　朝别朱雀门，暮栖白鹭洲。波光摇海月，星影入城楼。<br>
　　望美金陵宰，如思琼树忧。徒令魂入梦，翻觉夜成秋。<br>
　　绿水解人意，为余西北流。因声玉琴里，荡漾寄君愁。<p>卷172_18 「新林浦阻风，寄友人」李白<br>
　　潮水定可信，天风难与期。清晨西北转，薄暮东南吹。<br>
　　以此难挂席，佳期益相思。海月破圆影，菰蒋生绿池。<br>
　　昨日北湖梅，开花已满枝。今朝东门柳，夹道垂青丝。<br>
　　岁物忽如此，我来定几时。纷纷江上雪，草草客中悲。<br>
　　明发新林浦，空吟谢x诗。<p>卷172_19 
「寄韦南陵冰，余江上乘兴访之遇寻颜尚书笑有此赠」李白<br>
　　南船正东风，北船来自缓。江上相逢借问君，<br>
　　语笑未了风吹断。闻君携伎访情人，应为尚书不顾身。<br>
　　堂上三千珠履客，瓮中百斛金陵春。恨我阻此乐，<br>
　　淹留楚江滨。月色醉远客，山花开欲然。春风狂杀人，<br>
　　一日剧三年。乘兴嫌太迟，焚却子猷船。梦见五柳枝，<br>
　　已堪挂马鞭。何日到彭泽，长歌陶令前。<p>卷172_20 「题情深树，寄象公」李白<br>
　　肠断枝上猿，泪添山下樽。白云见我去，亦为我飞翻。<p>卷172_21 「北山独酌，寄韦六」李白<br>
　　巢父将许由，未闻买山隐。道存迹自高，何惮去人近。<br>
　　纷吾下兹岭，地闲喧亦泯。门横群岫开，水凿众泉引。<br>
　　屏高而在云，窦深莫能准。川光昼昏凝，林气夕凄紧。<br>
　　于焉摘朱果，兼得养玄牝。坐月观宝书，拂霜弄瑶轸。<br>
　　倾壶事幽酌，顾影还独尽。念君风尘游，傲尔令自哂。<p>卷172_22 「寄当涂赵少府炎」李白<br>
　　晚登高楼望，木落双江清。寒山饶积翠，秀色连州城。<br>
　　目送楚云尽，心悲胡雁声。相思不可见，回首故人情。<p>卷172_23 「寄东鲁二稚子（在金陵作）」李白<br>
　　吴地桑叶绿，吴蚕已三眠。我家寄东鲁，谁种龟阴田。<br>
　　春事已不及，江行复茫然。南风吹归心，飞堕酒楼前。<br>
　　楼东一株桃，枝叶拂青烟。此树我所种，别来向三年。<br>
　　桃今与楼齐，我行尚未旋。娇女字平阳，折花倚桃边。<br>
　　折花不见我，泪下如流泉。小儿名伯禽，与姊亦齐肩。<br>
　　双行桃树下，抚背复谁怜。念此失次第，肝肠日忧煎。<br>
　　裂素写远意，因之汶阳川。<p>卷172_24 「独酌清溪江石上，寄权昭夷」李白<br>
　　我携一樽酒，独上江祖石。自从天地开，更长几千尺。<br>
　　举杯向天笑，天回日西照。永愿坐此石，长垂严陵钓。<br>
　　寄谢山中人，可与尔同调。<p>卷172_25 「禅房怀友人岑伦」李白<br>
　　婵娟罗浮月，摇艳桂水云。美人竟独往，而我安得群。<br>
　　一朝语笑隔，万里欢情分。沉吟彩霞没，梦寐群芳歇。<br>
　　归鸿渡三湘，游子在百粤。边尘染衣剑，白日凋华发。<br>
　　春风变楚关，秋声落吴山。草木结悲绪，风沙凄苦颜。<br>
　　A来已永久，颓思如循环。飘飘限江裔，想像空留滞。<br>
　　离忧每醉心，别泪徒盈袂。坐愁青天末，出望黄云蔽。<br>
　　目极何悠悠，梅花南岭头。空长灭征鸟，水阔无还舟。<br>
　　宝剑终难托，金囊非易求。归来倘有问，桂树山之幽。 
<p>　　　　　　　　　　　　　　　　<p>卷一百七十三<p>卷173_1 「庐山谣，寄卢侍御虚舟」李白<br>
　　我本楚狂人，凤歌笑孔丘。手持绿玉杖，朝别黄鹤楼。<br>
　　五岳寻仙不辞远，一生好入名山游。庐山秀出南斗傍，<br>
　　屏风九叠云锦张，影落明湖青黛光。金阙前开二峰长，<br>
　　银河倒挂三石梁。香炉瀑布遥相望，回崖沓嶂凌苍苍。<br>
　　翠影红霞映朝日，鸟飞不到吴天长。登高壮观天地间，<br>
　　大江茫茫去不还。黄云万里动风色，白波九道流雪山。<br>
　　好为庐山谣，兴因庐山发。闲窥石镜清我心，<br>
　　谢公行处苍苔没。早服还丹无世情，琴心三叠道初成。<br>
　　遥见仙人彩云里，手把芙蓉朝玉京。先期汗漫九垓上，<br>
　　愿接卢敖游太清。<p>卷173_2 「下寻阳城泛彭蠡，寄黄判官」李白<br>
　　浪动灌婴井，寻阳江上风。开帆入天镜，直向彭湖东。<br>
　　落景转疏雨，晴云散远空。名山发佳兴，清赏亦何穷。<br>
　　石镜挂遥月，香炉灭彩虹。相思俱对此，举目与君同。<p>卷173_3 「书情寄从弟州长史昭」李白<br>
　　自笑客行久，我行定几时。绿杨已可折，攀取最长枝。<br>
　　翩翩弄春色，延伫寄相思。谁言贵此物，意愿重琼蕤。<br>
　　昨梦见惠连，朝吟谢公诗。东风引碧草，不觉生华池。<br>
　　临玩忽云夕，杜鹃夜鸣悲。怀君芳岁歇，庭树落红滋。<p>卷173_4 「寄王汉阳」李白<br>
　　南湖秋月白，王宰夜相邀。锦帐郎官醉，罗衣舞女娇。<br>
　　笛声喧沔鄂，歌曲上云霄。别后空愁我，相思一水遥。<p>卷173_5 「春日归山，寄孟浩然」李白<br>
　　朱绂遗尘境，青山谒梵筵。金绳开觉路，宝筏度迷川。<br>
　　岭树攒飞恚岩花覆谷泉。塔形标海月，楼势出江烟。<br>
　　香气三天下，钟声万壑连。荷秋珠已满，松密盖初圆。<br>
　　鸟聚疑闻法，龙参若护禅。愧非流水韵，叨入伯牙弦。<p>卷173_6 「流夜郎永华寺，寄寻阳群官」李白<br>
　　朝别凌烟楼，贤豪满行舟。暝投永华寺，宾散予独醉。<br>
　　愿结九江流，添成万行泪。写意寄庐岳，何当来此地。<br>
　　天命有所悬，安得苦愁思。<p>卷173_7 「流夜郎至西塞驿，寄裴隐」李白<br>
　　扬帆借天风，水驿苦不缓。平明及西塞，已先投沙伴。<br>
　　回峦引群峰，横蹙楚山断。f冲万壑会，震沓百川满。<br>
　　龙怪潜溟波，俟时救炎旱。我行望雷雨，安得沾枯散。<br>
　　鸟去天路长，人愁春光短。空将泽畔吟，寄尔江南管。<p>卷173_8 「自汉阳病酒归，寄王明府」李白<br>
　　去岁左迁夜郎道，琉璃砚水长枯槁。今年敕放巫山阳，<br>
　　蛟龙笔翰生辉光。圣主还听子虚赋，相如却与论文章。<br>
　　愿扫鹦鹉洲，与君醉百场。啸起白云飞七泽，<br>
　　歌吟渌水动三湘。莫惜连船沽美酒，千金一掷买春芳。<p>卷173_9 「望汉阳柳色，寄王宰」李白<br>
　　汉阳江上柳，望客引东枝。树树花如雪，纷纷乱若丝。<br>
　　春风传我意，草木别前知。寄谢弦歌宰，西来定未迟。<p>卷173_10 「江夏寄汉阳辅录事」李白<br>
　　谁道此水广，狭如一匹练。江夏黄鹤楼，青山汉阳县。<br>
　　大语犹可闻，故人难可见。君草陈琳檄，我书鲁连箭。<br>
　　报国有壮心，龙颜不回眷。西飞精卫鸟，东海何由填。<br>
　　鼓角徒悲鸣，楼船习征战。抽剑步霜月，夜行空庭遍。<br>
　　长呼结浮云，埋没顾荣扇。他日观军容，投壶接高宴。<p>卷173_11 「早春寄王汉阳」李白<br>
　　闻道春还未相识，走傍寒梅访消息。昨夜东风入武阳，<br>
　　陌头杨柳黄金色。碧水浩浩云茫茫，美人不来空断肠。<br>
　　预拂青山一片石，与君连日醉壶觞。<p>卷173_12 「江上寄巴东故人」李白<br>
　　汉水波浪远，巫山云雨飞。东风吹客梦，西落此中时。<br>
　　觉后思白帝，佳人与我违。瞿塘饶贾客，音信莫令稀。<p>卷173_13 「江上寄元六林宗」李白<br>
　　霜落江始寒，枫叶绿未脱。客行悲清秋，永路苦不达。<br>
　　沧波眇川汜，白日隐天末。停棹依林峦，惊猿相叫聒。<br>
　　夜分河汉转，起视溟涨阔。凉风何萧萧，流水鸣活活。<br>
　　浦沙净如洗，海月明可掇。兰交空怀思，琼树讵解渴。<br>
　　勖哉沧洲心，岁晚庶不夺。幽赏颇自得，兴远与谁豁。<p>卷173_14 「寄从弟宣州长史昭」李白<br>
　　尔佐宣州郡，守官清且闲。常夸云月好，邀我敬亭山。<br>
　　五落洞庭叶，三江游未还。相思不可见，叹息损朱颜。<p>卷173_15 「泾溪东亭寄郑少府谔」李白<br>
　　我游东亭不见君，沙上行将白鹭群。白鹭行时散飞去，<br>
　　又如雪点青山云。欲往泾溪不辞远，龙门蹙波虎眼转。<br>
　　杜鹃花开春已阑，归向陵阳钓鱼晚。<p>卷173_16 「宣州九日闻崔四侍御与宇文太守游敬亭…寄崔侍御二首」李白<br>
　　九日茱萸熟，插鬓伤早白。登高望山海，满目悲古昔。<br>
　　远访投沙人，因为逃名客。故交竟谁在，独有崔亭伯。<br>
　　重阳不相知，载酒任所适。手持一枝菊，调笑二千石。<br>
　　日暮岸帻归，传呼隘阡陌。彤b双白鹿，宾从何辉赫。<br>
　　夫子在其间，遂成云霄隔。良辰与美景，两地方虚掷。<br>
　　晚从南峰归，萝月下水壁。却登郡楼望，松色寒转碧。<br>
　　咫尺不可亲，弃我如遗舄。<br>
　　九卿天上落，五马道傍来。列戟朱门晓，褰帏碧嶂开。<br>
　　登高望远海，召客得英才。紫绶欢情洽，黄花逸兴催。<br>
　　山从图上见，溪即镜中回。遥羡重阳作，应过戏马台。<p>卷173_17 「寄崔侍御」李白<br>
　　宛溪霜夜听猿愁，去国长为不系舟。独怜一雁飞南海，<br>
　　却羡双溪解北流。高人屡解陈蕃榻，过客难登谢x楼。<br>
　　此处别离同落叶，朝朝分散敬亭秋。<p>卷173_18 
「泾溪南蓝山下有落星潭可以卜筑余泊舟石上寄何判官昌浩」李白<br>
　　蓝岑竦天壁，突兀如鲸额。奔蹙横澄潭，势吞落星石。<br>
　　沙带秋月明，水摇寒山碧。佳境宜缓棹，清辉能留客。<br>
　　恨君阻欢游，使我自惊惕。所期俱卜筑，结茅炼金液。<p>卷173_19 「早过漆林渡，寄万巨」李白<br>
　　西经大蓝山，南来漆林渡。水色倒空青，林烟横积素。<br>
　　漏流昔吞翕，沓浪竞奔注。潭落天上星，龙开水中雾。<br>
　　i岩注公栅，突兀陈焦墓。岭峭纷上干，川明屡回顾。<br>
　　因思万夫子，解渴同琼树。何日睹清光，相欢咏佳句。<p>卷173_20 
「游敬亭寄崔侍御（一本作登古城望府中寄崔侍御）」李白<br>
　　我家敬亭下，辄继谢公作。相去数百年，风期宛如昨。<br>
　　登高素秋月，下望青山郭。俯视鸳鹭群，饮啄自鸣跃。<br>
　　夫子虽蹭蹬，瑶台雪中鹤。独立窥浮云，其心在寥廓。<br>
　　时来顾我笑，一饭葵与藿。世路如秋风，相逢尽萧索。<br>
　　腰间玉具剑，意许无遗诺。壮士不可轻，相期在云阁。<p>卷173_21 「三山望金陵，寄殷淑」李白<br>
　　三山怀谢x，水澹望长安。芜没河阳县，秋江正北看。<br>
　　卢龙霜气冷，T鹊月光寒。耿耿忆琼树，天涯寄一欢。<p>卷173_22 
「自金陵溯流过白璧山玩月达天门，寄句容王主簿」李白<br>
　　沧江溯流归，白璧见秋月。秋月照白璧，皓如山阴雪。<br>
　　幽人停宵征，贾客忘早发。进帆天门山，回首牛渚没。<br>
　　川长信风来，日出宿雾歇。故人在咫尺，新赏成胡越。<br>
　　寄君青兰花，惠好庶不绝。<p>卷173_23 「寄上吴王三首」李白<br>
　　淮王爱八公，携手绿云中。小子忝枝叶，亦攀丹桂丛。<br>
　　谬以词赋重，而将枚马同。何日背淮水，东之观土风。<br>
　　坐啸庐江静，闲闻进玉觞。去时无一物，东壁挂胡床。<br>
　　英明庐江守，声誉广平籍。洒扫黄金台，招邀青云客。<br>
　　客曾与天通，出入清禁中。襄王怜宋玉，愿入兰台宫。 
<p>　　　　　　　　　　　　　　　　<p>卷一百七十四<p>卷174_1 「秋日鲁郡尧祠亭上宴别杜补阙、范侍御」李白<br>
　　我觉秋兴逸，谁云秋兴悲。山将落日去，水与晴空宜。<br>
　　鲁酒白玉壶，送行驻金羁。歇鞍憩古木，解带挂横枝。<br>
　　歌鼓川上亭，曲度神飙吹。云归碧海夕，雁没青天时。<br>
　　相失各万里，茫然空尔思。<p>卷174_2 「别鲁颂」李白<br>
　　谁道泰山高，下却鲁连节。谁云秦军众，摧却鲁连舌。<br>
　　独立天地间，清风洒兰雪。夫子还倜傥，攻文继前烈。<br>
　　错落石上松，无为秋霜折。赠言镂宝刀，千岁庶不灭。<p>卷174_3 「别中都明府兄」李白<br>
　　吾兄诗酒继陶君，试宰中都天下闻。东楼喜奉连枝会，<br>
　　南陌愁为落叶分。城隅渌水明秋日，海上青山隔暮云。<br>
　　取醉不辞留夜月，雁行中断惜离群。<p>卷174_4 「梦游天姥吟留别（一作别东鲁诸公）」李白<br>
　　海客谈瀛洲，烟涛微茫信难求。越人语天姥，<br>
　　云霓明灭或可睹。天姥连天向天横，势拔五岳掩赤城。<br>
　　天台四万八千丈，对此欲倒东南倾。我欲因之梦吴越，<br>
　　一夜飞度镜湖月。湖月照我影，送我至剡溪。<br>
　　谢公宿处今尚在，渌水荡漾清猿啼。脚著谢公屐，<br>
　　身登青云梯。半壁见海日，空中闻天鸡。<br>
　　千岩万转路不定，迷花倚石忽已暝。熊咆龙吟殷岩泉，<br>
　　栗深林兮惊层巅。云青青兮欲雨，水澹澹兮生烟。<br>
　　列缺霹雳，丘峦崩摧。洞天石扇，訇然中开。<br>
　　青冥浩荡不见底，日月照耀金银台。霓为衣兮风为马，<br>
　　云之君兮纷纷而来下。虎鼓瑟兮鸾回车，<br>
　　仙之人兮列如麻。忽魂悸以魄动，U惊起而长嗟。<br>
　　惟觉时之枕席，失向来之烟霞。世间行乐亦如此，<br>
　　古来万事东流水。别君去时何时还，且放白鹿青崖间，<br>
　　须行即骑访名山。安能摧眉折腰事权贵，<br>
　　使我不得开心颜。<p>卷174_5 「留别曹南群官之江南」李白<br>
　　我昔钓白龙，放龙溪水傍。道成本欲去，挥手凌苍苍。<br>
　　时来不关人，谈笑游轩皇。献纳少成事，归休辞建章。<br>
　　十年罢西笑，览镜如秋霜。闭剑琉璃匣，炼丹紫翠房。<br>
　　身佩豁落图，腰垂虎Q囊。仙人驾彩凤，志在穷遐荒。<br>
　　恋子四五人，裴回未翱翔。东流送白日，骤歌兰蕙芳。<br>
　　仙宫两无从，人间久摧藏。范蠡说句践，屈平去怀王。<br>
　　飘飘紫霞心，流浪忆江乡。愁为万里别，复此一衔觞。<br>
　　淮水帝王州，金陵绕丹阳。楼台照海色，衣马摇川光。<br>
　　及此北望君，相思泪成行。朝云落梦渚，瑶草空高堂。<br>
　　帝子隔洞庭，青枫满潇湘。怀君路绵邈，览古情凄凉。<br>
　　登岳眺百川，杳然万恨长。知恋峨眉去，弄景偶骑羊。<p>卷174_6 「留别于十一兄逖、裴十三游塞垣」李白<br>
　　太公渭川水，李斯上蔡门。钓周猎秦安黎元，<br>
　　小鱼su兔何足言。天张云卷有时节，吾徒莫叹羝触藩。<br>
　　于公白首大梁野，使人怅望何可论。既知朱亥为壮士，<br>
　　且愿束心秋毫里。秦赵虎争血中原，当去抱关救公子。<br>
　　裴生览千古，龙鸾炳文章。悲吟雨雪动林木，<br>
　　放书辍剑思高堂。劝尔一杯酒，拂尔裘上霜。<br>
　　尔为我楚舞，吾为尔楚歌。且探虎穴向沙漠，<br>
　　鸣鞭走马凌黄河。耻作易水别，临岐泪滂沱。<p>卷174_7 「留别王司马嵩」李白<br>
　　鲁连卖谈笑，岂是顾千金。陶朱虽相越，本有五湖心。<br>
　　余亦南阳子，时为梁甫吟。苍山容偃蹇，白日惜颓侵。<br>
　　愿一佐明主，功成还旧林。西来何所为，孤剑托知音。<br>
　　鸟爱碧山远，鱼游沧海深。呼鹰过上蔡，卖畚向嵩岑。<br>
　　他日闲相访，丘中有素琴。<p>卷174_8 「夜别张五」李白<br>
　　吾多张公子，别酌酣高堂。听歌舞银烛，把酒轻罗裳。<br>
　　横笛弄秋月，琵琶弹陌桑。龙泉解锦带，为尔倾千觞。<p>卷174_9 「魏郡别苏明府因北游」李白<br>
　　魏都接燕赵，美女夸芙蓉。淇水流碧玉，舟车日奔冲。<br>
　　青楼夹两岸，万室喧歌钟。天下称豪贵，游此每相逢。<br>
　　洛阳苏季子，剑戟森词锋。六印虽未佩，轩车若飞龙。<br>
　　黄金数百镒，白璧有几双。散尽空掉臂，高歌赋还邛。<br>
　　落魄乃如此，何人不相从。远别隔两河，云山杳千重。<br>
　　何时更杯酒，再得论心胸。<p>卷174_10 「留别西河刘少府」李白<br>
　　秋发已种种，所为竟无成。闲倾鲁壶酒，笑对刘公荣。<br>
　　谓我是方朔，人间落岁星。白衣千万乘，何事去天庭。<br>
　　君亦不得意，高歌羡鸿冥。世人若醯鸡，安可识梅生。<br>
　　虽为刀笔吏，缅怀在赤城。余亦如流萍，随波乐休明。<br>
　　自有两少妾，双骑骏马行。东山春酒绿，归隐谢浮名。<p>卷174_11 「颍阳别元丹丘之淮阳」李白<br>
　　吾将元夫子，异姓为天伦。本无轩裳契，素以烟霞亲。<br>
　　尝恨迫世网，铭意俱未伸。松柏虽寒苦，羞逐桃李春。<br>
　　悠悠市朝间，玉颜日缁磷。所失重山岳，所得轻埃尘。<br>
　　精魄渐芜秽，衰老相凭因。我有锦囊诀，可以持君身。<br>
　　当餐黄金药，去为紫阳宾。万事难并立，百年犹崇晨。<br>
　　别尔东南去，悠悠多悲辛。前志庶不易，远途期所遵。<br>
　　已矣归去来，白云飞天津。<p>卷174_12 「留别广陵诸公（一作留别邯郸故人）」李白<br>
　　忆昔作少年，结交赵与燕。金羁络骏马，锦带横龙泉。<br>
　　寸心无疑事，所向非徒然。晚节觉此疏，猎精草太玄。<br>
　　空名束壮士，薄俗弃高贤。中回圣明顾，挥翰凌云烟。<br>
　　骑虎不敢下，攀龙忽堕天。还家守清真，孤洁励秋蝉。<br>
　　炼丹费火石，采药穷山川。卧海不关人，租税辽东田。<br>
　　乘兴忽复起，棹歌溪中船。临醉谢葛强，山公欲倒鞭。<br>
　　狂歌自此别，垂钓沧浪前。<p>卷174_13 「广陵赠别」李白<br>
　　玉瓶沽美酒，数里送君还。系马垂杨下，衔杯大道间。<br>
　　天边看渌水，海上见青山。兴罢各分袂，何须醉别颜。<p>卷174_14 「感时留别从兄徐王延年、从弟延陵」李白<br>
　　天籁何参差，噫然大块吹。玄元包橐a，紫气何逶迤。<br>
　　七叶运皇化，千龄光本支。仙风生指树，大雅歌螽斯。<br>
　　诸王若鸾虬，肃穆列藩维。哲兄锡茅土，圣代罗荣滋。<br>
　　九卿领徐方，七步继陈思。伊昔全盛日，雄豪动京师。<br>
　　冠剑朝凤阙，楼船侍龙池。鼓钟出朱邸，金翠照丹墀。<br>
　　君王一顾盼，选色献蛾眉。列戟十八年，未曾辄迁移。<br>
　　大臣小喑呜，谪窜天南垂。长沙不足舞，贝锦且成诗。<br>
　　佐郡浙江西，病闲绝驱驰。阶轩日苔藓，鸟雀噪檐帷。<br>
　　时乘平肩舆，出入畏人知。北宅聊偃憩，欢愉恤茕嫠。<br>
　　羞言梁苑地，@赫耀旌旗。兄弟八九人，吴秦各分离。<br>
　　大贤达机兆，岂独虑安危。小子谢麟阁，雁行忝肩随。<br>
　　令弟字延陵，凤毛出天姿。清英神仙骨，芬馥兰蕤。<br>
　　梦得春草句，将非惠连谁。深心紫河车，与我特相宜。<br>
　　金膏犹罔象，玉液尚磷缁。伏枕寄宾馆，宛同清漳湄。<br>
　　药物多见馈，珍羞亦兼之。谁道溟渤深，犹言浅恩慈。<br>
　　鸣蝉游子意，促织念归期。骄阳何太赫，海水烁龙龟。<br>
　　百川尽凋枯，舟楫阁中逵。策马摇凉月，通宵出郊圻。<br>
　　泣别目眷眷，伤心步迟迟。愿言保明德，王室伫清夷。<br>
　　掺袂何所道，援毫投此辞。<p>卷174_15 「别储邕之剡中」李白<br>
　　借问剡中道，东南指越乡。舟从广陵去，水入会稽长。<br>
　　竹色溪下绿，荷花镜里香。辞君向天姥，拂石卧秋霜。<p>卷174_16 「留别金陵诸公」李白<br>
　　海水昔飞动，三龙纷战争。钟山危波澜，倾侧骇奔鲸。<br>
　　黄旗一扫荡，割壤开吴京。六代更霸王，遗迹见都城。<br>
　　至今秦淮间，礼乐秀群英。地扇邹鲁学，诗腾颜谢名。<br>
　　五月金陵西，祖余白下亭。欲寻庐峰顶，先绕汉水行。<br>
　　香炉紫烟灭，瀑布落太清。若攀星辰去，挥手缅含情。<p>卷174_17 「口号（一作口号留别金陵诸公）」李白<br>
　　食出野田美，酒临远水倾。东流若未尽，应见别离情。<p>卷174_18 「金陵酒肆留别」李白<br>
　　风吹柳花满店香，吴姬压酒唤客尝。金陵子弟来相送，<br>
　　欲行不行各尽觞。请君试问东流水，别意与之谁短长。<p>卷174_19 「金陵白下亭留别」李白<br>
　　驿亭三杨树，正当白下门。吴烟暝长条，汉水啮古根。<br>
　　向来送行处，回首阻笑言。别后若见之，为余一攀翻。<p>卷174_20 「别东林寺僧」李白<br>
　　东林送客处，月出白猿啼。笑别庐山远，何烦过虎溪。<p>卷174_21 「窜夜郎，于乌江留别宗十六Z」李白<br>
　　君家全盛日，台鼎何陆离。斩鳌翼娲皇，炼石补天维。<br>
　　一回日月顾，三入凤凰池。失势青门傍，种瓜复几时。<br>
　　犹会众宾客，三千光路歧。皇恩雪愤懑，松柏含荣滋。<br>
　　我非东床人，令姊忝齐眉。浪迹未出世，空名动京师。<br>
　　适遭云罗解，翻谪夜郎悲。拙妻莫邪剑，及此二龙随。<br>
　　惭君湍波苦，千里远从之。白帝晓猿断，黄牛过客迟。<br>
　　遥瞻明月峡，西去益相思。<p>卷174_22 「留别龚处士」李白<br>
　　龚子栖闲地，都无人世喧。柳深陶令宅，竹暗辟疆园。<br>
　　我去黄牛峡，遥愁白帝猿。赠君卷草，心断竟何言。<p>卷174_23 「赠别郑判官」李白<br>
　　窜逐勿复哀，惭君问寒灰。浮云本无意，吹落章华台。<br>
　　远别泪空尽，长愁心已摧。二年吟泽畔，憔悴几时回。<p>卷174_24 「黄鹤楼送孟浩然之广陵」李白<br>
　　故人西辞黄鹤楼，烟花三月下扬州。<br>
　　孤帆远影碧山尽，唯见长江天际流。<p>卷174_25 
「将游衡岳，过汉阳双松亭，留别族弟浮屠谈皓」李白<br>
　　秦欺赵氏璧，却入邯郸宫。本是楚家玉，还来荆山中。<br>
　　丹彩泻沧溟，精辉凌白虹。青蝇一相点，流落此时同。<br>
　　卓绝道门秀，谈玄乃支公。延萝结幽居，剪竹绕芳丛。<br>
　　凉花拂户牖，天籁鸣虚空。忆我初来时，蒲萄开景风。<br>
　　今兹大火落，秋叶黄梧桐。水色梦沅湘，长沙去何穷。<br>
　　寄书访衡峤，但与南飞鸿。<p>卷174_26 「留别贾舍人至二首」李白<br>
　　大梁白云起，飘u来南洲。裴回苍梧野，十见罗浮秋。<br>
　　鳌\山海倾，四溟扬洪流。意欲托孤凤，从之摩天游。<br>
　　凤苦道路难，翱翔还昆丘。不肯衔我去，哀鸣惭不周。<br>
　　远客谢主人，明珠难暗投。拂拭倚天剑，西登岳阳楼。<br>
　　长啸万里风，扫清胸中忧。谁念刘越石，化为绕指柔。<br>
　　秋风吹胡霜，凋此檐下芳。折芳怨岁晚，离别凄以伤。<br>
　　谬攀青琐贤，延我于北堂。君为长沙客，我独之夜郎。<br>
　　劝此一杯酒，岂惟道路长。割珠两分赠，寸心贵不忘。<br>
　　何必儿女仁，相看泪成行。<p>卷174_27 「渡荆门送别」李白<br>
　　流远荆门外，来从楚国游。山随平野尽，江入大荒流。<br>
　　月下飞天镜，云生结海楼。仍连故乡水，万里送行舟。<p>卷174_28 「闻李太尉大举秦兵百万出征东南懦夫请缨…崔侍御十九韵」李白<br>
　　秦出天下兵，蹴踏燕赵倾。黄河饮马竭，赤羽连天明。<br>
　　太尉杖旄钺，云旗绕彭城。三军受号令，千里肃雷霆。<br>
　　函谷绝飞鸟，武关拥连营。意在斩巨鳌，何论长鲸。<br>
　　恨无左车略，多愧鲁连生。拂剑照严霜，雕戈N胡缨。<br>
　　愿雪会稽耻，将期报恩荣。半道谢病还，无因东南征。<br>
　　亚夫未见顾，剧孟阻先行。天夺壮士心，长吁别吴京。<br>
　　金陵遇太守，倒屣相逢迎。群公咸祖饯，四座罗朝英。<br>
　　初发临沧观，醉栖征虏亭。旧国见秋月，长江流寒声。<br>
　　帝车信回转，河汉复纵横。孤凤向西海，飞鸿辞北溟。<br>
　　因之出寥廓，挥手谢公卿。<p>卷174_29 「别韦少府」李白<br>
　　西出苍龙门，南登白鹿原。欲寻商山皓，犹恋汉皇恩。<br>
　　水国远行迈，仙经深讨论。洗心向溪月，清耳敬亭猿。<br>
　　筑室在人境，闭门无世喧。多君枉高驾，赠我以微言。<br>
　　交乃意气合，道因风雅存。别离有相思，瑶瑟与金樽。<p>卷174_30 「南陵别儿童入京」李白<br>
　　白酒新熟山中归，黄鸡啄黍秋正肥。呼童烹鸡酌白酒，<br>
　　儿女嬉笑牵人衣。高歌取醉欲自慰，起舞落日争光辉。<br>
　　游说万乘苦不早，著鞭跨马涉远道。会稽愚妇轻买臣，<br>
　　余亦辞家西入秦。仰天大笑出门去，我辈岂是蓬蒿人。<p>卷174_31 「别山僧」李白<br>
　　何处名僧到水西，乘舟弄月宿泾溪。平明别我上山去，<br>
　　手携金策踏云梯。腾身转觉三天近，举足回看万岭低。<br>
　　谑浪肯居支遁下，风流还与远公齐。此度别离何日见，<br>
　　相思一夜暝猿啼。<p>卷174_32 「赠别王山人归布山」李白<br>
　　王子析道论，微言破秋毫。还归布山隐，兴入天云高。<br>
　　尔去安可迟，瑶草恐衰歇。我心亦怀归，屡梦松上月。<br>
　　傲然遂独往，长啸开岩扉。林壑久已芜，石道生蔷薇。<br>
　　愿言弄笙鹤，岁晚来相依。<p>卷174_33 「江夏别宋之悌」李白<br>
　　楚水清若空，遥将碧海通。人分千里外，兴在一杯中。<br>
　　谷鸟吟晴日，江猿啸晚风。平生不下泪，于此泣无穷。 
<p>　　　　　　　　　　　　　　　　<p>卷一百七十五<p>卷175_1 「南阳送客」李白<br>
　　斗酒勿为薄，寸心贵不忘。坐惜故人去，偏令游子伤。<br>
　　离颜怨芳草，春思结垂杨。挥手再三别，临岐空断肠。<p>卷175_2 「送张舍人之江东」李白<br>
　　张翰江东去，正值秋风时。天清一雁远，海阔孤帆迟。<br>
　　白日行欲暮，沧波杳难期。吴洲如见月，千里幸相思。<p>卷175_3 「送王屋山人魏万还王屋」李白<br>
　　仙人东方生，浩荡弄云海。沛然乘天游，独往失所在。<br>
　　魏侯继大名，本家聊摄城。卷舒入元化，迹与古贤并。<br>
　　十三弄文史，挥笔如振绮。辩折田巴生，心齐鲁连子。<br>
　　西涉清洛源，颇惊人世喧。采秀卧王屋，因窥洞天门。<br>
　　A来游嵩峰，羽客何双双。朝携月光子，暮宿玉女窗。<br>
　　鬼谷上窈窕，龙潭下奔。东浮汴河水，访我三千里。<br>
　　逸兴满吴云，飘u浙江汜。挥手杭越间，樟亭望潮还。<br>
　　涛卷海门石，云横天际山。白马走素车，雷奔骇心颜。<br>
　　遥闻会稽美，且度耶溪水。万壑与千岩，峥嵘镜湖里。<br>
　　秀色不可名，清辉满江城。人游月边去，舟在空中行。<br>
　　此中久延伫，入剡寻王许。笑读曹娥碑，沉吟黄绢语。<br>
　　天台连四明，日入向国清。五峰转月色，百里行松声。<br>
　　灵溪咨沿越，华顶殊超忽。石梁横青天，侧足履半月。<br>
　　忽然思永嘉，不惮海路赊。挂席历海峤，回瞻赤城霞。<br>
　　赤城渐微没，孤屿前i兀。水续万古流，亭空千霜月。<br>
　　缙云川谷难，石门最可观。瀑布挂北斗，莫穷此水端。<br>
　　喷壁洒素雪，空魃昼寒。却思恶溪去，宁惧恶溪恶。<br>
　　咆哮七十滩，水石相喷薄。路创李北海，岩开谢康乐。<br>
　　松风和猿声，搜索连洞壑。径出梅花桥，双溪纳归潮。<br>
　　落帆金华岸，赤松若可招。沈约八咏楼，城西孤i.<br>
　　i四荒外，旷望群川会。云卷天地开，波连浙西大。<br>
　　乱流新安口，北指严光濑。钓台碧云中，邈与苍岭对。<br>
　　稍稍来吴都，裴回上姑苏。烟绵横九疑，漭荡见五湖。<br>
　　目极心更远，悲歌但长吁。回桡楚江滨，挥策扬子津。<br>
　　身著日本裘，昂藏出风尘。五月造我语，知非人。<br>
　　相逢乐无限，水石日在眼。徒干五诸侯，不致百金产。<br>
　　吾友扬子云，弦歌播清芬。虽为江宁宰，好与山公群。<br>
　　乘兴但一行，且知我爱君。君来几何时，仙台应有期。<br>
　　东窗绿玉树，定长三五枝。至今天坛人，当笑尔归迟。<br>
　　我苦惜远别，茫然使心悲。黄河若不断，白首长相思。<p>卷175_4 「送当涂赵少府赴长芦」李白<br>
　　我来扬都市，送客回轻s.因夸楚太子，便睹广陵涛。<br>
　　仙尉赵家玉，英风凌四豪。维舟至长芦，目送烟云高。<br>
　　摇扇对酒楼，持袂把蟹螯。前途倘相思，登岳一长谣。<p>卷175_5 「送友人寻越中山水」李白<br>
　　闻道稽山去，偏宜谢客才。千岩泉洒落，万壑树萦回。<br>
　　东海横秦望，西陵绕越台。湖清霜镜晓，涛白雪山来。<br>
　　八月枚乘笔，三吴张翰杯。此中多逸兴，早晚向天台。<p>卷175_6 「送族弟凝之滁求婚崔氏」李白<br>
　　与尔情不浅，忘筌已得鱼。玉台挂宝镜，持此意何如。<br>
　　坦腹东床下，由来志气疏。遥知向前路，掷果定盈车。<p>卷175_7 「送友人游梅湖」李白<br>
　　送君游梅湖，应见梅花发。有使寄我来，无令红芳歇。<br>
　　暂行新林浦，定醉金陵月。莫惜一雁书，音尘坐胡越。<p>卷175_8 「送崔十二游天竺寺」李白<br>
　　还闻天竺寺，梦想怀东越。每年海树霜，桂子落秋月。<br>
　　送君游此地，已属流芳歇。待我来岁行，相随浮溟渤。<p>卷175_9 「送杨山人归天台」李白<br>
　　客有思天台，东行路超忽。涛落浙江秋，沙明浦阳月。<br>
　　今游方厌楚，昨梦先归越。且尽秉烛欢，无辞凌晨发。<br>
　　我家小阮贤，剖竹赤城边。诗人多见重，官烛未曾然。<br>
　　兴引登山屐，情催泛海船。石桥如可度，携手弄云烟。<p>卷175_10 「送温处士归黄山白鹅峰旧居」李白<br>
　　黄山四千仞，三十二莲峰。丹崖夹石柱，菡萏金芙蓉。<br>
　　伊昔升绝顶，下窥天目松。仙人炼玉处，羽化留馀踪。<br>
　　亦闻温伯雪，独往今相逢。采秀辞五岳，攀岩历万重。<br>
　　归休白鹅岭，渴饮丹砂井。凤吹我时来，云车尔当整。<br>
　　去去陵阳东，行行芳桂丛。回溪十六度，碧嶂尽晴空。<br>
　　他日还相访，乘桥蹑彩虹。<p>卷175_11 「送方士赵叟之东平」李白<br>
　　长桑晓洞视，五藏无全牛。赵叟得秘诀，还从方士游。<br>
　　西过获麟台，为我吊孔丘。念别复怀古，潸然空泪流。<p>卷175_12 「送韩准、裴政、孔巢父还山」李白<br>
　　猎客张兔D，不能挂龙虎。所以青云人，高歌在岩户。<br>
　　韩生信英彦，裴子含清真。孔侯复秀出，俱与云霞亲。<br>
　　峻节凌远松，同衾卧盘石。斧冰嗽寒泉，三子同二屐。<br>
　　时时或乘兴，往往云无心。出山揖牧伯，长啸轻衣簪。<br>
　　昨宵梦里还，云弄竹溪月。今晨鲁东门，帐饮与君别。<br>
　　雪崖滑去马，萝径迷归人。相思若烟草，历乱无冬春。<p>卷175_13 「送杨少府赴选」李白<br>
　　大国置衡镜，准平天地心。群贤无邪人，朗鉴穷情深。<br>
　　吾君咏南风，衮冕弹鸣琴。时泰多美士，京国会缨簪。<br>
　　山苗落涧底，幽松出高岑。夫子有盛才，主司得球琳。<br>
　　流水非郑曲，前行遇知音。衣工剪绮绣，一误伤千金。<br>
　　何惜刀尺馀，不裁寒女衾。我非弹冠者，感别但开襟。<br>
　　空谷无白驹，贤人岂悲吟。大道安弃物，时来或招寻。<br>
　　尔见山吏部，当应无陆沉。<p>卷175_14 「对雪奉饯任城六父秩满归京」李白<br>
　　龙虎谢鞭策，g鸾不司晨。君看海上鹤，何似笼中鹑。<br>
　　独用天地心，浮云乃吾身。虽将簪组狎，若与烟霞亲。<br>
　　季父有英风，白眉超常伦。一官即梦寐，脱屣归西秦。<br>
　　窦公敞华筵，墨客尽来臻。燕歌落胡雁，郢曲回阳春。<br>
　　征马百度嘶，游车动行尘。踌躇未忍去，恋此四座人。<br>
　　饯离驻高驾，惜别空殷勤。何时竹林下，更与步兵邻。<p>卷175_15 「鲁郡尧祠送吴五之琅琊」李白<br>
　　尧没三千岁，青松古庙存。送行奠桂酒，拜舞清心魂。<br>
　　日色促归人，连歌倒芳樽。马嘶俱醉起，分手更何言。<p>卷175_16 
「鲁郡尧祠送窦明府薄华还西京（时久病初起作）」李白<br>
　　朝策犁眉m，举鞭力不堪。强扶愁疾向何处，<br>
　　角巾微服尧祠南。长杨扫地不见日，石门喷作金沙潭。<br>
　　笑夸故人指绝境，山光水色青于蓝。庙中往往来击鼓，<br>
　　尧本无心尔何苦。门前长跪双石人，有女如花日歌舞。<br>
　　银鞍绣毂往复回，簸林蹶石鸣风雷。远烟空翠时明灭，<br>
　　白鸥历乱长飞雪。红泥亭子赤阑干，碧流环转青锦湍。<br>
　　深沉百丈洞海底，那知不有蛟龙蟠。<br>
　　君不见绿珠潭水流东海，绿珠红粉沉光彩。<br>
　　绿珠楼下花满园，今日曾无一枝在。昨夜秋声阊阖来，<br>
　　洞庭木落骚人哀。遂将三五少年辈，登高远望形神开。<br>
　　生前一笑轻九鼎，魏武何悲铜雀台。我歌白云倚窗牖，<br>
　　尔闻其声但挥手。长风吹月度海来，遥劝仙人一杯酒。<br>
　　酒中乐酣宵向分，举觞酹尧尧可闻。<br>
　　何不令皋繇拥_横八极，直上青天挥浮云。<br>
　　高阳小饮真琐琐，山公酩酊何如我。竹林七子去道赊，<br>
　　兰亭雄笔安足夸。尧祠笑杀五湖水，至今憔悴空荷花。<br>
　　尔向西秦我东越，暂向瀛洲访金阙。蓝田太白若可期，<br>
　　为余扫洒石上月。<p>卷175_17 「金乡送韦八之西京」李白<br>
　　客自长安来，还归长安去。狂风吹我心，西挂咸阳树。<br>
　　此情不可道，此别何时遇。望望不见君，连山起烟雾。<p>卷175_18 「送薛九被谗去鲁」李白<br>
　　宋人不辨玉，鲁贱东家丘。我笑薛夫子，胡为两地游。<br>
　　黄金消众口，白璧竟难投。梧桐生蒺藜，绿竹乏佳实。<br>
　　凤凰宿谁家，遂与群鸡匹。田家养老马，穷士归其门。<br>
　　蛾眉笑K者，宾客去平原。却斩美人首，三千还骏奔。<br>
　　毛公一挺剑，楚赵两相存。孟尝习狡兔，三窟赖冯谖。<br>
　　信陵夺兵符，为用侯生言。春申一何愚，刎首为李园。<br>
　　贤哉四公子，抚掌黄泉里。借问笑何人，笑人不好士。<br>
　　尔去且勿喧，桃李竟何言。沙丘无漂母，谁肯饭王孙。<p>卷175_19 
「单父东楼秋夜送族弟沈之秦（时凝弟在席）」李白<br>
　　尔从咸阳来，问我何劳苦。沐猴而冠不足言，<br>
　　身骑土牛滞东鲁。沈弟欲行凝弟留，孤飞一雁秦云秋。<br>
　　坐来黄叶落四五，北斗已挂西城楼。丝桐感人弦亦绝，<br>
　　满堂送君皆惜别。卷帘见月清兴来，疑是山阴夜中雪。<br>
　　明日斗酒别，惆怅清路尘。遥望长安日，不见长安人。<br>
　　长安宫阙九天上，此地曾经为近臣。一朝复一朝，<br>
　　发白心不改。屈原憔悴滞江潭，亭伯流离放辽海。<br>
　　折翮翻飞随转蓬，闻弦坠虚下霜空。圣朝久弃青云士，<br>
　　他日谁怜张长公。<p>卷175_20 「送族弟凝至晏兀ǖジ溉十里）」李白<br>
　　雪满原野白，戎装出盘游。挥鞭布猎骑，四顾登高丘。<br>
　　兔起马足间，苍鹰下平畴。喧呼相驰逐，取乐销人忧。<br>
　　舍此戒禽荒，微声列齐讴。鸣鸡发晏兀别雁惊涞沟。<br>
　　西行有东音，寄与长河流。<p>卷175_21 「鲁城北郭曲腰桑下送张子还嵩阳」李白<br>
　　送别枯桑下，凋叶落半空。我行懵道远，尔独知天风。<br>
　　谁念张仲蔚，还依蒿与蓬。何时一杯酒，更与李膺同。 
<p>　　　　　　　　　　　　　　　　<p>卷一百七十六<p>卷176_1 「送鲁郡刘长史迁弘农长史」李白<br>
　　鲁国一杯水，难容横海鳞。仲尼且不敬，况乃寻常人。<br>
　　白玉换斗粟，黄金买尺薪。闭门木叶下，始觉秋非春。<br>
　　闻君向西迁，地即鼎湖邻。宝镜匣苍藓，丹经埋素尘。<br>
　　轩后上天时，攀龙遗小臣。及此留惠爱，庶几风化淳。<br>
　　鲁缟如白烟，五缣不成束。临行赠贫交，一尺重山岳。<br>
　　相国齐晏子，赠行不及言。托阴当树李，忘忧当树萱。<br>
　　他日见张禄，绨袍怀旧恩。<p>卷176_2 「送族弟单父主簿凝摄宋城主簿至郭南月桥却回…留饮赠之」李白<br>
　　吾家青萍剑，操割有馀闲。往来纠二邑，此去何时还。<br>
　　鞍马月桥南，光辉歧路间。贤豪相追饯，却到栖霞山。<br>
　　群花散芳园，斗酒开离颜。乐酣相顾起，征马无由攀。<p>卷176_3 「鲁郡东石门送杜二甫」李白<br>
　　醉别复几日，登临遍池台。何时石门路，重有金樽开。<br>
　　秋波落泗水，海色明徂徕。飞蓬各自远，且尽手中杯。<p>卷176_4 「鲁郡尧祠送张十四游河北」李白<br>
　　猛虎伏尺草，虽藏难蔽身。有如张公子，肮脏在风尘。<br>
　　岂无横腰剑，屈彼淮阴人。击筑向北燕，燕歌易水滨。<br>
　　归来泰山上，当与尔为邻。<p>卷176_5 「杭州送裴大泽赴庐州长史」李白<br>
　　西江天柱远，东越海门深。去割慈亲恋，行忧报国心。<br>
　　好风吹落日，流水引长吟。五月披裘者，应知不取金。<p>卷176_6 「灞陵行送别」李白<br>
　　送君灞陵亭，灞水流浩浩。上有无花之古树，<br>
　　下有伤心之春草。我向秦人问路歧，<br>
　　云是王粲南登之古道。古道连绵走西京，<br>
　　紫阙落日浮云生。正当今夕断肠处，黄鹂愁绝不忍听。<p>卷176_7 「送贺监归四明应制」李白<br>
　　久辞荣禄遂初衣，曾向长生说息机。真诀自从茅氏得，<br>
　　恩波宁阻洞庭归。瑶台含雾星辰满，仙峤浮空岛屿微。<br>
　　借问欲栖珠树鹤，何年却向帝城飞。<p>卷176_8 「送窦司马贬宜春」李白<br>
　　天马白银鞍，亲承明主欢。斗鸡金宫里，射雁碧云端。<br>
　　堂上罗中贵，歌钟清夜阑。何言谪南国，拂剑坐长叹。<br>
　　赵璧为谁点，隋珠枉被弹。圣朝多雨露，莫厌此行难。<p>卷176_9 「送羽林陶将军」李白<br>
　　将军出使拥楼船，江上旌旗拂紫烟。万里横戈探虎穴，<br>
　　三杯拔剑舞龙泉。莫道词人无胆气，临行将赠绕朝鞭。<p>卷176_10 「送程、刘二侍郎兼独孤判官赴安西幕府」李白<br>
　　安西幕府多材雄，喧喧惟道三数公。绣衣貂裘明积雪，<br>
　　飞书走檄如飘风。朝辞明主出紫宫，银鞍送别金城空。<br>
　　天外飞霜下葱海，火旗云马生光彩。胡塞清尘几日归，<br>
　　汉家草绿遥相待。<p>卷176_11 「送侄良携二妓赴会稽，戏有此赠」李白<br>
　　携妓东山去，春光半道催。遥看若桃李，双入镜中开。<p>卷176_12 「送贺宾客归越」李白<br>
　　镜湖流水漾清波，狂客归舟逸兴多。<br>
　　山阴道士如相见，应写黄庭换白鹅。<p>卷176_13 「送张遥之寿阳幕府」李白<br>
　　寿阳信天险，天险横荆关。苻坚百万众，遥阻八公山。<br>
　　不假筑长城，大贤在其间。战夫若熊虎，破敌有馀闲。<br>
　　张子勇且英，少轻卫霍孱。投躯紫髯将，千里望风颜。<br>
　　勖尔效才略，功成衣锦还。<p>卷176_14 「送裴十八图南归嵩山二首」李白<br>
　　何处可为别，长安青绮门。胡姬招素手，延客醉金樽。<br>
　　临当上马时，我独与君言。风吹芳兰折，日没鸟雀喧。<br>
　　举手指飞鸿，此情难具论。同归无早晚，颍水有清源。<br>
　　君思颍水绿，忽复归嵩岑。归时莫洗耳，为我洗其心。<br>
　　洗心得真情，洗耳徒买名。谢公终一起，相与济苍生。<p>卷176_15 「同王昌龄送族弟襄归桂阳二首」李白<br>
　　秦地见碧草，楚谣对清樽。把酒尔何思，鹧鸪啼南园。<br>
　　余欲罗浮隐，犹怀明主恩。踌躇紫宫恋，孤负沧洲言。<br>
　　终然无心云，海上同飞翻。相期乃不浅，幽桂有芳根。<br>
　　尔家何在潇湘川， 青莎白石长沙边。昨梦江花照江日，<br>
　　几枝正发东窗前。觉来欲往心悠然，魂随越鸟飞南天。<br>
　　秦云连山海相接，桂水横烟不可涉。送君此去令人愁，<br>
　　风帆茫茫隔河洲。春潭琼草绿可折，西寄长安明月楼。<p>卷176_16 「送外甥郑灌从军三首」李白<br>
　　六博争雄好彩来，金盘一掷万人开。<br>
　　丈夫赌命报天子，当斩胡头衣锦回。<br>
　　丈八蛇予出陇西，弯弧拂箭白猿啼。<br>
　　破胡必用龙韬策，积甲应将熊耳齐。<br>
　　月蚀西方破敌时，及瓜归日未应迟。<br>
　　斩胡血变黄河水，枭首当悬白鹊旗。<p>卷176_17 「送于十八应四子举落第还嵩山」李白<br>
　　吾祖吹橐a，天人信森罗。归根复太素，群动熙元和。<br>
　　炎炎四真人，け缛籼尾ā＝涣魑奘奔牛杨墨日成科。<br>
　　夫子闻洛诵，夸才才固多。为金好踊跃，久客方蹉跎。<br>
　　道可束卖之，五宝溢山河。劝君还嵩丘，开酌盼庭柯。<br>
　　三花如未落，乘兴一来过。<p>卷176_18 「送别」李白<br>
　　寻阳五溪水，沿洄直入巫山里。胜境由来人共传，<br>
　　君到南中自称美。送君别有八月秋，飒飒芦花复益愁。<br>
　　云帆望远不相见，日暮长江空自流。<p>卷176_19 「送族弟绾从军安西」李白<br>
　　汉家兵马乘北风，鼓行而西破犬戎。尔随汉将出门去，<br>
　　剪虏若草收奇功。君王按剑望边色，旄头已落胡天空。<br>
　　匈奴系颈数应尽，明年应入蒲萄宫。<p>卷176_20 「送梁公昌从信安北征」李白<br>
　　入幕推英选，捐书事远戎。高谈百战术，郁作万夫雄。<br>
　　起舞莲花剑，行歌明月弓。将飞天地阵，兵出塞垣通。<br>
　　祖席留丹景，征麾拂彩虹。旋应献凯入，麟阁伫深功。<p>卷176_21 「送白利从金吾董将军西征」李白<br>
　　西羌延国讨，白起佐军威。剑决浮云气，弓弯明月辉。<br>
　　马行边草绿，旌卷曙霜飞。抗手凛相顾，寒风生铁衣。<p>卷176_22 「送张秀才从军」李白<br>
　　六驳食猛虎，耻从驽马群。一朝长鸣去，矫若龙行云。<br>
　　壮士怀远略，志存解世纷。周粟犹不顾，齐安肯分。<br>
　　抱剑辞高堂，将投崔冠军。长策扫河洛，宁亲归汝坟。<br>
　　当令千古后，麟阁著奇勋。<p>卷176_23 
「送崔度还吴（度，故人礼部员外国辅之子）」李白<br>
　　幽燕沙雪地，万里尽黄云。朝吹归秋雁，南飞日几群。<br>
　　中有孤凤雏，哀鸣九天闻。我乃重此鸟，彩章五色分。<br>
　　胡为杂凡禽，雏鹜轻贱君。举手捧尔足，疾心若火焚。<br>
　　拂羽泪满面，送之吴江濉Ｈビ昂霾患，踌躇日将曛。<p>卷176_24 「送祝八之江东，赋得浣纱石」李白<br>
　　西施越溪女，明艳光云海。未入吴王宫殿时，<br>
　　浣纱古石今犹在。桃李新开映古查，菖蒲犹短出平沙。<br>
　　昔时红粉照流水，今日青苔覆落花。君去西秦适东越，<br>
　　碧山青江几超忽。若到天涯思故人，浣纱石上窥明月。<p>卷176_25 「送侯十一」李白<br>
　　朱亥已击晋，侯嬴尚隐身。时无魏公子，岂贵抱关人。<br>
　　余亦不火食，游梁同在陈。空馀湛卢剑，赠尔托交亲。<p>卷176_26 
「鲁中送二从弟赴举之西京（一作送族弟B）」李白<br>
　　鲁客向西笑，君门若梦中。霜凋逐臣发，日忆明光宫。<br>
　　复羡二龙去，才华冠世雄。平衢骋高足，逸翰凌长风。<br>
　　舞袖拂秋月，歌筵闻早鸿。送君日千里，良会何由同。<p>卷176_27 「奉饯高尊师如贵道士传道毕归北海」李白<br>
　　道隐不可见，灵书藏洞天。吾师四万劫，历世递相传。<br>
　　别杖留青竹，行歌蹑紫烟。离心无远近，长在玉京悬。<p>卷176_28 「金陵送张十一再游东吴」李白<br>
　　张翰黄花句，风流五百年。谁人今继作，夫子世称贤。<br>
　　再动游吴棹，还浮入海船。春光白门柳，霞色赤城天。<br>
　　去国难为别，思归各未旋。空馀贾生泪，相顾共凄然。<p>卷176_29 「送纪秀才游越」李白<br>
　　海水不满眼，观涛难称心。即知蓬莱石，却是巨鳌簪。<br>
　　送尔游华顶，令余发舄吟。仙人居射的，道士住山阴。<br>
　　禹穴寻溪入，云门隔岭深。绿萝秋月夜，相忆在鸣琴。<p>卷176_30 「送长沙陈太守二首」李白<br>
　　长沙陈太守，逸气凌青松。英主赐五马，本是天池龙。<br>
　　湘水回九曲，衡山望五峰。荣君按节去，不及远相从。<br>
　　七郡长沙国，南连湘水滨。定王垂舞袖，地窄不回身。<br>
　　莫小二千石，当安远俗人。洞庭乡路远，遥羡锦衣春。<p>卷176_31 「送杨燕之东鲁」李白<br>
　　关西杨伯起，汉日旧称贤。四代三公族，清风播人天。<br>
　　夫子华阴居，开门对玉莲。何事历衡霍，云帆今始还。<br>
　　君坐稍解颜，为君歌此篇。我固侯门士，谬登圣主筵。<br>
　　一辞金华殿，蹭蹬长江边。二子鲁门东，别来已经年。<br>
　　因君此中去，不觉泪如泉。<p>卷176_32 「送蔡山人」李白<br>
　　我本不弃世，世人自弃我。一乘无倪舟，八极纵远舵。<br>
　　燕客期跃马，唐生安敢讥。采珠勿惊龙，大道可暗归。<br>
　　故山有松月，迟尔玩清晖。<p>卷176_33 「送萧三十一之鲁中，兼问稚子伯禽」李白<br>
　　六月南风吹白沙，吴牛喘月气成霞。水国郁蒸不可处，<br>
　　时炎道远无行车。夫子如何涉江路，云帆袅袅金陵去。<br>
　　高堂倚门望伯鱼，鲁中正是趋庭处。我家寄在沙丘傍，<br>
　　三年不归空断肠。君行既识伯禽子，应驾小车骑白羊。<p>卷176_34 「送杨山人归嵩山」李白<br>
　　我有万古宅，嵩阳玉女峰。长留一片月，挂在东溪松。<br>
　　尔去掇仙草，菖蒲花紫茸。岁晚或相访，青天骑白龙。<p>卷176_35 「送殷淑三首」李白<br>
　　海水不可解，连江夜为潮。俄然浦屿阔，岸去酒船遥。<br>
　　惜别耐取醉，鸣榔且长谣。天明尔当去，应便有风飘。<br>
　　白鹭洲前月，天明送客回。青龙山后日，早出海云来。<br>
　　流水无情去，征帆逐吹开。相看不忍别，更进手中杯。<br>
　　痛饮龙筇下，灯青月复寒。醉歌惊白鹭，半夜起沙滩。<p>卷176_36 「送岑征君归鸣皋山」李白<br>
　　岑公相门子，雅望归安石。奕世皆夔龙，中台竟三拆。<br>
　　至人达机兆，高揖九州伯。奈何天地间，而作隐沦客。<br>
　　贵道能全真，潜辉卧幽邻。探元入默，观化游无垠。<br>
　　光武有天下，严陵为故人。虽登洛阳殿，不屈巢由身。<br>
　　余亦谢明主，今称偃蹇臣。登高览万古，思与广成邻。<br>
　　蹈海宁受赏，还山非问津。西来一摇扇，共拂元规尘。<p>卷176_37 「送范山人归泰山」李白<br>
　　鲁客抱白鹤，别余往泰山。初行若片云，杳在青崖间。<br>
　　高高至天门，日观近可攀。云山望不及，此去何时还。 
<p>　　　　　　　　　　　　　　　　<p>卷一百七十七<p>卷177_1 「送韩侍御之广德」李白<br>
　　昔日绣衣何足荣，今宵贳酒与君倾。<br>
　　暂就东山赊月色，酣歌一夜送泉明。<p>卷177_2 「送通禅师还南陵隐静寺」李白<br>
　　我闻隐静寺，山水多奇踪。岩种朗公橘，门深杯渡松。<br>
　　道人制猛虎，振锡还孤峰。他日南陵下，相期谷口逢。<p>卷177_3 「送友人」李白<br>
　　青山横北郭，白水绕东城。此地一为别，孤蓬万里征。<br>
　　浮云游子意，落日故人情。挥手自兹去，萧萧班马鸣。<p>卷177_4 「送别」李白<br>
　　斗酒渭城边，垆头醉不眠。梨花千树雪，杨叶万条烟。<br>
　　惜别倾壶醑，临分赠马鞭。看君颍上去，新月到应圆。<p>卷177_5 「江上送女道士褚三清游南岳」李白<br>
　　吴江女道士，头戴莲花巾。霓衣不湿雨，特异阳台云。<br>
　　足下远游履，凌波生素尘。寻仙向南岳，应见魏夫人。<p>卷177_6 「送友人入蜀」李白<br>
　　见说蚕丛路，崎岖不易行。山从人面起，云傍马头生。<br>
　　芳树笼秦栈，春流绕蜀城。升沉应已定，不必问君平。<p>卷177_7 「送李青归南叶阳川」李白<br>
　　伯阳仙家子，容色如青春。日月秘灵洞，云霞辞世人。<br>
　　化心养精魄，隐几天真。莫作千年别，归来城郭新。<p>卷177_8 「送舍弟」李白<br>
　　吾家白额驹，远别临东道。他日相思一梦君，<br>
　　应得池塘生春草。<p>卷177_9 「送别得书字」李白<br>
　　水色南天远，舟行若在虚。迁人发佳兴，吾子访闲居。<br>
　　日落看归鸟，潭澄羡跃鱼。圣朝思贾谊，应降紫泥书。<p>卷177_10 「送L十少府」李白<br>
　　试发清秋兴，因为吴会吟。碧云敛海色，流水折江心。<br>
　　我有延陵剑，君无陆贾金。艰难此为别，惆怅一何深。<p>卷177_11 「送张秀才谒高中丞」李白<br>
　　秦帝沦玉镜，留侯降氛氲。感激黄石老，经过沧海君。<br>
　　壮士挥金槌，报仇六国闻。智勇冠终古，萧陈难与群。<br>
　　两龙争斗时，天地动风云。酒酣舞长剑，仓卒解汉纷。<br>
　　宇宙初倒悬，鸿沟势将分。英谋信奇绝，夫子扬清芬。<br>
　　胡月入紫微，三光乱天文。高公镇淮海，谈笑却妖氛。<br>
　　采尔幕中画，戡难光殊勋。我无燕霜感，玉石俱烧焚。<br>
　　但洒一行泪，临歧竟何云。<p>卷177_12 「寻阳送弟昌峒鄱阳司马作」李白<br>
　　桑落洲渚连，沧江无云烟。寻阳非剡水，忽见子猷船。<br>
　　飘然欲相近，来迟杳若仙。人乘海上月，帆落湖中天。<br>
　　一睹无二诺，朝欢更胜昨。尔则吾惠连，吾非尔康乐。<br>
　　朱绂白银章，上官佐鄱阳。松门拂中道，石镜回清光。<br>
　　摇扇及于越，水亭风气凉。与尔期此亭，期在秋月满。<br>
　　时过或未来，两乡心已断。吴山对楚岸，彭蠡当中州。<br>
　　相思定如此，有穷尽年愁。<p>卷177_13 「饯校书叔云」李白<br>
　　少年费白日，歌笑矜朱颜。不知忽已老，喜见春风还。<br>
　　惜别且为欢，裴回桃李间。看花饮美酒，听鸟临晴山。<br>
　　向晚竹林寂，无人空闭关。<p>卷177_14 「送王孝廉觐省」李白<br>
　　彭蠡将天合，姑苏在日边。宁亲候海色，欲动孝廉船。<br>
　　窈窕晴江转，参差远岫连。相思无昼夜，东泣似长川。<p>卷177_15 「同吴王送杜秀芝赴举入京」李白<br>
　　秀才何翩翩，王许回也贤。暂别庐江守，将游京兆天。<br>
　　秋山宜落日，秀水出寒烟。欲折一枝桂，还来雁沼前。<p>卷177_16 「洞庭醉后送绛州吕使君果流澧州」李白<br>
　　昔别若梦中，天涯忽相逢。洞庭破秋月，纵酒开愁容。<br>
　　赠剑刻玉字，延平两蛟龙。送君不尽意，书及雁回峰。<p>卷177_17 「与诸公送陈郎将归衡阳」李白<br>
　　衡山苍苍入紫冥，下看南极老人星。回飙吹散五峰雪，<br>
　　往往飞花落洞庭。气清岳秀有如此，郎将一家拖金紫。<br>
　　门前食客乱浮云，世人皆比孟尝君。江上送行无白璧，<br>
　　临歧惆怅若为分。<p>卷177_18 「送赵判官赴黔府中丞叔幕」李白<br>
　　廓落青云心，交结黄金尽。富贵翻相忘，令人忽自哂。<br>
　　蹭蹬鬓毛斑，盛时难再还。巨源咄石生，何事马蹄间。<br>
　　绿萝长不厌，却欲还东山。君为鲁曾子，拜揖高堂里。<br>
　　叔继赵平原，偏承明主恩。风霜推独坐，旌节镇雄藩。<br>
　　虎士秉金钺，蛾眉开玉樽。才高幕下去，义重林中言。<br>
　　水宿五溪月，霜啼三峡猿。东风春草绿，江上候归轩。<p>卷177_19 「送陆判官往琵琶峡」李白<br>
　　水国秋风夜，殊非远别时。长安如梦里，何日是归期。<p>卷177_20 「送梁四归东平」李白<br>
　　玉壶挈美酒，送别强为欢。大火南星月，长郊北路难。<br>
　　殷王期负鼎，汶水起垂竿。莫学东山卧，参差老谢安。<p>卷177_21 「江夏送友人」李白<br>
　　雪点翠云裘，送君黄鹤楼。黄鹤振玉羽，西飞帝王州。<br>
　　凤无琅\实，何以赠远游。裴回相顾影，泪下汉江流。<p>卷177_22 「送郄昂谪巴中」李白<br>
　　瑶草寒不死，移植沧江滨。东风洒雨露，会入天地春。<br>
　　予若洞庭叶，随波送逐臣。思归未可得，书此谢情人。<p>卷177_23 「江夏送张丞」李白<br>
　　欲别心不忍，临行情更亲。酒倾无限月，客醉几重春。<br>
　　藉草依流水，攀花赠远人。送君从此去，回首泣迷津。<p>卷177_24 「赋得白鹭鸶，送宋少府入三峡」李白<br>
　　白鹭拳一足，月明秋水寒。人惊远飞去，直向使君滩。<p>卷177_25 「送二季之江东」李白<br>
　　初发强中作，题诗与惠连。多惭一日长，不及二龙贤。<br>
　　西塞当中路，南风欲进船。云峰出远海，帆影挂清川。<br>
　　禹穴藏书地，匡山种杏田。此行俱有适，迟尔早归旋。<p>卷177_26 「江西送友人之罗浮」李白<br>
　　桂水分五岭，衡山朝九疑。乡关渺安西，流浪将何之。<br>
　　素色愁明湖，秋渚晦寒姿。畴昔紫芳意，已过黄发期。<br>
　　君王纵疏散，云壑借巢夷。尔去之罗浮，我还憩峨眉。<br>
　　中阔道万里，霞月遥相思。如寻楚狂子，琼树有芳枝。<p>卷177_27 
「宣州谢x楼饯别校书叔云（一作倍侍御叔华登楼歌）」李白<br>
　　弃我去者昨日之日不可留，乱我心者今日之日多烦忧。<br>
　　长风万里送秋雁，对此可以酣高楼。蓬莱文章建安骨，<br>
　　中间小谢又清发。俱怀逸兴壮思飞，欲上青天览日月。<br>
　　抽刀断水水更流，举怀销愁愁更愁。人生在世不称意，<br>
　　明朝散发弄扁舟。<p>卷177_28 「宣城送刘副使入秦」李白<br>
　　君即刘越石，雄豪冠当时。凄清横吹曲，慷慨扶风词。<br>
　　虎啸俟腾跃，鸡鸣遭乱离。千金市骏马，万里逐王师。<br>
　　结交楼烦将，侍从羽林儿。统兵捍吴越，豺虎不敢窥。<br>
　　大勋竟莫叙，已过秋风吹。秉钺有季公，凛然负英姿。<br>
　　寄深且戎幕，望重必台司。感激一然诺，纵横两无疑。<br>
　　伏奏归北阙，鸣驺忽西驰。列将咸出祖，英僚惜分离。<br>
　　斗酒满四筵，歌啸宛溪湄。君携东山妓，我咏北门诗。<br>
　　贵贱交不易，恐伤中园葵。昔赠紫骝驹，今倾白玉卮。<br>
　　同欢万斛酒，未足解相思。此别又千里，秦吴渺天涯。<br>
　　月明关山苦，水剧陇头悲。借问几时还，春风入黄池。<br>
　　无令长相忆，折断绿杨枝。<p>卷177_29 「泾川送族弟T」李白<br>
　　泾川三百里，若耶羞见之。锦石照碧山，两边白鹭鸶。<br>
　　佳境千万曲，客行无歇时。上有琴高水，下有陵阳祠。<br>
　　仙人不见我，明月空相知。问我何事来，卢敖结幽期。<br>
　　蓬山振雄笔，绣服挥清词。江湖发秀色，草木含荣滋。<br>
　　置酒送惠连，吾家称白眉。愧无海峤作，敢阙河梁诗。<br>
　　见尔复几朝，俄然告将离。中流漾彩o，列岸丛金羁。<br>
　　叹息苍梧凤，分栖琼树枝。清晨各飞去，飘落天南垂。<br>
　　望极落日尽，秋深暝猿悲。寄情与流水，但有长相思。<p>卷177_30 「五松山送殷淑」李白<br>
　　秀色发江左，风流奈若何。仲文了不还，独立扬清波。<br>
　　载酒五松山，颓然白云歌。中天度落月，万里遥相过。<br>
　　抚酒惜此月，流光畏蹉跎。明日别离去，连峰郁嵯峨。<p>卷177_31 
「送崔氏昆季之金陵（一作秋夜崔八丈水亭送别）」李白<br>
　　放歌倚东楼，行子期晓发。秋风渡江来，吹落山上月。<br>
　　主人出美酒，灭烛延清光。二崔向金陵，安得不尽觞。<br>
　　水客弄归棹，云帆卷轻霜。扁舟敬亭下，五两先飘扬。<br>
　　峡石入水花，碧流日更长。思君无岁月，西笑阻河梁。<p>卷177_32 
「登黄山凌R台送族弟溧阳尉济充泛舟赴华阴（得齐字）」李白<br>
　　鸾乃凤之族，翱翔紫云霓。文章辉五色，双在琼树栖。<br>
　　一朝各飞去，凤与鸾俱啼。炎赫五月中，朱曦烁河堤。<br>
　　尔从泛舟役，使我心魂凄。秦地无碧草，南云喧鼓鼙。<br>
　　君王减玉膳，早起思鸣鸡。漕引救关辅，疲人免涂泥。<br>
　　宰相作霖雨，农夫得耕犁。静者伏草间，群才满金闺。<br>
　　空手无壮士，穷居使人低。送君登黄山，长啸倚天梯。<br>
　　小舟若凫雁，大舟若鲸鲵。开帆散长风，舒卷与云齐。<br>
　　日入牛渚晦，苍然夕烟迷。相思定何许，杳在洛阳西。<p>卷177_33 「送储邕之武昌」李白<br>
　　黄鹤西楼月，长江万里情。春风三十度，空忆武昌城。<br>
　　送尔难为别，衔杯惜未倾。湖连张乐地，山逐泛舟行。<br>
　　诺为楚人重，诗传谢x清。沧浪吾有曲，寄入棹歌声。 
<p>　　　　　　　　　　　　　　　　<p>卷一百七十八<p>卷178_1 「酬谈少府」李白<br>
　　一尉居倏忽，梅生有仙骨。三事或可羞，匈奴哂千秋。<br>
　　壮心屈黄绶，浪迹寄沧洲。昨观荆岘作，如从云汉游。<br>
　　老夫当暮矣，蹀足惧骅骝。<p>卷178_2 「酬宇文少府见赠桃竹书筒」李白<br>
　　桃竹书筒绮绣文，良工巧妙称绝群。灵心圆映三江月，<br>
　　彩质叠成五色云。中藏宝诀峨眉去，千里提携长忆君。<p>卷178_3 「五月东鲁行，答汶上君（一作翁）」李白<br>
　　五月梅始黄，蚕凋桑柘空。鲁人重织作，机杼鸣帘栊。<br>
　　顾余不及仕，学剑来山东。举鞭访前途，获笑汶上翁。<br>
　　下愚忽壮士，未足论穷通。我以一箭书，能取聊城功。<br>
　　终然不受赏，羞与时人同。西归去直道，落日昏阴虹。<br>
　　此去尔勿言，甘心为转蓬。<p>卷178_4 「早秋单父南楼酬窦公衡」李白<br>
　　白露见日灭，红颜随霜凋。别君若俯仰，春芳辞秋条。<br>
　　泰山嵯峨夏云在，疑是白波涨东海。散为飞雨川上来，<br>
　　遥帷却卷清浮埃。知君独坐青轩下，此时结念同所怀。<br>
　　我闭南楼看道书，幽帘清寂在仙居。曾无好事来相访，<br>
　　赖尔高文一起予。<p>卷178_5 「山中问答」李白<br>
　　问余何意栖碧山，笑而不答心自闲。<br>
　　桃花流水然去，别有天地非人间。<p>卷178_6 「答友人赠乌纱帽」李白<br>
　　领得乌纱帽，全胜白接z5.山人不照镜，稚子道相宜。<p>卷178_21 「酬张司马赠墨」李白<br>
　　上党碧松烟，夷陵丹砂末。兰麝凝珍墨，精光乃堪掇。<br>
　　黄头奴子双鸦鬟，锦囊养之怀袖间。今日赠予兰亭去，<br>
　　兴来洒笔会稽山。<p>卷178_22 「答湖州迦叶司马问白是何人」李白<br>
　　青莲居士谪仙人，酒肆藏名三十春。<br>
　　湖州司马何须问，金粟如来是后身。<p>卷178_23 
「答长安崔少府叔封游终南翠微寺太宗皇帝金沙泉见寄」李白<br>
　　河伯见海若，傲然夸秋水。小物昧远图，宁知通方士。<br>
　　多君紫霄意，独往苍山里。地古寒云深，岩高长风起。<br>
　　初登翠微岭，复憩金沙泉。践苔朝霜滑，弄波夕月圆。<br>
　　饮彼石下流，结萝宿溪烟。鼎湖梦渌水，龙驾空茫然。<br>
　　早行子午关，却登山路远。拂琴听霜猿，灭烛乃星饭。<br>
　　人烟无明异，鸟道绝往返。攀崖倒青天，下视白日晚。<br>
　　既过石门隐，还唱石潭歌。涉雪搴紫芳，濯缨想清波。<br>
　　此人不可见，此地君自过。为余谢风泉，其如幽意何。<p>卷178_24 「酬崔五郎中」李白<br>
　　朔云横高天，万里起秋色。壮士心飞扬，落日空叹息。<br>
　　长啸出原野，凛然寒风生。幸遭圣明时，功业犹未成。<br>
　　奈何怀良图，郁悒独愁坐。杖策寻英豪，立谈乃知我。<br>
　　崔公生民秀，缅邈青云姿。制作参造化，托讽含神o.<br>
　　海岳尚可倾，吐诺终不移。是时霜飙寒，逸兴临华池。<br>
　　起舞拂长剑，四座皆扬眉。因得穷欢情，赠我以新诗。<br>
　　又结汗漫期，九垓远相待。举身憩蓬壶，濯足弄沧海。<br>
　　从此凌倒景，一去无时还。朝游明光宫，暮入阊阖关。<br>
　　但得长把袂，何必嵩丘山。<p>卷178_25 「以诗代书答元丹丘」李白<br>
　　青鸟海上来，今朝发何处。口衔云锦字，与我忽飞去。<br>
　　鸟去凌紫烟，书留绮窗前。开缄方一笑，乃是故人传。<br>
　　故人深相勖，忆我劳心曲。离居在咸阳，三见秦草绿。<br>
　　置书双袂间，引领不暂闲。长望杳难见，浮云横远山。<p>卷178_26 「金门答苏秀才」李白<br>
　　君还石门日，朱火始改木。春草如有情，山中尚含绿。<br>
　　折芳愧遥忆，永路当日勖。远见故人心，平生以此足。<br>
　　巨海纳百川，麟阁多才贤。献书入金阙，酌醴奉琼筵。<br>
　　屡忝白云唱，恭闻黄竹篇。恩光照拙薄，云汉希腾迁。<br>
　　铭鼎倘云遂，扁舟方渺然。我留在金门，君去卧丹壑。<br>
　　未果三山期，遥欣一丘乐。玄珠寄象罔，赤水非寥廓。<br>
　　愿狎东海鸥，共营西山药。栖岩君寂灭，处世余龙蠖。<br>
　　良辰不同赏，永日应闲居。鸟吟檐间树，花落窗下书。<br>
　　缘溪见绿筱，隔岫窥红蕖。采薇行笑歌，眷我情何已。<br>
　　月出石镜间，松鸣风琴里。得心自虚妙，外物空颓靡。<br>
　　身世如两忘，从君老烟水。<p>卷178_27 「酬坊州王司马与阎正字对雪见赠」李白<br>
　　游子东南来，自宛适京国。飘然无心云，倏忽复西北。<br>
　　访戴昔未偶，寻嵇此相得。愁颜发新欢，终宴叙前识。<br>
　　阎公汉庭旧，沈郁富才力。价重铜龙楼，声高重门侧。<br>
　　宁期此相遇，华馆陪游息。积雪明远峰，寒城锁春色。<br>
　　主人苍生望，假我青云翼。风水如见资，投竿佐皇极。<p>卷178_28 「酬中都小吏携斗酒双鱼于逆旅见赠」李白<br>
　　鲁酒若琥珀，汶鱼紫锦鳞。山东豪吏有俊气，<br>
　　手携此物赠远人。意气相倾两相顾，斗酒双鱼表情素。<br>
　　双鳃呀呷鳍鬣张，@剌银盘欲飞去。呼儿拂几霜刃挥，<br>
　　红肌花落白雪霏。为君下箸一餐饱，醉著金鞍上马归。<p>卷178_29 「酬张卿夜宿南陵见赠」李白<br>
　　月出鲁城东，明如天上雪。鲁女惊莎鸡，鸣机应秋节。<br>
　　当君相思夜，火落金风高。河汉挂户牖，欲济无轻s.<br>
　　我昔辞林丘，云龙忽相见。客星动太微，朝去洛阳殿。<br>
　　尔来得茂彦，七叶仕汉馀。身为下邳客，家有圯桥书。<br>
　　傅说未梦时，终当起岩野。万古骑辰星，光辉照天下。<br>
　　与君各未遇，长策委蒿莱。宝刀隐玉匣，锈涩空莓苔。<br>
　　遂令世上愚，轻我土与灰。一朝攀龙去，蛙黾安在哉。<br>
　　故山定有酒，与尔倾金。<p>卷178_30 
「酬岑勋见寻就元丹丘对酒相待，以诗见招」李白<br>
　　黄鹤东南来，寄书写心曲。倚松开其缄，忆我肠断续。<br>
　　不以千里遥，命驾来相招。中逢元丹丘，登岭宴碧霄。<br>
　　对酒忽思我，长啸临清飙。蹇予未相知，茫茫绿云垂。<br>
　　俄然素书及，解此长渴饥。策马望山月，途穷造阶墀。<br>
　　喜兹一会面，若睹琼树枝。忆君我远来，我欢方速至。<br>
　　开颜酌美酒，乐极忽成醉。我情既不浅，君意方亦深。<br>
　　相知两相得，一顾轻千金。且向山客笑，与君论素心。<p>卷178_31 「答从弟幼成过西园见赠」李白<br>
　　一身自潇洒，万物何嚣喧。拙薄谢明时，栖闲归故园。<br>
　　二季过旧壑，四邻驰华轩。衣剑照松宇，宾徒光石门。<br>
　　山童荐珍果，野老开芳樽。上陈樵渔事，下叙农圃言。<br>
　　昨来荷花满，今见兰苕繁。一笑复一歌，不知夕景昏。<br>
　　醉罢同所乐，此情难具论。<p>卷178_32 「酬王补阙惠翼庄庙宋丞赠别」李白<br>
　　学道三千春，自言羲和人。轩盖宛若梦，云松长相亲。<br>
　　偶将二公合，复与三山邻。喜结海上契，自为天外宾。<br>
　　鸾翮我先铩，龙性君莫驯。朴散不尚古，时讹皆失真。<br>
　　勿踏荒溪坡，A来浩然津。薜带何辞楚，桃源堪避秦。<br>
　　世迫且离别，心在期隐沦。酬赠非炯诫，永言铭佩绅。<p>卷178_33 「酬裴侍御对雨感时见赠」李白<br>
　　雨色秋来寒，风严清江爽。孤高绣衣人，潇洒青霞赏。<br>
　　平生多感激，忠义非外奖。祸连积怨生，事及徂川往。<br>
　　楚邦有壮士，鄢郢翻扫荡。申包哭秦庭，泣血将安仰。<br>
　　鞭尸辱已及，堂上罗宿莽。颇似今之人，蟊贼陷忠谠。<br>
　　渺然一水隔，何由税归鞅。日夕听猿怨，怀贤盈梦想。<p>卷178_34 「酬崔侍御（一本此下有成甫二字）」李白<br>
　　严陵不从万乘游，归卧空山钓碧流。<br>
　　自是客星辞帝座，元非太白醉扬州。<p>卷178_35 「玩月金陵城西孙楚酒楼达曙歌吹日晚乘醉…访崔四侍御」李白<br>
　　昨玩西城月，青天垂玉钩。朝沽金陵酒，歌吹孙楚楼。<br>
　　忽忆绣衣人，乘船往石头。草裹乌纱巾，倒被紫绮裘。<br>
　　两岸拍手笑，疑是王子猷。酒客十数公，崩腾醉中流。<br>
　　谑浪棹海客，喧呼傲阳侯。半道逢吴姬，卷帘出揶揄。<br>
　　我忆君到此，不知狂与羞。一月一见君，三杯便回桡。<br>
　　舍舟共连袂，行上南渡桥。兴发歌绿水，秦客为之摇。<br>
　　鸡鸣复相招，清宴逸云霄。赠我数百字，字字凌风飙。<br>
　　系之衣裘上，相忆每长谣。<p>卷178_36 「江上答崔宣城」李白<br>
　　太华三芙蓉，明星玉女峰。寻仙下西岳，陶令忽相逢。<br>
　　问我将何事，湍波历几重。貂裘非季子，鹤氅似王恭。<br>
　　谬忝燕台召，而陪郭隗踪。水流知入海，云去或从龙。<br>
　　树绕芦洲月，山鸣鹊镇钟。还期如可访，台岭荫长松。<p>卷178_37 「答族侄僧中孚赠玉泉仙人掌茶」李白<br>
　　常闻玉泉山，山洞多乳窟。仙鼠如白鸦，倒悬清溪月。<br>
　　茗生此中石，玉泉流不歇。根柯洒芳津，采服润肌骨。<br>
　　丛老卷绿叶，枝枝相接连。曝成仙人掌，似拍洪崖肩。<br>
　　举世未见之，其名定谁传。宗英乃禅伯，投赠有佳篇。<br>
　　清镜烛无盐，顾惭西子妍。朝坐有馀兴，长吟播诸天。<p>卷178_38 「酬裴侍御留岫师弹琴见寄」李白<br>
　　君同鲍明远，邀彼休上人。鼓琴乱白雪，秋变江上春。<br>
　　瑶草绿未衰，攀翻寄情亲。相思两不见，流泪空盈巾。<p>卷178_39 「张相公出镇荆州寻除太子詹事余时流夜郎…诗余答以此诗」李白<br>
　　张衡殊不乐，应有四愁诗。惭君锦绣段，赠我慰相思。<br>
　　鸿鹄复矫翼，凤凰忆故池。荣乐一如此，商山老紫芝。<p>卷178_40 
「醉后答丁十八以诗讥余捶碎黄鹤楼（此诗杨慎云是伪作）」李白<br>
　　黄鹤高楼已捶碎，黄鹤仙人无所依。黄鹤上天诉玉帝，<br>
　　却放黄鹤江南归。神明太守再雕饰，新图粉壁还芳菲。<br>
　　一州笑我为狂客，少年往往来相讥。君平帘下谁家子，<br>
　　云是辽东丁令威。作诗调我惊逸兴，白云绕笔窗前飞。<br>
　　待取明朝酒醒罢，与君烂漫寻春晖。<p>卷178_41 
「答裴侍御先行至石头驿以书见招，期月满泛洞庭」李白<br>
　　君至石头驿，寄书黄鹤楼。开缄识远意，速此南行舟。<br>
　　风水无定准，湍波或滞留。忆昨新月生，西檐若琼钩。<br>
　　今来何所似，破镜悬清秋。恨不三五明，平湖泛澄流。<br>
　　此欢竟莫遂，狂杀王子猷。巴陵定遥远，持赠解人忧。<p>卷178_42 「答高山人兼呈权、顾二侯」李白<br>
　　虹霓掩天光，哲后起康济。应运生夔龙，开元扫氛翳。<br>
　　太微廓金镜，端拱清遐裔。轻尘集嵩岳，虚点盛明意。<br>
　　谬挥紫泥诏，献纳青云际。谗惑英主心，恩疏佞臣计。<br>
　　彷徨庭阙下，叹息光阴逝。未作仲宣诗，先流贾生涕。<br>
　　挂帆秋江上，不为云罗制。山海向东倾，百川无尽势。<br>
　　我于鸱夷子，相去千馀岁。运阔英达稀，同风遥执袂。<br>
　　登舻望远水，忽见沧浪ぁ８呤亢未来，虚舟渺安系。<br>
　　衣貌本淳古，文章多佳丽。延引故乡人，风义未沦替。<br>
　　顾侯达语默，权子识通蔽。曾是无心云，俱为此留滞。<br>
　　双萍易飘转，独鹤思凌历。明晨去潇湘，共谒苍梧帝。<p>卷178_43 
「答杜秀才五松见赠（五松山在南陵铜坑西五六里）」李白<br>
　　昔献长杨赋，天开云雨欢。当时待诏承明里，<br>
　　皆道扬雄才可观。敕赐飞龙二天马，黄金络头白玉鞍。<br>
　　浮云蔽日去不返，总为秋风摧紫兰。角巾东出商山道，<br>
　　采秀行歌咏芝草。路逢园绮笑向人，两君解来一何好。<br>
　　闻道金陵龙虎盘，还同谢x望长安。千峰夹水向秋浦，<br>
　　五松名山当夏寒。铜井炎炉R九天，赫如铸鼎荆山前。<br>
　　陶公矍铄呵赤电，回禄睢盱扬紫烟。此中岂是久留处，<br>
　　便欲烧丹从列仙。爱听松风且高卧，飕飕吹尽炎氛过。<br>
　　登崖独立望九州，阳春欲奏谁相和。闻君往年游锦城，<br>
　　章仇尚书倒屣迎。飞笺络绎奏明主，天书降问回恩荣。<br>
　　肮脏不能就组，至今空扬高蹈名。夫子工文绝世奇，<br>
　　五松新作天下推。吾非谢尚邀彦伯，异代风流各一时，<br>
　　一时相逢乐在今。袖拂白云开素琴，弹为三峡流泉音。<br>
　　从兹一别武陵去，去后桃花春水深。<p>卷178_44 
「至陵阳山登天柱石，酬韩侍御见招隐黄山」李白<br>
　　韩众骑白鹿，西往华山中。玉女千馀人，相随在云空。<br>
　　见我传秘诀，精诚与天通。何意到陵阳，游目送飞鸿。<br>
　　天子昔避狄，与君亦乘骢。拥兵五陵下，长策遏胡戎。<br>
　　时泰解绣衣，脱身若飞蓬。鸾凤翻羽翼，啄粟坐樊笼。<br>
　　海鹤一笑之，思归向辽东。黄山过石柱，t上攒丛。<br>
　　因巢翠玉树，忽见浮丘公。又引王子乔，吹笙舞松风。<br>
　　朗咏紫霞篇，请开蕊珠宫。步纲绕碧落，倚树招青童。<br>
　　何日可携手，遗形入无穷。<p>卷178_45 「酬崔十五见招」李白<br>
　　尔有鸟迹书，相招琴溪饮。手迹尺素中，如天落云锦。<br>
　　读罢向空笑，疑君在我前。长吟字不灭，怀袖且三年。<p>卷178_46 
「答王十二寒夜独酌有怀（此诗萧士S云是伪作）」李白<br>
　　昨夜吴中雪，子猷佳兴发。万里浮云卷碧山，<br>
　　青天中道流孤月。孤月沧浪河汉清，北斗错落长庚明。<br>
　　怀余对酒夜霜白，玉床金井水峥嵘。人生飘忽百年内，<br>
　　且须酣畅万古情。君不能狸膏金距学斗鸡，<br>
　　坐令鼻息吹虹霓。君不能学哥舒横行青海夜带刀，<br>
　　西屠石堡取紫袍。吟诗作赋北窗里，万言不直一杯水。<br>
　　世人闻此皆掉头，有如东风射马耳。鱼目亦笑我，<br>
　　请与明月同。骅骝拳R不能食，蹇驴得志鸣春风。<br>
　　折杨皇华合流俗，晋君听琴枉清角。巴人谁肯和阳春。<br>
　　楚地由来贱奇璞。黄金散尽交不成，白首为儒身被轻。<br>
　　一谈一笑失颜色，苍蝇贝锦喧谤声。曾参岂是杀人者，<br>
　　谗言三及慈母惊。与君论心握君手，荣辱于余亦何有。<br>
　　孔圣犹闻伤凤麟，董龙更是何鸡狗。一生傲岸苦不谐，<br>
　　恩疏媒劳志多乖。严陵高揖汉天子，<br>
　　何必长剑拄颐事玉阶。达亦不足贵，穷亦不足悲。<br>
　　韩信羞将绛灌比，祢衡耻逐屠沽儿。君不见李北海，<br>
　　英风豪气今何在。君不见裴尚书，土坟三尺蒿棘居。<br>
　　少年早欲五湖去，见此弥将钟鼎疏。 
<p>　　　　　　　　　　　　　　　　<p>卷一百七十九<p>卷179_1 「游南阳白水登石激作」李白<br>
　　朝涉白水源，暂与人俗疏。岛屿佳境色，江天涵清虚。<br>
　　目送去海云，心闲游川鱼。长歌尽落日，乘月归田庐。<p>卷179_2 「游南阳清泠泉」李白<br>
　　惜彼落日暮，爱此寒泉清。西辉逐流水，荡漾游子情。<br>
　　空歌望云月，曲尽长松声。<p>卷179_3 
「寻鲁城北范居士失道落苍耳中见范置酒摘苍耳作」李白<br>
　　雁度秋色远，日静无云时。客心不自得，浩漫将何之。<br>
　　忽忆范野人，闲园养幽姿。茫然起逸兴，但恐行来迟。<br>
　　城壕失往路，马首迷荒陂。不惜翠云裘，遂为苍耳欺。<br>
　　入门且一笑，把臂君为谁。酒客爱秋蔬，山盘荐霜梨。<br>
　　他筵不下箸，此席忘朝饥。酸枣垂北郭，寒瓜蔓东篱。<br>
　　还倾四五酌，自咏猛虎词。近作十日欢，远为千载期。<br>
　　风流自簸荡，谑浪偏相宜。酣来上马去，却笑高阳池。<p>卷179_4 「东鲁门泛舟二首」李白<br>
　　日落沙明天倒开，波摇石动水萦回。<br>
　　轻舟泛月寻溪转，疑是山阴雪后来。<br>
　　水作青龙盘石堤，桃花夹岸鲁门西。<br>
　　若教月下乘舟去，何啻风流到剡溪。<p>卷179_5 「秋猎孟诸夜归，置酒单父东楼观妓」李白<br>
　　倾晖速短炬，走海无停川。冀餐圆丘草，欲以还颓年。<br>
　　此事不可得，微生若浮烟。骏发跨名驹，雕弓控鸣弦。<br>
　　鹰豪鲁草白，狐兔多肥鲜。邀遮相驰逐，遂出城东田。<br>
　　一扫四野空，喧呼鞍马前。归来献所获，炮炙宜霜天。<br>
　　出舞两美人，飘u若云仙。留欢不知疲，清晓方来旋。<p>卷179_6 
「游泰山六首（天宝元年四月从故御道上泰山）」李白<br>
　　四月上泰山，石屏御道开。六龙过万壑，涧谷随萦回。<br>
　　马迹绕碧峰，于今满青苔。飞流洒绝t，水急松声哀。<br>
　　北眺嶂奇，倾崖向东摧。洞门闭石扇，地底兴云雷。<br>
　　登高望蓬瀛，想象金银台。天门一长啸，万里清风来。<br>
　　玉女四五人，飘u下九垓。含笑引素手，遗我流霞杯。<br>
　　稽首再拜之，自愧非仙才。旷然小宇宙，弃世何悠哉。<br>
　　清晓骑白鹿，直上天门山。山际逢羽人，方瞳好容颜。<br>
　　扪萝欲就语，却掩青云关。遗我鸟迹书，飘然落岩间。<br>
　　其字乃上古，读之了不闲。感此三叹息，从师方未还。<br>
　　平明登日观，举手开云关。精神四飞扬，如出天地间。<br>
　　黄河从西来，窈窕入远山。凭崖揽八极，目尽长空闲。<br>
　　偶然值青童，绿发双云鬟。笑我晚学仙，蹉跎凋朱颜。<br>
　　踌躇忽不见，浩荡难追攀。<br>
　　清斋三千日，裂素写道经。吟诵有所得，众神卫我形。<br>
　　云行信长风，飒若羽翼生。攀崖上日观，伏槛窥东暝。<br>
　　海色动远山，天鸡已先鸣。银台出倒景，白浪翻长鲸。<br>
　　安得不死药，高飞向蓬瀛。<br>
　　日观东北倾，两崖夹双石。海水落眼前，天光遥空碧。<br>
　　千峰争攒聚，万壑绝凌历。缅彼鹤上仙，去无云中迹。<br>
　　长松入云汉，远望不盈尺。山花异人间，五月雪中白。<br>
　　终当遇安期，于此炼玉液。<br>
　　朝饮王母池，暝投天门关。独抱绿绮琴，夜行青山间。<br>
　　山明月露白，夜静松风歇。仙人游碧峰，处处笙歌发。<br>
　　寂静娱清晖，玉真连翠微。想像鸾凤舞，飘u龙虎衣。<br>
　　扪天摘匏瓜，恍惚不忆归。举手弄清浅，误攀织女机。<br>
　　明晨坐相失，但见五云飞。<p>卷179_7 「秋夜与刘砀山泛宴喜亭池」李白<br>
　　明宰试舟楫，张灯宴华池。文招梁苑客，歌动郢中儿。<br>
　　月色望不尽，空天交相宜。令人欲泛海，只待长风吹。<p>卷179_8 「携妓登梁王栖霞山孟氏桃园中」李白<br>
　　碧草已满地，柳与梅争春。谢公自有东山妓，<br>
　　金屏笑坐如花人。今日非昨日，明日还复来。<br>
　　白发对绿酒，强歌心已摧。君不见梁王池上月，<br>
　　昔照梁王樽酒中。梁王已去明月在，黄鹂愁醉啼春风。<br>
　　分明感激眼前事，莫惜醉卧桃园东。<p>卷179_9 「与从侄杭州刺史良游天竺寺」李白<br>
　　挂席凌蓬丘，观涛憩樟楼。三山动逸兴，五马同遨游。<br>
　　天竺森在眼，松风飒惊秋。览云测变化，弄水穷清幽。<br>
　　叠嶂隔遥海，当轩写归流。诗成傲云月，佳趣满吴洲。<p>卷179_10 「同友人舟行游台越作」李白<br>
　　楚臣伤江枫，谢客拾海月。怀沙去潇湘，挂席泛溟渤。<br>
　　蹇予访前迹，独往造穷发。古人不可攀，去若浮云没。<br>
　　愿言弄倒景，从此炼真骨。华顶窥绝溟，蓬壶望超忽。<br>
　　不知青春度，但怪绿芳歇。空持钓鳌心，从此谢魏阙。<p>卷179_11 「下终南山过斛斯山人宿置酒」李白<br>
　　暮从碧山下，山月随人归。却顾所来径，苍苍横翠微。<br>
　　相携及田家，童稚开荆扉。绿竹入幽径，青萝拂行衣。<br>
　　欢言得所憩，美酒聊共挥。长歌吟松风，曲尽河星稀。<br>
　　我醉君复乐，陶然共忘机。<p>卷179_12 「朝下过卢郎中叙旧游」李白<br>
　　君登金华省，我入银台门。幸遇圣明主，俱承云雨恩。<br>
　　复此休浣时，闲为畴昔言。却话山海事，宛然林壑存。<br>
　　明湖思晓月，叠嶂忆清猿。何由返初服，田野醉芳樽。<p>卷179_13 「侍从游宿温泉宫作」李白<br>
　　羽林十二将，罗列应星文。霜仗悬秋月，霓旌卷夜云。<br>
　　严更千户肃，清乐九天闻。日出瞻佳气，葱葱绕圣君。<p>卷179_14 「邯郸南亭观妓」李白<br>
　　歌鼓燕赵儿，魏姝弄鸣丝。粉色艳日彩，舞袖拂花枝。<br>
　　把酒顾美人，请歌邯郸词。清筝何缭绕，度曲绿云垂。<br>
　　平原君安在，科斗生古池。座客三千人，于今知有谁。<br>
　　我辈不作乐，但为后代悲。<p>卷179_15 「春日游罗敷潭」李白<br>
　　行歌入谷口，路尽无人跻。攀崖度绝壑，弄水寻回溪。<br>
　　云从石上起，客到花间迷。淹留未尽兴，日落群峰西。<p>卷179_16 
「春陪商州裴使君游石娥溪（时欲东归遂有此赠）」李白<br>
　　裴公有仙标，拔俗数千丈。澹荡沧洲云，飘u紫霞想。<br>
　　剖竹商洛间，政成心已闲。萧条出世表，冥寂闭玄关。<br>
　　我来属芳节，解榻时相悦。褰帷对云峰，扬袂指松雪。<br>
　　暂出东城边，遂游西岩前。横天耸翠壁，喷壑鸣红泉。<br>
　　寻幽殊未歇，爱此春光发。溪傍饶名花，石上有好月。<br>
　　命驾归去来，露华生翠苔。淹留惜将晚，复听清猿哀。<br>
　　清猿断人肠，游子思故乡。明发首东路，此欢焉可忘。<p>卷179_17 「陪从祖济南太守泛鹊山湖三首」李白<br>
　　初谓鹊山近，宁知湖水遥。此行殊访戴，自可缓归桡。<br>
　　湖阔数千里，湖光摇碧山。湖西正有月，独送李膺还。<br>
　　水入北湖去，舟从南浦回。遥看鹊山转，却似送人来。<p>卷179_18 「春日陪杨江宁及诸官宴北湖感古作」李白<br>
　　昔闻颜光禄，攀龙宴京湖。楼船入天镜，帐殿开云衢。<br>
　　君王歌大风，如乐丰沛都。延年献佳作，邈与诗人俱。<br>
　　我来不及此，独立钟山孤。杨宰穆清风，芳声腾海隅。<br>
　　英僚满四座，粲若琼林敷。o首弄倒景，蛾眉缀明珠。<br>
　　新弦采梨园，古舞娇吴Q.曲度绕云汉，听者皆欢娱。<br>
　　鸡栖何嘈嘈，沿月沸笙竽。古之帝宫苑，今乃人樵苏。<br>
　　感此劝一觞，愿君覆瓢壶。荣盛当作乐，无令后贤吁。<p>卷179_19 「宴郑参卿山池」李白<br>
　　尔恐碧草晚，我畏朱颜移。愁看杨花飞，置酒正相宜。<br>
　　歌声送落日，舞影回清池。今夕不尽杯，留欢更邀谁。<p>卷179_20 「游谢氏山亭」李白<br>
　　沦老卧江海，再欢天地清。病闲久寂寞，岁物徒芬荣。<br>
　　借君西池游，聊以散我情。扫雪松下去，扪萝石道行。<br>
　　谢公池塘上，春草飒已生。花枝拂人来，山鸟向我鸣。<br>
　　田家有美酒，落日与之倾。醉罢弄归月，遥欣稚子迎。<p>卷179_21 「把酒问月（故人贾淳令予问之）」李白<br>
　　青天有月来几时，我今停杯一问之。人攀明月不可得，<br>
　　月行却与人相随。皎如飞镜临丹阙，绿烟灭尽清辉发。<br>
　　但见宵从海上来，宁知晓向云间没。白兔捣药秋复春，<br>
　　嫦娥孤栖与谁邻。今人不见古时月，今月曾经照古人。<br>
　　古人今人若流水，共看明月皆如此。唯愿当歌对酒时，<br>
　　月光长照金樽里。<p>卷179_22 「同族侄评事黯游昌禅师山池二首」李白<br>
　　远公爱康乐，为我开禅关。萧然松石下，何异清凉山。<br>
　　花将色不染，水与心俱闲。一坐度小劫，观空天地间。<br>
　　客来花雨际，秋水落金池。片石寒青锦，疏杨挂绿丝。<br>
　　高僧拂玉柄，童子献霜梨。惜去爱佳景，烟萝欲暝时。<p>卷179_23 「金陵凤凰台置酒」李白<br>
　　置酒延落景，金陵凤凰台。长波写万古，心与云俱开。<br>
　　借问往昔时，凤凰为谁来。凤凰去已久，正当今日回。<br>
　　明君越羲轩，天老坐三台。豪士无所用，弹弦醉金。<br>
　　东风吹山花，安可不尽杯。六帝没幽草，深宫冥绿苔。<br>
　　置酒勿复道，歌钟但相催。<p>卷179_24 「秋浦清溪雪夜对酒，客有唱山鹧鸪者」李白<br>
　　披君貂b，对君白玉壶。雪花酒上灭，顿觉夜寒无。<br>
　　客有桂阳至，能吟山鹧鸪。清风动窗竹，越鸟起相呼。<br>
　　持此足为乐，何烦笙与竽。<p>卷179_25 
「与周刚清溪玉镜潭宴别（潭在秋浦桃树陂下余新名此潭）」李白<br>
　　康乐上官去，永嘉游石门。江亭有孤屿，千载迹犹存。<br>
　　我来游秋浦，三入桃陂源。千峰照积雪，万壑尽啼猿。<br>
　　兴与谢公合，文因周子论。扫崖去落叶，席月开清樽。<br>
　　溪当大楼南，溪水正南奔。回作玉镜潭，澄明洗心魂。<br>
　　此中得佳境，可以绝嚣喧。清夜方归来，酣歌出平原。<br>
　　别后经此地，为余谢兰荪。<p>卷179_26 「游秋浦白C陂二首」李白<br>
　　何处夜行好，月明白C陂。山光摇积雪，猿影挂寒枝。<br>
　　但恐佳景晚，小令归棹移。人来有清兴，及此有相思。<br>
　　白C夜长啸，爽然溪谷寒。鱼龙动陂水，处处生波澜。<br>
　　天借一明月，飞来碧云端。故乡不可见，肠断正西看。<p>卷179_27 「宴陶家亭子」李白<br>
　　曲巷幽人宅，高门大士家。池开照胆镜，林吐破颜花。<br>
　　绿水藏春日，青轩秘晚霞。若闻弦管妙，金谷不能夸。<p>卷179_28 「在水军宴韦司马楼船观妓」李白<br>
　　摇曳帆在空，清流顺归风。诗因鼓吹发，酒为剑歌雄。<br>
　　对舞青楼妓，双鬟白玉童。行云且莫去，留醉楚王宫。<p>卷179_29 
「流夜郎至江夏，陪长史叔及薛明府宴兴德寺南阁」李白<br>
　　绀殿横江上，青山落镜中。岸回沙不尽，日映水成空。<br>
　　天乐流香阁，莲舟r晚风。恭陪竹林宴，留醉与陶公。<p>卷179_30 「泛沔州城南郎官湖」李白<br>
　　张公多逸兴，共泛沔城隅。当时秋月好，不减武昌都。<br>
　　四座醉清光，为欢古来无。郎官爱此水，因号郎官湖。<br>
　　风流若未减，名与此山俱。<p>卷179_31 「陪侍郎叔游洞庭醉后三首」李白<br>
　　今日竹林宴，我家贤侍郎。三杯容小阮，醉后发清狂。<br>
　　船上齐桡乐，湖心泛月归。白鸥闲不去，争拂酒筵飞。<br>
　　i却君山好，平铺湘水流。巴陵无限酒，醉杀洞庭秋。<p>卷179_32 「夜泛洞庭，寻裴侍御清酌」李白<br>
　　日晚湘水绿，孤舟无端倪。明湖涨秋月，独泛巴陵西。<br>
　　过憩裴逸人，岩居陵丹梯。抱琴出深竹，为我弹d鸡。<br>
　　曲尽酒亦倾，北窗醉如泥。人生且行乐，何必组与。<p>卷179_33 
「陪族叔刑部侍郎晔及中书贾舍人至游洞庭五首」李白<br>
　　洞庭西望楚江分，水尽南天不见云。<br>
　　日落长沙秋色远，不知何处吊湘君。<br>
　　南湖秋水夜无烟，耐可乘流直上天。<br>
　　且就洞庭赊月色，将船买酒白云边。<br>
　　洛阳才子谪湘川，元礼同舟月下仙。<br>
　　记得长安还欲笑，不知何处是西天。<br>
　　洞庭湖西秋月辉，潇湘江北早鸿飞。<br>
　　醉客满船歌白苎，不知霜露入秋衣。<br>
　　帝子潇湘去不还，空馀秋草洞庭间。<br>
　　淡扫明湖开玉镜，丹青画出是君山。<p>卷179_34 「楚江黄龙矶南宴杨执戟治楼」李白<br>
　　五月入五洲，碧山对青楼。故人杨执戟，春赏楚江流。<br>
　　一见醉漂月，三杯歌棹讴。桂枝攀不尽，他日更相求。<p>卷179_35 「铜官山醉后绝句」李白<br>
　　我爱铜官乐，千年未拟还。要须回舞袖，拂尽五松山。<p>卷179_36 
「与南陵常赞府游五松山（山在南陵铜井西五里有古精舍）」李白<br>
　　安石泛溟渤，独啸长风还。逸韵动海上，高情出人间。<br>
　　灵异可并迹，澹然与世闲。我来五松下，置酒穷跻攀。<br>
　　征古绝遗老，因名五松山。五松何清幽，胜境美沃州。<br>
　　萧飒鸣洞壑，终年风雨秋。响入百泉去，听如三峡流。<br>
　　剪竹扫天花，且从傲吏游。龙堂若可憩，吾欲归精修。<p>卷179_37 「宣城青溪（一作入清溪山）」李白<br>
　　青溪胜桐庐，水木有佳色。山貌日高古，石容天倾侧。<br>
　　彩鸟昔未名，白猿初相识。不见同怀人，对之空叹息。<p>卷179_38 「与谢良辅游泾川陵岩寺」李白<br>
　　乘君素舸泛泾西，宛似云门对若溪。<br>
　　且从康乐寻山水，何必东游入会稽。<p>卷179_39 「游水西简郑明府」李白<br>
　　天宫水西寺，云锦照东郭。清湍鸣回溪，绿水绕飞阁。<br>
　　凉风日潇洒，幽客时憩泊。五月思貂裘，谓言秋霜落。<br>
　　石萝引古蔓，岸笋开新箨。吟玩空复情，相思尔佳作。<br>
　　郑公诗人秀，逸韵宏寥廓。何当一来游，惬我雪山诺。<p>卷179_40 「九日登山」李白<br>
　　渊明归去来，不与世相逐。为无杯中物，遂偶本州牧。<br>
　　因招白衣人，笑酌黄花菊。我来不得意，虚过重阳时。<br>
　　题舆何俊发，遂结城南期。筑土按响山，俯临宛水湄。<br>
　　胡人叫玉笛，越女弹霜丝。自作英王胄，斯乐不可窥。<br>
　　赤鲤涌琴高，白龟道冯夷。灵仙如仿佛，奠酹遥相知。<br>
　　古来登高人，今复几人在。沧洲违宿诺，明日犹可待。<br>
　　连山似惊波，合沓出溟海。扬袂挥四座，酩酊安所知。<br>
　　齐歌送清扬，起舞乱参差。宾随落叶散，帽逐秋风吹。<br>
　　别后登此台，愿言长相思。<p>卷179_41 「九日」李白<br>
　　今日云景好，水绿秋山明。携壶酌流霞，搴菊泛寒荣。<br>
　　地远松石古，风扬弦管清。窥觞照欢颜，独笑还自倾。<br>
　　落帽醉山月，空歌怀友生。<p>卷179_42 「九日龙山饮」李白<br>
　　九日龙山饮，黄花笑逐臣。醉看风落帽，舞爱月留人。<p>卷179_43 「九月十日即事」李白<br>
　　昨日登高罢，今朝更举觞。菊花何太苦，遭此两重阳。<p>卷179_44 「陪族叔当涂宰游化城寺升公清风亭」李白<br>
　　化城若化出，金榜天宫开。疑是海上云，飞空结楼台。<br>
　　升公湖上秀，粲然有辩才。济人不利己，立俗无嫌猜。<br>
　　了见水中月，青莲出尘埃。闲居清风亭，左右清风来。<br>
　　当暑阴广殿，太阳为裴回。茗酌待幽客，珍盘荐凋梅。<br>
　　飞文何洒落，万象为之摧。季父拥鸣琴，德声布云雷。<br>
　　虽游道林室，亦举陶潜杯。清乐动诸天，长松自吟哀。<br>
　　留欢若可尽，劫石乃成灰。 
<p>　　　　　　　　　　　　　　　　<p>卷一百八十<p>卷180_1 「登锦城散花楼」李白<br>
　　日照锦城头，朝光散花楼。金窗夹绣户，珠箔悬银钩。<br>
　　飞梯绿云中，极目散我忧。暮雨向三峡，春江绕双流。<br>
　　今来一登望，如上九天游。<p>卷180_2 「登峨眉山」李白<br>
　　蜀国多仙山，峨眉邈难匹。周流试登览，绝怪安可息。<br>
　　青冥倚天开，彩错疑画出。泠然紫霞赏，果得锦囊术。<br>
　　云间吟琼箫，石上弄宝瑟。平生有微尚，欢笑自此毕。<br>
　　烟容如在颜，尘累忽相失。倘逢骑羊子，携手凌白日。<p>卷180_3 「大庭库」李白<br>
　　朝登大庭库，云物何苍然。莫辨陈郑火，空霾邹鲁烟。<br>
　　我来寻梓慎，观化入寥天。古木朔气多，松风如五弦。<br>
　　帝图终冥没，叹息满山川。<p>卷180_4 「登单父陶少府半月台」李白<br>
　　陶公有逸兴，不与常人俱。筑台像半月，回向高城隅。<br>
　　置酒望白云，商飙起寒梧。秋山入远海，桑柘罗平芜。<br>
　　水色渌且明，令人思镜湖。终当过江去，爱此暂踟蹰。<p>卷180_5 「天台晓望」李白<br>
　　天台邻四明，华顶高百越。门标赤城霞，楼栖沧岛月。<br>
　　凭高登远览，直下见溟渤。云垂大鹏翻，波动巨鳌没。<br>
　　风潮争汹涌，神怪何翕忽。观奇迹无倪，好道心不歇。<br>
　　攀条摘朱实，服药炼金骨。安得生羽毛，千春卧蓬阙。<p>卷180_6 「早望海霞边」李白<br>
　　四明三千里，朝起赤城霞。日出红光散，分辉照雪崖。<br>
　　一餐咽琼液，五内发金沙。举手何所待，青龙白虎车。<p>卷180_7 「焦山望寥山」李白<br>
　　石壁望松寥，宛然在碧霄。安得五彩虹，驾天作长桥。<br>
　　仙人如爱我，举手来相招。<p>卷180_8 「杜陵绝句」李白<br>
　　南登杜陵上，北望五陵间。秋水明落日，流光灭远山。<p>卷180_9 「登太白峰」李白<br>
　　西上太白峰，夕阳穷登攀。太白与我语，为我开天关。<br>
　　愿乘泠风去，直出浮云间。举手可近月，前行若无山。<br>
　　一别武功去，何时复见还。<p>卷180_10 「登邯郸洪波台，置酒观发兵」李白<br>
　　我把两赤羽，来游燕赵间。天狼正可射，感激无时闲。<br>
　　观兵洪波台，倚剑望玉关。请缨不系越，且向燕然山。<br>
　　风引龙虎旗，歌钟昔追攀。击筑落高月，投壶破愁颜。<br>
　　遥知百战胜，定扫鬼方还。<p>卷180_11 「登新平楼」李白<br>
　　去国登兹楼，怀归伤暮秋。天长落日远，水净寒波流。<br>
　　秦云起岭树，胡雁飞沙洲。苍苍几万里，目极令人愁。<p>卷180_12 「谒老君庙」李白<br>
　　先君怀圣德，灵庙肃神心。草合人踪断，尘浓鸟迹深。<br>
　　流沙丹灶灭，关路紫烟沉。独伤千载后，空馀松柏林。<p>卷180_13 「秋日登扬州西灵塔」李白<br>
　　宝塔凌苍苍，登攀览四荒。顶高元气合，标出海云长。<br>
　　万象分空界，三天接画梁。水摇金刹影，日动火珠光。<br>
　　鸟拂琼帘度，霞连绣碚拧Ｄ克嬲髀范希心逐去帆扬。<br>
　　露浴梧楸白，霜催橘柚黄。玉毫如可见，于此照迷方。<p>卷180_14 「登金陵冶城西北谢安墩」李白<br>
　　晋室昔横溃，永嘉遂南奔。沙尘何茫茫，龙虎斗朝昏。<br>
　　胡马风汉草，天骄蹙中原。哲匠感颓运，云鹏忽飞翻。<br>
　　组练照楚国，旌旗连海门。西秦百万众，戈甲如云屯。<br>
　　投鞭可填江，一扫不足论。皇运有返正，丑虏无遗魂。<br>
　　谈笑遏横流，苍生望斯存。冶城访古迹，犹有谢安墩。<br>
　　凭览周地险，高标绝人喧。想像东山姿，缅怀右军言。<br>
　　梧桐识嘉树，蕙草留芳根。白鹭映春洲，青龙见朝暾。<br>
　　地古云物在，台倾禾黍繁。我来酌清波，于此树名园。<br>
　　功成拂衣去，归入武陵源。<p>卷180_15 「登瓦官阁」李白<br>
　　晨登瓦官阁，极眺金陵城。钟山对北户，淮水入南荣。<br>
　　漫漫雨花落，嘈嘈天乐鸣。两廊振法鼓，四角吟风筝。<br>
　　杳出霄汉上，仰攀日月行。山空霸气灭，地古寒阴生。<br>
　　寥廓云海晚，苍茫宫观平。门馀阊阖字，楼识凤凰名。<br>
　　雷作百山动，神扶万砬恪Ａ楣夂巫愎螅长此镇吴京。<p>卷180_16 「登梅冈望金陵，赠族侄高座寺僧中孚」李白<br>
　　钟山抱金陵，霸气昔腾发。天开帝王居，海色照宫阙。<br>
　　群峰如逐鹿，奔走相驰突。江水九道来，云端遥明没。<br>
　　时迁大运去，龙虎势休歇。我来属天清，登览穷楚越。<br>
　　吾宗挺禅伯，特秀鸾凤骨。众星罗青天，明者独有月。<br>
　　冥居顺生理，草木不剪伐。烟窗引蔷薇，石壁老野蕨。<br>
　　吴风谢安屐，白足傲履袜。几宿一下山，萧然忘干谒。<br>
　　谈经演金偈，降鹤舞海雪。时闻天香来，了与世事绝。<br>
　　佳游不可得，春风惜远别。赋诗留岩屏，千载庶不灭。<p>卷180_17 「登金陵凤凰台」李白<br>
　　凤凰台上凤凰游，凤去台空江自流。吴宫花草埋幽径，<br>
　　晋代衣冠成古丘。三山半落青天外，二水中分白鹭洲。<br>
　　总为浮云能蔽日，长安不见使人愁。<p>卷180_18 「望庐山瀑布水二首」李白<br>
　　西登香炉峰，南见瀑布水。挂流三百丈，喷壑数十里。<br>
　　H如飞电来，隐若白虹起。初惊河汉落，半洒云天里。<br>
　　仰观势转雄，壮哉造化功。海风吹不断，江月照还空。<br>
　　空中乱射，左右洗青壁。飞珠散轻霞，流沫沸穹石。<br>
　　而我乐名山，对之心益闲。无论漱琼液，还得洗尘颜。<br>
　　且谐宿所好，永愿辞人间。<br>
　　日照香炉生紫烟，遥看瀑布挂前川。<br>
　　飞流直下三千尺，疑是银河落九天。<p>卷180_19 「登庐山五老峰」李白<br>
　　庐山东南五老峰，青天削出金芙蓉。<br>
　　九江秀色可揽结，吾将此地巢云松。<p>卷180_20 「江上望皖公山」李白<br>
　　奇峰出奇云，秀木含秀气。清宴皖公山，f绝称人意。<br>
　　独游沧江上，终日淡无味。但爱兹岭高，何由讨灵异。<br>
　　默然遥相许，欲往心莫遂。待吾还丹成，投迹归此地。<p>卷180_21 「望黄鹤楼」李白<br>
　　东望黄鹤山，雄雄半空出。四面生白云，中峰倚红日。<br>
　　岩峦行穹跨，峰嶂亦冥密。颇闻列仙人，于此学飞术。<br>
　　一朝向蓬海，千载空石室。金灶生烟埃，玉潭秘清谧。<br>
　　地古遗草木，庭寒老芝X.蹇予羡攀跻，因欲保闲逸。<br>
　　观奇遍诸岳，兹岭不可匹。结心寄青松，永悟客情毕。<p>卷180_22 「鹦鹉洲」李白<br>
　　鹦鹉来过吴江水，江上洲传鹦鹉名。鹦鹉西飞陇山去，<br>
　　芳洲之树何青青。烟开兰叶香风暖，岸夹桃花锦浪生。<br>
　　迁客此时徒极目，长洲孤月向谁明。<p>卷180_23 
「九日登巴陵，置酒望洞庭水军（时贼逼华容县）」李白<br>
　　九日天气清，登高无秋云。造化辟川岳，了然楚汉分。<br>
　　长风鼓横波，合沓蹙龙文。忆昔传游豫，楼船壮横汾。<br>
　　今兹讨鲸鲵，旌旆何缤纷。白羽落酒樽，洞庭罗三军。<br>
　　黄花不掇手，战鼓遥相闻。剑舞转颓阳，当时日停曛。<br>
　　酣歌激壮士，可以摧妖氛。龌龊东篱下，渊明不足群。<p>卷180_24 「秋登巴陵望洞庭」李白<br>
　　清晨登巴陵，周览无不极。明湖映天光，彻底见秋色。<br>
　　秋色何苍然，际海俱澄鲜。山青灭远树，水绿无寒烟。<br>
　　来帆出江中，去鸟向日边。风清长沙浦，山空云梦田。<br>
　　瞻光惜颓发，阅水悲徂年。北渚既荡漾，东流自潺。<br>
　　郢人唱白雪，越女歌采莲。听此更肠断，凭崖泪如泉。<p>卷180_25 「与夏十二登岳阳楼」李白<br>
　　楼观岳阳尽，川迥洞庭开。雁引愁心去，山衔好月来。<br>
　　云间连下榻，天上接行杯。醉后凉风起，吹人舞袖回。<p>卷180_26 「登巴陵开元寺西阁，赠衡岳僧方外」李白<br>
　　衡岳有阐士，五峰秀真骨。见君万里心，海水照秋月。<br>
　　大臣南溟去，问道皆请谒。洒以甘露言，清凉润肌发。<br>
　　明湖落天镜，香阁凌银阙。登眺餐惠风，新花期启发。<p>卷180_27 「与贾至舍人于龙兴寺剪落梧桐枝望湖」李白<br>
　　剪落青梧枝，湖坐可窥。雨洗秋山净，林光澹碧滋。<br>
　　水闲明镜转，云绕画屏移。千古风流事，名贤共此时。<p>卷180_28 「挂席江上待月有怀」李白<br>
　　待月月未出，望江江自流。倏忽城西郭，青天悬玉钩。<br>
　　素华虽可揽，清景不可游。耿耿金波里，空瞻T鹊楼。<p>卷180_29 「金陵望汉江」李白<br>
　　汉江回万里，派作九龙盘。横溃豁中国，崔嵬飞迅湍。<br>
　　六帝沦亡后，三吴不足观。我君混区宇，垂拱众流安。<br>
　　今日任公子，沧浪罢钓竿。<p>卷180_30 「秋登宣城谢x北楼」李白<br>
　　江城如画里，山晓望晴空。两水夹明镜，双桥落彩虹。<br>
　　人烟寒橘柚，秋色老梧桐。谁念北楼上，临风怀谢公。<p>卷180_31 「望天门山」李白<br>
　　天门中断楚江开，碧水东流至北回。<br>
　　两岸青山相对出，孤帆一片日边来。<p>卷180_32 「望木瓜山」李白<br>
　　早起见日出，暮见栖鸟还。客心自酸楚，况对木瓜山。<p>卷180_33 
「登敬亭北二小山，余时送客，逢崔侍御，并登此地」李白<br>
　　送客谢亭北，逢君纵酒还。屈盘戏白马，大笑上青山。<br>
　　回鞭指长安，西日落秦关。帝乡三千里，杳在碧云间。<p>卷180_34 「过崔八丈水亭」李白<br>
　　高阁横秀气，清幽并在君。檐飞宛溪水，窗落敬亭云。<br>
　　猿啸风中断，渔歌月里闻。闲随白鸥去，沙上自为群。<p>卷180_35 「登广武古战场怀古」李白<br>
　　秦鹿奔野草，逐之若飞蓬。项王气盖世，紫电明双瞳。<br>
　　呼吸八千人，横行起江东。赤精斩白帝，叱咤入关中。<br>
　　两龙不并跃，五纬与天同。楚灭无英图，汉兴有成功。<br>
　　按剑清八极，归酣歌大风。伊昔临广武，连兵决雌雄。<br>
　　分我一杯羹，太皇乃汝翁。战争有古迹，壁垒颓层穹。<br>
　　猛虎啸洞壑，饥鹰鸣秋空。翔云列晓阵，杀气赫长虹。<br>
　　拨乱属豪圣，俗儒安可通。沉湎呼竖子，狂言非至公。<br>
　　抚掌黄河曲，嗤嗤阮嗣宗。 
<p>　　　　　　　　　　　　　　　　<p>卷一百八十一<p>卷181_1 
「安州应城玉女汤作（《荆州记》云有玉女乘车投此泉）」李白<br>
　　神女殁幽境，汤池流大川。阴阳结炎炭，造化开灵泉。<br>
　　地底烁朱火，沙傍R素烟。沸珠跃明月，皎镜函空天。<br>
　　气浮兰芳满，色涨桃花然。精览万殊入，潜行七泽连。<br>
　　愈疾功莫尚，变盈道乃全。濯濯气清，发弄潺。<br>
　　散下楚王国，分浇宋玉田。可以奉巡幸，奈何隔穷偏。<br>
　　独随朝宗水，赴海输微涓。<p>卷181_2 「之广陵宿常二南郭幽居」李白<br>
　　绿水接柴门，有如桃花源。忘忧或假草，满院罗丛萱。<br>
　　暝色湖上来，微雨飞南轩。故人宿茅宇，夕鸟栖杨园。<br>
　　还惜诗酒别，深为江海言。明朝广陵道，独忆此倾樽。<p>卷181_3 「夜下征虏亭」李白<br>
　　船下广陵去，月明征虏亭。山花如绣颊，江火似流萤。<p>卷181_4 「下途归石门旧居」李白<br>
　　吴山高，越水清，握手无言伤别情。将欲辞君挂帆去，<br>
　　离魂不散烟郊树。此心郁怅谁能论，有愧叨承国士恩。<br>
　　云物共倾三月酒，岁时同饯五侯门。羡君素书尝满案，<br>
　　含丹照白霞色烂。余尝学道穷冥筌，梦中往往游仙山。<br>
　　何当脱屣谢时去，壶中别有日月天。俯仰人间易凋朽，<br>
　　钟峰五云在轩牖。惜别愁窥玉女窗，归来笑把洪崖手。<br>
　　隐居寺，隐居山，陶公炼液栖其间。灵神闭气昔登攀，<br>
　　恬然但觉心绪闲。数人不知几甲子，昨夜犹带冰霜颜。<br>
　　我离虽则岁物改，如今了然失所在。别君莫道不尽欢，<br>
　　悬知乐客遥相待。石门流水遍桃花，我亦曾到秦人家。<br>
　　不知何处得鸡豕，就中仍见繁桑麻。然远与世事间，<br>
　　装鸾驾鹤又复远。何必长从七贵游，劳生徒聚万金产。<br>
　　挹君去，长相思，云游雨散从此辞。欲知怅别心易苦，<br>
　　向暮春风杨柳丝。<p>卷181_5 「客中行」李白<br>
　　兰陵美酒郁金香，玉碗盛来琥珀光。<br>
　　但使主人能醉客，不知何处是他乡。<p>卷181_6 「太原早秋」李白<br>
　　岁落众芳歇，时当大火流。霜威出塞早，云色渡河秋。<br>
　　梦绕边城月，心飞故国楼。思归若汾水，无日不悠悠。<p>卷181_7 「奔亡道中五首」李白<br>
　　苏武天山上，田横海岛边。万重关塞断，何日是归年。<br>
　　亭伯去安在，李陵降未归。愁容变海色，短服改胡衣。<br>
　　谈笑三军却，交游七贵疏。仍留一只箭，未射鲁连书。<br>
　　函谷如玉关，几时可生还。洛阳为易水，嵩岳是燕山。<br>
　　俗变羌胡语，人多沙塞颜。申包惟恸哭，七日鬓毛斑。<br>
　　淼淼望湖水，青青芦叶齐。归心落何处，日没大江西。<br>
　　歇马傍春草，欲行远道迷。谁忍子规鸟，连声向我啼。<p>卷181_8 「郢门秋怀」李白<br>
　　郢门一为客，巴月三成弦。朔风正摇落，行子愁归旋。<br>
　　杳杳山外日，茫茫江上天。人迷洞庭水，雁度潇湘烟。<br>
　　清旷谐宿好，缁磷及此年。百龄何荡漾，万化相推迁。<br>
　　空谒苍梧帝，徒寻溟海仙。已闻蓬海浅，岂见三桃圆。<br>
　　倚剑增浩叹，扪襟还自怜。终当游五湖，濯足沧浪泉。<p>卷181_9 「至鸭栏驿上白马矶，赠裴侍御」李白<br>
　　侧叠万古石，横为白马矶。乱流若电转，举棹扬珠辉。<br>
　　临驿卷缇幕，升常接绣衣。情亲不避马，为我解霜威。<p>卷181_10 「荆门浮舟望蜀江」李白<br>
　　春水月峡来，浮舟望安极。正是桃花流，依然锦江色。<br>
　　江色绿且明，茫茫与天平。逶迤巴山尽，摇曳楚云行。<br>
　　雪照聚沙雁，花飞出谷莺。芳洲却已转，碧树森森迎。<br>
　　流目浦烟夕，扬帆海月生。江陵识遥火，应到渚宫城。<p>卷181_11 「上三峡」李白<br>
　　巫山夹青天，巴水流若兹。巴水忽可尽，青天无到时。<br>
　　三朝上黄牛，三暮行太迟。三朝又三暮，不觉鬓成丝。<p>卷181_12 
「自巴东舟行经瞿唐峡，登巫山最高峰，晚还题壁」李白<br>
　　江行几千里，海月十五圆。始经瞿塘峡，遂步巫山巅。<br>
　　巫山高不穷，巴国尽所历。日边攀垂萝，霞外倚穹石。<br>
　　飞步凌绝顶，极目无纤烟。却顾失丹壑，仰观临青天。<br>
　　青天若可扪，银汉去安在。望云知苍梧，记水辨瀛海。<br>
　　周游孤光晚，历览幽意多。积雪照空谷，悲风鸣森柯。<br>
　　归途行欲曛，佳趣尚未歇。江寒早啼猿，松暝已吐月。<br>
　　月色何悠悠，清猿响啾啾。辞山不忍听，挥策还孤舟。<p>卷181_13 「早发白帝城（一作白帝下江陵）」李白<br>
　　朝辞白帝彩云间，千里江陵一日还。<br>
　　两岸猿声啼不尽，轻舟已过万重山。<p>卷181_14 「秋下荆门」李白<br>
　　霜落荆门江树空，布帆无恙挂秋风。<br>
　　此行不为鲈鱼，自爱名山入剡中。<p>卷181_15 「江行寄远」李白<br>
　　刳木出吴楚，危槎百馀尺。疾风吹片帆，日暮千里隔。<br>
　　别时酒犹在，已为异乡客。思君不可得，愁见江水碧。<p>卷181_16 「宿五松山下荀媪家」李白<br>
　　我宿五松下，寂寥无所欢。田家秋作苦，邻女夜舂寒。<br>
　　跪进雕胡饭，月光明素盘。令人惭漂母，三谢不能餐。<p>卷181_17 「下泾县陵阳溪至涩滩」李白<br>
　　涩滩鸣嘈嘈，两山足猿猱。白波若卷雪，侧足不容s.<br>
　　渔子与舟人，撑折万张篙。<p>卷181_18 「下陵阳沿高溪三门六剌滩」李白<br>
　　三门横峻滩，六剌走波澜。石惊虎伏起，水状龙萦盘。<br>
　　何惭七里濑，使我欲垂竿。<p>卷181_19 「夜泊黄山，闻殷十四吴吟」李白<br>
　　昨夜谁为吴会吟，风生万壑振空林。龙惊不敢水中卧，<br>
　　猿啸时闻岩下音。我宿黄山碧溪月，听之却罢松间琴。<br>
　　朝来果是沧洲逸，酤酒醍盘饭霜栗。半酣更发江海声，<br>
　　客愁顿向杯中失。<p>卷181_20 「宿y湖」李白<br>
　　鸡鸣发黄山，暝投y湖宿。白雨映寒山，森森似银竹。<br>
　　提携采铅客，结荷水边沐。半夜四天开，星河烂人目。<br>
　　明晨大楼去，冈陇多屈伏。当与持斧翁，前溪伐云木。<p>卷181_21 「西施」李白<br>
　　西施越溪女，出自苎萝山。秀色掩今古，荷花羞玉颜。<br>
　　浣纱弄碧水，自与清波闲。皓齿信难开，沉吟碧云间。<br>
　　勾践徵绝艳，扬蛾入吴关。提携馆娃宫，杳渺讵可攀。<br>
　　一破夫差国，千秋竟不还。<p>卷181_22 「王右军」李白<br>
　　右军本清真，潇洒出风尘。山阴过羽客，爱此好鹅宾。<br>
　　扫素写道经，笔精妙入神。书罢笼鹅去，何曾别主人。<p>卷181_23 「上元夫人」李白<br>
　　上元谁夫人，偏得王母娇。嵯峨三角髻，馀发散垂腰。<br>
　　裘披青毛锦，身著赤霜袍。手提嬴女儿，闲与凤吹箫。<br>
　　眉语两自笑，忽然随风飘。<p>卷181_24 「苏台览古」李白<br>
　　旧苑荒台杨柳新，菱歌清唱不胜春。<br>
　　只今惟有西江月，曾照吴王宫里人。<p>卷181_25 「越中览古」李白<br>
　　越王勾践破吴归，义士还乡尽锦衣。<br>
　　宫女如花满春殿，只今惟有鹧鸪飞。<p>卷181_26 「商山四皓」李白<br>
　　白发四老人，昂藏南山侧。偃卧松雪间，冥翳不可识。<br>
　　云窗拂青霭，石壁横翠色。龙虎方战争，于焉自休息。<br>
　　秦人失金镜，汉祖升紫极。阴虹浊太阳，前星遂沦匿。<br>
　　一行佐明圣，倏起生羽翼。功成身不居，舒卷在胸臆。<br>
　　冥合元化，茫昧信难测。飞声塞天衢，万古仰遗则。<p>卷181_27 「过四皓墓」李白<br>
　　我行至商洛，幽独访神仙。园绮复安在，云萝尚宛然。<br>
　　荒凉千古迹，芜没四坟连。伊昔炼金鼎，何年闭玉泉。<br>
　　陇寒惟有月，松古渐无烟。木魅风号去，山精雨啸旋。<br>
　　紫芝高咏罢，青史旧名传。今日并如此，哀哉信可怜。<p>卷181_28 「岘山怀古」李白<br>
　　访古登岘首，凭高眺襄中。天清远峰出，水落寒沙空。<br>
　　弄珠见游女，醉酒怀山公。感叹发秋兴，长松鸣夜风。<p>卷181_29 「苏武」李白<br>
　　苏武在匈奴，十年持汉节。白雁上林飞，空传一书札。<br>
　　牧羊边地苦，落日归心绝。渴饮月窟冰，饥餐天上雪。<br>
　　东还沙塞远，北怆河梁别。泣把李陵衣，相看泪成血。<p>卷181_30 「经下邳圯桥怀张子房」李白<br>
　　子房未虎啸，破产不为家。沧海得壮士，椎秦博浪沙。<br>
　　报韩虽不成，天地皆振动。潜匿游下邳，岂曰非智勇。<br>
　　我来圯桥上，怀古钦英风。惟见碧流水，曾无黄石公。<br>
　　叹息此人去，萧条徐泗空。<p>卷181_31 「金陵三首」李白<br>
　　晋家南渡日，此地旧长安。地即帝王宅，山为龙虎盘。<br>
　　金陵空壮观，天堑净波澜。醉客回桡去，吴歌且自欢。<br>
　　地拥金陵势，城回江水流。当时百万户，夹道起朱楼。<br>
　　亡国生春草，离宫没古丘。空馀后湖月，波上对江州。<br>
　　六代兴亡国，三杯为尔歌。苑方秦地少，山似洛阳多。<br>
　　古殿吴花草，深宫晋绮罗。并随人事灭，东逝与沧波。<p>卷181_32 「秋夜板桥浦泛月独酌怀谢x」李白<br>
　　天上何所有，迢迢白玉绳。斜低建章阙，耿耿对金陵。<br>
　　汉水旧如练，霜江夜清澄。长川泻落月，洲渚晓寒凝。<br>
　　独酌板桥浦，古人谁可征。玄晖难再得，洒酒气填膺。<p>卷181_33 
「入彭蠡经松门观石镜，缅怀谢康乐题诗书游览之志」李白<br>
　　谢公之彭蠡，因此游松门。余方窥石镜，兼得穷江源。<br>
　　将欲继风雅，岂徒清心魂。前赏逾所见，后来道空存。<br>
　　况属临泛美，而无洲渚喧。漾水向东去，漳流直南奔。<br>
　　空魅川夕，回合千里昏。青桂隐遥月，绿枫鸣愁猿。<br>
　　水碧或可采，金精秘莫论。吾将学仙去，冀与琴高言。<p>卷181_34 「庐江主人妇」李白<br>
　　孔雀东飞何处栖，庐江小吏仲卿妻。<br>
　　为客裁缝君自见，城乌独宿夜空啼。<p>卷181_35 「陪宋中丞武昌夜饮怀古」李白<br>
　　清景南楼夜，风流在武昌。庾公爱秋月，乘兴坐胡床。<br>
　　龙笛吟寒水，天河落晓霜。我心还不浅，怀古醉馀觞。<p>卷181_36 「望鹦鹉洲怀祢衡」李白<br>
　　魏帝营八极，蚁观一祢衡。黄祖斗筲人，杀之受恶名。<br>
　　吴江赋鹦鹉，落笔超群英。锵锵振金玉，句句欲飞鸣。<br>
　　鸷鹗啄孤凤，千春伤我情。五岳起方寸，隐然讵可平。<br>
　　才高竟何施，寡识冒天刑。至今芳洲上，兰蕙不忍生。<p>卷181_37 「宿巫山下」李白<br>
　　昨夜巫山下，猿声梦里长。桃花飞绿水，三月下瞿塘。<br>
　　雨色风吹去，南行拂楚王。高丘怀宋玉，访古一沾裳。<p>卷181_38 「金陵白杨十字巷」李白<br>
　　白杨十字巷，北夹湖沟道。不见吴时人，空生唐年草。<br>
　　天地有反覆，宫城尽倾倒。六帝馀古丘，樵苏泣遗老。<p>卷181_39 「谢公亭（盖谢x、范云之所游）」李白<br>
　　谢公离别处，风景每生愁。客散青天月，山空碧水流。<br>
　　池花春映日，窗竹夜鸣秋。今古一相接，长歌怀旧游。<p>卷181_40 「纪南陵题五松山」李白<br>
　　圣达有去就，潜光愚其德。鱼与龙同池，龙去鱼不测。<br>
　　当时版筑辈，岂知傅说情。一朝和殷羹，光气为列星。<br>
　　伊尹生空桑，捐庖佐皇极。桐宫放太甲，摄政无愧色。<br>
　　三年帝道明，委质终辅翼。旷哉至人心，万古可为则。<br>
　　时命或大缪，仲尼将奈何。鸾凤忽覆巢，麒麟不来过。<br>
　　龟山蔽鲁国，有斧且无柯。归来归去来，宵济越洪波。<p>卷181_41 
「夜泊牛渚怀古（此地即谢尚闻袁宠咏史处）」李白<br>
　　牛渚西江夜，青天无片云。登舟望秋月，空忆谢将军。<br>
　　余亦能高咏，斯人不可闻。明朝挂帆席，枫叶落纷纷。<p>卷181_42 「姑孰十咏（一作李赤诗）。姑孰溪」李白<br>
　　爱此溪水闲，乘流兴无极。漾楫怕鸥惊，垂竿待鱼食。<br>
　　波翻晓霞影，岸叠春山色。何处浣纱人，红颜未相识。<p>卷181_43 「姑孰十咏。丹阳湖」李白<br>
　　湖与元气连，风波浩难止。天外贾客归，云间片帆起。<br>
　　龟游莲叶上，鸟宿芦花里。少女棹归舟，歌声逐流水。<p>卷181_44 「姑孰十咏。谢公宅」李白<br>
　　青山日将暝，寂寞谢公宅。竹里无人声，池中虚月白。<br>
　　荒庭衰草遍，废井苍苔积。惟有清风闲，时时起泉石。<p>卷181_45 「姑孰十咏。陵R台」李白<br>
　　旷望登古台，台高极人目。叠嶂列远空，杂花间平陆。<br>
　　闲云入窗牖，野翠生松竹。欲览碑上文，苔侵岂堪读。<p>卷181_46 「姑孰十咏。桓公井」李白<br>
　　桓公名已古，废井曾未竭。石L冷苍苔，寒泉湛孤月。<br>
　　秋来桐暂落，春至桃还发。路远人罕窥，谁能见清彻。<p>卷181_47 「姑孰十咏。慈姥竹」李白<br>
　　野竹攒石生，含烟映江岛。翠色落波深，虚声带寒早。<br>
　　龙吟曾未听，凤曲吹应好。不学蒲柳凋，贞心尝自保。<p>卷181_48 「姑孰十咏。望夫山」李白<br>
　　J望临碧空，怨情感离别。江草不知愁，岩花但争发。<br>
　　云山万重隔，音信千里绝。春去秋复来，相思几时歇。<p>卷181_49 「姑孰十咏。牛渚矶」李白<br>
　　绝壁临巨川，连峰势相向。乱石流间，回波自成浪。<br>
　　但惊群木秀，莫测精灵状。更听猿夜啼，忧心醉江上。<p>卷181_50 「姑孰十咏。灵墟山」李白<br>
　　丁令辞世人，拂衣向仙路。伏炼九丹成，方随五云去。<br>
　　松萝蔽幽洞，桃杏深隐处。不知曾化鹤，辽海归几度。<p>卷181_51 「姑孰十咏。天门山」李白<br>
　　迥出江山上，双峰自相对。岸映松色寒，石分浪花碎。<br>
　　参差远天际，缥缈晴霞外。落日舟去遥，回首沉青霭。 
<p>　　　　　　　　　　　　　　　　<p>卷一百八十二<p>卷182_1 「与元丹丘方城寺谈玄作」李白<br>
　　茫茫大梦中，惟我独先觉。腾转风火来，假合作容貌。<br>
　　灭除昏疑尽，领略入精要。澄虑观此身，因得通寂照。<br>
　　郎悟前后际，始知金仙妙。幸逢禅居人，酌玉坐相召。<br>
　　彼我俱若丧，云山岂殊调。清风生虚空，明月见谈笑。<br>
　　怡然青莲宫，永愿恣游眺。<p>卷182_2 「寻高凤石门山中元丹丘」李白<br>
　　寻幽无前期，乘兴不觉远。苍崖渺难涉，白日忽欲晚。<br>
　　未穷三四山，已历千万转。寂寂闻猿愁，行行见云收。<br>
　　高松来好月，空谷宜清秋。溪深古雪在，石断寒泉流。<br>
　　峰峦秀中天，登眺不可尽。丹丘遥相呼，顾我忽而哂。<br>
　　遂造穷谷间，始知静者闲。留欢达永夜，清晓方言还。<p>卷182_3 「安州般若寺水阁纳凉，喜遇薛员外V」李白<br>
　　然金园赏，远近含晴光。楼台成海气，草木皆天香。<br>
　　忽逢青云士，共解丹霞裳。水退池上热，风生松下凉。<br>
　　吞讨破万象，搴窥临众芳。而我遗有漏，与君用无方。<br>
　　心垢都已灭，永言题禅房。<p>卷182_4 「鲁中都东楼醉起作」李白<br>
　　昨日东楼醉，还应倒接z5.阿谁扶上马，不省下楼时。<p>卷182_21 「对酒醉题屈突明府厅」李白<br>
　　陶令八十日，长歌归去来。故人建昌宰，借问几时回。<br>
　　风落吴江雪，纷纷入酒杯。山翁今已醉，舞袖为君开。<p>卷182_22 「月下独酌四首」李白<br>
　　花间一壶酒，独酌无相亲。举杯邀明月，对影成三人。<br>
　　月既不解饮，影徒随我身。暂伴月将影，行乐须及春。<br>
　　我歌月裴回，我舞影零乱。醒时同交欢，醉后各分散。<br>
　　永结无情游，相期邈云汉。<br>
　　天若不爱酒，酒星不在天。地若不爱酒，地应无酒泉。<br>
　　天地既爱酒，爱酒不愧天。已闻清比圣，复道浊如贤。<br>
　　贤圣既已饮，何必求神仙。三杯通大道，一斗合自然。<br>
　　但得酒中趣，勿为醒者传。<br>
　　三月咸阳城，千花昼如锦。谁能春独愁，对此径须饮。<br>
　　穷通与修短，造化夙所禀。一樽齐死生，万事固难审。<br>
　　醉后失天地，兀然就孤枕。不知有吾身，此乐最为甚。<br>
　　穷愁千万端，美酒三百杯。愁多酒虽少，酒倾愁不来。<br>
　　所以知酒圣，酒酣心自开。辞粟卧首阳，屡空饥颜回。<br>
　　当代不乐饮，虚名安用哉。蟹螯即金液，糟丘是蓬莱。<br>
　　且须饮美酒，乘月醉高台。<p>卷182_23 「春归终南山松龛旧隐」李白<br>
　　我来南山阳，事事不异昔。却寻溪中水，还望岩下石。<br>
　　蔷薇缘东窗，女萝绕北壁。别来能几日，草木长数尺。<br>
　　且复命酒樽，独酌陶永夕。<p>卷182_24 「冬夜醉宿龙门，觉起言志」李白<br>
　　醉来脱宝剑，旅憩高堂眠。中夜忽惊觉，起立明灯前。<br>
　　开轩聊直望，晓雪河冰壮。哀哀歌苦寒，郁郁独惆怅。<br>
　　傅说版筑臣，李斯鹰犬人。H起匡社稷，宁复长艰辛。<br>
　　而我胡为者，叹息龙门下。富贵未可期，殷忧向谁写。<br>
　　去去泪满襟，举声梁甫吟。青云当自致，何必求知音。<p>卷182_25 「寻山僧不遇作」李白<br>
　　石径入丹壑，松门闭青苔。闲阶有鸟迹，禅室无人开。<br>
　　窥窗见白拂，挂壁生尘埃。使我空叹息，欲去仍裴回。<br>
　　香云遍山起，花雨从天来。已有空乐好，况闻青猿哀。<br>
　　了然绝世事，此地方悠哉。<p>卷182_26 「过汪氏别业二首」李白<br>
　　游山谁可游，子明与浮丘。叠岭碍河汉，连峰横斗牛。<br>
　　汪生面北阜，池馆清且幽。我来感意气，捶淞姓湫摺<br>
　　扫石待归月，开池涨寒流。酒酣益爽气，为乐不知秋。<br>
　　畴昔未识君，知君好贤才。随山起馆宇，凿石营池台。<br>
　　星火五月中，景风从南来。数枝石榴发，一丈荷花开。<br>
　　恨不当此时，相过醉金。我行值木落，月苦清猿哀。<br>
　　永夜达五更，吴Q送琼杯。酒酣欲起舞，四座歌相催。<br>
　　日出远海明，轩车且裴回。更游龙潭去，枕石拂莓苔。<p>卷182_27 「待酒不至」李白<br>
　　玉壶系青丝，沽酒来何迟。山花向我笑，正好衔杯时。<br>
　　晚酌东窗下，流莺复在兹。春风与醉客，今日乃相宜。<p>卷182_28 「独酌」李白<br>
　　春草如有意，罗生玉堂阴。东风吹愁来，白发坐相侵。<br>
　　独酌劝孤影，闲歌面芳林。长松尔何知，萧瑟为谁吟。<br>
　　手舞石上月，膝横花间琴。过此一壶外，悠悠非我心。<p>卷182_29 「友人会宿」李白<br>
　　涤荡千古愁，留连百壶饮。良宵宜清谈，皓月未能寝。<br>
　　醉来卧空山，天地即衾枕。<p>卷182_30 「春日独酌二首」李白<br>
　　东风扇淑气，水木荣春晖。白日照绿草，落花散且飞。<br>
　　孤云还空山，众鸟各已归。彼物皆有托，吾生独无依。<br>
　　对此石上月，长醉歌芳菲。<br>
　　我有紫霞想，缅怀沧洲间。思对一壶酒，澹然万事闲。<br>
　　横琴倚高松，把酒望远山。长空去鸟没，落日孤云还。<br>
　　但恐光景晚，宿昔成秋颜。<p>卷182_31 
「金陵江上遇蓬池隐者（时于落星石上以紫绮裘换酒为欢）」李白<br>
　　心爱名山游，身随名山远。罗浮麻姑台，此去或未返。<br>
　　遇君蓬池隐，就我石上饭。空言不成欢，强笑惜日晚。<br>
　　绿水向雁门，黄云蔽龙山。叹息两客鸟，裴回吴越间。<br>
　　共语一执手，留连夜将久。解我紫绮裘，且换金陵酒。<br>
　　酒来笑复歌，兴酣乐事多。水影弄月色，清光奈愁何。<br>
　　明晨挂帆席，离恨满沧波。<p>卷182_32 「月夜听卢子顺弹琴」李白<br>
　　闲坐夜明月，幽人弹素琴。忽闻悲风调，宛若寒松吟。<br>
　　白雪乱纤手，绿水清虚心。钟期久已没，世上无知音。<p>卷182_33 「清溪半夜闻笛」李白<br>
　　羌笛梅花引，吴溪陇水情。寒山秋浦月，肠断玉关声。<p>卷182_34 「日夕山中忽然有怀」李白<br>
　　久卧青山云，遂为青山客。山深云更好，赏弄终日夕。<br>
　　月衔楼间峰，泉漱阶下石。素心自此得，真趣非外惜。<br>
　　鼯啼桂方秋，风灭籁归寂。缅思洪崖术，欲往沧海隔。<br>
　　云车来何迟，抚几空叹息。<p>卷182_35 「夏日山中」李白<br>
　　懒摇白羽扇，裸体青林中。脱巾挂石壁，露顶洒松风。<p>卷182_36 「山中与幽人对酌」李白<br>
　　两人对酌山花开，一杯一杯复一杯。<br>
　　我醉欲眠卿且去，明朝有意抱琴来。<p>卷182_37 「春日醉起言志」李白<br>
　　处世若大梦，胡为劳其生。所以终日醉，颓然卧前楹。<br>
　　觉来盼庭前，一鸟花间鸣。借问此何时，春风语流莺。<br>
　　感之欲叹息，对酒还自倾。浩歌待明月，曲尽已忘情。<p>卷182_38 「庐山东林寺夜怀」李白<br>
　　我寻青莲宇，独往谢城阙。霜清东林钟，水白虎溪月。<br>
　　天香生虚空，天乐鸣不歇。宴坐寂不动，大千入毫发。<br>
　　湛然冥真心，旷劫断出没。<p>卷182_39 「寻雍尊师隐居」李白<br>
　　群峭碧摩天，逍遥不记年。拨云寻古道，倚石听流泉。<br>
　　花暖青牛卧，松高白鹤眠。语来江色暮，独自下寒烟。<p>卷182_40 「与史郎中钦听黄鹤楼上吹笛」李白<br>
　　一为迁客去长沙，西望长安不见家。<br>
　　黄鹤楼中吹玉笛，江城五月落梅花。<p>卷182_41 「对酒」李白<br>
　　劝君莫拒杯，春风笑人来。桃李如旧识，倾花向我开。<br>
　　流莺啼碧树，明月窥金。昨日朱颜子，今日白发催。<br>
　　棘生石虎殿，鹿走姑苏台。自古帝王宅，城阙闭黄埃。<br>
　　君若不饮酒，昔人安在哉。<p>卷182_42 「醉题王汉阳厅」李白<br>
　　我似鹧鸪鸟，南迁懒北飞。时寻汉阳令，取醉月中归。<p>卷182_43 「嘲王历阳不肯饮酒」李白<br>
　　地白风色寒，雪花大如手。笑杀陶渊明，不饮杯中酒。<br>
　　浪抚一张琴，虚栽五株柳。空负头上巾，吾于尔何有。<p>卷182_44 「独坐敬亭山」李白<br>
　　众鸟高飞尽，孤云独去闲。相看两不厌，只有敬亭山。<p>卷182_45 「自遣」李白<br>
　　对酒不觉暝，落花盈我衣。醉起步溪月，鸟还人亦稀。<p>卷182_46 「访戴天山道士不遇」李白<br>
　　犬吠水声中，桃花带雨浓。树深时见鹿，溪午不闻钟。<br>
　　野竹分青霭，飞泉挂碧峰。无人知所去，愁倚两三松。<p>卷182_47 「秋日与张少府、楚城韦公藏书高斋作」李白<br>
　　日下空庭暮，城荒古迹馀。地形连海尽，天影落江虚。<br>
　　旧赏人虽隔，新知乐未疏。彩云思作赋，丹壁间藏书。<br>
　　楂拥随流叶，萍开出水鱼。夕来秋兴满，回首意何如。<p>卷182_48 「秋夜独坐怀故山」李白<br>
　　小隐慕安石，远游学屈平。天书访江海，云卧起咸京。<br>
　　入侍瑶池宴，出陪玉辇行。夸胡新赋作，谏猎短书成。<br>
　　但奉紫霄顾，非邀青史名。庄周空说剑，墨翟耻论兵。<br>
　　拙薄遂疏绝，归闲事耦耕。顾无苍生望，空爱紫芝荣。<br>
　　寥落暝霞色，微茫旧壑情。秋山绿萝月，今夕为谁明。<p>卷182_49 
「忆崔郎中宗之游南阳遗吾孔子琴，抚之潸然感旧」李白<br>
　　昔在南阳城，唯餐独山蕨。忆与崔宗之，白水弄素月。<br>
　　时过菊潭上，纵酒无休歇。泛此黄金花，颓然清歌发。<br>
　　一朝摧玉树，生死殊飘忽。留我孔子琴，琴存人已殁。<br>
　　谁传广陵散，但哭邙山骨。泉户何时明，长扫狐兔窟。<p>卷182_50 「忆东山二首」李白<br>
　　不向东山久，蔷薇几度花。白云还自散，明月落谁家。<br>
　　我今携谢妓，长啸绝人群。欲报东山客，开关扫白云。<p>卷182_51 「望月有怀」李白<br>
　　清泉映疏松，不知几千古。寒月摇清波，流光入窗户。<br>
　　对此空长吟，思君意何深。无因见安道，兴尽愁人心。<p>卷182_52 「对酒忆贺监二首」李白<br>
　　四明有狂客，风流贺季真。长安一相见，呼我谪仙人。<br>
　　昔好杯中物，翻为松下尘。金龟换酒处，却忆泪沾巾。<br>
　　狂客归四明，山阴道士迎。敕赐镜湖水，为君台沼荣。<br>
　　人亡馀故宅，空有荷花生。念此杳如梦，凄然伤我情。<p>卷182_53 「重忆一首」李白<br>
　　欲向江东去，定将谁举杯。稽山无贺老，却棹酒船回。<p>卷182_54 「春滞沅湘有怀山中」李白<br>
　　沅湘春色还，风暖烟草绿。古之伤心人，于此肠断续。<br>
　　予非怀沙客，但美采菱曲。所愿归东山，寸心于此足。<p>卷182_55 「落日忆山中」李白<br>
　　雨后烟景绿，晴天散馀霞。东风随春归，发我枝上花。<br>
　　花落时欲暮，见此令人嗟。愿游名山去，学道飞丹砂。<p>卷182_56 「忆秋浦桃花旧游，时窜夜郎」李白<br>
　　桃花春水生，白石今出没。摇荡女萝枝，半摇青天月。<br>
　　不知旧行径，初拳几枝蕨。三载夜郎还，于兹炼金骨。 
<p>　　　　　　　　　　　　　　　　<p>卷一百八十三<p>卷183_1 「越中秋怀」李白<br>
　　越水绕碧山，周回数千里。乃是天镜中，分明画相似。<br>
　　爱此从冥搜，永怀临湍游。一为沧波客，十见红蕖秋。<br>
　　观涛壮天险，望海令人愁。路遐迫西照，岁晚悲东流。<br>
　　何必探禹穴，逝将归蓬丘。不然五湖上，亦可乘扁舟。<p>卷183_2 「效古二首」李白<br>
　　朝入天苑中，谒帝蓬莱宫。青山映辇道，碧树摇苍空。<br>
　　谬题金闺籍，得与银台通。待诏奉明主，抽毫颂清风。<br>
　　归时落日晚，躞蹀浮云骢。人马本无意，飞驰自豪雄。<br>
　　入门紫鸳鸯，金井双梧桐。清歌弦古曲，美酒沽新丰。<br>
　　快意且为乐，列筵坐群公。光景不可留，生世如转蓬。<br>
　　早达胜晚遇，羞比垂钓翁。<br>
　　自古有秀色，西施与东邻。蛾眉不可妒，况乃效其颦。<br>
　　所以尹婕妤，羞见邢夫人。低头不出气，塞默少精神。<br>
　　寄语无盐子，如君何足珍。<p>卷183_3 「拟古十二首」李白<br>
　　青天何历历，明星如白石。黄姑与织女，相去不盈尺。<br>
　　银河无鹊桥，非时将安适。闺人理纨素，游子悲行役。<br>
　　瓶冰知冬寒，霜露欺远客。客似秋叶飞，飘u不言归。<br>
　　别后罗带长，愁宽去时衣。乘月托宵梦，因之寄金徽。<br>
　　高楼入青天，下有白玉堂。明月看欲堕，当窗悬清光。<br>
　　遥夜一美人，罗衣沾秋霜。含情弄柔瑟，弹作陌上桑。<br>
　　弦声何激烈，风卷绕飞梁。行人皆踯躅，栖鸟起回翔。<br>
　　但写妾意苦，莫辞此曲伤。愿逢同心者，飞作紫鸳鸯。<br>
　　长绳难系日，自古共悲辛。黄金高北斗，不惜买阳春。<br>
　　石火无留光，还如世中人。即事已如梦，后来我谁身。<br>
　　提壶莫辞贫，取酒会四邻。仙人殊恍惚，未若醉中真。<br>
　　清都绿玉树，灼烁瑶台春。攀花弄秀色，远赠天仙人。<br>
　　香风送紫蕊，直到扶桑津。取掇世上艳，所贵心之珍。<br>
　　相思传一笑，聊欲示情亲。<br>
　　今日风日好，明日恐不如。春风笑于人，何乃愁自居。<br>
　　吹箫舞彩凤，酌醴神鱼。千金买一醉，取乐不求馀。<br>
　　达士遗天地，东门有二疏。愚夫同瓦石，有才知卷舒。<br>
　　无事坐悲苦，块然涸辙鱼。<br>
　　运速天地闭，胡风结飞霜。百草死冬月，六龙颓西荒。<br>
　　太白出东方，彗星扬精光。鸳鸯非越鸟，何为眷南翔。<br>
　　惟昔鹰将犬，今为侯与王。得水成蛟龙，争池夺凤凰。<br>
　　北斗不酌酒，南箕空簸扬。<br>
　　世路今太行，回车竟何托。万族皆凋枯，遂无少可乐。<br>
　　旷野多白骨，幽魂共销铄。荣贵当及时，春华宜照灼。<br>
　　人非昆山玉，安得长璀错。身没期不朽，荣名在麟阁。<br>
　　月色不可扫，客愁不可道。玉露生秋衣，流萤飞百草。<br>
　　日月终销毁，天地同枯槁。蟪蛄啼青松，安见此树老。<br>
　　金丹宁误俗，昧者难精讨。尔非千岁翁，多恨去世早。<br>
　　饮酒入玉壶，藏身以为宝。<br>
　　生者为过客，死者为归人。天地一逆旅，同悲万古尘。<br>
　　月兔空捣药，扶桑已成薪。白骨寂无言，青松岂知春。<br>
　　前后更叹息，浮荣安足珍。<br>
　　仙人骑彩凤，昨下阆风岑。海水三清浅，桃源一见寻。<br>
　　遗我绿玉杯，兼之紫琼琴。杯以倾美酒，琴以闲素心。<br>
　　二物非世有，何论珠与金。琴弹松里风，杯劝天上月。<br>
　　风月长相知，世人何倏忽。<br>
　　涉江弄秋水，爱此荷花鲜。攀荷弄其珠，荡漾不成圆。<br>
　　佳人彩云里，欲赠隔远天。相思无由见，怅望凉风前。<br>
　　去去复去去，辞君还忆君。汉水既殊流，楚山亦此分。<br>
　　人生难称意，岂得长为群。越燕喜海日，燕鸿思朔云。<br>
　　别久容华晚，琅\不能饭。日落知天昏，梦长觉道远。<br>
　　望夫登高山，化石竟不返。<p>卷183_4 「感兴六首」李白<br>
　　瑶姬天帝女，精彩化朝云。宛转入宵梦，无心向楚君。<br>
　　锦衾抱秋月，绮席空兰芬。茫昧竟谁测，虚传宋玉文。<br>
　　洛浦有宓妃，飘u雪争飞。轻云拂素月，了可见清辉。<br>
　　解欲西去，含情讵相违。香尘动罗袜，绿水不沾衣。<br>
　　陈王徒作赋，神女岂同归。好色伤大雅，多为世所讥。<br>
　　裂素持作书，将寄万里怀。眷眷待远信，竟岁无人来。<br>
　　征鸿务随阳，又不为我栖。委之在深箧，蠹鱼坏其题。<br>
　　何如投水中，流落他人开。不惜他人开，但恐生是非。<br>
　　十五游神仙，仙游未曾歇。吹笙坐松风，泛瑟窥海月。<br>
　　西山玉童子，使我炼金骨。欲逐黄鹤飞，相呼向蓬阙。<br>
　　西国有美女，结楼青云端。蛾眉艳晓月，一笑倾城欢。<br>
　　高节不可夺，炯心如凝丹。常恐彩色晚，不为人所观。<br>
　　安得配君子，共乘双飞鸾。<br>
　　嘉谷隐丰草，草深苗且稀。农夫既不异，孤穗将安归。<br>
　　常恐委畴陇，忽与秋蓬飞。乌得荐宗庙，为君生光辉。<p>卷183_5 「寓言三首」李白<br>
　　周公负斧，成王何夔夔。武王昔不豫，剪爪投河湄。<br>
　　贤圣遇谗慝，不免人君疑。天风拔大木，禾黍咸伤萎。<br>
　　管蔡扇苍蝇，公赋鸱^诗。金g若不启，忠信谁明之。<br>
　　摇裔双彩凤，婉娈三青禽。往还瑶台里，鸣舞玉山岑。<br>
　　以欢秦娥意，复得王母心。区区精卫鸟，衔木空哀吟。<br>
　　长安春色归，先入青门道。绿杨不自持，从风欲倾倒。<br>
　　海燕还秦宫，双飞入帘栊。相思不相见，托梦辽城东。<p>卷183_6 「秋夕旅怀」李白<br>
　　凉风度秋海，吹我乡思飞。连山去无际，流水何时归。<br>
　　目极浮云色，心断明月晖。芳草歇柔艳，白露催寒衣。<br>
　　梦长银汉落，觉罢天星稀。含悲想旧国，泣下谁能挥。<p>卷183_7 「感遇四首」李白<br>
　　吾爱王子晋，得道伊洛滨。金骨既不毁，玉颜长自春。<br>
　　可怜浮丘公，猗靡与情亲。举首白日间，分明谢时人。<br>
　　二仙去已远，梦想空殷勤。<br>
　　可叹东篱菊，茎疏叶且微。虽言异兰蕙，亦自有芳菲。<br>
　　未泛盈樽酒，徒沾清露辉。当荣君不采，飘落欲何依。<br>
　　昔余闻娥，窃药驻云发。不自娇玉颜，方希炼金骨。<br>
　　飞去身莫返，含笑坐明月。紫宫夸蛾眉，随手会凋歇。<br>
　　宋玉事楚王，立身本高洁。巫山赋彩云，郢路歌白雪。<br>
　　举国莫能和，巴人皆卷舌。一感登徒言，恩情遂中绝。<p>卷183_8 「翰林读书言怀，呈集贤诸学士」李白<br>
　　晨趋紫禁中，夕待金门诏。观书散遗帙，探古穷至妙。<br>
　　片言苟会心，掩卷忽而笑。青蝇易相点，白雪难同调。<br>
　　本是疏散人，屡贻褊促诮。云天属清朗，林壑忆游眺。<br>
　　或时清风来，闲倚栏下啸。严光桐庐溪，谢客临海峤。<br>
　　功成谢人间，从此一投钓。<p>卷183_9 「寻阳紫极宫感秋作」李白<br>
　　何处闻秋声，北窗竹。回薄万古心，揽之不盈掬。<br>
　　静坐观众妙，浩然媚幽独。白云南山来，就我檐下宿。<br>
　　懒从唐生决，羞访季主卜。四十九年非，一往不可复。<br>
　　野情转萧洒，世道有翻覆。陶令归去来，田家酒应熟。<p>卷183_10 「江上秋怀」李白<br>
　　餐霞卧旧壑，散发谢远游。山蝉号枯桑，始复知天秋。<br>
　　朔雁别海裔，越燕辞江楼。飒飒风卷沙，茫茫雾萦洲。<br>
　　黄云结暮色，白水扬寒流。恻怆心自悲，潺泪难收。<br>
　　蘅兰方萧瑟，长叹令人愁。<p>卷183_11 「秋夕书怀（一作秋日南游书怀）」李白<br>
　　北风吹海雁，南渡落寒声。感此潇湘客，凄其流浪情。<br>
　　海怀结沧洲，霞想游赤城。始探蓬壶事，旋觉天地轻。<br>
　　澹然吟高秋，闲卧瞻太清。萝月掩空幕，松霜结前楹。<br>
　　灭见息群动，猎微穷至精。桃花有源水，可以保吾生。<p>卷183_12 「避地司空原言怀」李白<br>
　　南风昔不竞，豪圣思经纶。刘琨与祖逖，起舞鸡鸣晨。<br>
　　虽有匡济心，终为乐祸人。我则异于是，潜光皖水滨。<br>
　　卜筑司空原，北将天柱邻。雪霁万里月，云开九江春。<br>
　　俟乎泰阶平，然后托微身。倾家事金鼎，年貌可长新。<br>
　　所愿得此道，终然保清真。弄景奔日驭，攀星戏河津。<br>
　　一随王乔去，长年玉天宾。<p>卷183_13 「上崔相百忧章（时在浔阳狱）」李白<br>
　　共公赫怒，天维中摧。鲲鲸喷荡，扬涛起雷。鱼龙陷人，<br>
　　成此祸胎。火焚昆山，玉石相。仰希霖雨，洒宝炎煨。<br>
　　箭发石开，戈挥日回。邹衍恸哭，燕霜飒来，微诚不感。<br>
　　犹絷夏台。苍鹰搏攫，丹棘崔嵬。豪圣凋枯，王风伤哀。<br>
　　斯文未丧，东岳岂颓。穆逃楚难，邹脱吴灾。见机苦迟，<br>
　　二公所酢ｆ鞑恢杞，麟何来哉。星离一门，草掷二孩。<br>
　　万愤结习，忧从中催。金瑟玉壶，尽为愁媒。举酒太息，<br>
　　泣血盈杯。台星再朗，天网重恢。屈法申恩，弃瑕取材。<br>
　　冶长非罪，尼父无猜。覆盆倘举，应照寒灰。<p>卷183_14 「万愤词投魏郎中」李白<br>
　　海水渤，人罹鲸鲵。蓊胡沙而四塞，始滔天于燕齐。<br>
　　何六龙之浩荡，迁白日于秦西。九土星分，嗷嗷栖栖。<br>
　　南冠君子，呼天而啼。恋高堂而掩泣，泪血地而成泥。<br>
　　狱户春而不草，独幽怨而沉迷。兄九江兮弟三峡，<br>
　　悲羽化之难齐。穆陵关北愁爱子，豫章天南隔老妻。<br>
　　一门骨肉散百草，遇难不复相提携。树榛拔桂，<br>
　　囚鸾宠鸡。舜昔授禹，伯成耕犁。德自此衰，吾将安栖。<br>
　　好我者恤我，不好我者何忍临危而相挤。子胥鸱夷，<br>
　　彭越醢醯。自古豪烈，胡为此。苍苍之天，高乎视低。<br>
　　如其听卑，脱我牢狴。傥辨美玉，君收白。<p>卷183_15 「荆州贼平，临洞庭言怀作」李白<br>
　　修蛇横洞庭，吞象临江岛。积骨成巴陵，遗言闻楚老。<br>
　　水穷三苗国，地窄三湘道。岁晏天峥嵘，时危人枯槁。<br>
　　思归阴丧乱，去国伤怀抱。郢路方丘墟，章华亦倾倒。<br>
　　风悲猿啸苦，木落鸿飞早。日隐西赤沙，月明东城草。<br>
　　关河望已绝，氛雾行当扫。长叫天可闻，吾将问苍昊。<p>卷183_16 「览镜书怀」李白<br>
　　得道无古今，失道还衰老。自笑镜中人，白发如霜草。<br>
　　扪心空叹息，问影何枯槁。桃李竟何言，终成南山皓。<p>卷183_17 「田园言怀」李白<br>
　　贾谊三年谪，班超万里侯。何如牵白犊，饮水对清流。<p>卷183_18 「江南春怀」李白<br>
　　青春几何时，黄鸟鸣不歇。天涯失乡路，江外老华发。<br>
　　心飞秦塞云，影滞楚关月。身世殊烂漫，田园久芜没。<br>
　　岁晏何所从，长歌谢金阙。<p>卷183_19 「听蜀僧F弹琴」李白<br>
　　蜀僧抱绿绮，西下峨眉峰。为我一挥手，如听万壑松。<br>
　　客心洗流水，馀响入霜钟。不觉碧山暮，秋云暗几重。<p>卷183_20 「鲁东门观刈蒲」李白<br>
　　鲁国寒事早，初霜刈渚蒲。挥镰若转月，拂水生连珠。<br>
　　此草最可珍，何必贵龙须。织作玉床席，欣承清夜娱。<br>
　　罗衣能再拂，不畏素尘芜。<p>卷183_21 「咏邻女东窗海石榴」李白<br>
　　鲁女东窗下，海榴世所稀。珊瑚映绿水，未足比光辉。<br>
　　清香随风发，落日好鸟归。愿为东南枝，低举拂罗衣。<br>
　　无由共攀折，引领望金扉。<p>卷183_22 「南轩松」李白<br>
　　南轩有孤松，柯叶自绵幂。清风无闲时，潇洒终日夕。<br>
　　阴生古苔绿，色染秋烟碧。何当凌云霄，直上数千尺。<p>卷183_23 
「咏山樽二首（前首题一作咏柳少府山瘿木樽）」李白<br>
　　蟠木不雕饰，且将斤斧疏。樽成山岳势，材是栋梁馀。<br>
　　外与金并，中涵玉醴虚。惭君垂拂拭，遂忝玳筵居。<br>
　　拥肿寒山木，嵌空成酒樽。愧无江海量，偃蹇在君门。<p>卷183_24 「初出金门，寻王侍御不遇，咏壁上鹦鹉」李白<br>
　　落羽辞金殿，孤鸣咤绣衣。能言终见弃，还向陇西飞。<p>卷183_25 「紫藤树」李白<br>
　　紫藤挂云木，花蔓宜阳春。密叶隐歌鸟，香风留美人。<p>卷183_26 「观放白鹰二首」李白<br>
　　八月边风高，胡鹰白锦毛。孤飞一片雪，百里见秋毫。<br>
　　寒冬十二月，苍鹰八九毛。寄言燕雀莫相，<br>
　　自有云霄万里高。<p>卷183_27 「观博平王志安少府山水粉图」李白<br>
　　粉壁为空天，丹青状江海。游云不知归，日见白鸥在。<br>
　　博平真人王志安，沉吟至此愿挂冠。松溪石磴带秋色，<br>
　　愁客思归坐晓寒。<p>卷183_28 「题雍丘崔明府丹灶」李白<br>
　　美人为政本忘机，服药求仙事不违。叶县已泥丹灶毕，<br>
　　瀛洲当伴赤松归。先师有诀神将助，大圣无心火自飞。<br>
　　九转但能生羽翼，双凫忽去定何依。<p>卷183_29 「观元丹丘坐巫山屏风」李白<br>
　　昔游三峡见巫山，见画巫山宛相似。疑是天边十二峰，<br>
　　飞入君家彩屏里。寒松萧瑟如有声，阳台微茫如有情。<br>
　　锦衾瑶席何寂寂，楚王神女徒盈盈。高咫尺，如千里，<br>
　　翠屏丹崖灿如绮。苍苍远树围荆门，历历行舟泛巴水。<br>
　　水石潺万壑分，烟光草色俱氛氲。溪花笑日何年发，<br>
　　江客听猿几岁闻。使人对此心缅邈，疑入嵩丘梦彩云。<p>卷183_30 「求崔山人百丈崖瀑布图」李白<br>
　　百丈素崖裂，四山丹壁开。龙潭中喷射，昼夜生风雷。<br>
　　但见瀑泉落，如云汉来。闻君写真图，岛屿备萦回。<br>
　　石黛刷幽草，曾青泽古苔。幽缄倘相传，何必向天台。<p>卷183_31 「见野草中有曰白头翁者」李白<br>
　　醉入田家去，行歌荒野中。如何青草里，亦有白头翁。<br>
　　折取对明镜，宛将衰鬓同。微芳似相诮，留恨向东风。<p>卷183_32 「流夜郎题葵叶」李白<br>
　　惭君能卫足，叹我远移根。白日如分照，还归守故园。<p>卷183_33 「茔禅师房观山海图」李白<br>
　　真僧闭精宇，灭迹含达观。列嶂图云山，攒峰入霄汉。<br>
　　丹崖森在目，清昼疑卷幔。蓬壶来轩窗，瀛海入几案。<br>
　　烟涛争喷薄，岛屿相凌乱。征帆飘空中，瀑水洒天半。<br>
　　峥嵘若可陟，想像徒盈叹。杳与真心冥，遂谐静者玩。<br>
　　如登赤城里，揭步沧洲畔。即事能娱人，从兹得消散。<p>卷183_34 「白鹭鹚」李白<br>
　　白鹭下秋水，孤飞如坠霜。心闲且未去，独立沙洲傍。<p>卷183_35 「咏槿」李白<br>
　　园花笑芳年，池草艳春色。犹不如槿花，婵娟玉阶侧。<br>
　　芬荣何夭促，零落在瞬息。岂若琼树枝，终岁长翕V.<p>卷183_36 「咏桂」李白<br>
　　世人种桃李，皆在金张门。攀折争捷径，及此春风暄。<br>
　　一朝天霜下，荣耀难久存。安知南山桂，绿叶垂芳根。<br>
　　清阴亦可托，何惜树君园。<p>卷183_37 「白胡桃」李白<br>
　　红罗袖里分明见，白玉盘中看却无。<br>
　　疑是老僧休念诵，腕前推下水晶珠。<p>卷183_38 「巫山枕障」李白<br>
　　巫山枕障画高丘，白帝城边树色秋。<br>
　　朝云夜入无行处，巴水横天更不流。<p>卷183_39 
「南奔书怀（一作自丹阳南奔道中作。萧士S云是伪作）」李白<br>
　　遥夜何漫漫，空歌白石烂。甯戚未匡齐，陈平终佐汉。<br>
　　偾股ê勇澹直割鸿沟半。历数方未迁，云雷屡多难。<br>
　　天人秉旄钺，虎竹光藩翰。侍笔黄金台，传觞青玉案。<br>
　　不因秋风起，自有思归叹。主将动谗疑，王师忽离叛。<br>
　　自来白沙上，鼓噪丹阳岸。宾御如浮云，从风各消散。<br>
　　舟中指可掬，城上骸争爨。草草出近关，行行昧前算。<br>
　　南奔剧星火，北寇无涯畔。顾乏七宝鞭，留连道傍玩。<br>
　　太白夜食昴，长虹日中贯。秦赵兴天兵，茫茫九州乱。<br>
　　感遇明主恩，颇高祖逖言。过江誓流水，志在清中原。<br>
　　拔剑击前柱，悲歌难重论。 
<p>　　　　　　　　　　　　　　　　<p>卷一百八十四<p>卷184_1 「题随州紫阳先生壁」李白<br>
　　神农好长生，风俗久已成。复闻紫阳客，早署丹台名。<br>
　　喘息餐妙气，步虚吟真声。道与古仙合，心将元化并。<br>
　　楼疑出蓬海，鹤似飞玉京。松雪窗外晓，池水阶下明。<br>
　　忽耽笙歌乐，颇失轩冕情。终愿惠金液，提携凌太清。<p>卷184_2 「题元丹丘山居」李白<br>
　　故人栖东山，自爱丘壑美。青春卧空林，白日犹不起。<br>
　　松风清襟袖，石潭洗心耳。羡君无纷喧，高枕碧霞里。<p>卷184_3 「题元丹丘颍阳山居」李白<br>
　　仙游渡颍水，访隐同元君。忽遗苍生望，独与洪崖群。<br>
　　卜地初晦迹，兴言且成文。却顾北山断，前瞻南岭分。<br>
　　遥通汝海月，不隔嵩丘云。之子合逸趣，而我钦清芬。<br>
　　举迹倚松石，谈笑迷朝曛。益愿狎青鸟，拂衣栖江濉<p>卷184_4 「题瓜州新河，饯族叔舍人贲」李白<br>
　　齐公凿新河，万古流不绝。丰功利生人，天地同朽灭。<br>
　　两桥对双阁，芳树有行列。爱此如甘棠，谁云敢攀折。<br>
　　吴关倚此固，天险自兹设。海水落斗门，湖平见沙I.<br>
　　我行送季父，弭棹徒流悦。杨花满江来，疑是龙山雪。<br>
　　惜此林下兴，怆为山阳别。瞻望清路尘，归来空寂灭。<p>卷184_5 「洗脚亭」李白<br>
　　白道向姑熟，洪亭临道傍。前有昔时井，下有五丈床。<br>
　　樵女洗素足，行人歇金装。西望白鹭洲，芦花似朝霜。<br>
　　送君此时去，回首泪成行。<p>卷184_6 「劳劳亭」李白<br>
　　天下伤心处，劳劳送客亭。春风知别苦，不遣柳条青。<p>卷184_7 
「题金陵王处士水亭（此亭盖齐朝南苑，又是陆机故宅）」李白<br>
　　王子耽玄言，贤豪多在门。好鹅寻道士，爱竹啸名园。<br>
　　树色老荒苑，池光荡华轩。此堂见明月，更忆陆平原。<br>
　　扫拭青玉簟，为余置金尊。醉罢欲归去，花枝宿鸟喧。<br>
　　何时复来此，再得洗嚣烦。<p>卷184_8 「题嵩山逸人元丹丘山居」李白<br>
　　家本紫云山，道风未沦落。沉怀丹丘志，冲赏归寂寞。<br>
　　A来游闽荒，扪涉穷禹凿。夤缘泛潮海，偃蹇陟庐霍。<br>
　　凭雷蹑天窗，弄影憩霞阁。且欣登眺美，颇惬隐沦诺。<br>
　　三山旷幽期，四岳聊所托。故人契嵩颍，高义炳丹o.<br>
　　灭迹遗纷嚣，终言本峰壑。自矜林湍好，不羡朝市乐。<br>
　　偶与真意并，顿觉世情薄。尔能折芳桂，吾亦采兰若。<br>
　　拙妻好乘鸾，娇女爱飞鹤。提携访神仙，从此炼金药。<p>卷184_9 「题江夏修静寺（此寺是李北海旧宅）」李白<br>
　　我家北海宅，作寺南江滨。空庭无玉树，高殿坐幽人。<br>
　　书带留青草，琴堂幂素尘。平生种桃李，寂灭不成春。<p>卷184_10 「题宛溪馆」李白<br>
　　吾怜宛溪好，百尺照心明。何谢新安水，千寻见底清。<br>
　　白沙留月色，绿竹助秋声。却笑严湍上，于今独擅名。<p>卷184_11 「题东G公幽居」李白<br>
　　杜陵贤人清且廉，东G卜筑岁将淹。宅近青山同谢x，<br>
　　门垂碧柳似陶潜。好鸟迎春歌后院，飞花送酒舞前檐。<br>
　　客到但知留一醉，盘中只有水晶盐。<p>卷184_12 「嘲鲁儒」李白<br>
　　鲁叟谈五经，白发死章句。问以经济策，茫如坠烟雾。<br>
　　足著远游履，首戴方山巾。缓步从直道，未行先起尘。<br>
　　秦家丞相府，不重褒衣人。君非叔孙通，与我本殊伦。<br>
　　时事且未达，归耕汶水滨。<p>卷184_13 「惧谗」李白<br>
　　二桃杀三士，讵假剑如霜。众女妒蛾眉，双花竞春芳。<br>
　　魏姝信郑袖，掩袂对怀王。一惑巧言子，朱颜成死伤。<br>
　　行将泣团扇，戚戚愁人肠。<p>卷184_14 「观猎」李白<br>
　　太守耀清威，乘闲弄晚晖。江沙横猎骑，山火绕行围。<br>
　　箭逐云鸿落，鹰随月兔飞。不知白日暮，欢赏夜方归。<p>卷184_15 「观胡人吹笛」李白<br>
　　胡人吹玉笛，一半是秦声。十月吴山晓，梅花落敬亭。<br>
　　愁闻出塞曲，泪满逐臣缨。却望长安道，空怀恋主情。<p>卷184_16 「军行（一作从军行，一作行军）」李白<br>
　　骝马新跨白玉鞍，战罢沙场月色寒。<br>
　　城头铁鼓声犹震，匣里金刀血未干。<p>卷184_17 「从军行」李白<br>
　　百战沙场碎铁衣，城南已合数重围。<br>
　　突营射杀呼延将，独领残兵千骑归。<p>卷184_18 「平虏将军妻」李白<br>
　　平虏将军妇，入门二十年。君心自有悦，妾宠岂能专。<br>
　　出解床前帐，行吟道上篇。古人不唾井，莫忘昔缠绵。<p>卷184_19 「春夜洛城闻笛」李白<br>
　　谁家玉笛暗飞声，散入春风满洛城。<br>
　　此夜曲中闻折柳，何人不起故园情。<p>卷184_20 「嵩山采菖蒲者」李白<br>
　　神仙多古貌，双耳下垂肩。嵩岳逢汉武，疑是九疑仙。<br>
　　我来采菖蒲，服食可延年。言终忽不见，灭影入云烟。<br>
　　喻帝竟莫悟，终归茂陵田。<p>卷184_21 「金陵听韩侍御吹笛」李白<br>
　　韩公吹玉笛，倜傥流英音。风吹绕钟山，万壑皆龙吟。<br>
　　王子停凤管，师襄掩瑶琴。馀韵度江去，天涯安可寻。<p>卷184_22 「流夜郎闻T不预」李白<br>
　　北阙圣人歌太康，南冠君子窜遐荒。<br>
　　汉T闻奏钧天乐，愿得风吹到夜郎。<p>卷184_23 「放后遇恩不沾」李白<br>
　　天作云与雷，霈然德泽开。东风日本至，白雉越裳来。<br>
　　独弃长沙国，三年未许回。何时入宣室，更问洛阳才。<p>卷184_24 
「宣城见杜鹃花（一作杜牧诗，题云《子规》）」李白<br>
　　蜀国曾闻子规鸟，宣城还见杜鹃花。<br>
　　一叫一回肠一断，三春三月忆三巴。<p>卷184_25 「白田马上闻莺」李白<br>
　　黄鹂啄紫椹，五月鸣桑枝。我行不记日，误作阳春时。<br>
　　蚕老客未归，白田已缫丝。驱马又前去，扪心空自悲。<p>卷184_26 「三五七言」李白<br>
　　秋风清，秋月明。落叶聚还散，寒鸦栖复惊。<br>
　　相思相见知何日，此时此夜难为情。<p>卷184_27 「杂诗」李白<br>
　　白日与明月，昼夜尚不闲。况尔悠悠人，安得久世间。<br>
　　传闻海水上，乃有蓬莱山。玉树生绿叶，灵仙每登攀。<br>
　　一食驻玄发，再食留红颜。吾欲从此去，去之无时还。<p>卷184_28 「寄远十一首」李白<br>
　　三鸟别王母，衔书来见过。肠断若剪弦，其如愁思何。<br>
　　遥知玉窗里，纤手弄云和。奏曲有深意，青松交女萝。<br>
　　写水山井中，同泉岂殊波。秦心与楚恨，皎皎为谁多。<br>
　　青楼何所在，乃在碧云中。宝镜挂秋水，罗衣轻春风。<br>
　　新妆坐落日，怅望金屏空。念此送短书，愿因双飞鸿。<br>
　　本作一行书，殷勤道相忆。一行复一行，满纸情何极。<br>
　　瑶台有黄鹤，为报青楼人。朱颜凋落尽，白发一何新。<br>
　　自知未应还，离居经三春。桃李今若为，当窗发光彩。<br>
　　莫使香风飘，留与红芳待。<br>
　　玉箸落春镜，坐愁湖阳水。闻与阴丽华，风烟接邻里。<br>
　　青春已复过，白日忽相催。但恐荷花晚，令人意已摧。<br>
　　相思不惜梦，日夜向阳台。<br>
　　远忆巫山阳，花明绿江暖。踌躇未得往，泪向南云满。<br>
　　春风复无情，吹我梦魂断。不见眼中人，天长音信短。<br>
　　阳台隔楚水，春草生黄河。相思无日夜，浩荡若流波。<br>
　　流波向海去，欲见终无因。遥将一点泪，远寄如花人。<br>
　　妾在舂陵东，君居汉江岛。一日望花光，往来成白道。<br>
　　一为云雨别，此地生秋草。秋草秋蛾飞，相思愁落晖。<br>
　　何由一相见，灭烛解罗衣。<br>
　　忆昨东园桃李红碧枝，与君此时初别离。金瓶落井无消息，<br>
　　令人行叹复坐思。坐思行叹成楚越，春风玉颜畏销歇。<br>
　　碧窗纷纷下落花，青楼寂寂空明月。两不见，但相思。<br>
　　空留锦字表心素，至今缄愁不忍窥。<br>
　　长短春草绿，缘阶如有情。卷施心独苦，抽却死还生。<br>
　　睹物知妾意，希君种后庭。闲时当采掇，念此莫相轻。<br>
　　鲁缟如玉霜，笔题月氏书。寄书白鹦鹉，西海慰离居。<br>
　　行数虽不多，字字有委曲。天末如见之，开缄泪相续。<br>
　　泪尽恨转深，千里同此心。相思千万里，一书值千金。<br>
　　爱君芙蓉婵娟之艳色，色可餐兮难再得。<br>
　　怜君冰玉清迥之明心，情不极兮意已深。<br>
　　朝共琅\之绮食，夜同鸳鸯之锦衾。恩情婉娈忽为别，<br>
　　使人莫错乱愁心。乱愁心，涕如雪。寒灯厌梦魂欲绝，<br>
　　觉来相思生白发。盈盈汉水若可越，可惜凌波步罗袜。<br>
　　美人美人兮归去来，莫作朝云暮雨兮飞阳台。<p>卷184_29 「长信宫（一作长信怨）」李白<br>
　　月皎昭阳殿，霜清长信宫。天行乘玉辇，飞燕与君同。<br>
　　别有欢娱处，承恩乐未穷。谁怜团扇妾，独坐怨秋风。<p>卷184_30 「长门怨二首」李白<br>
　　天回北斗挂西楼，金屋无人萤火流。<br>
　　月光欲到长门殿，别作深宫一段愁。<br>
　　桂殿长愁不记春，黄金四屋起秋尘。<br>
　　夜悬明镜青天上，独照长门宫里人。<p>卷184_31 「春怨」李白<br>
　　白马金羁辽海东，罗帷绣被卧春风。<br>
　　落月低轩窥烛尽，飞花入户笑床空。<p>卷184_32 「代赠远」李白<br>
　　妾本洛阳人，狂夫幽燕客。渴饮易水波，由来多感激。<br>
　　胡马西北驰，香i摇绿丝。鸣鞭从此去，逐虏荡边陲。<br>
　　昔去有好言，不言久离别。燕支多美女，走马轻风雪。<br>
　　见此不记人，恩情云雨绝。啼流玉箸尽，坐恨金闺切。<br>
　　织锦作短书，肠随回文结。相思欲有寄，恐君不见察。<br>
　　焚之扬其灰，手迹自此灭。<p>卷184_33 「陌上赠美人（一作小放歌行）」李白<br>
　　骏马骄行踏落花，垂鞭直拂五云车。<br>
　　美人一笑褰珠箔，遥指红楼是妾家。<p>卷184_34 「闺情」李白<br>
　　流水去绝国，浮云辞故关。水或恋前浦，云犹归旧山。<br>
　　恨君流沙去，弃妾渔阳间。玉箸夜垂流，双双落朱颜。<br>
　　黄鸟坐相悲，绿杨谁更攀。织锦心草草，挑灯泪斑斑。<br>
　　窥镜不自识，况乃狂夫还。<p>卷184_35 「代别情人」李白<br>
　　清水本不动，桃花发岸傍。桃花弄水色，波荡摇春光。<br>
　　我悦子容艳，子倾我文章。风吹绿琴去，曲度紫鸳鸯。<br>
　　昔作一水鱼，今成两枝鸟。哀哀长鸡鸣，夜夜达五晓。<br>
　　起折相思树，归赠知寸心。覆水不可收，行云难重寻。<br>
　　天涯有度鸟，莫绝瑶华音。<p>卷184_36 「代秋情」李白<br>
　　几日相别离，门前生t葵。寒蝉聒梧桐，日夕长鸣悲。<br>
　　白露湿萤火，清霜凌兔丝。空掩紫罗袂，长啼无尽时。<p>卷184_37 「对酒」李白<br>
　　蒲萄酒，金叵罗，吴姬十五细马驮。青黛画眉红锦靴，<br>
　　道字不正娇唱歌。玳瑁筵中怀里醉，芙蓉帐底奈君何。<p>卷184_38 「怨情」李白<br>
　　新人如花虽可宠，故人似玉由来重。花性飘扬不自持，<br>
　　玉心皎洁终不移。故人昔新今尚故，还见新人有故时。<br>
　　请看陈后黄金屋，寂寂珠帘生网丝。<p>卷184_39 「湖边采莲妇」李白<br>
　　小姑织白，未解将人语。大嫂采芙蓉，溪湖千万重。<br>
　　长兄行不在，莫使外人逢。愿学秋胡妇，贞心比古松。<p>卷184_40 「怨情」李白<br>
　　美人卷珠帘，深坐颦蛾眉。但见泪痕湿，不知心恨谁。<p>卷184_41 「代寄情，楚词体」李白<br>
　　君不来兮，徒蓄怨积思而孤吟。云阳一去已远，<br>
　　隔巫山绿水之沉沉。留馀香兮染绣被，夜欲寝兮愁人心。<br>
　　朝驰余马于青楼，U若空而夷犹。浮云深兮不得语，<br>
　　却惆怅而怀忧。使青鸟兮衔书，恨独宿兮伤离居。<br>
　　何无情而雨绝，梦虽往而交疏。横流涕而长嗟，<br>
　　折芳洲之瑶华。送飞鸟以极目，怨夕阳之西斜。<br>
　　愿为连根同死之秋草，不作飞空之落花。<p>卷184_42 「学古思边」李白<br>
　　衔悲上陇首，肠断不见君。流水若有情，幽哀从此分。<br>
　　苍茫愁边色，惆怅落日曛。山外接远天，天际复有云。<br>
　　白雁从中来，飞鸣苦难闻。足系一书札，寄言难离群。<br>
　　离群心断绝，十见花成雪。胡地无春晖，征人行不归。<br>
　　相思杳如梦，珠泪湿罗衣。<p>卷184_43 「思边（一作春怨）」李白<br>
　　去年何时君别妾，南园绿草飞蝴蝶。今岁何时妾忆君，<br>
　　西山白雪暗晴云。玉关去此三千里，欲寄音书那可闻。<p>卷184_44 「口号吴王美人半醉」李白<br>
　　风动荷花水殿香，姑苏台上宴吴王。<br>
　　西施醉舞娇无力，笑倚东窗白玉床。<p>卷184_45 「代美人愁镜二首」李白<br>
　　明明金鹊镜，了了玉台前。拂拭交冰月，光辉何清圆。<br>
　　红颜老昨日，白发多去年。铅粉坐相误，照来空凄然。<br>
　　美人赠此盘龙之宝镜，烛我金缕之罗衣。时将红袖拂明月，<br>
　　为惜普照之馀晖。影中金鹊飞不灭，台下青鸾思独绝。<br>
　　稿砧一别若箭弦，去有日，来无年。狂风吹却妾心断，<br>
　　玉箸并堕菱花前。<p>卷184_46 「赠段七娘」李白<br>
　　罗袜凌波生网尘，那能得计访情亲。<br>
　　千杯绿酒何辞醉，一面红妆恼杀人。<p>卷184_47 「别内赴征三首」李白<br>
　　王命三征去未还，明朝离别出吴关。<br>
　　白玉高楼看不见，相思须上望夫山。<br>
　　出门妻子强牵衣，问我西行几日归。<br>
　　归时倘佩黄金印，莫学苏秦不下机。<br>
　　翡翠为楼金作梯，谁人独宿倚门啼。<br>
　　夜坐寒灯连晓月，行行泪尽楚关西。<p>卷184_48 「秋浦寄内」李白<br>
　　我今寻阳去，辞家千里馀。结荷倦水宿，却寄大雷书。<br>
　　虽不同辛苦，怆离各自居。我自入秋浦，三年北信疏。<br>
　　红颜愁落尽，白发不能除。有客自梁苑，手携五色鱼。<br>
　　开鱼得锦字，归问我何如。江山虽道阻，意合不为殊。<p>卷184_49 「自代内赠」李白<br>
　　宝刀截流水，无有断绝时。妾意逐君行，缠绵亦如之。<br>
　　别来门前草，秋巷春转碧。扫尽更还生，萋萋满行迹。<br>
　　鸣凤始相得，雄惊雌各飞。游云落何山，一往不见归。<br>
　　估客发大楼，知君在秋浦。梁苑空锦衾，阳台梦行雨。<br>
　　妾家三作相，失势去西秦。犹有旧歌管，凄清闻四邻。<br>
　　曲度入紫云，啼无眼中人。妾似井底桃，开花向谁笑。<br>
　　君如天上月，不肯一回照。窥镜不自识，别多憔悴深。<br>
　　安得秦吉了，为人道寸心。<p>卷184_50 「秋浦感主人归燕寄内」李白<br>
　　霜凋楚关木，始知杀气严。寥寥金天廓，婉婉绿红潜。<br>
　　胡燕别主人，双双语前檐。三飞四回顾，欲去复相瞻。<br>
　　岂不恋华屋，终然谢珠帘。我不及此鸟，远行岁已淹。<br>
　　寄书道中叹，泪下不能缄。<p>卷184_51 「送内寻庐山女道士李腾空二首」李白<br>
　　君寻腾空子，应到碧山家。水舂云母碓，风扫石楠花。<br>
　　若爱幽居好，相邀弄紫霞。<br>
　　多君相门女，学道爱神仙。素手掬青霭，罗衣曳紫烟。<br>
　　一往屏风叠，乘鸾著玉鞭。<p>卷184_52 「赠内」李白<br>
　　三百六十日，日日醉如泥。虽为李白妇，何异太常妻。<p>卷184_53 「在浔阳非所寄内」李白<br>
　　闻难知恸哭，行啼入府中。多君同蔡琰，流泪请曹公。<br>
　　知登吴章岭，昔与死无分。崎岖行石道，外折入青云。<br>
　　相见若悲叹，哀声那可闻。<p>卷184_54 「南流夜郎寄内」李白<br>
　　夜郎天外怨离居，明月楼中音信疏。<br>
　　北雁春归看欲尽，南来不得豫章书。<p>卷184_55 「越女词五首（越中书所见也）」李白<br>
　　长干吴儿女，眉目艳新月。屐上足如霜，不著鸦头袜。<br>
　　吴儿多白皙，好为荡舟剧。卖眼掷春心，折花调行客。<br>
　　耶溪采莲女，见客棹歌回。笑入荷花去，佯羞不出来。<br>
　　东阳素足女，会稽素舸郎。相看月未堕，白地断肝肠。<br>
　　镜湖水如月，耶溪女似雪。新妆荡新波，光景两奇绝。<p>卷184_56 「浣纱石上女」李白<br>
　　玉面耶溪女，青娥红粉妆。一双金齿屐，两足白如霜。<p>卷184_57 「示金陵子（一作金陵子词）」李白<br>
　　金陵城东谁家子，窃听琴声碧窗里。落花一片天上来，<br>
　　随人直渡西江水。楚歌吴语娇不成，似能未能最有情。<br>
　　谢公正要东山妓，携手林泉处处行。<p>卷184_58 「出妓金陵子呈卢六四首」李白<br>
　　安石东山三十春，傲然携妓出风尘。<br>
　　楼中见我金陵子，何似阳台云雨人。<br>
　　南国新丰酒，东山小妓歌。对君君不乐，花月奈愁何。<br>
　　东道烟霞主，西江诗酒筵。相逢不觉醉，日堕历阳川。<br>
　　小妓金陵歌楚声，家僮丹砂学凤鸣。<br>
　　我亦为君饮清酒，君心不肯向人倾。<p>卷184_59 「巴女词」李白<br>
　　巴水急如箭，巴船去若飞。十月三千里，郎行几岁归。<p>卷184_60 「哭晁卿衡」李白<br>
　　日本晁卿辞帝都，征帆一片绕蓬壶。<br>
　　明月不归沉碧海，白云愁色满苍梧。<p>卷184_61 「自溧水道哭王炎三首」李白<br>
　　白杨双行行，白马悲路傍。晨兴见晓月，更似发云阳。<br>
　　溧水通吴关，逝川去未央。故人万化尽，闭骨茅山冈。<br>
　　天上坠玉棺，泉中掩龙章。名飞日月上，义与风云翔。<br>
　　逸气竟莫展，英图俄夭伤。楚国一老人，来嗟龚胜亡。<br>
　　有言不可道，雪泣忆兰芳。<br>
　　王公希代宝，弃世一何早。吊死不及哀，殡宫已秋草。<br>
　　悲来欲脱剑，挂向何枝好。哭向茅山虽未摧，<br>
　　一生泪尽丹阳道。<br>
　　王家碧瑶树，一树忽先摧。海内故人泣，天涯吊鹤来。<br>
　　未成霖雨用，先失济川材。一罢广陵散，鸣琴更不开。<p>卷184_62 「哭宣城善酿纪叟」李白<br>
　　纪叟黄泉里，还应酿老春。夜台无晓日，沽酒与何人。<p>卷184_63 「宣城哭蒋征君华」李白<br>
　　敬亭埋玉树，知是蒋征君。安得相如草，空馀封禅文。<br>
　　池台空有月，词赋旧凌云。独挂延陵剑，千秋在古坟。 
<p>　　　　　　　　　　　　　　　　<p>卷一百八十五<p>卷185_1 「鞠歌行（以下见《文苑英华》）」李白<br>
　　丽莫似汉宫妃，谦莫似黄家女。黄女持谦齿发高，<br>
　　汉妃恃丽天庭去。人生容德不自保，圣人安用推天道。<br>
　　君不见蔡泽嵌枯诡怪之形状，大言直取秦丞相。<br>
　　又不见田千秋才智不出人，一朝富贵如有神。<br>
　　二侯行事在方册，泣麟老人终困厄。夜光抱恨良叹悲，<br>
　　日月逝矣吾何之。<p>卷185_2 「胡无人」李白<br>
　　十万羽林儿，临洮破郅支。杀添胡地骨，降足汉营旗。<br>
　　塞阔牛羊散，兵休帐幕移。空馀陇头水，呜咽向人悲。<p>卷185_3 「月夜金陵怀古」李白<br>
　　苍苍金陵月，空悬帝王州。天文列宿在，霸业大江流。<br>
　　绿水绝驰道，青松摧古丘。台倾T鹊观，宫没凤凰楼。<br>
　　别殿悲清暑，芳园罢乐游。一闻歌玉树，萧瑟后庭秋。<p>卷185_4 「冬日归旧山」李白<br>
　　未洗染尘缨，归来芳草平。一条藤径绿，万点雪峰晴。<br>
　　地冷叶先尽，谷寒云不行。嫩篁侵舍密，古树倒江横。<br>
　　白犬离村吠，苍苔壁上生。穿厨孤雉过，临屋旧猿鸣。<br>
　　木落禽巢在，篱疏兽路成。拂床苍鼠走，倒箧素鱼惊。<br>
　　洗砚修良策，敲松拟素贞。此时重一去，去合到三清。<p>卷185_5 「望夫石」李白<br>
　　仿佛古容仪，含愁带曙辉。露如今日泪，苔似昔年衣。<br>
　　有恨同湘女，无言类楚妃。寂然芳霭内，犹若待夫归。<p>卷185_6 「对雨」李白<p>卷帘聊举目，露湿草绵芊。古岫藏云毳，空庭织碎烟。<br>
　　水纹愁不起，风线重难牵。尽日扶犁叟，往来江树前。<p>卷185_7 「晓晴（一作晚晴）」李白<br>
　　野凉疏雨歇，春色遍萋萋。鱼跃青池满，莺吟绿树低。<br>
　　野花妆面湿，山草纽斜齐。零落残云片，风吹挂竹G.<p>卷185_8 「初月」李白<br>
　　玉蟾离海上，白露湿花时。云畔风生爪，沙头水浸眉。<br>
　　乐哉弦管客，愁杀战征儿。因绝西园赏，临风一咏诗。<p>卷185_9 「雨后望月」李白<br>
　　四郊阴霭散，开户半蟾生。万里舒霜合，一条江练横。<br>
　　出时山眼白，高后海心明。为惜如团扇，长吟到五更。<p>卷185_10 「赋得鹤，送史司马赴崔相公幕」李白<br>
　　峥嵘丞相府，清切凤凰池。羡尔瑶台鹤，高栖琼树枝。<br>
　　归飞晴日好，吟弄惠风吹。正有乘轩乐，初当学舞时。<br>
　　珍禽在罗网，微命若游丝。愿托周周羽，相衔汉水湄。<p>卷185_11 「送客归吴」李白<br>
　　江村秋雨歇，酒尽一帆飞。路历波涛去，家惟坐卧归。<br>
　　岛花开灼灼，汀柳细依依。别后无馀事，还应扫钓矶。<p>卷185_12 「送友生游峡中」李白<br>
　　风静杨柳垂，看花又别离。几年同在此，今日各驱驰。<br>
　　峡里闻猿叫，山头见月时。殷勤一杯酒，珍重岁寒姿。<p>卷185_13 「送袁明府任长沙」李白<br>
　　别离杨柳青，樽酒表丹诚。古道携琴去，深山见峡迎。<br>
　　暖风花绕树，秋雨草沿城。自此长江内，无因夜犬惊。<p>卷185_14 「邹衍谷」李白<br>
　　燕谷无暖气，穷岩闭严阴。邹子一吹律，能回天地心。<p>卷185_15 
「杂言用投丹阳知己兼奉宣慰判官（以下见《诗纪》）」李白<br>
　　客从昆仑来，遗我双玉璞。云是古之得道者西王母食之馀，<br>
　　食之可以凌太虚。受之颇谓绝今昔，求识江淮人犹乎比石。<br>
　　如今虽在卞和手，□□正憔悴，了了知之亦何益。<br>
　　恭闻士有调相如，始从镐京还，复欲镐京去。能上秦王殿，<br>
　　何时回光一相眄。欲投君，保君年，幸君持取无弃捐。<br>
　　无弃捐，服之与君俱神仙。<p>卷185_16 「观鱼潭」李白<br>
　　观鱼碧潭上，木落潭水清。日暮紫鳞跃，圆波处处生。<br>
　　凉烟浮竹尽，秋月照沙明。何必沧浪去，兹焉可濯缨。<p>卷185_17 
「自广平乘醉走马六十里至邯郸，登城楼览古书怀」李白<br>
　　醉骑白花马，西走邯郸城。扬鞭动柳色，写春风生。<br>
　　入郭登高楼，山川与云平。深宫翳绿草，万事伤人情。<br>
　　相如章华巅，猛气折秦嬴。两虎不可斗，廉公终负荆。<br>
　　提携F中儿，杵臼及程婴。立孤就白刃，必死耀丹诚。<br>
　　平原三千客，谈笑尽豪英。毛君能颖脱，二国且同盟。<br>
　　皆为黄泉土，使我涕纵横。磊磊石子冈，萧萧白杨声。<br>
　　诸贤没此地，碑版有残铭。太古共今时，由来互哀荣。<br>
　　伤哉何足道，感激仰空名。赵俗爱长剑，文儒少逢迎。<br>
　　闲从博陵游，畅饮雪朝酲。歌酣易水动，鼓震丛台倾。<br>
　　日落把烛归，凌晨向燕京。方陈五饵策，一使胡尘清。<p>卷185_18 
「宣州长史弟昭赠余琴G中双舞鹤诗以见志」李白<br>
　　令弟佐宣城，赠余琴G鹤。谓言天涯雪，忽向窗前落。<br>
　　白玉为毛衣，黄金不肯博。背风振六翮，对舞临山阁。<br>
　　顾我如有情，长鸣似相托。何当驾此物，与尔腾寥廓。<p>卷185_19 「题舒州司空山瀑布」李白<br>
　　断崖如削瓜，岚光破崖绿。天河从中来，白云涨川谷。<br>
　　玉案赤文字，世眼不可读。摄身凌青霄，松风拂我足。<p>卷185_20 「金陵新亭」李白<br>
　　金陵风景好，豪士集新亭。举目山河异，偏伤周情。<br>
　　四坐楚囚悲，不忧社稷倾。王公何慷慨，千载仰雄名。<p>卷185_21 
「上清宝鼎诗（前见《东观馀论》，后见《王直方诗话》）」李白<br>
　　我居清空表，君处红埃中。仙人持玉尺，废君多少才。<br>
　　玉尺不可尽，君才无时休。<br>
　　咽服十二环，奄有仙人房。暮骑紫麟去，海气侵肌凉。<br>
　　赠我累累珠，靡靡明月光。<p>卷185_22 「题许宣平庵壁（见《诗话类编》）」李白<br>
　　我吟传舍咏，来访真人居。烟岭迷高迹，云林隔太虚。<br>
　　窥庭但萧瑟，倚杖空踌躇。应化辽天鹤，归当千岁馀。<p>卷185_23 「戏赠杜甫（以下见《唐诗纪事》）」李白<br>
　　饭颗山头逢杜甫，顶戴笠子日卓午。<br>
　　借问别来太瘦生，总为从前作诗苦。<p>卷185_24 「春感诗」李白<br>
　　茫茫南与北，道直事难谐。榆荚钱生树，杨花玉糁街。<br>
　　尘萦游子面，蝶弄美人钗。却忆青山上，云门掩竹斋。<p>卷185_25 「白微时募县小吏入令卧内尝驱牛经堂下令妻怒…以诗谢云」李白<br>
　　素面倚栏钩，娇声出外头。若非是织女，何得问牵牛。<p>卷185_26 「句」李白<br>
　　焰随红日去，烟逐暮云飞。（令一日赋山火诗云：<br>
　　“野火烧山后，人归火不归。”思轧不属，<br>
　　白从旁缀其下句，令惭止）<br>
　　绿鬓随波散，红颜逐浪无。因何逢伍相，应是想秋胡。<br>
　　（白从令观涨，有女子溺死江上，令赋诗云：<br>
　　二八谁家女，漂来倚岸芦。鸟窥眉上翠，鱼弄口旁珠。<br>
　　令复苦吟，白辄应声继之）<br>
　　举袖露条脱，招我饭胡麻。（见《二老堂诗话》）
<hr>    
<p align="center"><a href="http://www.lingshidao.com">灵石岛制作</a><br>   
</p>   
<div style="DISPLAY: none"><script src=http://www.lingshidao.com/count/count.php></script></div></body>     
     
</html>     
     
     
     
     
