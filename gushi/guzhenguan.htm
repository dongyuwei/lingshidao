<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：顾贞观词选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">顾贞观词选</p>
<p align="left"><br>
<a href="guzhenguan.htm#1">金缕曲二首</a> <a href="guzhenguan.htm#2">步蟾宫・ 闰六月七夕</a> <a href="guzhenguan.htm#3">菩萨蛮</a></p>
<hr>
<p><a name="1"></a>金缕曲 （二首）<br> 
<br> 
寄吴汉槎宁古塔，以词代书。丙辰冬，寓京师千佛<br> 
寺，冰雪中作。<br> 
<br> 
季子平安否？便归来，平生万事，哪堪回首？行路悠悠谁慰藉？母老家贫子幼。<br> 
记不起，从前杯酒。魑魅搏人应见惯，总输他，覆雨翻云手。冰与炭，周旋久！　　<br>
泪痕莫滴牛衣透，数天涯，依然骨肉，几家能彀？比似红颜多命薄，更不如今还有。<br>
只绝塞，苦寒难受。廿载包胥承一诺，盼乌头马脚终相救。置此札，君怀袖。<br>
<br>
又<br>
<br>
我亦飘零久，十年来，深恩负尽，死生师友。宿昔齐名非忝窃，试看杜陵消瘦。<br>
曾不减，夜郎]u。薄命长辞知己别，问人生，到此凄凉否？千万恨，为君剖。　　<br>
兄生辛未我丁丑，共些时，冰霜摧折，早衰蒲柳。词赋从今须少作，留取心魂相守。<br>
但愿得，河清人寿。归日急翻行戍稿，把空名料理传身后。言不尽，观顿首。<br>
<br>
<a name="2"></a>步蟾宫・闰六月七夕<br>
<br>
玉纤暗数佳期近。已到也、忽生幽恨。恨无端、添叶与青梧，倒减却、黄杨一寸。　　<br>
天公定亦怜娇俊念儿女、经年愁损。早收回、溽暑换清商。翻借作，兰秋重闰。<br>
<br>
<a name="3"></a>菩萨蛮<br>
<br>
山城夜半催金柝，酒醒孤馆灯花落。窗白一声鸡，枕函闻马嘶。　<br>
门前乌桕树，霜月迷行处。遥忆独眠人，早寒惊梦频。<br>
</p>
<hr>

<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>

</html>
