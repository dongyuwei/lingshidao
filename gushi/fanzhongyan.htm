<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../style.css"><title>古诗库：范仲淹词全集</title>
<meta name="GENERATOR" content="Microsoft FrontPage 4.0">

</head>
<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>









<p align="center">范仲淹词全集<hr>
<br>苏幕遮（怀旧）
<p>    碧云天，黄叶地。秋色连波，波上寒烟翠。山映斜阳天接水。芳草无情，更在斜阳外。 
<p>    黯乡魂，追旅思。夜夜除非，好梦留人睡。明月楼高休独倚。酒入愁肠，化作相思泪。 
<p>
<br>渔家傲（秋思）
<p>    塞下秋来风景异。衡阳雁去无留意。四面边声连角起。千嶂里。长烟落日孤城闭。 
<p>    浊酒一杯家万里。燕然未勒归无计。羌管悠悠霜满地。人不寐。将军白发征夫泪。 
<p>
<br>御街行（秋日怀旧）
<p>    纷纷堕叶飘香砌。夜寂静、寒声碎。真珠帘卷玉楼空，天淡银河垂地。年年今夜，月花如练，长是人千里。 
<p>    愁肠已断无由醉。酒未到、先成泪。残灯明灭枕头欹。谙尽孤眠滋味。都来此事，眉间心上，无计相回避。 
<p>
<br>剔银灯（与欧阳公席上分题）
<p>    昨夜因看蜀志。笑曹操、孙权、刘备。用尽机关，徒劳心力，只得三分天地。屈指细寻思，争如共、刘伶一醉。 
<p>    人世都无百岁。少痴I、老成枫病Ｖ挥兄屑洌些子少年，忍把浮名牵系。一品与千金，问白发、如何回避。 
<p>
<br>定风波（自前二府镇穰下营百花洲亲制）
<p>    罗绮满城春欲暮。百花洲上寻芳去。浦映□花花映浦。无尽处。恍然身入桃源路。 
<p>    莫怪山翁聊逸豫。功名得丧归时数。莺解新声蝶解舞。天赋与。争教我悲无欢绪。
<hr>
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>
