<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：傅玄全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center"> 傅玄全集</p>
<p align="left"><br>
傅玄(217～278)，晋初文学家。字休奕。北地泥阳(今陕西耀县东南)人。仕魏，封鹑觚男。入晋历任御史中丞、太仆、司隶校尉。为官清峻，贵戚慑伏。为御史中丞时，曾上疏议改屯田二八分制，恢复曹魏旧制，缓和民困。傅玄博学能文,曾参加撰写《魏书》;又著《傅子》数十万言，评论诸家学说及历史故事。傅玄以乐府诗体见长。今存诗60余首，多为乐府诗。《隋书・经籍志》载有“晋司隶校尉《傅玄集》15卷”,今佚。明人张溥辑有《傅鹑觚集》1卷，收入《汉魏六朝百三家集》中。又《傅子》已佚，今存辑本。　　　　　　　　　　　　　　　　　　
</p>
<p align="left">
<a href="fuxuan.htm#1">短歌行</a> <a href="fuxuan.htm#2"> 鸿雁生塞北行</a> <a href="fuxuan.htm#3"> 秋胡行</a>  
<a href="fuxuan.htm#4"> 惟汉行</a> <a href="fuxuan.htm#5"> 艳歌行</a> <a href="fuxuan.htm#6"> 长歌行</a>  
<a href="fuxuan.htm#7"> 苦相篇</a> <a href="fuxuan.htm#8"> 秋胡行</a> <a href="fuxuan.htm#9"> 青青河边草篇</a>  
<a href="fuxuan.htm#10"> 放歌行</a><br> 
<a href="fuxuan.htm#11">饮马长城窟行</a> <a href="fuxuan.htm#12"> 有女篇</a> <a href="fuxuan.htm#13"> 墙上难为趋</a>  
<a href="fuxuan.htm#14"> 朝时篇</a> <a href="fuxuan.htm#15"> 明月篇</a> <a href="fuxuan.htm#16"> 秋兰篇</a>  
<a href="fuxuan.htm#17"> 前有一酒行</a> <a href="fuxuan.htm#18"> 何当行</a> <a href="fuxuan.htm#19"> 却东西门行</a>  
<a href="fuxuan.htm#20"> 飞尘篇</a><br> 
<a href="fuxuan.htm#21">天行篇</a> <a href="fuxuan.htm#22"> 历九秋篇十二首</a> <a href="fuxuan.htm#23"> 吴楚歌</a>  
<a href="fuxuan.htm#24"> 鸿e生塞北行</a> <a href="fuxuan.htm#25"> 白杨行</a> <a href="fuxuan.htm#26"> 秦女休行</a>  
<a href="fuxuan.htm#27"> 云中白子高行</a> <a href="fuxuan.htm#28"> 西长安行</a> <a href="fuxuan.htm#29"> 车遥遥篇</a>  
<a href="fuxuan.htm#30"> 昔思君</a><br> 
<a href="fuxuan.htm#31">美女篇</a> <a href="fuxuan.htm#32"> 挽歌三首</a> <a href="fuxuan.htm#33"> 豫章行二首</a>  
<a href="fuxuan.htm#34"> 拟楚篇二首</a> <a href="fuxuan.htm#35"> 艳歌行</a> <a href="fuxuan.htm#36"> 日升歌</a>  
<a href="fuxuan.htm#37"> 惊雷歌</a> <a href="fuxuan.htm#38"> 九曲歌</a> <a href="fuxuan.htm#39"> 放歌行</a>  
<a href="fuxuan.htm#40"> 乐府七首</a><br> 
<a href="fuxuan.htm#41">歌十四首</a> <a href="fuxuan.htm#42"> 答程晓诗</a> <a href="fuxuan.htm#43"> 宴会诗</a>  
<a href="fuxuan.htm#44"> 杂诗三首</a> <a href="fuxuan.htm#45"> 又答程晓诗</a> <a href="fuxuan.htm#46"> 众星诗</a>  
<a href="fuxuan.htm#47"> 众星诗</a> <a href="fuxuan.htm#48"> 雨诗</a> <a href="fuxuan.htm#49"> 庭燎诗</a>  
<a href="fuxuan.htm#50"> 杂诗</a><br> 
<a href="fuxuan.htm#51">杂诗</a> <a href="fuxuan.htm#52"> 杂诗</a> <a href="fuxuan.htm#53"> 诗</a> <a href="fuxuan.htm#54"> 诗</a>  
<a href="fuxuan.htm#55"> 诗</a> <a href="fuxuan.htm#56"> 诗</a> <a href="fuxuan.htm#57"> 诗</a> <a href="fuxuan.htm#58"> 诗</a>  
<a href="fuxuan.htm#59"> 拟四愁诗四首</a> <a href="fuxuan.htm#60"> 两仪诗</a><br> 
<a href="fuxuan.htm#61">歌</a> <a href="fuxuan.htm#62"> 杂言诗</a> <a href="fuxuan.htm#63"> 诗</a> <a href="fuxuan.htm#64"> 诗</a>  
<a href="fuxuan.htm#65"> 四言杂诗</a> <a href="fuxuan.htm#66"> 七哀诗</a> <a href="fuxuan.htm#67"> 拟马防诗</a>  
<a href="fuxuan.htm#68"> 杂诗四首</a> <a href="fuxuan.htm#69"> 诗二首</a> <a href="fuxuan.htm#70"> 正德舞歌</a><br> 
<a href="fuxuan.htm#71">大豫舞歌</a> <a href="fuxuan.htm#72"> 晋鼙舞歌五首</a> <a href="fuxuan.htm#73"> 云门篇</a>  
<a href="fuxuan.htm#74"> 晋宣武舞歌四首</a> <a href="fuxuan.htm#75"> 晋宣文舞歌二首</a> 
</p> 
<hr> 
<p><a name="1"></a>短歌行&nbsp;<br> 
  &nbsp;<br> 
  长安高城。层楼亭亭。干云四起。上贯天庭。蜉蝣何整。行如军征。蟋蟀何感。中夜哀鸣。蚍蜉愉乐。粲粲其荣。寤寐念之。谁知我情。昔君视我。如掌中珠。何意一朝。弃我沟渠。昔君与我。如影如形。何意一去。心如流星。昔君与我。两心相结。何意今日。忽然两绝。&nbsp;<p> 
  <a name="2"></a>鸿雁生塞北行&nbsp;<br> 
  &nbsp;<p> 
  凤凰远生海西，及时昆山冈。五德存羽仪，和鸣定宫商。百鸟并侍左右，鼓翼腾华光。上熙游云日间，千岁时来翔。孰若彼龙与龟，曳尾泥中藏。非云雨则不升，冬伏春乃骧。退哀此秋兰，草根绝，随化扬。灵气一何忧美，万里驰芬芳。常恐物〖微〗易歇，一朝见弃忘。&nbsp;<p> 
  <a name="3"></a>秋胡行&nbsp;<br> 
  &nbsp;<br> 
  秋胡行。娶妇三日。会行仕宦。既享显爵。保兹德音。以禄颐亲。韫此黄金。G一好妇。采桑路傍。遂下黄金。诱以逢卿。玉磨逾洁。兰动弥馨。源流洁清。水无浊波。奈何秋胡。中道怀邪。美此节妇。高行巍k。哀哉可愍。自投长河。&nbsp;<p> 
  <a name="4"></a>惟汉行&nbsp;<br> 
  &nbsp;<br> 
  危哉鸿门会。沛公几不还。轻装入人军。投身汤火间。两雄不俱立。亚父见此权。项庄奋剑起。白刃何翩翩。伯身虽为蔽。事促不及旋。张良慑坐侧。高祖变龙颜。赖得樊将军。虎叱项王前。嗔目骇三军。磨牙咀豚肩。空让霸主。临急吐奇言。威凌万乘主。指顾回泰山。神龙困鼎镬。非哙岂得全。狗屠登上将。功业信不原。健儿实可慕。腐儒安足叹。&nbsp;<p> 
  <a name="5"></a>艳歌行&nbsp;<br> 
  &nbsp;<br> 
  日出东南隅。照我秦氏楼。秦氏有好女。自字为罗敷。首戴金翠饰。耳缀明月珠。白素为下裾。丹霞为上襦。一顾倾朝市。再顾国为虚。问女居安在。堂在城南居。青楼临大巷。幽门结重枢。使君自南来。驷马立踟蹰。遣吏谢贤女。岂可同行车。斯女长跪对。使君言何殊。使君自有妇。贱妾有鄙夫。天地正厥位。愿君改其图。&nbsp;</p> 
<p><a name="6"></a>长歌行&nbsp;<br> 
  &nbsp;<br> 
  利害同根源。赏下有甘钩。义门近横塘。兽口出通侯。抚剑安所趋。蛮方未顺流。蜀贼阻石城。吴寇冯龙舟。二军多壮士。闻贼如见雠。投身恐己。徒生心所羞。鹰隼厉爪翼。耻与黄雀游。成败在纵者。无令鸷鸟忧。&nbsp;</p> 
<p><a name="7"></a>苦相篇&nbsp;<br> 
  &nbsp;<br> 
  苦相身为女。卑陋难再陈。男儿当门户。堕地自生神。雄心志四海。万里望风尘。女育无欣爱。不为家所珍。长大逃深室。藏头羞见人。垂泪适他乡。忽如雨绝云。低头和颜色。素齿结朱唇。跪拜无复数。婢妾如严宾。情合同云汉。葵藿仰阳春。心乖甚水火。百恶集其身。玉颜随年变。丈夫多好新。昔为形与影。今为胡与秦。胡秦时相见。一绝u参辰。&nbsp;</p> 
<p><a name="8"></a>秋胡行&nbsp;<br> 
  &nbsp;<br> 
  秋胡纳令室。三日宦他乡。皎皎洁妇姿。冷冷守空房。燕婉不终夕。别如参与商。忧来犹四海。易感难可防。人言生日短。愁者苦夜长。百草扬春华。攘腕采柔桑。素手寻繁枝。落叶不盈筐。罗衣翳玉体。回目流采章。君子倦仕归。车马如龙骧。精诚驰万里。既至两相忘。行人悦令颜。借息此树旁。诱以逢卿喻。遂下黄金装。烈烈贞女忿。言辞厉秋霜。长驱及居室。奉金升北堂。母立呼妇来。欢乐情未央。秋胡见此妇。惕然怀探汤。负心岂不惭。永誓非所望。清浊必异源。凫凤不并翔。引身赴长流。果哉洁妇肠。彼夫既不淑。此妇亦太刚。&nbsp;</p> 
<p><a name="9"></a>青青河边草篇&nbsp;<br> 
  &nbsp;<br> 
  青青河边草。悠悠万里道。草生在春时。远道还有期。春至草不生。期尽叹无声。感物怀思心。梦想发中情。梦君如鸳鸯。比翼云间翔。既觉寂无见。旷如参与商。梦君结同心。比翼游北林。既觉寂无见。旷如商与参。河洛自用固。不如中岳安。回流不及返。浮云往自还。悲风动思心。悠悠谁知者。悬景无停居。忽如驰驷马。倾耳怀音响。转目泪双堕。生存无会期。要君黄泉下。&nbsp;</p> 
<p><a name="10"></a>放歌行&nbsp;<br> 
  &nbsp;<br> 
  灵龟有枯甲。神龙有腐鳞。人无千岁寿。存质空相因。朝露尚移景。促哉水上尘。丘冢如履綦。不识故与新。高树来悲风。松柏垂威神。旷野何萧条。顾望无生人。但见狐狸迹。虎豹自成t。孤雏攀树鸣。离鸟何缤纷。愁子多哀心。塞耳不忍闻。长啸泪雨下。太息气成云。&nbsp;</p> 
<hr> 
<p><br> 
  <a name="11"></a>饮马长城窟行&nbsp;<br> 
  &nbsp;<br> 
  青青河边草，悠悠万里道。草生在春时，远道还有期。春至草不生，期尽叹无声。感物怀思心，梦想发中情。梦君如鸳鸯，比翼云间翔。既觉寂无见，旷如参与商。河洛自用固，不如中岳安。回流不及反，浮云往自还。悲风动思心，悠悠谁知者。悬景无停居，忽如驰驷马。倾耳怀音响，转目泪双堕。生存无会期，要君黄泉下。&nbsp;</p> 
<p><a name="12"></a> 有女篇&nbsp;<br>    
  &nbsp;<br>    
  有女怀芬芳。qq步东厢。蛾眉分翠羽。明目发清扬。丹唇翳皓齿。秀色若璋。巧笑露权靥。众媚不可详。令仪希世出。无乃古毛嫱。头安金步摇。耳系明月。珠环约素腕。翠羽垂鲜光。文袍缀藻黼。玉体映罗裳。容华既已艳。志节拟秋霜。徽音冠青云。声响流四方。妙哉英媛德。宜配侯与王。灵应万世合。日月时相望。媒氏陈束帛。羔雁鸣前堂。百两盈中路。起若鸾凤翔。凡夫徒踊跃。望绝殊参商。&nbsp;</p>    
<p><a name="13"></a> 墙上难为趋&nbsp;<br>    
  &nbsp;<br>    
  门有车马客。骖服若腾飞。革组结玉佩。蘩藻纷葳蕤。冯轼垂长缨。顾_有余辉。贫主屣弊履。整比蓝缕衣。客曰嘉病乎。正色意无疑。吐言若覆水。摇舌不可追。渭滨渔钓翁。乃为周所谘。颜回处陋巷。大圣称庶几。富不知度。千驷贱采薇。季孙由俭显。管仲病三归。夫差耽淫侈。终为越所围。遗身外荣利。然后享巍巍。迷者一何众。孔难知德希。甚美致憔悴。不如豚豕肥。杨朱泣路歧。失道令人悲。子贡欲自矜。原宪知其非。屈伸各异势。穷达不同资。夫惟体中庸。先天天不违。&nbsp;</p>    
<p><a name="14"></a> 朝时篇&nbsp;<br>    
  &nbsp;<br>    
  昭昭朝时日。皎皎晨明月。十五入君门。一别终华发。同心忽异离。旷若胡与越。胡越有会时。参辰辽且阔。形影虽。音声寂无达。纤弦感促柱。触之哀声发。情思如循环。忧来不可遏。涂山有余恨。诗人咏采葛。蜻}吟床下。回风起幽闼。春荣随露落。芙蓉生木末。自伤命不绝。良辰永乖别。已尔可奈何。譬如纨素裂。孤雌翔故巢。流星光景绝。魂神驰万里。甘心要同穴。</p>    
<p><a name="15"></a> 明月篇&nbsp;<br>    
  &nbsp;<br>    
  皎皎明月光。灼灼朝日晖。昔为春蚕丝。今为秋女衣。丹唇列素齿。翠彩发蛾眉。娇子多好言。欢合易为姿。玉颜盛有时。秀色随年衰。常恐新间旧。变故兴细微。浮萍本无根。非水将何依。忧喜更相接。乐极还自悲。&nbsp;</p>    
<p><a name="16"></a> 秋兰篇&nbsp;<br>    
  &nbsp;<br>    
  秋兰映玉池。池水清且芳。芙蓉随风发。中有双鸳鸯。双鱼自踊跃。两鸟时回翔。君其历九秋。与妾同衣裳。&nbsp;<p>    
  <a name="17"></a>前有一酒行&nbsp;<br>    
  &nbsp;<br>    
  置酒结此会。主人起行觞。玉两楹间。丝理东西厢。舞袖一何妙。变化穷万方。宾主齐德量。欣欣乐未央。同享千年寿。朋来会此堂。&nbsp;</p>    
<p><a name="18"></a> 何当行&nbsp;<br>    
  &nbsp;<br>    
  同声自相应。同心自相知。外合不由中。虽固终必离。管鲍不世出。结交安可为。&nbsp;</p>    
<p><a name="19"></a> 却东西门行&nbsp;<br>    
  &nbsp;<br>    
  金□□□迟。丝竹声大悲。和乐唯有舞。运体不失机。退似前龙婉。进如翔鸾飞。回目流神光。倾亚有余姿。&nbsp;</p>    
<p><a name="20"></a> 飞尘篇&nbsp;<br>    
  &nbsp;<br>    
  飞尘秽清流。朝云蔽日光。秋兰岂不芬。鲍肆乱其芳。河决溃金堤。一手不能障。&nbsp;</p>    
<hr>    
<p><a name="21"></a> 天行篇&nbsp;<br>    
  &nbsp;<br>    
  天行一何健。日月无高纵。百川皆赴海。三辰回泰蒙。&nbsp;</p>    
<p><a name="22"></a> 历九秋篇十二首&nbsp;<p>    
  一&nbsp;<br>    
  &nbsp;<br>    
  历九秋兮三春。遣贵客兮远宾。顾多君心所亲。乃命妙伎才人。炳若日月星辰。&nbsp;<p>    
  二&nbsp;<br>    
  &nbsp;<br>    
  序金兮玉觞。宾主递起雁行。杯若飞电绝光。交觞接结裳。慷慨欢笑万方。&nbsp;<p>    
  三&nbsp;<br>    
  &nbsp;<br>    
  奏新诗兮夫君。烂然虎变龙文。浑如天地未分。齐讴楚舞纷纷。歌声上激青云。&nbsp;<p>    
  四&nbsp;<br>    
  &nbsp;<br>    
  穷八音兮异伦。奇声靡靡每新。微披素齿丹唇。逸响飞薄梁尘。精爽眇眇入神。&nbsp;<p>    
  五&nbsp;<br>    
  &nbsp;<br>    
  坐咸醉兮沾欢。引樽促席临轩。进爵献寿翻翻。千秋要君一言。愿爱不移若山。&nbsp;<p>    
  六&nbsp;<br>    
  &nbsp;<br>    
  君恩爱兮不竭。譬若朝日夕月。此景万里不绝。长保初醮结发。何忧坐成胡越。&nbsp;<p>    
  七&nbsp;<br>    
  &nbsp;<br>    
  携弱手兮金环。上游飞阁云间。穆若鸳凤双鸾。还幸兰房自安。娱心极意难原。&nbsp;<p>    
  八&nbsp;<br>    
  &nbsp;<br>    
  乐既极兮多怀。盛时忽逝若颓。寒暑革御景回。春荣随风飘摧。感物动心增哀。&nbsp;<p>    
  九&nbsp;<br>    
  &nbsp;<br>    
  妾受命兮孤虚。男儿堕地称珠。女弱虽存若无。骨肉至亲更疏。奉事他人托躯。&nbsp;<p>    
  十&nbsp;<br>    
  &nbsp;<br>    
  君如影兮随形。贱妾如水浮萍。明月不能常盈。谁能无根保荣。良时冉冉代征。&nbsp;<p>    
  十一&nbsp;<br>    
  &nbsp;<br>    
  顾绣领兮含辉。皎日回光则微。朱华忽尔渐衰。影欲舍形高飞。谁言往思可追。&nbsp;<p>    
  十二&nbsp;<br>    
  &nbsp;<br>    
  荠与麦兮夏零。兰桂践霜逾馨。禄命悬天难明。妾心结意丹青。何忧君心中倾。&nbsp;</p>    
<p><a name="23"></a> 吴楚歌&nbsp;<br>    
  &nbsp;<br>    
  燕人美兮赵女佳。其室则迩兮限层崖。云为车兮风为马。玉在山兮兰在野。云无期兮风有止。思多端兮谁能理。&nbsp;</p>    
<p><a name="24"></a> 鸿e生塞北行&nbsp;<br>    
  &nbsp;<br>    
  凤凰远生海西。及时昆山冈。五德存羽仪。和鸣定宫商。百鸟并侍左右。鼓翼腾华光。上熙游云日间。千岁时来翔。孰若彼龙与龟。曳尾泥中藏。非云雨则不升。冬伏春乃骧。退哀此秋兰草。根绝随化扬。灵气一何忧美。万里驰芬芳。常恐物微易歇。一朝见弃忘。&nbsp;</p>    
<p><a name="25"></a> 白杨行&nbsp;<br>    
  &nbsp;<br>    
  青云固非青。当云奈白云。骥从西北驰来。吾何忆。骥来对我悲鸣。举头气凌青云。当奈此骥正龙形。l足蹉跎长坡下。蹇驴慷忾。敢与我争驰。踯躅盐车之中。流汗两耳尽下垂。虽怀千里之逸志。当时一得施。白云。舍我高翔。青云徘徊。戢我愁啼。上眄增崖。下临清池。日欲西移。既来归君。君不一顾。仰天太息。当用生为青云乎。飞时悲当奈何耶。青云飞乎。</p>    
<p><a name="26"></a> 秦女休行&nbsp;<br>    
  &nbsp;<br>    
  庞氏有烈妇。义声驰雍凉。父母家有重怨。仇人暴且强。虽有男兄弟。志弱不能当。烈女念此痛。丹心为寸伤。外若无意者。内潜思无方。白日入都市。怨家如平常。匿剑藏白刃。一奋寻身僵。身首为之异处。伏尸列肆旁。肉与土合成泥。洒血溅飞梁。猛气上干云霓。仇党失守为披攘。一市称烈义。观者收泪并慨。百男何当益。不如一女良。烈女直造县门。云父不幸遭祸殃。今仇身以分裂。虽死情益扬。杀人当伏法。义不活隳旧章。县令解印绶。令我伤心不忍听。刑部垂头塞耳。令我吏举不能成。烈着希代之绩。义立无穷之名。夫家同受其祚。子子孙孙咸享其荣。今我作歌咏高风。激扬壮发悲且清。&nbsp;</p>    
<p><a name="27"></a> 云中白子高行&nbsp;<br>    
  &nbsp;<br>    
  陵阳子。来明意。欲作天与仙人游。超登元气攀日月。遂造天门将上谒。阊阖辟。见紫微绛阙。紫宫崔嵬。高殿嵯峨。双阙万丈玉树罗。童女掣电策。童男挽雷车。云汉随天流。浩浩如江河。因王长公谒上皇。钧天乐作不可详。龙仙神仙。教我灵秘。八风子仪。与游我祥。我心何戚戚。思故乡。俯看故乡。二仪设张。乐哉二仪。日月运移。地东南倾。天西北驰。鹤五气所补。鳌四足所支。齐驾飞龙骖赤螭。逍遥五岳间。东西驰。长与天地并。复何为。复何为。&nbsp;</p>    
<p><a name="28"></a> 西长安行&nbsp;<br>    
  &nbsp;<br>    
  所思兮何在。乃在西长安。何用存问妾。香橙双珠环。何用重存问。羽爵翠琅\。今我兮闻君。更有兮异心。香亦不可烧。环亦不可沉。香烧日有歇。环沉日自深。</p>    
<p><a name="29"></a> 车遥遥篇&nbsp;<br>    
  &nbsp;<br>    
  车遥遥兮马洋洋。追思君兮不可忘。君安游兮西入秦。愿为影兮随君身。君有阴兮影不见。君依光兮妾所愿。&nbsp;</p>    
<p><a name="30"></a> 昔思君&nbsp;<br>    
  &nbsp;<br>    
  昔君与我兮形影潜结。今君与我兮云飞雨绝。昔君与我兮音响相和。今君与我兮落叶去柯。昔君与我兮金石无亏。今君与我兮星灭光离。&nbsp;</p>    
<hr>    
<p><a name="31"></a> 美女篇&nbsp;<br>    
  &nbsp;<br>    
  美人一何丽。颜若芙蓉花。一顾乱人国。再顾乱人家。未乱犹可奈何。&nbsp;</p>    
<p><a name="32"></a> 挽歌三首&nbsp;<p>    
  一&nbsp;<br>    
  &nbsp;<br>    
  人生澳馨佟０情数万端。不幸婴笃病。凶候形素颜。衣衾为谁施。束带就阖棺。欲悲泪已竭。欲辞不能言。存亡自远近。长夜何漫漫。寿堂闲且长。祖载归不还。&nbsp;<p>    
  二&nbsp;<br>    
  &nbsp;<br>    
  人生澳馨佟０情数万婴。路柳夹灵W。硭娣缯鳌３德纸岵蛔。百驷齐悲鸣。&nbsp;<p>    
  三&nbsp;<br>    
  &nbsp;<br>    
  灵坐飞尘起。魂衣正委移。芒芒丘墓间。松柏郁参差。明器无用时。桐车不可驰。平生坐玉殿。没归都幽宫。地下无刻漏。安知夏与冬。&nbsp;</p>    
<p><a name="33"></a> 豫章行二首&nbsp;<p>    
  一&nbsp;<br>    
  &nbsp;<br>    
  轻裘缀孔翠。明珂曜珊瑚。&nbsp;<p>    
  二&nbsp;<br>    
  &nbsp;<br>    
  琅\溢金匮。文璧世所无。&nbsp;<p>    
  <a name="34"></a>拟楚篇二首&nbsp;<p>    
  一&nbsp;<br>    
  &nbsp;<br>    
  登昆仑玉池。&nbsp;<p>    
  二&nbsp;<br>    
  &nbsp;<br>    
  光灭星离。</p>    
<p><a name="35"></a> 艳歌行&nbsp;<br>    
  &nbsp;<br>    
  咄来长歌续短歌。&nbsp;</p>    
<p><a name="36"></a> 日升歌&nbsp;<br>    
  &nbsp;<br>    
  东光升朝阳。羲和初揽辔。六龙并腾骧。逸景何晃晃。旭日照万方。皇德配天地。神明鉴幽荒。</p>    
<p><a name="37"></a> 惊雷歌&nbsp;<br>    
  &nbsp;<br>    
  惊雷奋兮震万里。威陵宇宙兮动四海。六合不维兮谁能理。&nbsp;</p>    
<p><a name="38"></a> 九曲歌&nbsp;<br>    
  &nbsp;<br>    
  岁莫景迈t光绝。安得长绳系白日。&nbsp;<p>    
  <a name="39"></a>放歌行&nbsp;<br>    
  &nbsp;<br>    
  灵龟有枯甲，神龙有腐鳞。人无千岁寿，存质空相因。朝露尚移景，促哉水上尘。丘冢如履綦，不识故与新。高树来悲风，松柏垂威神。旷野何萧条，顾望无生人。但见狐狸迹，虎豹自成群。狐雏攀树鸣，离鸟何缤纷。愁子多哀心，塞耳不忍闻。长啸泪雨下，太息气成云。&nbsp;<p>    
  <a name="40"></a>乐府七首&nbsp;<p>    
  一&nbsp;<br>    
  &nbsp;<br>    
  胡饭兼御。相国食前。方丈殊珍。&nbsp;<p>    
  二&nbsp;<br>    
  &nbsp;<br>    
  粉加甲煎。名香熏陆。艾纳回光。&nbsp;<p>    
  三&nbsp;<br>    
  &nbsp;<br>    
  穆穆三春节。天气暖且和。&nbsp;<p>    
  四&nbsp;<br>    
  &nbsp;<br>    
  男当进曰女适人。投心委命□受身。&nbsp;<p>    
  五&nbsp;<br>    
  &nbsp;<br>    
  昔有林号曰阴康。始教民舞。涕气以扬之。&nbsp;<p>    
  六&nbsp;<br>    
  &nbsp; <br>    
  凤有翼龙有鳞。君不独兴。必须良臣。&nbsp;<p>    
  七&nbsp;<br>    
  &nbsp;<br>    
  东方将欲和。太白星飞芒。曜灵照照舒光。&nbsp;</p>    
<hr>    
<p><a name="41"></a> 歌十四首&nbsp;<p>    
  一&nbsp;<br>    
  &nbsp;<br>    
  煌煌芙蕖。从风芬葩。照以皎日。灌以清波。阴结其实。阳发其华。金房绿叶。素株翠柯。&nbsp;<p>    
  二&nbsp;<br>    
  &nbsp;<br>    
  宝剑神奇。镂象龙离。通犀文玉。明珠错地。光如电影。拟之则离。&nbsp;<p>    
  三&nbsp;<br>    
  &nbsp;<br>    
  有所思兮。在天一方。何以赠之。玉佩珠璜。&nbsp;<p>    
  四&nbsp;<br>    
  &nbsp;<br>    
  飞沉殊厥趣。草木以区别。鸾p乐山林。龙蛇安薮穴。&nbsp;<p>    
  五&nbsp;<br>    
  &nbsp;<br>    
  雷师鸣钟鼓。风伯吹笙簧。西母出穴听。王父吟安厢。&nbsp;<p>    
  六&nbsp;<br>    
  &nbsp;<br>    
  黄叶离高柯。丹枣坐自零。不惜枣自零。念我少弟兄。&nbsp;<p>    
  七&nbsp;<br>    
  &nbsp;<br>    
  日中万影正。夕中万影倾。&nbsp;<p>    
  八&nbsp;<br>    
  &nbsp;<br>    
  渡江南。采莲花。芙蓉增敷。晔若星罗。绿叶映长波。回风容与动纤柯。&nbsp;<p>    
  九&nbsp;<br>    
  &nbsp;<br>    
  曲池何澹澹。芙蓉敞清源。荣华盛壮时。见者谁不赏叹。一朝光采落。故人不回颜。&nbsp;<p>    
  十&nbsp;<br>    
  &nbsp;<br>    
  歌者齐弦。舞者振铎。弦铮铮。铎朗朗。&nbsp;<p>    
  十一&nbsp;<br>    
  &nbsp;<br>    
  所乐亦非琴。唯言琵琶与筝。能娱我心。&nbsp;<p>    
  十二&nbsp;<br>    
  &nbsp;<br>    
  兔捣药月间安足道。神乌戏云间安足道。&nbsp;<p>    
  十三&nbsp;<br>    
  &nbsp;<br>    
  青云徘徊谓我愁。&nbsp;<p>    
  十四&nbsp;<br>    
  &nbsp;<br>    
  我家近宫掖。易知复难忘。黄金为合门。白玉为殿堂。&nbsp;<p>    
  <a name="42"></a>答程晓诗&nbsp;<br>    
  &nbsp;<br>    
  奕奕两仪。昭昭太阳。四气代升。三朝受祥。济济t后。峨峨圣皇。元服肇御。配天垂光。伊州作弼。王室惟康。JJ兆民。蠢蠢戎膻。率土充庭。万国奉蕃。皇泽云行。神化风宣。六合咸熙。遐迩同欢。赫赫明明。天人合和。下罔遗滞。焦朽斯华。矧我良朋。如玉之嘉。穆穆tt。兴颂作歌。&nbsp;</p>    
<p><a name="43"></a> 宴会诗&nbsp;<br>    
  &nbsp;<br>    
  日之既逝。情亦既渥。宾委余欢。主容不足。乐饮今夕。温其如玉。&nbsp;<p>    
  <a name="44"></a>杂诗三首&nbsp;<p>    
  一&nbsp;<br>    
  &nbsp;<br>    
  志士惜日短。愁人知夜长。摄衣步前庭。仰观南e翔。玄景随形运。流响归空房。清风何飘u。微月出西方。繁星衣青天。列宿自成行。蝉鸣高树间。野鸟号东厢。纤云时。渥露沾我裳。良时无停景。北斗忽低头。常恐寒节至。凝气结为霜。花叶随风摧。一绝如流光。&nbsp;<p>    
  二&nbsp;<br>    
  &nbsp;<br>    
  闲夜微风起。明月照高台。清响呼不应。玄景招不来。厨人进藿茹。有酒不盈杯。安贫福所与。富贵为祸媒。金玉虽高堂。于我贱蒿莱。&nbsp;<p>    
  三&nbsp;<br>    
  &nbsp;<br>    
  鹊巢丘城侧。雀乳空井中。居不附龙凤。常畏蛇与虫。依贤义不恐。近暴自当穷。&nbsp;</p>    
<p><a name="45"></a> 又答程晓诗&nbsp;<br>    
  &nbsp;<br>    
  羲和运玉衡。招摇赋朔旬。嘉庆形三朝。美德扬初春。圣主加元服。万国望威神。伊周敷玄化。并世沾天人。洪崖歌山岫。许由嗟水滨。&nbsp;</p>    
<p><a name="46"></a> 众星诗&nbsp;<br>    
  &nbsp;<br>    
  朗月并众星。日出擅其明。冬寒地为裂。春和草木荣。阳德虽普济。非阴亦不成。&nbsp;</p>    
<p><a name="47"></a> 众星诗&nbsp;<br>    
  &nbsp;<br>    
  东方大明星。光景照千里。少年舍家游。思心昼夜起。&nbsp;</p>    
<p><a name="48"></a> 雨诗&nbsp;<br>    
  &nbsp;<br>    
  徂暑未一旬。重阳翳朝霞。厥初月离毕。积日遂滂沱。屯云结不解。长溜周四阿。霖雨如倒井。黄潦起洪波。湍流激墙隅。门庭若决河。炊爨不复举。灶中生蛙虾。&nbsp;</p>    
<p><a name="49"></a> 庭燎诗&nbsp;<br>    
  &nbsp;<br>    
  元正始朝享。万国执璋。枝灯若火树。庭燎继天光。&nbsp;<p>    
  <a name="50"></a>杂诗&nbsp;<br>    
  &nbsp;<br>    
  朱明运将极。溽暑昼夜兴。裁动四支废。举身若山陵。珠汗洽玉体。呼吸气郁蒸。尘垢自成泥。素粉随手凝。&nbsp;</p>    
<hr>    
<p><br>    
  <a name="51"></a>杂诗&nbsp;<br>    
  &nbsp;<br>    
  习习谷风兴。回回景云飞。青天敷翠采。朝日含丹辉。&nbsp;<p>    
  <a name="52"></a>杂诗&nbsp;<br>    
  &nbsp;<br>    
  D谷发精曜。九日栖高枝。愿得并天御。六龙齐玉羁。&nbsp;<p>    
  <a name="53"></a>诗&nbsp;<br>    
  &nbsp;<br>    
  鸾鸟凤皇。望舒继白日。千秋遘嘉会。来升君子室。华樽享清酤。珍肴自盈溢。&nbsp;</p>    
<p><a name="54"></a> 诗&nbsp;<br>  
  &nbsp;<br>  
  季冬时惨烈。猛寒不可胜。严风截人耳。素雪坠地凝。林上飞霜起。波中自生冰。未夕结重衾。崇朝不敢兴。&nbsp;</p>    
<p><a name="55"></a> 诗&nbsp;<br>    
  &nbsp;<br>    
  炎旱历三时。天运失其道。河中飞尘起。野田无生草。一{重丘山。哀之以终老。君无半粒储。形影不相保。&nbsp;</p>    
<p><a name="56"></a> 诗&nbsp;<br>    
  &nbsp;<br>    
  有女殊代生。涉江采菱花。上翳青云景。下鉴渌水波。&nbsp;</p>    
<p><a name="57"></a> 诗&nbsp;<br>    
  &nbsp;<br>    
  弯我繁弱弓。弄我丈八。一举覆三军。再举殄戎貊。&nbsp;</p>    
<p><a name="58"></a> 诗&nbsp;<br>    
  &nbsp;<br>    
  飞蓬随飘起。芳草摧山泽。世有千年松。人生讵能百。</p>    
<p><a name="59"></a> 拟四愁诗四首&nbsp;<p>    
  一&nbsp;<br>    
  &nbsp;<br>    
  小序<p>    
  昔张平子作四愁诗。体小而俗。七言类也。聊拟而作之。名曰拟四愁诗。其辞曰。&nbsp;<p>    
  我所思兮在瀛洲。愿为双鹄戏中流。牵牛织女期在秋。山高水深路无由。愍予不遘婴殷忧。佳人贻我明月珠。何以要之比目鱼。海广无舟怀劳劬。寄言飞龙天马驹。风起云披飞龙逝。惊波滔天马不厉。何为多念心忧泄。&nbsp;<p>    
  二&nbsp;<br>    
  &nbsp;<br>    
  我所思兮在珠崖。愿为比翼浮清池。刚柔合德配二仪。形影一绝长别离。愍予不遘情如携。佳人贻我兰蕙草。何以要之同心鸟。火热水深忧盈抱。申以琬琰夜光宝。卞和既没玉不察。存若流光忽电灭。何为多念独结。&nbsp;<p>    
  三&nbsp;<br>    
  &nbsp;<br>    
  我所思兮在昆山。愿为鹿{鹿/巨}窥虞渊。日月回耀照景天。参辰旷隔会无缘。愍予不遘罹百艰。佳人赠我苏合香。何以要之翠鸳鸯。悬度弱水川无梁。申以锦衣文绣裳。三光骋迈景不留。鲜矣民生忽如浮。何为多念祗自愁。&nbsp;<p>    
  四&nbsp;<br>    
  &nbsp;<br>    
  我所思兮在朔方。愿为飞燕俱南翔。焕乎人道着三光。胡越殊心生异乡。愍予不遘罹百殃。佳人贻我羽葆缨。何以要之影与形。永增忧结繁华零。申以日月指明星。星辰有翳日月移。驽马哀鸣惭不驰。何为多念徒自亏。&nbsp;</p>    
<p><a name="60"></a> 两仪诗&nbsp;<br>    
  &nbsp;<br>    
  两仪始分元气清。列宿垂象六位成。日月西流景东征。悠悠万物殊品名。圣人忧代念t生。&nbsp;</p>    
<hr>    
<p><a name="61"></a> 歌&nbsp;<br>    
  &nbsp;<br>    
  天时泰兮昭以阳。清风起兮景云翔。仰观兮辰象。日月兮运周。俯视兮河海。百川兮东流。&nbsp;</p>    
<p><a name="62"></a> 杂言诗&nbsp;<br>    
  &nbsp;<br>    
  雷隐隐。感妾心。倾耳清听非车音。&nbsp;</p>    
<p><a name="63"></a> 诗&nbsp;<br>    
  &nbsp;<br>    
  啄木高翔鸣喈喈。飘摇林薄着桑槐。{犭便}缘树间喙如锥。嘤喔嘤喔声正悲。专为万物作倡俳。当此之时。乐不可回。&nbsp;<p>    
  <a name="64"></a>诗&nbsp;<br>    
  &nbsp;<br>    
  白云翩翩翔天庭。流景非君形。白云飘飘舍我高翔。青云徘徊为我愁肠。&nbsp;</p>    
<p><a name="65"></a> 四言杂诗&nbsp;<br>    
  &nbsp;<br>    
  忽然长逝。火灭烟消。&nbsp;</p>    
<p><a name="66"></a> 七哀诗&nbsp;<br>    
  &nbsp;<br>    
  杳杳三泉室。冥冥玄夜堂。&nbsp;<p>    
  <a name="67"></a>拟马防诗&nbsp;<br>    
  &nbsp;<br>    
  繇役无止时。征发倾四海。</p>    
<p><a name="68"></a> 杂诗四首&nbsp;<p>  
  一&nbsp;<br>  
  &nbsp;<br>  
  浮萍蔽绿水。杨柳何依依。繁华正葳蕤。&nbsp;<p>  
  二&nbsp;<br>  
  &nbsp;<br>  
  浮云含愁气。悲风坐自叹。&nbsp;<p>  
  三&nbsp;<br>  
  &nbsp;<br>  
  团团三五日。皎皎曜清晖。&nbsp;<p>  
  四&nbsp;<br>  
  &nbsp;<br>  
  炎景时郁蒸。海沸沙石融。&nbsp;<p>  
  <a name="69"></a>诗二首&nbsp;<p>  
  一&nbsp;<br>  
  &nbsp;<br>  
  萧萧秋气升。凄凄万物衰。荣华尽零落。槁叶纵横飞。&nbsp;<p>  
  二&nbsp;<br>  
  &nbsp;<br>  
  蟾蜍食明月。虹U薄朝日。&nbsp;</p>  
<p> <a name="70"></a>正德舞歌&nbsp;<br>  
  &nbsp;<br>  
  天命有晋，光济万国。穆穆圣皇，文武惟则。在天斯正，在地成德。载韬政刑，载崇礼教。我敷玄化，臻于中道。&nbsp;</p>  
<hr>  
<p><br>  
  <a name="71"></a>大豫舞歌&nbsp;<br>  
  &nbsp;<br>  
  于铄皇晋，配天受命。熙帝之光，世德惟圣。嘉乐大豫，保佑万姓。渊兮不竭，冲而用之。先帝弗违，虔奉天时。&nbsp;</p>    
<p><a name="72"></a>晋鼙舞歌五首&nbsp;<p>  
  洪业篇&nbsp;<br>  
  &nbsp;<br>  
  宣文创洪业，盛德在泰始。圣皇应灵符，受命君四海。万国何所乐，上有明天子。唐尧禅帝位，虞舜惟恭己。恭己正南面，道化与时移。大赦荡萌渐，文教被黄支。象天则地，体无为，聪明配日月，神圣参两仪。虽有三凶类，类言无所施，象天则地，体无为，稷、契并佐命，伊、吕升王臣。兰芷登朝肆，不无失宿民。声发响自应，表立景来附。虎从羁制，潜龙升天路。备物立成器，变通极其数。百事以时叙，万机有常度。训之以克让，纳之以忠恕。群下仰清风，海外同欢慕。象天则地，化云布，昔日贵雕饰，今尚俭与素。昔日多纤介，今去情与故，象天则地，化云布，济济大朝士，夙夜综万机。万机无废理，明明降畴谘。臣譬列星景，君配朝日晖。事业并通济，功烈何巍巍。五帝继三皇，三王世所归。圣德应期运，天地不能违。仰之弥已高，犹天不可阶。将复御龙氏，凤皇在庭栖。<p>  
  天命篇&nbsp;<br>  
  &nbsp;<br>  
  圣祖受天命，尘期辅魏皇。入则综万机，出则征四方。朝廷无遗理，方表宁且康。道隆舜臣尧，积德u太王。孟度阻穷险，造乱天一隅。神兵出不意，奉命致天诛。赦善戮有罪，元恶宗为虚。威风震颈蜀，武烈慑强吴。诸葛不知命，肆逆乱天常。拥徒十余万，数来寇边疆。我皇迈神武，秉钺镇雍、凉。亮乃畏天威，未战先仆僵。盈虚自然运，时变固多〖艰〗。东征陵海表，万里枭贼渊。受遗齐七政，曹爽又滔天。群凶受诛殛，百保咸来臻。黄华应福始，王凌为祸先。&nbsp;<p>  
  景皇篇&nbsp;<br>  
  &nbsp;<br>  
  景皇帝，聪明命世生，盛德参天地。帝王道〖大〗，创业既已难，继世亦未易。外则夏侯玄，内则张与李。三凶称逆，乱帝纪，从天行诛，穷其奸宄。〖边〗将御其渐，潜谋不得起。罪人咸伏辜，威风振万里。平衡综万机，万机无不理。召陵桓不君，内外何纷纷，众小便成群。蒙昧恣心，治乱不分。笔ザ蓝希济武常以文。从天惟废立，扫霓披浮云。云霓既已辟，清和未几间。羽檄首尾至，变起东南〖藩〗。俭、钦为长蛇，外则凭吴蛮。万国纷骚扰，戚戚天下惧不安。神武御六军，我皇秉钺征。俭钦起寿春，前锋据项城。出其不意，并纵奇兵。奇兵诚难御，庙胜实难支。两军不期遇，敌退计无施。虎骑惟武进，大战沙阳陂。钦乃亡魂走，奔虏若云披。天恩赦有罪，东土放鲸鲵。&nbsp;<p>  
  大晋篇&nbsp;<br>  
  &nbsp;<br>  
  赫赫大晋，于穆文皇。荡荡巍巍，道万陶唐。世称三皇五帝，及今重其光。九德克明，文既显，武又章。恩弘六合，兼济万方。内举元凯，朝政以纲。外简虎臣，时惟鹰扬。靡从不怀，逆命斯亡。仁配春日，威u秋霜。济济多士，同兹兰芳。唐虞至治，四凶滔天。致讨俭、钦，罔不肃虔。化感海外，海外来宾。献其声乐，并称妾臣。〖西〗蜀猾夏，僭号方域。命将致讨，委国稽服。吴人放命，凭海阻江。飞书告谕，响应来同。先王建万国，九服为藩卫。亡秦坏诸侯，享祚不二世。历代不能复，忽u五百岁。我皇万圣德，应期创典制。分土五等，〖藩〗国正封界。莘莘文武佐，千秋遘嘉会。洪业溢区内，仁风翔海外。&nbsp;<p>  
  明君篇&nbsp;<br>  
  &nbsp;<br>  
  明君御四海，听鉴尽物情。顾望有谴罚，竭忠身必荣。兰出野，万里升紫庭。茨草秽堂阶，扫截不得生。能否莫相蒙，百官正其名。恭己慎有为，有为无不成。君不自信，群下执异端。正直罹谮润，奸臣夺其权。虽欲尽忠诚，结舌不敢言。结舌亦何惮，尽忠为身患。清流岂不洁，飞尘浊其源。歧路令人迷，未远胜不还。忠臣言立君朝，正色不顾身。邪正不并存，譬若胡与秦。秦胡有合时，邪正各异津。忠臣遇明君，干干惟日新。群目统在纲，众星拱北辰，设令遭主，斥退为凡民。虽薄供时用，白茅犹可珍。冰霜昼夜结，兰桂摧为薪。邪臣多端变，用心何委曲。便僻从情指，动随君所欲。偷安乐目前，不问清与浊。积伪罔时主，养交以持禄。言行恒相违，难餍甚溪谷。昧死射干没，觉露则灭族。&nbsp;</p>    
<p><a name="73"></a>云门篇&nbsp;<br>  
  &nbsp;<br>  
  黄《云门》，唐《咸池》，虞《韶舞》，夏《夏》殷《C》。列代有五，振铎鸣金，延《大武》。清歌发唱，形为主。声和八音，协律吕。身不虚动，手不徒举。应节合度，周其叙。时奏宫角，杂之以征羽。下餍众目，上从钟鼓。乐以移风，与德礼相辅，安有失其所。&nbsp;<p>  
  <a name="74"></a>晋宣武舞歌四首&nbsp;<p>  
  惟圣皇篇&nbsp;<br>  
  &nbsp;<br>  
  惟圣皇。德巍巍。光四海。礼乐犹形影。文武为表里。乃作巴俞肆舞士。剑弩齐列。戈矛为之始。进退疾鹰鹞。龙战而豹起。如乱不可乱。动作顺其理。离合有统纪。&nbsp;<p>  
  短兵篇&nbsp;<br>  
  &nbsp;<br>  
  剑为短兵。其势险危。疾u飞电。回旋应规。武节齐声。或合或离。电发星骛。若景若差。兵法攸象。军容是仪。&nbsp;<p>  
  军镇篇&nbsp;<br>  
  &nbsp;<br>  
  弩为远兵军之镇。其发有机。体难动。往必速。重而不迟。锐精分D。射远中微。弩俞之乐一何奇。变多姿。退若激。进若飞。五声协。八音谐。宣武象。赞天威。&nbsp;<p>  
  穷武篇&nbsp;<br>  
  &nbsp;<br>  
  穷武者丧。何但败北。柔弱亡战。国家亦废。秦始徐偃。既已作戒。前世先王鉴其机。修文整武艺。文武足相济。然后得光大。乱曰。高则亢。满则盈。亢必危。盈必倾。去危倾。守以平。冲则久。浊能清。混文武。顺天经。&nbsp;<p>  
  <a name="75"></a>晋宣文舞歌二首&nbsp;<p>  
  羽钥舞歌&nbsp;<br>  
  &nbsp;<br>  
  羲皇之初。天地开元。罔罟禽兽。t黎以安。神农教耕。创业诚难。民得粒食。澹然无所患。黄帝始征伐。万品造其端。军驾无常居。是曰轩辕。轩辕既勤止。尧舜匪荒宁。夏禹治水。汤武又用兵。孰能保安逸。坐致太平。圣皇迈干干。天下兴颂声。穆穆且明明。惟圣皇。道化彰。澄四海。清三光。万几理。庶事康。潜龙升。仪凤翔。风雨时。物繁昌。却走马。降瑞祥。扬侧陋。简忠良。百禄是荷。眉寿无疆。&nbsp;<p>  
  羽铎舞歌&nbsp;<br>  
  &nbsp;<br>  
  昔在浑成时。两仪尚未分。阳升垂清景。阴降兴浮云。中和合氛氲。万物各异t。人伦得其序。众生乐圣君。三统继五行。然后有质文。皇王殊运代。治乱亦缤纷。伊大晋。德兼往古。越牺农。邈舜禹。参天地。陵三五。礼唐周。乐韶武。岂惟箫韶。六代具举。泽沾地境。化充天{宀/禹}。圣明临朝。元凯作辅。普天同乐胥。浩浩元气。遐哉太清。五行流迈。日月代征。随时变化。庶物乃成。圣皇继天。光济t生。化之以道。万国咸宁。受兹介福。延于亿龄。&nbsp;   
</p>  
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>        
        
</html>        
        
        
        
        
