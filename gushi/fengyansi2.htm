<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：冯延巳词全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">冯延巳词全集</p>
<hr> 
<p>三台令<br>
春色，春色，依旧青门紫陌。日斜柳暗花蔫，醉卧谁家少年。年少，年少，行乐直须及早。<br>
<br>
三台令<br>
明月，明月，照得离人愁绝。更深影入空床，不道帏屏夜长。长夜，长夜，梦到庭花阴下。<br>
<br>
三台令<br>
南浦，南浦，翠鬓离人何处。当时携手高楼，依旧楼前水流。流水，流水，中有伤心双泪。<br>
<br>
上行杯<br>
落梅著雨消残粉，云重烟轻寒食近。罗幕遮香，柳外秋千出画墙。<br>
春山颠倒钗横凤，飞絮入檐春睡重。梦里佳期，只许庭花与月知。<br>
<br>
玉楼春<br>
雪云乍变春云簇，渐觉年华堪纵目。北枝梅蕊犯寒开，南浦波纹如酒绿。<br>
芳菲次第长相续，自是情多无处足。尊前百计见春归，莫为伤春眉黛蹙。<br>
<br>
如梦令<br>
尘拂玉台鸾镜，凤髻不堪重整。绡帐泣流苏，愁掩玉屏人静。多病，多病，自是行云无定。<br>
<br>
更漏子<br>
金剪刀，青丝发，香墨蛮笺亲。和粉泪，一时封，此情千万重。<br>
垂蓬鬓，尘青镜，已分今生薄命。将远恨，上高楼，寒江天外流。<br>
<br>
更漏子<br>
秋水平，黄叶晚，落日渡头云散。抬朱箔，挂金钩，暮潮人倚楼。<br>
欢娱地，思前事，歌罢不胜沉醉。消息远，梦魂狂，酒醒空断肠。<br>
<br>
更漏子<br>
风带寒，秋正好，蕙兰无端先老。云杳杳，树依依，离人殊未归。<br>
搴罗幕，凭朱阁，不独堪悲寥落。月东出，雁南飞，谁家夜捣衣。<br>
<br>
更漏子<br>
夜初长，人近别，梦断一窗残月。鹦鹉睡，蟪蛄鸣，西风寒未成。<br>
红蜡烛，半棋局，床上画屏山绿。搴绣幌，倚瑶琴，前欢泪满襟。<br>
<br>
更漏子<br>
雁孤飞，人独坐，看却一秋空过。瑶草短，菊花残，萧条渐向寒。<br>
帘幕里，青苔地，谁信闲愁如醉，星移后。月圆时，风摇夜合枝。<br>
<br>
抛球乐<br>
酒罢歌余兴未阑，小桥秋水共盘桓。波摇梅蕊当心白，风入罗衣贴体寒。且莫思归去，须尽笙歌此夕欢。&nbsp;<br>
<br>
抛球乐<br>
尽日登高兴未残，红楼人散独盘桓。一钩冷露悬珠箔，满面西风凭玉阑。归去须沉醉，小院新池月乍寒。<br>
<br>
抛球乐<br>
逐胜归来雨未晴，楼前风重草烟轻。谷莺语软花边过，水调声长醉里听。款举金觥劝，谁是当年最有情。<br>
<br>
抛球乐<br>
坐对高楼千万山，雁飞秋色满阑干。烧残红烛暮云合，飘尽碧梧金井寒。咫尺人千里，犹忆笙歌昨夜欢。<br>
<br>
抛球乐<br>
梅落新春入后庭，眼前风物可无情。曲池波晚冰还合，芳草迎船绿未成。且上高楼望，相共凭栏看月生。<br>
<br>
抛球乐<br>
霜积秋山万树红，倚帘楼上挂朱栊。白云天远重重恨，黄草烟深淅淅风。彷佛梁州曲，吹在谁家玉笛中。<br>
<br>
抛球乐<br>
莫怨登高白玉杯，茱萸微绽菊花开。池塘水冷鸳鸯起，帘幕烟寒翡翠来。重待烧红烛，留取笙歌莫放回。<br>
<br>
抛球乐<br>
年少王孙有俊才，登高欢醉夜忘回。歌阑赏尽珊瑚树，情厚重斟琥珀杯。但愿千千岁，金菊年年秋解开。<br>
<br>
芳草渡<br>
梧桐落，蓼花秋。烟初冷，雨才收，萧条风物正堪愁。人去后，多少恨，在心头。<br>
燕鸿远，羌笛怨，渺渺澄江一片。山如黛，月如钩。笙歌散，魂梦断，倚高楼。<br>
<br>
采桑子<br>
中庭雨过春将尽，片片花飞。独折残枝，无语凭阑只自知。<br>
玉堂香暖珠帘卷，双燕来归。后约难期，肯信韶华得几时。<br>
<br>
采桑子<br>
笙歌放散人归去，独宿红楼。月上云收，一半珠帘挂玉钩。<br>
起来点检经由地，处处新愁。凭仗东流，将取离心过橘洲。<br>
<br>
采桑子<br>
风微帘幕清明近，花落春残。尊酒留欢，添尽罗衣怯夜寒。<br>
愁颜恰似烧残烛，珠泪阑干。也欲高拌，争奈相逢情万般。<br>
<br>
采桑子<br>
马嘶人语春风岸，芳草绵绵。杨柳桥边，落日高楼酒旆悬。<br>
旧愁新恨知多少，目断遥天。独立花前，更听笙歌满画船。<br>
<br>
采桑子<br>
昭阳记得神仙侣，独自承恩。水殿灯昏，罗幕轻寒夜正春。<br>
如今别馆添萧索，满面啼痕。旧约犹存，忍把金环别与人。<br>
<br>
采桑子<br>
画堂昨夜愁无睡，风雨凄凄。林鹊单栖，落尽灯花鸡未啼。<br>
年光往事如流水，休说情迷。玉箸双垂，只是金笼鹦鹉知。<br>
<br>
采桑子<br>
寒蝉欲报三秋候，寂静幽斋。叶落闲阶，月透帘栊远梦回。<br>
昭阳旧恨依前在，休说当时。玉笛才吹，满袖猩猩血又垂。<br>
<br>
采桑子<br>
洞房深夜笙歌散，帘幕重重。斜月朦胧，雨过残花落地红。<br>
昔年无限伤心事，依旧东风。独倚梧桐，闲想闲思到晓钟。<br>
<br>
采桑子<br>
花前失却游春侣，独自寻芳。满目悲凉，纵有笙歌亦断肠。<br>
林间戏蝶帘间燕，各自双双。忍更思量，绿树青苔半夕阳。<br>
<br>
采桑子<br>
樱桃谢了梨花发，红白相催。燕子归来，几度香风绿户开，<br>
人间乐事知多少，且酹金杯。管咽弦哀，慢引萧娘舞袖回。<br>
<br>
采桑子<br>
西风半夜帘栊冷，远梦初归。◇过金扉，花谢窗前夜合枝。<br>
昭阳殿里新翻曲，未有人知。偷取笙吹，惊觉寒到晓啼。<br>
<br>
采桑子<br>
小堂深静无人到，满院春风。惆怅墙东，一树樱桃带雨红。<br>
愁心似醉兼如病，欲语还慵。日暮疏钟，双燕归栖画阁中。<br>
<br>
采桑子<br>
画堂灯暖帘栊卷，禁漏丁丁。雨罢寒生，一夜西窗梦不成。<br>
玉娥重起添香印，回倚孤屏。不语含情，水调何人吹笛声。<br>
<br>
采桑子<br>
酒阑睡觉天香暖，绣户慵开。香印成灰，独背寒屏理旧眉。<br>
朦胧却向灯前卧，窗月徘徊。晓梦初回，一夜东风绽早梅。<br>
<br>
金错刀<br>
日融融，草芊芊，黄莺求友啼林前。柳条袅袅拖金线，花蕊茸茸簇锦毡。<br>
鸠逐妇，燕穿帘，狂蜂浪蝶相翩翩。春光堪赏还堪玩，恼煞东风误少年。<br>
<br>
金错刀<br>
双玉斗，百琼壶，佳人欢饮笑喧呼。麒麟欲画时难偶，沤鹭何猜兴不孤。<br>
歌宛转，醉模糊，高烧银烛卧流苏。只销几觉懵腾睡，身外功名任有无。<br>
<br>
长命女<br>
春日宴，绿酒一杯歌一遍。再拜陈三愿。一愿郎君千岁，二愿妾身常健，三愿如同梁上燕，岁岁长相见。<br>
<br>
长相思<br>
红满枝，绿满枝，宿雨厌厌睡起迟。闲庭花影移。<br>
忆归期，数归期，梦见虽多相见稀，相逢知几时。<br>
<br>
南乡子<br>
细雨湿流光，芳草年年与恨长。烟锁凤楼无限事，茫茫，鸾镜鸳衾两断肠。<br>
魂梦任悠扬，睡起杨花满绣床。薄幸不来门半掩，斜阳，负你残春泪几行。<br>
<br>
南乡子<br>
细雨泣秋风，金凤花残满地红。闲蹙黛眉慵不语，情绪，寂寞相思知几许。<br>
玉枕拥孤衾，挹恨还同岁月深。帘卷曲房谁共醉，憔悴，惆怅秦楼弹粉泪。<br>
<br>
思越人<br>
酒醒情怀恶，金缕褪，玉肌如削。寒食过却，海棠零落。<br>
乍倚遍栏杆，烟澹薄，翠幕帘栊笼画阁。春睡著，觉来失秋千期约。<br>
<br>
相见欢<br>
晓窗梦到昭华，阿琼家。欹枕残妆一朵，卧枝花。<br>
情极处，却无语，玉钗斜。翠阁银屏回首，已天涯。<br>
<br>
酒泉子<br>
庭下花飞，月照妆楼春事晚。珠帘风，兰烛烬，怨空闺。<br>
苕苕何处寄相思，玉箸零零肠断。屏帏深，更漏永，梦魂迷。<br>
<br>
酒泉子<br>
云散更深，堂上孤灯阶下月。早梅香，残雪白，夜沉沉。<br>
栏边偷唱系瑶簪，前事总堪惆怅。寒风生，罗衣薄，万般心。<br>
<br>
酒泉子<br>
庭树霜凋，一夜愁人窗下睡。萧帏风，兰烛焰，梦遥遥。<br>
金笼鹦鹉怨长宵，笼畔玉筝弦断。陇头云，桃源路，两魂销。<br>
<br>
酒泉子<br>
春色融融，飞燕乍来莺未语。小桃寒，垂杨晚，玉楼空。<br>
天长烟远恨重重，消息燕鸿归去。枕前灯，窗外月，闭朱栊。<br>
<br>
酒泉子<br>
深院空帏，廊下风帘惊宿燕。香印灰，兰烛小，觉来时。<br>
月明人自捣寒衣，刚爱无端惆怅。阶前行，栏畔立，欲鸡啼。<br>
<br>
酒泉子<br>
芳草长川，柳映危桥桥下路。归鸿飞，行人去，碧山边。<br>
风微烟澹雨萧然，隔岸马嘶何处。九回肠，双脸泪，夕阳天。&nbsp;<br>
<br>
清平乐<br>
深冬寒月，庭户凝霜雪。风雁过时魂断绝，塞管数声呜咽。<br>
披衣独立披香，流苏乱结愁肠。往事总堪惆怅，前欢休要思量。<br>
<br>
清平乐<br>
雨晴烟晚，绿水新池满。双燕飞来垂柳院，小阁画帘高卷。<br>
黄昏独倚朱栏，西南新月眉弯。砌下落花风起，罗衣特地春寒。<br>
<br>
清平乐<br>
西园春早，夹径抽新草。冰散漪澜生碧沼，寒在梅花先老。<br>
与君同饮金杯，饮余相取徘徊。次第小桃将发，轩车莫厌频来。<br>
<br>
莫思归<br>
花满名园酒满觞，且开笑口对v芳。秋千风暖鸾钗荆绮陌春深翠袖香。莫惜黄金贵，日日须教贳酒尝。<br>
<br>
喜迁莺<br>
宿莺啼，乡梦断，春树晓朦胧。残灯吹烬闭朱栊，人语隔屏风。<br>
香已寒，灯已绝，忽忆去年离别。石城花雨倚江楼，波上木兰舟。<br>
<br>
喜迁莺<br>
雾蒙蒙，风淅淅，杨柳带疏烟。飘飘轻絮满南园，墙下草◇（左目右千）瞑。<br>
燕初飞，莺已老，拂面春风长好。相逢携手且高歌，人生得几何。<br>
<br>
菩萨蛮<br>
金波远逐行人去，疏星时作银河渡。花影卧秋千，更长人不暝。<br>
玉筝弹未彻，凤髻鸾钗脱。忆梦翠蛾低，微风凉绣衣。<br>
<br>
菩萨蛮<br>
沉沉朱户横金锁，纱窗月影随花过。烛泪欲阑干，落梅生晚寒。<br>
宝钗横翠凤，千里香屏梦。云雨已荒凉，江南春草长。<br>
<br>
菩萨蛮<br>
画堂昨夜西风过，绣帘时拂朱门锁。惊梦不成云，双蛾枕上颦。<br>
金炉烟袅袅，烛暗纱窗晓。残月尚弯环，玉筝和泪弹。&nbsp;<br>
<br>
菩萨蛮<br>
欹鬟堕髻摇双桨，采莲晚出清江上。顾影约流萍，楚歌娇未成。<br>
相逢颦翠黛，笑把珠解。家住柳阴中，画桥东复东。<br>
<br>
菩萨蛮<br>
梅花吹入谁家笛，行云半夜凝空碧。欹枕不成瞑，关山人未还。<br>
声随幽怨绝，云断澄霜月。月影下重帘，轻风花满檐。<br>
<br>
菩萨蛮<br>
娇鬟堆枕钗横凤，落溶春水杨花梦。红烛泪阑干，翠屏烟浪寒，<br>
锦壶催画箭，玉佩天涯远。和泪试严妆，落梅飞晓霜。</p>
<p>菩萨蛮<br>
西风凌歌扇，秋期正与行人远。花叶脱霜红，流莺残月中。<br>
兰闺人在否，千里重楼暮。翠被已消香，梦随寒漏长。<br>
<br>
菩萨蛮<br>
回廊远砌生秋草，梦魂千里青门道。鹦鹉怨长更，碧笼金锁横。<br>
罗帏中夜起，霜月清如水。玉露不成圆，宝筝悲断弦。<br>
<br>
贺圣朝<br>
金丝帐暖牙床稳，怀香方寸。轻颦轻笑，汗珠微透，柳沾花润。<br>
云鬟斜坠，春应未已，不胜娇困。半欹犀枕，乱缠珠被，转羞人问。<br>
<br>
虞美人<br>
画堂新霁情萧索，深夜垂珠箔。洞房人睡月婵娟，梧桐双影上朱轩，立阶前。<br>
高楼何处连宵宴，塞管吹幽怨。一声已断别离心，旧欢抛弃杳难寻，恨沉沉。<br>
<br>
虞美人<br>
碧波帘幕垂朱户，帘下莺莺语。薄罗依旧泣青春，野花芳草逐年新，事难论。<br>
凤笙何处高楼月，幽怨凭谁说。须臾残照上梧桐，一时弹泪与东风，恨重重。<br>
<br>
虞美人<br>
玉钩弯柱调鹦鹉，宛转留春语。云屏冷落画堂空，薄晚春寒无奈，落花风。<br>
搴帘燕子低飞去，拂镜尘鸾舞。不知今夜月眉弯，谁佩同心双结，倚栏杆。<br>
<br>
虞美人<br>
春山拂拂横秋水，掩映遥相对，只知长坐碧窗期，谁信东风吹散，绿霞飞。<br>
银屏梦与飞鸾远，只有珠帘卷。杨花零落月溶溶，尘掩玉筝弦柱，画堂空。<br>
<br>
寿山曲<br>
铜壶滴漏初尽，高阁鸡鸣半空。催启五门金锁，犹垂三殿帘栊。阶前御柳摇绿，仗下宫花散红。鸳瓦数行晓日，鸾旗百尺春风。侍臣舞蹈重拜，圣寿南山永同。<br>
<br>
舞春风<br>
严妆才罢怨春风，粉墙画壁宋家东。蕙兰有恨枝犹绿，桃李无言花自红。<br>
燕燕巢时帘幕卷，莺莺啼处凤楼空。少年薄幸知何处，每夜归来春梦中。<br>
<br>
醉花间<br>
独立阶前星又月，帘栊偏皎洁。霜树尽空枝，肠断丁香结。<br>
夜深寒不彻，凝恨何曾歇。凭栏杆欲折。两条玉箸为君垂，此宵情，谁共说。<br>
<br>
醉花间<br>
月落霜繁深院闭，洞房人正睡。桐树倚雕檐，金井临瑶砌。<br>
晓风寒不啻，独立成憔悴。闲愁浑未已。人心情绪自无端，莫思量，休退悔。<br>
<br>
醉花间<br>
晴雪小园春未到，池边梅自早。高树鹊衔巢，斜月明寒草。<br>
山川风景好，自古金陵道。少年看却老。相逢莫厌醉金杯，别离多，欢会少。<br>
<br>
醉花间<br>
林雀归栖撩乱语，阶前还日暮。屏掩画堂深，帘卷萧萧雨。<br>
玉人何处去，鹊喜浑无据。双眉愁几许。漏声看却夜将阑，点寒灯，扃绣户。&nbsp;<br>
<br>
醉桃源<br>
南园春半踏青时，风和闻马嘶。青梅如豆柳如眉，日长蝴蝶飞。<br>
花露重，草烟低，人家帘幕垂。秋千慵困解罗衣，画梁双燕归。<br>
<br>
醉桃源<br>
角声吹断陇梅枝，孤窗月影低。塞鸿无限欲惊飞，城乌休夜啼。<br>
寻断梦，掩香闺，行人去路迷。门前杨柳绿阴齐，何时闻马嘶。&nbsp;<br>
<br>
忆江南<br>
去岁迎春楼上月，正是西窗，夜凉时节。玉人贪睡坠钗云，粉消香薄见天真。<br>
人非风月长依旧，破镜尘筝，一梦经年瘦。今宵帘幕扬花阴，空余枕泪独伤心。<br>
<br>
忆江南<br>
今日相逢花未发，正是去年，别离时节。东风吹第有花开，恁时须约却重来。<br>
重来不怕花堪折，只怕明年，花发人离别。别离若向百花时，东风弹泪有谁知。<br>
<br>
忆秦娥<br>
风淅淅，夜雨连云黑。滴滴，窗下芭蕉灯下客。<br>
除非魂梦到乡国，免被关山隔。忆忆，一句枕前争忘得。<br>
<br>
谒金门<br>
圣明世，独折一枝丹桂。学著荷衣还可喜，春狂不啻◇。<br>
年少都来有几，自古闲愁无际。满盏劝君休惜醉，愿君千万岁。<br>
<br>
谒金门<br>
杨柳陌，宝马嘶空无迹。新著荷衣人未识，年年江海客。<br>
梦觉巫山春色，醉眼花飞狼籍。起舞不辞无气力，爱君吹玉笛。<br>
<br>
谒金门<br>
风乍起，吹皱一池春水。闲引鸳鸯香径里，手岛煨尤铩<br>
斗鸭栏杆独倚，碧玉搔头斜坠。终日望君君不至，举头闻鹊喜。<br>
<br>
应天长<br>
石城山下桃花绽，宿雨初收云未散。南去棹，北归雁，水阔天遥肠欲断。<br>
倚楼情绪懒，惆怅春心无限，忍泪蒹葭风晚，欲归愁满面。<br>
<br>
应天长<br>
朱颜日日惊憔悴，多少离愁谁得会。人事改，空追悔，枕上夜长只如岁。<br>
红绡三尺泪，双结解时心醉，魂梦万重云水，觉来还不睡。&nbsp;<br>
<br>
应天长<br>
石城花落江楼雨，云隔长洲兰芷暮。花草岸，和烟雾，谁在绿杨深处住。<br>
旧游时事故，岁晚离人何处，杳杳兰舟西去，魂归巫峡路。&nbsp;<br>
<br>
应天长<br>
兰房一宿还归去，底死谩生留不住。枕前语，记得否，说尽从来两心素。<br>
同心牢记取，切莫等闲相许。后会不知何处，双栖人莫妒。<br>
<br>
应天长<br>
当时心事偷相许，宴罢兰堂肠断处。挑银灯，扃珠户，绣被微寒值秋雨。<br>
枕前和泪语，惊觉玉笼鹦鹉，一夜万般情绪，朦胧天欲曙。&nbsp;<br>
<br>
临江仙<br>
秣陵江上多离别，雨晴芳草烟深。路遥人去马嘶沉。青帘斜挂，新柳万枝金。<br>
隔江何处吹横笛，沙头惊起双禽。徘徊一晌几般心。天长烟远，凝恨独沾襟。<br>
<br>
临江仙<br>
冷红飘起桃花片，青春意绪阑珊。画楼帘幕卷轻寒。酒余人散后，独自凭栏杆。<br>
夕阳千里连芳草，萋萋愁煞王孙。裴回飞尽碧天云。凤笙何处，明月照黄昏。<br>
<br>
临江仙<br>
南园池馆花如雪，小塘春水涟漪。夕阳楼上绣帘垂。酒醒无寐◇，独自倚栏时。<br>
绿杨风静凝闲恨，千言万语黄鹂。旧欢前事杳难追。高唐暮雨，空只觉相思。<br>
<br>
点绛唇<br>
荫绿围红，梦琼家在桃源住。画桥当路，临水双朱户。<br>
柳径春深，行到关情处。颦不语，意凭风絮，吹向郎边去。<br>
<br>
归自谣<br>
何处笛，终夜梦魂情脉脉，竹风檐雨寒窗滴。<br>
离人数岁无消息。今头白，不眠特地重相忆。<br>
<br>
归自谣<br>
春艳艳，江上晚山三四点，柳丝如剪花如染。<br>
香闺寂寂门半掩。愁眉敛，泪珠滴破燕脂脸。<br>
<br>
归自谣<br>
寒山碧，江上何人吹玉笛，扁舟远送潇湘客。<br>
芦花千里霜月白。伤行色，来朝便是关山隔。<br>
<br>
鹊踏枝<br>
梅花繁枝千万片，犹自多情，学雪随风转。昨夜笙歌容易散，酒醒添得愁无限。<br>
楼上春山寒四面，过尽征鸿，暮景烟深浅。一晌凭栏人不见，鲛绡掩泪思量遍。<br>
<br>
鹊踏枝<br>
烦恼韶光能几许，肠断魂销，看却春还去。只喜墙头灵鹊语，不知青鸟全相误。<br>
心若垂杨千万缕，水阔花飞，梦断巫山路。开眼新愁无问处，珠帘锦帐相思否。<br>
<br>
鹊踏枝<br>
芳草满园花满目，帘外微微，细雨笼庭竹。杨柳千条珠◇◇（鹿敕，两字均上加网部），碧池波绉鸳鸯浴。<br>
窈窕人家颜似玉，弦管泠泠，齐奏云和曲。公子欢筵犹未足，斜阳不用相催促。<br>
<br>
鹊踏枝<br>
谁道闲情抛掷久，每到春来，惆怅还依旧。日日花前常病酒，不辞镜里朱颜瘦。<br>
河畔青芜堤上柳，为问新愁，何事年年有。独立小楼风满袖，平林新月人归后。<br>
<br>
鹊踏枝<br>
霜落小园瑶草短，瘦叶和风，惆怅芳时换。懊恨年年秋不管，朦胧如梦空肠断。<br>
独立荒池斜日岸，墙外遥山，隐隐连天汉。忽忆当年歌舞伴，晚来双脸啼痕满。<br>
<br>
鹊踏枝<br>
几度凤楼同饮宴，此夕相逢，却胜当时见。低语前欢频转面，双眉敛恨春山远。<br>
蜡烛泪流羌笛怨，偷整罗衣，欲唱情犹觥Ｗ砝锊淮墙鹫德，阳关一曲肠千断。<br>
<br>
鹊踏枝<br>
几日行云何处去，忘却归来，不道春将暮。百草千花寒食路，香车系在谁家树。<br>
泪眼倚楼频独语，双燕飞来，陌上相逢否。撩乱春愁如柳絮，悠悠梦里无寻处。<br>
<br>
鹊踏枝<br>
粉映墙头寒欲尽，宫漏长时，酒醒人犹困。一点春心无限恨，罗衣印满啼妆粉。<br>
柳岸花飞寒食近，陌上行，杳不传芳信。楼上重檐山隐隐，东风尽日吹蝉鬓。<br>
<br>
鹊踏枝<br>
六曲阑干偎碧树，杨柳风轻，展尽黄金缕。谁把钿筝移玉柱，穿帘海燕惊飞去。<br>
满眼游丝兼落絮，红杏开时，一霎清明雨。浓睡觉来慵不语，惊残好梦无寻处。<br>
<br>
鹊踏枝<br>
秋入蛮蕉风半裂，狼籍池塘，雨打疏荷折。绕砌声芳草歇，愁肠学尽丁香结。<br>
回首西南看晚月，孤雁来时，塞管声呜咽。历历前欢无处说，关山何日休离别。<br>
<br>
鹊踏枝<br>
叵耐为人情太薄，几度思量，真拟浑抛却。新结同心香未落，怎生负得当初约。<br>
休向尊前情索莫，手举金，凭仗深深酌。莫作等闲相斗作，与君保取长欢乐。<br>
<br>
鹊踏枝<br>
萧索清秋珠泪坠，枕簟微凉，展转浑无寐。残酒欲醒中夜起，月明如练天如水。<br>
阶下寒声啼络纬，庭树金风，悄悄重门闭。可惜旧欢携手地，思量一夕成憔悴。<br>
<br>
鹊踏枝<br>
花外寒鸡天欲曙，香印成灰，起坐浑无绪。檐际高桐凝宿雾，卷帘双鹊惊飞去。<br>
屏上罗衣闲绣缕，一晌关情，忆遍江南路。夜夜梦魂休谩语，已知前事无寻处。<br>
<br>
鹤冲天<br>
晓月坠，宿云披，银烛锦屏帏。建章钟动玉绳低，宫漏出花迟。<br>
春态浅，来双燕，红日初长一线。严妆欲罢啭黄鹂，飞上万年枝。<br>
<br>
浣溪沙<br>
春到青门柳色黄，一梢红杏出低墙，莺窗人起未梳妆。<br>
绣帐已阑离别梦，玉炉空袅寂寥香。闺中红日奈何长。<br>
<br>
浣溪沙<br>
醉忆春山独倚楼，远山回合暮云收，波间隐隐仞归舟。<br>
早是出门长带月，可堪分袂又经秋。晚风斜日不胜愁。<br>
<br>
浣溪沙<br>
转烛飘蓬一梦归，欲寻陈迹怅人非，天教心愿与身违。<br>
待月池台空逝水，荫花楼阁漫斜晖。登临不惜更沾衣。<p align="left">如梦校录制作，来自<a href="http://toppoem.myrice.com/">绝妙好词</a></p><hr>
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>   
   
</html>   
