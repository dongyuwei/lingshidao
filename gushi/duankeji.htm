<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：段克己词选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">段克己词选</p>
<p align="left"><br>
<a href="duankeji.htm#1">  水调歌头</a> <a href="duankeji.htm#2">  满江红</a> <a href="duankeji.htm#3">  望月婆罗门引</a> 
<a href="duankeji.htm#4">  蝶恋花</a> <a href="duankeji.htm#5">  浣溪沙</a></p>
<hr>
<p><a name="1"></a>  水调歌头   癸卯八月十七日，逆旅平阳，夜闻笛声，有感而作。</p>     
<p><br>     
乱云低薄暮，微雨洗清秋。凉蟾乍飞破镜，倒影入南楼。<br>
水面金波滟滟，帘外玉绳低转，河汉截天流。桂子堕无迹，爽气袭征裘。<p>    
广寒宫，在何处，可神游。一声羌管谁弄，吹彻古梁州。<br>
月自于人无意，人被月明催老，今古共悠悠。壮志久寥落，不寐数更筹。<p>    
　<p>
<a name="2"></a>  满江红</p>    
<p><br>    
雨后荒园，群卉尽、律残无射。疏篱下、此花能保，英英鲜质。<br>
盈把足娱陶令意，夕餐谁似三闾洁。到而今、狼藉委苍苔，无人惜。<p>   
堂上客，须空白。都无语，怀畴昔。恨因循过了，重阳佳节。<br>
飒飒凉风吹汝急，汝身孤特应难立。漫临风、三嗅绕（“走”底），歌还泣。<p>   
　<p>
<a name="3"></a>  望月婆罗门引</p>    
<p><br>    
暮云收尽，柳梢华月转银盘。东风轻扇春寒。<br>
玉辇通宵游幸，彩仗驾比鸾。间鸣弦脆管，鼎沸鳌山。<p>   
漏声未残。人半醉、尚追欢。是处灯围毂，铧簇雕鞍。<br>
繁华梦断，醉几度、春风比鬓斑。回首处、不见长安。<p>   
　<p>
<a name="4"></a>  蝶恋花  闻莺有感</p>     
<p><br>     
鹈 一声春色晓。胡蝶双飞，暖日明花草。<br>
花底笙歌犹未了。流莺又复催春老。<p>    
早是残红枝上少。飞絮无情，更把人相恼。<br>
老桧独含冰雪操。春来悄没人知道。<p>    
　<p>
<a name="5"></a>  浣溪沙  寿菊轩弟</p>     
<p><br>     
白发相看老弟兄，闲身无辱亦无荣。儿孙已可代躬耕。<br>
欲了文章千载事，不须笑话功名。青山高卧待升平。</p>    
<hr>    
    
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>    
    
</html>    
