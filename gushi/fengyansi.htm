<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：冯延巳词选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">冯延巳词选</p>
<p align="left"><br>
<a href="fengyansi.htm#1">蝶恋花</a> <a href="fengyansi.htm#2"> 蝶恋花</a> <a href="fengyansi.htm#3"> 蝶恋花</a>  
<a href="fengyansi.htm#4"> 蝶恋花</a> <a href="fengyansi.htm#5"> 蝶恋花</a> <a href="fengyansi.htm#6"> 蝶恋花</a>  
<a href="fengyansi.htm#7"> 蝶恋花</a> <a href="fengyansi.htm#8"> 采桑子</a> <a href="fengyansi.htm#9"> 采桑子</a>  
<a href="fengyansi.htm#10"> 酒泉子</a> &nbsp; <a href="fengyansi.htm#11"> <br>
 谒金门</a> <a href="fengyansi.htm#12"> 谒金门</a>  
<a href="fengyansi.htm#13"> 清平乐</a> <a href="fengyansi.htm#14"> 谒金门</a> <a href="fengyansi.htm#15"> 归自谣</a>  
<a href="fengyansi.htm#16"> 归自谣</a> <a href="fengyansi.htm#17"> 喜迁莺</a> <a href="fengyansi.htm#18"> 点绛唇</a>  
<a href="fengyansi.htm#19"> 三台令</a> <a href="fengyansi.htm#20"> 三台令</a> &nbsp; <a href="fengyansi.htm#21"> <br>
 三台令</a> 
<a href="fengyansi.htm#22"> 长命女</a> <a href="fengyansi.htm#23"> 菩萨蛮</a> <a href="fengyansi.htm#24"> 醉花间</a>  
<a href="fengyansi.htm#25"> 上行杯</a> <a href="fengyansi.htm#26"> 玉楼春</a> <a href="fengyansi.htm#27"> 鹊踏枝</a>  
<a href="fengyansi.htm#28"> 鹊踏枝</a> <a href="fengyansi.htm#29"> 鹊踏枝</a> <a href="fengyansi.htm#30"> 鹊踏枝</a>  
&nbsp; 
<a href="fengyansi.htm#31"> <br>
 鹊踏枝</a> <a href="fengyansi.htm#32"> 鹊踏枝</a> <a href="fengyansi.htm#33">鹊踏枝</a>  
<a href="fengyansi.htm#34"> 鹊踏枝</a> <a href="fengyansi.htm#35"> 鹊踏枝</a> <a href="fengyansi.htm#36"> 鹊踏枝</a>  
<a href="fengyansi.htm#37"> 南乡子</a></p> 
<hr> 
<p><a name="1"></a>蝶恋花<p> 
谁道闲情抛却久？每到春来，惆怅还依旧。日日花前常病酒，不辞镜里朱颜瘦。<br> 
河畔青芜堤上柳。为问新愁，何事年年有？独立小桥风满袖，平林新月人归后。<p> 
<a name="2"></a>蝶恋花<p> 
烦恼韶光能几许？肠断魂销，看却春还去。只喜墙头灵鹊语，不知青鸟全相误。<br> 
心若垂杨千万缕。水阔华蜚，梦断巫山路。满眼新愁无问处，珠帘锦帐相似否？<p> 
<a name="3"></a>蝶恋花<p> 
几日行云何处去？忘了归来，不道春将暮。百草千华寒食路，香车系在谁加树？<br> 
泪眼倚楼频独语：双燕飞来，陌上相逢否？撩乱春愁如柳絮，悠悠梦里无寻处。　<p>
<a name="4"></a>蝶恋花<p>
庭院深深深几许？杨柳堆烟，帘幕无重数。玉勒雕鞍游冶处，楼高不见章台路。<br>
雨横风狂三月暮。门掩黄昏，无计留春住。泪眼问花花语，乱红飞过秋千去。　<p>
注：也见欧阳修集中。<p>
<a name="5"></a>蝶恋花<p>
六曲阑干偎碧树。杨柳风轻，展尽黄金缕。谁把钿筝移玉柱？穿帘海燕双飞去。<br>
满眼游丝兼落絮。红杏开时，一霎清明雨。浓睡觉来莺乱语，惊残好梦无寻处。<p>
<a name="6"></a>蝶恋花<p>
萧索清秋珠泪坠。枕簟微凉，展转浑无寐。残酒欲醒中夜起，月明如练天如水。<br>
阶下寒声啼络纬。庭树金风，悄悄重门闭。可惜旧欢携手地，思量一夕成憔悴。　<p>
<a name="7"></a>蝶恋花<p>
华外寒鸡天欲曙。香印成灰，起坐浑无绪。庭际高梧凝宿雾，卷帘双鹊惊飞去。<br>
屏上罗衣闲绣缕。一晌关情，忆遍江南路。夜夜梦魂休谩语，已知前事无寻处。<p>
<a name="8"></a>采桑子<p>
华前失却游春侣，独自寻芳，满目悲凉，纵有笙歌亦断肠。<br>
林间戏蝶帘间燕，各自双双。忍更思量？绿树青苔半夕阳。　<p>
<a name="9"></a>采桑子<p>
笙歌放散人归去，独宿江楼，月上云收，一半珠帘括玉钩。<br>
起来检点经由地，处处新愁。凭仗东流，将取离心过橘洲。　<p>
<a name="10"></a>酒泉子<p>
芳草长川，柳映危桥桥下路。归鸿飞，行人去，碧山边。<br>
风微烟澹雨萧然，隔岸马嘶何处？九回肠，双脸泪，夕阳天。　<p>
<a name="11"></a>谒金门<p>
风乍起，吹绉一池春水。闲引鸳鸯香径里，手捋红杏蕊。<br>
斗鸭阑干独倚，碧玉搔头斜坠。终日望君君不至，举头闻鹊喜。　<p>
<a name="12"></a>谒金门<p>
秋已暮，重叠关山歧路。嘶马摇鞭何处去？晓禽霜晚树。<br>
梦断禁城钟鼓，泪滴枕檀无数。一点凝红和薄雾，翠娥愁不语。　<p>
<a name="13"></a>清平乐<p>
雨晴烟晚，绿水新池满。双燕飞来垂柳院，小阁画帘高卷。<br>
黄昏独倚朱楼，西南新月眉弯。砌下落华风起，罗衣特地春寒。<p>
<a name="14"></a>谒金门　<p>
杨柳陌，宝马嘶空无迹。新著荷衣人未识，年年江海客。<br>
梦觉巫山春色，醉眼飞华狼籍。起舞不辞无气力，爱君吹玉笛。<p>
<a name="15"></a>归自谣<p>
何处笛？终夜梦魂情脉脉。竹风榈雨寒窗滴。<br>
离人数岁无消息。今头白，不眠特地重相忆。<p>
<a name="16"></a>归自谣<p>
春艳艳，江上晚山三四点，柳丝如剪华如染。<br>
香闺寂寂门半掩。愁眉敛，泪珠滴破燕脂脸。　<p>
<a name="17"></a>喜迁莺<p>
宿莺啼，乡梦断，春树晓朦胧。残灯和烬闭朱栊，人语隔屏风。<br>
乡已寒，灯已绝，忽忆去年离别：石城华雨倚江楼，波上木兰舟。<p>
<a name="18"></a>点绛唇<p>
荫绿围红，梦琼家在桃源住。画桥当路，临水双朱户。<br>
柳径春深，行到关情处，颦不语。意凭风絮，吹向郎边去。<p>
<a name="19"></a>三台令<p>
春色！春色！依旧青门紫陌。日斜柳暗华嫣，醉卧谁家少年？年少！年少！行乐直须及早。　＾<p>
<a name="20"></a>三台令<p>
明月！明月！照得离人愁绝。更深影入空床，不道帏屏夜长。长夜！长夜！梦到庭华阴下。　＾<p>
<a name="21"></a>三台令<p>
南浦！南浦！翠鬓离人何处？当时携手高楼，依旧楼前水流。流水！流水！中有伤心双泪。　＾<p>
<a name="22"></a>长命女<p>
春日宴，绿酒一杯歌一遍，再拜陈三愿：一愿郎君千岁，二愿妾身常健，三愿如同梁上燕，岁岁长相见。<p>
<a name="23"></a>菩萨蛮<p>
娇鬟堆枕钗横凤，溶溶春水杨花梦。红烛泪阑干，翠屏烟浪寒。<br>
锦壶催画箭，玉佩天涯远。和泪试严妆，落梅飞晓霜。<p>
<a name="24"></a>醉花间<p>
晴雪小园春未到。池边梅自早。高树鹊衔巢，斜月明寒草。山川风景好。<br>
自古金陵道。少年看却老。相逢莫厌醉金杯，别离多，欢会少。<p>
<a name="25"></a>上行杯<p>
落梅著雨消残粉，云重烟轻寒食近。罗幕遮香，柳外秋千出画墙。<br>
春山颠倒钗横凤，飞絮入帘春睡重。梦里佳期，只许庭花与月知。<p>
<a name="26"></a>玉楼春<p>
雪云乍变春云簇，渐觉年华堪送目。北枝梅蕊犯寒开，南蒲波纹如酒绿。<br>
芳菲次第还相续，不奈情多无处足。尊前百计得春归，莫为伤春眉黛促。<p>
<a name="27"></a>鹊踏枝<p>
落蕊残阳红片片，懊恨比邻，尽日流莺转。似雪杨花吹又散，东风无力将春限。<br>
慵把香罗裁便面，换到轻衫，欢意垂垂浅。襟上泪痕犹隐见，笛声催按梁州遍。<p>
<a name="28"></a>鹊踏枝<p>
斜日危阑凝伫久，问讯花枝，可是年时旧？浓睡朝朝如中酒，谁怜梦里人消瘦。<br>
香阁帘栊烟阁柳，片霎氤氲，不信寻常有。休遣歌筵回舞袖，好怀珍重春三后。<p>
<a name="29"></a>鹊踏枝<p>
谱到阳关声欲裂，亭短亭长，杨柳那堪折。挑菜湔裙春事歇，带罗羞指同心结。<br>
千里孤光同皓月，画角吹残，风外还呜咽。有限坠欢真忍说，伤生第一生离别。<p>
<a name="30"></a>鹊踏枝<p>
风荡春云罗衫薄，难得轻阴，芳事休闲却。几日啼鹃花又落，绿笺莫忘深深约。<br>
老去吟情浑寂寞，细雨檐花，空忆灯前酌。隔院玉箫声乍作，眼前何物供哀乐？<p>
<a name="31"></a>鹊踏枝<p>
漫说目成心便许，无据杨花，风里频来去。怅望朱楼难寄语，伤春谁念司勋误？<br>
枉把游丝牵弱缕，几片闲云，迷却相思路。锦帐珠帘歌舞处，旧欢新恨思量否？<p>
<a name="32"></a>鹊踏枝<p>
昼日恹恹惊夜短，片霎欢娱，那惜千金换。燕睨莺颦春不管，敢辞弦索为君断？<br>
隐隐轻雷闻隔岸，暮雨朝霞，咫尺迷云汉。独对舞衣思旧伴，龙山极目烟尘满。<p>
<a name="33"></a>鹊踏枝<p>
望远愁多休纵目，步绕珍丛，看笋将成竹。晓露暗垂珠簏簌，芳林一带如新浴。<br>
檐外春山森碧玉，梦里骖鸾，记过清湘曲。自定新弦移雁足，弦声未抵归心促。<p>
<a name="34"></a>鹊踏枝<p>
谁遣春韶随水去？醉倒芳尊，望却朝和暮。换尽大堤芳草路，倡条都是相思树。<br>
蜡烛有心灯解语，泪尽唇焦，此恨消沈否？坐对东风怜弱絮，萍飘后日知何处？<p>
<a name="35"></a>鹊踏枝<p>
对酒肯教欢意尽？醉醒恹恹，无那春困。锦字双行笺别恨，泪珠界破残妆粉。<br>
轻燕受风飞远近，消息谁传，盼断乌衣信。曲几无l闲自隐，镜奁心事孤鸾鬓。<p>
<a name="36"></a>鹊踏枝<p>
几见花飞能上树，难系流光，枉费垂杨缕。筝雁斜飞排锦柱，只伊不解将春去。<br>
漫诩心情黏地絮，容易飘扬，那不惊风雨。倚遍阑干谁与语？思量有恨无人处。<p>
<a name="37"></a>南乡子<p>
细雨湿流光，芳草年年与恨长。烟锁凤楼无限事，茫茫。鸾镜鸳衾两断肠。<br>
魂梦任悠扬，睡起杨花满绣床。薄幸不来门半掩，斜阳。负你残春泪几行。</p>
<hr>
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>   
   
</html>   
