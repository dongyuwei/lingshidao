<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：秦嘉全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">秦嘉全集</p>
<p align="left"><br>
东汉诗人。秦嘉，生卒年不详。字士会。陇西（今属甘肃）人。桓帝时，为郡吏，岁终为郡上计簿使赴洛阳，被任为黄门郎。后病死于津乡亭。徐淑，生卒年及字号均不详。陇西人。秦嘉妻。秦嘉赴洛阳时，徐淑因病还家，未能面别。秦嘉客死他乡后，徐淑兄逼她改嫁。她“毁形不嫁，哀恸伤生”（《史通・人物》），守寡终生。秦嘉、徐淑今存的诗文并收辑于严可均《全上古三代秦汉三国六朝文》、逯钦立《先秦汉魏晋南北朝诗》。</p> 
<p align="left">
<a href="qinjia.htm#1">赠妇诗三首</a> <<a href="#2">秦嘉妻徐淑答诗一首</a>   
<a href="qinjia.htm#3">秦嘉答妇诗</a> <a href="qinjia.htm#4">述婚诗二首</a> <a href="qinjia.htm#5"> 赠妇诗</a>   
<a href="qinjia.htm#6"> 诗</a> <a href="qinjia.htm#7"> 诗</a></p>  
<hr>   
<a name="1"></a>赠妇诗三首<p>  
一&nbsp; 
<p> 
人生譬朝露。居世多屯蹇。忧艰常早至。欢会常苦晚。念当奉时役。去尔日遥远。遣车迎子还。空往复空返。省书情凄怆。临食不能饭。独坐空房中。谁与相劝勉。长夜不能眠。伏枕独展转。忧来如循环。匪席不可卷。&nbsp;</p> 
<p> 
二<p> 
皇灵无私亲。为善荷天禄。伤我与尔身。少小罹茕独。既得结大义。欢乐苦不足。念当远离别。思念叙款曲。河广无舟梁。道近隔丘陆。临路怀惆怅。中驾正踯躅。浮云起高山。悲风激深谷。良马不回鞍。轻车不转毂。针药可屡进。愁思难为数。贞士笃终始。恩义可不属。  
三  
肃肃仆夫征。锵锵扬和铃。清晨当引迈。束带待鸡鸣。顾看空室中。想姿形。一别怀万恨。起坐为不宁。何用叙我心。遗思致款诚。宝钗好耀首。明镜可鉴形。芳香去垢秽。素琴有清声。诗人感木瓜。乃欲答瑶琼。愧彼赠我厚。惭此往物轻。虽知未足报。贵用叙我情。&nbsp;</p> 
<p> 
<a name="2"></a>秦嘉妻徐淑答诗一首&nbsp;</p> 
<p> 
妾身兮不令。婴疾兮来归。沉滞兮家门。历时兮不差。旷废兮侍觐。情敬兮有违。君今兮奉命。远适兮京师。悠悠兮离别。无因兮叙怀。瞻望兮踊跃。伫立兮徘徊。思君兮感结。梦想兮容辉。君发兮引迈。去我兮日乖。恨无兮羽翼。高飞兮相追。长吟兮永叹。泪下兮沾衣。</p> 
<p><a name="3"></a>秦嘉答妇诗&nbsp;</p> 
<p> 
哀人易感伤。</p> 
<hr> 
<a name="4"></a>述婚诗二首&nbsp; 
<p> 
一&nbsp;</p> 
<p> 
t祥既集。二族交欢。敬兹新姻。六礼不愆。羔e总备。玉帛戋戋。君子将事。威仪孔闲。猗兮容兮。穆矣其言。&nbsp;</p> 
<p> 
二&nbsp;</p> 
<p> 
纷彼婚姻。祸福之由。卫女兴齐。褒姒灭周。战战竞竞。惧德不仇。神启其吉。果获令攸。我之爱矣。荷天之休。&nbsp;</p> 
<p> 
<a name="5"></a>赠妇诗&nbsp;</p> 
<p> 
暧暧白日。引曜西倾。啾啾鸡雀。t飞赴楹。皎皎明月。煌煌列星。严霜凄怆。飞雪覆庭。寂寂独居。寥寥空室。飘飘帷帐。荧荧华烛。尔不是居。帷帐何施。尔不是照。华烛何为。&nbsp;</p> 
<p> 
<a name="6"></a>诗&nbsp;</p> 
<p> 
过辞二亲墓。振策陟长衢。&nbsp;</p> 
<p> 
<a name="7"></a>诗&nbsp;</p> 
<p> 
岩石郁嵯峨。</p> 
<hr>   
   
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>   
   
</html>   
   
   
   
   
