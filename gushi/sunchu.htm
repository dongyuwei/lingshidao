<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：孙楚全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center"> 孙楚全集</p>
<p align="left"><br>
孙楚(？～293)，西晋诗人。字子荆。太原中都(今山西平遥西北)人。史称其“才藻卓绝，爽迈不群”。魏末，孙楚已40多岁，才入仕为镇东将军石苞的参军，后为晋扶风王司马骏征西参军，晋惠帝初为冯翊太守。死时大约70多岁。《孙楚集》据《隋书・经籍志》载，凡12卷，今佚。明人张溥《汉魏六朝百三家集》中辑有《孙冯翌集》。</p>
<p align="left">
<a href="sunchu.htm#1">答弘农故吏民诗</a> <a href="sunchu.htm#2"> 除妇服诗</a> <a href="sunchu.htm#3"> 太仆座上诗</a>  
<a href="sunchu.htm#4"> 会王侍中座上诗</a> <a href="sunchu.htm#5"> 祖道诗</a> <a href="sunchu.htm#6"> 征西官属送于陟阳候作诗</a>  
<a href="sunchu.htm#7"> 之冯翊祖道诗</a> <a href="sunchu.htm#8"> 出歌</a></p> 
<hr>  
<p><a name="1"></a>答弘农故吏民诗&nbsp;</p> 
<p>昔我先侯。迈德垂化。康哉之咏。实由良佐。惟余忝辱。弗克负荷。每历贵邦。仰瞻泰华。追慕先轨。感想哀嗟。诜诜臣故。爰及t士。皓首老成。率彼邑里。阐崇高义。长幼以齿。&nbsp;<p> 
<a name="2"></a>除妇服诗&nbsp;<br> 
&nbsp;<br> 
 时迈不停。日月电流。神爽登遐。忽已一周。礼制有叙。告除灵丘。临祠感痛。中心若抽。&nbsp;<p> 
<a name="3"></a>太仆座上诗&nbsp;<br> 
&nbsp;<br> 
 朝钦厥庸。出尹京畿。回受太仆。四牡WW。绿耳盈箱。翠华葳蕤。勋齐庭实。增国之晖。&nbsp;<p> 
<a name="4"></a>会王侍中座上诗&nbsp;<br> 
&nbsp;<br> 
 显允君子。时惟英邵。玄貂左移。华蝉增曜。&nbsp;<p> 
<a name="5"></a>祖道诗&nbsp;<br> 
&nbsp;<br> 
 仰天惟龙。御地以骥。利有攸往。不期而至。&nbsp;<p> 
<a name="6"></a>征西官属送于陟阳候作诗&nbsp;<br> 
&nbsp;<br> 
 晨风飘歧路。零雨被秋草。倾城远追送。饯我千里道。三命皆有极。咄嗟安可保。莫大于殇子。彭聃犹为夭。吉凶如纠g。忧喜相纷绕。天地为我垆。万物一何小。达人垂大观。诫此苦不早。乖离即长衢。惆怅盈怀抱。孰能察其心。鉴之以苍昊。齐契在今朝。守之与偕老。&nbsp;<p> 
<a name="7"></a>之冯翊祖道诗&nbsp;<br> 
&nbsp;<br> 
 举翮抚三秦。抗我千里目。念当隔山河。执觞怀惨毒。&nbsp;<p> 
<a name="8"></a>出歌&nbsp;<br> 
&nbsp;<br> 
 茱萸出芳树颠。鲤鱼出洛水泉。白盐出河东。美豉出鲁渊。姜桂茶F出巴蜀。椒橘木兰出高山。蓼苏出沟渠。精{I月=廾}出中田。  
</p> 
<hr>   
   
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>   
   
</html>   
   
   
   
   
