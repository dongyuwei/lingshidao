<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：王维诗精选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">王维诗精选</p>
<p><br>
王维(?～761)，唐代诗人、画家。字摩诘。祖籍太原祁（今山西祁县），其父迁家蒲州（在今山西永济），遂为蒲人。他官终尚书右丞，世称“王右丞”。王维青少年时期即富于文学才华。开元九年(721) 
中进士第，为大乐丞。因故谪济州司仓参军。后归至长安。开元二十二年张九龄为中书令。王维被擢为右拾遗。其时作有《献始兴公》诗，称颂张九龄反对植党营私和滥施爵赏的政治主张，体现了他当时要求有所作为的心情。二十四年 
(736)张九龄罢相。次年贬荆州长史。李林甫任中书令，这是玄宗时期政治由较为清明而日趋黑暗的转折点。王维对张九龄被贬，感到非常沮丧，但他并未就此退出官场。开元二十五年，曾奉使赴河西节度副大使崔希逸幕，后又以殿中侍御史知南选,天宝中,王维的官职逐渐升迁。安史乱前，官至给事中，他一方面对当时的官场感到厌倦和担心，但另一方面却又恋栈怀禄，不能决然离去。于是随俗浮沉，长期过着半官半隐的生活。他原信奉佛教,此时随着思想日趋消极,其佛教信仰也日益发展。他青年时曾居住山林，中年以后一度家于终南山，后又得宋之问蓝田辋川别业,遂与好友裴迪优游其中,赋诗相酬为乐。天宝十五载(756)安史乱军陷长安,玄宗入蜀，王维为叛军所获。服药佯为□疾，仍被送洛阳，署以伪官。两京收复后，受伪职者分等定罪，他因所作怀念唐室的《凝碧池》诗为肃宗嘉许，且其弟王缙官位已高，请削官为兄赎罪，故仅降职为太子中允，后复累迁至给事中，终尚书右丞。王维诗现存不满 400首。其中最能代表其创作特色的是描绘山水田园等自然风景及歌咏隐居生活的诗篇。王维描绘自然风景的高度成就，使他在盛唐诗坛独树一帜，成为山水田园诗派的代表人物。他继承和发展了谢灵运开创的写作山水诗的传统，对陶渊明田园诗的清新自然也有所吸取，使山水田园诗的成就达到了一个高峰，因而在中国诗歌史上占有重要的位<br>
置。《旧唐书・王维传》说代宗时王缙编次王维诗 400余篇。又王缙《进王右丞集表》云编次王维诗文凡10卷。述古堂原藏有南宋麻沙本《王右丞文集》10卷，后归陆心源□宋楼。北京图书馆藏有宋蜀刻本《王摩诘文集》10卷，上海古籍出版社1982年据以影印出版。元刻有刘须溪评点《王右丞集》(诗集) 
6卷，《四部丛刊》据以影印，其中已杂有钱起、卢象、崔兴宗等人作品。明人顾起经有《类笺唐王右丞诗集》10卷，附文集4卷,这是现存最早的王维诗注本。清赵殿成《王右丞集笺注》是迄今为止较好的注本。除笺释全部诗文外，并附评语，对于作者可疑的诗歌加以说明，间有考订；又收辑有关王维生平和诗画评论的资料，作为附录。中华书局上海编辑所于1961年将赵注本重加校订，排印出版。又郑振铎曾以《四部丛刊》本为底本，用赵殿成注本等四种版本加以校勘，收入《世界文库》中。事迹见新、旧《唐书》本传。顾起经注本和赵殿成注本都附有注者所撰王维年谱。今人陈贻□有《王维生平事迹初探》一文，后附《王维简要年表》(载《唐诗论丛》)。　　</p>  
<p>
<a href="wangwei0.htm#1">送别</a> <a href="wangwei0.htm#2">送张五归山</a> <a href="wangwei0.htm#3">送綦毋潜落第还乡</a>   
<a href="wangwei0.htm#4">蓝田山石门精舍</a> <a href="wangwei0.htm#5">青溪</a> <a href="wangwei0.htm#6">崔濮阳兄季重前山兴</a>   
<a href="wangwei0.htm#7">李处士山居</a> <a href="wangwei0.htm#8">渭川田家</a> <a href="wangwei0.htm#9">新晴野(   
一作晚) 望</a> <a href="wangwei0.htm#10">西施咏</a> <a href="wangwei0.htm#11">李陵咏</a> <a href="wangwei0.htm#12">老将行</a>   
<a href="wangwei0.htm#13">桃源行</a> <a href="wangwei0.htm#14">洛阳女儿行</a> <a href="wangwei0.htm#15">辋川闲居赠裴秀才迪</a>   
<a href="wangwei0.htm#16">冬晚对雪忆胡居( 一作处) 士家</a> <a href="wangwei0.htm#17">酬虞部苏员外过蓝田别业不见留之作</a>   
<a href="wangwei0.htm#18">酬比部杨员外暮宿琴台朝跻书阁率尔见赠之作</a> <a href="wangwei0.htm#19">酬张少府</a>   
<a href="wangwei0.htm#20">送梓州李使君</a> <a href="wangwei0.htm#21">登裴秀才迪小台作</a> <a href="wangwei0.htm#22">过香积寺</a>   
<a href="wangwei0.htm#23">过感化寺昙兴上人山院</a> <a href="wangwei0.htm#24">山居秋暝</a> <a href="wangwei0.htm#25">终南别业</a>   
<a href="wangwei0.htm#26">归嵩山作</a> <a href="wangwei0.htm#27">终南山</a> <a href="wangwei0.htm#28">辋川闲居</a>   
<a href="wangwei0.htm#29">春园即事</a> <a href="wangwei0.htm#30">观猎</a> <a href="wangwei0.htm#31">汉江临泛</a>   
<a href="wangwei0.htm#32">使至塞上</a> <a href="wangwei0.htm#33">送李太守赴上洛</a> <a href="wangwei0.htm#34">积雨辋川庄作</a>   
<a href="wangwei0.htm#35">辋川集（二十首） 并序</a> <a href="wangwei0.htm#55">皇甫岳云溪杂题五首</a>   
<a href="wangwei0.htm#60">送别</a> <a href="wangwei0.htm#61">相思</a> <a href="wangwei0.htm#62">山中</a> <a href="wangwei0.htm#63">田园乐七首（选二）</a>   
<a href="wangwei0.htm#65">少年行四首</a> <a href="wangwei0.htm#69">九月九日忆山东兄弟</a> <a href="wangwei0.htm#70">渭城曲</a>   
<a href="wangwei0.htm#71">送沈子福归江东</a></p>   
<hr>   
<p><a name="1"></a>送别<p>   
下马饮君酒，问君何所之。<br>   
君言不得意，归卧南山陲。<br>   
但去莫复问，白云无尽时。<p>   
<a name="2"></a>送张五归山<p>   
送君尽惆怅，复送何人归。<br>   
几日同携手，一朝先拂衣。<br>   
东山有茅屋，幸为扫荆扉。<br>   
当亦谢官去，岂令心事违。<p>   
<br>   
<a name="3"></a>送綦毋潜落第还乡<br>   
（一做送别）<p>   
圣代无隐者，英灵尽来归。<br>   
遂令东山客，不得顾采薇。<br>   
既至君( 一作金) 门远，孰云吾道非。<br>   
江淮度寒食，京洛( 一作兆) 缝春衣。<br>   
置酒临长道( 一作长安道，一作长亭送)，同心与我违。<br>   
行当浮桂棹，未几拂荆扉。<br>   
远树带行客，孤村城当落晖。<br>   
吾谋适不用，勿谓知音稀。<p>   
<br>   
<a name="4"></a>蓝田山石门精舍<p>   
落日山水好，漾舟信归风。<br>   
探奇( 一作玩寄) 不觉远，因以缘( 一作寻) 源穷。<br>   
遥爱云木秀( 一作翠)，初疑( 一作言) 路不同。<br>   
安( 一作谁) 知清流转，偶与前山通。<br>   
舍舟理轻策，果然惬所适。<br>   
老僧四五人，逍遥荫松柏。<br>   
朝梵林未( 一作方) 曙，夜禅山( 一作心) 更寂。<br>   
道心及( 一作友) 牧童，世事问樵客。<br>   
暝宿长林( 一作井) 下，焚香卧瑶席。<br>   
涧芳袭人衣，山月映石壁。<br>   
再寻畏迷误，明发更登历。<br>   
笑谢桃源人，花红复来觌。<p>   
<a name="5"></a>青溪<p>   
言入黄花川，每逐青溪水。<br>   
随山将万转，趣途无百里。<br>   
声喧乱石中，色静深松里。<br>   
漾( 一作演) 漾泛菱荇，澄澄映葭苇。<br>   
我心素已闲，清川( 一作明) 淡如此。<br>   
请留盘石上，垂钓将已矣。<p>   
<a name="6"></a>崔濮阳兄季重前山兴<p>   
秋色有佳兴，况君池上闲。<br>   
悠悠西林下，自识门前山。<br>   
千里横黛色，数峰出云间。<br>   
嵯峨对秦国，合沓藏荆关。<br>   
残雨斜日照，夕岚飞鸟还。<br>   
故人今尚尔，叹息此颓颜。<p>   
<a name="7"></a>李处士山居<p>   
君子盈天阶，小人甘自免。<br>   
方随练金客，林上家绝【山献】（1）。<br>   
背岭花未开，入云树深浅。<br>   
清昼犹自眠，山鸟时一啭。<p>   
注（1）：此字左右结构，左为&quot;山&quot;旁，右为&quot;献&quot;字。<p>   
<a name="8"></a>渭川田家<p>   
斜阳( 一作光)照墟落，穷巷牛羊归。<br>   
野老念牧童( 一作僮朴)， 倚杖候荆扉。<br>   
雉g麦苗秀，蚕眠桑叶稀。<br>   
田夫荷锄至( 一作立)，相见语依依。<br>   
即此羡闲逸，怅然吟式微。<p>   
注（1）&quot;此字为左右结构。左为&quot;日&quot;旁，右为&quot;句&quot;字。<p>   
<br>   
<a name="9"></a>新晴野( 一作晚) 望<p>   
新晴原野旷，极目无氛垢。<br>   
郭门临渡头，村树连溪口。<br>   
白水明田外，碧峰出山後。<br>   
农月无闲人，倾家事南亩。<p>   
<br>   
<a name="10"></a>西施咏<p>   
艳色天下重，西施宁( 一作又) 久微。<br>   
朝乃( 一作为) 越溪女，暮( 一作暝) 作吴宫妃。<br>   
践日岂殊众，贵来方悟稀。<br>   
邀( 一作要) 人傅香( 一作脂) 粉，不自著罗衣。<br>   
君宠益娇态，君怜无是非。<br>   
当( 一作常) 时浣纱伴，莫得同车归。<br>   
持谢(寄言)邻家子(女)，效颦安可希？<p>   
<a name="11"></a>李陵咏<br>   
注：时年十九<p>   
汉家李将军，三代将门子。<br>   
结发有奇策，少年成壮士。<br>   
长驱塞上儿，深入单于垒。<br>   
旌旗列相向，箫鼓悲何已。<br>   
日暮沙漠陲，战声烟尘里。<br>   
将令骄虏灭，岂独名王侍。<br>   
既失大军援，遂婴穹庐耻。<br>   
少小蒙汉恩，何堪坐思此。<br>   
深衷欲有报，投躯未能死。<br>   
引领望子卿，非君谁相理。<p>   
<a name="12"></a>老将行<p>   
少年十五二十时，步行夺得( 一作取) 胡马射。<br>   
射杀中山(山中   
山阴)白额虎，肯数邺下黄须儿。<br>   
一身转战三千里，一剑曾当百万师。<br>   
汉兵奋迅如霹雳，虏骑崩腾畏蒺藜。<br>   
卫青不败由天幸，李广无功缘数奇。<br>   
自从弃置便（更）衰朽，世事磋砣成白首。<br>   
昔时飞箭( 当作雀) 无全目，今日垂杨生左肘。<br>   
路傍时卖故侯瓜，门前学种先生柳。<br>   
苍( 一作茫) 茫古木连( 一作迷) 穷巷，寥( 一作辽)   
落寒山对虚牖。<br>   
誓令疏勒出飞泉，不似颖川空使酒。<br>   
贺兰山下阵如云，羽檄交驰日夕闻。<br>   
节使山河募年少，诏书五道出将军。<br>   
试拂铁衣如雪色，聊持宝剑动星文。<br>   
愿得燕弓射大将，耻令越甲鸣吴君( 一作吾军)。<br>   
莫嫌旧日云中守，犹堪一战取( 一作立) 功勋。<p>   
<a name="13"></a>桃源行<br>   
时年十九<p>   
渔舟逐水爱山春，两岸桃花夹去( 一作古) 津。<br>   
坐看红树不知远，行尽青溪不见人。<br>   
山口潜行始隈□（1），山开旷望旋平陆。<br>   
遥看一处攒云树，近入千家散花竹。<br>   
樵客初传汉姓名，居人未改秦衣服。<br>   
居人共住五陵源，还从物外起田园。<br>   
月明松下房栊静( 一作净)，日出云中鸡犬喧。<br>   
惊( 一作忽) 闻俗客争来集，竞引还家问都( 一作乡) 邑。<br>   
平明闾巷扫花开，薄暮渔樵乘水入。<br>   
初因避地去人间，及至(更闻)成仙遂(去)不还。<br>   
峡里谁知有人事，世中遥望空云山。<br>   
不疑灵境难闻见，尘心未尽思乡县。<br>   
出洞无论隔山水，辞家终拟长游衍。<br>   
自谓经过旧不迷，安知峰( 一作岑) 壑今来变。<br>   
当时只记入山深，青溪几曲( 一作度) 到云林。<br>   
春来遍是桃花水，不辩仙源何处寻。<p>   
注（1）：此字左右结构。左为&quot;阝&quot;旁，右为&quot;奥&quot;字。<p>   
<a name="14"></a>洛阳女儿行<br>   
时年十六，一作十八<p>   
洛阳女儿对门居，才可容颜十五余。<br>   
良人玉勒乘骢马，侍女金盘脍鲤鱼。<br>   
画阁朱楼尽相望，红桃绿柳垂檐向。<br>   
罗帷送上七香车，宝扇迎归九华帐。<br>   
狂夫富贵在青春，意气骄奢剧季伦。<br>   
自怜碧玉亲教舞，不惜珊瑚持与人。<br>   
春窗曙灭九微火，九微片片飞花琐。<br>   
戏罢曾无理曲时，妆成只是薰香坐。<br>   
城中相识尽繁华，日夜经过赵李家。<br>   
谁怜越女颜如玉，贫贱江头自浣纱？<p>   
<br>   
<a name="15"></a>辋川闲居赠裴秀才迪<p>   
寒山转苍翠，秋水日潺【氵爰】。<br>   
倚杖柴门外，临风听暮蝉。<br>   
渡头余落日，墟里上孤烟。<br>   
复值接舆醉，狂歌五柳前。<p>   
<a name="16"></a>冬晚对雪忆胡居( 一作处) 士家<p>   
寒更传晓箭( 一作催唱晓)，清镜览( 一作减) 衰颜。<br>   
隔牖风惊竹，开门( 一作帘) 雪满山。<br>   
洒空深巷静，积素广庭闲。<br>   
借问哀安舍， 口（1）然尚闭关。<p>   
注：此字读如“肖”。形如“修”字，惟右半为略有不同，“反文”旁下为“羽<br>   
”字。<p>   
<a name="17"></a>酬虞部苏员外过蓝田别业不见留之作<p>   
贫居依谷口，乔木带荒村。<br>   
石路往回驾，山家谁候门？<br>   
渔舟胶冻浦，猎火烧( 一作绕) 寒原。<br>   
唯有白云外，疏钟闻夜猿。<p>   
<a name="18"></a>酬比部杨员外暮宿琴台朝跻书阁率尔见赠之作<p>   
旧简拂尘看，鸣琴候( 一作俟) 月弹。<br>   
桃源( 一作花) 迷汉姓，松树( 一作径) 有秦官。<br>   
空谷归人少，青山背日寒。<br>   
羡君栖隐处，遥望白云端。<p>   
<a name="19"></a>酬张少府<p>   
晚年惟好静，万事不关心。<br>   
自顾无长策，空知返旧林。<br>   
松风吹解带，山月照弹琴。<br>   
君( 一作若) 问穷通理，渔歌入浦深。<p>   
<br>   
<a name="20"></a>送梓州李使君<p>   
万壑树参天，千山响( 一作乡音听) 杜鹃。<br>   
山中一夜( 一作半 )雨，树杪百重泉。<br>   
汉女输潼( 一作棕) 布，巴人讼芋田。<br>   
文翁翻教授，不敢倚先贤。<p>   
<br>   
<a name="21"></a>登裴秀才迪小台作<p>   
端居不出户，满目望( 一作空) 云山。<br>   
落日鸟边下，秋原人外闲。<br>   
遥知远林际，不见此檐间。<br>   
好客多乘月，应门莫上关。<p>   
<br>   
<a name="22"></a>过香积寺<p>   
不知香积寺，数里入云峰。<br>   
古木无人径，深山何处钟。<br>   
泉声咽危石，日色冷青松。<br>   
薄暮空潭曲，安禅制毒龙。<p>   
<a name="23"></a>过感化寺昙兴上人山院<p>   
暮持筇竹杖，相待虎溪头。<br>   
催客闻山响，归房逐水流。<br>   
野花丛发好，谷鸟一声幽。<br>   
夜坐空林( 一作村) 寂，松风直似秋。<p>   
<a name="24"></a>山居秋暝<p>   
空山新雨後，天气晚来秋。<br>   
明月松间照，清泉石上流。<br>   
竹喧归浣女，莲动下渔舟。<br>   
随意春芳歇，王孙自可留。<p>   
<a name="25"></a>终南别业<p>   
中岁颇好道，晚家南山陲。<br>   
兴来每独往，胜事空( 一作只) 自知。<br>   
行到水穷处，坐看云起时。<br>   
偶然值林叟，谈笑无还期。<p>   
<a name="26"></a>归嵩山作<p>   
清( 一作晴) 川带长薄，车马去闲闲。<br>   
流水如有意，暮禽( 一作云) 相与还。<br>   
荒城临古渡，落日满秋山。<br>   
迢递嵩高下，归来且闭关。<p>   
<br>   
<a name="27"></a>终南山<p>   
太乙近天都，连山( 一作天)到海隅。<br>   
白云回望合，青霭入看无。<br>   
分野中峰变，阴晴众壑殊。<br>   
欲投人处宿，隔水( 一作浦) 问樵夫。<p>   
<a name="28"></a>辋川闲居<p>   
一从归白社，不复到青门。<br>   
时倚檐前树，远看原上村。<br>   
青菰临水映，白鸟向山翻。<br>   
寂寞於陵子，桔槔方灌园。<p>   
<a name="29"></a>春园即事<p>   
宿雨乘轻屐，春寒著弊袍。<br>   
开畦分白水，间柳发红桃。<br>   
草际成棋局，林端举桔槔。<br>   
还持鹿皮几，日暮隐蓬蒿。<p>   
<br>   
<a name="30"></a>观猎<p>   
风劲( 一作动) 角弓鸣，将军猎渭城。<br>   
草枯鹰眼急，雪尽马啼轻。<br>   
忽过新丰市，还归细柳营。<br>   
回看射雕( 一作落雁 一作失雁) 处，千里暮云平。<p>   
<a name="31"></a>汉江临泛<p>   
楚塞三湘接，荆门九派通。<br>   
江流天地外，山色有无中。<br>   
郡邑浮前浦，波澜动远空。<br>   
襄阳好风日( 一作风日好)，留醉与山翁( 一作公)。<p>   
<br>   
<a name="32"></a>使至塞上<p>   
单车欲问边，属国过居延。<br>   
征蓬出汉塞，归雁入胡天。<br>   
大漠孤烟直，长河落日圆。<br>   
萧关逢候吏( 作骑)，都护在燕然。<p>   
<a name="33"></a>送李太守赴上洛<p>   
商山包楚邓，积翠蔼沉沉。<br>   
驿路飞泉洒，关门落照深。<br>   
野花开古戍，行客响空林。<br>   
板屋春多雨，山城昼欲阴。<br>   
丹泉通虢略，白羽抵荆岑。<br>   
若见西山爽，应知黄绮心。<p>   
<a name="34"></a>积雨辋川庄作<p>   
积雨空林烟火迟。<br>   
蒸藜炊黍饷东口（1）。<br>   
漠漠水田飞白鹭。<br>   
阴阴夏木啭黄鹂。<br>   
山中习静观朝槿。<br>   
松下清斋折露葵。<br>   
野老与人争席罢。<br>   
海鸥何事更相疑。<p>   
注（1）：此字形如&quot;甾&quot;，然其上有&quot;艹&quot;旁也。<p>   
<a name="35"></a>辋川集（二十首） 并序<br>   
余别业在辋川山谷，其游止有孟城坳、华子冈、文杏馆、斤竹岭、鹿柴、木兰<br>   
柴、茱萸泮、宫槐陌、临湖亭、南【土宅】、欹湖、柳浪、栾家濑、金屑泉、白<br>   
石滩、北【土宅】、竹里馆、辛夷坞、漆园、椒园等，与裴迪闲暇，各赋绝句云<br>   
尔。<p>   
孟城坳<p>   
新家孟城口，古木余衰柳。<br>   
来者复为谁？空悲昔人有。<p>   
华子冈<p>   
飞鸟去不穷，连山复秋色。<br>   
上下华子冈，惆怅情何极！<p>   
文杏馆<p>   
文杏裁为梁，香茅结为宇。<br>   
不知栋里云，去作人间雨。<p>   
斤竹岭<p>   
檀栾映空曲，青翠漾涟漪。<br>   
暗入商人路，樵人不可知。<p>   
鹿柴<p>   
空山不见人，但闻人语响。<br>   
返景入深林，复照青苔上。<p>   
木兰柴<p>   
秋山敛余照，飞鸟逐前侣。<br>   
彩翠时分明，夕岚无处所。<p>   
茱萸泮<p>   
结实红且绿，复如花更开。<br>   
山中倘留客，置此芙蓉( 一作茱萸) 杯。<p>   
宫槐陌<p>   
仄径荫宫槐，幽阴多绿苔。<br>   
应门但迎扫，畏有山僧来。<p>   
临湖亭<p>   
轻舸迎上( 一作仙) 客，悠悠湖上来。<br>   
当轩对樽酒，四面芙蓉开。<p>   
南【土宅】<p>   
轻舟南【土宅】去，北【土宅】淼难即。<br>   
隔浦望人家，遥遥不相识。<p>   
欹湖<p>   
吹箫凌极浦，日暮送夫君。<br>   
湖上一回首，山青卷白云。<p>   
柳浪<p>   
分行皆绮树，倒影入清漪。<br>   
不学御沟上，春风伤别离。<p>   
栾家濑<p>   
飒飒秋雨中，浅浅石溜泻。<br>   
跳波自相溅，白鹭惊复下。<p>   
金屑泉<p>   
日饮金屑泉，少当千余岁。<br>   
翠凤翔文螭，羽节朝玉帝。<p>   
白石滩<p>   
清浅白石滩，绿蒲向堪把。<br>   
家住水东西，浣纱明月下。<p>   
北【土宅】<p>   
北【土宅】湖水北，杂树映朱栏。<br>   
逶迤南川水，明灭青林端。<p>   
竹里馆<p>   
独坐幽篁里，弹琴复长啸。<br>   
深林人不知，明月来相照。<p>   
辛夷坞<p>   
木末芙蓉花，山中发红萼。<br>   
涧户寂无人，纷纷开且落。<p>   
漆园<p>   
古人非傲吏，自阙经世务。<br>   
偶寄一微官，婆娑数株树。<p>   
椒园<p>   
桂尊迎帝子，杜若赠佳人。<br>   
椒浆尊瑶席，欲下云中君。<p>   
<br>   
<a name="55"></a>皇甫岳云溪杂题五首<p>   
鸟鸣涧<p>   
人间桂花落，夜静春山空。<br>   
月出惊山鸟，时鸣春涧中。<p>   
<br>   
莲花坞<p>   
日日采莲去，洲长多暮归。<br>   
弄篙莫溅水，畏湿红莲衣。<p>   
鸬鹚堰<p>   
乍向红莲没，复出清蒲扬。<br>   
独立何【衤离】【衤徙】，衔鱼古查上。<p>   
上平田<p>   
朝耕上平田，暮耕上平田。<br>   
借问问津者，宁知沮溺贤？<p>   
萍池<p>   
春池深且广，会待轻舟回。<br>   
靡靡绿萍合，垂杨扫复开。<p>   
<a name="60"></a>送别<p>   
山中相送罢，日暮掩柴扉。<br>   
春草明年绿，王孙归不归。<p>   
<a name="61"></a>相思<p>   
红豆生南国，秋来发几枝。<br>   
愿君多采撷，此物最相思。<p>   
<a name="62"></a>山中<p>   
荆溪白石出，天寒红叶稀。<br>   
山路元无雨，空翠湿人衣。<p>   
<a name="63"></a>田园乐七首（选二）<p>   
山下孤烟远村，天边独树高原。<br>   
一瓢颜回陋巷，五柳先生对门。<p>   
桃红复含宿雨，柳绿更带春烟。<br>   
花落家僮未扫，莺啼山客犹眠。<p>   
<a name="65"></a>少年行四首<p>   
一<p>   
新丰美酒斗十千，咸阳游侠多少年。<br>   
相逢意气为君饮，系马高楼垂柳边。<p>   
二<p>   
出身仕汉羽林郎，初随骠骑战渔阳。<br>   
孰知不向边庭苦，纵死犹闻侠骨香。<p>   
三<p>   
一身能擘两雕弧，虏骑千重只似无。<br>   
偏坐金鞍调白羽，纷纷射杀五单子。<p>   
四<p>   
汉家君臣欢宴终，高议云台论战功。<br>   
天子临轩赐侯印，将军佩出明光宫。<p>   
<br>   
<a name="69"></a>九月九日忆山东兄弟<br>   
注：时年十七<p>   
独在异乡为异客，每逢佳节倍思亲。<br>   
遥知兄弟登高处，遍插茱萸少一人。<p>   
<a name="70"></a>渭城曲<br>   
（送元二使安西）<p>   
渭城朝雨【氵邑】轻尘，客舍青青柳色新。<br>   
劝君更进一杯酒，西出阳关无故人。<p>   
<a name="71"></a>送沈子福归江东<p>   
杨柳渡头行客稀，罟师荡桨向临圻。<br>   
惟有相思似春色，江南江北送君归。   
</p>   
<hr>   
   
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>   
   
</html>   
   
   
   
