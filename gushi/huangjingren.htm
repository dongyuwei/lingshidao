<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：黄景仁诗词选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>

<p align="center">黄景仁诗词选<br>

<p align="left"><a href="huangjingren.htm#1">杂感</a> <a href="huangjingren.htm#2">绮怀（十六首选一）</a> 
<a href="huangjingren.htm#3">圈虎行</a> <a href="huangjingren.htm#4">少年行</a> <a href="huangjingren.htm#5">安庆客舍</a> 
<a href="huangjingren.htm#6">癸巳除夕偶成（二首）</a> <a href="huangjingren.htm#7">将之京师杂别（六首选一）</a> 
<a href="huangjingren.htm#8">都门秋思（四首选二）</a> <a href="huangjingren.htm#9">春兴</a> <a href="huangjingren.htm#10">卖花声・立春（独饮对辛盘）</a> 
<a href="huangjingren.htm#11">丑奴儿慢（日日登楼）</a> <a href="huangjingren.htm#12">贺新郎（何事催人老）</a></p>           
<hr>           
<p><a name="1"></a>杂感<br>
<br>
仙佛茫茫两未成，只知独夜不平鸣。<br>
风蓬飘尽悲歌气，泥絮沾来薄幸名。<br>
十有九人堪白眼，百无―用是书生。<br>
莫因诗卷愁成谶，春鸟秋虫自作声。<br>
<br>
<a name="2"></a>绮怀（十六首选一）<br>
<br>
露槛星房各悄然，江湖秋枕当游仙；<br>
有情皓月怜孤影，无赖闲花照独眠。<br>
结束铅华归少作，屏除丝竹人中年。<br>
茫茫来日愁如海，寄语羲和快著鞭<br>
<br>
<a name="3"></a>圈虎行<br>
<br>
都门岁首陈百技，鱼龙怪兽罕不备；<br>
何物市上游手儿，役使山君作儿戏。<br>
初舁虎圈来广场，倾城观者如堵墙；<br>
四周立栅牵虎出，毛拳耳戢气不扬。<br>
先撩虎须虎犹帖，以卓地虎人立；<br>
人呼虎吼声如雷，牙爪丛中奋身入。<br>
虎口呀开大如牛，人转从容探以手；<br>
更脱头颅抵虎口，以头饲虎虎不受，<br>
虎舌舐人如舐毂。忽按虎脊叱使行，<br>
虎便逡巡绕阑走。<br>
翻身踞地蹴冻尘，挥身抖开花锦茵；<br>
盘回舞势学胡旋，似张虎威实媚人；<br>
少焉仰卧若佯死，投之以肉霍然起；<br>
观者一笑争醵钱，人既得钱虎摇尾。<br>
仍驱入圈负以趋，此间乐亦忘山居。<br>
依人虎任人颐使，伴虎人皆虎唾余。<br>
我观此状气消沮：嗟尔斑奴亦何苦！<br>
不能决蹯尔不智，不能破槛尔不武。<br>
此曹一生衣食汝，<br>
彼岂有力如中黄，复似梁鸯能喜怒。<br>
汝得残餐究奚补？伥鬼羞颜亦更主；<br>
旧山同伴倘相逢，笑尔行藏不如鼠。<br>
<br>
<a name="4"></a>少年行<br>
<br>
男儿作健向沙场，自爱登台不望乡。<br>
太白高高天尺五，宝刀明月共辉光。<br>
<br>
<a name="5"></a>安庆客舍<br>
<br>
月斜东壁影虚龛，枕簟清秋梦正酣。<br>
一样梦醒听络纬，今宵江北昨江南。<br>
<br>
<a name="6"></a>癸巳除夕偶成<br>
<br>
其一<br>
<br>
千家笑语漏迟迟，忧患潜从物外知。<br>
悄立市桥人不识，一星如月看多时。<br>
<br>
其二<br>
<br>
年年此夕费吟呻，儿女灯前窃笑频。<br>
汝辈何知吾自悔，枉抛心力作诗人。<br>
<br>
<a name="7"></a>将之京师杂别（六首选―）<br>
<br>
翩与归鸿共北征，登山临水黯愁生。<br>
江南草长莺飞日，游子离邦去里情。<br>
五夜壮心悲伏枥，百年左计负躬耕。<br>
自嫌诗少幽燕气，故作冰天跃马行。<br>
<br>
<a name="8"></a>都门秋思（四首选二）<br>
<br>
其一<br>
<br>
五剧车声隐若雷，北邙惟见冢千堆。<br>
夕阳劝客登楼去，山色将秋绕郭来。<br>
寒甚更无修竹倚，愁多思买白杨栽。<br>
全家都在风声里，九月衣裳未剪裁。<br>
<br>
其二<br>
<br>
侧身人海叹栖迟，浪说文章擅色丝。<br>
倦客马卿谁买赋，诸生何武漫称诗。<br>
一梳霜冷慈亲发，半甑尘凝病妇炊。<br>
寄语绕枝乌鹊道：天寒休傍最高枝。<br>
<br>
<a name="9"></a>春兴<br>
<br>
夜来风雨梦难成，是处溪头听卖饧。<br>
怪底桃花半零落，江村明日是清明。<br>
<br>
<a name="10"></a>卖花声・立春<br>
<br>
独饮对辛盘，愁上眉弯。楼窗今夜且休关。前度落红流到海，燕子衔还。&nbsp;<br>
书贴更簪欢，旧例都删。到时风雪满千山。年去年来常不老，春比人顽。<br>
<br>
<a name="11"></a>丑奴儿慢・春日<br>
<br>
日日登楼，一日换一番春色，者似卷如流春日，谁道迟迟？<br>
一片野风吹草，草背白烟飞。颓墙左侧，小桃放了，没个人知。&nbsp;<br>
徘徊花下，分明记得，三五年时。是何人。挑将竹泪，黏上空枝。<br>
请试低头，影儿憔悴浸春池。此间深处，是伊归路，莫惹相思。<br>
<br>
<a name="12"></a>贺新郎<br>
<br>
太白墓，和稚存韵<br>
<br>
何事催人老？是几处、残山剩水，闲凭闲吊。此是青莲埋骨地，宅近谢家之x。<br>
总一样，文人宿草。只为先生名在上，问青天，有句何能好？打一幅，思君稿。&nbsp;<br>
梦中昨来逢君笑。把千年、蓬莱清浅，旧游相告。更问后来谁似我，我道：才如君少。<br>
有亦是，寒郊瘦岛。语罢看君长揖去，顿身轻、一叶如飞鸟。残梦醒，鸡鸣了。</p>
<hr>           
           
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>           
           
</html>           
           
           
           
           
