<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../style.css"><title>古诗库：贺铸词全集</title>
<meta name="GENERATOR" content="Microsoft FrontPage 4.0">

</head>
<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>









<p align="center">贺铸词全集<hr>
<br>天宁乐（铜人捧露盘引）
<p>    斗储祥，虹流祉，兆黄虞。未□□、□圣真府。千龄叶应，九河清、神物出龟图。□□□□，□盛时、朝野欢娱。 
<p>    靡不覆，旋穹□，□□□，□坤舆。致万国、一变华胥。霞觞□□，□□□、□□□宸趋。五云长在，望子□、□□□□。 
<p>
<br>□□□（七娘子）
<p>    □波飞□□□向。□□□、□□□□在会稽样。拥鼻微吟，捋须遐想。□□□□□□上。 
<p>    会须加数□□酿。□□□、□□□□涨。美满孤帆，轻便双桨。中分□□□□往。□□□□寄月波□□□拥鼻微吟，捋须遐想，吾自得□□见招，因采其语赋此词。 
<p>
<br>鸳鸯语（同前）
<p>    京江抵、海边吴楚。铁瓮城、形胜无今古。北固陵高，西津横渡。几人摧手分襟处。 
<p>    凄凉渌水桥南路。奈玉壶、难叩鸳鸯语。行雨行云，非花非雾。为谁来为谁还去。 
<p>
<br>璧月堂（小重山）
<p>    梦草池南璧月堂。绿阴深蔽日，啭鹂黄。淡蛾轻鬓似宜妆。歌扇小，烟雨画潇湘。 
<p>    薄晚具兰汤。雪肌英粉腻，更生香。簟纹如水竟檀床。雕枕并，得意两鸳鸯。 
<p>
<br>群玉轩（同前）
<p>    群玉轩中迹已陈。江南重喜见，广陵春。纤合度好腰身。歌水调，清啭□□□。 
<p>    团扇掩樱唇。七双胡蝶子，表□□。□□□复旧东邻。风月夜，怜取眼前人。 
<p>
<br>□□□（同前）
<p>    隔水桃花□□□。□□□□□，□□□。□妆飞鹊镜台前。□□□，□□□□□。 
<p>    □首已依然。断云疏雨后，更闻蝉。□□□叶付漪涟。驰寄与，人住玉溪边。 
<p>
<br>辨弦声（迎春乐）
<p>    琼琼绝艺真无价。指尖纤、态闲暇。几多方寸关情话。都付与、弦声写。 
<p>    三月十三寒食夜。映花月、絮风台榭。明月待欢来，久背面、秋千下。 
<p>
<br>攀鞍态（同前）
<p>    逢迎一笑金难买。小樱唇、浅蛾黛。玉环风调依然在。想花下、攀鞍态。 
<p>    伫倚碧云如有待。望新月、为谁双拜。细语人不闻，微风动、罗裙带。 
<p>
<br>辟寒金（同前）
<p>    六华应腊妆吴苑。小山堂、晚张燕。赏心不厌杯行缓。待月度、银河半。 
<p>    缥缈郢人歌已断。归路指、玉溪南馆。谁似辟寒金，聊借与、空床暖。 
<p>
<br>尔汝歌（清商怨）
<p>    劳生羁宦未易处。赖醉□□□。白眼青天，忘形相尔汝。 
<p>    □□□□□□。□□□、送君南浦。雪暗沧江，□□□□□。 
<p>
<br>□□□（同前）
<p>    扬州商女□□□。□□□□□。□寄扁舟，江南湖北道。 
<p>    津头龙祠屡□。□信指、半春前到。笑倚危樯，朝来风色好。 
<p>
<br>半死桐（思越人，京名鹧鸪天）
<p>    重过阊门万事非。同来何事不同归。梧桐半死清霜后，头白鸳鸯失伴飞。 
<p>    原上草，露初。旧栖新垅两依依。空床卧听南窗雨，谁复挑灯夜补衣。 
<p>
<br>翦朝霞（牡丹同前）
<p>    云弄轻阴谷雨干。半垂油幕护残寒。化工著意呈新巧，翦刻朝霞露盘。 
<p>    辉锦绣，掩芝兰。开元天宝盛长安。沈香亭子钩阑畔，偏得三郎带笑看。 
<p>
<br>游少年（同前）
<p>    谁爱松陵水似天。画船听雨奈无眠。清风明月休论价，卖与愁人直几钱。 
<p>    挥醉笔，扫吟笺。一时朋辈饮中仙。白头□□江湖上，袖手低回避少年。 
<p>
<br>□□□（同前）
<p>    留落吴门□□□。□□□□□□□。扁舟更入毗陵道，却□□□□□□。 
<p>    □□念，付清觞，樵青与我和沧浪。浮云□是无根物，南北东西不碍狂。 
<p>
<br>千叶莲（同前）
<p>    闻你侬嗟我更嗟。春霜一夜扫华。永无清啭欺头管，赖有浓香著臂纱。 
<p>    侵海角，抵天涯。行云谁为不知家。秋风想见西湖上，化出白莲千叶花。 
<p>
<br>第一花（同前）
<p>    豆寇梢头莫漫夸。春风十里旧繁华。金楼玉蕊皆殊艳，别有倾城第一花。 
<p>    青雀舫，紫云车。暗期归路指烟霞。无端却似堂前燕，飞入寻常百姓家。 
<p>
<br>花想容（武陵春）
<p>    南国佳人推阿秀，歌醉几相逢。云想衣裳花想容。春未抵情浓。 
<p>    津亭回首青楼远，帘箔更重重。今夜扁舟泪不供。犹听隔江钟。 
<p>
<br>□□□（古捣练子）
<p>    楼上鼓，转□□。□□□□□□□。思妇想无肠可断，□□□□□□□。 
<p>
<br>夜捣衣（同前）
<p>    收锦字，下鸳机。净拂床砧夜捣衣。马上少年今健否，过瓜时见雁南归。 
<p>
<br>杵声齐（同前）
<p>    砧面莹，杵声齐。捣就征衣泪墨题。寄到玉关应万里，戍人犹在玉关西。 
<p>
<br>夜如年（同前）
<p>    斜月下，北风前。万杵千砧捣欲穿。不为捣衣勤不睡，破除今夜夜如年。 
<p>
<br>翦征袍（同前）
<p>    抛练杵，傍窗纱。巧翦征袍斗出花。想见陇头长戍客，授衣时节也思家。 
<p>
<br>望书归（同前）
<p>    边堠远，置邮稀。附与征衣衬铁衣。连夜不妨频梦见，过年惟望得书归。 
<p>
<br>醉厌厌（南歌子）
<p>    紫陌青丝，红尘白衫。谁怜绣户闭香奁。分付一春心事、两眉尖。 
<p>    怯冷重熏被，羞明半卷帘。欢归斜□□□□。□□□□□□、醉厌厌。 
<p>
<br>□□□
<p>    疏雨池塘见，微风襟袖知。阴阴夏木啭黄鹂。何处飞来白鹭、立移时。 
<p>    易醉扶头酒，难逢敌手棋。日长偏与睡相宜，睡起芭蕉叶上、自题诗。 
<p>
<br>窗下绣（一落索）
<p>    初见碧纱窗下绣。寸波频溜。错将黄晕压檀花，翠袖掩、纤纤手。 
<p>    金缕一双红豆。情通色授。不应学舞爱垂杨，甚长为、春风瘦。 
<p>
<br>艳声歌（太平时七首）
<p>    蜀锦尘香生袜罗。小婆娑。个侬无赖动人多。是横波。 
<p>    楼角云开风卷幕，月侵河。纤纤持酒艳声歌。奈情何。 
<p>
<br>唤春愁
<p>    天与多情不自由。占风流。云闲草远絮悠悠。唤春愁。 
<p>    试作小妆窥镜，淡蛾羞。夕阳独倚水边楼。认归舟。 
<p>
<br>花幕暗
<p>    绿绮新声隔坐闻。认殷勤。尊前为舞郁金裙。酒微醺。 
<p>    月转参横花幕暗，夜初分。阳台拚作不归云。任郎_。 
<p>
<br>晚云高
<p>    秋尽江南叶未凋。晚云高。青山隐隐水迢迢。接亭皋。 
<p>    二十四桥明月夜，弭兰桡。玉人何处教吹。可怜宵。 
<p>
<br>钓船归
<p>    绿净春深好染衣。际柴扉。溶溶漾漾白鸥飞。两忘机。 
<p>    南去北来徒自老，故人稀。夕阳长送钓船归。鳜鱼肥。 
<p>
<br>爱孤云
<p>    闲爱孤云静爱僧。得良朋。清时有味是无能。矫聋丞。 
<p>    况复早年豪纵过，病婴仍。如今痴钝似寒蝇。醉懵腾。 
<p>
<br>替人愁
<p>    风紧云轻欲变秋。雨初收。江城水路漫悠悠。带汀洲。 
<p>    正是客心孤迥处，转归舟。谁家红袖倚津楼。替人愁。 
<p>
<br>梦江南
<p>    九曲池头三月三。柳毵毵。香尘扑马喷金衔。鸫荷馈 
<p>    苦笋鲥鱼乡味美，梦江南。阊门烟水晚风恬。落归帆。 
<p>
<br>愁风月（生查子三首）
<p>    风清月正圆，信是佳时节。不会长年来，处处愁风月。 
<p>    心将熏麝焦，吟伴寒虫切。欲遽就床眠，解带翻成结。 
<p>
<br>绿罗裙
<p>    东风柳陌长，闭月花房小。应念画眉人，拂镜啼新晓。 
<p>    伤心南浦波，回首青门道。记得绿罗裙，处处惟芳草。 
<p>
<br>陌上郎
<p>    西津海鹘舟，径度沧江雨。双舻本无情，鸦轧如人语。 
<p>    挥金陌上郎，化石山头妇。何物系君心，二岁扶床女。 
<p>
<p>卷春空（定风波）
<p>    墙上夭桃簌簌红。巧随轻絮入帘栊。自是芳心贪结子。翻使。惜花人恨五更风。 
<p>    露萼鲜浓妆脸靓。相映。隔年情事此门中。粉面不知何处在。无奈。武陵流水卷春空。 
<p>
<br>桃源行（凤栖梧三首）
<p>    流水长烟何缥缈。诘□□□，□逗渔舟小。夹岸桃花烂□□。□□□□□□□。 
<p>    萧闲村落田畴好。避地移家，□□□□□。□□殷勤送归棹。闲边勿为他人道。 
<p>
<br>西笑吟
<p>    桃叶园林风日好。曲径珍丛，处处闻啼鸟。翠珥金丸委芳草。袜罗尘动香裙扫。 
<p>    片帆乘风东流早。每话长安，引领犹西笑。离索年多故人少。江南有雁无书到。 
<p>
<br>望长安
<p>    排办张灯春事早。十二都门。物色宜新晓。金犊车轻玉骢小。拂头杨柳穿驰道。 
<p>    莼羹鲈非吾好。去国讴吟，半落江南调。满眼青山恨西照。长安不见令人老。 
<p>
<br>呈纤手（木兰花三首）
<p>    秦弦络络呈纤手。宝雁斜飞三十九。徵韶新谱日边来，倾耳吴娃惊未有。 
<p>    文园老令难堪酒。蜜炬垂花知夜久。更须妩媚做腰肢，细学永丰坊畔柳。 
<p>
<br>归风便
<p>    津亭薄晚张离燕。红粉□歌持酒欢。歌声煎泪欲沾襟，酒色□□□□□。 
<p>    □□会有归风便。休道相忘秋后□。□□□抵故人心，惆怅故人心不见。 
<p>
<br>续渔歌
<p>    中年多办收身具。投老归来无著处。四肢安稳一渔舟，只许樵青相伴去。 
<p>    沧洲大胜黄尘路。万顷月波难滓污。阿侬原是个中人，非谓鲈鱼留不住。 
<p>
<br>惜余春（踏莎行七首）
<p>    急雨收春，斜风约水。浮红涨绿鱼文起。年年游子惜余春，春归不解招游子。 
<p>    留恨城隅，关情纸尾。阑干长对西曛倚。鸳鸯俱是白头时，江南渭北三千里。 
<p>
<br>题醉袖
<p>    浅黛宜颦，明波欲溜。逢迎宛似平生旧。低鬟促坐认弦声，霞觞滟滟持为寿。 
<p>    浓染吟毫，偷题醉袖。寸心百意分携后。不胜风月两厌厌，年来一样伤春瘦。 
<p>
<br>阳羡歌
<p>    山秀芙蓉，溪明罨画。真游洞穴沧波下。临风慨想斩蛟灵，长桥千载犹横跨。 
<p>    解组投簪，求田问舍。黄鸡白酒渔樵社。元龙非复少时豪，耳根清净功名话。 
<p>
<br>芳心苦
<p>    杨柳回塘，鸳鸯别浦。绿萍涨断莲舟路。断无蜂蝶慕幽香，红衣脱尽芳心苦。 
<p>    返照迎潮，行云带雨。依依似与骚人语。当年不肯嫁春风，无端却被秋风误。 
<p>
<br>平阳兴
<p>    凉叶辞风，流云卷雨。寥寥夜色沈钟鼓。谁调清管度新声，有人高卧平阳坞。 
<p>    草暖沧洲，潮平别浦。双凫乘雁方容与。深藏华屋锁雕笼，此生乍可输鹦鹉。 
<p>
<br>晕眉山
<p>    镜晕眉山，囊熏水麝。凝然风度长闲暇。归来定解ht裘，换时应倍骅骝价。 
<p>    酒伤春，添香情夜。依稀待月西厢下。梨花庭院雪玲珑，微吟独倚秋千架。 
<p>
<br>思牛女
<p>    楼角参横，庭心月午。侵阶夜色凉经雨。轻罗小扇扑流萤，微云度汉思牛女。 
<p>    拥髻柔情，扶肩坑铩？闪分破□□□。□□□□有佳期，人间底事长如许。 
<p>
<br>负心期（浣溪沙）
<p>    节物侵寻迫暮迟。可胜摇落长年悲。回首五湖乘兴地，负心期。 
<p>    惊雁失行风翦翦，冷云成阵雪垂垂。不拚尊前泥样醉，个能痴。 
<p>
<br>醉中真（减字浣溪沙七首）
<p>    不信芳春厌老人。老人几度送余春。惜春行乐莫辞频。 
<p>    巧笑艳歌皆我意，恼花颠酒拚君_。物情惟有醉中真。 
<p>
<br>频载酒
<p>    金斗城南载酒频。东西飞观跨通津。漾舟聊送雨余春。 
<p>    桃李趣行无算酌，桑榆收得自由身。酣歌一曲太平人。 
<p>
<br>掩萧斋
<p>    落日逢迎朱雀街。共乘青舫度秦淮。笑拈飞絮I金钗。 
<p>    洞户华灯归别馆，碧梧红药掩萧斋。顾随明月入君怀。 
<p>
<br>杨柳陌
<p>    兴庆宫池整月开。□□□□缕金鞋。后庭芳草绿缘阶。 
<p>    祓禊归□杨柳陌，□□□落凤凰钗。细风抛絮入人怀。 
<p>
<br>换追风
<p>    掌上香罗六寸弓。拥容胡旋一盘中。目成心许两匆匆。 
<p>    别夜可怜长共月，当时曾约换追风。草生金埒画堂空。 
<p>
<br>最多宜
<p>    半解香销扑粉肌。避风长下绛纱帷。碧琉璃水浸琼枝。 
<p>    不学寿阳窥晓镜，何烦京兆画新眉。可人风调最多宜。 
<p>
<br>锦缠头
<p>    旧说山阴禊事修。漫书茧纸叙清游。吴门千载更风流。 
<p>    绕郭烟花连茂苑，满船丝竹载凉州。一标争胜锦缠头。 
<p>
<br>将进酒（小梅花二首）
<p>    城下路。凄风露。今人犁田古人墓。岸头沙。带蒹葭。漫漫昔时，流水今人家。黄埃赤日长安道。倦客无浆马无草。开函关。掩函关。千古如何，不见一人闲。 
<p>    六国扰。三秦扫。初谓商山遗四老。驰单车。致缄书。袭荷焚芰，接武曳长裾。高流端得酒中趣。深入醉乡安稳处。生忘形。死忘名。谁论二豪，初不数刘伶。 
<p>
<br>行路难
<p>    缚虎手。悬河口。车如鸡栖马如狗。白纶巾。扑黄尘。不知我辈，可是蓬蒿人。衰兰送客咸阳道。天若有情天亦老。作雷颠。不论钱。谁问旗亭，美酒斗十千。 
<p>    酌大斗。更为寿。青鬓常青古无有。笑嫣然。舞翩然。当垆秦女，十五语如弦。遗音能记秋风曲。事去千年犹恨促。揽流光。系扶桑。争奈愁来，一日却为长。 
<p>
<br>东邻妙（木兰花）
<p>    张灯结绮笼驰道。六六洞天连夜到。昭花吹断紫云回，怊怅人间新梦觉。 
<p>    倾城犹记东邻妙。尊酒相逢留一笑。卢郎任老也多才，不数五陵狂侠少。 
<p>
<br>问歌颦（雨中花令）
<p>    清滑京江人物秀。富美发、丰肌素手。宝子余妍，阿娇余韵，独步秋娘后。 
<p>    奈倦客襟怀先怯酒。问何意、歌颦易皱。弱柳飞绵，繁花结子，做弄伤春瘦。 
<p>
<br>画楼空（诉衷情三首）
<p>    吴门春水雪初融。触处小桡通。满城弄黄杨柳，著意恼春风。 
<p>    弦管闹，绮罗丛。月明中。不堪回首，双板桥东，罨画楼空。 
<p>
<br>偶相逢
<p>    彩山涌起翠楼空。箫鼓沸春风。桂娥唤回清昼，夹路宝芙蓉。 
<p>    长步障，小纱笼。偶相逢。艳妆宜笑，隐语传情，半醉醒中。 
<p>
<br>步花间
<p>    凭陵残醉步花间。风绰佩珊珊。踏青解红人散，不耐日长闲。 
<p>    纤手指，小金环。拥云鬟。一声水调，两点春愁，先占眉山。 
<p>
<br>醉梦迷（丑奴儿二首）
<p>    深坊别馆兰闺小，障掩金泥。灯映玻璃。一枕浓香醉梦迷。 
<p>    醒来拟作清晨散，草草分携。柳巷鸦啼。又是明朝日向西。 
<p>
<br>忍泪吟
<p>    十年一觉扬州梦，雨散云沈。隔水登临。扬子湾西夕照深。 
<p>    当时玉管朱弦句，忍泪重吟。办取沾襟。西风□□□。 
<p>
<br>铜人捧露盘引（凌R）
<p>    控沧江。排青嶂，燕台凉。驻彩仗、乐未渠央。岩花磴蔓，妒千门、珠翠倚新妆。舞闲歌悄，恨风流、不管余香。 
<p>    繁华梦，惊俄顷，佳丽地，指苍茫。寄一笑、何与兴亡。时船载酒，赖使君、相对两胡床。缓调清管，更为侬、三弄斜阳。 
<p>
<br>秋风叹（燕瑶池）
<p>    琼钩褰幔。秋风观。漫漫。白云联度河汉。长宵半。参旗烂烂。何时旦。 
<p>    命闺人、金徽重按。商歌弹。依稀广陵清散。低眉叹。危弦未断。肠先断。 
<p>
<br>断湘弦（万年欢）
<p>    淑质柔情，靓妆艳笑，未容桃李争妍。红粉墙东，曾记窥宋三年。不间云朝雨暮，向西楼、南馆留连。何尝信，美景良辰，赏心乐事难全。 
<p>    青门解袂，画桥回首，初沈汉佩，永断湘弦。漫写浓愁幽恨，封寄鱼笺。拟话当时旧好，问同谁、与醉尊前。除非是，明月清风，向人今夜依然。 
<p>
<br>子夜歌（忆秦娥）
<p>    三更月。中庭恰照梨花雪。梨花雪。不胜凄断，杜鹃啼血。 
<p>    王孙何许音尘绝。柔桑陌上吞声别。吞声别。陇头流水，替人呜咽。 
<p>
<br>独倚楼（更漏子三首）
<p>    上东门，门外柳。赠别每烦纤手。一叶落，几番秋。江南独倚楼。 
<p>    曲阑干，凝伫久。薄暮更堪搔首。无际恨，见闲愁。侵寻天尽头。 
<p>
<br>翻翠袖
<p>    绣罗垂，花蜡换。问夜何其将半。侵F4AA履，促杯盘。留欢不作难。 
<p>    令随阄，歌应弹。舞按霓裳前段。翻翠袖，怯春寒。玉阑风牡丹。 
<p>
<br>付金钗
<p>    付金钗，平斗酒。未许解携纤手。吟警句，写清愁。浮骖为少留。 
<p>    旧游赊，新梦后。月映隔窗疏柳。闲砚席，剩衾稠。今秋似去秋。 
<p>
<br>伴登临（中吕宫丑奴儿）
<p>    中吴茂苑繁华地。冠盖如林。桃李成阴。若个芳心、真个会琴心。 
<p>    高秋霁色清于水。月榭风襟。且伴登临。留与他年、尊酒话而今。 
<p>
<br>苗而秀
<p>    吴都佳丽苗而秀。燕样腰身。按舞华茵。促遍凉州、罗袜未生尘。 
<p>    □□□□□□透。歌怨眉颦。张燕宜频。□□□□、□□□□□。 
<p>
<br>东吴乐（尉迟杯）
<p>    胜游地。信东吴绝景饶佳丽。平湖底，见层岚，凉月下，闻清吹。人如李。泛襟袂、香润苹风起。喜凌波、素袜逢迎，领略当歌深意。 
<p>    鄂君被。双鸳绮。垂杨荫，夷犹画z相舣。宝瑟弦调，明珠佩委。回首碧云千里。归鸿后、芳音谁寄。念怀县、青鬓今无几。枉分将、镜里华年，付与楼前流水。 
<p>
<br>台城游（水调歌头）
<p>    南国本潇洒。六代浸豪奢。台城游冶。襞笺能赋属宫娃。云观登临清夏。璧月留连长夜。吟醉送年华。回首飞鸳瓦。却羡井中蛙。 
<p>    访乌衣，成白社。不容车。旧时王谢。堂前双燕过谁家。楼外河横斗挂。淮上潮平霜下。樯影落寒沙。商女篷窗罅。犹唱后庭花。 
<p>
<br>潇湘雨（满庭芳）
<p>    一阕离歌，满尊红泪，解携十里长亭。木兰归棹，犹倚采苹汀。鸦噪黄陵庙掩，因想像、鼓瑟湘灵。渔村远，烟昏雨淡，灯火两三星。 
<p>    愁听。樯影外，繁声骤点，□□□□。□□□□□，浓睡香屏。入梦难留□□，□□□、□□□□。□窗晓，云容四敛，江上数峰青。 
<p>
<br>念离群（沁园春）
<p>    宫烛分烟，禁池开钥，凤城暮春。向落花香里，澄波影外，笙歌迟日，罗绮芳尘。载酒追游，联镳归晚，灯火平康寻梦云。逢迎处，最多才自负，巧笑相亲。 
<p>    离群。客宦漳滨。但惊见、来鸿归燕频。念日边消耗，天涯怅望，楼台清晓，帘幕黄昏。无限悲凉，不胜憔悴，断尽危肠销尽魂。方年少，恨浮名误我，乐事输人。 
<p>
<br>宛溪柳（六么令）
<p>    梦云萧散，帘卷画堂晓。残熏尽烛隐映，绮席金壶倒。尘送行鞭袅袅。醉指长安道。波平天渺。兰舟欲上。回首离愁满芳草。 
<p>    已恨归期不早。枉负狂年少。无奈风月多情，此去应相笑。心记新声缥缈。翻是相思调。明年春杪。宛溪杨柳，依旧青青为谁好。 
<p>
<br>伤春曲（满江红）
<p>    火禁初开，深深院、尽重帘箔。人自起、翠衾寒梦，夜来风恶。肠断残红和泪落。半随经雨飘池角。记采兰、携手曲江游，年时约。 
<p>    芳物大，都如昨。自怨别，疏行乐。被无情双燕，短封难托。谁念东阳销瘦骨。更堪白衣衫薄。向小窗、题满杏花笺，伤春作。 
<p>
<br>横塘路（青玉案）
<p>    凌波不过横塘路。但目送、芳尘去。锦瑟华所谁与度。月桥花院，琐窗朱户。只有春知处。 
<p>    飞云冉冉蘅皋暮。彩笔新题断肠句。若问闲情都几许。一川烟草，满城风絮。梅子黄时雨。 
<p>
<br>人南渡（感皇恩）
<p>    兰芷满芳洲，游丝横路。罗袜尘生步。迎顾。整鬟颦黛，脉脉两情难语。细风吹柳絮。人南渡。 
<p>    回首旧游，山无重数。花底深朱户。何处。半黄梅子，向晚一帘疏雨。断魂分付与。春将去。 
<p>
<br>薄幸
<p>    艳真多态。更的的、频回眄睐。便认得、琴心相许，与写宜男双带。记画堂、斜月朦胧，轻颦微笑娇无奈。便翡翟屏开，芙蓉帐掩，与把香罗偷解。 
<p>    自过了收灯后，都不见、踏青挑菜。几回凭双燕，丁宁深意，往来翻恨重帘碍。约何时再。正春浓酒暖，人闲昼永无聊赖。厌厌睡起，犹有花梢日在。 
<p>
<br>伴云来（天香）
<p>    烟络横林，山沈远照，逦迤黄昏钟鼓。烟映帘栊，蛩催机杼，共苦清秋风露。不眠思归，齐应和、几声砧杵。惊动天涯倦宦，VV岁华行暮。 
<p>    当年酒狂自负。谓东君、以春相付。流浪征骖北道，客樯南浦。幽恨无人晤语。赖明月曾知旧游处。好伴云来，还将梦去。 
<p>
<br>念良游（满江红）
<p>    山缭平湖，寒飙扬、六英纷泊。清镜晓、倚岩琪树，挠云珠阁。窈窕缯窗褰翠幕。尊前皓齿歌梅落。信醉乡、绝境待名流，供行乐。 
<p>    时易失，今犹昨。欢莫再，情何薄。扁舟幸不系，会寻佳约。想见徘徊华表下，个身似是辽东鹤。访旧游、人与物俱非，空城郭。 
<p>
<br>寒松叹（胜胜慢二首）
<p>    鹊惊桥断，凤怨箫闲，彩云薄晚苍凉。难致祖洲灵草，方士神香。寒松半欹涧底，恨女萝、先委冰霜。宝琴尘网，□□□□，□□□□。 
<p>    依□履綦行处，酸心□，□□□□□□。□□帘垂@地，簟竟空床。伤春燕归洞户，更悲秋、月皎回廊。同谁消遣，一年年夜夜长。 
<p>
<br>凤求凰
<p>    园林幂翠，燕寝凝香。华池缭绕飞廊。坐按吴娃清丽，楚调圆长。歌阑横流美眄，乍疑生、绮席辉光。文园属意，玉觞交劝，宝瑟高张。 
<p>    南薰难销幽恨，金徽上，殷勤彩凤求凰。便许卷收行雨，不恋高唐。东山胜游在眼，待纫兰、撷菊相将。双栖安隐，五云溪是故乡。 
<p>
<br>国门东（好女儿〔四〕首）
<p>    车马匆匆。会国门东。信人间、自古销魂处，指红尘北道，碧波南浦，黄叶西风。 
<p>    堠馆娟娟新月，从今夜、与谁同。想深闺、独守空床思，但频占镜鹊，悔分钗燕，长望书鸿。 
<p>
<br>九回肠
<p>    削玉销香。不喜浓妆。倚高楼、望断章台路，但垂杨永巷，落花微雨，芳草斜阳。 
<p>    赖有雕梁新燕，试寻访、五陵狂。小华笺、付与西飞去，印一双愁黛，再三归字，□九回肠。 
<p>
<br>月先圆
<p>    才色相怜。难偶当年。屡逢迎、几许缠绵意，记秋千架底，樗蒲局上，祓禊池边。 
<p>    收贮一春幽恨，细书遍、砑绫笺。算蓬山、未抵屏山远，奈碧云易合，彩霞深闭，明月先圆。 
<p>
<br>绮筵张
<p>    绮绣张筵。粉黛争妍。记六朝、旧数闺房秀，有长圆璧月，永新琼树，随步金莲。 
<p>    不减丽华标韵，更能唱、想夫怜。认情通、色受缠绵处，似灵犀一点，吴蚕入茧，汉柳三眠。 
<p>
<br>舞迎春（迎春乐）
<p>    云鲜日嫩东风软。雪初融、水清浅。粉□舞按迎春遍。似飞动、钗头燕。 
<p>    深折梅花曾寄远。问谁为、倚楼凄怨。身伴未归鸿，犹顾恋、江南暖。 
<p>
<br>城里钟（菩萨蛮）
<p>    厌厌别酒商歌送。萧萧凉叶秋声动。小泊画桥东。孤舟月满篷。 
<p>    高城遮短梦。衾藉余香拥。多谢五更风。犹闻城里钟。 
<p>
<br>望西飞（清商怨三首）
<p>    十分持酒每□□。□□□□□。□计留春，春随人去远。 
<p>    东流□□□□。□□□、好凭双燕。望断西风，高楼帘暮卷。 
<p>
<br>东阳叹
<p>    流连狂乐恨景短。奈夕阳送晚。醉未成欢，醒来愁满眼。 
<p>    东阳销瘦带展。望日下、旧游天远。泪洒春风，春风谁复管。 
<p>
<br>要销凝
<p>    雕梁寻巢旧燕侣。似向人欲语。试问来时，逢郎郎健否。 
<p>    春风深闭绣户。尽便旋、一庭花絮。要自销凝，吟郎长短句。 
<p>
<br>想车音（兀令）
<p>    盘马楼前风日好。雪销尘扫。楼上宫妆早。认帘箔微开，一面嫣妍笑。携手别院重廊，窈窕花房小。任碧罗窗晓。 
<p>    间阔时多书问少。镜鸾空老。身寄吴云杳。想^辘车音，几度青门道。占得春色年年，随处随人到。恨不如芳草。 
<p>
<br>荆溪咏（渔家傲）
<p>    南岳去天才尺五。荆溪笠泽相吞吐。十日一风仍再雨，宜禾黍。秋成处处宜禾黍。 
<p>    坊市万家连岛屿。长杨□□□□□。□□□□□□□。能歌舞。刘郎不□□□□。 
<p>
<br>吹柳絮（鹧鸪词）
<p>    月痕依约到西厢。曾羡花枝拂短墙。初未识愁那得泪，每浑疑梦奈余香。 
<p>    歌逢袅处眉先妩，酒半酣时眼更狂。闲倚绣帘吹柳絮，问何人似冶游郎。 
<p>
<br>江如练（蝶恋花）
<p>    睡鸭炉寒熏麝煎。寂寂歌梁，无计留归燕。十二曲阑闲倚遍。一杯长待何人劝。 
<p>    不识当年桃叶面。吟咏佳词，想像犹曾见。两桨往来风与便。湖平月上江如练。 
<p>
<br>宴齐云（南歌子）
<p>    境跨三千里，楼侵尺五天。碧鸳鸯瓦昼生烟。未信西山台观、压当年。 
<p>    野色分禾黍，秋声入管弦。闲挥谈尘襞吟笺。三十万家风月、共流连。 
<p>
<br>醉琼枝（定风波）
<p>    槛外雨波新涨，门前烟柳浑青。寂寞文园淹卧久，推枕援琴涕自零。无人著意听。 
<p>    绪绪风披芸幌，VV月到萱庭。长记合欢东馆夜，与解香罗掩绣屏。琼枝半醉醒。 
<p>
<br>□□□（更漏子）
<p>    酒三行，琴再弄。宛是和鸣双凤。罗斗帐，绣屏风。浓香夜夜同。 
<p>    去年欢，今夕梦。怊怅晓钟初动。休道梦，觉来空。当时亦梦中。 
<p>
<br>弄珠英（蓦山溪）
<p>    楚乡新岁。不放残寒退。月晓桂娥闲，弄珠英、因风委坠。清淮铺练，十二玉峰前，上帘栊，招佳丽。置酒成高会。 
<p>    江南芳信，目断何人寄。应占镜边春，想晨妆、膏浓压翠。此时乘兴，半道忍回桡，五云溪，门深闭。璧月长相对。 
<p>
<br>梦相亲（木兰花）
<p>    清琴再鼓求凤弄。紫陌屡盘骄马。远山眉样认心期，流水车音牵目送。 
<p>    归来翠被和衣拥。醉解寒生钟鼓动。此欢只许梦相亲，每向梦中还说梦。 
<p>
<br>罗敷歌（采桑子・五之一）
<p>    高楼帘卷秋风里，目送斜阳。衾枕遗香。今夜还如昨夜长。 
<p>    玉人望月销凝处，应在西厢。关掩兰堂。惟有纱灯伴绣床。 
<p>
<br>罗敷歌（采桑子・五之二）
<p>    河阳官罢文园病，触绪萧然。犀尘流连。喜见清蟾似旧圆。 
<p>    人生聚散浮云似，回首明年。何处尊前。怅望星河共一天。 
<p>
<br>罗敷歌（采桑子・五之三）
<p>    东南自古繁华地，歌吹扬州。十二青楼。最数秦娘第一流。 
<p>    季鹰久负鲈鱼兴，不住今秋。已办归舟。伴我江湖作胜游。 
<p>
<br>罗敷歌（采桑子・五之四）
<p>    自怜楚客悲秋思，难写丝桐。目断书鸿。平淡江山落照中。 
<p>    谁家水调声声怨，黄叶西风。罨画桥东。十二玉楼空更空。 
<p>
<br>罗敷歌（采桑子・五之五）
<p>    东亭南馆逢迎地，几醉红裙。凄怨临分。四叠阳关忍泪闻。 
<p>    谁怜今夜篷窗雨，何处渔村。酒冷灯昏。不许愁人不断魂。 
<p>
<br>小重山（四之一）
<p>    玉指金徽一再弹。新声传访戴，雪溪寒。两行墨妙破冰纨。牵情处，幽恨寄毫端。 
<p>    昵语强羞难。相逢真许似，镜中鸾。小梅疏影近杯盘。东风里，谁共倚阑干。 
<p>
<br>小重山（四之二）
<p>    帘影新妆一破颜。玳筵回雪舞，小云鬟。琼枝擢秀望难攀。凝情处，千里望蓬山。 
<p>    歌断酒阑珊。画船箫鼓转，绿杨湾。坠钿残燎水堂关。斜阳里，双燕伴人闲。 
<p>
<br>小重山（四之三）
<p>    枕上阊门五报更。蜡灯香吕洌恨天明。青苹风转彩帆轻。樯头燕，多谢伴人行。 
<p>    临镜想倾城。两尖愁黛浅，泪波横。艳歌重记遣离情。缠绵处，翻是断肠声。 
<p>
<br>小重山（四之四）
<p>    月月相逢只旧圆。迢迢三十夜，夜如年。伤心不照绮罗筵。孤舟里，单枕若为眠。 
<p>    茂苑想依然。花楼连苑起，压漪涟。玉人千里共婵娟。清琴怨，肠断亦如弦。 
<p>
<br>河传（二之一）
<p>    华堂张燕。向尊前妙选，舞裙歌扇。彼美个人，的的风流心眼。恨寻芳来晚。 
<p>    曲街灯火香尘散。犹约晨妆，一觇春风面。惆怅善和坊里，平桥南畔。小青楼、帘不卷。 
<p>
<br>河传（二之二）
<p>    华堂重厦，向尊前更听，碧云新怨。玉指钿徽，总是挑人心眼。恨随红蜡短。 
<p>    彩旗影动船头转。双桨凌波，惟念人留恋。江上暮潮，隐隐山横南岸。奈离愁、分不断。 
<p>
<br>侍香金童
<p>    楚梦方回，翠被寒如水。尚想见、扬州桃李。姿秀韵闲何物比。玉管秋风，漫声流美。 
<p>    燕堂开，双按秦弦呈素指。宝雁参差飞不起。三五彩蟾明夜是。屈曲阑干，断肠千里。 
<p>
<br>凤栖梧
<p>    独立江东人婉娈。粉本花真，千里依稀见。闲弄彩毫濡玉砚。缠绵春思□歌扇。 
<p>    爱我竹窗新句炼。小砑绫笺、偷寄西飞燕。乍可问名赊识面。十年多病风情浅。 
<p>
<br>更漏子
<p>    芳草斜曛。映画桥□□，翠阁临津。数阕清歌，两行红粉，厌厌别酒初醺。芳意赠我殷勤。罗巾双黛痕。便兰舟独上，洞府人闲，素手轻分。 
<p>    十里绮陌尘。望紫云车远，已掩青门。迤逦黄昏，景阳钟动，临风隐犹闻。明朝水馆渔村。凭谁招断魂。恨不如今夜，明月多情，应待归云。 
<p>
<br>玉京秋
<p>    陇首霜晴，泗滨云晚，乍遥落。废榭苍苔，破台荒草，西楚霸图冥漠。记登临事，九日胜游，千载如昨。更想像，晋客□归，谢生能赋继高作。 
<p>    飘泊。尘埃倦客，风月羁心，潘鬓晓来清镜觉。蜡屐纶巾，羽觞象管，且追随、隼行乐。东山□，应笑个侬风味薄。念故园黄花，自有年年约。 
<p>
<br>蕙清风
<p>    何许最悲秋，凄风残照。临水复登山，莞然西笑。车马几番尘，自古长安道。问谁是、后来年少。 
<p>    飞集两悠悠，江滨海岛。乘雁与又凫，强分多少。传语酒家胡，岁晚从吾好。待做个、醉乡遗老。 
<p>
<br>虞美人
<p>    粉娥齐敛千金笑。愁结眉峰小。渭城才唱徘岢尽Ｎ弈瘟叫泻炖帷⑹香巾。 
<p>    伤心风月南城道。几纵朱N到。明年载酒洛阳春。还念淮山楼上、倚阑人。 
<p>
<br>下水船
<p>    芳草青门路。还拂京尘东去。回想当年离绪。送君南浦。愁几许。尊酒流连薄暮。帘卷津楼风雨。 
<p>    凭阑语。草草蘅皋赋。分首惊鸿不驻。灯火虹桥，难寻弄波微步。漫凝伫。莫怨无情流水，明月扁舟何处。 
<p>
<br>点绛唇
<p>    见面无多，坐来百媚生余态。后庭春在。折取残红戴。 
<p>    小小兰舟，荡桨东风快。和愁载。缠绵难解。不似罗裙带。 
<p>
<br>渔家傲
<p>    莫厌香醪斟绣履。吐茵也是风流事。今夜夜寒愁不睡。披衣起。挑灯开卷花生纸。 
<p>    倩问尊前桃与李。重来若个犹相记。前度刘郎应老矣。行乐地。兔葵燕麦春风里。临淮席上，有客自请履饮之，已辄呕。有所欢，促召之，既见，如昧平生者。是夜以病目，命幕僚主席，因赋此以调二客。 
<p>
<br>感皇恩
<p>    歌笑见余妍，情生眄睐。拥髻扬蛾黛。多态。小花深院，漏促离襟将解。恼人红蜡泪。啼相对。 
<p>    芳草唤愁，愁来难奈。兰叶犹堪向谁采。小楼妆晚，应念斑骓何在。碧云长有待。斜阳外。 
<p>
<br>菩萨蛮（十一之一）
<p>    彩舟载得离愁动。无端更借樵风送。波渺夕阳迟。销魂不自持。 
<p>    良宵谁与共。赖有窗间梦。可奈梦回时。一番新别离。 
<p>
<br>菩萨蛮（十一之二）
<p>    章台游冶金龟婿。归来犹带醺醺醉。花漏怯春宵。云屏无限娇。 
<p>    绛纱灯影背。玉枕钗声碎。不待宿酲销。马嘶催早朝。 
<p>
<br>菩萨蛮（十一之三）
<p>    曲门南与鸣珂接。小园绿径飞胡蝶。下马访婵娟。笑迎妆阁前。 
<p>    鹧鸪声几叠。滟滟金蕉叶。未许被香鞯。月生楼外天。 
<p>
<br>菩萨蛮（十一之四）
<p>    绿窗残梦闻_。曲屏映枕春山叠。梳□发如蝉。镜生波上莲。 
<p>    绛裙金缕摺。学舞腰肢怯。帘下小凭肩。与人双翠钿。 
<p>
<br>菩萨蛮（十一之五）
<p>    绿杨眠后烟穗。日长扫尽青苔地。香断入帘风。炉心檀烬红。 
<p>    兰溪修祓禊。上巳明朝是。不许放春慵。景阳临晓钟。 
<p>
<br>菩萨蛮（十一之六）
<p>    粉香映叶花羞日。窗间宛转蜂寻蜜。欢罢卷帘时。玉纤匀面脂。 
<p>    舞裙金斗熨。绛p鸳鸯蜜。翠带一双垂。索人题艳诗。 
<p>
<br>菩萨蛮（十一之七）
<p>    子规啼梦罗窗晓。开奁拂镜严妆早。彩碧画丁香。背垂裙带长。 
<p>    钿铮寻旧曲。愁结眉心录。犹恨夜来时。酒狂归太迟。 
<p>
<br>菩萨蛮（十一之八）
<p>    虚堂向壁青灯灭。觉来惊见横窗月。起看月平西。城头乌夜啼。 
<p>    兰衾羞更入。欹枕偷声泣。肠断数残更。望明天未明。 
<p>
<br>菩萨蛮（十一之九）
<p>    芭蕉衬雨秋声动。罗窗恼破鸳鸯梦。愁倚□帘栊。灯花落地红。 
<p>    枕横衾浪拥。好夜无人共。莫道粉墙东。蓬山千万里。 
<p>
<br>菩萨蛮（十一之十）
<p>    朱甍碧树莺声晓。残醺残梦犹相恼。薄雨隔轻帘。寒侵白衫。 
<p>    锦屏人起早。惟见余妆好。眉样学新蟾。春愁入翠尖。 
<p>
<br>菩萨蛮（十一之十一）
<p>    炉烟微度流苏帐。孤衾冷叠芙蓉浪。蟠蟀不离床。伴人愁夜长。 
<p>    玉人飞阁上。见月还相望。相望莫相忘。应无未断肠。 
<p>
<br>于飞乐
<p>    日薄云融。满城罗绮芳丛。一枝粉淡香浓。几销魂。偏健羡、紫蝶黄蜂。繁华梦断，酒醒来、扫地春空。 
<p>    武陵原、回头何处。情随流水无穷。寄两行清泪，想几许残红。惜花人老，年年奈、依旧东风。 
<p>
<br>浣溪沙
<p>    双鹤横桥阿那边。静坊深院闭婵娟。五度花开三处见，两依然。 
<p>    水眄难禁频领□，歌云犹许小流连。破得尊前何限恨，不论钱。 
<p>
<br>品令
<p>    怀彼美。愁与泪。分占眉丛眼尾。求好梦、闲拥鸳鸯绮。恨啼乌、唤人起。 
<p>    目断清淮楼上，心寄长洲坊里。迢迢地。七百三十里。几重山，几重水。 
<p>
<br>海月谣
<p>    楼平叠t。瞰瀛海、波三面。碧云扫尽，桂轮暧瘢鲸波张练。化出无边宝界，是名壮观。 
<p>    追游汗漫，顾少借，长风便。麻姑相顾，□然笑指，寒潮清浅。顿觉蓬莱方丈，去人不远。 
<p>
<br>风流子
<p>    何处最难忘。方豪健，放乐五云乡。彩笔赋诗，禁池芳草，香鞯调马，辇路垂杨。绮筵上，扇偎歌黛浅，汗盼杪尴恪＠贾虬楣椋绣轮同载，闭花别馆，隔水深坊。 
<p>    零落少年场。琴心漫流怨，带眼偷长。无奈占床燕月，侵鬓吴霜。念北里音尘，鱼封永断。便桥烟雨，鹤表相望。好在后庭桃李，应记刘郎。 
<p>
<br>鹧鸪天
<p>    轰醉王孙玳瑁筵。渴虹垂地吸长川。侧商调里清歌送，破尽穷愁直几钱。 
<p>    孤棹舣，小江边。爱而不见酒中仙。伤心两岸官杨柳，已带斜阳又带蝉。 
<p>
<br>忆仙姿（九之一）
<p>    白春衫新制。准拟采兰修禊。遮日走京尘，何啻分阴如岁。留滞。留滞。不似行云难系。 
<p>
<br>忆仙姿（九之二）
<p>    日日春风楼上。不见石城双桨。鸳枕梦回时，烛泪屏山相向。流荡。流荡。门外白苹溪涨。 
<p>
<br>忆仙姿（九之三）
<p>    相见时难别易。何限玉琴心意。眉黛只供愁，羞见双鸳鸯字。憔悴。憔悴。蜡烛销成红泪。 
<p>
<br>忆仙姿（九之四）
<p>    罗绮丛中初见。理鬓横波流转，半醉不胜情，帘影犹招歌扇。留恋。留恋。秋夜辞巢双燕。 
<p>
<br>忆仙姿（九之五）
<p>    雨后一分春减。深院落红如糁。柳外出秋千，度日彩旗风s。销黯。销黯。门共宝奁长掩。 
<p>
<br>忆仙姿（九之六）
<p>    柳下玉骢双。蝉鬓宝钿浮动。半醉倚迷楼，聊送斜阳三弄。毫纵。豪纵。一觉扬州春梦。 
<p>
<br>忆仙姿（九之七）
<p>    何处偷谐心赏。促坐绮罗筵上。不记下楼时，醉□月侵书幌。怀想。怀想。清丽歌声妆样。 
<p>
<br>忆仙姿（九之八）
<p>    江上潮回风细。红袖倚楼凝睇。天际认归舟，但见平林如荠。迢递。迢递。人更远于天际。 
<p>
<br>忆仙姿（九之九）
<p>    梦想山阴游冶。深径碧桃花谢。曲水稳流觞，暖絮芳兰堪藉。萧洒。萧洒。月棹烟蓑东下。 
<p>
<br>凤栖梧
<p>    挑菜踏青都过却。杨柳风轻，摆动秋千索。啼鸟自惊花自落。有人同在真珠箔。 
<p>    淡净衣裳妆□薄。闲凭银筝，睡鬓慵梳掠。试问为谁添瘦弱。娇羞只把眉颦著。 
<p>
<br>琴调相思引（送范殿监赴黄冈）
<p>    终日怀归翻送客。春风祖席。南城陌。便莫惜。离觞频卷白。动管色。催行色。动管色。催行色。 
<p>    何处投鞍风雨夕。临水驿。空山驿。临水驿。空山驿。纵明月相思千里隔。梦咫尺。勤书尺。梦咫尺。勤书尺。 
<p>
<br>芳草渡
<p>    留征辔，送离杯。羞泪下，捻青梅。低声问道几时回。秦筝雁促，此夜为谁排。 
<p>    君去也，远蓬莱。千里地，信音乖。相思成病底情怀。和烦恼，寻个便，送将来。 
<p>
<br>雨中花
<p>    回首扬州，猖狂十载，依然一梦归来。但觉安仁愁鬓，几点尘埃。醉墨碧纱犹锁，春衫白新裁。认鸣珂曲里，旧日朱扉，闲闭青苔。 
<p>    人非物是，半晌鸾肠易断，宝勒空回。徒怅望、碧云销散，明月徘徊。忍过阳台折柳，难凭陇驿传梅。一番桃李，迎风无语，谁是怜才。 
<p>
<br>花心动
<p>    西郭园林，远尘烦，门临绿杨堤路。画□簟长，水馆帘空，竟日素襟销暑。小湾红芰清香里，深隐映、风标鸳鸯。指□□，相将故故，背人飞去。 
<p>    翻念多情自苦。当置酒徵歌，梦云难驻。醉眼渐迷，花拂墙低，误认宋邻偷顾。彩阑倚遍平桥晚，空相望、凌波仙步。断魂处，黄昏翠荷□雨。 
<p>
<br>浪淘沙（四之一）
<p>    把酒欲歌骊。浓醉何辞。玉京烟柳欲黄时。明日景阳门外路，相背春归。 
<p>    敛泪复牵衣。私语迟迟。可怜谁会两心期。惟有画帘斜月见，应共人知。 
<p>
<br>浪淘沙（四之二）
<p>    一十二都门。梦想能频。无言桃李几经春。艳粉鲜香开自落，还为何人。 
<p>    白别时新。苒苒征尘。镜中销瘦老于真。赖有天涯风月在，依旧相亲。 
<p>
<br>浪淘沙（四之三）
<p>    潮涨湛芳桥。难渡兰桡。卷帘红袖莫相招。十二阑干今夜月，谁伴吹箫。 
<p>    烟草接亭皋。归思迢迢。兰成老去转无聊。偏恨秋风添鬓雪。不共魂销。 
<p>
<br>浪淘沙（四之四）
<p>    雨过碧云秋。烟草汀洲。远山相对一眉愁。可惜芳年桥畔柳，不系兰舟。 
<p>    为问木兰舟。何处淹留。相思今夜忍登楼。楼下谁家歌水调。明月杨州。 
<p>
<br>夜游宫
<p>    江面波纹皱e。江南岸、草和烟绿。初过寒食一百六。采苹游，□香裙，鸣佩玉。 
<p>    心事偷相属。赋春恨、彩笺双幅。今夜小楼吹凤竹。谢东风，寄怀人，肠断曲。 
<p>
<br>忆仙姿（二之一）
<p>    莲叶初生南浦。两岸绿杨飞絮。向晚鲤鱼风，断送彩帆何处。凝伫。凝伫。楼外一江烟雨。 
<p>
<br>忆仙姿（二之二）
<p>    彩舫解维官柳。楼上谁家红袖。团扇弄微风，如为行人招手。回首。回首。云断武陵溪口。 
<p>
<br>菱花怨
<p>    叠鼓嘲喧，彩旗挥霍，苹汀薄晚，兰舟催解。别浦潮平，小山云断，十幅饱帆风快。回想牵衣，愁掩啼妆，一襟香在。纨扇惊秋，菱花怨晚，谁共蛾黛。 
<p>    何处玉尊空，对松陵正美，鲈鱼瓜菜。露洗凉蟾，潦吞平野，三万顷非尘界。览胜情无奈。恨难招、越人同载。会凭紫燕西飞，更约黄鹂相待。 
<p>
<br>望扬州
<p>    铁瓮城高，蒜山渡阔，干云十二层楼。开尊待月，卷箔披风，依然灯火扬州。绣陌南头。记歌名宛转，乡号温柔。曲槛俯清流。想花阴、谁系兰舟。 
<p>    念凄绝秦弦，感深荆赋，相望几许凝愁。殷勤裁尺素，奈双鱼、难渡瓜洲。晓鉴堪羞。潘鬓点、吴霜渐稠。幸于飞、鸳鸯未老，不应同是悲秋。 
<p>
<br>定情曲（春愁）
<p>    沈水浓熏，梅粉淡妆，露华鲜映春晓。浅颦轻笑。真物外，一种闲花风调。可待合欢翠被，不见忘忧芳草。拥膝浑忘羞，回身就郎抱。两点灵犀心颠倒。 
<p>    念乐事稀逢，归期须早。五云闻道。星桥畔、油壁车迎苏小。引领西陵自远，摧手东山偕老。殷勤制、双凤新声，定情永为好。 
<p>
<br>拥鼻吟（吴音子）
<p>    别酒初销。怃然弭棹蒹葭浦。回首不见高城，青楼更何许。大め轲峨，越商巴贾。万恨龙钟，篷下对语。 
<p>    指征路。山缺处，孤烟起，历历闻津鼓。江豚吹浪，晚来风转夜深雨。拥鼻微吟，断肠新句。粉碧罗笺，封泪寄与。 
<p>
<br>思越人
<p>    京口瓜洲记梦间。朱扉犹映花关。东风太是无情思，不许扁舟兴尽还。 
<p>    春水漫，夕阳闲。乌樯几转绿杨湾。红尘十里扬州过，更上迷楼一借山。 
<p>
<br>清平乐（三之一）
<p>    吴波不动。四际晴山拥。载酒一尊谁与共。回首江湖旧梦。 
<p>    长霾苤椴青篷。舻声鸦轧征鸿。泪□镂檀香枕，醉眠摇□春风。 
<p>
<br>清平乐（三之二）
<p>    宋邻东畔。明月关深院。玉指金徽调旧怨。楚客归心欲断。 
<p>    城隅芳草初春。佳期重约临分。丽句漫题双带，也愁系住行云。 
<p>
<br>清平乐（三之三）
<p>    厌厌别酒。更执纤纤手。指似归期庭下柳。一叶西风前后。 
<p>    无端不系孤舟。载将多少离愁。又是十分明月，照人两处登楼。 
<p>
<br>木兰花（二之一）
<p>    嫣然何啻千金价。意远态闲难入画。更无方便只尊前，说尽牵情多少话。 
<p>    别来乐事经春罢。枉度佳春抛好夜。如今触绪易销魂，最是不堪风月下。 
<p>
<br>木兰花（二之一）
<p>    朝来著眼沙头认。五两竿摇风色顺。佳期学取弄潮儿。人纵无情潮有信。 
<p>    纷纷花雨红成阵。冷酒青梅寒食近。漫将江水比闲愁，水尽江头愁不尽。 
<p>
<br>减字木兰花（四之一）
<p>    春容秀润。二十四番花有信。鸾镜佳人。得得浓妆样样新。 
<p>    情无远近。水阔山长分不尽。一断音尘。泪眼花前只见春。 
<p>
<br>减字木兰花（四之二）
<p>    闲情减旧。无奈伤春能作瘦。桂楫兰舟。几送人归我滞留。 
<p>    西门官柳。满把青青临别手。谁共登楼。分取烟波一段愁。 
<p>
<br>减字木兰花（四之三）
<p>    南园清夜。临水朱阑垂柳下。从坐莲花。潋滟觥船泛露华。 
<p>    酒阑歌罢。双□前愁东去也。回想人家。芳草平桥一径斜。 
<p>
<br>减字木兰花（四之四）
<p>    多情多病。万斛闲愁量有剩。一顾倾城。惟觉尊前笑不成。 
<p>    探香幽径。好住东风谁主领。多谢流莺。欲别频啼四五声。 
<p>
<br>摊破木兰花（二之一）
<p>    南浦东风落暮潮。祓禊人归，相并兰桡。回身昵语不胜娇。犹碍华灯，扇影频摇。 
<p>    重泛青翰顿寂寥。魂断高城手漫招。佳期应待鹊成桥。为问行云，谁伴朝朝。 
<p>
<br>摊破木兰花（二之二）
<p>    芳草裙腰一尺围。粉郎香润，轻洒蔷薇。为嫌风日下楼稀。杨柳青阴，深闭朱扉。 
<p>    枉是尊前调玉徽。彩鸾何事逐鸡飞。楚台赋客莫相违。留住行云，好待郎归。 
<p>
<br>南乡子（二之一）
<p>    秋半雨凉天。望后清蟾未破圆。二十四桥游冶处，留连。携手娇饶步步莲。 
<p>    眉宇有余妍。初破瓜时正妙年。玉局弹棋无限意，缠绵。肠断吴蚕两处眠。 
<p>
<br>南乡子（二之二）
<p>    柳岸舣兰舟。更结东山谢氏游。红泪清歌催落景，回头。□出尊前一段愁。 
<p>    东水漫西流。谁道行云肯驻留。无限鲜飙吹芷若，汀洲。生羡鸳鸯得自由。 
<p>
<br>临江仙
<p>    暂假临淮东道主，每逃歌舞华筵。经年未办买山钱。筋骸难强，久坐沐猴禅。 
<p>    行拥一舟称浪士，五湖春水如天。越人相顾足嫣然。何须绣被，来伴拥蓑眠。 
<p>
<br>罗敷歌（丑奴儿）
<p>    东山未办终焉计，聊尔西来。花苑平台。倦客登临第几回。 
<p>    连延复道通驰道，十二门开。车马尘埃。怅望江南雪后梅。 
<p>
<br>点绛唇
<p>    一幅霜绡，麝煤熏腻纹丝缕。掩妆无语。的是销凝处。 
<p>    薄暮兰桡，漾下苹花渚。风留住。绿杨归路。燕子西飞去。 
<p>
<br>南歌子（二之一）
<p>    绣幕深朱户，熏炉小象床。扶肩醉被冒明。绣履可怜分破、两鸳鸯。 
<p>    梦枕初回雨、啼钿半□妆。一钩月渡横塘。谁认凌波微步、袜尘香。 
<p>
<br>南歌子（二之二）
<p>    心蹙黄金缕，梢垂白玉团。孤芳不怕雪霜寒。先向百花头上、探春□。 
<p>    傍水添清韵，横墙露粉颜。夜来和月起凭阑。认得暗香微度、有无间。 
<p>
<br>小重山
<p>    一叶西风生嫩凉。彩舟旗影动，背斜阳。溪流几曲似回肠。高城远，今夜为谁长。 
<p>    正节号清狂。苎萝标韵美，倚新妆。月华歌调转清商。尊酒畔，好住伴刘郎。 
<p>
<br>清平乐（二之一）
<p>    林皋叶脱。楼下清江阔。船里琵琶捍拨。弹断么弦再抹。 
<p>    夜潮洲渚生寒。城头星斗阑干。忍话旧游新梦，三千里外长安。 
<p>
<br>清平乐（二之二）
<p>    沈侯销瘦。八咏新题就。惆怅酒醒兼梦后。带眼如何复旧。 
<p>    几时一叶兰舟。画桡鸦轧东流。新市小桥西畔，有人长倚妆楼。 
<p>
<br>木兰花
<p>    罗襟粉汗和香拧Ｏ酥噶艉酆煲荒怼＠胪ぴ俨泛匣镀冢寻见石榴双翠叶。 
<p>    危楼欲上危肠怯。纵得鸾胶难寸接。西风燕子会来时，好付小笺封泪帖。 
<p>
<br>玉连环（一落索）
<p>    别酒更添红粉泪。促成愁醉。相逢浅笑合微吟，撩惹到、缠绵地。 
<p>    花下解携重附耳。佳期深记。青翰舟稳绣衾香，谁禁断、东流水。 
<p>
<br>惜奴娇
<p>    玉立佳人，韵不减、吴苏小。赋深情、华年韵妙。叠鼓新歌，最能作、江南调。缥缈。似阳台。娇云弄晓。 
<p>    有客临风，梦后拟、池塘草。竟装怀、□愁多少。绿绮芳尊，映花月、东山道。正要。个卿卿、嫣然一笑。 
<p>
<br>蓦山溪
<p>    画桥流水，宛是南州路。转柁绿杨湾，恍然间、青楼旧处。回肠断尽，犹剩尔多愁，记新声，怀昵语。依约对眉宇。 
<p>    袜罗香在，只欠莲随步。无物比朝云，恨难续、高唐后赋。迢遥此夜，泪枕不成眠，月侵窗，灯映户。应见可怜许。 
<p>
<br>西江月
<p>    携手看花深径，扶肩待月斜廊。临分少伫已伥伥。此段不堪回想。 
<p>    欲寄书如天远，难销夜似年长。小窗风雨碎人肠。更在孤舟枕上。 
<p>
<br>摊破木兰花
<p>    桂叶眉丛恨自成。锦瑟弦调，双凤和鸣。钗梁玉胜挂兰缨。帘影沈沈，月堕参横。 
<p>    屏护文茵翠织成。摘佩牵裾，燕样腰轻。清溪百曲可怜生。大抵新欢，此夜□情。 
<p>
<br>点绛唇
<p>    十二层楼，梦回缥缈非烟里。此情何寄。赖尔荆江水。 
<p>    莫谓东君，触处逢桃李。留深意。温柔乡里。自有终焉计。 
<p>
<br>诉衷情（二之一）
<p>    不堪回首卧云乡。羁宦负清狂。年来镜湖风月，鱼鸟两相忘。 
<p>    秦塞险，楚山苍。更斜阳，画桥流水，曾见扁舟，几度刘郎。 
<p>
<br>诉衷情（二之二）
<p>    半销檀粉睡痕新。背镜照樱唇。临风再歌团扇，深意属何人。 
<p>    轻调笑，浅凝颦。认情亲。最难堪酒，似不胜情，依样伤春。 
<p>
<br>怨三三
<p>    玉津春水如蓝。宫柳毵毵。桥上东风侧帽檐。记佳节、约是重三。 
<p>    飞楼十二珠帘。恨不贮、当年彩蟾。对构雨廉纤。愁随芳草，绿遍江南。 
<p>
<br>醉春风
<p>    楼外屏山秀。凭阑新梦后。归云何许误心期，候候候。到陇梅花，渡江桃叶，断魂招手。 
<p>    楚制汗衫旧。啼妆曾枕袖。东阳咏罢不胜情，瘦瘦瘦。隋岸伤离，渭城怀远，一枝烟柳。 
<p>
<br>忆秦娥（三之一）
<p>    晓朦胧。前溪百鸟啼匆匆。啼匆匆。凌波人去，拜月楼空。 
<p>    去年今日东门东。鲜妆辉映桃花红。桃花红。吹开吹落，一任东风。 
<p>
<br>忆秦娥（三之二）
<p>    风惊幕。灯前细雨檐花落。檐花落。玉台清镜，泪淹妆薄。 
<p>    良时不再须行乐。王孙莫负东城约。东城约。一分春色，为君留著。 
<p>
<br>忆秦娥（三之三）
<p>    著春衫、玉鞭鞭马南城南。南城南。柔条芳草，留驻金衔。 
<p>    粉娥采叶供新蚕。蚕饥略许携纤纤。携纤纤。湔裙淇上，更待初三。 
<p>
<br>河满子
<p>    每恨相逢薄处，可怜欲去迟回。犹记新声团扇□，殷勤再引余杯。为问依依杨柳，秋风好住章台。 
<p>    疏雨忽随云断，斜阳却送潮回。桃叶青山长在眼，几时双楫迎来。如待碧阑红药，一年两度花开。 
<p>
<br>御街行（别东山）
<p>    松门石路秋风扫。似不许、飞尘到。双携纤手别烟萝，红粉清泉相照。几声歌管，正须陶写，翻作伤心调。 
<p>    岩阴暝色归云悄。恨易失、千金笑。更逢何物可忘忧，为谢江南芳草。断桥孤驿，冷云黄叶，相见长安道。 
<p>
<br>连理枝
<p>    绣幌闲眼晓。处处闻啼鸟。枕上无情，斜风横雨，落花多少。想灞桥、春色老于人，恁江南梦杳。 
<p>    往事今何道。聊咏池塘草。怀县年来，萧萧壮发，可堪频照。赖醉乡、佳境许徜徉，惜归欤不早。 
<p>
<br>金凤钩
<p>    江南又叹流寓。指芳物、伴人迟暮。搅晴风絮。弄寒烟雨。春去更无寻处。 
<p>    石城楼观青霞举。想艇子、寄谁容与。断云荆渚。限潮湓浦。不见莫愁归路。 
<p>
<br>芳洲泊（踏莎行）
<p>    露叶栖萤，风枝袅鹊。水堂离燕褰珠箔。一声横玉吹流云，厌厌凉月西南落。 
<p>    江际吴边，山侵楚角。兰桡明夜芳洲泊。殷勤留语采香人，清尊不负黄花约。 
<p>
<br>水调歌头
<p>    彼美吴姝唱，繁会阖闾邦。千坊万井、斜桥曲水小轩窗。缥缈关山台观。罗绮云烟相半。金石压拮病３招哦归虏，黑自死心降。 
<p>    范夫子，高标韵，秀眉庞。功成长往、有人同载世无双。物外聊从吾好。赖尔工颦妍笑。伴醉玉连缸。尽任扁舟路，风雨卷秋江。 
<p>
<br>摊破浣溪沙
<p>    曲磴斜阑出翠微。西州回首思依依。风物宛然长在眼，只人非。 
<p>    绿树隔巢黄鸟并，沧洲带雨白鸥飞。多谢子规啼劝我，不如归。 
<p>
<br>江南曲（踏莎行・三之一）
<p>    蝉韵清弦，溪横翠e。翩翩彩o帆开幅。黄帘绛幕掩香风，当筵粲粲人如玉。 
<p>    浅黛凝愁，明波转瞩。兰情似怨临行促。不辞寸断九回肠，殷勤更唱江南曲。 
<p>
<br>江南曲（潇潇雨・三之二）
<p>    鸦轧齐桡，□冬叠鼓。浮骖晚下金牛渚。莫愁应自有愁时，篷窗今夜潇潇雨。 
<p>    杜若芳洲。芙蓉别浦。依依艳笑逢迎处。随潮风自石城来，潮回好寄人传语。 
<p>
<br>江南曲（度新声・三之三）
<p>    小苑浴兰，微波寄叶。石城回首山重沓。绮窗烟雨梦佳期，飞霞艇子雕檀楫。 
<p>    楼迥披襟，廊长响选９┏铟暝旅夹奶。紫箫闲捻度新声，有人偷倚阑干掏。 
<p>
<br>楼下柳（天香）
<p>    满马京□，装怀春思，翩然笑度江南。白鹭芳洲，青蟾雕舰，胜游三月初三。舞裙溅水，浴兰佩、绿梁纤纤。归路要同步障，迎风会卷珠帘。 
<p>    离觞未容半酣。恨乌樯、已张轻帆。秋鬓重来淮上，几换新蟾。楼下会看细柳，正摇落清霜拂画檐。树犹如此，人何以堪。 
<p>
<br>吴门柳（渔家傲・二之一）
<p>    窈窕盘门西转路。残阳映带青山暮。最是长杨攀折苦。堪怜许。清霜翦断和烟缕。 
<p>    春水归期端不负。依依照影临南浦。留取木兰舟少住。无风雨。黄昏月上潮平去。 
<p>
<br>吴门柳（游仙咏・二之二）
<p>    啸度万松千步岭。钱湖门外非尘境。见底碧漪如眼净。岚光映。镜屏百曲新磨莹。 
<p>    好月为人重破暝。云头艳艳开金饼。传语桂娥应耐静。堪乘兴。尊前听我游仙咏。 
<p>
<br>雁后归（临江仙人日席上作・三之一）
<p>    巧翦合欢罗胜子，钗头春意翩翩。艳歌浅拜笑嫣然。愿郎宜此酒。行乐驻华年。 
<p>    未是文园多病客，幽襟凄断堪怜。旧游梦挂碧云边。人归落雁后，思发在花前。 
<p>
<br>雁后归（想娉婷・三之二）
<p>    鸦背夕阳山映断，绿杨风扫津亭。月生河影带疏星。青松巢白鸟，深竹逗流萤。 
<p>    隔水彩舟然绛蜡，碧窗想见娉婷。浴兰熏麝助芳馨。湘弦弹未半，凄怨不堪听。 
<p>
<br>雁后归（采莲回・三之三）
<p>    翡翠楼高帘幕薄，温家小玉妆台。画眉难称怯人催。羞从面色起，娇逐语声来。 
<p>    门外木兰花艇子，垂杨风扫纤埃。平湖一镜绿萍开。缓歌轻调笑，薄暮采莲回。 
<p>
<br>鸳鸯梦（临江仙）
<p>    午醉厌厌醒自晚，鸳鸯春梦初惊。闲花深院听啼莺。斜阳如有意，偏傍小窗明。 
<p>    莫倚雕阑怀往事，吴山楚水纵横。多情人奈物无情。闲愁朝复暮，相应两潮生。 
<p>
<br>念彩云（夜游宫）
<p>    流水苍山带廓。寻尘迹、宛然如昨。犹记黄花携手约。误重来，小庭花，空自落。 
<p>    不怨兰情薄。可怜许、彩云漂泊。紫燕西飞书漫托。碧城中，几青楼，垂画幕。 
<p>
<br>烛影摇红
<p>    波影翻帘，泪痕凝蜡青山馆。故人千里念佳期，襟佩如相款。 
<p>    惆怅更长梦短。但衾枕、余芬剩暖。半窗斜月，照人肠断，啼乌不管。 
<p>
<br>小重山
<p>    花院深疑无路通。碧纱窗影下，玉芙蓉。当时偏恨五更钟。分携处，斜月小帘栊。 
<p>    楚梦冷沈踪。一双金缕枕，半床空。画桥临水凤城东。楼前柳，憔悴几秋风。 
<p>
<br>绿头鸭
<p>    玉人家，画楼珠箔临津。托微风、彩箫流怨，断肠马上曾闻。燕堂开、艳妆丛里，调琴思、认歌颦。麝蜡烟浓，玉莲漏短，更衣不待酒初醺。绣屏掩、枕鸳相就，香气渐暾暾。回廊影，疏钟淡月，几许销魂。 
<p>    翠钗分、银笺封泪，舞鞋从此生尘。住兰舟、载将离恨，转南浦、背西曛。记取明年，蔷薇谢后，佳期应未误行云。凤城远，楚梅香嫩，先寄一枝春。青门外，只凭芳草，寻记郎君。 
<p>
<br>减字浣溪沙（十五之一）
<p>    秋水斜阳演漾金。远山隐隐隔平林。几家村落几声砧。 
<p>    记得西楼凝醉眼，昔年风物似如今。只无人与共登临。 
<p>
<br>减字浣溪沙（十五之二）
<p>    三扇屏山匝象床。背灯偷解素罗裳。粉肌和汗自生香。 
<p>    易失旧欢劳蝶梦，难禁新恨费鸾肠。今宵风月两相忘。 
<p>
<br>减字浣溪沙（十五之三）
<p>    鼓动城头啼暮鸦。过云时送雨些些。嫩凉如水透窗纱。 
<p>    弄影西厢侵户月，分香东畔拂墙花。此时相望抵天涯。 
<p>
<br>减字浣溪沙（十五之四）
<p>    烟柳春梢蘸晕黄。井阑风绰小桃香。觉时帘幕又斜阳。 
<p>    望处定无千里眼，断来能有几回肠。少年禁取恁凄凉。 
<p>
<br>减字浣溪沙（十五之五）
<p>    梦想西池辇路边。玉鞍骄马小辎Z。春风十里斗婵娟。 
<p>    临水登山漂泊地，落花中酒寂廖天。个般情味已三年。 
<p>
<br>减字浣溪沙（十五之六）
<p>    莲烛啼痕怨漏长。吟蛩随月到回廊。一屏烟景画潇湘。 
<p>    连夜断无行雨梦，隔年犹有著人香。此情须信是难忘。 
<p>
<br>减字浣溪沙（十五之七）
<p>    闲把琵琶旧谱寻。四弦声怨却沈吟。燕飞人静画堂深。 
<p>    欹枕有时成雨梦，隔帘无处说春心。一从灯夜到如今。 
<p>
<br>减字浣溪沙（十五之八）
<p>    鹦鹉无言理翠襟。杏花零落昼阴阴。画桥流水半篙深。 
<p>    芳径与谁寻斗草，绣床终日罢拈针。小笺香管写春心。 
<p>
<br>减字浣溪沙（十五之九）
<p>    鹦鹉惊人促下帘。碧纱如雾隔香奁。雪儿窥镜晚蛾纤。 
<p>    乌鹊桥边河络角，鸳鸯楼外月西南。门前嘶马弄金衔。 
<p>
<br>减字浣溪沙（十五之十）
<p>    宫锦袍熏水麝香。越纱裙染郁金黄。薄罗依约见明妆。 
<p>    绣陌不逢携手伴，绿窗谁是画眉郎。春风十里断人肠。 
<p>
<br>减字浣溪沙（十五之十一）
<p>    青翰舟中祓禊筵。粉娥窥影两神仙。酒阑飞去作非烟。 
<p>    重访旧游人不见，雨荷风蓼夕阳天。折花临水思茫然。 
<p>
<br>减字浣溪沙（十五之十二）
<p>    浮动花钗影鬓烟。浅妆浓笑有余妍。酒醺檀点语凭肩。 
<p>    留不住时分钿镜，旧曾行处失金莲。碧云芳草恨年年。 
<p>
<br>减字浣溪沙（十五之十三）
<p>    两点春山一寸波。当筵娇甚不成歌。动人情态可须多。 
<p>    金井露寒风下叶，画桥云断月侵河。厌厌此夜奈愁何。 
<p>
<br>减字浣溪沙（十五之十四）
<p>    清浅陂塘藕叶干。细风疏雨鹭鸶寒。半垂帘幕倚阑干。 
<p>    惆怅窃香人不见，几回憔悴后庭兰。行云可是渡江难。 
<p>
<br>减字浣溪沙（十五之十五）
<p>    楼角初销一缕霞。淡黄杨柳暗栖鸦。玉人和月摘梅花。 
<p>    笑捻粉香归洞户，更垂帘幕护窗纱。东风寒似夜来些。 
<p>
<br>琴调相思引
<p>    团扇单衣杨柳陌。花似春风□无迹。赖白玉香奁供粉泽。借秀色。添春色。借秀色。添春色。 
<p>    云幕华灯张绮席。半醉客。留醒客。半醉客。留醒客。渐促膝倾鬟琴差拍。问此夕。知何夕。问此夕。知何夕。 
<p>
<br>天门谣
<p>    牛渚天门险。限南北、七雄豪占。清雾敛。与闲人登览。 
<p>    待月上潮平波滟滟。塞管轻吹新阿滥。风满槛。历历数、西州更点。 
<p>
<br>献金杯
<p>    风软香迟，花深漏短。可怜宵、画堂春半。碧纱窗影，卷帐蜡灯红，鸳枕畔。密写乌丝一段。 
<p>    采苹溪晚。拾翠沙空，尽愁倚、梦云飞观。木兰艇子，几日渡江来，心目断。桃叶青山隔岸。 
<p>
<br>清平乐
<p>    阴晴未定。薄日烘云影。临水牛门花一径。尽日鸟啼人静。 
<p>    厌厌几许春情。可怜老去兰成。看取镊残双鬓，不随芳草重生。 
<p>
<br>清平乐
<p>    小桃初谢。双燕还来也。记得年时寒食下。紫陌青门游冶。 
<p>    楚城满目春华。可堪游子思家。惟有夜来归梦，不知身在天涯。 
<p>
<br>摊破浣溪沙
<p>    湖上秋深藕叶黄。清霜销瘦损垂杨。洲嘴沙斜照暖，睡鸳鸯。 
<p>    红粉莲娃何处在，西风不为管余香。今夜月明闻水调，断人肠。 
<p>
<br>摊破浣溪沙
<p>    双凤箫声隔彩霞。朱门深闭七香车。何处探春寻旧约，谢娘家。 
<p>    旖旎细风飘水麝，玲珑残雪浸山茶。饮罢西厢帘影外，玉蟾斜。 
<p>
<br>惜双双
<p>    皎镜平湖三十里。碧玉山围四际。莲荡香风里。彩鸳鸯觉双飞起。 
<p>    明月多情随柁尾。偏照空床翠被。回首笙歌地。醉更衣处长相记。 
<p>
<br>思越人
<p>    紫府东风放夜时。步莲李伴人归。五更钟动笙歌散，十里月明灯火稀。 
<p>    香苒苒，梦依依。天涯寒尽减春衣。凤凰城阙知何处，寥落星河一雁飞。 
<p>
<br>思越人
<p>    怊怅离亭断彩襟。碧云明月两关心。几行书尾情何限，一尺裙腰瘦不禁。 
<p>    遥夜半，曲房深。有时昵语话如今。侵窗冷雨灯生晕，泪湿罗笺楚调吟。 
<p>
<br>鹤冲天
<p>    冬冬鼓动，花外沈残漏。华月万枝灯，还清昼。广陌衣香度，飞盖影、相先后。个处频回首。锦坊西去，期约武陵溪口。 
<p>    当时早恨欢难偶。可堪流浪远，分携久。小畹兰英在，轻付与、何人手。不似长亭柳。舞风眠雨，伴我一春销瘦。 
<p>
<br>小重山
<p>    飘径梅英雪未融。芳菲消息到，杳梢红。隔年欢事水西东。凝思久，不语坐书空。 
<p>    回想夹城中。彩山箫鼓沸，绮罗丛。钿轮珠网玉花骢。香陌上，谁与斗春风。 
<p>
<br>六州歌头
<p>    少年侠气，交结五都雄。肝胆洞。毛发耸。立谈中。死生同。一诺千金重。推翘勇。矜豪纵。轻盖拥。联飞。斗城东。轰饮酒垆，春色浮寒瓮。吸海垂虹。闲呼鹰嗾犬，白羽摘雕弓。狡穴俄空。乐匆匆。 
<p>    似黄粱梦。辞丹凤。明月共。漾孤篷。官FA24从。怀倥偬。落尘笼。簿书丛。i弁如云众。供粗用。忽奇功。笳鼓动。渔阳弄。思悲翁。不请长缨，系取天骄种。剑吼西风。恨登山临水，手寄七弦桐。目送归鸿。 
<p>
<br>浣溪沙
<p>    翠e参差拂水风。暖云如絮扑低空。丽人波脸觉春融。 
<p>    缨挂宝钗初促席，檀膏微注玉杯红。芳醪何似此情浓。 
<p>
<br>浣溪沙
<p>    云母窗前歇绣针。低鬟凝思坐调琴。玉纤纤按十三金。 
<p>    归卧文园犹带酒。柳花飞度画堂阴。只凭双燕话春心。 
<p>
<br>浣溪沙
<p>    叠鼓新歌百样娇。铜丸玉腕促云谣。揭穿飞瓦雹声焦。 
<p>    九曲池边杨柳陌，香轮轧轧马萧萧。细风妆面酒痕销。 
<p>
<br>江城子
<p>    麝熏微度绣芙容。翠衾重。画堂空。前夜偷期，相见却匆匆。心事两知处问，依约是，梦中逢。 
<p>    坐疑行听竹窗风。出帘栊。杳无踪。已过黄昏，才动寺楼钟。暮雨不来春又去，花满地，月朦胧。 
<p>
<br>浪淘沙
<p>    一叶忽惊秋。分付东流。殷勤为过白苹洲。洲上小楼帘半卷，应认归舟。 
<p>    回首恋朋游。迹去心留。歌尘萧散梦云收。惟有尊前曾见月，相伴人愁。 
<p>
<br>木兰花
<p>    佩环声认腰肢软。风里麝熏知近远。此身常羡玉妆台，得见晓来梳画面。 
<p>    回廊几步通深院。一桁绣衣帘不卷。酒阑歌罢欲黄昏，肠断归巢双燕燕。 
<p>
<br>木兰花
<p>    银簧雁柱香檀拨。镂板三声催细抹。舞腰轻怯绛裙长，羞按筑球花十八。 
<p>    东城柳岸匆匆发。画舫一篙烟水阔。可怜单枕欲眠时，还见尊前前夜月。 
<p>
<br>蝶恋花
<p>    小院朱扉开一扇。内样新妆，镜里分明见。眉晕半深唇注浅。朵云冠子偏宜面。 
<p>    被掩芙蓉熏麝煎。帘影沈沈，只有双飞燕。心事向人犹译铩Ｇ坷创跋卵罢胂摺 
<p>
<br>石州引
<p>    薄雨初寒，斜照弄晴，春意空阔。长亭柳色才黄，远客一枝先折。烟横水际，映带几点归鸦，东风销尽龙沙雪。还记出关来，恰而今时节。 
<p>    将发。画楼芳酒，红泪清歌，顿成轻别。已是经年，杳杳音尘多绝。欲知方寸，共有几许清愁，芭蕉不展丁香结。枉望断天涯，两厌厌风月。 
<p>
<br>减字木兰花
<p>    簪花照镜。客鬓萧萧都不整。拟倩东□。化作尊前入梦云。 
<p>    风香月影。信是瑶台清夜永。深闭重门。牵绊刘郎别后魂。 
<p>
<br>凤栖梧
<p>    为问宛溪桥畔柳。拂水倡条，几赠行人手。一样叶眉偏解皱。白绵飞尽因谁瘦。 
<p>    今日离亭还对酒。唱断青青，好去休回首。美荫向人疏似旧。何须更待秋风后。 
<p>
<br>南柯子（别恨）
<p>    斗酒才供泪，扁舟只载愁。画桥青柳小朱楼。犹记出城车马、为迟留。 
<p>    有恨花空委，无情水自流。河阳新鬓尽禁秋。萧散楚云巫雨、此生休。 
<p>
<br>望湘人（春思）
<p>    厌莺声到枕，花气动帘，醉魂愁梦相半。被惜余薰，带惊剩眼。几许伤春晚。泪竹痕鲜，佩兰香老，湘天浓暖。记小江、风月佳时，屡约非烟游伴。 
<p>    须信鸾弦易断。奈云和再鼓，曲终人远。认罗袜无踪，旧处弄波清浅。青翰棹舣，白苹洲畔。尽目临皋飞观。不解寄、一字相思，幸有归来双燕。 
<p>
<br>谒金门
<p>    前遍，润一横字，已续二十五字写之云 
<p>    杨花落。燕子横穿朱阁。常恨春醪如水薄。闲愁无处著。 
<p>    绿野带江山络角。桃叶参差前约。历历短樯沙外泊。东风晚来恶。 
<p>
<br>蝶恋花（改徐冠卿词）
<p>    几许伤春春复暮。杨柳清阴，偏碍游丝度。天际小山桃叶步。白头花满湔裙处。 
<p>    竟日微吟长短句。帘影灯昏，心寄胡琴语。数点雨声风约住。朦胧淡月云来去。 
<p>
<br>小梅花
<p>    思前别。记时节。美人颜色如花发。美人归。天一涯。娟娟娥，三五满还亏。翠眉蝉鬓生离诀。遥望青楼心欲绝。梦中寻。卧巫云。觉来珠泪，滴向湘水深。 
<p>    愁无已。奏绿绮。历历高山与流水。妙通神。绝知音。不知暮雨朝云、何山岑。相思无计堪相比。珠箔雕阑几千里。漏将分。月窗明。一夜梅花忽开、疑是君。 
<p>
<br>天门谣
<p>    牛诸天门险，限南北七豪雄占。清雾敛，与闲人登览。 
<p>    待月上潮平波滟滟。塞管轻软新阿滥。风满槛，历历数西州更点。 
<p>
<br>新念别
<p>    湖上兰舟暮发。扬州梦断灯明灭。想见琼花开似雪。帽檐香，玉纤纤，曾为折。 
<p>    渔管吹还咽。问何意、煎人愁绝。江北江南新念别。掩芳尊，与谁同，今夜月。 
<p>
<br>谒金门
<p>    溪声急。无数落花漂出。燕子分泥蜂酿蜜。迟迟艳风日。 
<p>    须信芳菲随失。况复佳期难必。拟把此情书万一。愁多翻阁笔。 
<p>
<br>减字木兰花
<p>    冷香浮动。望处欲生胡蝶梦。晓日o。愁见凝酥暖渐融。 
<p>    鼓催歌送。芳酒一尊谁与共。寂寞墙东。门掩黄昏满院风。 
<p>
<br>摊破浣溪沙
<p>    锦鞯朱弦瑟瑟徽。玉纤新拟凤双飞。缥缈烛烟花暮暗，就更衣。 
<p>    约略整环钗影动，迟回顾步佩声微。宛是春风胡蝶舞，带香归。
<hr>
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>
