<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：贺铸词选</title>
</head>
<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>

<p align="center">贺铸词选<br>
</p>
<p align="left"><a href="hezhu.htm#1">青玉案</a> <a href="hezhu.htm#2">芳心苦</a>      
<a href="hezhu.htm#3">临江仙 鸳鸯梦</a> <a href="hezhu.htm#4">鹧鸪天 半死桐</a> <a href="hezhu.htm#5">清平乐</a>      
<a href="hezhu.htm#6">减字木兰花</a> <a href="hezhu.htm#7">减字浣溪沙</a> <a href="hezhu.htm#8">更漏子      
独倚楼</a>&nbsp; <a href="hezhu.htm#9">减字浣溪沙</a> &nbsp;<a href="hezhu.htm#10"><br>
减字浣溪沙</a>     
<a href="hezhu.htm#11">生查子 愁风月</a> <a href="hezhu.htm#12">减字浣溪沙</a> <a href="hezhu.htm#13">点绛唇</a>      
<a href="hezhu.htm#14">梦江南 太平时</a> <a href="hezhu.htm#15">减字浣溪沙 天门谣</a>      
<a href="hezhu.htm#16">捣练子 夜捣衣</a> <a href="hezhu.htm#17">捣练子 杵声齐</a> &nbsp; <a href="hezhu.htm#18"><br> 
捣练子      
夜如年</a> <a href="hezhu.htm#19">捣练子 剪征袍</a> <a href="hezhu.htm#20">捣练子      
望书归</a> <a href="hezhu.htm#21">唤春愁</a> <a href="hezhu.htm#22">忆秦娥</a> <a href="hezhu.htm#23">子夜歌</a>      
<a href="hezhu.htm#24">采桑子</a> <a href="hezhu.htm#25">菩萨蛮</a> <a href="hezhu.htm#26">菩萨蛮</a>      
<a href="hezhu.htm#27">忆秦娥</a> <a href="hezhu.htm#28">清平乐</a> <a href="hezhu.htm#29">石州引</a>      
&nbsp;     
<a href="hezhu.htm#30"><br> 
六幺令 宛溪柳</a> <a href="hezhu.htm#31">小梅花</a> <a href="hezhu.htm#32">六州歌头</a>      
<a href="hezhu.htm#33">薄幸</a> <a href="hezhu.htm#34">感皇恩 人南渡</a> <a href="hezhu.htm#35">水调歌头      
台城游</a> <a href="hezhu.htm#36">小梅花 行路难</a> <a href="hezhu.htm#37">醉厌厌</a> <a href="hezhu.htm#38">晚云高</a>      
<a href="hezhu.htm#39">平阳兴</a> <a href="hezhu.htm#40">东阳叹</a> &nbsp; <a href="hezhu.htm#41"><br> 
于飞乐</a>     
<a href="hezhu.htm#42">鹤冲天</a> <a href="hezhu.htm#43">浪淘沙</a> <a href="hezhu.htm#44">减字木兰花      
思越人</a> <a href="hezhu.htm#45">摊破浣溪沙</a> <a href="hezhu.htm#46">清平乐</a> <a href="hezhu.htm#47">夜游宫</a>      
<a href="hezhu.htm#48">念彩云</a> <a href="hezhu.htm#49">烛影摇红</a> <a href="hezhu.htm#50">小重山</a>      
</p>      
<hr>      
<p><a name="1"></a>青玉案<p>      
凌波不过横塘路，但目送、芳尘去。锦瑟华年谁与度？<br>     
月桥花榭，琐窗朱户，只有春知处。<p>     
飞云冉冉蘅皋暮，彩笔新题断肠句。试问闲愁都几许？<br>     
一川烟草，满城风絮，梅子黄时雨。</p>     
<p><br>     
<a name="2"></a>芳心苦 <p>     
杨柳回塘，鸳鸯别浦，绿萍涨断莲舟路。断无蜂蝶慕幽香，红衣脱尽芳心苦。<p>     
返照迎潮，行云带雨，依依似与骚人语：当年不肯嫁春风，无端却被秋风误！<p>     
</p>     
<p><a name="3"></a>临江仙 鸳鸯梦<p>      
午醉厌厌醒自晚，鸳鸯春梦初惊。闲花深院听啼莺。<br>      
斜阳如有意，偏傍小窗明。<p>      
莫倚雕阑怀往事，吴山楚水纵横。多情人奈物无情。<br>      
闲愁朝复暮，相应两潮生。</p>      
<p><br>      
<a name="4"></a>鹧鸪天 半死桐<p>      
重过阊门万事非，同来何事不同归？梧桐半死清霜后，头白鸳鸯失伴飞。<p>      
原上草，露初，旧栖新垅雨依依。空床卧听南窗雨，谁复挑灯夜补衣！<br>      
</p>      
<p><br>      
<a name="5"></a>清平乐<p>      
阴晴未定，薄日烘云影。临水牛门花一径，尽日鸟啼人静。<p>      
厌厌几许春情，可怜老去兰成。看取镊残双鬓，不随芳草重生。<br>      
</p>      
<p><a name="6"></a>减字木兰花<p>      
冷香浮动，望处欲生蝴蝶梦。晓日瞳o，愁见凝酥暖渐融。<p>      
鼓催歌送，芳酒一尊谁与共。寂寞墙东，门掩黄昏满院风。<p>      
</p>      
<p><a name="7"></a>减字浣溪沙<p>      
秋水斜阳演漾金      
远山隐隐隔平林      
几家村落几声砧。<p>      
记得西楼凝醉眼      
昔年风物似如今      
只无人与共登临。<br>      
</p>      
<p><a name="8"></a>更漏子 独倚楼 <p>      
上东门，门外柳，赠别每烦纤手。一叶落，几番秋，江南独倚楼。<p>      
曲阑干，凝伫久，薄幕更堪搔首！无际恨，见闲愁，侵寻天尽头。<br>      
</p>      
<p><br>      
<a name="9"></a>减字浣溪沙<p>      
鼓动城头啼暮鸦，过云时送雨些些，嫩凉如水透窗纱。<p>      
弄影西厢侵月户，分香东畔拂墙花，此时相望抵天涯。　<br>
</p>
<p><a name="10"></a>减字浣溪沙<p>
烟柳春梢蘸晕黄，并阑风绰小桃香，几时帘幕又斜阳。<p>
望处定无千里眼，断来能有几回肠？少年禁取恁凄凉！<p>
</p>
<p><a name="11"></a>・生查子 愁风月<br>      
风清月正圆，正是佳时节。不会长年来，处处愁风月。<p>      
心将熏麝焦，吟伴寒虫切。欲邃就床眠，解带翻成结。　<br>
</p>
<p><a name="12"></a>减字浣溪沙<p>
青翰舟中祓禊筵      
粉娥窥影两神仙。酒阑飞作非烟。<p>      
重访旧游人不见      
雨荷风蓼夕阳天。折花临水思茫然。<p>      
</p>      
<p><a name="13"></a>点绛唇<p>      
一幅霜绡，麝煤熏腻纹丝缕。掩妆无语，的是销凝处。<p>      
薄暮兰桡，漾下O花渚，风留住。绿杨归路，燕子西飞去。　<br>
</p>
<p><a name="14"></a>梦江南・太平时<p>
九曲池头三月三，柳毵毵。香尘扑马喷金衔，鸫荷馈<p>
苦笋鲥鱼乡味美，梦江南。阊门烟水晚风恬，落归帆。　<p>
</p>
<p><a name="15"></a>减字浣溪沙<p>
落日逢迎朱雀街，共乘青舫度秦淮，笑拈飞絮金钗。　<p>
洞户华灯归别馆，碧梧红叶掩萧斋，愿随明月入君怀。<br>
</p>
<p><a name="16"></a>天门谣<p>
牛渚天门险，限南北、七雄豪古。清雾敛，与闲人登览。<p>
待月上潮平波滟滟，塞管轻吹新阿滥。风满槛，历历数西州更点。　<p>
</p>
<p><a name="17"></a>捣练子。夜捣衣<p>
收锦字      
下鸳机      
净拂床砧夜捣衣。马上少年今健否？过瓜时见雁南归。<br>      
</p>      
<p><a name="18"></a>捣练子。杵声齐<p>      
砧面莹      
杵声齐      
捣就征衣泪墨题。寄到玉关应万里      
戍人犹在玉关西。<p>      
</p>      
<p><a name="19"></a>捣练子。夜如年<p>      
斜月下      
北风前      
万杵千砧捣欲穿。不为捣衣勤不睡      
破除今夜夜如年。<br>      
</p>      
<p><a name="20"></a>捣练子。剪征袍<p>      
抛练杵      
傍窗纱      
巧剪征袍斗出花。想见陇头长戍客      
授衣时节也思家。<br>      
</p>      
<p><br>      
<a name="21"></a>捣练子。望书归<p>      
边堠远      
置邮稀      
附与征衣衬铁衣。连夜不妨频梦见      
过年惟望得书归。<br>      
</p>      
<p><a name="22"></a>唤春愁<p>      
天与多情不自由      
占风流。云闲草远絮悠悠      
唤春愁。<p>      
试作小妆窥晚镜      
淡蛾羞。夕阳独倚水边楼      
认归舟。<p>      
</p>      
<p><a name="23"></a>忆秦娥。子夜歌<p>      
三更月      
中庭恰照梨花雪。梨花雪      
不胜凄断      
杜鹃啼血。<p>      
王孙何许音尘绝      
柔柔陌上吞声别。吞声别      
陇头流水      
替人呜咽。<br>      
</p>      
<p><a name="24"></a>采桑子<p>      
东亭南馆逢迎地      
几醉红裙。凄怨临分      
四叠&lt;阳关&gt;忍泪闻。<p>      
谁怜今夜篷窗雨      
何处渔村。酒冷灯昏      
不许愁人不断魂。<p>      
</p>      
<p><a name="25"></a>菩萨蛮<p>      
厌厌别酒商歌送      
萧萧凉叶秋声动。小泊画桥东      
孤舟月满篷。<p>      
高城遮短梦      
衾藉馀香拥。多谢五更风      
犹闻城里钟。</p>      
<p><br>      
<a name="26"></a>菩萨蛮<p>      
彩舟载得离愁动      
无端更借樵风送。波渺夕阳迟      
销魂不自持。<p>      
良宵谁与共？赖有窗间梦。可奈梦回时      
一番新别离。<p>      
</p>      
<p><a name="27"></a>忆秦娥<p>      
晓朦胧      
前溪百鸟啼匆匆。啼匆匆      
凌波人去      
拜月楼空。<p>      
去年今日东门东      
鲜妆辉映桃花红。桃花红      
吹开吹落      
一任东风。<br>      
</p>      
<p><a name="28"></a>清平乐<p>      
厌厌别酒      
更执纤纤手。指似归期庭下柳      
一叶西风前后。<p>      
无端不系孤舟      
载将多少离愁。又是十分明月      
照人两处登楼。<p>      
</p>      
<p><a name="29"></a>石州引<p>      
薄雨收寒，斜照弄晴，春意空阔。长亭柳蓓才黄，倚马何人先折？<br>      
烟横水漫，映带几点归鸿，平沙销尽龙荒雪。犹记出关来，恰如今时节。<p>      
将发，画楼芳酒，红泪清歌，便成轻别。回首经年，杳杳音尘都绝。<br>      
欲知方寸，共有几许新愁？芭蕉不展丁香结。憔悴一天涯，两厌厌风月。　＾<br>
</p>
<p><a name="30"></a>六幺令 宛溪柳<p>      
梦云萧散，帘卷画堂晓。残熏烬烛隐映，绮席金壶倒。尘送行鞭袅袅，醉指长安道。波平天渺，兰舟欲上，回首离愁满芳草。<p>      
已恨归期不早，枉负狂年少。无奈风月多情，此去应相笑。心记新声缥缈，翻是相思调。明年春杪，宛溪杨柳，依旧青青为谁好？　＾<br>
</p>
<p><a name="31"></a>小梅花<p>
思前别，记时节，美人颜色如花发。美人归，天一涯，娟娟娥三五满还亏。<br>
翠眉蝉鬓生离诀，遥望青楼心欲绝。梦中寻，卧巫云，觉来泪珠滴向湘水深。<p>
愁无己，奏绿绮，历历高山与流水。妙通神，绝知音，不知暮雨朝云何山岑？<br>
相思无计堪相比，珠箔雕阑几千里。漏将分，月窗明，一夜梅花忽开疑是君。<br>
</p>
<p><a name="32"></a>六州歌头<p>
少年侠气，交结五都雄。肝胆洞，毛发耸。立谈中，生死同，一诺千金重。<br>
推翘勇，矜豪纵，轻盖拥，联飞      
斗城东。轰饮酒垆，春色浮寒瓮。<br>      
吸海垂虹。闲呼鹰嗾犬，白羽摘雕弓，狡穴俄空　乐匆匆。<p>
似黄梁梦，辞丹凤；明月共，蒙孤篷。官冗从，怀倥偬，落尘笼，簿书丛。<br>
i弁如云众，共粗用，忽奇功。笳鼓动，渔阳弄，思悲翁，不请长缨，击取天骄种。<br>
剑吼西风。恨登山临水，手寄七弦桐，目送归鸿。　<p>
</p>
<p><a name="33"></a>薄幸<p>
艳真多态，更的的频回眄睐。便认得琴心相许，与写宜南双带。<br>
记画堂斜月朦胧，轻颦微笑娇无奈。便翡翠屏开，芙蓉帐掩，与把香罗偷解。<p>
自过了收灯后，都不见蹋青挑菜。几回凭双燕，丁宁深意，往来翻恨重帘凝。<br>
约何时再？正春浓酒暖，人闲画永无聊赖。厌厌睡起，犹有花梢日在。<br>
</p>
<p><a name="34"></a>感皇恩 人南渡・<p>      
兰芷满芳洲，游丝横路。罗袜尘生步。<br>      
迎顾，整鬟颦黛，脉脉两情难语。细风吹柳絮，人难渡。<p>      
回首旧游，山无重数。花底深朱户。何处？<br>      
半黄梅子，向晚一帘疏雨。断魂分付与，春将去。　<p>
</p>
<p><a name="35"></a>水调歌头 台城游<p>      
南国本萧洒，六代浸豪奢。台城游冶，擘笺能赋属宫娃。<br>      
云观登临清夏，璧月留连长夜，吟醉送年华。回首飞鸳瓦，却羡井中蛙。<p>      
访乌衣，成白社，不容车。旧时王谢，堂前双燕过谁家？<br>      
楼外河横斗挂，淮上潮平霜下，樯影落寒沙。商女篷窗罅，犹唱后庭花。<br>      
</p>      
<p><a name="36"></a>小梅花 行路难 <p>      
缚虎手，悬河口，车如鸡栖马如狗。白纶巾，扑黄尘，不知我辈可是蓬蒿人？<br>      
衰兰送客咸阳道，天若有情天亦老。作雷颠，不论钱，谁问旗亭美酒斗十千？<p>      
酌大斗，更为寿，青鬓常青古无有。笑嫣然，舞翩然，当垆素女十五语如弦。<br>      
遗音能记秋风曲，事去千年犹恨促。揽流光，系扶桑，争奈愁来一日却为长！<p>      
</p>      
<p><a name="37"></a>醉厌厌<p>      
疏雨池塘见，微风襟袖知。阴阴夏木啭黄鹂。何处飞来白鹭、立移时。<p>      
易醉扶头酒，难逢敌手棋。日长偏与睡相宜，睡起芭蕉叶上、自题诗。<br>      
</p>      
<p><a name="38"></a>晚云高<p>      
秋尽江南叶未凋，晚云高。青山隐隐水迢迢，接亭皋。<p>      
二十四桥明月夜，弭兰桡。玉人何处教吹箫，可怜宵。<p>      
</p>      
<p><a name="39"></a>平阳兴<p>      
凉叶辞风，流云卷雨。寥寥夜色沈钟鼓。谁调清管度新声，有人高卧平阳坞。<p>      
草暖沧洲，潮平别浦。双凫乘雁方容与。深藏华屋锁雕笼，此生乍可输鹦鹉。<br>      
</p>      
<p><a name="40"></a>东阳叹<p>      
流连狂乐恨景短，奈夕阳送晚。醉未成欢，醒来愁满眼。<p>      
东阳销瘦带展，望日下，旧游天远。泪洒春风，春风谁复管。<p>      
</p>      
<p><a name="41"></a>于飞乐<p>      
日薄云融，满城罗绮芳丛。一枝粉淡香浓，几销魂。<br>      
偏健羡、紫蝶黄蜂。繁华梦断，酒醒来，扫地春空。<p>      
武陵原、回头何处。情随流水无穷。寄两行清泪，想几许残红。<br>      
惜花人老，年年奈何，依旧东风。<br>      
</p>      
<p><a name="42"></a>鹤冲天<p>      
冬冬鼓动，花外沈残漏。华月万枝灯，还清昼。广陌衣香度，飞盖影、相先后。个处频回首，锦坊西去，泪湿罗笺调吟。<p>      
当时早恨欢难偶，可堪流浪远，分携久。小畹兰英在，轻付与、何人手。不似长亭柳。舞风眠雨，伴我一春销瘦。<p>      
</p>      
<p><a name="43"></a>浪淘沙<p>      
一叶忽惊秋，分会东流。殷勤为过白苹洲。洲上小楼帘半卷，应认归舟。<p>      
回首恋朋游，迹去心留。歌尘萧散梦云收。惟有尊前曾见月，相伴人愁。<br>      
</p>      
<p><a name="44"></a>减字木兰花<p>      
闲情减旧，无奈伤春能作瘦。桂楫兰舟，几送人归我滞留。<p>      
西门官柳，满把青青临别手。谁共登楼，分取烟波一段愁。<p>      
</p>      
<p><a name="45"></a>思越人<p>      
紫府东风放夜时，步莲李伴人归。五更钟动笙歌散，十里月明灯火稀。<p>      
香苒苒，梦依依。天涯寒尽减春衣。凤凰阙知何处，寥落星河一雁飞。<br>      
</p>      
<p><a name="46"></a>摊破浣溪沙<p>      
湖上秋深藕叶黄，清霜销瘦损垂杨。洲嘴沙斜照暖，睡鸳鸯。<p>      
红粉莲娃何处在，西风不为管余香。今夜月明闻水调，断人肠。<p>      
</p>      
<p><a name="47"></a>清平乐<p>      
林皋叶脱，楼下清江阔。船里琵琶金捍拨，弹断幺弦再抹。<p>      
夜潮洲渚生寒，城头星斗阑干。忍话旧游新梦，三千里外长安。　<br>
</p>
<p><a name="48"></a>夜游宫 念彩云<p>      
流水苍山带廓，寻尘迹、宛然如昨。犹记黄花携手约。误重来，小庭花，空自落。<p>      
不怨兰情薄，可怜许、彩云漂泊。紫燕西飞书漫托。碧城中，几青楼，垂画幕。<p>      
</p>      
<p><a name="49"></a>烛影摇红<p>      
波影翻帘，泪痕凝蜡青山馆。故人千里念佳期，襟佩如相款。<p>      
惆怅更长梦短，但衾枕，余芬剩暖。半窗斜月，照人肠断，啼乌不管。<br>      
</p>      
<p><a name="50"></a>小重山<p>      
花院深疑无路通，碧纱窗影下，玉芙蓉。当时偏恨五更钟。分携处，斜月小帘栊。<p>      
楚楚冷沈踪，小双金缕枕，半床空。画桥临水凤城东。楼前柳，憔翠几秋风。      
</p>      
<hr>      
      
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>      
      
</html>      
      
      
      
