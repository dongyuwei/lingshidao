<html>
<head>
<title>古诗库：全宋词：刘克壮</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">刘克壮<p align="center">水调歌头（和西外判宗湖楼韵）</p>
<ul>
    君看郭西景，浑不减孤山。飞楼突兀百尺、轮奂侈前观。绝唱新词寡和，堕泪旧碑无恙，往事付惊澜。不见辽鹤返，惟对水鸥间。又何必，珠翠盛，管弦欢。唾壶尘尾潇酒，领客上高寒。丞相功存宗庙，祭酒义兼家国，世事尚相关。风月寓意耳。莫作晋人看。
<p>
</ul>
<p align="center">贺新郎（琼花）</p>
<ul>
    辜负东风约。忆曾将、淮南草木，笔端笼络。后土祠中明月夜，忽有瑶姬跨鹤。迥不比、水仙低弱。天上人间惟一本，倒千钟、琼露花前酌琼露，丹阳酒名。追往事，怎忘却。
<p>
    移根应费仙家药。漫回头、关山信断，堡城笳作。问讯而今平安否，莫遣玉箫惊落。但画卷、依稀描著往年崔师画轴见赐。白发愧无渡江曲，与君家、子敬相酬酢。新旧恨，两交错。
<p>
</ul>
<p align="center">满江红（寿汤侍郎）</p>
<ul>
    晓色朦胧，佳色在、黄堂深处。记当日、霓旌飞下，鸾翔凤翥。兰省旧游隆注简，竹符新剖宽优顾。有江南、千里好溪山，留君住。
<p>
    牙板唱，花烟舞，云液滑，霞觞举。顾朱颜绿鬓，年年如许。见说相门须出相，何时再筑沙堤路。看便飞、丹诏日边来，朝天去。
<p>
</ul>
<p align="center">水调歌头（寿胡详定）</p>
<ul>
    风露洗玉宇，星斗灿银潢。云间笙鹤来下，人世变凄凉。九转金丹成后，一朵红云深处，玉立侍虚皇。却笑跨夺子，草草梦黄粱。
<p>
    君记否，齐桓□，鲁灵光。中原公案未了，真下欠人当。试问主门关外，何似金銮殿上，此段及平章。富贵倘来耳，万代姓名香。
<p>
</ul>
<p align="center">乳燕飞（寿干官）</p>
<ul>
    风流八十，是人间妆点，孩儿眉额。再著三星添上面，又是一般奇特。且置零头，举将成数，算起君须识。从今十倍，恰当彭祖八百。
<p>
    更把百倍添来，壮椿身世，又十头添撇。况迈非熊年纪在，管取方来勋业。子既生孙，孙还又子，堆几床牙笏。瑶池会宴，饱看几度桃实。
<p>
</ul>
<p align="center">水龙吟（寿赵癯齐）</p>
<ul>
    昔人风调谁高，二疏盛日还乡里。公卿祖道，百城围尽，争传佳事。闻自垂车日，都门外、送车凡几。今世无工，尽置之勿道，j煌处、独青史。
<p>
    佳甚东阳山水。是昔时、钓游某地。风流脱似，洛中耆老，一人而已。好为霞觞酹，正庭阶、彩衣荣侍。便明朝有诏，启门解说，值先生醉。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
