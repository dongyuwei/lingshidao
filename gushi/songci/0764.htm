<html>
<head>
<title>古诗库：全宋词：李刘</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">李刘<p align="center">贺新郎（上赵侍郎生日）</p>
<ul>
    鹄立通明殿。又重逢、揆余初度，梦庚华旦。不学花奴簪红权，且看秋香宜晚。任甲子、从新重换。天欲东都修车马，故降神生甫维周翰。歌崧岳，咏江汉。
<p>
    明堂朝罢夷琛献。引星辰、万人共听，风尘长算。清昼山东诸将捷，席卷黄河两岸。问谁在、玉皇香案。师保万民功业别，向西京、原庙行圭。定郏r，Ne涧。
<p>
</ul>
<p align="center">鱼游春水（寿衙大参）</p>
<ul>
    湖南三千里。百万人家争送喜。元戎初度，和气水流山峙。荆楚中间寿域开，翼轸傍边台躔起。崧岳降神，维箕骑尾。
<p>
    见说君王注倚。问舟楫、监梅谁是。国人争望周公，东归几几。功名多载绯Ｉ希福禄平分天壤里。家家弦管，年年孤矢。
<p>
</ul>
<p align="center">水调歌头（寿赵茶马）</p>
<ul>
    万里碧鸡使，叱驭问邛峡。枪旗有烨，川秦奔走送龙媒。好在灵均初度，唤起长庚佳梦，霜月照金。寿似武侯柏，香在草堂梅。
<p>
    舞娉婷，斟凿落，沃崔嵬。神尧孙子，向来八九上三台。挂了桑弧聊蓬矢，便恐彤弓柜，分宝下天阶。归赋梁园雪，试唤长卿来。
<p>
</ul>
<p align="center">酹江月（寿漕使）</p>
<ul>
    汉庭用老，想君王也忆、潜郎白首。底事煌煌金玉节，奔走天涯许久。江右风流，湖南清绝，更借诗翁手。明年七十，人间此事希有。
<p>
    固是守得堂间，鲂齐亭下。寿岳峰前，寿星池畔，且寿长沙酒。期颐三万，祖风应管依旧。
<p>
</ul>
<p align="center">满庭芳（上程宪卓，程尚书大昌侄）</p>
<ul>
    郑履声传，倪经业绍，半千贤运重开。妙年阔步，高折桂枝回。卿月郎星历遍，都贪把、符竹南来。棠阴永，仍持玉节，臬事副钦哉。
<p>
    吾生，真幸会，旧家桃李，曾费栽培。更春风次第，吹到寒C14B。遥望绂麟祥旦，霄躔邈、阻奉琅杯。谁知道，清源路远，直上即蓬莱（自泉守改宪）。
<p>
</ul>
<p align="center">生查子（寿谢宪，在四川类省试院）</p>
<ul>
    湘江贯地维，衡岳生人杰。谁遣益州星，暂伴峨眉月。初度庆今朝，绣斧双龙节。为国罩嘉鱼。趣观黄金阙。
<p>
</ul>
<p align="center">浣溪沙（庆董内机）</p>
<ul>
    濯锦江边玉树明。碧油幢里彩衣荣。当年此日下长庚。
<p>
    细酌成都千岁酒，闲看O谷一阳春。归听云母隔屏声。
<p>
</ul>
<p align="center">朝中措（自寿）</p>
<ul>
    我生辰在斗牛中。井路有何功。运转峨眉山月，按行雪界天风。
<p>
    归欤老矣，愁添鬓白，酒借颜红。丘壑堪容我辈，轩裳分付诸公。
<p>
</ul>
<p align="center">水调歌头（寿丘漕・九月初三）</p>
<ul>
    端正九秋月，今夜始生明。扬辉毓秀，飘然海上跨长鲸。认得灵均初度，直用望舒为御，重耀紫枢庭。何事乘槎使，尚藉执卿。
<p>
    合东西，瞻使节，镜中行。腾腾渐渐，绕枝乌鹊不须惊。太白擒胡了未，即墨降城安否，玉斧仗修成。圆却山河影，捣药兔长生。
<p>
</ul>
<p align="center">鹧鸪天（寿吴y・九月初七）</p>
<ul>
    恰则重阳信宿前。菊潭先寿濮阳仙。暂陪明月清风夜，共醉孤云落照边。
<p>
    群玉府，紫微天。看看东璧二星连。月中斫桂吴夫子，定是长生不记年。
<p>
</ul>
<p align="center">生查子（寿魏制干・九月十九）</p>
<ul>
    万里彩衣远，旬日黄花后。蓬矢纪佳辰，莲幕翻新奏。
<p>
    更看桂枝香，归献灵椿寿。同对小蟠桃，共醉长生酒。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
