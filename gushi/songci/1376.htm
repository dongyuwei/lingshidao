<html>
<head>
<title>古诗库：全宋词：黄霁宇</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">黄霁宇<p align="center">水龙吟（青丝木香）</p>
<ul>
    丽华一握青丝，金珠粟粟香环里，春窥绮阁，新妆风舞，铢衣如碎。翠凤苍虬，骑来下界，蝶惊蜂避。甚三生富贵，垂垂晓露，犹凝满身珠翠。
<p>
    谁共那人结发，问何时、蹇修为理。对化一笑，香茸易翦，碎金难缀。半点芳心，乱愁如织，缕丝传意。倩东皇、拂拭新条，更与作、来生计。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
