<html>
<head>
<title>古诗库：全宋词：彭子翔</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">彭子翔<p align="center">贺新郎（童养合卺）</p>
<ul>
    一点阳春小。傍妆台、梅梢粉嫩，桃花红透。合卺尊前人笑语，银烛两行红补。云正暖、流苏香兽。金屋阿娇元共贮，待玄霜、杵就方成偶。□□□，□□□。
<p>
    西园扑蝶春风早。看浮花、浪蕊飞尽，娟娟闺秀。柳带草蒲堪绾结，只绾同心未就。算今夜、心都同了。待阙鸳鸯情似海，锦衾温、说到鸡声晓。头白也，镇相守。
<p>
</ul>
<p align="center">木兰花慢（贺第二娶）</p>
<ul>
    仙家春不老，谁说到、牡丹休。算蛮柳樊樱，怎生了得，白传风流。枝头。标梅实好，奈绿阴、庭户不禁愁。幸有琴中凤语，能通镜里鸾求。锵G。杂佩下瀛洲。宝紫烟浮。望兰情红盼，三生曾识，一风如羞。绸缪。从今偕老，似柳郎、无负碧云秋。莫倚回文妙手，放教远觅封侯。昔柳毅为牧羊女传书，碧动杯酒，意即相属。后三娶崔氏，乃牧羊女化身也。
<p>
</ul>
<p align="center">千秋岁（寿圆北山六十）</p>
<ul>
    重阳来未。谁领黄花意。斟玉醑，歌金缕。云山笼瑞彩，风月熔清气。北山顶，寿星一点光无际。
<p>
    六十今朝是。甲子从头起。堂堂去，千千岁。是非华表鹤，深浅蓬莱水。翁不管，年年先共黄花醉。
<p>
</ul>
<p align="center">声声慢（寿六十一）</p>
<ul>
    萸房初荐，橙子新搓。菊松图下捧金荷。看翁将息，后生似、去年些。更眼前、稚子又多。
<p>
    鬓绿颜酡。对花醉、把花歌。熙宁安乐好行窝。佳辰虽异，翁此兴、不输他。更如何、欢喜也呵。|<熙宁四年邵尧夫欢喜吟云：‘行年六十二，箸骸未甚老。’>|
<p>
</ul>
<p align="center">临江仙（寿六十二）</p>
<ul>
    佛说波斯王此岁，衰颜羞见河流此首楞严。翁今丹脸发光浮。毗卢金色界，烂熳菊花秋。
<p>
    七个明朝方九日，年年税在今朝。八千秋老又从头。明朝无尽在，蝴蝶不须愁。
<p>
</ul>
<p align="center">暗香（寿停云翁七十。其年，云山风有亭火后重建）</p>
<ul>
    停云望极。问秀溪何似，英溪风月。劫火灰飞，又见雕檐照寒碧。何事归来归去，似熙载、江南江北。还又向、殊乡初度。故乡人，却为客。是则。家咫尺。不是有、莼羹鲈鳓堪忆。从心时节。消得山阴几双屐。莫把放翁笑我，又似忆、平泉花石。篱菊老，梅枝亚，不归怎得。|<山阴屐，忆平泉，皆放翁七十诗>|
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
