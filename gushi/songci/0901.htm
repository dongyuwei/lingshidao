<html>
<head>
<title>古诗库：全宋词：徐宝之</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">徐宝之<p align="center">桂枝香</p>
<ul>
    人间秋至。对暮雨满城，沈思如水。桐叶惊风，似语怨蛩齐起。南楼月冷曾多恨，怕而今、夜深横吹。那堪更听，萧萧槭槭，透窗摇睡。
<p>
    问楚梦、间云何地。但手约轻绡，省人深意。红树池塘，谁见宿妆凝睇。旧时裘马行歌事，合都归、汀苹烟芷。思王渐老，休为明，沈吟洛濉
<p>
</ul>
<p align="center">沁园春（春寒）</p>
<ul>
    水榭春寒，梅雪漫阶，竹云堕墙。数花时近也，采芳香径，旧情著处，看月西窗。十二楼中，玉妃卧冷，懒掬胭脂放海棠。层堤外，渺归鸿无数，江树苍苍。
<p>
    席}夜礼东皇。剪蕙叶为笺当绿章。道杏晴三月，等莺啼晓，草烟万里，待_呜芳。九十日春，三千丈发，如此愁来白更长。江南岸，正柳边无路，沙雨微茫。
<p>
</ul>
<p align="center">莺啼序</p>
<ul>
    荼コ一番过雨，渍残花似雪。向清晓、步入东风，细拾苔砌馀靥。有数片、飞沾翠柳，萦回半著双归蝶。悄无人、共立幽禽，呢呢能说。
<p>
    因念年华，最苦易失，对春愁暗结。欢自古、曾有佳人，长门深闭修洁。寄么弦、千言万语，闷满眼、欲弹难彻。靠珠珑，风雨微收，落花时节。
<p>
    春工渐老，绿草连天，别浦共一色。但暮霭、朝烟无际，尽日目极，江北江南，杜鹃叫裂。此时此意，危魂黯黯，渭城客舍青青树，问何人、把酒来看别。思量怎向，迟回独掩青扉，夕阳犹照南陌。
<p>
    春应记得，旧日疏狂，等受今磨折。便永谢、五湖烟艇，只有吟诗，曲坞煎茶，小窗眠月。春还自省，把融和事，长留芳书人间世，与羁臣、恨妾销离侧。自题蕙叶回春，坐听蓬壶，漏声细咽。
<p>
</ul>
<p align="center">水调歌（湘阴簿新居）</p>
<ul>
    了却意中事，卜筑快幽情。雨帘云栋深窈，歌笑霭春生。青嶂碧溪门户，暖翠浮岚衿席，前日展湘屏。种竹看霜节，栽菊待秋英。
<p>
    九世图，间居赋，丽人行。名碑古画，贴遍东阁与西亭。庭下森兰洁玉，天外骧龙舞凤，心迹喜双清。频瀹炊茶鼎，听我扣门声。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
