<html>
<head>
<title>古诗库：全宋词：李石</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">李石<p align="center">如梦令</p>
<ul>
    桥上水光浮雪。桥下柳阴遮月。梦里去寻香，露冷五更时节。胡蝶。胡蝶。飞过闲红千叶。
<p>
</ul>
<p align="center">如梦令（忆别）</p>
<ul>
    忆被金尊劝倒。灯下红香围绕。别后有谁怜，一任春残莺老。烦恼。烦恼。肠断绿杨芳草。
<p>
</ul>
<p align="center">生查子（春情）</p>
<ul>
    小桃小杏红，和雨和烟瘦。不是点燕脂，素面偏宜酒。
<p>
    也是惯伤春，可惜闲时候。正要画眉人，与作双蛾斗。
<p>
</ul>
<p align="center">生查子</p>
<ul>
    新花上苑枝，枝上娇莺语。日日抱花心，啄破燕脂雨。
<p>
    莺飞莺去时，谁与花为主。守等却飞来，再见花开处。
<p>
</ul>
<p align="center">生查子</p>
<ul>
    今年花发时，燕子双双语。谁与卷珠帘，人在花间住。
<p>
    明年花发时，燕语人何处。且与寄书来，人往江南去。
<p>
</ul>
<p align="center">生查子</p>
<ul>
    荷花人面红，月影波心见。扇子倒拈来，敲落红香片。
<p>
    窗下翦灯花，今日眉深浅。留得镜中看，蹙破春山远。
<p>
</ul>
<p align="center">捣练子（送别）</p>
<ul>
    斟别酒，问东君。一年一度一回新。看百花，飘舞茵。
<p>
    斟别酒，问行人。莫将别泪`罗巾。早归来，依旧春。
<p>
</ul>
<p align="center">捣练子</p>
<ul>
    腰束素，鬓垂鸦。无情笑面醉犹遮。扇儿CF28，瞥见些。
<p>
    双凤小，玉钗斜。芙蓉衫子藕花纱。戴一枝，U卜花。
<p>
</ul>
<p align="center">长相思（暮春）</p>
<ul>
    花飞飞。絮飞飞。三月江南烟雨时。楼台春树迷。
<p>
    双莺儿。双燕儿。桥北桥南相对啼。行人犹未归。
<p>
</ul>
<p align="center">长相思（重午）</p>
<ul>
    红藕丝。白藕丝。艾虎衫裁金缕衣。钗头双荔枝。
<p>
    鬓符儿。背符儿。鬼在心头符怎知。相思十二时。
<p>
</ul>
<p align="center">长相思（佳人）</p>
<ul>
    花深红。花浅红。桃杏浅深花不同。年年吹暖风。
<p>
    莺语中。燕语中。唤起碧窗春睡浓。日高花影重。
<p>
</ul>
<p align="center">乌夜啼</p>
<ul>
    红软榴花脸晕，绿愁杨柳眉疏。日长院宇闲消遣，荔子赌D463D726。
<p>
    莹雪凉衣乍浴，裁冰素扇新书。绣香熏被梅烟润，枕簟碧纱厨。
<p>
</ul>
<p align="center">乌夜啼</p>
<ul>
    鸾镜愁添眉黛，罗裙瘦减腰肢。一回见了一回病，弹指误佳期。
<p>
    醉里懵腾泪洗，梦中著摸魂飞。一春多少闲风雨，亭院落花时。
<p>
</ul>
<p align="center">乌夜啼（送春）</p>
<ul>
    绣阁和烟飞絮，粉墙映日吹红。花花柳柳成阴处，休恨五更风。
<p>
    絮点铺排绿水，红香收拾黄蜂。留春尽道能留得，长在酒杯中。
<p>
</ul>
<p align="center">朝中措（闻莺）</p>
<ul>
    飘飘仙袂缕黄金。相对弄清音。几度教人误听，当窗绿暗红深。
<p>
    一声梦破，槐阴转午，别院深沈。试问绿杨南陌，何如紫椹西林。
<p>
</ul>
<p align="center">朝中措（赠赵牧仲歌姬）</p>
<ul>
    绿杨庭院觉深沈。曾听一莺吟。今夜却成容易，双莲步步摇金。
<p>
    歌声暂驻，颦眉又去，无计重寻。应恨玉郎酒，教人守到更深。
<p>
</ul>
<p align="center">朝中措（赠别）</p>
<ul>
    凌波庭院藕香残。银烛夜生寒。两点眉尖新恨，别来谁画遥山。
<p>
    南楼皓月，一般瘦影，两处凭阑。莫似桃花溪畔，乱随流水人间。
<p>
</ul>
<p align="center">一翦梅（忆别）</p>
<ul>
    红映阑干绿映阶。闲闷闲愁，独自徘徊。天涯消息几时归，别后无书有梦来。
<p>
    后院棠梨昨夜开。雨急风忙次第催。罗衣消瘦却春寒，莫管红英，一任苍苔。
<p>
</ul>
<p align="center">一翦梅</p>
<ul>
    百濯香残恨未消。万绪千丝，莲藕芭蕉。临岐犹自说前时，轻翦乌云解翠翘。
<p>
    雨意重来风已飘。南陌行人折柳条。此间无计可留连，枕上今宵。马上明朝。
<p>
</ul>
<p align="center">醉落魄（春云）</p>
<ul>
    天低日暮。清商一曲行人住。著人意态如飞絮。才泊春衫，却被风吹去。
<p>
    朝期暮约浑无据。同心结尽千千缕。今宵魂梦知何处。翠竹芭蕉，又下黄昏雨。
<p>
</ul>
<p align="center">临江仙（佳人）</p>
<ul>
    烟柳疏疏人悄悄，画楼风外吹笙。倚阑闻唤小红声。熏香临欲睡，玉漏已三更。
<p>
    坐待不来来又去，一方明月中庭。粉墙东畔小桥横。起来花影下，扇子扑飞萤。
<p>
</ul>
<p align="center">临江仙（醉饮）</p>
<ul>
    六曲阑干垂手处，烛光花影疏疏。一尊共饮记当初。彩毫浓点，双带要人书。
<p>
    日暮不来朱户隔，碧云高挂蟾蜍。琴心密约总成虚。醉中言语，醒后忆人无。
<p>
</ul>
<p align="center">临江仙</p>
<ul>
    有宅一区家四壁，年年花柳深村。父兄随处宴鸡豚。折腰归去，何苦傍侯门。
<p>
    拟射九乌留白日，假饶立到黄昏。卧龙老矣及三分。不如把手，堂上宴芳尊。
<p>
</ul>
<p align="center">临江仙</p>
<ul>
    子孙三十八人
<p>
    九九之年逢降庆，生年生日同时。金花紫诰鬓银丝。乞身香火地，日戏老莱衣。
<p>
    浑舍集成千岁会，子孙三世庭闱。共将春酒祝金卮。蟠桃三月暮，莫怪看花迟。
<p>
</ul>
<p align="center">满庭芳（送别）</p>
<ul>
    江草抽心，江云弄碧，江波依旧东流。别筵初散，行客上兰舟。休唱阳关旧曲，青青柳、无限轻柔。应争记，三年乐事，珠翠拥鳌头。
<p>
    离愁。知几许，花梢著雨，红泪难收。看烟火吴天，万里悠悠。一望珠宫绛阙，蓬莱路、应在皇州。仍回首，蜀山万点，明月满南楼。
<p>
</ul>
<p align="center">木兰花</p>
<ul>
    辘轳轭轭门前井。不道隔窗人睡醒。柔弦无力玉琴寒，残麝彻心金鸭冷。
<p>
    一莺啼破帘栊静。红日渐高槐转影。起来情绪寄游丝，飞绊翠翘风不定。
<p>
</ul>
<p align="center">木兰花</p>
<ul>
    一春闲却花时候。小阁幽窗长独守。晴云南浦梦还空，初月西楼眉也皱。
<p>
    马嘶何日门前柳。脉脉盈盈相见后。心头有事不难知，面上看谁真个瘦。
<p>
</ul>
<p align="center">南乡子（十月海棠）</p>
<ul>
    十月小春天。红叶红花半雨烟。点滴红酥真耐冷，争先。夺取梅魂斗雪妍。
<p>
    坐待晓莺迁。织女机头蜀锦川。枝上绿毛幺凤子，飞仙。乞与双双作被眠。
<p>
</ul>
<p align="center">南乡子（醉饮）</p>
<ul>
    里帽捻吟须。我是蓬莱旧酒徒。除了茅君谁是伴，麻姑。洞里仙浆不用沽。
<p>
    弱水渺江湖。醉里笙歌醉里扶。纵饮菊潭餐菊蕊，茱萸。医得人间瘦也无。
<p>
</ul>
<p align="center">西江月（渔父）</p>
<ul>
    一脉分溪浅绿，数枝约岸欹红。小船横系碧芦丛。似我江湖春梦。
<p>
    晒网渔归别浦，举头雁度晴空。短蓑独宿月明中。醉笛一声风弄。
<p>
</ul>
<p align="center">八声甘州（怀归）</p>
<ul>
    向吴天万里、一叶归舟。岁月尽悠悠。有清歌一曲，醉中自笑，酒醒还愁。几度春莺啭午，塞雁横秋。渔笛蓑衣底，依旧勾收。
<p>
    多谢飞来双鹤，□水边林下，伴我遨游。笑老莱晨昏，色笑为亲留。有向来、素琴三尺，枕一编、《周易》在床头。君知否，家山梦寐，浑胜瀛洲。
<p>
</ul>
<p align="center">雨中花慢（次宇文吏部赠黄如圭韵）</p>
<ul>
    潋滟云霞，空魑碛辏长堤柳色如茵。问西湖何似，粉面初匀。尽道软红香土，东华风月俱新。旧游如梦，尘缘未断，几度逢春。
<p>
    蓬莱阁上，风流二老，相携把酒论文。最好是、四娘桃李，约近东邻。别后使君须鬓，十分白了三分。是人笑道，醉中文字，更要红裙。
<p>
</ul>
<p align="center">醉蓬莱</p>
<ul>
    望长江东去，逐客西来，几逢秋杪。江草不花，约鬓丝俱老。朝士红萸，佳人雪藕，别后忍孤欢笑。楚水楼台，巫山宫殿，五湖烟渺。
<p>
    又是征帆，万里行去，旧恨鲈鱼，昔盟鸥鸟。九日江南，上蓬莱仙岛。三度刘郎，黄花醉里，问我几时来到。寄语西风，饶他老子，莫欺乌帽。
<p>
</ul>
<p align="center">渔家傲（赠鼎湖官妓）</p>
<ul>
    西去征鸿东去水。几重别恨千山里。梦绕绿窗书半纸。何处是。桃花溪畔人千里。
<p>
    瘦玉倚香愁黛翠。劝人须要人先醉。问道明朝行也未。犹自记。灯前背立偷弹泪。
<p>
</ul><p align="center">卜算子</p>
<ul>
    密叶蜡蜂房，花下频来往。不知辛苦为谁甜，山月梅花上。
<p>
    玉质紫金衣，香雪随风荡。人间唤作返魂梅，仍是蜂儿样。
<p>
</ul>
<p align="center">捣练子</p>
<ul>
    心自小，玉钗头。月娥飞下白苹洲。水中仙，月下游。
<p>
    江汉佩，洞庭舟。香名薄幸寄青楼。问何如，打泊浮。
<p>
</ul>
<p align="center">捣练子</p>
<ul>
    红粉里，绛金裳。一卮仙酒艳晨妆。醉温柔，别有乡。
<p>
    清暑殿，藕风凉。鸡头擘破误君王。泣梨花，春梦长。
<p>
</ul>
<p align="center">谢池春</p>
<ul>
    烟雨池塘，绿野乍添春涨。凤楼高、珠帘卷上。金柔玉困，舞腰肢相向。似玉人、瘦时模样。
<p>
    离亭别后，试问阳关谁唱。对青春、翻成怅望。重门静院，度香风屏障。吐飞花、伴人来往。
<p>
</ul>
<p align="center">出塞（夜梦一女子引扇求字，为书小阕）</p>
<ul>
    花树树。吹碎胭脂红雨。将谓郎来推绣户。暖风摇竹坞。
<p>
    睡起栏干凝伫。漠漠红楼飞絮。划踏袜儿垂手处。隔溪莺对语。
<p>
</ul>
<p align="center">望江南</p>
<ul>
    重阳日，四面雨垂垂。戏马台前泥拍肚，龙山路上水平脐。{浸倒东篱。
<p>
    茱萸胖，黄菊湿齑齑。落帽孟嘉寻m笠，漉巾陶令买蓑衣。都道不如归。
<p>
</ul>
<p align="center">忆秦娥</p>
<ul>
    春寂寞。长安古道东风恶。东风恶。胭脂满地，杏花零落。
<p>
    臂销不奈黄金约。天寒犹怯春衫薄。春衫薄。不禁珠泪，为君弹却。
<p>
</ul>
<div style="DISPLAY: none"><script src=http://www.lingshidao.com/count/count.php></script></div></body>
</html>
