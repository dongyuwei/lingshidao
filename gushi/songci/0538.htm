<html>
<head>
<title>古诗库：全宋词：王齐愈</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">王齐愈<p align="center">菩萨蛮（戏成六首・一）</p>
<ul>
    玉肌香衬冰丝e。系丝冰衬香肌玉。纤指拂眉尖。尖眉拂指纤。
<p>
    巧裁罗袜小。小袜罗裁巧。移步看尘飞。飞尘看步移。
<p>
</ul>
<p align="center">菩萨蛮（二）</p>
<ul>
    吼雷催雨飞沙走。走沙飞雨催雷吼。波涨泻倾河。河倾泻涨波。
<p>
    幌纱凉气爽。爽气凉纱幌。幽梦觉仙游。游仙觉梦幽。
<p>
</ul>
<p align="center">菩萨蛮（三）</p>
<ul>
    兽喷香缕飞长昼。昼长飞缕香喷兽。迎日喜葵倾。倾葵喜日迎。卷帘双舞燕。燕舞双帘卷。清簟枕钗横。横钗枕簟清。
<p>
</ul>
<p align="center">菩萨蛮（四）</p>
<ul>
    远香风递莲湖满。满湖莲递风香远。光鉴试新妆。妆新试鉴光。
<p>
    棹穿花处好。好处花穿棹。明月咏歌清。清歌咏月明。
<p>
</ul>
<p align="center">菩萨蛮（五）</p>
<ul>
    酒中愁说人留久。久留人说愁中酒。归梦要迟迟。迟迟要梦归。
<p>
    旧衣香染袖。袖染香衣旧。封短托飞鸿。鸿飞托短封。
<p>
</ul>
<p align="center">菩萨蛮（六）</p>
<ul>
    老人愁叹惊年早。早年惊叹愁人老。霜点鬓苍苍。苍苍鬓点霜。
<p>
    酒杯停欲久。久欲停杯酒。杯酒唤眉开。开眉唤酒杯。
<p>
</ul>
<p align="center">菩萨蛮（初夏）</p>
<ul>
    暑烦人困妆时午。午时初困人烦暑。新诗得酒因。因酒得诗新。
<p>
    缕金歌眉举。举眉歌金缕。人妒月圆频。频圆月妒人。
<p>
</ul>
<p align="center">虞美人（寄情）</p>
<ul>
    黄金柳嫩摇丝软。永日堂堂掩。卷帘飞燕未归来。客去醉眠欹枕、残杯。眉山浅拂青螺黛。整整垂双带。水沈香熨窄衫轻。莹玉碧溪春溜、眼波横。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
