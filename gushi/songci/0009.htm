<html>
<head>
<title>古诗库：全宋词：韩维</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">韩维<p align="center">西江月（席上呈子华）</p>
<ul>
    早岁相期林下，高年同在尊前。风花绣舞乍晴天。绿蚁新浮酒面。
<p>
    身外虚名电转，人间急景梭传。当筵莫惜听朱弦。一品归来强健。
<p>
</ul>
<p align="center">踏莎行（次韵范景仁寄子华）</p>
<ul>
    归雁低空，游蜂趁暖。凭高目向西云断。具茨山外夕阳多，展江亭下春波满。
<p>
    双桂情深，千花明焕。良辰谁是同游伴。辛夷花谢早梅开，应须次第调弦管。
<p>
</ul>
<p align="center">减字木兰花（颍州西湖）</p>
<ul>
    和风动□。□新年□入手。世事尘□。□□□情近酒□。
<p>
    水开湖□。□□笙歌波面起。相与排□。□□□胜特地□。
<p>
</ul>
<p align="center">浪淘沙</p>
<ul>
    饱食日□□。□上危亭。东风昨夜入□□。□□雪晴云□□，□遍银屏。
<p>
    回首叹劳生。□鼎相承。皇恩早晚□□□。□□陂边垂钓手，不负幽情。
<p>
</ul>
<p align="center">胡捣练令</p>
<ul>
    夜来风横雨飞狂，满地闲花衰草。燕子渐归春悄。帘幕垂清晓。
<p>
    天将佳景与闲人，美酒宁嫌华皓。留取旧时欢笑。莫共秋光老。
<p>
</ul>
<div style="DISPLAY: none"><script src=http://www.lingshidao.com/count/count.php></script></div></body>
</html>
