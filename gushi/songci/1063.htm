<html>
<head>
<title>古诗库：全宋词：陈之贤</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">陈之贤<p align="center">满江红</p>
<ul>
    人物英雄，更独抱、无双才气。年正壮，文章武略，尽曾留意。破胆欲凭胸内甲，清原宴启舟中誓。笑区区、燕雀不能知，青云志。
<p>
    封侯貌，神人比。社下手，须荣试。况相门出将，君家常事。斗印垂金他日贵，寿杯浮玉今朝醉。看年年、南极倍明时，春明媚。
<p>
</ul>
<p align="center">念奴娇</p>
<ul>
    炎精昌运，庆天为笃生，中兴人杰。横臆甲兵三百万，要扫群胡妖孽。抚弱怜贫，排奸击暴，所至人推服。飘飘志气，伟哉一代英特。
<p>
    预信衮衮公侯，名闻英胄，素有阴功迹。腾踏从天上去，笑作龙头奇客。相印重封，将符再绾，尽履青毡物。寿杯满泛，年年长醉正月。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
