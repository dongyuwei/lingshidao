<html>
<head>
<title>古诗库：全宋词：杜龙沙</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">杜龙沙<p align="center">谒金门</p>
<ul>
    阶露重。磐秆盎ㄋ凤。天色晴明风不动。薄衫金络缝。
<p>
    午枕高云斜纵。一觉风流春梦。起看翻翻帘影弄。夕阳归燕共。
<p>
</ul>
<p align="center">踏莎行</p>
<ul>
    波暖芹汀，风香兰圃。清尘几点茸茸雨。画船丝竹载梁州，彩旗绳板欢游女。
<p>
    修禊初三，禁烟百五。年华恰到风流处。一生只当百回春，一回春到休轻负。
<p>
</ul>
<p align="center">斗鸡回（夹钟商）</p>
<ul>
    莺啼人起，花露真珠洒。白苎衫，青骢马。绣陌相将，斗鸡寒食下。
<p>
    回廊暝色郑应是待、归来也。月渐高，门犹亚。闷剔银缸，漏声初入夜。
<p>
</ul>
<p align="center">雨淋铃</p>
<ul>
    窗影珑璁，画楼平晓，翳柳啼鸦。门巷渐有新烟，东风定、人扫桐花。峭寒斗减，看旅雁、争起蒹葭。溯断云，多少悲鸣，数行又下远行沙。
<p>
    应是故园桃李谢。送清江、一曲阑干下。染翰为春羁，嗟双鬓、客舍成华。绣鞭绮陌，强携酒、来觅吴娃。听扇底、凄惋新声，醉里翻念家。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
