<html>
<head>
<title>古诗库：全宋词：李亿</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">李亿<p align="center">念奴娇</p>
<ul>
    镜鸾分影，望天涯肠断，消无红叶。几度秋风吹翠被，一缕幽香难减。燕卜新梁，花移别槛，回首春如客。欢情何在，绿杨空锁愁色。
<p>
    可是今古风流，小乔姝丽，只许周郎得。金谷珠帘空百尺，不碍梦魂飞入。钗股盟深，旧缘未断，月有重圆日。蓝桥路近，乘云先问消息。
<p>
</ul>
<p align="center">菩萨蛮</p>
<ul>
    画楼酒醒春心悄。残月悠悠芳梦晓。娇汗浸低鬟。屏山云雨阑。
<p>
    香车河汉路。又是匆匆去。鸾扇护明妆。含情看绿杨。
<p>
</ul>
<p align="center">微招（梅）</p>
<ul>
    翠壶浸雪明遥夜，初疑玉虬飞动。莫弄紫箫吹，坠寒琼惊梦。把红炉对拥。怕清魄、不禁霜重。爱护殷勤，待长留作，道人香供。
<p>
    尘暗古南州，风流远、谁寻故松么凤。谩举目销凝，对愁云病Ｏ蛳检樵露础Ｇ医廊铩⑾缚春瓮。这奇绝，好唤苍髯，与竹君来共。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
