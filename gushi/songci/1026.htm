<html>
<head>
<title>古诗库：全宋词：曹宰</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">曹宰<p align="center">喜迁莺（冬寿太守）</p>
<ul>
    岁华将近。得昨夜一枝，江南佳信。建水城中，武夷峰上，恰属老人星分。间世挺生贤哲，贾马文章清俊。推太守，想区区百里，难淹良骏。
<p>
    舆论怀报也，暂把玉山，寄与丹青晕，寿旦方临，祠堂其立，底事古今谁胜。自有养生妙诀，赢得朱颜芳鬓。犹更好。佩金鱼宝带，凌烟优选。
<p>
</ul>
<p align="center">喜迁莺</p>
<ul>
    皇都春早，正媚景霁色，融和时候。宿霭初收，祥烟新布，桃李满林惟绣。挺生圣朝哲辅，风采独居人右。世希有，看陈思名族，平阳革裔。
<p>
    眷厚知已久，近辅名藩，符竹频分剖。一节趋朝，神京作镇，高掩昔年贤守。芝检异恩才下，玉笋清班须r。寿龄远，与湖册同永，松椿同寿。
<p>
</ul>
<p align="center">喜迁莺</p>
<ul>
    梅含春信，冒北律严寒，南枝先暖。月上初弦，萱开九叶，嵩岳诞生英俊。冰玉丰姿莹彻，锦绣文章焕烂。人歌赞，是今朝卓鲁，他年伊旦。
<p>
    犹羡瓜期近，课春九重，优陟公卿选。列鼎鸣钟，乘轩袭冕，直把功名占断。好是宾僚会宴，争捧觥觞频劝。重重愿，与青青松柏，岁寒难变。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
