<html>
<head>
<title>古诗库：全宋词：高子芳</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">高子芳<p align="center">念奴娇（庆朱察推）</p>
<ul>
    葱葱佳气，人都道、今日垂孤令旦。怪得欢声如鼎沸，准拟华堂开宴。三虎容仪三子，二乔态度二宠是姊妹，争捧金杯劝。瑶池王母，何妨引领仙眷。
<p>
    况有道骨仙风致仕奉道，灵丹秘诀，钟鼎何心恋。却笑玉阶轩冕客，难脱功名羁绊。萧散陶篱，徜徉裴野，风月堪为伴。拳拳祝颂，寿龄期等龟算。
<p>
</ul>
<p align="center">菩萨蛮（寿夫人）</p>
<ul>
    去年会祝夫人寿。今岁也又还依旧。鬓绿与颜朱。神仙想不如。
<p>
    骨相真难老。疑是居蓬岛。那更舞霓裳。笙歌溢画堂。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
