<html>
<head>
<title>古诗库：全宋词：李仁本</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">李仁本<p align="center">桂殿秋（题洞霄）</p>
<ul>
    飞翠盖，走篮舆。乱山千叠为先驱。洞天迎目深且窈，满耳天风吹步虚。
<p>
</ul>
<p align="center">桂殿秋</p>
<ul>
    漓兽石，错虬松。黛岚终日下天风。杖藜携我恣遥望，缥缈霓裳飞碧空。
<p>
</ul>
<p align="center">桂殿秋</p>
<ul>
    金带重，紫袍宽。到头不似羽衣闲。君王若许供香火，神武门前早挂冠。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
