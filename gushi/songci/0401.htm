<html>
<head>
<title>古诗库：全宋词：胡寅</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">胡寅<p align="center">水调歌头</p>
<ul>
    不见严夫子，寂寞富春山。空留千丈危石，高出暮云端。想象羊裘披了，一笑两忘身世，来插钓鱼竿。肯似林间翮，飞倦始知还。
<p>
    中兴主，功业就，鬓毛斑。驱驰一世人物，相与济时艰。独委狂奴心事，未羡痴儿鼎足，放去任疏顽。爽气动星斗，终古照林峦。
<p>
</ul><p align="center">水龙吟</p>
<ul>
    玉梅街腊传香，瑞q秀荚开三四。莲花沉漏，熊罴占应，洛阳名裔。岁比甘罗，便疏同队，累棋观志。向修文寓直，仙楼侍宴，梁王宝、真难俪。
<p>
    多少襟怀未试，暂超然、壶中游戏。行看献策，归瞻旒藻，常勋游记。歌畔巫云，舞回邹管，金钗扶醉。有阴功不乞，丹砂十纪，寿祺全畀。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
