<html>
<head>
<title>古诗库：全宋词：郭应祥</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">郭应祥<p align="center">万年欢（瑞庆节）</p>
<ul>
    佳气葱葱，望长安日下，鸾鹤翔舞。天v皇家，当年挺生真主。令节标名瑞度，曾未数、电枢虹渚。人都道，福若高宗，太平赛过仁祖。
<p>
    需云燕锡广宇。有霓旌绛节，西极金母，笑捧蟠桃，更酌九霞清醑，持向两宫三殿，愿岁岁、此觞同举。南山寿、海算沙量，定应高出前古。
<p>
</ul>
<p align="center">菩萨蛮（喜雪）</p>
<ul>
    当年瑞雪多盈尺。今年仅有些儿白。天欲兆丰年。须教趁腊前。
<p>
    南枝初破萼。风味浑如昨。快与泻银瓶。寒醅醉易醒。
<p>
</ul>
<p align="center">菩萨蛮（施尉生日）</p>
<ul>
    开禧三月初逢九。持杯来庆梅仙寿。警捕恰三年。四封人宴然。
<p>
    政成应不日。去作朝京客。阴德合长生。休看三住铭。
<p>
</ul>
<p align="center">菩萨蛮（立春日）</p>
<ul>
    雪销未久寒犹力。霜华特地催晴色。残腊尚余旬。隔年先见春。
<p>
    独怜霜点鬓。羞戴银幡胜。百里欲熙然，今年强去年。
<p>
</ul>
<p align="center">菩萨蛮（同僚友泛舟作）</p>
<ul>
    泉江三遇昌阳节。棹歌还向中流发。急桨更轻绕轻桡。看谁夺得标。
<p>
    明年归紫淦。尚忆舟同泛。应有旧双鬟，能讴菩萨蛮。
<p>
</ul>
<p align="center">菩萨蛮（六月十三日，同官携具，以予被荐）</p>
<ul>
    转头又是清秋近。晚风淅淅凉犹嫩。多谢客携觞。空惭画饼章。
<p>
    中亭明月可。未要亲灯火。十阅望舒圆。归期在眼前。
<p>
</ul>
<p align="center">菩萨蛮（丁卯寿李嗣宗）</p>
<ul>
    去年持酒为君寿。劝君快上悬车奏。通籍已金闺。腰银袍亦绯。
<p>
    壶中闲日月。自有长生诀。父子弟兄贤，一门行地仙。
<p>
</ul>
<p align="center">菩萨蛮（去岁寿李嗣立）</p>
<ul>
    诞辰迟似秋三日。草堂已有新凉入。鬓绿未全霜。欣然把一觞。
<p>
    吟松新纳禄。共享清闲福。两个老人星。君家难弟兄。
<p>
</ul>
<p align="center">菩萨蛮</p>
<ul>
    牡丹已过酴谢。那堪风雨连朝夜。底事最堪悲。春归人未归。
<p>
    春宜留取住。人却推将去。早晚遂江滨。欢然夸尹新。
<p>
</ul>
<p align="center">菩萨蛮（丁卯八月九日鹏飞集作）</p>
<ul>
    秋堂积雨新凉入。今宵雅趁鹏飞集。劲翮会高风。功名亥睡中。
<p>
    笔头元有准。快写平生蕴。何日捷书来。重阳把一杯。
<p>
</ul>
<p align="center">菩萨蛮（三月六日静胜小集）</p>
<ul>
    去年今日游稽古。斓斑曾著莱衣舞。四世共团栾。津然一笑欢。
<p>
    归期今不远。孥累俱先遣。犹有社中人。相从寂寞滨。
<p>
</ul>
<p align="center">菩萨蛮（饯太夫人之南丰）</p>
<ul>
    修途六月清无暑。潘舆稳向盱南去。喜气已津津。平反一笑春。
<p>
    人言阴德报。罗纸重重诰。明岁早归来。泉江去鹞催。
<p>
</ul>
<p align="center">菩萨蛮（邹伯源园木犀，次彭孚先韵）</p>
<ul>
    涂黄仙子娇无力。秋花不敢争颜色。风物一番新。从今到小春。
<p>
    新词仍险韵。赓续惭非称。桃李寂无言。此花名独传。
<p>
</ul>
<p align="center">菩萨蛮（县斋木犀今年殊未开，而盆菊特茂盛，以晦日约客。）</p>
<ul>
    未观严桂先观菊。世间底事真迟速。节物苦相催。重阳便到来。
<p>
    白衣何处觅。沽酒邀佳客。一笑有余欢。官居终日闲。
<p>
</ul>
<p align="center">菩萨蛮（送太夫人就养南安）</p>
<ul>
    佳辰昨日传筒黍。今朝重把离觞举。别驾奉安舆。前呵方塞途。
<p>
    庞眉真寿相。两处交迎养。庾岭到星沙。风光属一家。
<p>
</ul>
<p align="center">菩萨蛮（戊辰重阳）</p>
<ul>
    分宜七里逢重九。篱根无菊尊无酒。萧飒鬓如蓬。不禁吹帽风。
<p>
    插花开口笑。未分输年少。明岁定王台。传杯不放杯。
<p>
</ul>
<p align="center">渔家傲（丁卯生日自作）</p>
<ul>
    去岁簿书丛里过。生朝也有人来贺。随分侑尊呼几个。胡厮和。愁颜镇日何曾破。
<p>
    素发如今添老大。归来方是闲当座。旋擘黄柑＿白堕。哩喻口罗。从他扰扰如旋磨。
<p>
</ul>
<p align="center">渔家傲（用履齐韵赠邵惜惜）</p>
<ul>
    自古馀杭多俊俏。风流不独夸苏小。又见尊前人窈窕。花枝袅。贪看忘却朱颜老。
<p>
    曲巷横街深更杳。追欢买笑须年少。悔不从前相识早。心灰了。逢场落得掀髯笑。
<p>
</ul>
<p align="center">传言玉女（五月四日孙佥判四昆仲携具稽古堂观竞渡，有作）</p>
<ul>
    稽古堂前，恰见四番端午又来江上，听鸣鼍急鼓。棹歌才发，漠漠一川烟雨。轻舟摇扬，心掀舞。
<p>
    倦客今年续命，欠□彩缕。归期渐近，划地萦心绪。何日斑衣，更看迎门儿女。百怀且付，尊前蒲黍。
<p>
</ul>
<p align="center">鹧鸪天</p>
<ul>
    眼前好景真无尽，身外浮名尽可轻。
<p>
    穷胜赏，续欢盟。直饶风雨也须晴。满头插菊掀髯笑，笑道齐山浪得名。
<p>
</ul>
<p align="center">鹧鸪天（癸亥十一月十四日为内子寿）</p>
<ul>
    爱日迎长月向圆。当年飞堕蕊珠仙。相门赫奕人争羡，阃则柔嘉世所贤。
<p>
    罗纸贵，彩衣鲜。鼎来盛事乐无边。妇姑夫妇孙和子，同住人间五百年。
<p>
</ul>
<p align="center">鹧鸪天（甲子重阳）</p>
<ul>
    谁道他乡异故乡。泉江风物似湄湘。钗头缀糁萸偏紫，杯面浮金菊倍黄。
<p>
    今共古，几重阳。休将往事更平章。舞衫歌扇姑随分，又得掀髯笑一场。
<p>
</ul>
<p align="center">鹧鸪天</p>
<ul>
    风雨潇潇旧满城。今年九日十分晴。且同北海邀佳客，共向东篱看落英。
<p>
    罗绮队，管弦声。银山高处好同登。催租岂解妨诗兴，自是潘郎句未成。
<p>
</ul>
<p align="center">鹧鸪天</p>
<ul>
    鸾诰双双妇与姑。家尊荣宦到中都。暂时花县飞凫与，新看芝庭捧鹤书。
<p>
    梅欲放，柳将舒。诞辰先占一阳初。清心堂下围红处，剩有长生酒满壶。
<p>
</ul>
<p align="center">鹧鸪天（遁斋自作生日）</p>
<ul>
    垂领纷纷已二毛。可堪州县尚徒劳。催科自笑阳城拙，勇退应惭靖节高。
<p>
    来祝寿，笑儿曹。说椿说柏说蟠桃。世间底事非前定，妙理还须问浊醪。
<p>
</ul>
<p align="center">鹧鸪天（宴王园作）</p>
<ul>
    休道泉江寂寞滨。喧喧歌吹遍城＿。莫辞邀赏连三日，且庆开禧第一春。
<p>
    呼小队，领嘉宾。王园佳处踏芳尘。星球不用随归骑，自有山头月逐人。
<p>
</ul>
<p align="center">鹧鸪天（乙丑八月十八日寿太孺人）</p>
<ul>
    人道今年秋较迟。木犀全未放些儿。不因诞节开千岁，争得今辰把一枝。
<p>
    呼宝鼎，伴渠伊。堂萱喜色正融怡。儿前妇后孙曾从，岁岁称觞无尽期。
<p>
</ul>
<p align="center">鹧鸪天（中秋后一夕宴修成之、富正甫作）</p>
<ul>
    万里澄空没点云。素娥依旧驾冰轮。自缘人意看承别，未必清辉减一分。
<p>
    倾白堕，拥红裙。不知谁主复谁宾。更筹易促愁分袂，又作东西南北人。
<p>
</ul>
<p align="center">鹧鸪天（乙丑岁寿内子）</p>
<ul>
    怪得欢声满十龙。诞辰和气敌严冬。安书莲幕欣频到，庆事花城喜屡逢。
<p>
    琼液泛，宝熏浓。华堂交口祝椿松。阿姑同健夫偕老，会有重重锦诰封。
<p>
</ul>
<p align="center">鹧鸪天（丙寅元夕）</p>
<ul>
    动地欢声遍十龙。元宵真赏与民同。春归莲焰参差里，人在蓬壶快乐中。
<p>
    乘皓月，逐和风。凉舆归去莫匆匆。班春休道无千炬，也有星球数点红。
<p>
</ul>
<p align="center">鹧鸪天（寿徐主簿）</p>
<ul>
    前数重阳后小春。中间十日是生辰。二年稳作栖鸾客，百里谁非贺燕人。
<p>
    无一事，扰天真。年登八八愈精神。句稽宜解淹贤辙，黄发犹须上要津。
<p>
</ul>
<p align="center">鹧鸪天（季功旬会之次日，小醵饯陈巡入乡）</p>
<ul>
    点检尊前主与宾。今宵依旧昨宵人。自缘笑语生和气，不为风光属小春。
<p>
    香Γ酒清醇。山肴野蔌总前陈。掀髯抵掌君休怪，镜里星星白发新。
<p>
</ul>
<p align="center">鹧鸪天（丙寅岁寿内子）</p>
<ul>
    贺了生辰却贺冬。今年乐事又重重。寿香喷处芝兰馥，寿酒斟时琥珀浓。
<p>
    偕桂隐，到花封。迎长介寿恰三逢。明年此日称觞罢，稳上肩舆九里松。
<p>
</ul>
<p align="center">鹧鸪天（丁卯岁寿太夫人）</p>
<ul>
    诞节初开七＿祥。今秋仍喜十分凉。称觞堂下孙和息，备福人间寿且康。
<p>
    从庾岭，到章江。两州元自接封疆。儿曹此去分风月，莱彩潘舆乐未央。
<p>
</ul>
<p align="center">鹧鸪天（戊辰正月十一日寿八兄）</p>
<ul>
    瓶里梅花香正浓。阶前更著锦熏笼。且留幡胜明朝戴，共庆桑蓬此日逢。
<p>
    眉镇绿，脸长红。后堂无日不春风。明年定又强今岁，会有明珠入掌中。
<p>
</ul>
<p align="center">鹧鸪天（戊辰七夕）</p>
<ul>
    令节标名自古闻。今宵银汉耿无云。难寻海上乘槎客，空诵河东乞巧文。
<p>
    罗异果，炷名熏。纫针捻线漫纷纷。蓬莱底事回车处，暗想当年钿合分。
<p>
</ul>
<p align="center">鹧鸪天（梦符置酒于野堂，出家姬歌自制词以侑觞，次韵）</p>
<ul>
    我离浏川七载强。去思那有召公棠。方怀旧友归鸿阁，忽枉高轩戏彩堂。
<p>
    频举白，剩添香。剧谈不觉引杯长。官居也有城门禁，未到三更尽不妨。
<p>
</ul>
<p align="center">鹧鸪天（戊辰生日自作）</p>
<ul>
    古遂长沙千里遥。三年三处做生朝。试拈疏蕊铜瓶插，更把轻沈宝鼎烧。
<p>
    杯绿泛，脸红潮。抱孙娱膝语声娇。官居只似私居样，管取寒松最后凋。
<p>
</ul>
<p align="center">鹧鸪天（丁卯岁寿内子）</p>
<ul>
    方是闲堂寿宴开。今回生日胜前回。慈闱斑貌看看到，别驾除书鼎鼎来。
<p>
    粉彩服，滟金杯。缓歌慢舞不须催。明年此际称觞罢，醉向裴亭与定台。
<p>
</ul>
<p align="center">西江月（七夕后一日县斋）</p>
<ul>
    巧节已成昨梦，今宵重倒芳尊。主宾和气敌春温。雄辩高谈衮衮。
<p>
    剩把烛花高照，频教舞袖轻翻。笛声幽咽鼓声喧。却恨更筹苦短。
<p>
</ul>
<p align="center">西江月</p>
<ul>
    锁棘方当拔士，挥毫正好＿文。词源三峡笔千军。尽出平生素蕴。
<p>
    天府伫登名姓，夜窗不负辛勤。直须平步上青云。始信文章有准。
<p>
</ul>
<p align="center">西江月</p>
<ul>
    十桂胜如五柳，九秋赛过三春。蓬蓬金粟吐奇芬。自有天然风韵。
<p>
    休羡一枝高折，尽教十里遥闻。尊前若有似花人。乞与些儿插鬓。
<p>
</ul>
<p align="center">西江月</p>
<ul>
    申刻雨大作，酉刻已开霁，三更月出。
<p>
    赏月几成喜雨，开尊仍间围棋。令人却忆敬斋词。小饮不妨文字。
<p>
    底事冰轮未放，犹教银幕低垂。休言动是隔年期。闰八看看又至。|<是岁有闰中秋。>|
<p>
</ul>
<p align="center">西江月（遁斋生日，有以喜神之轴来为寿者，悬之照壁，遂作。）</p>
<ul>
    此老谁描拙状，今朝持献生辰。一人能变作三人。说与儿曹未信。
<p>
    坐者行者立者，化身报身法身。且须辨取假和真。肥瘦短长休问。
<p>
</ul>
<p align="center">西江月（寿李知丞）</p>
<ul>
    明日恰当人日，今年远胜常年。瓣香卮酒寿蓝田。喜色津然满面。
<p>
    及戍人方竞进，悬车公独高骞。身闲便是地行仙。赢得千秋强健。
<p>
</ul>
<p align="center">西江月（戊辰七月十日作）</p>
<ul>
    今节无过七夕，今年已隔三宵。奔驰五百里而遥。行止非人所料。
<p>
    月入尊楚楚，风生襟袖飘飘。不须抵死＿河桥。对月临风一笑。
<p>
</ul>
<p align="center">西江月（席间次潘文叔韵）</p>
<ul>
    妙句春云多态，丰姿秋水为神。慕潘应有捧心颦。谁是相看楚润。
<p>
    试问甜言软语，何如大醉高吟。杯行若怕十分深。人道对花不饮。楚娘、润娘，维扬二妓。昔人诗云：“楚润相看别有情。”
<p>
</ul>
<p align="center">西江月</p>
<ul>
    洗眼重看十桂，转头已过三秋。人生遇坎与乘流。何况有花有酒。
<p>
    花若于人有意，酒能为我浇愁。试＿金蕊泛金瓯。比似菊英胜否。
<p>
</ul>
<p align="center">西江月（赋木犀次李季功韵）</p>
<ul>
    碎影乱筛月地，浓香时度风檐。渊明有菊径开三。不似此花雅淡。
<p>
    兰蕙芬敷可并，芙蓉浅俗堪嫌。美人妆罢笑窥帘。插鬓些儿正欠。
<p>
</ul>
<p align="center">西江月（次彭天若元夕观灯之韵）</p>
<ul>
    歌扇潜回暖吹，酒兵顿解寒围。红莲绛蜡两交辉。小醉何妨大醉。
<p>
    落笔君如王勃。属辞我愧周墀。明年应记盍簪时。耿耿怀人不寐。
<p>
</ul>
<p align="center">西江月（天v遣饷牡丹，侑以新词，次韵为谢）</p>
<ul>
    为爱脸边著晕，更怜肌里生香。此花端合占年芳。两朵那堪一样。
<p>
    自叹思归陶令，忽逢好事彭郎。朋来异卉与名章。击节何妨叹赏。
<p>
</ul>
<p align="center">西江月（赋紫笑花）</p>
<ul>
    不但酴芍药，此花亦殿余春。麝囊初破酒初醺。恰有这般风韵。
<p>
    烂坼真成绝倒，半开犹带轻颦。不知抵死笑何人。待与折来细问。
<p>
</ul>
<p align="center">西江月（寿韩宰）</p>
<ul>
    乐事无过新岁，生辰恰占元宵。湄湘台下有欢谣。今尹风流年少。
<p>
    暂借牛刀凫舄，宜参豹尾鸡翘。政成三异合归朝。拭目天边紫诏。
<p>
</ul>
<p align="center">西江月（庆太夫人七十）</p>
<ul>
    头上银幡初卸，堂前玉兄胤伞Ｈ搜云呤古来稀。七十如今已至。
<p>
    斑白元无一点，微黄已透双眉。一番庆寿十年期。更庆十番不啻。
<p>
</ul>
<p align="center">西江月（戊辰八月一日寿赵丞，其日社）</p>
<ul>
    朔旦生朝同贺，寿觞社瓮齐倾。湄湘元是小东京。著个风流贰令。
<p>
    地胜岂如人胜，秋清争似官清。双瞳炯炯鬓青青。稳上华途捷径。
<p>
</ul>
<p align="center">西江月（韩亨道席上次方孚若韵）</p>
<ul>
    送我匆匆行色，赖君衮衮名章。德星今夜聚清湘。岂羡瀛洲方丈。
<p>
    宾醉须教主醉，更长不怕杯长。凤鸣端合在朝阳。飞诏来从天上。
<p>
</ul>
<p align="center">昭君怨（醉别小妓丽华）</p>
<ul>
    歌舞籍中第一。情致人间第一。年纪不多儿。尽娇痴。昨夜华严阁下。
<p>
    今夜海棠洞下。多少别离情。泪盈盈。
<p>
</ul>
<p align="center">昭君怨（乙丑九日前二日偕元择、茂叔、季功登高作）</p>
<ul>
    去岁银山塔上。今岁金山塔上。屈指到泉江。再重阳。
<p>
    有菊不妨同戴。有酒不妨同醉。嘉客与佳宾。两俱新。
<p>
</ul>
<p align="center">玉楼春</p>
<ul>
    匆匆相遇匆匆去。恰似当初元未遇。生憎黄土岭头尘，强学章台街里絮。
<p>
    雨荒三径云迷路。总是离人堪恨处。从今对酒与当歌，空惹离情千万绪。
<p>
</ul>
<p align="center">玉楼春（丁卯四月一十三日书考会作）</p>
<ul>
    贤僚益友俱亲密。真个三年如一日。清尊倒处笑喧哗，彩笔吟余才俊逸。
<p>
    杯盘狼藉情真率。歌管棋枰仍间出。今朝又喜盍朋簪，何日定当抛县绂。
<p>
</ul>
<p align="center">鹊桥仙（甲子七夕）</p>
<ul>
    金风淅淅，银河耿耿，七夕如今又至。人间唤作隔年期，但只似、屈伸指臂。
<p>
    罗花列果，拈针弄线，等是纷纷儿戏。巧人自少拙人多，那牛女、何曾管你。
<p>
</ul>
<p align="center">鹊桥仙（甲子中秋）</p>
<ul>
    金飙乍歇，冰轮欲上，万里秋空如扫。一年十二度团圆，甚恰限、今宵最好。
<p>
    烹麟脍凤，幕天席地，争似杯盘草草。明年应更胜今年，但只恐、朱颜暗老。
<p>
</ul>
<p align="center">鹊桥仙（□□立春）</p>
<ul>
    泥牛击罢，银幡卸了，又是一番春至。有人耳畔语低低，道宜入、新年吉利。
<p>
    堆盘红缕，浮杯绿蚁，自有及时风味。从今日日是东风，待拚了、偎红倚翠。
<p>
</ul>
<p align="center">鹊桥仙（乙丑七夕）</p>
<ul>
    薄云笼月，轻飙却暑，天上人间佳节。银河自有鹊为桥，又那要、兰舟桂楫。
<p>
    后期可准，新欢如昨，选甚轻离易别。娥休要妒人呵，待更与、留连一霎。
<p>
</ul>
<p align="center">鹊桥仙（周监旬会上作）</p>
<ul>
    六人欢笑，六姬讴唱，六博时分胜负。六家盘馔斗芳鲜，恰两月、六番相聚。
<p>
    特排整整，华筵楚楚，终是不如草具。赏心乐事四时同，又管甚、落花飞絮。
<p>
</ul>
<p align="center">鹊桥仙（旬会作）</p>
<ul>
    六丁文焰，六韬武略，那更六经心醉。六人相对座生风，继六逸、当年旧事。
<p>
    六州清唱，六么妙舞，执乐仍呼六妓。大家且饮六分觥，看宾主、迭居六位。
<p>
</ul>
<p align="center">鹊桥仙（雨中赏酴，次周监税韵）</p>
<ul>
    杯盘草草，园亭小小，不用罗帷锦幄。酴本是殿余春，更风雨、无端趱却。
<p>
    有词可和，有棋可赌，杂以诙谐戏谑。闲时日日可遨嬉，又选甚，花开花落。
<p>
</ul>
<p align="center">鹊桥仙（五月四日仲远浴儿）</p>
<ul>
    去年七夕，今年五日，两见浴儿高会。乃翁种德已多年，看衮衮、公侯未艾。
<p>
    封胡羯末，综维缜绛，堪羡金鱼垂袋。丹砂白蜜不须涂，把续命、彩丝与带。
<p>
</ul>
<p align="center">鹊桥仙（丙寅七夕）</p>
<ul>
    两情相向，一年厮睚，等得佳期又到。休言夜半悄无人，那喜鹊、也须知道。
<p>
    来今往古，吟诗度曲，总漫萦牵怀抱。不如乞取巧些些，待见了、分明祷告。
<p>
</ul>
<p align="center">鹊桥仙（丙寅除夕立春，骨肉团聚，是夕大雪）</p>
<ul>
    立春除夕，并为一日，此事今年创见。席间三世共团栾，随分有、笙歌满院。
<p>
    一名喜雪，二名饯岁，三则是名春宴。从教一岁大家添，但只要、明年强健。
<p>
</ul>
<p align="center">鹊桥仙（丁卯七夕）</p>
<ul>
    今年七夕，新秋三日，已觉凉生院宇。吾乡风物胜他乡，那更著、莱衣起舞。
<p>
    泛槎经岁，分钗半夜，往事流传千古。独怜词客与诗人，费多少、闲言泼语。
<p>
</ul>
<p align="center">浣溪沙（次李茂叔韵）</p>
<ul>
    仙子凌波袜有尘。翰林＿藻笔如神。此花此曲两无伦。
<p>
    不与妆台簪宝髻，却来书阁伴幽人。恨无佳客只空尊。
<p>
</ul>
<p align="center">浣溪沙（嗣立置酒稽古，令予坐东）</p>
<ul>
    屈指中秋一日期。雨余云薄月来迟。冰轮犹自欠些儿。
<p>
    世事孰非颠倒相，客居东位主人西。觞行莫惜醉如泥。
<p>
</ul>
<p align="center">浣溪沙</p>
<ul>
    树底全无一点红。今年春事又成空。不须追恨雨和风。
<p>
    欲去未来多恶况，独眠无寐少欢＿。一声啼＿五更钟。
<p>
</ul>
<p align="center">浣溪沙（赠陈惜惜、怜怜）</p>
<ul>
    尊俎之间著二陈。津津眉宇笑生春。清歌妙舞两无伦。
<p>
    叔隗轻盈饶态度，小乔妩媚足精神。风流总属一家人。
<p>
</ul>
<p align="center">好事近（丙寅重阳）</p>
<ul>
    今日十分晴，好个重阳天气。又向银山高处，为黄花一醉。
<p>
    泉江风物饱相谙，瞥眼过三岁。但得明年强健，任举杯何地。
<p>
</ul>
<p align="center">好事近（丁卯元夕）</p>
<ul>
    今岁度元宵，随分点些灯火。不比旧家繁盛，有红莲千朵。
<p>
    客来草草办杯盘，＿＿杂蔬果。休羡暗尘随马，与银花铁锁
<p>
</ul>
<p align="center">好事近（家人生日）</p>
<ul>
    今岁庆生朝，迟似迎长十日。试向彩衣堂下，听欢声洋溢。
<p>
    小孙能笑长能歌，已自堪娱膝。管取婆犹未老，见满床堆笏。
<p>
</ul>
<p align="center">满江红（次贾子济韵）</p>
<ul>
    节物匆匆，又还见、浓春入眼。那更是、晓风初扇，宿云都卷。蝶舞已便花蕊乱，燕归仍惬香泥暖。又何须、女手学春工，并刀翦。
<p>
    欢乐事，郊＿遍。游赏处，轮蹄远。听谁家弦管，日开华宴。有客＿毫多丽句，惭予拆袜无长线。问新来、诗酒顿然疏，怎消遣。
<p>
</ul>
<p align="center">满江红（次子云弟韵）</p>
<ul>
    五十头颅，早已觉、飞腾景暮。愁眼看、蜂黄蝶粉，草烟花露。莫做阳台云雨梦，休怀渭北春天树。怅城＿、多少踏青人，红尘路。
<p>
    怀古恨，凭书诉。倾国貌，障羞妒。记山阴陈迹，群贤星聚。对景裁诗真漫与，看花不饮成虚负。问落红、千点总随流，归何处。
<p>
</ul>
<p align="center">满江红（寿韩思机）</p>
<ul>
    七帙华年，这强健、人谁得似。还又见、设弧令旦，秋风生桂。教子已成森砌玉，弄孙仍得追风骥。更后堂、深处著婵娟，笙歌沸。
<p>
    香プ，杯浮蚁。欢意洽，酡颜醉。有静中日月，闲中天地。不必亲扶灵寿杖，何须远挹浮丘袂。看蟠桃、著子又开花，三千岁。
<p>
</ul>
<p align="center">念奴娇（次贾子济韵）</p>
<ul>
    琼苞玉屑，问天公、底事乱抛轻坠。城郭山川都一样，那得个般清气。谢女才情，如何只道，柳絮因风起。比梅差可，但无绿萼红蕊。
<p>
    坐上十客雄豪，颓然一老，草具相邀致。驱尽寒威凭酒力，买笑千金须费。谁办佳词，洛阳年少，笔下生新意。待添几盏，共君今夕同醉。
<p>
</ul>
<p align="center">虞美人（送张监税）</p>
<ul>
    二年浏水司征榷。小却平戎略。征衫指日去朝京。恰恰一江新渌、可扬＿。
<p>
    诗工画妙俱臻极。到处留真迹。一尊莫惜暂停桡。不待离歌唱彻、已魂销。
<p>
</ul>
<p align="center">虞美人（茂叔、季功置酒稽古堂，以瓶贮四花，因赋）</p>
<ul>
    梅桃末利东篱菊。著个瓶儿簇。寻常四物不同时。恰似西施二赵、太真妃。
<p>
    从来李郭多投分。伯仲俱清俊。苍颜独我已成翁。尚许掀髯一笑、对西风。
<p>
</ul>
<p align="center">虞美人（送周监税）</p>
<ul>
    周郎素蕴平戎略。聊此司征榷。他人两载已辞难。君独三年、只作一朝看。
<p>
    紫萸黄菊重阳后。木落秋容瘦。休斟别酒惨离裾。戚畹如今、个个有新除。
<p>
</ul>
<p align="center">虞美人（次沈庄可韵）</p>
<ul>
    天公有意留君住。故作纤纤雨。闭门觅句自持觞。并舍官梅时有、过来香。
<p>
    沈郎诗骨元来瘦。更挹湘江秀。不须骂雨及嘲风。收拾个般都入、锦囊中。
<p>
</ul>
<p align="center">醉落魄（丙寅中秋）</p>
<ul>
    琼楼玉宇。分明不受人间暑。寻常岂是无三五。惟有今宵，皓彩皆同普。
<p>
    素娥阅尽今和古。何妨小驻听吾语。当年弄影婆娑舞。妙曲虽传，毕竟人何许。
<p>
</ul>
<p align="center">采桑子（老人生日）</p>
<ul>
    中秋过了还逢社，寿我亲闱。百里熙熙。尽道平反赖母慈。
<p>
    浏川水阔吾山峻，福禄如斯。禄鬓青眉。子又生孙孙又儿。
<p>
</ul>
<p align="center">采桑子（赠丽华）</p>
<ul>
    饯筵绿绕红围处，只这孩儿。两泪垂垂。不忍教人遽别离。
<p>
    别离不作多时计，千日为期。却恐归时。人道寻春已较迟。
<p>
</ul>
<p align="center">朝中措（寒食前一日陪令佐小饮县圃，席上赋）</p>
<ul>
    海棠零落＿花繁。春意已将阑。予告恰当寒食，邀宾同赏芳园。
<p>
    湄湘台畔，杯盘楚楚，歌舞喧喧。预约牡丹开后，更须重倒消尊。
<p>
</ul>
<p align="center">卜算子</p>
<ul>
    春事到清明，过了三之二。李夭桃委路尘，太半成泥滓。
<p>
    只有海棠花，恰似杨妃醉。折向铜壶把烛看，且莫教渠睡。
<p>
</ul>
<p align="center">卜算子</p>
<ul>
    客以赏之，仍呼侑尊者六辈，酒半，人簪其一，恰恰无欠余。因赋
<p>
    谁把洛阳花，翦送河阳县。魏紫姚黄此地无，随分红深浅。
<p>
    小插向铜瓶，一段真堪羡。十二人簪十二枝，面面交相看。
<p>
</ul>
<p align="center">减字木兰花（寿李茂叔）</p>
<ul>
    仲春上七。门左垂弧当此日。点检春光。百草千葩已斗芳。
<p>
    折花持酒。彩袖殷勤来祝寿。明岁而今。稳向南宫待捷音。
<p>
</ul>
<p align="center">减字木兰花</p>
<ul>
    偶然相聚。最是人间堪乐处。散步寻春。来作琴堂不速宾。
<p>
    缓歌一曲。野鹜纷纷都退缩。不用多杯。准拟花时日日来。
<p>
</ul>
<p align="center">减字木兰花（戏万安胡簿）</p>
<ul>
    栖鸾高士。文采风流谁得似。年德虽高。对酒当歌气尚豪。
<p>
    明眸皓齿。一朵红莲初出水。膝上安排。爱惜须教不离怀。
<p>
</ul>
<p align="center">减字木兰花（用季功韵戏呈子定）</p>
<ul>
    遇如不遇。最是暂来还复去。归到乡关。欲再来时却恐难。
<p>
    丁宁去后。倩雁传书须访旧。万斛羁愁。逐水那容许大舟。
<p>
</ul>
<p align="center">柳梢青（惜花）</p>
<ul>
    春事匆匆。花慵柳困，雨横风狂。寄语诗人，须烧银烛，与照红妆。
<p>
    休言桃李河阳。但过眼、难寻色香。只有今宵，更无明日，且缓飞觞。时侑觞者明日遂行
<p>
</ul>
<p align="center">柳梢青（乙丑自寿）</p>
<ul>
    遁斋居士。今年今日，又添一岁。鬓雪心灰，十分老懒，十分憔悴。
<p>
    休言富贵长年，那个是、生涯活计。茗饮一瓯，纹楸一局，沈烟一穗。
<p>
</ul>
<p align="center">柳梢青</p>
<ul>
    薄晚才晴。相邀移席，待月中庭。环坐斯须，屋出高处，忽吐微明。
<p>
    云收雨止风停。人世有、琼楼玉京。一任星移，从教斗转，且缓飞觥。
<p>
</ul>
<p align="center">柳梢青（送别陈廉州于一片潇湘）</p>
<ul>
    合浦名邦。风流太守，紫绶金章。暂驻旌麾，来临祖席，一片潇湘。
<p>
    且须缓举离觞。细看取、眉间点黄。未到还珠，已闻赐玺，归近清光。
<p>
</ul>
<p align="center">柳梢青（两邑大夫鞭春之集，城南主人张澧州有词，次其韵）</p>
<ul>
    两令邀宾。城南佳处，饯腊迎春。步入梅林，纷然缟袂，间以红英。
<p>
    遥岑寸碧增明。更酬唱、无惭昔人。一笑相欢，且斟佳醑，休羡莼羹。
<p>
</ul>
<p align="center">生查子（八月二十四日桂隐观菊，次彭孚先韵）</p>
<ul>
    尊前主与宾，欠一还成九。休唱木犀词，预余黄花酒。
<p>
    开怀今夕同，分手明朝又。不管岁年催，且把馨香嗅。
<p>
</ul>
<p align="center">生查子（谢德操席上次卢守）</p>
<ul>
    银烛映红衫，薄暮新梳洗。一笑奉宾欢，未解东君意。
<p>
    回廊月转初，忆趁良宵会。喜事在明年，剧饮拚先醉。
<p>
</ul>
<p align="center">点绛唇（王园次施尉韵）</p>
<ul>
    九十韶光，闲忙晴雨常相半。赏春有愿。乘兴宁论晚。
<p>
    纵饮筠溪，日午花阴转。杯行缓。量a嫌浅。须索斟教满。
<p>
</ul>
<p align="center">点绛唇（只林寺劝农）</p>
<ul>
    小队郊＿，耄倪争看铜章吏。来宣德意。劝相遵彝制。
<p>
    夜雨连明，百谷应滋遂。真奇事。开禧元二。总是丰登岁。
<p>
</ul>
<p align="center">点绛唇（卢守席上）</p>
<ul>
    五马归来，后车载得如花女。缓歌金缕。新样京华舞。
<p>
    主悦宾欢，一醉祛袢暑。停箫鼓。且须听取。三朵花能语。
<p>
</ul>
<p align="center">点绛唇（庆江王之武子新居）</p>
<ul>
    甲第初成，持杯酌酒来相庆。棣华辉映。相对开三径。
<p>
    小巧规模，百事都相称。年方盛。从容啸咏。不碍青云兴。
<p>
</ul>
<p align="center">江城子（重阳次施尉韵）</p>
<ul>
    开尊拟对菊花黄。舞伊凉。掺渔阳。更有风流，妓女胜徐娘。只道难逢开口笑，争驰逐，利名场。
<p>
    玉山蓝水两茫茫。采幽香。泛清觞。橙橘堆盘，犹恨未经霜。底事□□堪喜处，丰年最，冠江乡。邻邑问阙雨，独此邦大熟，故卒章云。
<p>
</ul>
<p align="center">临江仙（庆谢操生子）</p>
<ul>
    忆我归舟初系岸，君家盛事先知。后房深处第三姬。熊罴符吉兆，鹫＿产佳儿。
<p>
    衮衮庆源真未艾，谢兰还茁新枝。娇婴想见白和眉。他年贤子弟，今日小机宜。
<p>
</ul>
<p align="center">临江仙（丙寅生日自作）</p>
<ul>
    老子开年年五十，依前恁地痴顽。昨非今是有无间。惟惭新赤绂，不称旧苍颜。
<p>
    休羡长年并极富，休贪宝带腰钚。人生难得是清闲。急须抛县印，归去隐家山。
<p>
</ul>
<p align="center">霜天晓角（赵簿席上写目前之景）</p>
<ul>
    琉璃十碗。兽炭红炉暖。花下两枝银烛，和气洽、欢声满。
<p>
    从他吹急管。杯行须款款。尽做更移漏转，也犹胜、春宵短。
<p>
</ul>
<p align="center">踏莎行</p>
<ul>
    鹗离风尘，燕辞门户。翩然举翮轻飞去。当初自恨探春迟，而今岂解留春住。
<p>
    花不重开，萍难再聚。垂杨只管牵离绪。直饶云雨梦阳台，梦回依旧无寻处。
<p>
</ul>
<p align="center">踏莎行（三月二十日元择旬会）</p>
<ul>
    骤暖忽寒，送春迎夏。金沙过了酴谢。漏声款款日偏长，奇峰历历云如画。
<p>
    幸有杯觞，堪同保社。棋如飞雹晴空下。六人酬唱已成编，他年遂水留佳话。
<p>
</ul>
<p align="center">踏莎行（季功席上赋，时移尊就月，凉意甚佳，主人亲摘阮以娱客，故云）</p>
<ul>
    露湿冠巾，风生襟袖。月华耿耿明如昼。主人情意十分浓，阮咸横膝清音奏。
<p>
    渐永更筹，新凉气候。穿针乞巧看看又。却怜相聚日无多，偷闲且可陪觞豆。
<p>
</ul>
<p align="center">踏莎行</p>
<ul>
    明月清风，绿尊红袖。厌厌夜饮胜如昼。虽然文字有余欢，也须闲把笙歌奏。
<p>
    十雨如期，三秋届候。去年丰稔今年又。东阡西陌稼如云，笑他齐量区兼豆。
<p>
</ul>
<p align="center">踏莎行（寄远）</p>
<ul>
    一撮精神，百般体态。兰心蕙性谁能赛。霎时不见早思量，许多日子如何睚。
<p>
    我已安排，你须宁耐。看看重了鸳鸯债。此生永愿不分飞，傍人一任胡_怪。
<p>
</ul>
<p align="center">踏莎行（七月十六日寿胡季海）</p>
<ul>
    自昔中元，多生上相。麒麟今又来天上。云衢虽未掇勋名，月评先已腾声望。
<p>
    宝鼎浓熏，金翘绝唱。真珠百斛倾家酿。斯辰聊用祝龟龄，他年端合扶鸠杖。
<p>
</ul>
<p align="center">踏莎行（乙巳正月二日雪）</p>
<ul>
    春已经旬，历方换岁。六花依旧来呈瑞。细思残腊与新年，一般清绝元非二。
<p>
    宿麦连云，遗蝗入地。坡仙有句谁能继。元宵此去日无多，会看霁色生和气。
<p>
</ul>
<p align="center">南歌子</p>
<ul>
    生世逢端午，齐头五十番。一番须作一般看。又听竞船箫鼓、沸江干。
<p>
    不用丝缠臂，休将艾插门。及时蒲黍漫登盘。只恐岁华催促、鬓毛斑。
<p>
</ul>
<p align="center">南歌子（怀人）</p>
<ul>
    心下悬悬地，侬家好好儿。相怜相惜许多时。岂料一朝轻拆、便轻离。
<p>
    要见无由见，教归不肯归。数珠懒把镜慵窥。二物渠所留者。只有新添鬓雪、减腰围。
<p>
</ul>
<p align="center">好事近（二月十日作）</p>
<ul>
    春事日相催，红尽浅桃深杏。可惜窥园无暇，任绿苔封径。
<p>
    凭谁说与雨和风，休要太狂横。等待禁烟予告，要选幽寻胜。
<p>
</ul>
<p align="center">卜算子（二月二十六日夜大雷雨，枕上作）</p>
<ul>
    午夜一声雷，急雨如飞雹。枝上残红半点无，密叶都成幄。
<p>
    苦恨簿书尘，刚把闲身缚。却忆湄湘春暮时，处处堪行乐。
<p>
</ul>
<p align="center">卜算子（二月晦，偕徐孟坚、滕审言、李季功游裴公亭作）</p>
<ul>
    城上著裴亭，亭下临湘水。泼黛揉蓝画不成，暝色仍含紫。
<p>
    忙里不知春，却问今余几。相与偷将半日闲，共把尘襟洗。
<p>
</ul>
<p align="center">更漏子（与黄几叔然烛赏木犀。几叔归而有作，遂次其韵）</p>
<ul>
    月蟠根，天雨粟。宜贮阿娇金屋。心欲醉，眼偏明。无穷佳思生。
<p>
    焰银＿，纷宝小５怪接摆花下。人已散，梦初回。渴心犹望梅。
<p>
</ul>
<p align="center">谒金门（己巳为内子寿）</p>
<ul>
    香篆袅。瓶里梅英犹小。鸳瓦霜华晴欲晓。今年生日好。
<p>
    鬓绿颜朱不老。女嫁儿婚将了。四世团栾同一笑。人间如此少。
<p>
</ul>
<p align="center">鹧鸪天（己巳生日自作）</p>
<ul>
    屈指新年五十三。未嫌垂领雪毵毵。设弧届旦人交贺，题座无功我自惭。
<p>
    荣莫羡，富休贪。寿龄也不慕彭聃。只思了却痴儿事，一榻香凝晓梦酣。
<p>
</ul>
<p align="center">秦楼月（为陈＿・寿）</p>
<ul>
    三月一。题舆恰届垂弧日。垂弧日。武安门外，欢声扬溢。双瞳炯炯头如漆。天公付与长生质。长生质。云霄稳坐，持荷簪笔。
<p>
</ul>
<p align="center">卜算子</p>
<ul>
    黄几叔所惠绿烛，遂赋。
<p>
    绿烛间红花，绝艳交相照。不分花时雨又风，折取供吟笑。
<p>
    拟把插乌巾，却恨非年少。点笔舒笺领略渠，座客词俱妙。
<p>
</ul>
<p align="center">临江仙（次黄几叔韵赋酴）</p>
<ul>
    姑射仙人肌雪莹，笑他红紫纷纷。从教藏白后庭深。虬枝才破蕾，鼻观已遥闻。
<p>
    花正繁时春又暮，年华荏苒催人。惜花心事与谁论。长哦清绝句，目断古南云。
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
