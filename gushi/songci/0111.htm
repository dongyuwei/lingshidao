<html>
<head>
<title>古诗库：全宋词：周必大</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">周必大<p align="center">朝中措</p>
<ul>
    乘成台上晓书云。黄色映天庭。已谢浮名浮利，也知来应长生。
<p>
    边亭卧鼓，余粮栖亩，朝野欢声。从此四时八节，弟兄常醉金觥。
<p>
</ul>
<p align="center">满庭芳</p>
<ul>
    之语，戏往一阕以解嘲
<p>
    天壤茫茫，人心殊观，未免因欠思余。太山邱垤，同载一方舆。那更长沙下湿，祝融峰、才比吾庐。秋风冷，攀缘汗浃，应叹苦区区。
<p>
    登高，聊尔耳，何须蜡屐，谁暇膏车。默存处，清都宛在须臾。笑约乘鸾羽客，窥倒景、拊掌崎岖。归来把，萸囊菊盏，一为洗泥涂。
<p>
</ul>
<p align="center">谒金门（和从周宣教韵祝千岁寿，请呼段、马二生歌之）</p>
<ul>
    梅乍吐。趁寿席、香风度。人与此花俱独步。风流天付与。
<p>
    好在青云歧路。愿共作、和羹侣。归访赤松辞万户。莺花犹是主。
<p>
</ul>
<p align="center">点绛唇（葛守坐上出此词，道思归之意，走笔次其韵）</p>
<ul>
    报答风光，满倾琼液休思睡。乱莺声碎。来往甘棠底。
<p>
    闻道中和，深简君王意。归舟起。到时应是。玉殿槐交翠。
<p>
</ul>
<p align="center">点绛唇</p>
<ul>
    醉上兰舟，羡他沙暖鸳鸯睡。月波金碎。愁海深无底。
<p>
    太守新词，解释无穷意。高歌起。浮云间事。浑付烟中翠。
<p>
</ul>
<p align="center">点绛唇（赴池阳郡会，坐中见梅花赋丁亥九月己丑）</p>
<ul>
    踏白江梅，大都玉断酥凝就。雨肥霜逗。痴了闺房秀。
<p>
    莫待冬深，雪压风欺后。君知否。却嫌伊瘦。仍怕伊]u。
<p>
</ul>
<p align="center">点绛唇（七夜，赵富文出家姬小琼，再赋丁亥七月己丑）</p>
<ul>
    秋夜乘槎，客星容到天孙渚。眼波微注。将谓牵牛渡。
<p>
    见了还非，重理霓裳舞。都无误。几年一遇。莫讶周郎顾。
<p>
</ul>
<p align="center">朝中措</p>
<ul>
    非泛泛祝词也戊子
<p>
    月眉新画露珠圆。今夕正相鲜。欲导唐家诞节，先生汉相韦贤。
<p>
    悬知此去，莺迁春谷，鹗在秋天。班首算来旬岁，状头看取明年。
<p>
</ul>
<p align="center">朝中措</p>
<ul>
    故每戏之己丑
<p>
    九重深念朔庭空。良弼梦时中。擢第难遵常制，筑岩直继高风。
<p>
    明年东府，金钗珠履，列鼎鸣钟。良酝傥分焦革，早禾休浸曹公。
<p>
</ul>
<p align="center">醉落魄（次江西帅吴明可韵庚寅四月。明可，台州人。自云近世未有二府）</p>
<ul>
    山川迥别。赤城自古雄东越。钟英储秀簪绅列。何事黄扉，殊未相黄发。
<p>
    如今衮职那容缺。人心恰与天时合。看看字号彤庭发。初破天荒，留与后来说。
<p>
</ul>
<p align="center">醉落魄</p>
<ul>
    才高句杰。飞黄却应鸾和节。新词聊卷波澜阔。泉玉淙＿，犹不比清切。
<p>
    相逢未稳愁相别。南园烟草南楼月。阳关西出重吹彻。垂柳新栽，宁忍便攀折。|<明可新创南园。>|
<p>
</ul>
<p align="center">西江月（暮春鲁氏坐上次胡邦衡韵）</p>
<ul>
    三月群贤毕集，二天五马先光。传觞击鼓底匆忙。画o将飞江上。
<p>
    鲁国方虚两社，齐人要复侵疆。延英引对上东廊。应念幽人相望。
<p>
</ul>
<p align="center">西江月（再赋送行）</p>
<ul>
    藉甚新除刺史，归然鲁殿灵光。诏书催发棹讴忙。沙路从今稳上。
<p>
    有喜刊除戎索，无劳远抚闽疆。日高龙影转槐廊。想见清光注望。
<p>
</ul><p align="center">导引（加上太上皇帝太上皇后尊号册宝乐章（乾道六年）・奉上册宝导引曲）</p>
<ul>
    重华真主，晨夕奉庭闱。祀庆成时。乾元坤载同归美，宝册两光辉。斑衣何似赭黄衣。此事古今稀。都人欢乐嵩呼震，圣寿总天齐。
<p>
</ul>
<p align="center">导引（加上太上皇帝太上皇后尊号册宝乐章（淳熙二年）・奉上册宝导引曲）</p>
<ul>
    新阳初应，乐事起彤庭。和气满吴京。帝家来庆东皇寿，西母共长生。金书玉篆灿龙文。前导沸欢声。修龄无极名无尽，一岁一回增。
<p>
</ul>
<p align="center">导引（明堂大礼乐章（淳熙六年）・明堂大礼鼓吹无射宫导引旧黄钟宫）</p>
<ul>
    合宫亲飨，青女肃长空。精意与天通。后皇临愿谁为侑，文祖暨神功。亟蒙祉福岁常丰。声教被华戎。两宫眉寿同荣乐，旃扔览闯纭
<p>
</ul>
<p align="center">合宫歌</p>
<ul>
    圣明朝，旷典乘秋举。大飨本仁祖。九室八牖四户。敕躬齐戒格堪舆。盛牲实俎。并侑总稽古。玉露乍肃天宇。冰输下照金铺。燎烟嘘呼。郁尊香，云门舞。仿佛翔坐，灵心咸嘉娱。众星俞美，光属照轮椤Ｇ逑御丹凤，湛恩偏浃率溥。欢声雷动岳镇呼。徐命法驾，万骑花盈路。献胙慈极，寿同箕翼，事超唐虞。看平燕云，从此兴文偃武。待重会诸侯，依旧东都。
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
