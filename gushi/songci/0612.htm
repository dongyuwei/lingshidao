<html>
<head>
<title>古诗库：全宋词：吴儆</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">吴儆<p align="center">念奴娇（寿程致政）</p>
<ul>
    凉生秋早，正梧桐院落，风清月白。帘卷香凝人笑喜，应是瀛洲仙谪。云绕画梁，花明彩服，中有人华发。恩袍蓝绿，高年况已逾百。最是有子宜家，兰阶方竞，珠履延佳客。好唤凌波来洛浦，醉促霓裳仙拍。玉井开莲，金茎承露，莫惜金尊侧。试占弧兆，祥光已映南极。
<p>
</ul>
<p align="center">蓦山溪（效樵歌体）</p>
<ul>
    清晨早起，小阁遥山翠。H面整冠巾，问寝罢、安排菽水。随家丰俭，不羡五侯鲭，软煮肉，熟炊粳，适意为甘旨。中庭散步，一盏云涛细。迤逦竹洲中，坐息与、行歌随意。逡巡酒熟，呼唤社中人，花下石，水边亭，醉便颓然睡。
<p>
</ul>
<p align="center">满庭芳（寄叶蔚宗）</p>
<ul>
    宿雨滋兰，轻风s柳，新来随处和融。幽兰曲径，花气巧相通。燕子才飞又语，带芹泥、时点芳丛。微中酒，日长睡起，心事在眉峰。
<p>
    年年，春好处，联镳荡桨，拾翠岛臁Ｈ谓瘐踝硗眩不放杯空。谁信风流一别，当时事、已逐飞鸿。云山晚，阑干罢倚，烟寺起疏钟。
<p>
</ul>
<p align="center">满庭芳（用前韵并寄）</p>
<ul>
    水满池塘，莺啼杨柳，燕忙知为泥融。桃花流水，竹外小桥通。又是一春憔悴，摘残英、绕遍芳丛。长安远，平芜尽处，叠叠但云峰。西湖，行乐处，牙樯漾o，锦帐翻红。想年时桃李，应已成空。欲写相思寄与，云天阔、难觅征鸿。空凝想，时时残梦，依约上阳钟。
<p>
</ul>
<p align="center">虞美人（送兄益章赴会试）</p>
<ul>
    银屏一夜金风细。便作中秋意。碧天如水月如眉。已有征鸿摩月、向南飞。金尊满酌蟾宫客。莫促阳关拍。须知丹桂擅秋天。千里婵娟指日、十分圆。
<p>
</ul>
<p align="center">虞美人（七夕）</p>
<ul>
    飞桥驾鹊天津阔。云驭看看发。相思惟恨不相逢。
<p>
    及至相逢还是、去匆匆。垂丝插竹真堪笑。欲乞天孙巧。天孙多巧漫多愁。巧得千般争解、劝郎留。
<p>
</ul>
<p align="center">虞美人</p>
<ul>
    双眸翦水团香雪。云际看新月。生绡笼粉倚窗纱。全似瑶池疏影、浸梅花。金翘翠靥双蛾浅。敛袂低歌扇。羞红腻脸语声低。想见流苏帐掩、烛明时。
<p>
</ul>
<p align="center">西江月</p>
<ul>
    竹里全无暑气，溪边长有清风。荷花落日照酣红。雨过遥山翠重。老作宫祠散汉，本来田舍村翁。腰缠三万禄千钟。也是一场春梦。
<p>
</ul>
<p align="center">浣溪沙（题星洲寺）</p>
<ul>
    十里青山溯碧流。夕阳沙晚片帆收。重重烟树出层楼。人去人来芳草渡，鸥飞鸥没白O洲。碧梧翠竹记曾游。
<p>
</ul>
<p align="center">浣溪沙（次范石湖韵）</p>
<ul>
    歙浦钱塘一水通。闲云如幕碧重重。吴山应在碧云东。无力海棠风淡漾，困眠宫柳日葱茏。眼前春色为谁浓。
<p>
</ul>
<p align="center">浣溪沙（题馀干传舍）</p>
<ul>
    画J朱栏绕碧山。平湖徒倚水云宽。人家杨柳带汀湾。目力已随飞鸟尽，机心还逐白鸥闲。萧萧微雨晚来寒。
<p>
</ul>
<p align="center">浣溪沙（登镇远楼）</p>
<ul>
    寒日孤城特地红。瘦藤扶我上西风。一川平远画图中。江海一身真客燕，云天万里看归鸿。吴山应在白云东。
<p>
</ul>
<p align="center">浣溪沙（竹洲七夕）</p>
<ul>
    秋到郊原日夜凉。黍禾高下已垂黄。荷花犹有晚来香。天上佳期称七夕，人间好景是秋光。竹洲有月可徜徉。
<p>
</ul>
<p align="center">浣溪沙</p>
<ul>
    风入枯藜衣袂凉。江枫园柳半青黄。洗车飞雨带天香。世事一场真大梦，宦情都薄似秋光。竹洲有酒可徜徉。
<p>
</ul>
<p align="center">浣溪沙（和前镇远楼韵）</p>
<ul>
    斜阳波底湿微红。朱栏翠袖倚轻风。平平山色有无中。俯首微官真自缚，高飞远举羡冥鸿。何时一艇大江东。
<p>
</ul>
<p align="center">浣溪沙（咏梅）</p>
<ul>
    茅舍疏离出素英。临风照水眩精神。娟娟新月又黄昏。削约寒枝香未透，细看频嗅独消魂。为谁消瘦不禁春。
<p>
</ul>
<p align="center">减字木兰花（中秋独与静之饮）</p>
<ul>
    碧梧秋老。满地琅\纷不扫。门掩黄昏。惟有年时月照人。凄凉满眼。肯作六年灯火伴。莫说凄凉。来岁如今天一方。
<p>
</ul>
<p align="center">减字木兰花（朱子渊见和，次韵为谢）</p>
<ul>
    思君欲老。一榻尘生谁与扫。禄仰晨昏。同是迟迟去鲁人。行当洗眼。看子青藜来夜伴。莫变炎凉。斩马还须请上方。
<p>
</ul>
<p align="center">减字木兰花</p>
<ul>
    少陵未老。曾把千人军独扫。鬓白眵昏。却作天涯流落人。只堪合眼。夜直谁能潜入伴。斗酒西凉。何似卑栖且远方。
<p>
</ul>
<p align="center">减字木兰花</p>
<ul>
    此身已老。三径都荒长却扫。面目尘昏。怕着朝章揖贵人。难瞒明眼。只有青山堪作伴。触事心凉。无病何劳更觅方。
<p>
</ul>
<p align="center">念奴娇（寿陈尚书母夫人）</p>
<ul>
    东风着意，正群芳未放，蟠桃初缀。王母当年亲手种，来作人间上瑞。婺女星躔，金华福地，聊驻千千岁。恰才八十，百分未及一二。况是间生英贤，名高日月，未说文昌贵。今日凝香称寿校来岁衮衣当发。黄贴天香，太白珍膳，押赐传中旨。戏拈金果，宫娥应是争取。
<p>
</ul>
<p align="center">念奴娇（寿吴宰）</p>
<ul>
    延州积庆，到如今千载，芳传遗绪。世袭簪缨来旧治，依约棠阴如故。百里休声，三年遗爱，若迹高今古。邑人尽道，郎君福过渠父。州悬岂久徒劳，汉家密令，须作三公去。今入花城称寿处，他日荣归禁路。黄贴天有，上尊名酒，押赐传天语。朱颜绿鬓，腰黄绸蹙金缕。
<p>
</ul>
<p align="center">念奴娇</p>
<ul>
    相逢恨晚，人谁道、早有轻离轻折。不是无情，都只为、离合因缘难测。秋去云鸿，春深花絮，风雨随南北。絮飞鸿散，问谁解舀得得。君自举远高飞，知他此去、萍梗何时息。雅阖幽窗欢笑处，回首翻成陈迹。小楷缄题，细行针线，一一重收拾。风花雪月，此生长是思忆。
<p>
</ul>
<p align="center">西江月</p>
<ul>
    山色不随春老，竹枝长向人新。桃蹊李径已成阴。深院莺啼人静。尘世白驹过隙，人情苍狗浮云。不须计较谩劳神。且凭随缘任连。
<p>
</ul>
<p align="center">浣溪沙（春题别墅）</p>
<ul>
    暖日和风并马蹄。畦秧陇麦绿新齐。人家桑拓午阴迷。
<p>
    山色解随春意远，残阳还傍远山低。晚风归路杜鹃啼。
<p>
</ul>
<p align="center">浣溪沙（和前次范石湖韵）</p>
<ul>
    帘额风微紫燕通。楼头柳暗碧云重。玉人争劝玉西东。醉拥雕鞍金蹀躞，夜归花院玉葱茏。归心何事与山浓。
<p>
</ul>
<p align="center">浣溪沙（代作）</p>
<ul>
    已是青春欲暮天。酒愁离恨不禁添。尊前休说见郎难。别后要知还有意，生前莫道便无缘。雁来频寄小蛮笺。
<p>
</ul>
<p align="center">浣溪沙（戏陈子长）</p>
<ul>
    汗褪香红雪莹肌。装馀静丽雾裁衣。晚凉新浴倚栏时。帘卷轻风斜虿发，杯深新月坠蛾眉。此时风味许谁知。
<p>
</ul>
<p align="center">朝中措（代宋仲温上德操）</p>
<ul>
    文章声价擅南州。人物更风流。岂久徒劳州县，看看催上瀛洲。朱颜绿鬓，画堂标王疑误，宝带垂H。睡起八砖影转，归来双烛光浮。
<p>
    渔父灯下读玄真子渔歌，因怀山阴故隐，追拟。
<p>
    石帆山下雨空鳌Ｈ扇香新翠箬篷。O叶绿，蓼花红。回首功名一梦中。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
