<html>
<head>
<title>古诗库：全宋词：赵福元</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">赵福元<p align="center">沁园春（庆赵运干）</p>
<ul>
    一剑凌风，跨六鳌头，登君玉峰。听金童宣敕，琼胎掇送，大唐进士，圣宋仙翁。琪树玲珑，宝花散漫，香霭天枝绕绛空。后五日，有竹湖公相，梦叶井熊。
<p>
    峥嵘得子如龙。傲南墅修篁皓鹤中。似银瓶碾月，一清彻底，玉虹贯斗，千丈蟠胸。洛殿催班，燃灯赐对，九万鹏程瞬息通。蟠桃宴，与蟾宫双桂，长伴乔松。
<p>
</ul>
<p align="center">沁园春（寿朱漕・正月初八）</p>
<ul>
    斗柄御寅，序启苍涂，气转洪钧。正乾坤交泰，圣贤相遇，风生虎啸，雾辶兴。华渚流虹，璇枢绕电，期迈三朝嵩降申。真希有，庆吾皇万岁，重臣千春。
<p>
    枫震宠数来频。绾叠组累累辉楚城。看袍将赐锦，带仍佩玉，十行丹诏，单骑红尘。入赞中兴，泰阶上宰，寿域八荒歌太平。运化笔，管烘□桃李，又一番新。
<p>
</ul>
<p align="center">沁园春（寿黄虚庵・三月廿九）</p>
<ul>
    珠斗阑干，银河清浅，梦H帝关。见六丁拥道，一声传跸，翠幢舞凤，彩扇交鸾。寿祝天齐，神夸岳降，报道明朝重整班。璇星烂，有赤松黄石，雾凑苍坛。
<p>
    仙风绿鬓朱颜。才奏罢呼麟游海山。命飞琼步月，瑶台凝净，云英捣雪，玉杵光寒。鹤立芝庭，龟迎荷□鼎看忘翩翩彩袖翻。留春醉，醉何须归去，常在人寰。
<p>
</ul>
<p align="center">减字木兰花（赠草书颠）</p>
<ul>
    吮媒弄笔。草圣寰中君第一。电脚摇光。骤雨旋风声满堂。
<p>
    毫厘巧辨。唤起羲之当北面。醉眼摩娑。错认书颠作酒颠。
<p>
</ul>
<p align="center">鹧鸪天（赠歌妓）</p>
<ul>
    裙曳湘波六幅缣。风流体段总无嫌。歌翻檀口朱樱小，拍弄红牙玉笋纤。
<p>
    腔子里，字儿添。嘲撩风月性多般。嬖魃里金珠进，惊起梁尘落舞帘。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
