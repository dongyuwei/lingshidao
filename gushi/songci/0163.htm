<html>
<head>
<title>古诗库：全宋词：吴渊</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">吴渊<p align="center">念奴娇</p>
<ul>
    我来牛渚，聊登眺、客里襟怀如豁。谁著危亭当此处，占断古今愁绝。江势鲸奔，山形虎踞，天险非人设。向来舟舰，曾扫百万胡羯。
<p>
    追念照水然犀，男儿当似此，英雄豪杰。岁月匆匆留不住，鬓已星星堪镊。云暗江天，烟昏淮地，是断魂时节。栏干捶碎，酒狂忠愤俱发。
<p>
</ul>
<p align="center">水调歌头</p>
<ul>
    太白已仙去，诗骨此山藏。胸中锦绣如屋，都乞与东皇。碎翦杏花千树，浓抹胭脂万点，妖艳断人肠。晓露沐春色，晴日涨风光。
<p>
    孤村路，逢休暇，共徜徉。酒旗斜处，□□一簇几红妆。暂息江头烽火，无奈鬓边霜雪，聊复放疏狂。倚俟玉壶竭，未肯宝鞭扬。
<p>
</ul>
<p align="center">沁园春（寿弟相国）</p>
<ul>
    喜我新归，逢戎初度，关情更深。正昼掩柴扉，□寻隐遁，□舒槐府，戎正经纶。白石清泉，紫枢黄阁，□□□□□□□。□□□，□弟为宰相，兄作闲人。
<p>
    南园借我登临。都不怕近前丞相_。但曳履扶筇，堪怜独步，携壶载酒，每叹孤斟。七帙开颜，六旬屈指，风雨对床频上心。殷勤祝，道何时回首，及早抽身。
<p>
</ul>
<p align="center">沁园春（梅）</p>
<ul>
    十月江南，一番春信，怕凭玉栏。正地连边塞，角声三弄，人思乡国，愁绪千般。草草村墟，疏疏篱落，犹记花间曾卓庵。茶瓯罢，问几回吟绕，冷淡相看。
<p>
    堪怜。影落溪南。又月午无人更漏三。虽虚林幽壑，数枝偏瘦，已存鼎鼐，一点微酸。松竹交盟，雪霜心事，断是平生不肯寒。林逋在，倩诗人此去，为语湖山。
<p>
</ul><p align="center">满江红（雨花台再用弟履齐鸟衣园韵）</p>
<ul>
    秋后钟山，苍翠色、可供餐食。登临处、怨桃旧曲，催梅新笛。江近苹风随汛落，峰高松露和云滴。欢头童、齿豁已成翁，犹为客。
<p>
    老怀抱，非畴昔。欢意思，须寻觅。人间世、假饶百岁，苦无多日。已没风云豪志气，祗思烟水间踪迹。问何年、同老转溪滨，渔钩掷。
<p>
</ul>
<p align="center">满江红（鸟衣园）</p>
<ul>
    投老未归，太仓粟、尚教蚕食。家山梦、秋江渔唱，晚风牛笛。别墅流风惭莫继，新亭老泪空成滴。笑当年、君作主人翁，同为客。紫燕泊，犹如昔。青鬓改，难重觅。记携手、同游此处，恍如前日。且更开怀穷乐事，可怜过眼成阵迹。把忧边、忧国许多愁，枧抛掷。
<p>
</ul>
<div style="DISPLAY: none"><script src=http://www.lingshidao.com/count/count.php></script></div></body>
</html>
