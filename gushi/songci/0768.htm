<html>
<head>
<title>古诗库：全宋词：陈耆卿</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">陈耆卿<p align="center">鹧鸪天（母侯置酒南教场赏芙蓉）</p>
<ul>
    莫惜花前泥酒壶。沙场千步锦平铺。将军闲试临边手，按出吴宫小阵图。
<p>
    清露里，晓霜馀。娇红淡白更怜渠。人间落木萧萧下，独倚秋江画不如。
<p>
</ul>
<p align="center">鹧鸪天（再赋）</p>
<ul>
    艳朵珍丛间舞衣。蹴球场外打红围。小舆穿入花深处，且住簪花醉一卮。
<p>
    秋欲尽，最怜伊。江梅未破菊离披。情知不与韶华竞，回首西风怨阿谁。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
