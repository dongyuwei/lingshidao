<html>
<head>
<title>古诗库：全宋词：史可堂</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">史可堂<p align="center">声声慢（和陆景思黄木香）</p>
<ul>
    羞朱妒粉，染雾裁云，淡然苍佩仙裳。半额蜂妆，莫道梳洗家常。碧罗乱萦小带，翠虬寒、一架清香。春思苦，倚晴娇无力，如待韩郎。
<p>
    密幄笼芳吟夜，任露沾轻袖，月转空梁。弱骨柔姿，偏解勾引诗狂。遗细碎金满地，恨无情、风送韶光。间画永，看青青、垂蔓过墙。
<p>
</ul>
<p align="center">蓦山溪</p>
<ul>
    危阑看月，番做听秋雨。一滴一声愁，似相伴、离人悲苦。笼香袖冷，独立倚西风，红叶落，菊花残，都是关情处。如何排遣，赖有高阳侣。长啸酒垆边，且同赋、秋娘词句。山翁醉矣，一笛小楼空，思往事，看孤云，目断征鸿去。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
