<html>
<head>
<title>古诗库：全宋词：詹玉</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">詹玉<p align="center">霓裳中序第一</p>
<ul>
    金刻宣和玉宝四字，有感因赋
<p>
    一规古蟾魄。瞥过宣和几春色。知那个、柳松花怯。曾磋玉团香，涂云抹月。龙章凤刻。是如何、儿女消得。便孤了、翠鸾何限，人更在天北。
<p>
    磨灭。古今离别。幸相从、蓟门仙客。萧然林下秋叶。对云淡星疏，眉青影白。佳人已倾国。赢得痴铜旧画。兴亡事，道人知否，见了也华发。
<p>
</ul>
<p align="center">汉宫春（题西山玉隆宫）</p>
<ul>
    吟发萧萧。正古槎秋入，河汉银涛。红云甚家院落，一片笙箫。晋时言语，问何人、还肯逍遥。知几度、落花啼鸟，乡歌犹在儿曹。游帷旧时明月，照满庭空翠，剪剪春梢。西山笑人底事，流浪宫袍。江湖近日，说原无此字，据天游词补神仙、多在渔樵。千古意，水沈香里，孤枫阴落重霄。
<p>
</ul>
<p align="center">多丽（念念）</p>
<ul>
    晚云归，小楼又作阴凉。霎儿间，恨桐招雨，西风叶叶商量。醒时心、又还南浦，愁边句、多在斜阳。菱宛笼青，莲瓶拖艳，旋倾花水咽茶香。怨蛩有、许多言语，说动软心肠。夜沈沈，几条凉月，界破晴窗。
<p>
    共绣帘吹絮未久。却孤剑水云乡。自家书、未能成字，邻家笛、且莫吹商。好梦偏a，闲情未了，隔墙又唱秋娘。帕绡依、旧时香折，戏封做书囊。鸳鸯字，见时千万，绣一双双。
<p>
</ul>
<p align="center">桂枝香（题写韵轩）</p>
<ul>
    紫薇花露，潇洒作凉云，点商勾羽。字字飞仙，下笔一帘风雨。江亭月观今如许。叹飘零、墨香千古。夕阳芳草，落花流水，依然南浦。
<p>
    甚两两、凌风驾虎。恁天孙标致，月娥眉妩。一笑生春，那学世间儿女。笔床砚滴曾窥处，有西山、青眼如故。素笺寄与，玉箫声彻，凤鸣鸾舞。
<p>
</ul>
<p align="center">渡江云（春江雨宿）</p>
<ul>
    拖阴笼晚暝，商量清苦，阵阵打篷声。分明都是泪，不道今宵，篷底有离人。松涛摇睡，梦不稳、难湿巫云。几点儿、泪痕跳响，休要醒时听。
<p>
    销魂。灯下无语，□泣梨花，掩重门夜永，应是添、伤春滋味，中酒心情。东风湖上香泥软，明日去、天色须睛。相见也，洛阳沽酒旗亭。
<p>
</ul>
<p align="center">三姝媚（古卫舟。人谓此舟曾载钱塘宫人）</p>
<ul>
    一篷儿别苦。是谁家、花天月地儿女。紫曲藏娇，惯锦窠金翠，玉H钟吕。绮席传宣，笑声里、龙楼三鼓。歌扇题诗，舞袖笼香，几曾尘土。
<p>
    因甚留春不住。怎知道人间，匆匆今古。金屋银屏，被西风吹换，蓼汀苹渚。如此江山，应悔却、西湖歌舞。载取断云何处。江南烟雨。
<p>
</ul>
<p align="center">一萼红</p>
<ul>
    泊沙河。月钩儿挂浪，惊起两鱼梭。浅碧依痕，嫩凉生润，山色轻染修蛾。钓船在、绿杨阴下，蓦听得、扇底有吴歌。一段风情，西湖和靖，赤壁东坡。
<p>
    往事水流云去，叹山川良是，富贵人多。老树高低，疏星明淡，只有今古销磨。是几度、潮生潮落，甚人海、空只恁风波。闲著江湖尽宽，谁肯渔蓑。
<p>
</ul>
<p align="center">齐天乐（赠童瓮天兵後归杭）</p>
<ul>
    相逢唤醒金华梦，吴尘暗斑吟发。倚担评花，认旗沽酒，历历行歌奇迹。吹香弄碧。又坡柳风情，逋梅月色。画鼓红船，满湖春水断桥客。
<p>
    当时何限怪侣，甚花天月地，人被云隔。却载苍烟，更招白鹭，一醉修江又别。今回记得。再折柳穿鱼，赏花催雪。如此湖山，忍教人更说。
<p>
</ul>
<p align="center">阮郎归（闺情）</p>
<ul>
    斜河一道界相思。好秋都上眉。鸾笺象管写心啼。搦愁题做诗。
<p>
    添别恨，卜欢期。灯花红几时。看看月上小窗儿。夜香今夜迟。
<p>
</ul>
<p align="center">八声甘州（寿张尚书）</p>
<ul>
    从黄石容履，一编书，曾佐汉王关。甚殷勤佳约，茹芝人共，引鹤差鸾。借手便成羽翼，方略正如闲。说道赤松去，还在人间。
<p>
    紫绶青春如许，是南辰尊宿，北斗天官。问沙时早晚，喜色满长安。传宣能勾凤诏，便玉除前面领仙班。功名了，却茶烟琴月，慢慢东山。
<p>
</ul>
<p align="center">桂枝香（丙子送李y东归）</p>
<ul>
    沈云别浦。又何苦扁舟，青衫尘上。客里相逢，洒洒舌端飞雨。只今便把如伊吕。是当年、渔翁樵父。少知音者，苍烟吾社，白鸥吾侣。
<p>
    是如此英雄辛苦。知从前、几个适齐去鲁。一剑西风，大海鱼龙掀舞。自来多被清谈误。把刘琨、埋没千古。扣舷一笑，夕阳西下，大江东去。
<p>
</ul>
<p align="center">浣溪沙</p>
<ul>
    淡淡青山两点春。娇羞一点口见樱。一梭儿玉一纣云。
<p>
    白藕香中见西子，玉梅花下遇昭君。不曾真个也销魂。
<p>
</ul>
<p align="center">庆清朝慢</p>
<ul>
    红雨争妍，芳尘生润，将春都揉成泥。分明蕙风薇露，持搦花枝。款款汗酥薰透，娇羞无奈湿云痴。偏厮称，霓裳霞佩，玉骨冰肌。
<p>
    梅不似，兰不似，风流处，那更著意闻时。蓦地生绡扇底，嫩凉浮动好风微。醉得浑无气力，海棠一色睡胭脂。闲滋味，人花气，韩寿争知。
<p>
</ul>
<p align="center">金盏子</p>
<ul>
    雨叶吟蝉，露草流萤，岁华将晚。对静夜无眠，稀星散、时度绛河清浅。其处画角凄凉，引轻寒催燕。西楼外，斜月未沈，风急雁行吹断。
<p>
    此际怎消遣。要相见、除非待梦见。盈盈洞房泪眼，看人似、冷落过秋纨扇。痛惜小院桐阴，空啼鸦零乱。厌厌地，终日为伊，香愁粉怨。
<p>
</ul>
<p align="center">更漏子</p>
<ul>
    日衔山，山带雪。笛弄晚风残月。湘梦断，楚魂迷。金河秋雁飞。
<p>
    别离心，思忆泪。锦带已伤憔悴。蛩韵急，杵声寒。征衣不用宽。
<p>
</ul>
<p align="center">锦堂春（七夕）</p>
<ul>
    桂嫩传香，榆高送影，轻罗小扇凉生。正鸳机梭静，凤渚桥成。穿线人来月底，曝衣花入风庭。看星残靥碎，露滴珠融，笑掩云扃。
<p>
    彩盘凝望仙子，但三星隐隐，一水盈盈。暗想凭肩私语，鬓乱钗横。蛛网飘丝I恨，玉签传点催明。算人间待巧，似恁匆匆，有甚心情。
<p>
</ul>
<p align="center">青房并蒂莲</p>
<ul>
    醉凝眸。是楚天秋晓，湘岸云收。草绿兰红，浅浅小汀洲。芰荷香里鸳鸯浦，恨菱歌、惊起眠鸥。望去帆，一片孤光，棹声伊轧橹声柔。
<p>
    愁窥汴堤翠柳，曾舞送当时，锦缆龙舟。拥倾国、纤腰皓齿，笑倚迷楼。空令五湖夜月，也羞照、三十六宫秋。正朗吟，不觉回桡，水花枫叶两悠悠。
<p>
</ul>
<p align="center">锦堂春（中秋）</p>
<ul>
    露掌秋深，花签漏永，那堪比夕新睛。正纤尘飞尽，万籁无声。金镜开奁弄影，玉壶盛水侵棱。纵帘斜树隔，烛暗花残，不碍虚明。
<p>
    美人凝恨歌黛，念经年间阻，只恐云生。早是宫鞋鸳小，翠鬓蝉轻。蟾润妆梅夜发，桂熏仙骨香清。看娥此际，多情又似无情。
<p>
</ul>
<p align="center">如梦令</p>
<ul>
    妾似春蚕抽缕。君似筝弦移柱。无语结同心，满地落花飞絮。
<p>
    归去。归去。遥指乱云遮处。
<p>
</ul>
<p align="center">醉蓬莱（旧故山）</p>
<ul>
    扫西风门径，黄叶凋零，白云萧散。柳换枯阴，赋归来何晚。爽气霏霏，翠蛾眉妩，聊慰登临眼。故国如尘，故人如梦，登高还懒。
<p>
    数点寒英，为谁零落，楚魄难招，暮寒堪揽。步鸦睦椋谁念幽芳远。一室秋灯，一庭秋雨，更一声秋雁。试引芳樽，不知消得，和多依黯。
<p>
</ul>
<p align="center">法曲献仙音（聚景亭梅次草窗韵）</p>
<ul>
    层绿峨峨，纤琼皎皎，倒压波痕清浅。过眼年华，动人幽意，相逢几番春换。记唤酒寻芳处，盈盈褪妆晚。
<p>
    已销黯。况凄凉、近来离思，应忘却、明月夜深归辇。荏苒一枝春，恨东风、人似天远。纵有残花，洒征衣、铅泪都满。但殷勤折取，自遣一襟幽怨。
<p>
</ul>
<p align="center">淡黄柳</p>
<ul>
    又次冬，公谨自剡还，执手聚别，且复别去。怅然於怀，敬赋此解
<p>
    花边短笛。初结孤山约。雨悄风轻寒漠漠。翠镜秦鬟钗别，同折幽芳怨摇落。
<p>
    素裳薄。重拈旧红萼。叹携手、转离索。料青禽、一梦春无几，後夜相思，素蟾低照，谁扫花阴共酌。
<p>
</ul>
<p align="center">长亭怨（重过中庵故园）</p>
<ul>
    泛孤艇、东皋过偏。尚记当日，绿阴门掩。屐齿莓阶，酒痕罗袖事何限。欲寻前迹，空惆怅、成秋苑。自约赏花人，别後总、风流云散。
<p>
    水远。怎知流水外，却是乱山尤远。天涯梦短。想忘了、绮疏雕槛。望不尽、苒苒斜阳，抚乔木、年华将晚。但数点红英，犹识西园凄婉。
<p>
</ul>
<p align="center">西江月（为赵元父赋雪梅图）</p>
<ul>
    裉粉轻盈琼靥，护香重叠冰绡。数枝谁带玉痕描。夜夜东风不扫。
<p>
    溪上横斜影淡，梦中落莫魂销。峭寒未肯放春娇。素被独眠清晓。
<p>
</ul>
<p align="center">踏莎行（题草窗词卷）</p>
<ul>
    白石飞仙，紫霞凄调。断歌人听知音少。几番幽梦欲回时，旧家池馆生青草。风月交游，山川怀抱。凭谁说与春知道。空留离恨满江南，相思一夜苹花老。
<p>
</ul>
<p align="center">醉落魄</p>
<ul>
    小窗银烛。轻鬟半拥钗横玉。数声春调清真曲。拂拂朱帘，残影乱红扑。
<p>
    垂杨学画蛾眉绿。年年芳草迷金谷。如今休把佳期卜。一掬春情，斜月杏花屋。
<p>
</ul>
<p align="center">洞仙歌（刘守之任）</p>
<ul>
    银菟分竹，是君王亲付。州在扶舆最清处。紫云楼、记取天语丁宁，襦绔手，好好为吾摩拊。
<p>
    望公如望月，见说郴江，父老多时问来暮。旌旆试初凉，紫马西来，青丝络、秋风满路。早橘井丹成入仙班，有乔木前芳，事须公做。
<p>
</ul>
<p align="center">喜迁莺（和老人咏梅）</p>
<ul>
    世情冰尽。算耐久只是，陇头芳信。惆怅人间，几千年□，留得陆郎余韵。朔云解识花意，遮断疏狂蝶粉，岁寒了，狂风传香远，月移影近。
<p>
    清润。无点C455，不曰坚乎，如玉真难尽。除宋广平，与林和靖，肉眼有谁能认。仙丰道骨如许，相对霜髯雪鬓。长健也，好年年管领，春光随分。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
