<html>
<head>
<title>古诗库：全宋词：李谌</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">李谌<p align="center">水调歌头（次琼山韵）</p>
<ul>
    足迹半天下，家说在琼川。往来无定，蓬头垢面仟憎嫌。挥扫笔头万字，贯穿胸中千古，不记受生年。海角一相遇，缘契似从前。
<p>
    钟离歌，吕公篆，醉张颠。恍如赤城龙凤，来过我鲸仙。笑我未离世网，不染个中尘土，饥食困来眠。拟问君家祖，兜率乐天天。
<p>
</ul>
<p align="center">六州歌头（吊武穆鄂王忠烈庙）</p>
<ul>
    高皇神武，善驾驭豪英。攘北狄，驱群盗，命天膺。救苍生。奈梦绕沙漠，隔温清，屈和好，召大将，归兵柄，列枢庭。公指汴京。威已振河洛，不顾身烹。失一时机会，嗟左衽吾民。痛岳家军。孰扶倾。
<p>
    久沉冤愤，七十载，还复遇，帝王真。表遗烈，锡王号，日照临。激士心。始认安刘计，宁祸己，是忠臣。我乘传，访壁垒，想精明。英气凛然若在，仍题扁、昭揭天恩。笑原头芳草，一死不能春。交怨人神。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
