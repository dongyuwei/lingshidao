<html>
<head>
<title>古诗库：全宋词：李壁</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">李壁<p align="center">浣溪沙（人日过灵泉寺次韵少壮）</p>
<ul>
    祗记梅花破腊前。恼人春色又薰然。山头井似陆公泉。
<p>
    上客长谣追楚些，娇娃短舞看胡旋。崇桃积李自年年。
<p>
</ul>
<p align="center">朝中措（人日蟆颐席间和韵）</p>
<ul>
    东风歌吹发重。飞旆入山新。小雨不妨酥润，江头一并霜晴。
<p>
    年年心似，输他钗燕，蟠带迎春。怎得樽前避酒，史君精鉴如神。
<p>
</ul>
<p align="center">小重山（数椽甫葺，知府载酒宠临，辄次日近环湖所赋韵为一杯寿）</p>
<ul>
    燕雀风轻二月天。一枝何处是家园（按：此句是字上下缺一字）。有花不惜是谁怜。生嫌怕，不为老人妍。
<p>
    眉黛拥连娟。高情时载酒、雁湖边。略无雕饰自天然。新诗好，品第入朱弦。
<p>
</ul>
<p align="center">满江红</p>
<ul>
    次韵上呈，并以寄洋州也
<p>
    帘卷东风，□林外、鸟啼姑恶。政迤逦、花梢红绽，柳梢黄着。散策丘园容懒□，折冲樽俎须雄略。但有书盈屋酒盈缸，还堪乐。
<p>
    嗟每被，浮云缚。黄粱梦，新来觉。悄祗愁湖海，故交辽邈。一纸素书来问我，数峰苍玉何如昨。更几时、夜雨落檐花，同春酌。
<p>
</ul>
<p align="center">南歌子</p>
<ul>
    使君
<p>
    紫绶新符竹，叶W老弟兄。西风吹棹过湖亭。杨柳夫渠相伴、也多情。
<p>
    况是瀛州侣，来同酒盏倾。白沤浑不避双旌。一种风流人似、玉壶清。
<p>
</ul>
<p align="center">好事近（饯交代劝酒）</p>
<ul>
    莫惜一樽留，共醉锦屏山色。多少飞花悠r，送征轮南陌。曲湖归去未多时，还捧诏黄湿。生怕别来凄断，看满园行迹。
<p>
</ul>
<p align="center">江神子（劝酒）</p>
<ul>
    露荷香泛小池台。水云堆。好风催。宝扇胡床，无事且徘徊。帘外海榴裙一色，判共、两三杯。
<p>
    此怀能得几番开。玉山颓。不须推。回首慈恩，前梦老堪咳。好是上林多少树，应早晚、待公来。
<p>
</ul>
<p align="center">阮郎归（劝袁制机酒）</p>
<ul>
    苏台一别费三年。锦书凭雁传。风姿重见阆江边。玉壶秋井泉。
<p>
    翻短舞，趁么弦。篆香同夕烟。多情莫惜为留连。落花中酒天。
<p>
</ul>
<p align="center">鹧鸪天（燕史君席间和韵）</p>
<ul>
    岸柳阴阴跃锦鳞。并湖莲子恰尝新。谁教故岁应官去，会老堂中少个人。
<p>
    归未久，意弥亲。吹香不断酒倾银。行藏判已天公付，且斗而今见在身。
<p>
</ul>
<p align="center">西江月（和提刑昂席新赋）</p>
<ul>
    又送鹏程轩翥，几看驹隙推移。多端时事只天知。不饮沉忧如醉。
<p>
    白首已甘蓬艾，苍生正倚丞疑。楚台风转一帆吹。朝列问君来未。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
