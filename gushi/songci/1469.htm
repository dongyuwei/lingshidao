<html>
<head>
<title>古诗库：全宋词：蔡士裕</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">蔡士裕<p align="center">金缕曲（罗帛翦梅缀枯枝，与真无异作）</p>
<ul>
    怪得梅开早。被何人、香罗剪就，天工奇巧。茅舍竹篱容不得，移向花堂深悄。别一样、风流格调。玉质冰姿依然在，算暗中、只欠香频到。著些子，更奇妙。
<p>
    有时来伴金尊倒。几徘徊、认成真后，又还误了。费尽东君回护力，空把芳心萦绕。竟不解、索他一笑。夜月纱窗黄昏后，为爱花、翻被花情恼。个恩爱，负多少。
<p>
</ul>
<p align="center">浦湘曲（为金坛教谕干寿道考满怅词）</p>
<ul>
    功名早。步武青云缭绕。斯文近有成效。绛纱拍拍春风满，香动一池芹藻。
<p>
    瓜期到。便勇撤皋比，此去应光耀。立登枢要。向红药阶前紫薇阁，管不负年少。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
