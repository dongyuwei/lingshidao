<html>
<head>
<title>古诗库：全宋词：施枢</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">施枢<p align="center">摸鱼儿</p>
<ul>
    柳蒙耳、暗凌波路。烟飞惨淡平楚。七香车驻猊环掩，遥认翠华云母。芳景暮。鸳L悄、铢衣来按飞琼舞。凄凉洛浦。渐玉漏沈沈，清阴满地，乘月步虚去。
<p>
    销凝处。谁说三生小杜。翔螭声断箫鼓。情知禁苑酥尘穑羞与倡红同谱。春几度。想依旧、苔痕长印唐昌士。风流千古。人在小红楼，朱帘半卷，香注玉壶露。
<p>
</ul>
<p align="center">疏影（催梅）</p>
<ul>
    低枝亚实。望翠阴护晓，幽梦难觅。凄楚霓裳，琼阙瑶台，经年暗锁清逸。春风似怪重门掩，未许入、玉堂吟笔。想寿阳，却厌新妆，倦抹粉花宫额。
<p>
    还记孤山旧路，未应便负了，波冷蟾白。莫寄相思，惟有寒烟，伴我骚人间寂。东君须自怜疏影，又何待、山前雪积。好试敲、羯鼓声催，与约鼎羹消息。
<p>
</ul>
<p align="center">柳梢青</p>
<ul>
    飞露初霜。冷侵金井，响到银床。懊恨碧梧，不留一叶，月占纱窗。
<p>
    雁声做尽凄凉。又陡顿、衾寒夜长。曲曲屏山，重重客梦，无限思量。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
