<html>
<head>
<title>古诗库：全宋词：施翠岩</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">施翠岩<p align="center">桂枝香</p>
<ul>
    西凤满目。渐院落悄清，愁近银烛。多少虫书堕翠，又随波e。娥半露扶疏影，向虚檐、似知幽独。浦鸿声断，枝乌漏永，芳梦难续。
<p>
    记旧日、离亭细嘱。早归趁香边，频泛酝酝。谁遣而今，对景黛娥双蹙。玉鞭但共秋光远，漫空怜、如许金粟。露零襟冷，萧萧更兼，数竿修竹。
<p>
</ul>
<p align="center">沁园春（夜登白鹭亭）</p>
<ul>
    披紫菟裘，上白鹭亭，看吹洞箫。望长庚鲸过，江横素练，回仙鹤度，月在青霄。依约淮山，清准冷风露，如到瀛洲听海涛。浮图近，更玉铃金铎，初奏琅H。
<p>
    人间梦境寥寥。部故国繁华能几朝。有千年枯井，龙沈凤怨，数邱黄壤，兔走猿嗥。莫问荣华，不如归去，短棹孤篷乘夜潮。翠岩下，耕白云二顷，胜种仙苗。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
