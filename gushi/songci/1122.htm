<html>
<head>
<title>古诗库：全宋词：徐去非</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">徐去非<p align="center">满庭芳</p>
<ul>
    凤历书元，龟图画泰，瑞q两两初开。舞风仙子，飞雪拥春来。平荡人间险秽，端为你没点尘埃。清明世，冰辉太洁，鸥鹭莫惊猜。
<p>
    儿孙，同劝寿，桃添西阆，兰绕南陔。看琼玉妆成，万瓦楼台。飘洒风流酥满盏，浑疑醉，月影蓬莱。从今去，诗高未老，点化尽多才。
<p>
</ul>
<p align="center">锦被堆</p>
<ul>
    一种两容仪，红共白、交映南枝。紫霞仙指冰翁语，花如醉玉，香同臭雪，别样风姿。
<p>
    相守岁寒期。春造化、密与天知。羞将脂粉隈桃李，独先结实，还同戴胜，归宴瑶池。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
