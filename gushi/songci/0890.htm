<html>
<head>
<title>古诗库：全宋词：萧廷之</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">萧廷之<p align="center">西江月（十二首）</p>
<ul>
    两手癖开混沌，坦然直露丹宗。日魂月魄自西东。牢捉莫轻放纵。
<p>
    外道邪魔缩项，相将结宝中宫。九还七返片时功。皆赖黄婆相送。
<p>
</ul>
<p align="center">西江月</p>
<ul>
    默运乾坤否素，抽添妙在屯蒙。起于复卦剥于终。温养两般作用。
<p>
    沐浴要防危险，吹嘘全藉离风。工夫还反入坤宫。火足不宜轻弄。
<p>
</ul>
<p align="center">西江月</p>
<ul>
    要识真铅汞，都来只一根源。烹前火候妙中玄。不是知音难辨。
<p>
    采取莫差时日，仍分弦后弦前。玉炉一霎火烧天。无位真人出现。
<p>
</ul>
<p align="center">西江月</p>
<ul>
    莫问九三二八，无过阴偶阳奇。大都离坎结夫妻。要识屯蒙既未。
<p>
    若遇一阳起复，便堪进火无迟。只因差失在毫厘。野战更宜仔细。
<p>
</ul>
<p align="center">西江月</p>
<ul>
    鼎器法天象地，坎离运用无差。夫妻相会入黄家。共说无生妙话。
<p>
    雨意云情了当，领头驾动河车。搬归顶上结三花。牢闭玉关金锁。
<p>
</ul>
<p align="center">西江月</p>
<ul>
    拨动顶门关捩，自然虎啸龙吟。九还七反义幽深。出入不离玄牝。
<p>
    运用玉炉火候，鼎中炼就真金。强兵战胜便收心。妙在无伤无损。
<p>
</ul>
<p align="center">西江月</p>
<ul>
    一二复临养火，免难沐浴潜藏。分明变化在中央。结就玄珠片饷。
<p>
    还返归根脱体，守城抱一提防。黄庭来往是寻常。恍惚之中纵放。
<p>
</ul>
<p align="center">西江月</p>
<ul>
    夹脊双关透顶，此为大道玄门。金丹只是此宗根。大要知时般运。
<p>
    温养守城野战，华池玉液频吞。玉炉常使火温温。采药审他老嫩。
<p>
</ul>
<p align="center">西江月</p>
<ul>
    调双火工非小，差殊只在毫厘。鼎炉汞走黑铅飞。从此恐君丧志。
<p>
    须共真师细论，无令妄动轻马。幽微玄妙最深机。言语仍须避忌。
<p>
</ul>
<p align="center">西江月</p>
<ul>
    九曲江头逆浪，霎时卫过天心。昆仑顶上水澄澄。酝就琼浆自饮。
<p>
    便向此时采取，河车搬运无停。阴阳一抛愿∩颉Ｋ闭玉关牢稳。
<p>
</ul>
<p align="center">西江月</p>
<ul>
    药产西南坤地，金丹只此根宗。学人著意细推穷。妙绝无过真种。
<p>
    了一万般皆毕，休分南北西东。执文泥象岂能通。恰似哑人谈梦。
<p>
</ul>
<p align="center">西江月</p>
<ul>
    金液还丹大道，古人万劫一传。倾心剖腹露诸篇。接引直超道岸。
<p>
    莫怪天机泄尽，此玄玄外无玄。留传后代与名贤。有目分明觑见。
<p>
</ul>
<p align="center">南乡子（十二首・西南乃产药之地，因此故为名）</p>
<ul>
    真汞与真铅。产在先天与后天。大要知时勤采取，玄玄。得穴何愁不作山。
<p>
    进火要精专。审究前弦与后弦。屯卦抽添蒙卦止，难传。毫发差殊不结丹。
<p>
</ul>
<p align="center">南乡子</p>
<ul>
    两手擘鸿鳌；劢７衫吹谝环濉Ｍ獾佬蘼蘧缩项，神通。造化元来在掌中。
<p>
    煅炼玉炉红。橐龠吹嘘藉巽风。十月脱胎吞入腹，坤宫。立见三清太上翁。
<p>
</ul>
<p align="center">南乡子</p>
<ul>
    温养象周天。须要微微火力全。爱护婴儿惟藉母，三年。运用抽添象缺圆。
<p>
    牛斗会河边。拾取玄珠种玉田。定意如如行火候，精专。剖腹分明说与贤。
<p>
</ul>
<p align="center">南乡子</p>
<ul>
    生甲更生庚。此是丹头切要明。药嫩采来归土釜，前烹。文赋刚柔次第行。
<p>
    片饷结丹成。沐浴防危更守城。到此不须行火候，持盈。火若加临必定倾。
<p>
</ul>
<p align="center">南乡子</p>
<ul>
    木兔与金鸡。刑德临门有偶奇。炉内丹砂宜沐浴，防危。神水溶溶满玉池。
<p>
    年月日并时。刻里工夫一例推。著意研穷丹造次，毫厘。十月殷勤自保持。
<p>
</ul>
<p align="center">南乡子</p>
<ul>
    鼎器法乾坤。上是天元下地元。若也更能颠倒运，交番。阖辟循环在八门。
<p>
    搬运上昆仑。龟与蛇儿自吐吞。百尺竿头牢把线，掀援。从此元神命永存。
<p>
</ul>
<p align="center">南乡子</p>
<ul>
    关锁自周天。升降循环三寸田。不在嘘呵并数息，天然。九转无亏火力全。
<p>
    胎息漫流传。要在阴阳不可偏。呼吸吹嘘皆赖巽，绵绵。妙在前弦与后弦。
<p>
</ul>
<p align="center">南乡子</p>
<ul>
    复卦起潜龙。戊已微调未可攻。九二见龙临卦主，神通。从此炉中次第红。
<p>
    泰卦恰相逢。猛火烧乾藉巽风。炼就黄芽并白雪，奇功。还返归坤道如穷。
<p>
</ul>
<p align="center">南乡子</p>
<ul>
    识得水中金。煅炼烹煎理更深。进退抽添须九转，浮沈。温养潜龙复与临。
<p>
    妙运自天心。托仗黄婆配丙壬。酝就醍醐山顶降，频斟。慢拨无弦一曲琴。
<p>
</ul>
<p align="center">南乡子</p>
<ul>
    长子到西方。少女归乾变六阳。便好下功修二八，提防。至九方知道自昌。
<p>
    牛斗共商量。巧夺天工妙莫量。离坎夫妻交媾后，难忘。始觉壶中日月长。
<p>
</ul>
<p align="center">南乡子</p>
<ul>
    白雪与黄芽。两味精华共一家。采择辨时衰与旺，堪夸。火候毫厘不可差。
<p>
    顶上结三花。驾动羊车与鹿车。鸟兔往来南北面，交加。从此天河稳泛槎。
<p>
</ul>
<p align="center">南乡子</p>
<ul>
    尽净露天机。只恐时人自执迷。颔下藏珠当猛取，休迟。道在身中更问谁。
<p>
    尘纲忽抛离。百岁年华七十稀。莫待老来铅贡少，堪悲。业报前途难自欺。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
