<html>
<head>
<title>古诗库：全宋词：曾原J</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">曾原J<p align="center">八声甘州（东阳岩）</p>
<ul>
    问岩云朵朵为谁飞，向来读何书。道江南名宦，掉头勿顾，彩服归兵。无限山中风物，今古属潜夫。渺渺辽天鹤，应费招呼。
<p>
    谩说缁巾缟带，与豸冠犀剑，优乐如何。渐桥横采石，国步已趑趄。想归来、顿成憔悴，欢季鹰、闻早忆莼鲈。丹泉冷，崖钟绝响，夕照啼鸟。
<p>
</ul>
<p align="center">木兰花（甘泉岩）</p>
<ul>
    断崖抛雪瀑，又潜溜、入山跟。听暗壁潺，山中紫雾，山下红云。当年七僧甚处，但空馀、老刹靠嶙峋。底事神粮不幻，翠窝胜积香尘。
<p>
    纷纷。结社种莲人。名氏已无闻。看银书般若，金陵故国，斜敕空存。争得十虚销殒，为攘皇、冤魄脱沈沦。往事犹堪一笑，岩花乱点乌巾。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
