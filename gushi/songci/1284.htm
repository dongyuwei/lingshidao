<html>
<head>
<title>古诗库：全宋词：陈纪</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">陈纪<p align="center">贺新郎（听琵琶）</p>
<ul>
    趁拍哀弦促。听冷冷、弦间细语，手间推覆。莺语间关花底滑，急雨斜穿梧竹。又涧底、松风簌簌。铁拨d弦春夜永，对金钗钟乳人如玉。敲象板，翦银烛。六么声断凉州续。怅梅花、岁晚天寒，佳人空谷。有限弦声无限意，沦落天涯幽独。顿唤起、闲愁千斛。贺老定场无处问，到如今、只鼓昭君曲。呼羯鼓，泻X。
<p>
</ul>
<p align="center">念奴娇（梅花）</p>
<ul>
    断桥流水，见横斜清浅，一枝孤袅。清气乾坤能有几，都被梅花占了。玉质生香，冰肌不粟，韵在霜天晓。林间姑射，高情迥出尘表。
<p>
    除是孤竹夷齐，商山四皓，与尔方同调。世上纷纷巡檐者，尔辈何堪一笑。风雨尤愁，年来何逊，孤负渠多少。参横月落，有怀付与青鸟。
<p>
</ul>
<p align="center">满江红（重九登增江凤台望崔清献故居）</p>
<ul>
    凤去台空，庭叶下、嫩寒初透。人世上、几番风雨，几番重九。列岫迢供远目，晴空荡荡容长袖。把中年、怀抱更登台，秋知否。
<p>
    天也老，山应瘦。时易失，欢难久。到于今惟有，黄花依旧。岁晚凄其诸葛恨，乾坤只可渊明酒。忆坡头、老菊晚香寒，空搔首。
<p>
</ul>
<p align="center">倦寻芳（郭颐堂寒食无家之感，为赋）</p>
<ul>
    满簪霜雪，一帽尘埃，消几寒食。手捻梨花，还是年时岑寂。簌簌落红春似梦，萋萋柔绿愁如织。怪东君、太匆匆，亦是人间行客。
<p>
    问几度、五侯传烛，但回首东风，吹尽尘迹。笑杜陵泪洒，金波如积。对酒且宽悉意绪，题诗与寄真消息。待归来，细温存、慰伊相忆。
<p>
</ul>
<p align="center">齐天乐（蝉）</p>
<ul>
    夕阳门巷荒城曲，清间早鸣秋树。薄翦绡衣，凉生鬓影，独饮天边风露。朝朝暮暮。奈一度凄吟，一番凄楚。尚有残声，蓦然飞过别枝去。
<p>
    齐宫往事谩省，行人犹与说，当时齐女。雨歇空山，月笼古柳，仿佛旧曾听处。离情正苦。甚懒拂笺，倦拈琴谱。满地霜红，浅，莎寻蜕羽。
<p>
</ul><p align="center">满江红</p>
<ul>
    揽辔埋轮，算不负、苍髯如戟。从争看、横秋一鹗，轩然健翼。只乎天行日月，寸怀与物同苏息。到干今、天定瘴云开，伊谁力。云霄路，金门客。念往事，情何极。把行藏细说，应无惭色。红气上横牛斗剑，梅花不软心肠石。愿此行、珍重不赀躯，无瑕璧。
<p>
</ul>
<p align="center">念奴娇（钓鳌台用东坡赤璧韵。台在亭头海滨）</p>
<ul>
    凭高眺远，见凄凉海国，高秋云物。岛屿沈洋萍几点，漠漠天垂四壁。粟粒太虚，蜉蝣天地，怀抱皆冰雪。清风明月，坐中看我三杰。为爱暮色苍寒，天光上下，舣棹须明发。一片玻璃秋万顷，天外去帆明灭。招手仙人，拍肩居士，散我骑鲸发。钓鳌台上，叫云断残月。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
