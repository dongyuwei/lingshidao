<html>
<head>
<title>古诗库：全宋词：叶路钤</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">叶路钤<p align="center">贺新凉（寿吴枧郡）</p>
<ul>
    共审挽七日之书云，西方生妙喜佛；占四明之福地，南极现老人星。人歌海沂之康，天锡河沙之算。太守与我同理，已传趣诏之音；丈夫何以假为，宁看即真之拜。某方忻御李，幸际生申。敬翻贺新凉之腔，虔致归朝欢之祝。
<p>
    伛指循良吏。祗吴公、传不书名，一人而已。彷佛三生来展骥。就种棠阴千里。又还是、治平为最。绣线渐添红日影，恰挽前、七日冬书至。吾道长，佛出世。
<p>
    公清但酌螺川水。屏星躔次吴头，极星先比。节谊家声香国史。中有千秋生意。宜衮衮、公侯昌炽。充育登庸元有样，况甬东、一脉山东气。珠峰畔，又呈端。
<p>
</ul>
<p align="center">水调歌头（寿太守黄少卿。）</p>
<ul>
    天启黄旗运，复见汉黄香。名高黄榜，飞黄腾入鸳行。文彩苏黄而上，政事龚黄而右，黄纸选循良。黄见眉间色，卿月照黄堂。
<p>
    调黄钟，舞黄鹤，醉鹅黄。黄云催熟，黄童老叟庆金穰。间展黄庭一卷，自爱黄花晚节，黄x日偏长。印佩黄金斗，黄发半苍苍。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
