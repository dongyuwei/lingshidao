<html>
<head>
<title>古诗库：全宋词：李清照</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">李清照<p align="center">孤雁儿（并序・世人作梅词，下笔便俗。予试作一篇，乃知前言不妄耳）</p>
<ul>
    藤床纸帐朝眠起。说不尽、无佳思。沈香断续玉炉寒，伴我情怀如水。笛里三弄，梅心惊破，多少春情意。
<p>
    小风疏雨萧萧地。又催下、千行泪。吹箫人去玉楼空，肠断与谁同倚。一枝折得，人间天上，没个人堪寄。
<p>
</ul>
<p align="center">满庭霜</p>
<ul>
    小阁藏春，闲窗锁昼，画堂无限深幽。篆香烧尽，日影下帘钩。手种江梅更好，又何必、临水登楼。无人到，寂寥浑似，何逊在扬州。
<p>
    从来，知韵胜，难堪雨藉，不耐风柔。更谁家横笛，吹动浓愁。莫恨香消雪减，须信道、扫迹情留。难言处，良宵淡月，疏影尚风流。
<p>
</ul>
<p align="center">玉楼春</p>
<ul>
    红酥肯放琼苞碎。探著南枝开遍未。不知酝藉几多香，但见包藏无限意。
<p>
    道人憔悴春窗底。闷损阑干愁不倚。要来小酌便来休，未必明朝风不起。
<p>
</ul>
<p align="center">渔家傲</p>
<ul>
    雪里已知春信至。寒梅点缀琼枝腻。香脸半开娇旖旎。当庭际。玉人浴出新妆洗。
<p>
    造化可能偏有意。故教明月玲珑地。共赏金尊沈绿蚁。莫辞醉。此花不与群花比。
<p>
</ul>
<p align="center">清平乐</p>
<ul>
    年年雪里。常插梅花醉。稻∶坊ㄎ藓靡狻Ｓ得满衣清泪。
<p>
    今年海角天涯。萧萧两鬓生华。看取晚来风势，故应难看梅花。
<p>
</ul>
<p align="center">南歌子</p>
<ul>
    天上星河转，人间帘幕垂。凉生枕簟泪痕滋。起解罗衣聊问、夜何其。
<p>
    翠贴莲蓬小，金销藕叶稀。旧时天气旧时衣。只有情怀不似、旧家时。
<p>
</ul>
<p align="center">转调满庭芳</p>
<ul>
    芳草池塘，绿阴庭院，晚晴寒透窗纱。□□金锁，管是客来~。寂寞尊前席上，惟□、海角天涯。能留否，酴落尽，犹赖有□□。
<p>
    当年，曾胜赏，生香薰袖，活火分茶。□□□龙骄马，流水轻车。不怕风狂雨骤，恰才称、煮酒残花。如今也，不成怀抱，得似旧时那时。
<p>
</ul>
<p align="center">渔家傲</p>
<ul>
    天接云涛连晓雾。星河欲转千帆舞。仿佛梦魂归帝所。闻天语。殷勤问我归何处。
<p>
    我报路长嗟日暮。学诗谩有惊人句。九万里风鹏正举。风休住。蓬舟吹取三山去。
<p>
</ul>
<p align="center">如梦令</p>
<ul>
    常记溪亭日暮。沈醉不知归路。兴尽晚回舟，误入藕花深处。争渡。争渡。惊起一滩鸥鹭。
<p>
</ul>
<p align="center">如梦令</p>
<ul>
    昨夜雨疏风骤。浓睡不消残酒。试问卷帘人，却道海棠依旧。知否。知否。应是绿肥红瘦。
<p>
</ul>
<p align="center">多丽（咏白菊）</p>
<ul>
    小楼寒，夜长帘幕低垂。恨萧萧、无情风雨，夜来揉损琼肌。也不似、贵妃醉脸，也不似、孙寿愁眉。韩令偷香，徐娘傅粉，莫将比拟未新奇。细看取、屈平陶令，风韵正相宜。微风起，清芬酝藉，不减酴。
<p>
    渐秋阑、雪清玉瘦，向人无限依依。似愁凝、汉皋解佩，似泪洒、纨扇题诗。朗月清风，浓烟暗雨，天教憔悴度芳姿。纵爱惜、不知从此，留得几多时。人情好，何须更忆，泽畔东篱。
<p>
</ul>
<p align="center">菩萨蛮</p>
<ul>
    风柔日薄春犹早。夹衫乍著心情好。睡起觉微寒。梅花鬓上残。
<p>
    故乡何处是。忘了除非醉。沈水卧时烧。香消酒未消。
<p>
</ul>
<p align="center">菩萨蛮</p>
<ul>
    归鸿声断残云碧。背窗雪落炉烟直。烛底凤钗明。钗头人胜轻。
<p>
    角声催晓漏。曙色回牛斗。春意看花难。西风留旧寒。
<p>
</ul>
<p align="center">浣溪沙</p>
<ul>
    莫许杯深琥珀浓。未成沈醉意先融。□□已应晚来风。
<p>
    瑞脑香消魂梦断，辟寒金小髻鬟松。醒时空对烛花红。
<p>
</ul>
<p align="center">浣溪沙</p>
<ul>
    小院闲窗春色深。重帘未卷影沈沈。倚楼无语理瑶琴。
<p>
    远岫出山催薄暮，细风吹雨弄轻阴。梨花欲谢恐难禁。
<p>
</ul>
<p align="center">浣溪沙</p>
<ul>
    淡荡春光寒食天。玉炉沈水袅残烟。梦回山枕隐花钿。
<p>
    海燕未来人斗草，江海已过柳生绵。黄昏疏雨湿秋千。
<p>
</ul>
<p align="center">凤凰台上忆吹箫</p>
<ul>
    香冷金猊，被翻红浪，起来人未梳头。任宝奁闲掩，日上帘钩。生怕闲愁暗恨，多少事、欲说还休。今年瘦，非干病酒，不是悲秋。
<p>
    明朝，这回去也，千万遍阳关，也即难留。念武陵春晚，云锁重楼，记取楼前绿水，应念我、终日凝眸。凝眸处，从今更数，几段新愁。
<p>
</ul>
<p align="center">一翦梅</p>
<ul>
    红藕香残玉簟秋。轻解罗裳，独上兰舟。云中谁寄锦书来，雁字回时，月满西楼。
<p>
    花自飘零水自流。一种相思，两处闲愁。此情无计可消除，才下眉头，却上心头。
<p>
</ul>
<p align="center">蝶恋花</p>
<ul>
    泪湿罗衣脂粉满。四叠阳关，唱到千千遍。人道山长山又断。萧萧微雨闻孤馆。
<p>
    惜别伤离方寸乱。忘了临行，酒盏深和浅。好把音书凭过雁。东莱不似蓬莱远。
<p>
</ul>
<p align="center">蝶恋花</p>
<ul>
    暖日晴风初破冻。柳眼梅腮，已觉春心动。酒意诗情谁与共。泪融残粉花钿重。
<p>
    乍试夹衫金缕缝。山枕斜欹，枕损钗头凤。独抱浓愁无好梦。夜阑犹剪灯花弄。
<p>
</ul>
<p align="center">鹧鸪天</p>
<ul>
    寒日萧萧上锁窗。梧桐应恨夜来霜。酒阑更喜团茶苦，梦断偏宜瑞脑香。
<p>
    秋已尽，日犹长。仲宣怀远更凄凉。不如随分尊前醉，莫负东篱菊蕊黄。
<p>
</ul>
<p align="center">小重山</p>
<ul>
    春到长门春草青。江梅些子破，未开匀。碧云笼碾玉成尘。留晓梦，惊破一瓯春。
<p>
    花影压重门。疏帘铺淡月，好黄昏。二年三度负东君。归来也，著意过今春。
<p>
</ul>
<p align="center">怨王孙</p>
<ul>
    湖上风来波浩渺。秋已暮、红稀香少。水光山色与人亲，说不尽、无穷好。
<p>
    莲子已成荷叶老。青露洗、萍花汀草。眠沙鸥鹭不回头，似也恨、人归早。
<p>
</ul>
<p align="center">临江仙</p>
<ul>
    语作“庭院深深”数阕，其声即旧临江仙也。
<p>
    庭院深深深几许，云窗雾阁常扃。柳梢梅萼渐分明。春归秣陵树，人客远安城。
<p>
    感月吟风多少事，如今老去无成。谁怜憔悴更凋零。试灯无意思，踏雪没心情。
<p>
</ul>
<p align="center">醉花阴</p>
<ul>
    薄雾浓云愁永昼。瑞脑消金兽。佳节又重阳，玉枕纱厨，半夜凉初透。
<p>
    东篱把酒黄昏后。有暗香盈袖。莫道不消魂，帘卷西风，人似黄花瘦。
<p>
</ul>
<p align="center">好事近</p>
<ul>
    风定落花深，帘外拥红堆雪。长记海棠开后，正是伤春时节。
<p>
    酒阑歌罢玉尊空，青缸暗明灭。魂梦不堪幽怨，更一声啼F774。
<p>
</ul>
<p align="center">诉衷情</p>
<ul>
    夜来沈醉卸妆迟。梅萼插残枝。酒醒熏破春睡，梦远不成归。
<p>
    人悄悄，月依依。翠帘垂。更挡腥铮更捻余香，更得些时。
<p>
</ul>
<p align="center">行香子</p>
<ul>
    草际鸣蛩。惊落梧桐。正人间、天上愁浓。云阶月地，关锁千重。纵浮槎来，浮槎去，不相逢。
<p>
    星桥鹊驾，经年才见，想离情、别恨难穷。牵牛织女，莫是离中。甚霎儿晴，霎儿雨，霎儿风。
<p>
</ul>
<p align="center">添字丑奴儿</p>
<ul>
    窗前谁种芭蕉树，阴满中庭。阴满中庭。叶叶心心，舒卷有余情。
<p>
    伤心枕上三更雨，点滴霖霪。点滴霖霪。愁损北人，不惯起来听。
<p>
</ul>
<p align="center">忆秦娥</p>
<ul>
    临高阁。乱山平野烟光薄。烟光薄。栖鸦归后，暮天闻角。
<p>
    断香残酒情怀恶。西风催衬梧桐落。梧桐落。又还秋色，又还寂寞。
<p>
</ul>
<p align="center">念奴娇（春情）</p>
<ul>
    萧条庭院，又斜风细雨，重门须闭。宠柳娇花寒食近，种种恼人天气。险韵诗成，扶头酒醒，别是闲滋味。征鸿过尽，万千心事难寄。
<p>
    楼上几日春寒，帘垂四面，玉阑干慵倚。被冷香消新梦觉，不许愁人不起。清露晨流，新桐初引，多少游春意。日高烟敛，更看今日晴未。
<p>
</ul>
<p align="center">永遇乐</p>
<ul>
    落日F金，暮云合璧，人在何处。染柳烟浓。吹梅笛怨，春意知几许。元宵佳节，融和天气，次第岂无风雨。来相召、香车宝马，谢他酒朋诗侣。
<p>
    中州盛日，闺门多暇，记得偏重三五。铺翠冠儿，捻金雪柳，簇带争济楚。如今憔悴，风鬟霜鬓，怕见夜间出去。不如向、帘儿底下，听人笑语。
<p>
</ul>
<p align="center">武陵春（春晚）</p>
<ul>
    风住尘香花已尽，日晚倦梳头。物是人非事事休。欲语泪先流。
<p>
    闻说双溪春尚好，也拟泛轻舟。只恐双溪舴艋舟。载不动、许多愁。
<p>
</ul>
<p align="center">怨王孙（春暮）</p>
<ul>
    帝里春晚。重门深院。草绿阶前，暮天雁断。楼上远信谁传。恨绵绵。
<p>
    多情自是多沾惹。难拚舍又是寒食也。秋千巷陌，人静皎月初斜。浸梨花。
<p>
</ul>
<p align="center">长寿乐（南昌生日）</p>
<ul>
    微寒应候。望日边六叶，阶q初秀。爱景欲挂扶桑，漏残银箭，杓回摇斗。庆高闳此际，掌上一颗明珠剖。有令容淑质，归逢佳偶。到如今，昼锦满堂贵胄。
<p>
    荣耀，文步紫禁，一一金章绿绶。更值棠棣连阴，虎符熊轼，夹河分守。况青云咫尺，朝暮重入承明后。看彩衣争献，兰羞玉酎。祝千龄，借指松椿比寿。
<p>
</ul>
<p align="center">蝶恋花（上巳召亲族）</p>
<ul>
    永夜恹恹欢意少。空梦长安，认取长安道。为报今年春色好。花光月影宜相照。
<p>
    随意杯盘虽草草。酒美梅酸，恰称人怀抱。醉莫插花花莫笑。可怜春似人将老。
<p>
</ul>
<p align="center">声声慢</p>
<ul>
    寻寻觅觅，冷冷清清，凄凄惨惨戚戚。乍暖还寒时候，最难将息。三杯两盏淡酒，怎敌他、晚来风急。雁过也，正伤心，却是旧时相识。
<p>
    满地黄花堆积。憔悴损，如今有谁堪摘。守著窗儿，独自怎生得黑。梧桐更兼细雨，到黄昏、点点滴滴。这次第，怎一个、愁字了得。
<p>
</ul>
<p align="center">点绛唇（闺思）</p>
<ul>
    寂寞深闺，柔肠一寸愁千缕。惜春春去。几点催花雨。
<p>
    倚遍阑干，只是无情绪。人何处。连天衰草，望断归来路。
<p>
</ul>
<p align="center">减字木兰花</p>
<ul>
    卖花担上。买得一枝春欲放。泪染轻匀。犹带彤霞晓露痕。
<p>
    怕郎猜道。奴面不如花面好。云鬓斜簪。徒要教郎比并看。
<p>
</ul>
<p align="center">摊破浣溪沙</p>
<ul>
    揉破黄金万点轻。剪成碧玉叶层层。风度精神如彦辅，大鲜明。
<p>
    梅蕊重重何俗甚，丁香千结苦粗生。熏透愁人千里梦，却无情。
<p>
</ul>
<p align="center">摊破浣溪沙</p>
<ul>
    病起萧萧两鬓华。卧看残月上窗纱。豆蔻连梢煎熟水，莫分茶。
<p>
    枕上诗书闲处好，门前风景雨来佳。终日向人多藉藉，木犀花。
<p>
</ul>
<p align="center">瑞鹧鸪（双银杏）</p>
<ul>
    风韵雍容未甚都。尊前甘橘可为奴。谁怜流落江湖上，玉骨冰肌未肯枯。
<p>
    谁教并蒂连枝摘，醉后明皇倚太真。居士擘开真有意，要吟风味两家新。
<p>
</ul>
<p align="center">临江仙（梅）</p>
<ul>
    庭院深深深几许，云窗雾阁春迟。为谁憔悴损芳姿。夜来清梦好，应是发南枝。
<p>
    玉瘦檀轻无限恨，南楼羌管休吹。浓香吹尽有谁知。暖风迟日也，别到杏花肥。
<p>
</ul>
<p align="center">庆清朝</p>
<ul>
    禁幄低张，彤阑巧护，就中独占残春。容华淡伫，绰约俱见天真。待得群花过后，一番风露晓妆新。妖娆艳态，妒风笑月，长东君。
<p>
    东城边，南陌上，正日烘池馆，竟走香轮。绮筵散日，谁人可继芳尘。更好明光宫殿，几枝先近日边匀。金尊倒，拚了尽烛，不管黄昏。
<p>
</ul>
<p align="center">浣溪沙</p>
<ul>
    髻子伤春慵更梳。晚风庭院落梅初。淡云来往月疏疏。
<p>
    玉鸭熏炉闲瑞脑，朱樱斗帐掩流苏。通犀还解辟寒无。
<p>
</ul>
<p align="center">浣溪沙（闺情）</p>
<ul>
    绣幕芙蓉一笑开。斜飞宝鸭衬香腮。眼波才动被人猜。
<p>
    一面风情深有韵，半笺娇恨寄幽怀。月移花影约重来。
<p>
</ul><p align="center">鹧鸪天</p>
<ul>
    暗淡轻黄体性柔。情疏迹远只香留。何须浅碧深红色，自是花中第一流。
<p>
    梅定妒，菊应羞。画阑开处冠中秋。骚人可煞无情思，何事当年不见收。
<p>
</ul><p align="center">新荷叶</p>
<ul>
    薄露初零，长宵共、永书分停。绕水楼台，高耸万丈蓬瀛。芝兰为寿，相辉映、簪笏盈庭。花柔玉净，捧觞别有娉婷。
<p>
    鹤瘦松青，精神与、秋月争明。德行文章，素驰日下声名。东山高蹈，虽卿相、不足为荣。安石须起，要苏天下苍生。
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
