<html>
<head>
<title>古诗库：全宋词：戴翼</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">戴翼<p align="center">水调歌头（寿陈仓使）</p>
<ul>
    某共审：瑞启福星，祥开诞月。江左两三年兵火，暂烦一出于虚危；部内几万户生灵，喜遇再来之父子。欢均列郡，喜溢崇台。某忝出师门，幸依化治。忻逢华旦，上南丰一瓣之香；敬缉斐章，祝东道千龄之算。退惭下俚，上渎清都。敢冀熏慈，俯垂采览。
<p>
    嵩岳周王佐，昴宿汉宗臣。从来间世英杰，出则致升平。况我皇华直指，元是福星出现，来此活生灵。五百岁初度，十一郡欢忻。
<p>
    挽西江，苏涸辙，洗尘埃。笑谈顷刻间宜，宇宙变为春。泽满赣川无限，福与崆峒齐耸，颂咏几多人。潋滟一卮寿，愿早秉洪钧。
<p>
</ul>
<p align="center">水调歌头（寿彭守）</p>
<ul>
    某共审：某官，瑞启福星，祥开诞月。楼浦十万家生齿，焚一瓣香；章江五十里附庸，上千岁寿。万诚芜句，申庆椒觞。仰冀熏慈，俯垂采览。
<p>
    渤海卖刀剑，河汉洗戎兵。千金六月一雨，万陇稼云横。时节可人如许，天意开祥有在，申月岳生申。五百岁初度，千万户欢声。
<p>
    栋梁材，霖雨手，庙堂身。日边褒玺已到，岂久试鱼城。快上承明步武，展尽玉堂事业，再使旧徘唷９寿更天远，鼻祖等长生。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
