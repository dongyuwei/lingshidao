<html>
<head>
<title>古诗库：全宋词：高伯达</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">高伯达<p align="center">汉宫春（寿张安国舍人）</p>
<ul>
    绛阙朝元。倦飞鸾控鹤，来寓人间。天教散舒和气，好与春还。蓬瀛罢宴，褪仙裳、欲冠貂蝉。应是念、潇湘胜概，来与蕃宣。
<p>
    宣室向来初见，叹不如、文帝夜半虚前。多情吊沉赋罢，莫负留连。经纶事叶，向朝廷、谁与争先。明岁好，云屏间坐，十分宣劝金船。
<p>
</ul>
<p align="center">千秋岁</p>
<ul>
    影摇波动。晓日浮华栋。庆麟绂，征兰梦。绿擎龟叶小，红拂莲腮重。帘幕外，半天仙驭来飞。
<p>
    两两骖鸾凤。□鹤@珠衣纵。香雾散，祥云拥。口传金母信，酒为麻姑送。休惜醉，与君更下蟠桃种。
<p>
</ul>
<p align="center">鹧鸪天</p>
<ul>
    海上蟠桃月样圆。从头屈指几千年。双成已报春消息，轮与萧郎半月前。
<p>
    风露晓，月华鲜。兽炉烟袅水沉烟。骑鸾鹤休归去，留取人间作女仙。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
