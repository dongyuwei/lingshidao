<html>
<head>
<title>古诗库：全宋词：陈东甫</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">陈东甫<p align="center">谒金门</p>
<ul>
    西风竹。风入翠烟□矗。红小阑干知几曲。声声敲碧玉。
<p>
    窗下凤台银烛。断梦已惊难续。曾伴去年庭下菊。夜阑听雨宿。
<p>
</ul>
<p align="center">长相思</p>
<ul>
    花深深。柳阴阴。度柳穿花觅信音。君心负妾心。
<p>
    怨呜琴。恨孤衾。钿誓钗盟何处寻。当初谁料今。
<p>
</ul>
<p align="center">望江南</p>
<ul>
    芳思远，南苑惜春时。翠柳枝柔金笛怨，碧桃花老玉笙悲。风日正迟迟。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
