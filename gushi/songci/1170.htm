<html>
<head>
<title>古诗库：全宋词：赵闻礼</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">赵闻礼<p align="center">玉漏迟</p>
<ul>
    絮花寒食路。睛丝I日，绿阴吹雾。客帽欺风，愁满画船烟浦。彩柱秋千散後，恨尘锁、燕帘莺户。从间阻。梦云无准，鬓霜如许。
<p>
    夜永绣阁藏娇，记掩扇传歌。剪灯留语。月约星期，细把花须频数。弹指一襟幽恨，谩空倩、啼鹃声诉。深院宇。黄昏杏花微雨。
<p>
</ul>
<p align="center">法曲献仙音</p>
<ul>
    花匣么弦，象奁双陆，旧日留欢情意。梦别银屏，恨裁兰烛，香篝夜闲鸳被。料燕子重来地，桐阴琐窗绮。
<p>
    倦梳洗。晕芳钿、自羞鸳镜，罗袖冷，烟柳画阑半倚。浅雨压荼コ，指东风、芳事余几。院落黄昏，怕春莺、惊笑憔悴。倩柔红约定，唤取玉箫同醉。
<p>
</ul>
<p align="center">瑞鹤仙</p>
<ul>
    客边情味恶。花漏远、春静风鸣凤铎。空梁燕泥落。映柔红微I，海棠帘箔。愁钟恨角。怕催人、黄昏索寞。拥吟袍、凭暖阑干，醉怯冷香罗薄。
<p>
    阿鹊。幽芳月淡，紫曲云昏，有人说著。名缰易缚。归鞭杳，误期约。记金泥卜昼，银屏娱夜，弹指匆匆恨错。为情多、搀尽芳春，带围瘦觉。
<p>
</ul>
<p align="center">瑞鹤仙（立春）</p>
<ul>
    冻痕消梦草。又招得春发，旧家池沼。园扉掩寒悄。倩谁将花信，偏传深窈。追游趁早。便裁却、春衫短帽。任残梅、飞满溪桥，和月醉眠清晓。
<p>
    年少。青丝纤手，彩胜娇鬟，赋情谁表。南楼信杳。江云重，雁归少。记冲香嘶为，流红回岸，几度绿杨残照。想暗黄、依旧东风，灞陵古道。
<p>
</ul>
<p align="center">好事近</p>
<ul>
    人去绿屏闲，逗晓柳丝风急。帘外杏花微雨，I春红愁湿。
<p>
    单衣催赐L尘罗，中酒病无力。应是绣床慵困，倚秋千斜立。
<p>
</ul>
<p align="center">好事近</p>
<ul>
    小枕梦催闲，飞雨时鸣高屋。挂起西窗人静，听春禽声续。
<p>
    鸭塘溪绿涨轻痕，烟柳媚新绿。谁伴瘦筇尊酒，弄岩泉飞瀑。
<p>
</ul>
<p align="center">鱼游春水</p>
<ul>
    青楼临远水。楼上东风飞燕子。玉钩珠箔，密密锁红藏翠。剪胜裁幡春日戏。簇柳簪梅元夜醉。闲忆旧欢，暗弹新泪。
<p>
    罗帕啼痕未洗。愁见同心双凤翅。长安十日轻寒，春衫未试。过尽征鸿知几许，不寄萧娘书一纸。愁肠断也，那人知未。
<p>
</ul>
<p align="center">千秋岁</p>
<ul>
    莺啼晴昼，南国春如绣。飞絮眼，凭阑袖。日长花片落，睡起眉山斗。无个事，沈烟一缕腾金兽。
<p>
    千里空回首。两地厌厌瘦。春去也，归来否。五更楼外月，双燕门前柳。人不见，秋千院落清明后。
<p>
</ul>
<p align="center">风入松</p>
<ul>
    L尘风雨乱春晴。花重寒轻。珠帘卷上还重下，怕东风、吹散歌声。棋倦杯频昼永，粉香花艳清明。
<p>
    十分无处著闲情。来觅娉婷。蔷薇误I寻春袖，倩柔荑、为补香痕。苦恨啼鹃惊梦，何时翦烛重盟。
<p>
</ul>
<p align="center">水龙吟（水仙花）</p>
<ul>
    几年埋玉蓝田，绿云翠水烘春暖。衣薰麝馥，袜罗尘沁，凌波步浅。钿碧搔头，腻黄冰脑，参差难翦。乍声沈素瑟，天风佩冷，蹁跹舞、霓裳遍。
<p>
    湘浦盈盈月满。抱相思、夜寒肠断。含香有恨，招魂无路，瑶琴写怨。幽韵凄凉，暮江空渺，数峰清远。粲迎风一笑，持花酹酒，结南枝伴。
<p>
</ul>
<p align="center">隔浦莲近</p>
<ul>
    愁红飞眩醉眼。日淡芭蕉卷。帐掩屏香润，杨花扑、春云暖。啼鸟惊梦远。芳心乱。照影收奁晚。
<p>
    画眉懒。微醒带困，离情中酒相半。裙腰粉瘦，怕按六么歌板。帘卷层楼探旧燕。肠断。花枝和闷重捻。
<p>
</ul>
<p align="center">贺新郎</p>
<ul>
    池馆收新雨。耿幽丛、流光几点，半侵疏户。入夜凉风吹不灭，冷焰微茫暗度。碎影落、仙盘秋露。漏断长门空照泪，袖纱寒、映竹无心顾。孤枕掩，残灯炷。
<p>
    练囊不照诗人苦。夜沈沈、拍手相亲，I儿痴女。栏外扑来罗扇小，谁在风廊笑语。竞戏踏、金钗双股。故苑荒凉悲旧赏，怅寒芜、衰草隋宫路。同磷火。偏秋圃。
<p>
</ul>
<p align="center">谒金门</p>
<ul>
    人病酒。生怕日高催绣。昨夜新翻花样瘦。旋描双蝶凑。
<p>
    慵凭绣床呵手。却说新愁还又。门外东风吹绽柳。海棠花厮勾。
<p>
</ul>
<p align="center">踏莎行</p>
<ul>
    照眼菱花，剪情菰叶。梦云吹散无踪迹。听郎言语识郎心，当时一点谁消得。
<p>
    柳暗花明，萤飞月黑。临窗滴泪研残墨。合欢带上旧题诗，如今化作相思碧。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
