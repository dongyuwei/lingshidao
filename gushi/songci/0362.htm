<html>
<head>
<title>古诗库：全宋词：吴淑姬</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">吴淑姬<p align="center">小重山（春愁）</p>
<ul>
    谢了荼コ春事休。无多花片子，缀枝头。庭槐影碎被风揉。莺虽老，声尚带娇羞。
<p>
    独自倚妆楼。一川烟草浪，衬云浮。不如归去下帘钩。心儿小，难着许多愁。
<p>
</ul>
<p align="center">惜分飞（送别）</p>
<ul>
    岸柳依依拖金缕。是我朝来别处。惟有多情絮。故来衣上留人住。两眼啼红空弹与。未见桃花又去。一片征帆举。断肠遥指苕溪路。
<p>
</ul>
<p align="center">祝英台近（春恨）</p>
<ul>
    粉痕销，芳信断，好梦又无据。病酒无聊，欹枕听春雨。断肠曲曲屏山，温温沉水，都是旧、看承人处。
<p>
    久离阻。应念一点芳心，闲愁知几许。偷照菱花，清瘦自羞觑。可堪梅子酸时，杨花飞絮，乱莺闹、催将春去。
<p>
</ul><p align="center">长相思令</p>
<ul>
    烟霏霏。雪霏霏。雪向梅花枝上堆。春从何处回。醉眼开。睡眼开。疏影横斜安在哉。从教塞管催。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
