<html>
<head>
<title>古诗库：全宋词：冯去非</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">冯去非<p align="center">八声甘州（过松江）</p>
<ul>
    买扁舟、载月过长桥，回首梦耶非。问往日三高，清风万古，继者伊谁。惟有茶烟轻r，零露湿莼丝。西子如何处，鸿怨蛩悲。遥想家山好在，正倚天青壁，石瘦云肥。甚抛奇{享}秀，猿鹤互猜疑。归去好、散人相国，迥升沈、毕竟总尘泥。须还我，松间旧隐，竹上新诗。
<p>
</ul>
<p align="center">点绛唇</p>
<ul>
    秋满孤篷，翠蒲红蓼留人住。一帘香缕。边影惊鸿度。
<p>
    小据胡床，旧事新情绪。凭谁诉。蜡灯犀尘。拟共西风语。
<p>
</ul>
<p align="center">喜迁莺</p>
<ul>
    凉生遥渚。正绿芰擎霜，黄花招雨。雁外渔村，蛩边蟹舍，绛叶满秋来路。世事不离双鬓，远梦偏欺孤旅。送望眼，但凭舷微笑，书空无语。
<p>
    慵觑。清镜里，十载征尘，长把朱颜污。借箸青油，挥毫紫塞，旧事不堪重举。间阔故山猿鹤，冷落同盟鸥鹭。倦游也，便樯云柁月，浩歌归去。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
