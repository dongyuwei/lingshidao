<html>
<head>
<title>古诗库：全宋词：萧仲芮</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">萧仲芮<p align="center">沁园春（寿春陵史君叔）</p>
<ul>
    五马南来。一骑东驰，诏黄已催。正寻幽择胜，闲边点检，吟风弄月，忙处徘徊。玉井莲房，碧筒酒熟，趁得长年千岁杯。杯浮处，正芒寒南极，色映三台。
<p>
    明光殿北屏门，记御笔亲题名姓来。看河东召人，韩侯归觐，通班玉笋，稳上鸾台。作汉无功，继唐八叶，绿鬓依然画绣回。安排了，待秋风先看，双桂联魁。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
