<html>
<head>
<title>古诗库：全宋词：周晋</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">周晋<p align="center">点绛唇（访牟存叟南漪钓隐）</p>
<ul>
    午梦初回，卷帘尽放春愁去。尽长无侣。自对黄鹂语。絮影苹香，春在无人处。移舟去。未成新句。一砚梨花雨。
<p>
</ul>
<p align="center">清平乐</p>
<ul>
    图书一室。香暖垂帘密。花满翠壶熏研席。睡觉满窗晴日。
<p>
    手寒不了残棋。篝香细勘唐碑。无酒无诗情绪，欲梅欲雪天时。
<p>
</ul>
<p align="center">柳梢青（杨花）</p>
<ul>
    似雾中花，似风前雪，似雨馀云。本自无情，点萍成缘，却又多情。
<p>
    西湖南陌东城。甚管定、年年送春。薄幸东风，薄情游子，薄命佳人。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
