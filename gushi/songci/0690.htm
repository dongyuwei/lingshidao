<html>
<head>
<title>古诗库：全宋词：欧阳光祖</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">欧阳光祖<p align="center">满江红（寿吴漕・正月十五）</p>
<ul>
    恰则元宵，灿万灯、星球如昼。春乍暖、化工未放，十分花柳。和气并随灯夕至，一时钟作人间秀。问烟霄、直上舌含香，文ば濉
<p>
    命世杰，调元手。荆楚地，淹留欠。看日边追诏，印垂金斗。翠竹苍松身逾健，蛾儿雪竹论人如旧。愿湘江、卷入玉壶中，为公寿。
<p>
</ul>
<p align="center">瑞鹤仙（寿虞守・三月初十）</p>
<ul>
    得毛韩经学。振祖风，挺挺凌烟勋业。文章世为甲。果妙龄秀发，荐膺衡鹗。名登雁塔。访梅仙，种河阳桃李，从兹两绾铜符，多少吏民欢洽。
<p>
    庆惬。归来整顿，松竹笑傲，武夷溪壑。韶光恰匝。清明过了旬浃。喜当初度日。称觞春酒，一饮红生双颊。愿儿孙，世袭簪缨，代常不乏。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
