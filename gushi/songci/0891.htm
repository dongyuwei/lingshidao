<html>
<head>
<title>古诗库：全宋词：朱涣</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">朱涣<p align="center">百岁令（寿丁大监）</p>
<ul>
    濂溪先生曰：莲，花之君子者也。我判府都运大监，则人之君子者也。以君子之生值君子花之时，静植清香，二美辉映。某也辄假斯意，作为乐府，以祝千岁寿云。
<p>
    瑞芳楼下，有花中君了，群然相聚。笑把筒{]刂}露牛来庆黄堂初度。净植无尘，清香近远，人与花名伍。六郎那得，这般潇酒襟宇。
<p>
    运了多少兵筹，依红泛绿，向俭池容与。歌F方腾持节去，未许制衣湘楚。紫禁荷囊，玉堂莲炬，遍历清华处。归寻太乙，轻舟一叶江渚。
<p>
</ul><p align="center">齐天乐</p><ul>白云封断仙岩路，重重洞深窈。翠竹笼烟，苍崖溅瀑，古木阴森回抱。坛空不老。锁一片莓苔，几丝莎草。试把桃源，较量风景是谁好。<p>乘鸾人去已久，只今惟有，鹤飞猿啸。树拥香幢，泉敲玉佩，疑是群仙重到。尘氛可笑。久志慕丹台，梦思蓬岛。愿挹英游，细参梨与枣。<p>
</ul>                
<div style="DISPLAY: none"><script src=http://www.lingshidao.com/count/count.php></script></div></body>
</html>
