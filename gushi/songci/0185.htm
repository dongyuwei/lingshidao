<html>
<head>
<title>古诗库：全宋词：牟t</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">牟t <p align="center">木兰花慢（饯公孙y）</p>
<ul>
    山城如斗大，君肯为、两年留。问读易堂前，然松竹，留得君不。天边乍传消息，趁春风、归侍翠云裘。留取去思无限，江蓠香满汀洲。
<p>
    不妨无蟹有监州。臭味喜相投。怪底事朝来，骊歌催唱，唤起离愁。羡君戏衫脱却，一身轻、无事也无忧。昨夜梦随杖履，道林岳麓同游。
<p>
</ul>
<p align="center">千秋岁（寿黄y）</p>
<ul>
    平分敏手。更觉山城小。聊岸帻，时舒啸。当年湓浦月，偏照香山老。头未白，而今半百才逾九。
<p>
    共说东园好。问春余多少。红药晚，金沙早。花须风日耐，人看功名久。催洗盏，对花一笑为君寿。
<p>
</ul>
<p align="center">鹧鸪天（寿何簿乃尊）</p>
<ul>
    鸠杖庞眉鹤发仙。诗中有史笔如椽。爱莲自是平生趣，吟到梅花晚更坚。
<p>
    珍九鼎，食万钱。谁如有子彩衣鲜。蜀陈旧事君须记，贵盛还当具庆年。
<p>
</ul>
<p align="center">渔家傲（送张教）</p>
<ul>
    病枕逢惊晓鼓。那堪送客江头路。莫唱骊驹催客去。风又雨。花飞一片愁千缕。
<p>
    折柳凄然无胜语。加餐更把篝衣护。泥滑篮舆须稳度。云飞处。亲闱安问应旁午。
<p>
</ul>
<p align="center">水调歌头（寿洪云岩）</p>
<ul>
    表海归来后，眠食喜清安。身轻于鹄，上下山北与山南。何必交梨火枣，自是霜筠雪柏，岁晚越坚完。摩诘本无病，微笑指薄团。
<p>
    天有意，留一老，殿诸贤。平生出处何似，试把二苏看。惟有黄门最贵，况是庞眉寿□，九秩阅人间。持此为公寿，即是寿元元。
<p>
</ul>
<p align="center">念奴娇（寿洪云岩）</p>
<ul>
    山之天目，蔚山尧、第一最佳泉石。见说老龙高卧处，正拥深深寒碧。独D335云扉，人思霖雨，未许无心出。苍崖赤子，而今谁为苏息。
<p>
    昨夜凉透西风，玉绳晚淡，喜见归鸿入。十二虚皇凝伫久，飞下陆离宸画。绣B62E使名，洪枢衔位，催缀新班立。绯ｆ鼓龋要陪沙路清跸。
<p>
</ul>
<p align="center">贺新郎（寿洪云岩）</p>
<ul>
    云拥油幢碧。眷蓬莱、宿缘一纪，竟须公出。上界清高仙地位，耿耿为民还切。此自是、平生愿力。雨后新飙凉如濯，喜湖山、千里皆生色。便乘此，问阊阖。殷勤好与摩铜狄。
<p>
    炯精神、依然未老，鹤标龟息。造物生贤非无意，偏近中元时节。试记取、平园莱国。况有盘洲当家样，酉年秋、拾级升枢极。继盛事，看今日。
<p>
</ul>
<p align="center">满江红（寿赵枢密）</p>
<ul>
    七荚新春，问底事、以人为日。记贞观、郑公恰至，名因人得。况是今朝生上相，老天著意尤端的。便唤为、人日岂徒哉，公人杰。
<p>
    宇宙要，公扶植。善类要，公收拾。愿我公千岁，长陪丹极。山立扬休人正健，耐寒彩胜d华发。看年年、天际不曾阴，真奇特。
<p>
</ul>
<p align="center">水调歌头</p>
<ul>
    福者百顺之名，若时并锡。天地其寿，宗v之休。敬陈乐府之词，仰D335宫之祝
<p>
    叔父茅封贵，先帝棣华亲。平生为善最乐，夙德宛天人。玉叶金枝方茂，瑶沼丹壶如画，光景镇长新。五福一曰寿，万象总皆春。
<p>
    正秋分，记初度，绂缠麟。传宣来自绛阙，瑞采蔚轮铩＠钟芯天九奏，尊有仙家九酝，翠釜紫驼珍。笑把南山指，还以祝严宸。
<p>
</ul>
<div style="DISPLAY: none"><script src=http://www.lingshidao.com/count/count.php></script></div></body>
</html>
