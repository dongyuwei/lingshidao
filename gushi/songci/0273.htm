<html>
<head>
<title>古诗库：全宋词：薛式</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">薛式<p align="center">西江月</p>
<ul>
    一是金丹总数，河图象出真机。谁知罔象尽玄微。大道从兹孕起。
<p>
    斗柄璇玑正位，阴中却抱阳辉。昆仑子母著绯衣。此是乾坤真理。
<p>
</ul>
<p align="center">西江月</p>
<ul>
    偃月炉中金鼎，三台两曜形神。尊卑简易汞中真。握固休推心肾。
<p>
    白虎长存坎户，青龙却与南邻。阴魂阳魄似窗尘。大意不离玄牝。
<p>
</ul>
<p align="center">西江月</p>
<ul>
    天上三清真境，三皇五帝规模。瞿昙老氏仲尼徒。经史深藏妙素。
<p>
    间有真人出世，来明赤子玄珠。蟾光终日耀昏衢。满目黄芽显露。
<p>
</ul>
<p align="center">西江月</p>
<ul>
    内有五行相制，包含一粒红铅。相生相杀自天然。此药殊无贵贱。
<p>
    会向我家园里，栽培一亩天田。中男小女共相连。种得黄芽满院。
<p>
</ul>
<p align="center">西江月</p>
<ul>
    凿破玄元三五，拨开造化圭璋。希夷妙旨在中央。咫尺无名罔象。
<p>
    片饷工夫便得，教君地久天长。蓬莱仙岛是吾乡。怎不留心信向。
<p>
</ul>
<p align="center">西江月</p>
<ul>
    竹破须还竹补，人衰须假铅全。思量只是眼睛前。自是时人不见。
<p>
    日月相交离坎，龙蛇产在先天。长生妙药在家园。一饷工夫便现。
<p>
</ul>
<p align="center">西江月</p>
<ul>
    此道至灵至圣，无令泄漏轻为。全凭德行两相宜。言语须防避忌。
<p>
    要藉五行生旺，须明阳盛阴衰。三人同志谨防危。进火工夫仔细。
<p>
</ul>
<p align="center">西江月</p>
<ul>
    炼就光明莹玉，回来却入黄泉。升腾须假至三年。携养殷勤眷恋。
<p>
    九九才终变化，神功岂假言宣。分明顷刻做神仙。永驾鸾车凤辇。
<p>
</ul>
<p align="center">西江月</p>
<ul>
    一懦趸赜鏊罚鼎中神水温温。刚柔相会气均匀。妙在无过浑沌。
<p>
    八卦循回循绕，推排九窍追奔。东西沉静合朝昏。莫与常人议论。
<p>
</ul>
<div style="DISPLAY: none"><script src=http://www.lingshidao.com/count/count.php></script></div></body>
</html>
