<html>
<head>
<title>古诗库：全宋词：徐叔至</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">徐叔至<p align="center">促拍满路花（秋上曾两府）</p>
<ul>
    人间秋正好，天上月才圆。玉霄人不老，对婵娟。五龙护日，一笑着貂蝉。禁殿开金钥，宝炬宫壶，诏催移下钓天。昴奎分秀采，箕翼与长年。华堂歌宛转，舞蹁跹。醉围红袖，妙墨起风烟。回首恩波地，自在江湖，为公一赋新篇。
<p>
</ul>
<p align="center">鹧鸪天</p>
<ul>
    两两台符映昴躔，南薰披拂寿炉烟。宝图继统千龄会，金铉调元一相贤。兰玉满，庆蝉联。天教世有鲁山川。霞觞更对瑶池，共看蟠桃着子年。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
