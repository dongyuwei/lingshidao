<html>
<head>
<title>古诗库：全宋词：净端</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">净端<p align="center">渔家傲</p>
<ul>
    斗转星移天渐晓。蓦然听得鹈鹕叫。山寺钟声人浩浩。木鱼噪。渡船过岸行官道。
<p>
    轻舟再奈长江讨。重添香饵为钩钓。钓得锦鳞船里跳。呵呵笑。思量天下渔家好。
<p>
</ul>
<p align="center">渔家傲</p>
<ul>
    浪静西溪澄似练。片帆高挂乘风便。始向波心通一线。群鱼见。当头谁敢先吞咽。闪烁锦鳞如闪电。灵光今古应无变。爱是憎非都已遣。回头转。一轮明月升苍弁。
<p>
</ul>
<p align="center">渔家傲</p>
<ul>
    七宝池中堪下钓。八功德水烟波渺。池底金沙齐布了。羡鱼鸟。周回旋绕为阶道。
<p>
    白鹤孔雀鹦鹉噪。弥陀接引毫光照。不是修行何得到。一般好。西方净土无烦恼。
<p>
</ul>
<p align="center">渔家傲</p>
<ul>
    一只孤舟巡海岸。盘陀石上垂钩线。钓得锦鳞鲜又健。堪爱羡。龙王见了将珠换。
<p>
    钓罢归来莲苑看。满堂尽是真罗汉。便k名香三五片。梵□献。原来佛不夺众生愿。
<p>
</ul><p align="center">苏幕遮</p>
<ul>
遇荒年，每常见。就中今年，洪水皆淹偏。父母分离无可恋。幸望豪民，救取壮家汉。最堪伤，何忍见。古寺禅林，翻作悲田院。日夜烧香频□□，祷告皇天，救护开方便。
<p>
</ul>
<div style="DISPLAY: none"><script src=http://www.lingshidao.com/count/count.php></script></div></body>
</html>
