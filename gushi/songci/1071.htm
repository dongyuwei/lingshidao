<html>
<head>
<title>古诗库：全宋词：林伯镇</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">林伯镇<p align="center">喜迁莺</p>
<ul>
    百年卿族。更七叶桂籍，蝉联相续。早冠鳌峰，入持魁柄，却商野耕岩筑。缙绅望山瞻斗。勋业铭书金竹。倦陶冶，暂镜湖舒啸，琳宫休足。
<p>
    催促。归秉轴，须与君王，同享无疆福。缓访赤松，莫留绿野，宇县待公恢复。手把命H堂印，腰束精寒玉。愿岁岁，看和羹梅绽，古阶槐绿。
<p>
</ul>
<p align="center">凤栖梧（施司谏冬生日）</p>
<ul>
    破腊星回春可数。天佑中兴，岳降神生再。造膝一言曾寤主，翱翔历遍清华路。
<p>
    盖代功名知自许。倦把州麾，小向琳宫住。早晚诏催归禁署，致身宰相双亲具。
<p>
</ul>
<p align="center">南乡子</p>
<ul>
    弥诞秩初筵。催舞春雷杂管弦。惊破梅梢香喷雪，都缘。王母瑶池会列仙。
<p>
    残腊嫩寒天。恰在正朝两日前。搀借椒花先献寿，新元。重数壬辰第一年。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
