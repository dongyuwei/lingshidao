<html>
<head>
<title>古诗库：全宋词：邓肃</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">邓肃<p align="center">瑞鹧鸪</p>
<ul>
    北书一纸惨天容。花柳春风不敢v。未学宣尼歌凤德，姑从阮籍哭途穷。
<p>
    此身已落千山外，旧事回思一梦中。何日中兴烦吉甫，洗开阴翳放晴空。
<p>
</ul>
<p align="center">临江仙（登泗州岭・九之一）</p>
<ul>
    带雨梨花看上马，问人底事匆匆。于飞有愿恨难从。大鹏抟九万，鹦鹉锁金笼。
<p>
    匆匆便为千里隔，危岑已接高穹。回头那忍问前踪。家留烟雨外，人在斗牛中。
<p>
</ul>
<p align="center">临江仙（九之二）</p>
<ul>
    百尺危楼初过雨，清风凛作轻寒。一声渔笛在云端。黄昏帘幕卷，新月半阑干。
<p>
    青翼不来音信断，云窗杳隔三山。何当携手便骖鸾。今宵同胜景，玉胁涣舨小
<p>
</ul>
<p align="center">临江仙（九之三）</p>
<ul>
    春雪一瓯扶醉玉，翩翩两腋生风。柳腰无力云踪。陈郎投辖意，分袂忍匆匆。
<p>
    白玉琢杯龙麝泛，天酒争浓。何妨一饮上青。晴空行夜月，缓辔水晶宫。
<p>
</ul>
<p align="center">临江仙（九之四）</p>
<ul>
    剑水冷冷行碧玉，扁舟一叶吹风。玉人招手画桥东。浩歌随月去，春在小楼中。
<p>
    帘幕低垂围笃耨，雕觞笑捧春葱。谩将雨意作云浓。单于吹未彻，门外响玲珑。
<p>
</ul>
<p align="center">临江仙（九之五）</p>
<ul>
    雨过荼コ春欲放，轻寒约住余芳。南园今日被朝阳。琼葩开万点，尘世满天香。
<p>
    百卉丛中红紫乱，玉肌自笑孤光。清风翦翦过纱窗。余酲空一洗，不数寿阳妆。
<p>
</ul>
<p align="center">临江仙（九之六）</p>
<ul>
    独宿禅房清梦断，鸡声唤起晨钟。出门晓月耿寒空。小池凝辈翠，竹外跨飞虹。
<p>
    梅坞不知何处了，傍篱临水重重。啸歌都在冷香中。人间那有此，天上广寒宫。
<p>
</ul>
<p align="center">临江仙（九之七）</p>
<ul>
    夜饮不知更漏永，余酣困染朝阳。庭前莺燕乱丝簧。醉眠犹未起，花影满晴窗。
<p>
    帘外报言天色好，水沈已染罗裳。檀郎欲起趁春狂。佳人嗔不语，劈面D878丁香。
<p>
</ul>
<p align="center">临江仙（九之八）</p>
<ul>
    夜静黄云承宝袜，九疑人到羊家。蕊宫仙曲送流霞。东陵分玉井，远胜隔荷花。
<p>
    绰约旗亭沾一笑，众惊食枣如瓜。画桥烟柳忽翻鸦。醉鬟倾绿醑，参月共横斜。
<p>
</ul>
<p align="center">临江仙（九之九）</p>
<ul>
    楼北楼南青不断，晴空总是春容。先来无处问郎踪。那堪风不定，雨尽一窗红。
<p>
    初恨水中徒捉月，而今水月俱空。谩将雨意伴云浓。临风千点泪，不到浙江东。
<p>
</ul>
<p align="center">浣溪沙（八之一）</p>
<ul>
    雨入空阶滴夜长。月行云外借孤光。独将心事步长廊。
<p>
    深锁重门飞不去，巫山何日梦襄王。一床衾枕冷凄香。
<p>
</ul>
<p align="center">浣溪沙（八之二）</p>
<ul>
    傍竹柴门俯碧流。见人无语眼横秋。呜机轧轧弄纤柔。
<p>
    定有回文传窦子，何时银汉渡牵牛。归来风雨夜飕飕。
<p>
</ul>
<p align="center">浣溪沙（八之三）</p>
<ul>
    宿雨潜回海宇春。晓风徐散日边云。熙熙人意一番新。
<p>
    破睡海棠能媚客，舞风垂柳似招人。春衫归去马蹄轻。
<p>
</ul>
<p align="center">浣溪沙（八之四）</p>
<ul>
    阑外彤云已满空。帘旌不动石榴红。谁将秋色到楼中。
<p>
    玛瑙一泓浮翠玉，瓠犀终日凛天风。炎洲人到广寒宫。
<p>
</ul>
<p align="center">浣溪沙（八之五）</p>
<ul>
    高会横山酒八仙。烟云不减九华妍。暖风琼树倚楼前。
<p>
    妙唱一声尘暗落，靓妆四座玉相连。骖鸾何日共翩翩。
<p>
</ul>
<p align="center">浣溪沙（八之六）</p>
<ul>
    二八佳人宴九仙。华堂清静斗春妍。琼枝相倚妙无前。
<p>
    良夜黄云来缥缈，东风碧酒意留连。花间蝶梦想翩翩。
<p>
</ul>
<p align="center">浣溪沙（八之七）</p>
<ul>
    半醉依人落珥簪。天香不数海南沈。时倾秋水话春心。
<p>
    已觉吹箫归碧落，从今禊饮笑山阴。金杯休惜十分深。
<p>
</ul>
<p align="center">浣溪沙（八之八）</p>
<ul>
    海畔山如碧玉簪。天涯消息叹鱼沈。赖逢倾国洗愁心。
<p>
    莫为世情生旅况，且因乐事惜光阴。明朝红雨已春深。
<p>
</ul>
<p align="center">菩萨蛮（十之一）</p>
<ul>
    隔窗瑟瑟闻飞雪。洞房半醉回春色。银烛照更长。罗屏围夜香。
<p>
    玉山幽梦晓。明日天涯杳。倚户黯芙蓉。涓涓秋露浓。
<p>
</ul>
<p align="center">菩萨蛮（十之二）</p>
<ul>
    萋萋欲遍池塘草。轻寒却怕春光老。微雨湿昏黄。梨花啼晚妆。
<p>
    低垂帘四面。沈水环深院。太白困鸳鸯。天风吹梦长。
<p>
</ul>
<p align="center">菩萨蛮（十之三）</p>
<ul>
    飞红欲带春风去。柳丝却织春风住。去住任春风。只愁尊俎空。
<p>
    今朝鞭马去。又得高阳侣。半醉踏花归。霜蹄骑欲飞。
<p>
</ul>
<p align="center">菩萨蛮（十之四）</p>
<ul>
    帘旌不动薰余热。高堂谁送能言雪。一笑下人间。天风袭坐寒。
<p>
    歌声云外去。句句苏仙语。曲罢一尊空。飘然欲驭风。
<p>
</ul>
<p align="center">菩萨蛮（十之五）</p>
<ul>
    廉纤细雨连天远。纱窗不隔斜风冷。花柳自生春。无聊空闭门。
<p>
    双双携手处。回首烟汀暮。嬉笑在高楼。知人牢落否。
<p>
</ul>
<p align="center">菩萨蛮（十之六）</p>
<ul>
    垂杨袅袅腰肢软。寒溪练练琉璃浅。短艇卧吹风。生涯一叶中。
<p>
    五湖须径去。何用若耶女。烟雨暝沙汀。花香唤酒醒。
<p>
</ul>
<p align="center">菩萨蛮（十之七）</p>
<ul>
    腰肢欲趁杨花去。歌声能遏行云住。杯酒醉东风。羁愁一洗空。
<p>
    谪仙清饮露。意在飞琼侣。未醉即求归。新词句欲飞。
<p>
</ul>
<p align="center">菩萨蛮（十之八）</p>
<ul>
    归心谩逐飞云去。欢情却为芳菲住。翠袖拥香风。宁辞玉锌铡
<p>
    主人承湛露。元是皋夔侣。早晚定遄归。商霖四海飞。
<p>
</ul>
<p align="center">菩萨蛮（和李状元・十之九）</p>
<ul>
    骑鲸好向云端去。踏花偶为狂朋住。笑语凉生风。眼高四海空。
<p>
    羊裘冲雨露。我是渔樵侣。已趁白鸥归。长江自在飞。
<p>
</ul>
<p align="center">菩萨蛮（十之十）</p>
<ul>
    一心唯欲南园去。东山著意留难住。曾惯识追风。马群今已空。
<p>
    金盘盛玉露。情绝鸳鸯侣。破贼凯还归。冲天看一飞。
<p>
</ul>
<p align="center">南歌子（四之一）</p>
<ul>
    竹影窥灯暗，泉声语夜长。小窗无梦到高唐。独引三杯长啸、步修廊。
<p>
    月午衣衫冷，莲开风露香。阑干西角下银潢。我欲乘槎天上、泛寒光。
<p>
</ul>
<p align="center">南歌子（四之二）</p>
<ul>
    皓月明腮雪，冷风乱鬓云。高楼帘幕夜生春。半醉依人秋水、欲斜倾。
<p>
    晓雨双溪涨，归舟一叶轻。杳无青翼寄殷勤。目断烟波渔火、又黄昏。
<p>
</ul>
<p align="center">南歌子（四之三）</p>
<ul>
    云绕风前鬓，春开槛里妆。凤屏清昼蔼龙香。浅画娥眉新样、远山长。
<p>
    比翼曾同梦，双鱼隔异乡。玉楼依旧暗垂杨。楼下落花流水、自斜阳。
<p>
</ul>
<p align="center">南歌子（四之四）</p>
<ul>
    驿畔争Σ荩车前自喂牛。凤城一别几经秋。身在天涯海角、忍回头。
<p>
    旅梦惊残月，劳生寄小舟。都人应也望宸游。早晚葱葱佳气、满皇州。
<p>
</ul>
<p align="center">诉衷情（送李状元・三之一）</p>
<ul>
    乘鸾缥缈过三山。游戏下人间。金尊不辞频倒，春色上朱颜。
<p>
    依暖玉，掠风鬟。语关关。惟愁漏短，雨散云飞，骑月空还。
<p>
</ul>
<p align="center">诉衷情（三之二）</p>
<ul>
    龙头一语定闽山。黄色上眉间。诏书促归金阙，玉带侍天颜。
<p>
    拢象板，ED51宫鬟。唱阳关。从容禁闼，若念林泉，应寄书还。
<p>
</ul>
<p align="center">诉衷情（三之三）</p>
<ul>
    从来云雨过巫山。只托梦魂间。何如醉逢倾国，春到一瓢颜。
<p>
    歌窈窕，舞双鬟。掩云关。重城五鼓，月下西楼，不忍轻还。
<p>
</ul>
<p align="center">长相思令（三之一）</p>
<ul>
    一重山。两重山。山远天高烟水寒。相思枫叶丹。
<p>
    菊花开，菊花残。雁已西飞人未还。一帘风月闲。
<p>
</ul>
<p align="center">长相思令（三之二）</p>
<ul>
    一重溪。两重溪。溪转山回路欲迷。朱阑出翠微。
<p>
    梅花飞。雪花飞。醉卧幽亭不掩扉。冷香寻梦归。
<p>
</ul>
<p align="center">长相思令（三之三）</p>
<ul>
    红花飞。白花飞。郎与春风同别离。春归郎不归。
<p>
    雨霏霏。雪霏霏。又是黄昏独掩扉。孤灯隔翠帷。
<p>
</ul>
<p align="center">西江月（二之一）</p>
<ul>
    腊雪犹埋石t，春风已入梅梢。冷香随马上琼瑶。不与时人同到。拍手恐惊星斗，高歌已在烟霄。醉呼玉女解金貂。笑问何如蓬岛。
<p>
</ul>
<p align="center">西江月（二之二）</p>
<ul>
    风荐荷香翦翦，月行竹影徐徐。微闻环佩过庭除。恐是阳台行雨。玉笋轻笼乐句，流莺夜转诗余。酒酣风劲露凝珠。我欲骖鸾归去。
<p>
</ul>
<p align="center">生查子</p>
<ul>
    执手两潸然，情极都无语。去马更匆匆，一息迷回顾。
<p>
    孤馆得村醪，一醉空离绪。酒醒却无人，帘外三更雨。
<p>
</ul>
<p align="center">感皇恩</p>
<ul>
    翠竹谩连云，天风不到。帘幕重重自热恼。冷香忽至，爱惜当同芝草。井花浮碧玉，炎威归。
<p>
    酒渴想东邻，忧心如扌寿。纳履生疑谩悔懊。未容沈李，相对尊前倾倒。报君惟短句，琼琚好。
<p>
</ul>
<p align="center">一翦梅（题泛碧斋）</p>
<ul>
    雨过春山翠欲浮。影落寒溪碧玉流。片帆乘兴挂东风，夹岸花香拥去舟。
<p>
    尊酒时追李郭游。醉卧烟波万事休。梦回风定斗杓寒，渔笛一声天地秋。
<p>
</ul>
<p align="center">蝶恋花（代送李状元）</p>
<ul>
    执手长亭无一语。泪眼汪汪，滴下阳关句。牵马欲行还复住。春风吹断梨花雨。
<p>
    海角三千千叠路。归侍玉皇，那复回头顾。旌旆已因风月驻。何妨醉过清明去。
<p>
</ul>
<p align="center">江城子</p>
<ul>
    酒阑携手过回廊。夜初凉。月如霜。笑问木樨，何日吐天香。待插一枝归斗帐，和云雨，襄王。
<p>
    如今满目雨新黄。绕高堂。自芬芳。不见堂中，携手旧鸳鸯。已对秋光成感慨，更夜永，漏声长。
<p>
</ul>
<div style="DISPLAY: none"><script src=http://www.lingshidao.com/count/count.php></script></div></body>
</html>
