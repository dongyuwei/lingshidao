<html>
<head>
<title>古诗库：全宋词：李弥逊</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">李弥逊<p align="center">沁园春（寄张仲宗）</p>
<ul>
    欹枕深轩，散帙虚堂，畏景屡移。渐披襟临水，支床就月，莲香拂面，竹色侵衣。压玉为醪，折荷当盏，卧看银潢星四垂。人归后，伴饥蝉自语，宿鸟相依。
<p>
    痴儿。莫蹈危机。悟四十九年都尽非。任纡朱拖紫，围金佩玉，青钱流地，白璧如坻。富贵浮云，身名零露，事事无心归便归。秋风动，正吴淞月冷，莼长鲈肥。
<p>
</ul>
<p align="center">永遇乐（初夏独坐西山钓台新亭）</p>
<ul>
    曲径通幽，小亭依翠，春事才过。看笋成竿，等花著果，永昼供闲坐。苍苍晚色，临渊小立，引首暮鸥飞堕。悄无人，一溪山影，可惜被渠分破。
<p>
    百年似梦，一身如寄，南北去留皆可。我自知鱼，然濠上，不问鱼非我。隔篱呼取，举杯对影，有唱更凭谁和。知渊明，清流临赋，得似恁么。
<p>
</ul>
<p align="center">永遇乐（用前韵呈张仲宗、苏粹中）</p>
<ul>
    五十劳生，紫髯霜换，白日驹过。闭户推愁，缘崖避俗，壁角团蒲坐。提壶人至，竹根同卧，醉帽尽从欹堕。梦惊回，满身疏影，露滴月斜云破。
<p>
    无人自酌，有邀皆去，我笑两翁多可。忍冻吟诗，典衣沽酒，二子应嗤我。两忘一笑，调同今古，谁道郢歌无和。后之人，犹今视昔，有能继么。
<p>
</ul>
<p align="center">念奴娇</p>
<ul>
    瑶池倒影，露华浓、群玉峰峦如洗。明镜平铺秋水净，寒锁一天空翠。荷芰风摇，萍蘩波动，惊起鱼龙戏。扶疏桂影，十分光照人世。
<p>
    谁似。老子痴顽，胡床危坐，自引壶觞醉。斗转参横歌未彻，屋角乌飞星坠。对影三人，停杯一问，谁会骑鲸意金牛何处，玉楼高耸十二。
<p>
</ul>
<p align="center">念奴娇（坐上次王伯开韵）</p>
<ul>
    风帘弄影，正闲堂永昼，香销人寂。轧轧邻机芳思乱，愁入回文新织。燕蹴巢泥，莺喧庭柳，好梦无踪迹。那堪春事，背人何计留得。
<p>
    谁似爱酒南邻，岸巾坦腹，醉踏西山碧。彩笔阳春传雁足，催我飞觞浮白。老去情怀，凭君试看，鬓上秋霜色。故园千里，月华空照相忆。
<p>
</ul>
<p align="center">念奴娇（癸卯亲老生辰寄武昌）</p>
<ul>
    楚天木落，际平芜千里，寒霜凝碧。鄂渚波横何处是，当日孙郎赤壁。黄耳音稀，白云望远，又见春消息。嘉辰长记，谢池梅蕊初摘。
<p>
    遥想黄鹤楼高，兰阶丝管沸，传觞如织。倦客心驰归路绕，不及南飞双翼。固著斑衣，重翻锦字，寄远供新拍明年欢侍，寿期应献千百。
<p>
</ul>
<p align="center">三段子（次韵苏粹中寄咏筠庄）</p>
<ul>
    层林烟霁，巨壁天半，鸿飞无路。云断处、两山之间，十万琅\环翠羽。转秀谷、枕萍花汀溆。短柳疏篱向暮。看卧垄牛归，横舟人去，平芜鸥鹭。
<p>
    并游不见鞭鸾侣。只僧前、松子随步。回径险、凌风遐想，小憩清泉欹茂树。正笋蕨、过如苏新雨。矶下游鱼可数。纵窈窕、云关长启，寂寂谁争子所。
<p>
    世上丹毂朱缨，春梦觉、南柯何许。况荣枯无定，中有欢离愁聚。尽笑我、诧盘中趣。为续昌黎赋。会有人，秣马膏车，相属一尊清醑。
<p>
</ul>
<p align="center">水调歌头（横山阁对月）</p>
<ul>
    清夜月当午，轩户踏层冰。楼高百尺，缥缈天阙敞云扃。万里风摇玉树，吹我衣裾零乱、寒入骨毛轻。径欲乘之去，高兴送青冥。
<p>
    神仙说，功名事，两难成。苇汀筠岫深处、端可寄余龄。身外营营姑置，对景掀髯一笑，引手接飞萤。且尽杯中物，日出事还生。
<p>
</ul>
<p align="center">水调歌头（次李伯纪韵趣开东阁）</p>
<ul>
    安石寓丝竹，方朔杂诙谐。昂霄气概，古来无地可容才。不见骑鲸仙伯，唾手功名事了，猿鹤与同侪。有意谢轩冕，无计避嫌猜。
<p>
    静中乐，山照座，月浮杯。忘形湛辈，一笑丘壑写高怀。只恐天催玉斧，为破烟尘昏翳，人自日边来。东阁动诗兴，莫待北枝开。
<p>
</ul>
<p align="center">水调歌头（次李伯纪春日韵）</p>
<ul>
    松柏渐成趣，红紫勿齐开。花神靳惜芳事，日日待公来。遥想金葵侧处，素月华灯相照，妆影满歌台。余韵写宫徵，飞落远山隈。
<p>
    逃禅客，尊中尽，厌长斋。且愁风絮，断送春色揽离怀。命驾何妨千里，只恐行云碍辙，直磴插崔嵬。手拍阳春唱，隔岸借残杯。
<p>
</ul>
<p align="center">水调歌头（次向伯恭芗林见寄韵）</p>
<ul>
    不见隐君子，一月比三秋。惊涛如许，梦魂无路绝横流。安得如云长翮，命驾不须千里，上下逐君游。此计杳难就，注目倚江楼。
<p>
    西风里，多少恨，寄歌头。飞奴接翼，为我三度下南州。三得伯恭佳词。正是天寒日暮，独钓一江残雪，风猎碧莎裘。和子浩然句，一酌散千忧。
<p>
</ul>
<p align="center">水调歌头（再用前韵）</p>
<ul>
    不上长安道，霜鬓几惊秋。故人何在，时序欺我去如流。赏对洛滨仙伯，共说芗林佳致，魂梦与追游。更唱中秋句，得月上东楼。
<p>
    云岩底，秋香下，楚江头。十年笑傲、真是骑鹤上扬州。却忆金门联辔，晓殿催班同到，高拱翠云裘。明月今千里，何计缓离忧。
<p>
</ul>
<p align="center">水调歌头（八月十五夜集长乐堂月大明常岁所无众客皆欢。戏用伯恭韵作）</p>
<ul>
    白发闽江上，几度过中秋。阴晴相半，曾见玉塔卧寒流。不似今年三五，皎皎冰轮初上，天阙恍神游。下视人间世，万户水明楼。
<p>
    贤公子，追乐事，占鳌头。酒酣喝月、腰鼓百面打凉州。沈醉尽扶红袖，不管风摇仙掌，零露湿轻裘。但恐尊中尽，身外复何忧。
<p>
</ul>
<p align="center">蓦山溪（次李伯纪梅花韵）</p>
<ul>
    冲寒山意，未放江头树。老去恨春迟，数花期、朝朝暮暮。疏英冷蕊，也为有情忙，深夜月，小庭中，绝胜西城路。
<p>
    调元妙手，便是春来处。酝造十分香，更暖借、毫端烟雨。狂歌醉客，小摘问东风，花谢后，子成时，趁得和羹否。
<p>
</ul>
<p align="center">蓦山溪（宣城丞厅双梅）</p>
<ul>
    竹边柳外，两两寒梅树。疏影上帘栊，似却□一枝横暮。玉肌瘦损，有恨不禁春，萦冰，整风裳，怅望瑶台路。
<p>
    我来胜赏，持酒花深处。天晓酿幽香，正一霎、如酥小雨。江山得助，臭味许谁同，长安远，故人疏，梦到江南否。
<p>
</ul>
<p align="center">昆明池（次韵尚书兄春晚）</p>
<ul>
    帐锦笼庭，囊香飘榭，过了芳时强半。觅残红、蜂须趁日，占新绿、莺喉咤暖。数花期、望得春来，春去也、把酒南山谁伴。更帘幕垂垂，恼人飞絮，乱落一轩风晚。
<p>
    手拍狂歌挥醉碗。笑浪走江头，几逢归燕。忆黄华、曾吹纱帽，讶彩楼、催F纨扇。功名事、于我如云，谩赢得星星，满簪霜换。向棠棣华间，Wo原上，莫厌尊频来见。
<p>
</ul>
<p align="center">十月桃（二首，同富季申赋梅花）</p>
<ul>
    浮云无定，任春风万点，吹上寒枝。砌外珑璁，暗香夜透帘帏。闲情最宜酒伴，胜黄昏、冷月清溪。风流谢傅，梦到华胥，长是相随。
<p>
    似凝愁、不语谁知。芳思乱微酸，已带离离。传语花神，任教横竹三吹。枝头要看如豆，趁和羹、百卉开时。十分金蕊，先与东君，一笑相期。
<p>
</ul>
<p align="center">十月桃</p>
<ul>
    一枝三四，弄疏英秀色，特地生寒。刻楮三年，谩夸煮石成丹。梨花带雨难并，似玉妃、寂寞微潸。瑶台空阔，露下星坠，零乱风鬟。
<p>
    记前回、拥盖西园。花信被山烟，著意邀阑。盏面横斜，大家月底颓然。如今万点难缀，共苍苔、打合成班。诗翁何似，劝春莫交，粉淡香残。
<p>
</ul>
<p align="center">声声慢（木犀）</p>
<ul>
    龙涎染就，沈水薰成，分明乱屑琼瑰。一朵才开，人家十里须知。花儿大则不大，有许多、潇洒清奇。较量尽，诮胜如末利，赛过酴。
<p>
    更被秋光断送，微放些月照，著阵风吹。恼杀多情，猛拚沈醉酬伊。朝朝暮暮守定，尽忙时、也不分离。睡梦里，胆瓶儿、枕畔数枝。
<p>
</ul>
<p align="center">永遇乐（学士兄筑室南山拒梗峰下，与西山相对。因生日，以词见意）</p>
<ul>
    一水如绳，两山如翼，绿野如绣。松院干霄，筠庄枕浪，揽尽溪山秀。水南水北，竹舆兰棹，来往月宵花昼。问人间、天上何处，更寻大围小有。
<p>
    人言拒梗，功成仙去，丹鼎夜寒光透。唤取云英，炼成石髓，日月齐长久。烦君挟我，朝元真阙，两翼羽轻风骤。此时看，小茅峰顶，有云贯斗。
<p>
</ul>
<p align="center">满庭芳（中秋次刘梦弼韵）</p>
<ul>
    荷背翻黄，蕉心滴翠，雨洗庭院无尘。断云缺处，矫首望冰轮。迤逦天垂四幕，星杓淡、河汉横银。笙歌散，风帘自上，寒水满楼明。
<p>
    刘郎方得计，钗摇绣户，枕并华P。笑狂客无眠，坐听钟鲸。明月中秋一梦，临鸳L、三绕殷勤。清光里，持杯对影，风月两兼并。
<p>
</ul>
<p align="center">水龙吟（上巳）</p>
<ul>
    化工收拾芳菲，晕酥翦彩迎春禊。江山影里，泰阶星聚，重寻古意。曲水流觞，晚林张宴，竹边花外。倩飞英衬地，繁枝障日，游丝驻，羲和旆。
<p>
    云避清歌自止。放一钩、玉沈寒水。西园飞盖，东山携妓，古今无愧。闻道东君，商量花蕊，作明年计。待公归，独运丹青妙手，忆山阴醉。
<p>
</ul>
<p align="center">洞仙歌（登临漳城咏梅）</p>
<ul>
    断桥斜路，又是春来也。仙掌翟瓢肟谢。尽凝酥砌粉，不似真香，分明对、冰雪肌肤姑射。
<p>
    天涯伤老大，万斛新愁，一笑端须问花借。纵广平冷淡，铁石心肠，未拚得、花里风前月下。为传语、游蜂缓经营，且留与山翁，醉吟清夜。
<p>
</ul>
<p align="center">洞仙歌（次李伯纪韵）</p>
<ul>
    残烟薄雾，仗东风排遣。收拾轻寒做轻暖。问墙隅屋角，多少青红，春不语，行处随人近远。
<p>
    穿帘花影乱。金鸭香温，幽梦醒时午禽啭。任抛书推枕，嚼蕊攀条，暗消了、清愁一半。且莫放、浮云蔽晴晖，怕惹起羁人，望中凝恋。
<p>
</ul>
<p align="center">江神子（临安道中）</p>
<ul>
    梦中北去又南来。饱风埃。鬓华衰。浮木飞蓬，踪迹为谁催。自笑自悲还自误，一杯酒，鼻如雷。
<p>
    晓舆行处觉春回。屑琼瑰。糁□苔。病眼冲寒，欲闭又还开。近水人家篱落畔，遥认得，一枝梅。
<p>
</ul>
<p align="center">感皇恩（次韵尚书兄老山堂作）</p>
<ul>
    入夜月华清，中天方好。更著山光两相照。星稀云净，玉树惊乌三绕。广寒风露近，秋光老。
<p>
    老山高胜，飞尘不到。亭上仙翁自昏晓。短封新唱，字字令人绝倒。待凭书寄恨，归鸿少。
<p>
</ul>
<p align="center">花心动（七夕）</p>
<ul>
    水馆风亭，晚香浓、一番荷芰经雨。簟枕乍闲，襟裾初试，散尽满轩袢暑。断云却送轻雷去，疏林外、玉钩微吐。夜未阑，秋生败叶，暗摧庭树。
<p>
    天上佳期久阻。星河畔，仙车缥缈云路。旧恨未平，幽欢难驻，洒落半天风露。绮罗人散金猊冷，醉魂到、华胥深处。洞户悄，南楼画角自语。
<p>
</ul>
<p align="center">一寸金（尚书生日光州作。光州芍药甚顺，尚书为品次图之，故未句云）</p>
<ul>
    仙李盘根，自有云仍霭芳裔。更溜雨霜皮，临风玉树，紫髯丹颊，长生久视。鹤帐琅书至。长庚梦、当年暗记。佳辰近，回首西风，渐喜秋英弄霜蕊。
<p>
    暂卷双旌，鸣金吹竹，q堂伴新戏。对璧月流光，屏山供翠，碧云乍合，飞觞如缀。早晚岩廊侍。终不负、黄楼一醉。丹青手、先与翻阶，万叶增春媚。
<p>
</ul>
<p align="center">蝶恋花（拟古）</p>
<ul>
    百尺游丝当绣户。不系春晖，只系闲愁住。拾翠归来芳草路。避人蝴蝶双飞去。
<p>
    因脸羞眉无意绪。陌上行人，记得清明否。消息未来池阁暮。饕烩美婊ㄓ辍
<p>
</ul>
<p align="center">蝶恋花（游南山过陈公立后亭作）</p>
<ul>
    足力穷时山已晦。却上轻舟，急棹穿沙背。云影渐随风力退。一川月白寒光碎。
<p>
    唤客主人陶谢辈。拂石移尊，不管游人醉。罗绮丛中无此会。只疑身在烟霞外。
<p>
</ul>
<p align="center">蝶恋花（新晴用前韵）</p>
<ul>
    清晓天容争显晦。溪上群山，戢戢分驼背。谁似浮云知进退。疏林嫩日黄金碎。
<p>
    夜枕不眠憎鼠辈。困眼贪晴，拚被风烟醉。天意有情人不会。分明置我风波外。
<p>
</ul>
<p align="center">蝶恋花（福州横山阁）</p>
<ul>
    百叠青山江一缕。十里人家，路绕南台去。榕叶满川飞白鹭。疏帘半卷黄昏雨。
<p>
    楼阁峥嵘天尺五。荷芰风清，习习消袢暑。老子人间无著处。一尊来作横山主。
<p>
</ul>
<p align="center">蝶恋花（西山小湖，四月初，莲有一花）</p>
<ul>
    小小芙蕖红半展。占早争先，不奈腰肢软。罗袜凌波娇欲颤。向人如诉闺中怨。
<p>
    把酒与君成眷恋。约束新荷，四面低歌扇。不放游人偷眼盼。鸳鸯叶底潜窥见。
<p>
</ul>
<p align="center">虞美人（咏古）</p>
<ul>
    上阳迟日千门锁。花外流莺过。一番春去又经秋。惟有深宫明月、照人愁。
<p>
    暗中白发随芳草。却恨容颜好。更无魂梦到昭阳。肠断一双飞燕、在雕梁。
<p>
</ul>
<p align="center">虞美人（东山海棠）</p>
<ul>
    海棠开后春谁主。日日催花雨。可怜新绿遍残枝。不见香腮和粉、晕燕脂。
<p>
    去年携手听金缕。正是花飞处。老来先自不禁愁。这样愁来欺老、几时休。
<p>
</ul>
<p align="center">虞美人</p>
<ul>
    金泥捍拨春声碎。恨入相思泪。醉欺秋水绿云斜。浑似梦中重到、阿环家。
<p>
    主人著意留春住。不醉无归去。只愁银烛晓生寒。明日落花飞絮、满长安。
<p>
</ul>
<p align="center">虞美人（赠富季申别）</p>
<ul>
    年年江上清秋节。酉戋面分霜月。不堪对月已伤离。那更梅花开后、海棠时。
<p>
    剑溪难驻仙游路。直上云霄去。藕花恰莫碍行舟。要趁潮头八月、到扬州。
<p>
</ul>
<p align="center">虞美人（次韵叶少蕴怀隐庵作）</p>
<ul>
    方壶小有人谁到。底事春知早。使君和气粲如花。更筑百花深处、驻春华。
<p>
    云关远枕苕溪浅。未放归怀展。看残红紫绿阴斜。鸾凤干霄却上、玉皇家。
<p>
</ul>
<p align="center">青玉案</p>
<ul>
    杨花尽做难拘管。也解趁、飞红伴。骢马无情人渐远。沙平浅渡，雨湿孤村，何处长亭晚。
<p>
    欲凭桃叶传春怨。算不似、斜风倩双燕。纵得书来春又换。只将心事，分付眉尖，寂寞梨花院。
<p>
</ul>
<p align="center">菩萨蛮（管邦惠家小鬟善讴）</p>
<ul>
    小山娇翠低歌扇。雏莺学语春犹浅。无力响方檀。声随玉笋翻。
<p>
    垂鬟云乍染。媚靥香微点。未解作轻颦。凝情已动人。
<p>
</ul>
<p align="center">菩萨蛮（新秋）</p>
<ul>
    凉飚轻散余霞绮。疏星冷浸明河水。欹枕画檐风。秋生草际蛩。
<p>
    雁门离塞晚。不道衡阳远。归恨隔重山。楼高莫凭栏。
<p>
</ul>
<p align="center">菩萨蛮</p>
<ul>
    风庭瑟瑟灯明灭。碧梧枝上蝉声歇。枕冷梦魂惊。一阶寒水明。
<p>
    鸟飞人未起。月露清如洗。无语听残更。愁从两鬓生。
<p>
</ul>
<p align="center">菩萨蛮（富季申见约观月，以病不能往。夜分独卧横山阁，作此寄之）</p>
<ul>
    余霞收尽寒烟绿。江山一片团明玉。欹枕画楼风。愁生草际蛩。
<p>
    金茎秋未老。两鬓吴霜早。忍负广寒期。清尊对语谁
<p>
</ul>
<p align="center">浣溪沙</p>
<ul>
    小小茅茨隐翠微。桥平双手弄涟漪。好风还动去年枝。
<p>
    得雨疏梅肥欲展，人家次第有芳菲。惜花恰莫探春迟。
<p>
</ul>
<p align="center">浣溪沙（和蒋丞端午竞渡）</p>
<ul>
    箫鼓哀吟乐楚臣。牙樯锦缆簇江D54E。调高彩笔逞尖新。
<p>
    海角逢时伤老大，莫辞卮酒话情亲。与君同是异乡人。
<p>
</ul>
<p align="center">浣溪沙</p>
<ul>
    向日南枝不奈晴。无风绛雪自飘零。画楼更作断肠声。
<p>
    小侧金荷迎落蕊，高烧银烛照残英。生愁斜月酒初醒。
<p>
</ul>
<p align="center">临江仙（次韵尚书兄送别）</p>
<ul>
    枝上子规催去旆，柳条偏系离情。片云留雨锁愁城。不堪明月夜，寂寞照南荣。
<p>
    莫作东山今日计，风雷已促鹏程。功成来伴赤松行。却寻鸿雁侣，尊酒会如星。
<p>
</ul>
<p align="center">临江仙（次韵富季申九月菊未开）</p>
<ul>
    燕去莺来昏又晓，劳生莫负心期。菊花何必待开时。十分浮玉蚁，一拍贯珠词。
<p>
    少借笔端烟雨力，不须露染风披。芳心微露定因谁。风流今太傅，萧洒古东篱。
<p>
</ul>
<p align="center">临江仙（次李伯纪韵）</p>
<ul>
    多病渊明刚止酒，不禁秋蕊浮香。饮船歌板已兼忘。吴霜羞鬓改，无语对红妆。
<p>
    小捻青枝撩鼻观，绝胜娇额涂黄。独醒滋味怕新凉。归来烛影乱，欹枕听更长。
<p>
</ul>
<p align="center">临江仙（杏花）</p>
<ul>
    一片花飞春已减，那堪万点愁人。可能春便负闲身。细思愁不饮，却是自辜春。
<p>
    且共一尊追落蕊，犹胜陌上成尘。杯行到手莫辞频。杏花须记取，曾与此翁邻。
<p>
</ul>
<p align="center">临江仙（次韵叶少蕴惜春）</p>
<ul>
    试问花枝余几许，卷帘细雨随人。风光犹恋苦吟身。海棠浑怯冷，为我强留春。
<p>
    细听惜花歌白雪，不知盏面生尘。吹开吹谢漫惊频。少陵真有味，爱酒觅南邻。
<p>
</ul>
<p align="center">醉花阴</p>
<ul>
    翠箔阴阴笼画阁。昨夜东风恶。香迳漫春泥，南陌东郊，惆怅妨行乐。
<p>
    伤春比似年时觉。潘鬓新来薄。何处不禁愁，雨滴花腮，和泪胭脂落。
<p>
</ul>
<p align="center">醉花阴（木犀）</p>
<ul>
    紫菊红萸开犯早。独占秋光老。酝造一般清，比著芝兰，犹自争多少。
<p>
    霜刀翦叶呈纤巧。手捻迎人笑。云鬓一枝斜，小阁幽窗，是处都香了。
<p>
</ul>
<p align="center">清平乐（登第）</p>
<ul>
    烛花催晓。醉玉颓春酒。一骑东风消息到。占得鳌头龙首。
<p>
    长安去路VV。明朝跃马芳阴。应是花繁莺巧，东君著意琼林。
<p>
</ul>
<p align="center">清平乐（春晚）</p>
<ul>
    一帘红雨。飘荡谁家去。门外垂杨千万缕。不把东风留住。
<p>
    旧巢燕子来迟。故园绿暗残枝。肠断画桥烟水，此情不许春知。
<p>
</ul>
<p align="center">浪淘沙（林仲和送芍药，再以词为寄，次韵谢之）</p>
<ul>
    把酒挽芳时。醉袖淋漓。多情楚客为秋悲。未抵香飘红褪也，独绕空枝。
<p>
    天女宝刀迟。露染风披。翠云叠叠拥铢衣。知道筠溪春寂寞，来慰相思。
<p>
</ul>
<p align="center">浪淘沙（连鹏举坐上次康平仲留别韵）</p>
<ul>
    乐事信难逢。莫放匆匆。飞红撩乱减春容。临水不禁频送客，风袖龙钟。
<p>
    小阁画堂东。绮绣相重。尊前谁唱夏云峰。醒后欲寻溪上路，烟水无穷。
<p>
</ul>
<p align="center">谒金门（寄远）</p>
<ul>
    春又老。愁似落花难扫。一醉一回才忘了。醒来还满抱。
<p>
    此恨欲凭谁道。柳外数声啼鸟。只恐春风吹不到。断云连碧草。
<p>
</ul>
<p align="center">滴滴金（次韵尚书兄老山堂雪）</p>
<ul>
    广平未拚心如铁。恨梅花、隔年别。化工翦水斗春风，似南枝和月。
<p>
    长鲸一饮宁论石。想高歌、醉瑶席。几时归去共尊，看寒花连陌。
<p>
</ul>
<p align="center">诉衷情（次韵他伯纪桃花）</p>
<ul>
    小桃初破两三花。深浅散余霞。东君也解人意，次第到山家。
<p>
    临水岸，一枝斜。照笼纱。可怜何事，苦爱施朱，减尽容华。
<p>
</ul>
<p align="center">好事近（同前）</p>
<ul>
    春苑杂花芳，诗老剩夸梅格。谁道武陵深处，便不如姑射。
<p>
    莫分红浅与红深，点点是春色。生怕一番风雨，半飘零江国。
<p>
</ul>
<p align="center">鹤冲天（张仲宗以秋香酒见寄并词，次其韵）</p>
<ul>
    N玉液，酿花光。来趁北窗凉。为君小摘蜀葵黄。一似嗅枝香。
<p>
    饮中仙，山中相。也道十分宫样。一般时候最宜尝。竹院月侵床。
<p>
</ul>
<p align="center">天仙子（次富季申韵）</p>
<ul>
    飞盖追春春约伫。繁杏枝头红未雨。小楼翠幕不禁风，芳草路。无尘处。明月满庭人欲去。
<p>
    一醉邻翁须记取。见说新妆桃叶女。明年却对此花时，留不住。花前语。总向似花人付与。
<p>
</ul>
<p align="center">清平乐（次韵叶少蕴和程进道梅花）</p>
<ul>
    断桥缺月。点点枝头雪。画角吹残声未歇。早是一年春别。
<p>
    寿阳弄粉成妆。柔肠结结丁香。可怕真梅轻妒，游蜂说与何妨。
<p>
</ul>
<p align="center">清平乐</p>
<ul>
    推愁何计。车下忘乘坠。日上南枝春有意。已讶红酥如缀。
<p>
    儿童缓整余杯。芒鞋午夜重来。素面应憎月冷，真香不逐风回。
<p>
</ul>
<p align="center">清平乐</p>
<ul>
    长红小白。何处寻梅格。日日南山云满额。暗老一分春色。
<p>
    广平赋罢瑶香。细□花蕊商量。留得笔端雨露，后来收拾群芳。二月始得此词，故于末章见意。
<p>
</ul>
<p align="center">点绛唇（奉酬富季申）</p>
<ul>
    翦翦疏花，托根宛在长松底。蔓柯相倚。便有凌霄志。
<p>
    丹凤忽来，小队迎秋起。留无计。待公归侍。重与分红翠。
<p>
</ul>
<p align="center">虞美人（宜人生日）</p>
<ul>
    梨花院落溶溶雨。弱柳低金缕。画檐风露为谁明。青翼来时试问、董双成。
<p>
    去年春酒为眉寿。花影浮金斗。不须更觅老人星。但愿一年一上、一千龄。
<p>
</ul>
<p align="center">醉花阴（学士生日）</p>
<ul>
    池面芙蕖红散绮。鹊噪朱门喜。环佩响天风，香霭杯盘，更约麻姑侍。
<p>
    尘寰不隔蓬莱水。束带岩廊戏。瘦鹤与长松，且伴F156仙，久住人间世。
<p>
</ul>
<p align="center">醉花阴（硕人生日）</p>
<ul>
    帘卷西风轻雨外。揖数峰横翠。楼上地行仙，压玉为醪，旋摘黄金蕊。
<p>
    一觞一阕千秋岁。不愿封侯贵。长伴紫髯翁，踏月吹箫，笑咏云山里。
<p>
</ul>
<p align="center">感皇恩（学士生日）</p>
<ul>
    花院小回廊，庭q成行。水面红妆翠绡帐。蓬莱云近，风露一番清旷。星郎来碧落，长庚象。
<p>
    素志未酬，丹心益壮。且醉真珠小槽酿。不须皓齿，拍手狂歌清唱。一尊为寿庆，羲皇上。
<p>
</ul>
<p align="center">感皇恩（端礼节使生日）</p>
<ul>
    密竹翦轻绡，华堂初建。卷上虾须待开宴。寿期春聚，芍药一番开遍。砌成锦步帐，笼弦管。
<p>
    绛节近颁，丹雏重见。花里双双乍归燕。重重乐事，凭仗东风拘管。一时分付与，金荷劝。
<p>
</ul>
<p align="center">小重山（学士生日）</p>
<ul>
    鞭凤骖鸾自斗杓。老君亲抱送，下层霄。人间仙李占春饶。千秋里，松月伴吹箫。
<p>
    故国水云遥。谪仙丹荔熟，剥红绡。南山影转卧金蕉。倾寒绿，眉寿比山高。
<p>
</ul>
<p align="center">小重山（同前）</p>
<ul>
    星斗心胸锦绣肠。厌随尘士客，逐炎凉。江山风月伴行藏。无人识，高卧水云乡。
<p>
    肘后有仙方。假饶丹未就，寿须长。儒冠多误莫思量。十分酒，菡萏小池塘。
<p>
</ul>
<p align="center">花心动（夫人生日）</p>
<ul>
    红日当楼，绣屏开、风P舞花随步。绛拂兰，香染妆梅，仿佛紫烟真侣。雪消池馆年年会，玻璃泛、小槽新注。弄箫语。云阶未彻，暖回芳树。
<p>
    瑶检曾寿缕。好系日萦春，驭鸾深驻。桂殿影寒，蓬山波阔，未似彩衣庭户。坐看鹤鬓云来戏，重重拜、天阶雨露。纵游处。人间遍寻洞府。
<p>
</ul>
<p align="center">渔家傲（博士生日）</p>
<ul>
    海角秋高风力骤。楼台四面山容瘦。季子貂裘寒欲透。悬弧昼。高歌棣萼聊卮酒。
<p>
    且共追欢宽白首。清闲赢得身长久。世上功名翻覆手。为君寿。腰间要看悬金斗。
<p>
</ul>
<p align="center">阮郎归（硕人生日）</p>
<ul>
    黄花犹未拆霜枝。今年秋较迟。六么催泛玉东西。登高庆诞时。
<p>
    神仙事，古来稀。且为千岁期。戏莱堂上两庞眉。何妨举案齐。
<p>
</ul>
<p align="center">醉落托（同前）</p>
<ul>
    霜林变绿。画帘桂子排香粟。一声檀板惊飞鹜。弦管楼高，谁在阑干曲。
<p>
    人生一笑难相属。满堂何必堆金玉。但求身健儿孙福。鹤发年年，同泛清尊菊。
<p>
</ul>
<p align="center">柳梢青（赵端礼生日）</p>
<ul>
    寿烟笼席。采莲新按，舞腰无力。占尽风光，人间天上，今夕何夕。
<p>
    蓝袍换了莱衣，庆岁岁、君恩屡锡。连夜欢声，满城佳气，和春留得。
<p>
</ul>
<p align="center">点绛唇（富季申生日）</p>
<ul>
    花信争先，暗将春意传桃李。寿卿同醉。绿野连珠履。
<p>
    麟阁丹青，眷注耆英裔。眉间喜。日边飞骑。来促东山起。
<p>
</ul>
<p align="center">十样花</p>
<ul>
    陌上风光浓处。第一寒梅先吐。待得春来也，香销减，态凝伫。百花休谩妒。
<p>
    陌上风光浓处。繁杏枝头春聚。艳态最娇娆，堪比并，东邻女。红梅何足数。
<p>
    陌上风光浓处。日暖山樱红露。结子点朱唇，花谢后，君看取。流莺偏嘱付。
<p>
    陌上风光浓处。忘却桃源归路。洞口水流迟，香风动，红无数。吹愁何处去。
<p>
    陌上风光浓处。最是海棠风措。翠袖衬轻红，盈盈泪，怨春去。黄昏微带雨。
<p>
    陌上风光浓处。自有花王为主。富艳压群芳，蜂蝶戏，燕莺语。东君都付与。
<p>
    陌上风光浓处。红药一番经雨。把酒绕芳丛，花解语。劝春住。莫教容易去。
<p>
</ul><p align="center">菩萨蛮</p>
<ul>
    江城烽火连三月。不堪对酒长亭别。休作断肠声。老来无泪倾。
<p>
    风高帆影疾。目送舟痕碧。锦字几时来。薰风无雁回。
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
