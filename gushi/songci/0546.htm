<html>
<head>
<title>古诗库：全宋词：郭祥正</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">郭祥正<p align="center">醉翁操（效东坡）</p>
<ul>
    予甥法真祥师以子瞻内相所作醉翁操见寄。予以为未工也，倚其声作之，写呈法真，知可意否。谢山醉吟先生书。
<p>
    冷冷潺潺。寒泉。泻云间。如弹。醉翁洗心逃区环。自期猿鹤俱闲。情未阑。日暮造深原。异芳谁与搴。忘还。泛声同。
<p>
    琼楼玉阙，归去何年。遗风馀思，犹有猿吟鹤怨。花落溪边。萧然。莺语林中清圆。空山。春又残。客怀文章仙。度曲响涓涓。清商回徵星斗寒。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
