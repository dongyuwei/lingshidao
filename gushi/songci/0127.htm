<html>
<head>
<title>古诗库：全宋词：杨冠卿</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">杨冠卿<p align="center">如梦令</p>
<ul>
    满院落花春寂。风絮一帘斜日。翠钿晓寒轻，独倚秋千无力。无力。无力。蹙破远山愁碧。
<p>
</ul>
<p align="center">生查子（闻莺用竹坡韵）</p>
<ul>
    娇莺恰恰啼，过水翻回去。欲共诉芳心，故绕池边树。
<p>
    人去绮窗闲，弦断秦筝柱。百啭听新声，总是伤心处。
<p>
</ul>
<p align="center">前调（忠甫持梅水仙砑笺索词）</p>
<ul>
    消瘦不胜寒，独立江南路。罗袜暗生尘，不见凌波步。
<p>
    兰佩解鸣}，往事凭谁诉。一纸彩云笺，好寄青鸾去。
<p>
</ul>
<p align="center">前调（赋湘妃鼓瑟笺，湘妃泛莲叶，上有片云擎月）</p>
<ul>
    潇湘日暮时，倚棹蒹葭浦。不见独醒人，愁对湘妃语。
<p>
    璧月送归云，一叶莲舟兴。宝瑟奏清商，波底鱼龙舞。
<p>
</ul>
<p align="center">浣溪沙</p>
<ul>
    洞口春深长薜萝。幽栖地僻少经过。一溪新绿涨晴波。
<p>
    惊梦觉来啼鸟近，惜春归去落花多。东风独倚奈愁何。
<p>
</ul>
<p align="center">浣溪沙（次韩户侍）</p>
<ul>
    银叶香销暑簟清。枕鸳醉倚玉钗横。起来红日半窗明。
<p>
    多病情怀无可奈，惜花天气恼余酲。瑶琴谁弄晓莺声。
<p>
</ul>
<p align="center">霜天晓角（次韵李次山提举渔社词）</p>
<ul>
    渔舟簇簇。西塞山前宿。流水落红香远，春江涨、葡萄绿。
<p>
    蕲竹。奏新曲。惊回幽梦独。却把渔竿远去，骑鲸背、钓璜玉。
<p>
</ul>
<p align="center">卜算子（秋晚集杜句弓买传）</p>
<ul>
    苍生喘未苏，买笔论孤愤，文采风流今尚存，毫发无遗恨。
<p>
    凄恻近长沙，地僻秋将尽。长使英雄泪满襟，天意高难问。
<p>
</ul>
<p align="center">垂丝钓</p>
<ul>
    翠帘昼卷。庭花日影初转。酒力未醒，眉黛还敛。停歌扇。背画阑倚遍。情无限。怅韶华又晚。
<p>
    锦鞯去后，愁宽珠袖金钏。碧云信远。难托西楼雁。空写银筝怨。肠欲断。更落红万点。
<p>
</ul>
<p align="center">菩萨蛮（春日呈安国舍人）</p>
<ul>
    飞云障碧江天暮。杏花帘幕黄昏雨。翠袖怯春寒。有人愁倚阑。
<p>
    天涯芳草路。目送征鸿去。人远玉关长。尺书难寄将。
<p>
</ul>
<p align="center">前调（春日西湖用吴监簿韵）</p>
<ul>
    春山愁对修眉绿。春衫谁为裁冰＿。日暮倚阑干。不禁烟雾寒。
<p>
    湖边归去路。犹记传觞处。往事等空花。客心惊岁华。
<p>
</ul>
<p align="center">前调</p>
<ul>
    冰肌玉衬香绡薄。无言独倚阑干角。相见又还休。可堪归去愁。
<p>
    碧波溪上路。几阵黄昏雨。归去断人肠。纱厨枕罩凉。
<p>
</ul>
<p align="center">水调歌头（登石鼓合江亭）</p>
<ul>
    玉妃夜宴瑶池冷。翩然飞下霓旌影。天阔水云长。风飘舞袖香。
<p>
    姑山人似旧。清压红梅瘦。同赁玉阑干。光摇银海寒。
<p>
</ul>
<p align="center">好事近（代人书扇）</p>
<ul>
    晚起倦梳妆，斜压翠鬟云鬓。手捻花枝辄笑，问青鸾音信。
<p>
    绣帘慵卷玉钩垂，风篁奏余韵。灯火黄昏院落，报雕鞍人近。
<p>
</ul>
<p align="center">前调</p>
<ul>
    细雨落檐花，帘卷金泥红湿。楼外远山横翠，染修眉愁碧。
<p>
    旧游春梦了无痕，香尘暗瑶瑟。凭仗青鸾飞去，问新来消息。
<p>
</ul>
<p align="center">谒金门（春暮有感）</p>
<ul>
    伤漂泊。负了花前期约。寒食清明都过却。愁怀无处著。
<p>
    晴日柳阴池阁。风絮斜穿帘幕。帘外秋千闲彩索。断肠人寂寞。
<p>
</ul>
<p align="center">忆秦娥（雪中拥琴对梅花寓言）</p>
<ul>
    东风恶。雪花乱舞穿帘幕。穿帘幕。寒侵绿绮，音断弦索。
<p>
    宫梅已破香红萼。梅妆想称伊梳掠。伊梳掠十分全似，旧时京洛。
<p>
</ul>
<p align="center">前调</p>
<ul>
    云垂幕。江天雪似杨花落。杨花落。翠衾不暖，晓寒偏觉。
<p>
    起来独倚西楼角。客怀无耐伤离索。伤离索。蛮笺欲寄。塞鸿难讠乇。
<p>
</ul>
<p align="center">清平乐</p>
<ul>
    翠团嘉树。杜宇呼春去。帘卷金泥凝望处。几点红薇香雨。
<p>
    等闲过了花时。殷勤来问酴。恰有一枝春在，画楼红日林西。
<p>
</ul>
<p align="center">柳梢青</p>
<ul>
    红药翻阶。天香国艳，辉映楼台。解语浑如，三千粉黛，十二金钗。
<p>
    青鞋踏破苍苔。趁舞蝶、游蜂去来。宿粉偷香，也应难似，年少情怀。
<p>
</ul>
<p align="center">前调（咏鸳鸯菊、双心而白、秋晚始开）</p>
<ul>
    金蕊飘残。江城秋晚，月冷霜寒。一种幽芳，雕冰镂玉，舞凤翔鸾。
<p>
    悠然静对南山。笑琼沼、鸳飞翠澜。小玉惊呼，太真娇困，俯槛慵看。
<p>
</ul>
<p align="center">前调（为丁明仲纪梦）</p>
<ul>
    归梦迢迢。分明曾见，舞遍云韶。解道相思，愁宽金钏，瘦损宫腰。
<p>
    觉来情绪无聊。正戌角、声翻丽谯。楚塞山长，巫阳人远，斗帐香消。
<p>
</ul>
<p align="center">西江月</p>
<ul>
    论行藏。盍在凌烟阁上。”因次其韵
<p>
    妙墨龙蛇飞动，新词雪月交光。论文齿颊带冰霜。凤阁从来宫样。
<p>
    寿菊丛开三径，清姿高压群芳。折花聊尔问行藏。曾见横飞直上。
<p>
</ul>
<p align="center">前调</p>
<ul>
    罗袜浪传仙子，宫梅休写华光。人言寿客饱经霜。不趁凡花入样。
<p>
    万玉森罗纱节，一枝剩有余芳。孤高肯使蝶蜂藏。特立甘泉顶上。
<p>
</ul>
<p align="center">前调（为丁明仲纪梦）</p>
<ul>
    昨梦钧天帝所，曾陪奏赋明光。玉除金蕊映秋霜。尽道宫花别样。
<p>
    妖额举行黄牢就，金莲衬步齐芳。舞鸾仪凤巧难藏。羞杀繁红陌上。
<p>
</ul>
<p align="center">东坡引</p>
<ul>
    “久诵公乐章，愿得从容笑语。”因举似离筵旧作，称赞久之。余谢不能。公子蛉徊焕郑命小吏呼姝丽十数辈至，围一方台而立，相与群唱，声甚凄楚。俄顷，歌者取金花青笺所书词展於台上。熟视字画，乃余作也。读未竟，一歌者从旁攫取词置袖中，举酒相劳苦云：“钗分金半股之句，朝夕诵之胡为念不及此耶。”公子云：“左验如此、奚事多逊。”抵掌一笑而寤，恍然不晓所谓。戏用其语，缀东坡引歌之
<p>
    绿波芳草路。别离记南浦。香云翦赠青丝缕。钗分金半股。
<p>
    钗分金半股。阳关一曲声凄楚。惹起离筵愁绪。梦魂拟逐征鸿未能。行云无定据。行云无定据。
<p>
</ul>
<p align="center">鹧鸪天（次韵宝溪探梅未放）</p>
<ul>
    岁月如驰乌免飞。情怀著酒强支持。经年不见宫妆面，碧谁斟悲翠卮。
<p>
    江路晚，夕阳低。奚奴空负锦囊归。欲凭驿使传芳信，未放东风第一枝。
<p>
</ul>
<p align="center">小重山</p>
<ul>
    一笑回眸百媚生。娇羞佯不语，艳波横。缓移莲步绕阶行。凝情久，幽怨吒银筝。
<p>
    些事那回曾。水晶双枕冷，簟纹平。窥人燕子苦无情。惊梦断，何处觅云行。
<p>
</ul>
<p align="center">蝶恋花（次张俊臣韵）</p>
<ul>
    舞处曾看花满面。独倚东风，往事思量遍。绿怨红愁春不管。天涯芳草人肠断。
<p>
    一纸云笺鱼雁远。归凤求凰，谁识琴心怨。臂枕香消眉黛敛。也应为我宽金钏。
<p>
</ul>
<p align="center">前调</p>
<ul>
    月冷花寒宫漏促。人在虚檐，玉体温无粟。弦断鸾胶还再续。娇云时霎情难足。
<p>
    解道双鸳愁独宿。宿翠偎红，蛱蝶元相逐。蓬海路遥天六六。终须伴我骑黄鹄。
<p>
</ul>
<p align="center">水调歌头（春日舟行）</p>
<ul>
    春涨一篙绿，江阔暮涛寒。龙骧万斛飞举，鲸饮酒杯宽。醉倚柁楼清啸，目送孤鸿杳霭，景意与俱闲。恍若驭风去，蓬岛旧家山。
<p>
    记吾庐，环翠竹，拱苍官。碧云信杳，谁为日日报平安。桂棹桃溪归后，流水落红香寂。春事想阑珊。赖有锦囊句，写向此中看。
<p>
</ul>
<p align="center">前调（赠维扬夏中玉）</p>
<ul>
    形胜访淮楚，骑鹤到扬州。春风十里帘幕，香霭小红楼。楼外长江今古，谁是济川舟楫，烟浪拍天浮。喜见紫芝宇，儒雅更风流。
<p>
    气吞虹，才倚马，烂银钩。功名年少余事，雕鹗几横秋。行演丝纶天上，环倚玉皇香案，仙袂揖浮丘。落笔惊风雨，润色焕皇猷。
<p>
</ul>
<p align="center">前调（次吴斗南登云海亭）</p>
<ul>
    年少青云客，怀抱百忧宽。北窗醉卧春晓，归梦趁吴帆。来访鸱夷仙迹，极目平湖烟浪，万象一毫端。云海渺空阔，咫尺是蓬山。
<p>
    佩飞霞，囊古锦，几凭阑。赤城应有居士，凤举更龙蟠。待向玉霄东望，相与神游八极，身未似云闲。长剑倚天外，功业镜频看。
<p>
</ul>
<p align="center">前调</p>
<ul>
    之不复见也。月夜酹酒江澹慨然而去，作长短句
<p>
    曳杖罗浮去，辽鹤正南翔。青鸾为报消息，岩壑久相望。无奈渔溪G乃，唤起苹洲昨梦，风雨趁归航。万里家何许，天阔水云长。
<p>
    历五湖，转湘楚，下三江。兴亡千古余恨，收拾付诗囊。重到然犀矶渚，不见骑鲸仙子，客意转凄凉。举酒酹江月，襟袖泪淋浪。
<p>
</ul>
<p align="center">水龙吟（金陵作）</p>
<ul>
    渡江天马龙飞，翠华小驻兴王地。石城钟阜，雄依天堑，鼎安神器。T鹊楼高，建章宫阔，玉绳低坠。望郁葱佳气，非烟非雾，方呈瑞、璇霄际。
<p>
    貔虎云屯羽卫。壮金汤、更隆国势。天骄胆落，狼烽书熄，玉门晏闭。祗谒陵园，长安□远，中兴可冀。笑六朝旧事，空随流水，千古恨、无人记。
<p>
</ul>
<p align="center">贺新郎</p>
<ul>
    具能歌张仲宗目尽青天等句，音韵洪畅，听之慨然。戏用仲宗韵呈张君量府判
<p>
    薄暮垂虹去。正江天、残霞冠日，乱鸿遵渚。万顷云涛风浩荡，笑整羽轮飞渡。问弱水、神仙何处。翳凤骑麟思往事，记朝元、金殿闻钟鼓。环佩响，翠鸾舞。
<p>
    梦中失却江南路。待西风、长城饮马，朔庭张弩。目尽青天何时到，赢得儿童好语。怅未复、长陵g土。西子五湖归去后，泛仙舟、尚许寻盟否。风袂逐，片帆举。
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
