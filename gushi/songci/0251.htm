<html>
<head>
<title>古诗库：全宋词：赵士</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p align="center">赵士<p align="center">好事近（蜡梅）</p>
<ul>
    雪里晓寒浓，已见蜡梅初折。应是月娥仙挂，与娇魂香魄。
<p>
    玉人挨鬓一枝斜，不忍更多摘。酒面暗沉疏影，照鹅儿颜色。
<p>
</ul>
<p align="center">好事近</p>
<ul>
    潇洒点疏丛，浑似蜜房雕刻。不爱艳妆浓粉，借娇黄一拂。
<p>
    有情常恁早相逢，须信做尤物。已是恼人风韵，更芝兰香骨。
<p>
</ul>
<p align="center">好事近</p>
<ul>
    造化有深功，缀就梢头黄蜡。剪刻翻成新样，与江梅殊别。
<p>
    半开微露紫檀心，潇洒对风月。素手偏宜折取，向乌云斜插。
<p>
</ul>
<p align="center">好事近</p>
<ul>
    剪蜡缀寒条，标韵自然奇绝。不待陇头春信，喜一枝先折。
<p>
    寿阳妆鉴晓初开，残橙舴裳。何似嫩黄新蕊，映眉心娇月。
<p>
</ul>
<div style="DISPLAY: none"><script src=http://www.lingshidao.com/count/count.php></script></div></body>
</html>
