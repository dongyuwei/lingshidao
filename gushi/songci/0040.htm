<html>
<head>
<title>古诗库：全宋词：米友仁</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">米友仁<p align="center">临江仙</p>
<ul>
    昨夜扁舟沙外舣，淮山微雨初晴。断云飞过月还明。一天风露重，人在玉壶清。
<p>
    水际不知何许是，遥林□辨微青。醉迷归梦强□凌。谁言东去雁，解寄此时情。
<p>
</ul>
<p align="center">小重山</p>
<ul>
    醉倚朱阑一解衣。碧云迷望眼，断虹低。近来休说带宽围。人千里，还是燕双飞。
<p>
    深院日初迟。绮窗帘幕静，恨生眉。不堪虚度是花时。鸿来速，争解寄相思。
<p>
</ul>
<p align="center">减字木兰花</p>
<ul>
    柳塘微雨。两两飞鸥来复去。倚遍重阑。人在碧云山外山。
<p>
    一春离怨。日照绮窗长几线。酒病情魔。两事春来无奈何。
<p>
</ul>
<p align="center">点绛唇</p>
<ul>
    浩渺湖天，酒浮黄菊携佳侣。淡烟疏雨。去鲁方怀土。
<p>
    倾盖相逢，引满哦奇语。山围处。兕觥频举。不醉君无去。
<p>
</ul>
<p align="center">渔家傲</p>
<ul>
    从古荆溪名胜地。溪光万顷琉璃翠。极望荷花三十里。香喷鼻。我舟日在花间舣。
<p>
    向晚余霞收散绮。遥山抹黛天如水。满引一尊明月里。微风起。萧然真在华胥氏。
<p>
</ul>
<p align="center">阮郎归</p>
<ul>
    小舟载酒向平湖。新凉生晓初。乱山烟外有还无。王维真画图。
<p>
    风遽起，动襟裾。雨来荷溅珠。一尊相对喜君俱。醉归红袖扶。
<p>
</ul>
<p align="center">临江仙</p>
<ul>
    一曲阳关肠断处，临风惨对离尊。红妆揭调十分斟。古来多聚散，正似岭头云。
<p>
    昨夜晴霄千里月，向人无限多情。娟娟今夜满虚庭。一帆随浪去，却照画船轻。
<p>
</ul>
<p align="center">宴桃源</p>
<ul>
    蝶梦初回栩栩。柳岸几声莺语。萍末起微风，山外一川烟雨。凝顾。凝顾。人在玉壶深处。
<p>
</ul>
<p align="center">南歌子</p>
<ul>
    遇酒词先举，逢山眼暂明。一川风雨纵留人。不道此郎归兴、欲兼程。
<p>
    客久情深□，寻欢恨不能。绳床顿睡梦纵横。赖□□□□□、□□□。
<p>
</ul>
<p align="center">渔家傲（和晏元献韵）</p>
<ul>
    郊外春和宜散步。百花枝上初凝露。福地神仙多外府。藏奇趣。幽寻历遍溪边路。
<p>
    薄宦浮家无定处。萍飘梗泛前人语。与子未须乡国去。来同住。且看群岫烟中雨。
<p>
</ul>
<p align="center">念奴娇（村居九日）</p>
<ul>
    九秋气爽，正溪山雨过，茅檐清暇。篱菊妍英，知是为，佳节重阳开也。色妙香殊，匀浮瓯面，俗状卑金小８杩褚俊，满簪还更盈把。
<p>
    村外草草杯盘，边尘不动，欲买应无价。端使晴霄风露冷，云卷烟收平野。向晚婵娟，半轮斜照，想见成清夜。玉山颓处，要看欹帽如画。
<p>
</ul>
<p align="center">临江仙</p>
<ul>
    宝晋轩窗临望处，山围水绕林萦。不堪回首到江城。墙趺围瓦砾，鸥鹭见人惊。
<p>
    日愿太平归旧里，更无余事关情。小营茅舍倚云汀。四时风月里，还我醉腾腾。
<p>
</ul>
<p align="center">阮郎归</p>
<ul>
    碧溪风动满文漪。雨余山更奇。淡烟横处柳行低。鸳鸯来去飞。
<p>
    人似玉，醉如泥。一枝随鬓欹。夷犹双桨月平西。幽寻归路迷。
<p>
</ul>
<p align="center">临江仙</p>
<ul>
    野外不堪无胜侣，笑谈安得君同。四时景物一壶中。醉余临望处，远岫数重重。
<p>
    溪上新荷初出水，花房半弄微红。晓风萧爽韵疏松。娟娟明月上，人在广寒宫。
<p>
</ul>
<p align="center">念奴娇（裁成渊明归去来辞）</p>
<ul>
    阑干倚处。戏裁成、彭泽当年奇语。三径荒凉怀旧里，我欲扁舟归去。鸟倦知还，寓形宇内，今已年如许。小窗容膝，要寻情话亲侣。
<p>
    郭外粗有西畴，故园松菊，日涉方成趣。流水涓涓千涧上，云绕奇峰无数。窈窕经丘，风清月了，时看烟中雨。萧然巾岸，引觞寄傲衡宇。
<p>
</ul>
<p align="center">醉春风</p>
<ul>
    一阳来复群阴往。吾道从今长。万事莫关情，月夕风前，依旧须豪放。
<p>
    卿云舒卷浮青嶂。从古书珍赏。满引唱新词，春意看看，又到梅梢上。
<p>
</ul>
<p align="center">小重山</p>
<ul>
    雨过风来午暑清。榴花红照眼，向人明。一枝低映宝钗横。菖蒲酒，玉碗十分斟。
<p>
    引满听新声。小轩帘半卷，远山青。几人闲处见闲情。醒还醉，为趣妙难名。
<p>
</ul>
<p align="center">诉衷情（渊明诗）</p>
<ul>
    结庐人境羡陶潜。车马不来喧。胜处自多真趣，飞鸟日相还。
<p>
    心既远，地仍偏。见南山。手持菊颖，山气常佳，欲辨忘言。
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
