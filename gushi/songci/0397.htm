<html>
<head>
<title>古诗库：全宋词：吴忆</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">吴 忆<p align="center">南乡子</p>
<ul>
    江上雪初消。暖日晴烟弄柳条。认得裙腰芳草路，魂消。曾折梅花过断桥。
<p>
    潘鬓为谁凋。长恨金闺闭阿娇。遥想晚妆呵手罢，天饶。更傍珠唇暖玉箫。
<p>
</ul>
<p align="center">烛影摇红（上晁共道）</p>
<ul>
    楼雪初消，丽谯吹罢单于晚。使君千炬起班春，歌吹香风暖。十里珠帘尽卷。正人在、蓬壶阆苑。卖薪买酒，立马传觞，升平重见。
<p>
    谁识龟头，去年曾侍传柑宴。至今衣袖带天香，行处氤氲满。已是春宵苦短。且莫遣、欢游意懒。细听归路，璧月光中，玉箫声远。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
