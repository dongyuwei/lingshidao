<html>
<head>
<title>古诗库：全宋词：沈邈</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">沈邈<p align="center">剔银灯（途次南京忆营妓张温卿）</p>
<ul>
    一夜隋河风劲。霜湿水天如镜。古柳堤长，寒烟不起，波上月无流影。那堪频听。疏星外、离鸿相应。
<p>
    须信道、情多是病。酒未到、愁肠还醒。数叠兰衾，馀香未减，甚时枕鸳重并。教伊须更。将盟誓、后约言定。
<p>
</ul>
<p align="center">剔银灯</p>
<ul>
    江上秋高霜早。云静月华如扫。候雁初飞，啼正苦，又是黄花衰草。等闲临照。潘郎鬓、星星易老。
<p>
    那堪更、酒醒孤棹。望千里、长安西笑。臂上妆痕，胸前泪粉，暗惹离愁多少。此情谁表。除非是、重相见了。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
