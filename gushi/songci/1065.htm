<html>
<head>
<title>古诗库：全宋词：赵师律</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">赵师律<p align="center">念奴娇</p>
<ul>
    镜天露洗，荡仁风，满县正开桃李。无讼堂深晴画永，帘卷鹅山浓翠。吏散棠阴，鸟啼花用，箫鼓弦歌地。印封碧苏，笑谈无限清致。
<p>
    佳会正属悬弧，十分蕉叶，共祝千秋岁。道骨仙风元自有，功业人间游戏。名覆金瓯，班联玉笋，行庆风云会。莲舟容与，此时归继仙裔。
<p>
</ul>
<p align="center">念奴娇（暮春寿太守）</p>
<ul>
    楚天春晚，尽替了，残红点成层碧。蝴蝶蜂儿娇未足，舞破游丝千尽。一夜风高，满天清露，冷浸琼楼彻。遮鸾绕凤，使君不是凡骨。
<p>
    游荡偶尔人间，铃斋谈笑，好作龚黄匹。火急功成天上去，却问蓬莱消息。酒泻鹅儿，十分金盏，染就眉间色。满城争看，一封鹗荐飞入。
<p>
</ul>
<p align="center">济天乐</p>
<ul>
    重阳还近秋光好，银屏翠箔凉透。凤髓炉温，鱼轩瑞应，天与冰壶清透。多文在手。更赖玉腰肢，唾花衫袖。旧约梅仙，为来人世作珍偶。
<p>
    虚堂帘半卷，化工何限意，妆点时昼。`真香葵倾劝盏，都把芳心为寿。当歌对酒。愿绿发朱颜，镇长依旧。宝名高，已书千岁久。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
