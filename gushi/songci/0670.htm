<html>
<head>
<title>古诗库：全宋词：吴镒</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">吴镒<p align="center">水调歌头（柳州北湖）</p>
<ul>
    澄彻北湖水，圆镜莹青铜。客槎星汉天上，隐隐暗朝通。六月浮云落日，十顷增冰积雪，胜绝与谁同。罗袜步新月，翠袖倚凉风。
<p>
    子韩子，叫虞帝，傲祝融。御风凌雾来去，邂逅此从容。欲问骑何处，试举叉鱼故事，惊起碧潭龙。乞我飞霞佩，从子广寒宫。
<p>
</ul>
<p align="center">水调歌头</p>
<ul>
    三楚上游地，五岭翠眉横。杜诗韩笔难尽，身到眼增明。最好流泉百道，氵虢々绕城萦市，唯见洛阳城。化鹤三千岁，橘井尚凄清。
<p>
    阆风客，紫贝阙，白玉京。不堪天上官府，时此驻霓旌。岁晚朔云边雪，压尽蛮烟瘴雨，过雁落寒汀目所观前人，盖以词寓其意。况有如泉酒，细与故人倾。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
