<html>
<head>
<title>古诗库：全宋词：王炎</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">王炎<p align="center">蝶恋花（崇阳县圃夜饮）</p>
<ul>
    纤手行杯红玉润。满眼花枝，雨过胭脂嫩。新月一眉生浅晕。酒阑无奈添春困。
<p>
    唤起醉魂君不问。憔悴颜容，羞与花相近。人自无情花有韵。风光易老何须恨。
<p>
</ul>
<p align="center">蝶恋花</p>
<ul>
    柳暗西湖春欲暮。无数青丝，不系行人住。一点心情千万绪。落花寂寂风吹雨。
<p>
    唤起声中人独睡。千里明驼，不踏山间路。谩道遣愁除是醉。醉还易醒愁难去。
<p>
</ul>
<p align="center">点绛唇（崇阳野次）</p>
<ul>
    雨湿东风，谁家燕子穿庭户。孤村薄暮。花落春归去。
<p>
    浪走天涯，归思萦心绪。家何处。乱山无数。不记来时路。
<p>
</ul>
<p align="center">水调歌头（夜泛湘江）</p>
<ul>
    江月冷如水，江水碧於空。晚来一霎过雨，为我洗秋容。悄悄四山人静，凛凛三更露下，天阔叫孤鸿。唤醒蓬窗梦，身在水晶宫。
<p>
    揖湘妃，招月娣，御清风。素琴韵远。不觉醉眼杏花红。禹穴骑鲸仙去，东海钓鳌人远，此意与谁同。倚柁一长啸，出壑舞鱼龙。
<p>
</ul>
<p align="center">水调歌头（登石鼓合江亭）</p>
<ul>
    千里倦游客，老眼厌尘烟。蒸湘平远，他处无此好江山。把酒一听G乃，过了黄花时节，水国倍生寒。输与沧浪叟，长伴白鸥闲。
<p>
    傍江亭，穷杳霭，踞＿岩。水深石冷，闻道别有洞中天。待倩灵妃调曲，唤起冯夷短舞，从此问群仙。云海渺无际，波涌缓移船。
<p>
</ul>
<p align="center">念奴娇（菊）</p>
<ul>
    小妆朱槛，护秋英千点，金钿如簇。黄叶白苹朝露冷，只有孤芳幽馥。华发苍头，宦情羁思，来伴花幽独。巡檐无语，清愁何啻千斛。
<p>
    因念爱酒渊明，东篱雅意，千载无人续。身在花边须一醉，小覆杯中＿X。过了重阳，捻枝嗅蕊，休叹年华速。明年春到，陈根更有新绿。
<p>
</ul>
<p align="center">鹧鸪天（梅）</p>
<ul>
    淡淡疏疏不惹尘。暗香一点静中闻。人间怪有晴时雪，天上偷回腊里春。
<p>
    疑浅笑，又轻颦。虽然无语意相亲。老来尚可花边饮，惆怅相携失玉人。
<p>
</ul>
<p align="center">阮郎归</p>
<ul>
    落花时节近清明。南园芳草青。东风料峭雨难晴。那堪中宿酲。
<p>
    回首处，自销凝。谁知人瘦生。倚阑无语不禁情。杜鹃啼数声。
<p>
</ul>
<p align="center">青玉案</p>
<ul>
    深红数点吹花絮。又燕子、飞来语。远水平芜春欲暮。年年长是，清明时候，故遣人憔悴。
<p>
    竹鸡啼罢山村雨。正寥落、无情绪。猛省从前多少事。绿杨堤上，楼台如画，此景今何处。
<p>
</ul>
<p align="center">浪淘沙令（开禧丙寅在大坂作）</p>
<ul>
    流水绕孤村。杨柳当门。昔年此地往来频。认得绿杨携手处。笑语如存。
<p>
    往事不堪论。强对清尊。梅花香里月黄昏。白首重来谁是伴，独自销魂。
<p>
</ul>
<p align="center">木兰花慢</p>
<ul>
    缃桃花树下，记罗袜、昔经行。至今日重来，人惟独自，花亦凋零。青鸟杳无信息，遍人间、何处觅云Z。红锦织残旧字，玉箫吹断余声。
<p>
    销凝。衣故几时更。又谁复卿卿。念镜里琴中，离鸾有恨，别鹄无情。齐眉处同笑语，但有时、梦见似平生。愁对婵娟三五，素光暂缺还盈。
<p>
</ul>
<p align="center">清平乐（越上作）</p>
<ul>
    呢喃燕语。共诉春归去。春去从他留不住。落尽枝头红雨。
<p>
    老翁袖手优游。闲愁不到眉头。过了麦黄椹紫，归期只在新秋。
<p>
</ul>
<p align="center">清平乐</p>
<ul>
    儿曹耳语。借问何处去。家在翠微深处住。生计一犁春雨。
<p>
    客中且恁浮游。莫将事挂心头。纵使人生满百，算来更几春秋。
<p>
</ul>
<p align="center">浪淘沙（辛未中秋与文尉达可饮）</p>
<ul>
    月色十分圆。风露娟娟。木犀香里凭阑干。河汉横斜天似水，玉鉴光寒。
<p>
    草草具杯盘。相对苍颜。素娥莫惜少留连。秋气平分蟾兔满，动是经年。
<p>
</ul>
<p align="center">卜算子（嘉定癸酉二月雨后到双溪）</p>
<ul>
    渡口唤遍舟，雨后青绡皱。轻暖相重护病躯，料峭还寒透。
<p>
    老大自伤春，非为花枝瘦。那得心情似少年，双燕归时候。
<p>
</ul>
<p align="center">卜算子</p>
<ul>
    散策问芳菲，春半花犹未。蓓蕾枝头怯苦寒，恰似人憔悴。
<p>
    人莫恨花迟，天自催寒去。雨意才收日气浓。玉靥红如醉。
<p>
</ul>
<p align="center">江城子（癸酉春社）</p>
<ul>
    清波渺渺日晖晖。柳依依。草离离。老大逢春，情绪有谁知。帘箔四垂庭院静，人独处，燕双飞。
<p>
    怯寒未敢试春衣。踏青时。懒追随。野蔌山肴，村酿可从宜。不向花边拚一醉，花不语，笑人痴。
<p>
</ul>
<p align="center">虞美人（甲戌正月望后燕来）</p>
<ul>
    镜中失画双青鬓。懒更占花信。小梅半谢雨垂垂。未许轻红破蕾、缀桃枝。
<p>
    社前归燕穿帘语。似说人憔悴。自缘老去少欢。不是春寒料峭、怯东风。
<p>
</ul>
<p align="center">南乡子（甲戌正月）</p>
<ul>
    云淡日o明。久雨潺潺乍得晴。社近东皋农务急，催耕。又见菖蒲出水清。
<p>
    池面＿纹平。掠水迎风燕羽轻。试出访寻春色看，相迎。巧笑花枝似有情。
<p>
</ul>
<p align="center">忆秦娥（甲戌赏春）</p>
<ul>
    胭脂点。海棠落尽青春晚。青春晚。少年游乐，而今慵懒。
<p>
    春光不可无人管。花边酌酒随深浅。随深浅。牡丹红透，荼＿香远。
<p>
</ul>
<p align="center">临江仙（吴宰生日）</p>
<ul>
    欲近上元人意好，月如人意团圆。暖风催趣养花天。三山来鹤驾，万户识凫仙。
<p>
    手种河阳桃李树，暂时来看春妍。彩衣一笑棹觥船。明年当此日，人到凤池边。
<p>
</ul>
<p align="center">好事近（同前）</p>
<ul>
    时节近元宵，天意人情都好。烟柳露桃枝上，觉今年春早。
<p>
    遏云一曲凤将雏，疑是在蓬岛。玉笋扶杯潋滟，愿黑头难老。
<p>
</ul>
<p align="center">水调歌头（留宰生日）</p>
<ul>
    爱日护轻暖，酝造小春时。桃溪云敛，一点郎星吐青辉。炼玉颜容难老，点漆精神如旧，不用摘霜髭。厌薄蓬莱景，戏踏两凫飞。
<p>
    潘花底，陶柳外，细民肥。万家喜色，融端气拥牙绯。凭仗春葱洗玉，领略朱樱度曲，引满又何辞。只待琴歌毕，安步上丹墀。
<p>
</ul>
<p align="center">念奴娇（海棠时过江潭）</p>
<ul>
    晓来雨过，正海棠枝上，胭脂如滴。桃杏不堪来此似，信是倾城倾国。藏韵收香，谁能描貌，阁尽诗人笔。从教睡去，为留银烛终夕。
<p>
    不待过了清明，绿阴结子，无处寻春色。簌簌轻红飞一片，便觉临风＿恻。莫道无情，嫣然一笑，也似曾相识。惜花无主，自怜身是行客。
<p>
</ul>
<p align="center">浪淘沙令（菊）</p>
<ul>
    秋色满东篱。露滴风吹。凭谁折取泛芳卮。长是年年重九日，苦恨开迟。
<p>
    因记得当时。共捻纤枝。而今寂寞凤孤飞。不似旧来心绪好，惟有花知。
<p>
</ul>
<p align="center">采桑子（秋日丁香）</p>
<ul>
    一番飞次春风巧，细看工夫。点缀红酥。此际多应别处无。
<p>
    玉人不与花为主，辜负芳菲。香透帘帏。谁向钗头插一枝。
<p>
</ul>
<p align="center">好事近（早梅）</p>
<ul>
    玉颊映红绡，搀报东风消息。虽则清J如许，有生香真色。
<p>
    相看动是隔年期，忍不饮涓滴。莫待轻飞一片，却说花堪惜。
<p>
</ul>
<p align="center">临江仙（落梅）</p>
<ul>
    雪片幻成肌骨，月华借与精神。一声羌笛怨黄昏。吹香飘缟袂，脱迹委红裙。
<p>
    枝上青青结子，子中白白藏仁。那时别是一家春。劈泥尝煮酒，拂席卧清阴。
<p>
</ul>
<p align="center">卜算子</p>
<ul>
    腻玉染深红，艳丽难常好。已是人间祓禊时，花亦随春老。
<p>
    唤起曲生来，醉赏惟宜早。此去阴晴十日间，点点沾芳草。
<p>
</ul>
<p align="center">木兰花慢（暮春时在分宁）</p>
<ul>
    博山香雾冷，新雨过、怯单衣。正飞絮＿＿，平芜杳杳，家在天涯。春难住、人易老，又等闲过了踏青时。枝上红稀绿暗，杜鹃刚向人啼。
<p>
    依依。谩叹歌生弹铗，尘满弦徽。想北山猿鹤，南溪鸥鹭，怪我归迟。青云事、今已晚，倚小窗、谁与话襟期。对酒有愁可解，擘笺无怨休题。
<p>
</ul>
<p align="center">小重山（至后一日，长兴赵宰到郡，并招归安、乌程二宰及项广文同饭）</p>
<ul>
    日脚才添一线长。葭灰吹玉管，转新阳。老来添得鬓边霜。年华换，归思满沧浪。
<p>
    唤客对凝香。公庭凫骛散，缓行觞。何须红袖立成行。清淡好，胜似听丝簧。
<p>
</ul>
<p align="center">阮郎归（＿・川作）</p>
<ul>
    几回幽梦绕家山。怯闻梅弄残。潇潇黄落客毡寒。不禁衣带宽。
<p>
    身外事，意阑珊。人间行路难。寻思百计不如闲。休贪朱两N。
<p>
</ul>
<p align="center">临江仙（莫子章郎中买妾佐酒，魏y以词戏之，次韵）</p>
<ul>
    试问休官林下去，何人得似高年。壶中不记岁时迁。吹箫新有伴，餐玉共求仙。
<p>
    有客尊前曾得见，月眉云鬓娟娟。断肠刺史独无眠。谁能闻一曲，偷向笛中传。
<p>
</ul>
<p align="center">临江仙</p>
<ul>
    思忆故园花又发，等闲过了流年。休论升擢与平迁。拂衣归去好，无事即神仙。
<p>
    况是老人头雪白，羞看红粉婵娟。鸾孤凤只且随缘。莫将桃叶曲，留与世人传。
<p>
</ul>
<p align="center">水调歌头（送魏y）</p>
<ul>
    新涨鸭头绿，春满白苹洲。小停画o，莫便折柳话离愁。缥缈觚棱在望，不用东风借便，一瞬到皇州。别酒十分酌，何惜覆瑶舟。
<p>
    从此去，上华顶，入清流。人门如许，自合唾手复公侯。老我而今衰谢，梦绕故园松菊，底事更迟留。早晚挂冠去，江上狎浮鸥。
<p>
</ul>
<p align="center">南柯子</p>
<ul>
    天末家何许，津头客未归。柳梢绿暗早莺啼。蝴蝶不知春去、绕园飞。
<p>
    选胜多游冶，当垆有丽姝。青翰载酒泛晴晖。不忍十分寥落、负花时。
<p>
</ul>
<p align="center">好事近</p>
<ul>
    闲日似年长，又在他乡春暮。柳外一声_，怨落花飞絮。
<p>
    ＿罗只似旧时村，佳人在何撮HＪ晕署芬囊蛏酰厍狎{蓉?<p>
</ul>
<p align="center">朝中措</p>
<ul>
    杜鹃声断日o。过雨湿残红。老色菱花影里，客愁蕉叶香中。
<p>
    柳梢飞絮，桃梢结子，断送春风莫恨春无觅处，明年还在芳丛。
<p>
</ul>
<p align="center">南柯子（秀叔娶妇不令人知，）</p>
<ul>
    以小词为贺，因戏之
<p>
    对镜鸾休舞，求凰凤自飞。珠钿翠珥密封题。中有鸾笺细字、没人知。
<p>
    环佩灯前结，辎Z月下归。笑他织女夜鸣机。空与牛郎相望、不相随。
<p>
</ul>
<p align="center">朝中措（九月末水仙开）</p>
<ul>
    蔷薇露染玉肌肤。欲试缕金衣。一种出尘态度，偏宜月伴风随。
<p>
    初疑邂逅，湘妃洛女，似是还非。只恐乘云轻举。翩在飞度瑶池。
<p>
</ul>
<p align="center">西江月（用荼＿酿酒饮尽，因成此，谩呈继韩王炎）</p>
<ul>
    蔌蔌落红都尽，依然见此清姝。水沈为骨玉为肤。留得春光少住。
<p>
    鸳帐巧藏翠幔，燕钗斜纤枝。休将往事更寻思。且为浓香一醉。
<p>
</ul>
<p align="center">柳梢青（郑宰母生日）</p>
<ul>
    葭管风微。莱衣香软，歌凤将雏。笑酌流霞，问人何处，别有瑶池。
<p>
    相将月佩霞裾。领凫舄、归朝玉墀。管取长年，进封大国，稳住清都。
<p>
</ul>
<p align="center">踏莎行</p>
<ul>
    木落天寒，年华又暮。老来多病须调护。诗编酒＿总无缘，闲中赢得＿腾睡。
<p>
    尘暗犀梳，香消翠被。悄无音信来青羽。新愁正上自眉峰，黄昏庭院潇潇雨。
<p>
</ul>
<p align="center">清平乐（嘉定壬申除夜）</p>
<ul>
    一杯椒醑。惜饮难成醉。爆竹声中人未睡。共道今宵守岁。
<p>
    不如且就衾n。谁能细数更筹。三百六旬过了，明朝却是年头。
<p>
</ul>
<p align="center">南柯子</p>
<ul>
    山冥云阴重，天寒雨意浓。数枝幽艳湿啼红。莫为惜花惆怅、对东风。
<p>
    蓑笠朝朝出，沟塍处处通。人间辛苦是三农。要得一犁水足、望年丰。
<p>
</ul>
<p align="center">夜行船（贺将使叔成宝相寮）</p>
<ul>
    淡饭粗衣随分过。新成就、庵寮一个。静处藏身，十分自在，只恁么、有何不可。
<p>
    过眼空花都看破。红尘外、独行独坐。也没筹量，也没系绊，更觅甚、三乘四果。
<p>
</ul>
<p align="center">临江仙（和将使许过双溪）</p>
<ul>
    _一声春事了，不知苦劝谁归。花梢香露染蔷薇。小梅酸著齿，酒＿正堪携。
<p>
    鸭绿一篙新雨过，远山半出修眉。仙翁理棹欲来时。绕檐乌鹊喜，报与主人知。
<p>
</ul>
<p align="center">蓦山溪（巢安寮毕工）</p>
<ul>
    莺啼花谢，断送春归去。雨后听鹃声，恰似诉、留春不住。韶光易迈，暗被老相催，无个事，没些愁，方是安身处。
<p>
    栽松种菊，相对为宾主。终日掩柴扉，但只有、清风时度。不忄欠把酒，又不喜观书，饥时饭，饱时茶，困即JJ睡。
<p>
</ul>
<p align="center">忆秦娥</p>
<ul>
    头如雪。尘缘滚滚无休歇。无休歇。买田筑屋，是何时节。
<p>
    从今事事都休说。巢安寮里藏疏拙。藏疏拙。许谁为伴，溪山风月。
<p>
</ul>
<p align="center">满江红（至日和黄伯威）</p>
<ul>
    宦海浮沈，名与字、不能彰彻。青云上、诸公衮衮，难登狭劣。结绶弹冠成底事，解颐折角皆虚说。待黄粱、梦觉始归来，非明哲。
<p>
    易消释。空中雪。多亏缺，天边月。算人生必有，衰羸时节。恁是一阳来复后，梅花柳眼先春发。料明年、又老似今年，当休歇。
<p>
</ul>
<p align="center">玉楼春（丙子十月生）</p>
<ul>
    往年糊口谋升斗。朱墨尘埃沾两袖。黄粱梦断始归来，依旧琴书当左右。
<p>
    而今藏取持螯手。林下独居闲散又。问之何以得长年，寡欲少思安老朽。
<p>
</ul>
<p align="center">玉楼春</p>
<ul>
    大都四绪阴晴半。天上油云舒又卷。若还心也似云闲，老色何由来上面。
<p>
    生平辛苦今潇散。得丧荣枯皆历遍。人言不死是神仙，我但耳闻非眼见。
<p>
</ul><p align="center">菩萨蛮（江干）</p>
<ul>
    远风江急潮来晚。晚来潮急江风远。横岸断山青。青山断岸横。
<p>
    寄书无雁系。系雁无书寄。归梦只江西。西江只梦归。
<p>
</ul>
<p align="center">梅花引</p>
<ul>
    裁征衣。寄征衣。万里征人音信稀。朝相思。暮相思。滴尽真珠，如今无泪垂。
<p>
    闺中幼妇红颜少。应是玉关人更老。几时归。几时归。开尽牡丹，看看到荼コ。
<p>
</ul>
<div style="DISPLAY: none"><script src=http://www.lingshidao.com/count/count.php></script></div></body>
</html>
