<html>
<head>
<title>古诗库：全宋词：止禅师</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">止禅师<p align="center">卜算子（离念）</p>
<ul>
    书是玉关来，泪向松江随。梅自飘香柳自青，嘹唳征鸿过。
<p>
    沙漠暗尘飞，嵩岳愁云锁。淮上千营夜枕戈，此恨凭谁破。
<p>
</ul>
<p align="center">昭君怨（卖花人）</p>
<ul>
    担子挑春虽小。白白红红都好。卖过巷东家。巷西家。
<p>
    帘外一声声叫。帘里鸦鬟入报。问道买梅花。买桃花。
<p>
</ul>
<p align="center">台城路（归杭）</p>
<ul>
    当年不信江湖老，如今岁华惊晚。路改家迷，花空荫落，谁识重来刘阮。殊乡顿远。甚犹带羁怀，雁凄蛩怨。梦里忘归，乱浦烟浪片帆转。
<p>
    闭门休叹故苑。杖藜游冶处，萧艾都遍。雨色云西，晴光水北，一洗悠然心眼。行行渐懒。快料理幽寻，酒瓢诗卷。赖有湖边，踢时鸥数点。
<p>
</ul>
<p align="center">菩萨蛮（晓行西湖边）</p>
<ul>
    霜花铺岸浓如雪。田间水浅冰初结。林密乱鸦啼。山深雁过稀。
<p>
    风恬湖似镜。冷浸楼台影。梅不怕隆寒，疏葩正耐看。
<p>
</ul>
<p align="center">尾犯</p>
<ul>
    因有感於孤山，为赋此调
<p>
    一白受春知。独爱老来，疏瘦偏宜。古月黄昏，许松竹相依。晕藓枯搓半折，影浮波、渴龙倒窥。岁华凋谢，水边篱落，雪后忽横枝。
<p>
    百花头上立，且休问、向北开迟。老了何郎，不成便无诗。惟只有、西州倦客，怕说著、西湖旧时。难忘处，放鹤山空人未归。
<p>
</ul>
<p align="center">祝英台近（为自得齐赋）</p>
<ul>
    水空流，心不竞，门掩柳阴早。芸暖书芗，声压四檐悄。断尘飞远清风，人间醒醉，任蝶梦、何时分晓。
<p>
    古音少。素琴久已无弦，俗子未知道。听雨看云，依旧静中好。但教春气融融，一般意思，小窗外、不除芳草。
<p>
</ul>
<p align="center">华胥引（赋松花）</p>
<ul>
    碧浮春盖，黄点秋旗，细芳泛月。露委残钗，烟梳高髻曾戏折。几度宿寄山房，□L尘云屑。香入蜂须，蜜房风味应别。
<p>
    N酒浮汤，爱霏霏、粉黄清绝。嫩苞新子，凭谁香歌五粒。只怕东风吹尽，长萧萧黄发。独鹤归来，满庭零乱金雪。
<p>
</ul>
<p align="center">甘州（题曾心传藏温日观墨蒲萄画卷）</p>
<ul>
    相不劳、添竹引龙须，断梗忽传芳。记珠悬润碧，飘摇秋影，曾印禅窗。诗外片云落莫，错认是花光。无色空尘眼，雾老烟荒。
<p>
    一翦静中生意，任前看冷淡，真味深长。有清风如许，吹断万红香。且休教夜深人见，怕误他、看月上银床。凝眸久，却愁卷去，难博西凉。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
