<html>
<head>
<title>古诗库：全宋词：曾栋</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">曾栋<p align="center">浣溪沙</p>
<ul>
    落日蒸红山欲烧。短筇行药过山腰。松声隐隐晚来潮。
<p>
    短树依岩无败叶，梅花当路少全梢。水村时有短长桥。
<p>
</ul>
<p align="center">过秦楼</p>
<ul>
    曙色开晴，轻t敷暖，日影才经檐角。倦来芳径，且倚阑干，触地新愁粘著。长日如年，可堪恨雨丝丝，梦去漠漠见鸣禽递响，乳莺梳翅，痴愁方觉。
<p>
    凝望处，初绿呈新，陈柯拆旧，忘了一春归却。不伤花老，只怕花开，解使朱须销铄。宝扇轻摇，乱抛花片教飞，迎风低掠。忍重携素手，骤觉一分瘦落。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
