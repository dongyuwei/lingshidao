<html>
<head>
<title>古诗库：全宋词：沈与求</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">沈与求<p align="center">浣溪沙（和郑庆袭雪中作）</p>
<ul>
    云幕垂垂不掩关，落鸿孤没有无间。雪花欺鬓一年残。
<p>
    欲把小梅还斗雪，冷香嫌怕乱沈檀。恼人归梦绕江干。
<p>
</ul>
<p align="center">浣溪沙</p>
<ul>
    花信催春入帝关。玉争腊去留间。不禁风力又吹残。
<p>
    客舍不眠清夜冷，萦愁一缕袅檀，空庭月落斗阑干。
<p>
</ul>
<p align="center">江城子</p>
<ul>
    亦次韵和呈，因以自见穷寂之态
<p>
    华灯高宴水精宫。浪花中。意无穷。十载江湖，重绾汉符铜。应有青藜存往事，人缥缈，佩丁东。
<p>
    卧听萧寺响疏钟。渡溪风。转空鳌Ｔ律瞎麓埃邻唱有渔翁。追念使君清坐久，歌一发，恨千里。
<p>
</ul>
<p align="center">江城子（和叶左丞石林）</p>
<ul>
    鱼龙戏舞近幽宫。乱山中。似途穷。绿野堂深，门敝兽铺铜。无限青瑶攒峭壁，花木老，映西东。
<p>
    消磨万事酒千钟。一襟风。鬓霜蒙。忧国平生，堪笑已成翁。惟有经纶心事在，承密诏，看重重。
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
