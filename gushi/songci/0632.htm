<html>
<head>
<title>古诗库：全宋词：李浙</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">李浙<p align="center">踏莎行（送新城交代李达善）</p>
<ul>
    红药香残，缘筠粉嫩。春归何处寻春信。绣鞍初上马蹄轻，举头便觉长安近。别酒无情，啼妆有恨。山城向晚斜阳褪。清江极目带寒烟，锦鳞去后凭谁问。
<p>
</ul>
<p align="center">满庭芳（乡老众宾劝制置开府酒）</p>
<ul>
    油幕新开，U旄前导，暂归梓里舂容。致身槐府，功在鼎彝中。慨想东山故侣，烟霞外，久阔仙踪。今何幸，相逢吐握，谈笑一尊同。
<p>
    德星，占瑞处，旌麾五马，衮绣三公。对渭川遗老，绛县仙翁。厚意杯传绀玉，那堪更，篚实囊红。拼沉醉，今宵盛事，复见古人风。
<p>
</ul>
<p align="center">千秋岁（四明赵制置、史开府劝乡老众宾酒）</p>
<ul>
    峰凝瑞，鄞水浮佳气。晴景转，花光媚。碧幢森大纛，红旆纷千骑。相遇处，满城鹤发群仙萃。绮席张高会。鼍鼓笙箫沸。金兽袅，檀烟翠。玉山环回座，休惜今朝醉。觞再举，清歌共引千秋岁。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
