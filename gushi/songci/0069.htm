<html>
<head>
<title>古诗库：全宋词：王以宁</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">王以宁<p align="center">水调歌头（裴公亭怀古）</p>
<ul>
    岁晚橘洲上，老叶舞愁红。西山光翠，依旧影落酒杯中。人在子亭高处，下望长沙城郭，猎猎酒帘风。远水湛寒碧，独钓绿蓑翁。
<p>
    怀往事，追昨梦，转头空。孙郎前日，豪健颐指五都雄。起拥奇才剑客，十万银戈赤帻，歌鼓壮军容。何似裴相国，谈道老圭峰。
<p>
</ul>
<p align="center">水调歌头（吴汉阳使君）</p>
<ul>
    大别我知友，突兀起西州。十年重见，依旧秀色照清眸。常记鲒D06F狂客，邀我登楼雪霁，杖策拥羊裘。山吐月千仞，残夜水明楼。
<p>
    黄粱梦，未觉枕，几经秋。与君邂逅，相逐飞步碧山头。举酒一觞今古，叹息英雄骨冷，清泪不能收。鹦鹉更谁赋，遗恨满芳洲。
<p>
</ul>
<p align="center">满庭芳</p>
<ul>
    山耸方壶，潮通碧海，江东自昔名家。玉真仙子，佩粲朝霞。一种天香胜味，笑杨梅、不数枇杷。难模写，牟尼妙质，光透紫丹砂。
<p>
    咨嗟。如此辈，不知何为，留滞天涯。料甘心远引，无意纷华。一任姚黄魏紫，供吟赏、银烛笼纱。南游士，日餐千颗，不愿九霞车。
<p>
</ul>
<p align="center">满庭芳（邓州席上）</p>
<ul>
    千古南阳，刘郎乡国，依约楚俗秦风。英姿豪气，耆旧知谈中。佩来从帝所，许洲花、潭菊从容。霜秋晓，凉生日观，极目送飞鸿。
<p>
    主公。天下士挥毫万字，一饮千钟。醉高歌起舞，唤醒人龙。我自人间漫浪，平生事、南北西东。辞公去，寒眸激电，曾识小安丰。
<p>
</ul>
<p align="center">满庭芳（陈觉叟雪中见过）</p>
<ul>
    五十七年，侵寻老矣，小庵初筑林垌。故人相过，喜雪舞祥E648。遍野跳珠溅玉，纵儿童、收满金瓶。明年待，洗光银海，袖手看升平。
<p>
    先生。齐物久，蚁丘罢战，蜗角休征。趁尊前身健，有酒须倾。随分村歌社舞，何须问、武宿文星。忘怀矣，未能忘酒，相与醉忘形。
<p>
</ul>
<p align="center">满庭芳（重午登霞楼）</p>
<ul>
    千古黄州，雪堂奇胜，名与赤壁齐高。竹楼千字，笔势压江涛。笑问江头皓月，应曾照、今古英豪。菖蒲酒，尊无恙，聊共访临皋。
<p>
    陶陶。谁晤对，粲花吐论，宫锦纫袍。借银涛雪浪，一洗尘劳。好在江山如画，人易老、双鬓难C159。升平代，凭高望远，当赋反离骚。
<p>
</ul>
<p align="center">蓦山溪（如虞彦恭寄钱逊叔）</p>
<ul>
    平山堂上，侧盏歌南浦。醉望五州山，渺千里、银涛东注。钱郎英远，满腹贮精神，窥素壁，墨栖鸦，历历题诗处。
<p>
    风裘雪帽，踏遍荆湘路。回首古扬州，沁天外，残霞一缕。德星光次，何日照长沙，渔父曲，竹枝词，万古歌来暮。
<p>
</ul>
<p align="center">蓦山溪（游南山）</p>
<ul>
    雕弓绣帽。戏马秦淮道。风入马蹄轻，曾踏遍、淮堤芳草。飞英点点，春事已阑珊，风雨横，别离多，断送英雄老。
<p>
    功名终在，休惜芳尊倒。谈笑下燕云，看千里、风驱电扫。男儿此事，莫待鬓丝棼，汉都护，万年觞，玉殿春风早。
<p>
</ul>
<p align="center">念奴娇（淮上雪）</p>
<ul>
    天工何意，碎琼玉佩，书空千尺。箬笠蓑衫扁舟下，淮口烟林如织。飞观嶙峋，子亭突兀，影浸澄淮碧。纶巾鹤氅，是谁独笑携策。
<p>
    遥想易水燕山，有人方醉赏，六花如席。云重天低酣歌罢，胆壮乾坤犹窄。射雉归来，铁鳞十万，踏碎千山白。紫箫声断，唤回春满南陌。
<p>
</ul>
<p align="center">念奴娇</p>
<ul>
    云收天碧。渐风高露冷，群喧初寂。远浦归舟荒渡口，搴篷横棹堤侧。一带澄江，十分蟾影，千里寒光白。襟怀迎爽，有人独步携策。
<p>
    遥想帘卷琼楼，凭阑凝望，此意知何极。声断秦箫双凤驾，凌厉飞仙同籍。问汉乘槎，采珠临海，往事空踪迹。莫辞吟赏，终宵清景难得。
<p>
</ul>
<p align="center">念奴娇</p>
<ul>
    晚烟凝碧。渐渔村山市，人归寂寂。有客飞舟还顾访，应讶纶巾欹侧。得意忘年，推诚投分，高论追元白。英标逸气，笑予穷抱真策。
<p>
    兴尽又复言归，秋风分袂，浩荡思无极。咫尺昭山明翠壁，那知中隐咸籍。说梦难听，闭门寻梦，肯念栖萍迹。浪吟狂醉，几时还共重得。
<p>
</ul>
<p align="center">鹧鸪天（寿刘方明）</p>
<ul>
    昔有书生荐寿杯。清词妙绝贺方回。黄花也欲为君寿，先向重阳六日开。
<p>
    跻楚俗，上春台。政成归去位三台。明年寿酒君王劝，知有传宣敕使来。
<p>
</ul>
<p align="center">鹧鸪天（寿杜士美）</p>
<ul>
    帝乙何年骑玉龙。武夷仙伯笑相从。长庚瑞应游仙梦，碧藕花开解愠风。
<p>
    歌既醉，乐元丰。明良相悦寿无穷。野人更有深深祝，笑指三台十八公。三台寿松在南岳。
<p>
</ul>
<p align="center">鹧鸪天（寿张徽猷）</p>
<ul>
    桃李纷纷春事催。桐花风定牡丹开。天麟下作人间瑞，玉燕清宵入梦来。
<p>
    红玉酎，紫霞杯。五云深处望三台。君家况有庭前柏，好个擎天八柱材。
<p>
</ul>
<p align="center">临江仙（和子安）</p>
<ul>
    眼看西园红与紫，年来几度芳菲。吾生四十渐知非。只思青箬笠，江上雨霏霏。
<p>
    饮酒但知寻夏季，不须远慕安期。丹成仙去是何时。龟藏何必学，春日正迟迟。
<p>
</ul>
<p align="center">临江仙</p>
<ul>
    此理循环如引锯，春来百草菲菲。道人一笑悟前非。功名真长物，夕霭与朝霏。
<p>
    梦褥清孙今禄隐，漫郎自许风期。江楼景物得旬时。平芜三百里，天阔夕阳迟。
<p>
</ul>
<p align="center">临江仙（与刘拐）</p>
<ul>
    闻道洛阳花正好，家家遮户春风。道人饮处百壶空。年年花下醉，看尽几番红。
<p>
    此拐又从何处去，飘蓬一任西东。语声虽异笑声同。一轮清夜月，何处不相逢。
<p>
</ul>
<p align="center">浣溪沙（舣舟洪江步下）</p>
<ul>
    起看船头蜀锦张。沙汀红叶舞斜阳。杖拿惊起睡鸳鸯。
<p>
    木落群山雕玉□，霜和冷月浸澄江。疏篷今夜梦潇湘。
<p>
</ul>
<p align="center">浣溪沙（寿赵y）</p>
<ul>
    艾胜迎薰寿缕长。碧N酒泛绿蒲香。万家喜气在都梁。小阁幽轩新料理，舞衫歌扇且传觞。看君飞步上明光。
<p>
</ul>
<p align="center">浣溪沙（张金志洗儿）</p>
<ul>
    招福宫中第几真。餐花辟谷小夫人。天翁新与玉麒麟。
<p>
    我识外家西府相，玉壶冰雪照青春。小郎风骨已凌云。
<p>
</ul>
<p align="center">踏莎行</p>
<ul>
    梦褥光宗，河东右族。向来到耳声华熟。游从两世记金兰，风流二阮居南北。
<p>
    今夕何辰，相亲灯烛。一廛我愿依韦曲。长君未可赋骊驹，山人莫为蒲轮促。
<p>
</ul>
<p align="center">踏莎行</p>
<ul>
    我自山中，渔樵冷族。一丘一壑平生熟。A来江海寄余生，心兵语阱频奔北。
<p>
    九里灵河，十分光烛。分辉借润须邻曲。柳家兄弟莫_人，狂奴小户元低促。
<p>
</ul>
<p align="center">踏莎行</p>
<ul>
    位正三槐，光生九族。人间一梦黄粱熟。迩来荆楚地行仙，卜居深在延原北。
<p>
    笑问从前，谁调玉烛。当筵鲍老那能曲。山中饮酒是生涯，欲归未果成烦促。
<p>
</ul>
<p align="center">感皇恩（和才仲西山子）</p>
<ul>
    千古洞庭湖，百川争注。雪浪银涛正如许。骑鲸诗客，浩气决云飞雾。背人歌G乃，凌空去。
<p>
    我欲从公，翩然鹄举。未愿人间相君雨。短棹，是我平生真语。个中烟景好，烦公句。
<p>
</ul>
<p align="center">庆双椿（汪周佐夫妇五月六日同生）</p>
<ul>
    问政山头景气嘉。仙家绿酒荐菖芽。仙郎玉女共乘槎。
<p>
    学士文章舒锦绣，夫人冠帔烂云霞。寿香来是道人家。
<p>
</ul>
<p align="center">渔家傲</p>
<ul>
    往事闲思人共怕。十年塞上烟尘亚。百万铁衣驰铁马。都弄罢。八风断送归莲社。
<p>
    卖药得钱休教化。归来醉卧蜗牛舍。一颗明珠元不夜。非待借。神光穿透诸天下。
<p>
</ul>
<p align="center">好事近</p>
<ul>
    诗客少微家，世有斗南人杰。一段素襟清韵，似玉壶冰雪。
<p>
    怀中卿相饱经纶，况是好时节。我有太平歌颂，待形容贤业。
<p>
</ul>
<p align="center">好事近</p>
<ul>
    白石读书房，世有斗南人杰。一段素襟清韵，似玉壶冰雪。
<p>
    仙家赤酒荐交梨，道眼况超越。来往十洲三岛，跨一轮新月。
<p>
</ul>
<p align="center">虞美人（宿龟山夜登秋汉亭）</p>
<ul>
    归来峰下霜如水。明月三千里。幽人独立瞰长淮。谁棹扁舟一叶、趁潮来。
<p>
    洞庭湖上银涛观。忆我烟蓑伴。此身天地一浮萍。去国十年华发、欲星星。
<p>
</ul>
<p align="center">浣溪沙（张国泰生日）</p>
<ul>
    快雨疏风六月凉。貂蝉人著彩衣裳。肃然心拜玉炉香。
<p>
    相国趣还调鼎鼐，潘舆指日下潇湘。秋来江上接归航。
<p>
</ul>
<p align="center">南歌子（李左司生日）</p>
<ul>
    未折江南柳，先开陇上梅。绿情红意到根D。昨夜春随和气、已归来。
<p>
    忠力扶昌运，冲和保圣胎。阳功阴德好栽培。他日骑鲸仙路、指蓬莱。
<p>
</ul>
<p align="center">鹧鸪天（刘运判生日）</p>
<ul>
    瑞雪当空舞素英。玳筵收得满金瓶。洗教双眼明如镜，看取黄河几度清。
<p>
    龟畀寿，鹤为形。年年长愿见仪刑。他年林下逢彭祖，唤作谁家小后生。
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
