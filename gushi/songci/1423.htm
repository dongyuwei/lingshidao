<html>
<head>
<title>古诗库：全宋词：梁大年</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">梁大年<p align="center">满江红（寿太守・四月三十）</p>
<ul>
    九十炎光，又过了、三分之一。记当年光际，诞生良弼。崧岳降神钟秀气，孕成间世真英杰。妙文章、拾芥立功名，谁能敌。
<p>
    周孔业，邹轲质。伊尹志，渊明节。袖经纶妙手，屡投班笔。富贵一朝知已逼，封侯谈笑真堪觅。信功名、管取出长年，看箕翼。
<p>
</ul>
<p align="center">水调歌头（寿隐者・十一月初七）</p>
<ul>
    南极寿星现，佳气蔼庭除。谁为绛人甲子，为我一轩渠。恰喜亥成二首，还庆阳来七日，和气渐舒徐。敬为图南祝，一瓣问兴居。
<p>
    傲松筠，抚龟鹤，乐蓬壶。斑衣戏舞，春满兰玉正森如。却忆杜陵老子，因羡碧山学士，茅屋换银鱼。何似温柔地，丝竹伴琴书。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
