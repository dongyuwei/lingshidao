<html>
<head>
<title>古诗库：全宋词：张良臣</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">张良臣<p align="center">西江月</p>
<ul>
    四壁空围恨玉，十香浅捻啼绡。殷云度雨井桐凋。雁雁无书又到。
<p>
    别后钗分燕股，病馀镜减鸾腰。蛮江豆蔻影连梢。不道参横易晓。
<p>
</ul>
<p align="center">采桑子</p>
<ul>
    佳人满劝金蕉叶，夜玉春温。别后黄昏。燕子楼高月一痕。
<p>
    年年依旧梨花雨，粉泪空存。流水孤村。不着寒鸦也断魂。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
