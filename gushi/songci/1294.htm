<html>
<head>
<title>古诗库：全宋词：李琳</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">李琳<p align="center">平韵满江红（题宜春台）</p>
<ul>
    碧蘸江山，鹤唳晓、云献画屏。瑶宫敞、舞金翔翠，巍枕春城。龙背神瓢飞旱雨，虹光花石转阴晴。蔼画香、飞雾福苍生，千古灵。
<p>
    箫鸾响，笙鹤鸣。瑞烟起，彩云行。满阑干花影，绣r帘旌。佛界三千笼日月，仙楼十二挂星辰。望赭袍、霞并云Z，游紫清。
<p>
</ul>
<p align="center">木兰花慢（汴京）</p>
<ul>
    蕊珠仙驭远，横羽葆、簇霓旌。甚鸾月流辉，凤云布彩，翠绕蓬瀛。舞衣怯环佩冷，问梨园、几度沸歌声。梦里芝田八骏，禁中花漏三更。
<p>
    繁华一瞬化飞尘，辇路劫灰平。恨碧灭烟销，红凋露粉，寂寞秋城。兴亡事空陈迹，只青山、淡淡夕阳明。懒向沙鸥说得，柳风吹上旗亭。
<p>
</ul>
<p align="center">六么令（京中清明）</p>
<ul>
    淡烟疏雨，香径渺啼_。新晴画帘闲卷，燕外寒犹力。依约天涯芳草，染得春风碧。人间陈迹？斜阳今古，几缕游丝趁飞蝶。
<p>
    柳向尊前起舞，又觉春如客。翠袖折取嫣红，笑与簪华发。回首青山一点，檐外寒云叠。梨花淡白，柳花飞絮，梦绕阑干一株雪。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
