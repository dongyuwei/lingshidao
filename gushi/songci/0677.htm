<html>
<head>
<title>古诗库：全宋词：赵善扛</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">赵善扛<p align="center">传言玉女（上元）</p>
<ul>
    璧月珠星，辉映小桃李。化工容易，与人间富贵。东风巷陌，春在暖红温翠。人来人去，笑歌声里。油壁青骢，第一番共燕喜。举头天上，有如人意。歌传乐府，犹是升平风味。明朝须判，醉眠花底。
<p>
</ul>
<p align="center">好事近</p>
<ul>
    风动一川花，摇漾影迷红碧。人立杏花阴下，泛光风袭袭。
<p>
    琼枝碧月互相辉，春容泫将夕。罗盖暗承花雾，渍鲛绡香湿。
<p>
</ul>
<p align="center">重叠金（春游）</p>
<ul>
    楚宫杨柳依依碧。遥山翠隐横波溢。绝艳照春。春光欲醉人。
<p>
    纤纤芳草嫩。微步轻罗衬。花戴满头归。游蜂花上飞。
<p>
</ul>
<p align="center">重叠金（春思）</p>
<ul>
    玉关芳草黏天碧。春风万里思行客。骄马向风嘶。道归犹未归。
<p>
    南云新有雁。望眼愁边断。膏沐为谁容。倚楼烟雨中。
<p>
</ul>
<p align="center">重叠金（春宵）</p>
<ul>
    一川花月青春夜。玉容依约花阴下。月照曲阑干。红绡挹露寒。
<p>
    袖香温素手。意铄金卮酒。香远绣帘开。画楼吹落梅。
<p>
</ul>
<p align="center">十拍子（上巳）</p>
<ul>
    柳絮飞时绿暗，荼蘼开后春酣。花外青帘迷酒思，陌上晴光收翠岚。佳辰三月三。解佩人逢游女，踏青草斗宜男。醉倚画阑阑槛北，梦绕清江江水南。飞鸾与共骖。
<p>
</ul>
<p align="center">青玉案（春暮）</p>
<ul>
    一年陌上寻芳意。想人在、东风里。褪粉销红春有几。青翰飞去，紫云凝伫，往事如流水。
<p>
    烟横极浦山无际。暗解明问谁寄。乡在温柔何处是。轮锵阄恚静深庭院，帘影参差翠。
<p>
</ul>
<p align="center">烛影摇红（盱江有怀）</p>
<ul>
    桃李墙头，向人都似他年意。舞丝千丈r晴光，骀青春无际。花气薰然自醉。傍垂杨、行行缓辔。倦游无奈，回首云山，归期犹未。
<p>
    玉锁楼空，鸟啼花外东风起。少年恩怨付波流，吟望朱阑倚。冉冉尘生客袂。对尊前、高情暂寄。洞天一笑，仙驭乘空，姑峰凝翠。
<p>
</ul>
<p align="center">谒金门（春情）</p>
<ul>
    新雨霁。开遍满园桃李。波暖池塘风细细。一双花鸭戏。唤起春融睡美。扶醉宿妆慵理。移步避人花影里。绣裙低@地。
<p>
</ul>
<p align="center">宴清都（饯明远兄县丞荣满赴调）</p>
<ul>
    疏柳无情绪。都不管、渡头行客欲去。犹依赖得，玉光万顷，为人留住。相从岁月如骛，叹回首、离歌又赋。更举目、斜照沉沉，西风剪剪秋墅。
<p>
    君行定忆南池，歌筵舞地，花晨月午。八砖步日，三雍奏乐，送君云路。别情未抵遗爱，试听取、湖山共语。便可能、无意同倾，一尊露醑。
<p>
</ul>
<p align="center">小重山（别情）</p>
<ul>
    汲水添瓶恰换花。蜂儿争要采，打窗纱。青春谁与度年华。弦索暗，无绪几曾。
<p>
    春思正交加。马蹄声错认，客还家。花笺欲写寄天涯。羞人见，罗袖急忙遮。
<p>
</ul>
<p align="center">感皇恩</p>
<ul>
    七十古来稀，吾生已半。莫把身心自萦绊。据他缘分，且凭随时消遣。但知逢酒饮，逢花看。
<p>
    林泉有约，风光无限。日上花梢起来晚。芒鞋竹杖，信步水村山馆。更寻三两个，清闲伴。
<p>
</ul>
<p align="center">贺新郎（夏）</p>
<ul>
    昼永重帘卷。乍池塘、一番过雨，芰荷初展。竹引新梢半含粉，绿阴扶疏满院。过花絮、蝶稀蜂懒。窗户沉沉人不到，伴清幽、时有流莺啭。凝思久，意何限。
<p>
    玉钗坠枕风鬟颤。湛虚堂、壶冰莹彻，簟波零乱。自是仙姿清无暑，月影空垂素扇。破午睡、香销馀篆。一枕湖山千里梦，正白O烟棹归来晚。云弄碧，楚天远。
<p>
</ul>
<p align="center">喜迁莺（春宴）</p>
<ul>
    韶华骀荡。看化工尽力，安排春仗。薄雾霏烟，软风轻日，物态与人交畅。鸟声弄巧千调，楼影垂空十丈。乱花柳，粲宝钿缨络、彩丝帷帐。
<p>
    佳赏。辉艳冶，笑语盈盈，花面交相向。歌连长缫，酒凝深碧，和气盎然席上。好春易苦风雨，人意难逢舒放。但拍掌。醉陶然一笑，忘形天壤。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
