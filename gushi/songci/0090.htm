<html>
<head>
<title>古诗库：全宋词：王之望</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">王之望<p align="center">菩萨蛮（和钱处和上元）</p>
<ul>
    华灯的白乐明金碧。玳筵剧饮杯余湿。珠翠隔房栊。微闻笑语通。
<p>
    蓬瀛知已近。青鸟仍传信。应为整云鬟。教侬倒玉山。
<p>
</ul>
<p align="center">好事近（和侯监丞）</p>
<ul>
    五载复相逢，俱被一官驱役。惊我雪髯霜鬓，只声香相识。
<p>
    翠帷珍重出笙歌，醉迟迟春日。亲到鹊桥津畔，见天机停织。
<p>
</ul>
<p align="center">好事近</p>
<ul>
    彩舰载娉婷，宛在玉楼琼宇。人欲御风仙去，觉衣裳飘举。
<p>
    玉京咫尺是蓝桥，一见已心许。梦解汉皋珠佩，但茫茫烟浦。
<p>
</ul>
<p align="center">好事近（和荣大监）</p>
<ul>
    缓带抚雄边，一面灭烽休役。歌舞后堂高宴，喜倾城初识。
<p>
    红绫小砑写新词，佳句丽星日。从此锦城机杼，把回文休织。
<p>
</ul>
<p align="center">好事近</p>
<ul>
    清唱动梁尘，窈窕夜深庭宇。一笑满斟芳酒，看霞觞争举。
<p>
    弓靴三寸坐中倾，惊叹小如许。子建向来能赋，过凌波仙浦。
<p>
</ul>
<p align="center">好事近（成都赏山茶，用路漕韵）</p>
<ul>
    萧寺两株红，欲共晓霞争色。独占岁寒天气，正群芳休息。
<p>
    坐中清唱并阳春，写物妙诗格。霜鬓自羞簪帽，叹如何抛得。
<p>
</ul>
<p align="center">减字木兰花（代人戏赠）</p>
<ul>
    珠帘乍见。云雨无踪空有怨。锦字新词。青鸟衔来恼暗期。
<p>
    桃溪得路。直到仙家留客处。今日东邻。远忆当年窥宋人。
<p>
</ul>
<p align="center">减字木兰花（恭人生日）</p>
<ul>
    糟糠相乐。早共梁鸿同隐约。著籍天门。隔品新封感帝恩。
<p>
    满堂儿女。妇捧金杯孙屡舞。白发卿卿。与尔尊前作寿星。
<p>
</ul>
<p align="center">丑奴儿（寄齐尧佐）</p>
<ul>
    蒙泉秋色登临处，愁送将归。一梦经时。肠断佳人、犹唱渭城词。
<p>
    春来重醉分携地，人在天涯。别后应知。两鬓萧萧、多半已成丝。
<p>
</ul>
<p align="center">丑奴儿（寄李德志）</p>
<ul>
    去年池馆同君醉，正是花时。隔院韶辉。桃李欣欣、如与故人期。
<p>
    相望两地今千里，还对芳菲。春色分谁。雨惨风愁、依旧可怜枝。
<p>
</ul>
<p align="center">惜分飞（别妓）</p>
<ul>
    要眇新声生宝柱。弹到离肠断处。细落檐花雨。夜阑清唱行云住。
<p>
    洞府春长还易暮。凡客暂来终去。不忍回头觑。乱山流水桃溪路。
<p>
</ul>
<p align="center">醉花阴（生日）</p>
<ul>
    弧门此日犹能记。叹居诸难系。弹指片声中，不觉流年，五十还加二。
<p>
    儿童寿酒邀翁醉。笑欣欣相戏。休画老人星，白发苍髯，怎解如翁似。
<p>
</ul>
<p align="center">鹧鸪天（台州倚江亭即席和李举之，时曹功显、贺子忱同坐）</p>
<ul>
    撩乱江云雪欲飞。小轩幽会酒行时。佳人喜得鸳鸯侣，豪客争题鹦鹉词。
<p>
    歌舞地，喜追随。歙州端恨外迁迟。谪仙狂监从来识，七步初看子建时。
<p>
</ul>
<p align="center">虞美人（石光锡会上即席和李举之韵）</p>
<ul>
    鸳鸯碧瓦寒留雪。玉树先春发。小楼歌舞夜流连。月落参横、一梦绕梅边。
<p>
    尊前酒量谁能惜。都是高阳客。十分莫厌羽觞传。半醉娉婷、云鬓ED51金钿。
<p>
</ul>
<p align="center">小重山（成都上元席上用权帅许觉民韵）</p>
<ul>
    幂幂轻云护晓霜。银花千万朵，烂韶光。宝山金字屡更张。笙箫远，帘幕闷重廊。
<p>
    车马暗尘香。一邦如蜡日，尽豪狂。游人归路笑声长。长歌里，击壤咏陶唐。
<p>
</ul>
<p align="center">临江仙（赠妓）</p>
<ul>
    十二峰前朝复暮，忽愁望断行云。梦回江浦晓风清。远山思翠黛，蔓草记罗裙。
<p>
    锦字织成千万恨，翻成第入新声。幽期谁为反离魂。主人无浪语，狂客最钟情。
<p>
</ul>
<p align="center">临江仙（赠贺子忱二侍妾二首）</p>
<ul>
    霓作衣裳冰作在，铅华不鹛煺妗Ａ俜缂复逐行云。自从留得住，不肯系仙裙。
<p>
    对客挥毫惊满座，银钩虿尾争新。数行草圣妙如神。从今王逸少，不学卫夫人。
<p>
</ul>
<p align="center">临江仙</p>
<ul>
    家在蓬莱山下住，乘风时到尘寰。双凫偶堕网罗间。惊容凝粉泪，愁鬓乱云鬟。
<p>
    人世风波难久驻，云霞终反仙关。虚无仙路拥归鸾。却随烟雾去，长向洞天闲。
<p>
</ul>
<p align="center">洞仙歌（范丞相夫人生日）</p>
<ul>
    玉楼玄圃，旧是神仙伴。鸣佩时朝紫皇殿。种蟠桃成树，碧柰开花，著子满，金母盘中屡献。
<p>
    飘然乘彩凤，东望蓬莱，曾共扁舟五湖泛。正珈笄未老，兰玉盈前，春欲转、喜对芳辰开宴。愿绿发朱颜镇长新，教岁岁年年，寿觞深劝。
<p>
</ul>
<p align="center">满庭芳（前题）</p>
<ul>
    海国寒轻，江南春早，小梅已漏芳妍。岁前冬后，和气欲回旋。此际瑶台阆苑，仙人下、白玉云Z。人间世，风帆月棹，同泛五湖船。
<p>
    当年。参谒地，鱼轩象服，锵佩朝天。向闽邦开国，福地真传。今日华筵寿校儿孙拥、兰玉相鲜。休辞□，蓬莱清浅，看取变桑田。
<p>
</ul>
<p align="center">满庭芳（赐茶）</p>
<ul>
    犀隐雕龙，蟾将威凤，建溪初贡新芽。九天春色，先到列仙家。今日磨圭碎璧，天香动、风入窗纱。清泉嫩，江南锡乳，一脉贯天涯。
<p>
    芳华。瑶圃宴，群真飞佩，同引流霞。醉琼筵红绿，眼乱繁花。一碗分云饮露，尘凡尽、牛斗何赊。归途稳，清飙两腋，不用泛灵槎。
<p>
</ul>
<p align="center">念奴娇（坐上和何司户）</p>
<ul>
    堂堂七尺，懔一时人物，孤映三蜀。闲雅风流豪醉后，犹有临邛遗俗。十载虞庠，一官楚塞，雅操凌寒玉。江山千里，惠然来慰幽独。
<p>
    落笔妙语如神，两章入手，不觉珠盈掬。从此西归荣耀处，宁假华旌高纛。乐府新声，郢都余唱，应纪阳春曲。老夫一醉，故人高义堪服。
<p>
</ul>
<p align="center">念奴娇（荆门军宋签判、陶教授许尉同坐）</p>
<ul>
    蒙泉岁晚，偶扁舟、同泛一池寒渌。四者难并谁信道，草草幽欢能足。美景良辰，赏心乐事，更有人如玉。今宵此会，陋邦惊破衰俗。
<p>
    豪俊傅粉诸孙，几年分袂，一笑还相逐。痛饮厌厌清夜永，那管更深催促。宋玉词章，陶潜风概，况继前贤躅。故人未至，座中仍对梅福。
<p>
</ul>
<p align="center">念奴娇（别妓）</p>
<ul>
    柳花飞絮，又还是、清明寂寞时节。洞府人间嗟素手，今日匆匆分拆。巧笑难成，含情谁解，顾影无颜色。风流满面，却成春恨凄恻。
<p>
    云鬓从ED51金蝉，纷纷红泪，千点胭脂湿。聚调轻盈离调惨，声入低空愁碧。祖帐将收，骊驹欲驾，去也劳相忆。伤心南浦，断肠芳草如积。
<p>
</ul>
<p align="center">永遇乐（和钱处和上元）</p>
<ul>
    元夜风光，上都灯火，辉映春色。鳌冠仙山，龙衔瑞烛，银阙凌空碧。紫烟深拥，黄云孤起，人喜乍瞻天日。□云里，□□□□，侍臣□□鹄立。
<p>
    雾收霞卷，珠帘开遍，翠暮娉婷争出。倾国丛中，钧天合处，忽听鸣清跸。貂裘小帽，随车信马，犹忆少年豪逸。如今对，山城皓月，但余叹息。
<p>
</ul>
<p align="center">风流子（范觉民生日）</p>
<ul>
    江国东风早，芳菲又、迤逦报寒梅。正元气孕和，小春归候，数丁千载，喜动三台。向此际，上天开景运，王国产英材。想崇岳洞天，暗书苔藓，海山烟雨，空锁楼台。
<p>
    煌煌天人表，琼林与瑶树，照映庭槐。中有丽天星斗，惊世风雷。况朱颜绿发，年光鼎盛，绣裳华衮，人望归来。好对玳筵满举，眉寿觥。
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
