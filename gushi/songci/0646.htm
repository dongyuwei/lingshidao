<html>
<head>
<title>古诗库：全宋词：陈造</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">陈造<p align="center">诉衷情（西湖）</p>
<ul>
    今朝人自藕州来。花意尚迟回。几时画船同载，云锦照樽。
<p>
    铃齐外，已全开。是谁催。诗仙住处，和气回春，羯鼓如雷。
<p>
</ul>
<p align="center">蝶恋花（范参政游石湖作命次韵）</p>
<ul>
    山立翠屏开几面。画舸经行，蒲葺□□岸。想过溪门帆影转。湖光忽作浮天远。诗卷来时春晚。愁把钓游，佳处寻思遍。不许冷官人所贱。拘缠自叹冰蚕茧。
<p>
</ul>
<p align="center">洞仙歌（赵史君送红梅）</p>
<ul>
    蝶狂风闹，不到凝香地。谁见飞琼巧梳洗。厌孤标冷艳，不入时宜，银烛底，酒沁冰肌未睡。
<p>
    东君怜索寞，分寄寒齐，闹耐残醒嗅芳蕊。费西湖东阁，多少诗愁，援彩笔、重与江梅品第。算肯容、丹杏接仙游，又却要蕊宫，侍香扶醉。
<p>
</ul>
<p align="center">水调歌头（千叶红梅送史君）</p>
<ul>
    胜日探梅去，邂逅得奇观。南枝的，陡觉品俗又香a。曾是瑶妃清瘦，帝与金丹换骨，酒韵上韶颜。百叠侈罗袂，小立耐春寒。
<p>
    凝香地，古仙伯，玉尘闲。烦公持并三友，秀色更堪餐。定笑芙蓉骚客，认作东风桃杏，醉眼自相谩。想见落诗笔，字字漱龙兰。
<p>
</ul>
<p align="center">菩萨蛮（十月十三日，宝应宰招饮，弟子常盼酒所指屏间画梅乞词）</p>
<ul>
    冰花的冰蟾下。松烟竹雾溪桥夜。斜倚小峰峦。依依同岁寒。
<p>
    生绡明粉墨。浅笑犹倾国。恰似野桥看。飘零只等闲。
<p>
</ul>
<p align="center">虞美人（呈赵帅）</p>
<ul>
    凝香仙伯莺花主。雅意怜羁旅。略分春色便浓欢。街吏何妨日日、报平安。诗人一醉龙公妒。恰限今朝雨。关门独酌强伸眉。也胜栖栖腰铺、守风时。
<p>
</ul>
<p align="center">鹧鸪天</p>
<ul>
    闲去街头赏大花。翠帷珠一ず阑。西真宴罢群仙醉，千尺黄云错紫霞。
<p>
    团粉黛，闹箫笳。使星躔处驻灵槎。定知今夜游仙梦，不落西京姚魏家。
<p>
</ul>
<p align="center">鹧鸪天</p>
<ul>
    遍赏扬州百种花。因循忘却鬓苍华。客闲惯刻分题烛，坐久还生醉眼霞。
<p>
    催掺鼓，趁鸣笳。未应回首问归槎。清明寒食风烟地，判到今春不着家。
<p>
</ul>
<p align="center">鹧鸪天</p>
<ul>
    醉阅东风百种花。醒来长悔误随车。须知绿幕黄帘底，别有春藏姚魏家。
<p>
    空想像，剩惊嗟。梦云从此漫天涯。二年得趁花前约，潘鬓缘愁恐更华。
<p>
</ul>
<p align="center">江神子（席上史君令谢芷索词作）</p>
<ul>
    歌筵当日小蓬瀛。晚妆明。识芳卿。挽袖新词，曾博遏云声。又侍仙翁灯夕饮，红雾底，沸箫笙。催人刻烛待诗成。捧雕觥。媚盈盈。不道醉魂，入夜已瞢腾。墨鹣懵藁嘏未Γ和笑道，太狂生。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
