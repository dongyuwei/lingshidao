<html>
<head>
<title>古诗库：全宋词：王茂孙</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">王茂孙<p align="center">高阳台（春梦）</p>
<ul>
    迟日烘晴，轻烟缕昼，琐窗雕户慵开。人独春闲，金猊暖透兰煤。山屏缓倚珊瑚畔，任翠阴、移过瑶阶。悄无声，彩翅翩翩，何处飞来。
<p>
    片时千里江南路，被东风误引，还近阳台。腻雨娇云，多情恰喜徘徊。无端枝上啼鸠唤，便等闲、孤枕惊回。恶情怀，一院杨花、一径苍苔。
<p>
</ul>
<p align="center">点绛唇（莲房）</p>
<ul>
    折断烟痕，翠蓬初离鸳浦。玉纤相妒。翻被寻专房误。
<p>
    乍说青衣，犹著轻罗护。多情处。芳心一缕。都为相思苦。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
