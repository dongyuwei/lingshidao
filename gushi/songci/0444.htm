<html>
<head>
<title>古诗库：全宋词：陈亚</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">陈亚<p align="center">生查子（药名寄章得象陈情）</p>
<ul>
    朝廷数擢贤，旋占凌霄路。自是郁陶人，险难无移处。也知没药疗饥寒，食薄何相误。大幅纸连粘，甘草归田赋。
<p>
</ul>
<p align="center">生查子（药名闺情）</p>
<ul>
    相思意已深，白纸书难足。字字苦参商，故要槟郎读。
<p>
    分明记得约当归，远至樱桃熟。何事菊花时，犹未回乡曲。
<p>
</ul>
<p align="center">生查子（同上）</p>
<ul>
    小院雨馀凉，石竹风生砌。罢扇尽从容，半下纱厨睡。起来闲坐北亭中，滴尽真珠泪。为念婿辛勤，去折蟾宫桂。
<p>
</ul>
<p align="center">生查子（同上）</p>
<ul>
    浪荡去未来，踯躅花频换。可惜石榴裙，兰麝香销半。琵琶闲抱理相思，必拨朱弦断。拟续断朱弦，待这冤家看。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
