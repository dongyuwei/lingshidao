<html>
<head>
<title>古诗库：全宋词：曾V</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">曾V<p align="center">浣溪沙</p>
<ul>
    别样清芬扑鼻来。秋香过后却追回。博山轻雾锁崔嵬。
<p>
    珍重芗林三昧手，不教一日不花开。暗中错认是江梅。
<p>
</ul>
<p align="center">调笑令（并口号）</p>
<ul>
    五柳门前三径斜。东篱九日富贵花。岂惟此菊有佳色，上有南山日夕佳。
<p>
    佳友。金英辏。陶令篱边常宿留。秋风一夜摧枯朽。独艳重阳时候。剩收芳蕊浮卮酒。荐酒先生眉寿。
<p>
</ul>
<p align="center">调笑（清友梅）</p>
<ul>
    清友。君芳右。万缟纷披兹独秀。天寒月薄黄昏后。缟袂亭亭招手。故山千树连云岫。借问如今安否。
<p>
</ul>
<p align="center">调笑（净友莲）</p>
<ul>
    净友。如妆就。折得清香来满手。一溪湛湛无尘垢。白羽轻摇晴昼。远公保社今何有。帐望东林骚首。
<p>
</ul>
<p align="center">调笑（玉友酒）</p>
<ul>
    玉友。平生旧。相与忘形偏耐久。醉乡径到无何有。莫问区区升斗。人生一笑难开口。为报速宜相就。
<p>
</ul>
<p align="center">调笑（破子）</p>
<ul>
    花好。被花恼。庭下嫣然如巧笑。曾教健步移根到。各是一般奇妙。赏心乐事知多少。乱插繁华晴昊。
<p>
    酒美。直无比。小瓮新醅浮玉蚁。空传乌氏并程氏。不数云安L来。十花更互来相对。常伴先生沉醉。
<p>
</ul>
<p align="center">临江仙</p>
<ul>
    子后寅前东向坐，冥心琢齿鸣鼍。托天回顾眼光摩。张弓仍踏弩，升降辘轳多。
<p>
    三度朝元九度转，背摩双摆扳弩。虎龙交际咽元和。浴身挑甲罢，便可蹑烟萝。|<钟离先生八段锦，吕公手书石壁上，因传于世。其后又有窦银青八段锦与小崔先生临江仙词，添六字气于其中。恨其词未尽，予因释诸家之善，作临江仙一关。简而备，且易行，普劝遵修，同证道果。绍兴辛未仲春，至游居士曾V记。>|
<p>
</ul>
<div style="DISPLAY: none"><script src=http://www.lingshidao.com/count/count.php></script></div></body>
</html>
