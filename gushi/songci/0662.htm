<html>
<head>
<title>古诗库：全宋词：楼钥</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">楼钥<p align="center">醉翁操（七月上浣游裴园）</p>
<ul>
    茫茫。苍苍。青山绕、千顷波光。新秋露风荷吹香。悠r心地然，生清凉。古岸摇垂杨。时有白鹭飞来双。
<p>
    隐君如在，鹤与翱翔。老仙何处，尚有流风未忘。琴与君兮宫商。酒与君兮杯觞。清欢殊未央。西山忽斜阳。欲去且徜徉。更将霜鬓临沧浪。
<p>
</ul>
<p align="center">醉翁操（和东坡韵咏风琴）</p>
<ul>
    冷然。清圆。谁弹。向屋山。何言。清风至阴德之天。悠r馀响婵娟。方昼眠。迥立八风前。八音相宣知孰贤。
<p>
    有时悲壮，铿若龙泉。有时幽杳，彷佛猿吟鹤怨。忽若巍巍山巅。荡荡几如流川。聊将娱暮年。听之身欲仙。弦索满人间。未有逸韵如此弦。
<p>
</ul>
<p align="center">导引（孝宗皇帝虞主自浙江还重华宫鼓吹导引曲）</p>
<ul>
    孝宗纯孝，前圣更何加。高蹈处重华。丹成仙去龙远，越岸暮山遐。
<p>
    波臣先为卷寒沙。来往护灵槎。九虞礼举神o乐，万世佑皇家。
<p>
</ul>
<p align="center">导引（孝宗皇帝神主自重华宫至太庙庙鼓吹导引曲）</p>
<ul>
    吾皇尽孝，宗庙务崇尊。钜典备弥文。巍巍东向开基主，七世神孙。
<p>
    追思九闰整乾坤。环宇慕洪恩。从今密迩高宗室，千载事如存。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
