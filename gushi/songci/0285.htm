<html>
<head>
<title>古诗库：全宋词：胡舜陟</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">胡舜陟<p align="center">感皇恩（丐祠居射村作）</p>
<ul>
    乞得梦中身，归栖云水。始觉精神自家底。峭帆轻棹，时与白鸥游戏。畏途都不管，风波起。
<p>
    光景如梭，人生浮脆。百岁何妨尽沉醉。卧龙多事，谩说三分奇计。算来争似我，长昏睡。
<p>
</ul>
<p align="center">渔家傲（江行阻风）</p>
<ul>
    几日北风江海立。千车万马鏖声急。短棹峭寒欺酒力。飞雨息。琼花细细穿窗隙。
<p>
    我本绿蓑青箬笠。浮家泛宅烟波逸。渚鹭沙鸥多旧识。行未得。高歌与尔相寻觅。
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
