<html>
<head>
<title>古诗库：全宋词：百兰</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">百兰<p align="center">醉蓬莱</p>
<ul>
    怪柳吟翻雪，梅笑冲寒，郁匆如彩。还是瑶池，宴神仙俦侣。罗幕轻掀，绣帘低揭，按霓裳宫羽。宝炷熏浓，佩环声颤，凤飞鸾舞。
<p>
    犹记年时，玉箫吹彻，并驾萧郎，共骖赢女。旋捧麒麟，种旧家前武。政了摘星天上，早约个、嫦娥住。妆点华堂，双扶醉玉，黑颠如许。
<p>
</ul>
<p align="center">满庭芳（贺晚生子）</p>
<ul>
    有分非难，是缘终合，采来还换须臾。少年培植，春意已敷腴。毕竟花多驻果，坚牢是、蚌老生珠。君知否，今番定也，颠不破翻_。
<p>
    遥知纷瑞霭，十分郎罢，黄溢眉须。便何妨燕喜，剩买欢娱。况侍北堂难老，庭阶映、玉树森如。金荷劝，从教酩酊，扶醉看孙株。
<p>
</ul>
<p align="center">雨中花（贺欧文建楼与桥）</p>
<ul>
    斗云山，挨排烟水，六丁午夜文移。道滁孙子，欲寄游嬉。高趁鹜霞舒啸，低群鸥鹭忘机。牢笼两下，楼乘汗漫，桥枕清漪。
<p>
    灞陵吟畅，岳阳登览，百色都副襟期。还好是、行天马渡，深月人归。倚柱荷香扑面，凭栏桂影侵衣。索梅无便，春风不碍，容我追随。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
