<html>
<head>
<title>古诗库：全宋词：赵与仁</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">赵与仁<p align="center">柳梢青（落桂）</p>
<ul>
    露冷仙梯。霓裳散舞，记曲人归。月度层霄，雨连深夜，谁管花飞。
<p>
    金铺满地苔衣。似一片、斜阳未移。生怕清香，又随凉信，吹过东篱。
<p>
</ul>
<p align="center">琴调相思引</p>
<ul>
    冰箔纱帘小院清。晴尘不动地花平。昨宵风雨，凉到木樨屏。
<p>
    香月照妆秋粉薄，水云飞佩藕丝轻。好天良夜，闲理玉靴笙。
<p>
</ul>
<p align="center">西江月</p>
<ul>
    夜半河痕依约，雨余天气冥鳌Ｆ鹦形⒃缕池东。水影浮花、花影动帘栊。
<p>
    量减难追醉白，恨长莫尽题红。雁声能到画楼中。也要玉人、知道有秋风。
<p>
</ul>
<p align="center">清平乐</p>
<ul>
    柳丝摇露。不绾兰舟住。人宿溪桥知那处。一夜风声千树。
<p>
    晓楼望断天涯。过鸿影落寒沙。可惜些儿秋意，等闲过了黄花。
<p>
</ul>
<p align="center">好事近</p>
<ul>
    春色醉荼縻，昼永篆烟初绝。临水杨花千树，尽一时飞雪。
<p>
    穿帘度竹弄轻盈，东风老犹劣。睡起凭阑无绪，听几声啼_。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
