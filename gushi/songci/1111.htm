<html>
<head>
<title>古诗库：全宋词：臧余庆</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">臧余庆<p align="center">南歌子</p>
<ul>
    橘里风烟好，壶中日月长。松身鹤发自安强。应有老人呈瑞、动光芒。
<p>
    酒饮无边酒，香烧不断香。从今乞与醉为乡。更醉百年三万、六千场。
<p>
</ul>
<p align="center">鹧鸪天</p>
<ul>
    天与君王管晏才。尚书两曳履声来。今朝望着楼头看，已有台星照斗魁。
<p>
    金蹀躞，玉崔嵬。天香满袖早朝回。中书尚享无穷考，长揖南风醉寿杯。
<p>
</ul>
<p align="center">鹧鸪天</p>
<ul>
    寿菊才开三四葩。秋光着意主人家。清香未许人间识，先借重阳醉紫霞。
<p>
    儿绿绶，母金花。斑衣庭下乐无涯。要知他日中书考，细数沙堤堤上沙。
<p>
</ul>
<p align="center">感皇恩</p>
<ul>
    消息近春来，东风还又。先代椒盘劝金斗。坐间和气，压尽一番梅柳。掖庭频寓直，君恩厚。
<p>
    天佑两宫，南山齐寿。况有仙丹在公手。论功医国，合在药王之右。不妨千岁饮，长生酒。
<p>
</ul>
<p align="center">感皇恩</p>
<ul>
    南岳有真仙，人间祥瑞。酒量诗豪世无比。晚年林下，做个清闲活计。诮如千岁鹤，巢云际。
<p>
    此日大家，广排筵会。酒劝千钟莫辞醉。昔时彭祖，寿年八百余岁。十分才一分，那里暨。
<p>
</ul>
<p align="center">感皇恩</p>
<ul>
    交广出沉香，路遥难致。何况卑人更不易。寿星香帕，我又几曾识置。有般祝寿底，忒嫦贰
<p>
    剪下一张，池州表纸。捻得轻圆更滑腻。五双纸捻，管打十个喷嚏□□□□儿，一百岁。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
