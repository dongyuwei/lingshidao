<html>
<head>
<title>古诗库：全宋词：黄诚之</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">黄诚之<p align="center">满江红（寿韩尚书）</p>
<ul>
    五岳三光，钟秀气、笃生人杰。天付与、心肠锦绣，精神冰雪。姓字早登龙虎榜，文书夜直丝纶阁。谢君王、特地掇鸾坡，来闽粤。
<p>
    几千顷，恩波阔。十万户，欢声浃。看致君尧舜，归班夔契。谈笑扫清沙漠净，弥缝补就苍天缺。愿年年、长醉腊前春，梅梢月。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
