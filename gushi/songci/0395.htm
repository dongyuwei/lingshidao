<html>
<head>
<title>古诗库：全宋词：曾</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">曾<p align="center">朝中措</p>
<ul>
    缘华居处渺云深。不受一尘侵。细看宜州新句，平生才是知音。
<p>
    凌波一去，平山梦断，谁是关心。惟有青天碧海，知渠夜夜孤衾。
<p>
</ul>
<p align="center">念奴娇（送淮漕钱处和）</p>
<ul>
    绣衣直指，问凌风一笑，翩然何许。诏山层霄持汉节，千里秋风淮浦。鉴远江山，竹西歌吹，曾被腥膻污。须君椽笔，为渠一洗尘土。
<p>
    休厌共倒金荷，翠眉重为唱，渭城朝雨。看即扬鞭归骑稳，还指郁葱深处。宝带兼金，华鞯新绣，直上云霄去。回头莫忘，玉霄今夜风露。
<p>
</ul>
<p align="center">诉衷情（别意）</p>
<ul>
    鄞江云气近蓬莱。花柳满城隈。风流谢守相遇，应覆故人杯。
<p>
    烟浪暖，锦帆回。莫徘徊。玉霄亭下，芍药荼コ，都望归来。
<p>
</ul>
<p align="center">浣溪沙</p>
<ul>
    无数春山展画屏。无穷烟柳照溪明。花枝缺处小舟横。
<p>
    紫禁正须红药句，清江莫与白鸥盟。主人元自是仙卿。
<p>
</ul>
<p align="center">点绛唇（重九饮栖霞）</p>
<ul>
    九月传杯，要携佳客栖霞去。满城风雨。记得潘郎句。
<p>
    紫菊红萸，何意留侬住。愁如许。暮烟一缕。正在归时路。
<p>
</ul><p align="center">水龙吟（秋寿太守）</p>
<ul>
    去年看月诗成，援毫曾寄鄞江守。流传乐府，惭非宾客，竹枝杨柳。今岁江楼载勤歌扇，青蛾应奏。况铃齐初驻，凉生燕寝，有香雾凝清书。
<p>
    遥想十洲三岛，对冰轮、寒光依旧。主要来自，清都碧落，天香满袖。寄语嫦娥，剩留清照，时为公寿。恐明光诏下，翩然归去，试为霖手。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
