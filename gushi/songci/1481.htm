<html>
<head>
<title>古诗库：全宋词：善珍</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">善珍<p align="center">浪淘沙（寄剑阁）</p>
<ul>
    相对两衰翁。身似枯蓬。分飞吹聚谢天风。零落交游无一个，五十年中。生客语藏锋。不答阳聋。心期难话与儿童。其结庵招猿鹤侣，烟锁云封。
<p>
</ul>
<p align="center">浪淘沙（九日登钓台怀思溪旧游）</p>
<ul>
    七十二年翁。曾客吴中。清游占断水晶宫。几度藕花归棹晚，月烟钟。追记已陈踪。回首空鳌Ｆ靖呋牟菹ρ敉。欲同谢公歌舞地，落叶鸣蛩。
<p>
</ul>
<p align="center">望梅词</p>
<ul>
    寸阴堪惜。趁身强健去，结茅苍壁。错料事，临老方知，国师与高僧，二途俱失。识字吟诗，敌不得、死生何益。看寒山着语，李杜也输，莫道元白，千年过如瞬息。共飞鸿缥缈，沈没空碧。问懒、因甚遭逢，芋魁亦联翩，著名金石。遗臭流芳，老子勿、许多心力。旋消磨、数百瓮齑，掩关入寂。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
