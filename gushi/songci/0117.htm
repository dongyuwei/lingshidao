<html>
<head>
<title>古诗库：全宋词：李洪</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">李洪<p align="center">木兰花慢</p>
<ul>
    占西风早处。一番雨、一番秋。记故园斜阳。去年今日，落叶林幽，悲歌几回。激烈寄疏狂。酒令与诗筹。遗恨清商，易改多情，紫燕难留。
<p>
    嗟休。触绪茧丝，抽旧事，续何由奈。予怀渺渺，＿愁郁郁，归梦悠悠。生平不如老杜，便如他漂泊之风流。寄语庭柯径菊，甚时得棹孤舟。
<p>
</ul>
<p align="center">满庭芳（木犀）</p>
<ul>
    香满千岩，芳传丛桂，小山会咏幽菲。仙姿冷淡，不奈此香奇。翠葆层层障日，深爱惜、早被风吹。秋英嫩，夜来露牛月底半离披。
<p>
    谁知。清品贵，带装金粟，韵透文犀。与降真为侣，罗袖相宜。宝鸭休薰百濯，清芬在、常惹人衣。＿娥约，广寒宫殿，留折最高枝。
<p>
</ul>
<p align="center">满江红（和监田驿驹父留题）</p>
<ul>
    梅雨成霖，倦永昼、暑行岩曲。爱云梢翠樾，枕G蓬屋。轻木凌波冲卷雪，飞泉奔壑呜哀玉。羡渔翁、终岁老烟波，披蓑绿。
<p>
    嗟客宦，荒松菊。颓壮志，青编竹。更长年谙尽，是非荣辱。钟鼎无心时节异，山林有味箪瓢足。感故人、於此赋归欤，思之熟。
<p>
</ul>
<p align="center">南乡子（监田渡）</p>
<ul>
    挂席泛安流。细雨斜风到渡头。万叠云鬟真似画，云州。自古诗人几个游。
<p>
    旌旆去悠悠。别驾无功愧食浮。却忆五湖烟浪里，扁舟。第四桥南云水秋。
<p>
</ul>
<p align="center">鹧鸪天（送客至汤泉）</p>
<ul>
    十月南闽未有霜。蕉林蔗圃郁相望。压枝橄榄浑如画，透甲香橙半弄黄。
<p>
    斟录醑，泛沧浪。白沙翠竹近温汤。分明水墨山阴道，只欠冰G雪月光。
<p>
</ul>
<p align="center">西江月（送客石＿・亭）</p>
<ul>
    渺渺长汀远壑，萧萧雨叶风枝。几回临水送将归。客里暗添憔悴。
<p>
    门枕数峰滴翠，舟横几度涟漪。绿秧深处惊于飞。愈觉田园有味。
<p>
</ul>
<p align="center">菩萨蛮</p>
<ul>
    寒山横抹修眉绿。楼前溪瀑锵鸣玉。车马各西东。行人如转蓬。
<p>
    阑干成独倚。海阔天无际。云淡隔壶山。鸿飞杳霭间。
<p>
</ul>
<p align="center">浣溪沙（梅菁山遇雪）</p>
<ul>
    矢矫翔鸾G上峰。飘萧雪霰打船篷。天花凌乱水晶宫。
<p>
    飞透纸窗斜取势，吹回G面舞因风。身游水墨画图中。
<p>
</ul>
<p align="center">前调（山中清明后一日大雪）</p>
<ul>
    碧涧苍崖玉四围。东君剪水散明玑。半开桃杏不胜威。
<p>
    疑是群仙游阆苑，歌云舞蝶高飞。珠幢玉节送人归。
<p>
</ul>
<p align="center">前调（暮春）</p>
<ul>
    扫地烧香绝点尘。缘阶绿草又残春。略无闲事挠天真。
<p>
    时落燕泥沾几席，乱黏冰絮上衣巾。西湖回柁少年人。
<p>
</ul><p align="center">念奴娇（晓起观落梅）</p>
<ul>
    丽谯吹角，渐疏星明澹，帘筛残月。袅袅霜飙欺翠袖，飞下一庭香雪。半面妆新，回风舞困，此况真奇绝。桄榔林里，苏仙偏感华发。休怨时暂飘零，玉堂清梦，不惹闲蜂蝶。好似王家丛竹畔，乘兴山阴时节。剪水无情，阆风归去，认使芳心歇。和羹有待，凭时身到天阙。
<p>
</ul>
<p align="center">卜算子（和宋子闲早梅）</p>
<ul>
    南国小春时，常是寒威浅。玉缀香苞已有梅，疏影无人见。愁忆故园芳，梦断扬州远。不御铅华自出尘，赛过徐妃面。
<p>
</ul>
<div style="DISPLAY: none"><script src=http://www.lingshidao.com/count/count.php></script></div></body>
</html>
