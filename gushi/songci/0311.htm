<html>
<head>
<title>古诗库：全宋词：莫蒙</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>


                 <p align="center">莫蒙<p align="center">江城子（贺人生子）</p>
<ul>
    长庚入梦夜何其。月波迟。露华滋。珠褓犀帷，生此宁馨见晋王衍传。天上麒麟人不识，森艄`，骏权奇。文章锦绣识新机。国风诗。楚人词。銮殿逢莱，早晚奉论思。百岁归来如魏武，从老大，好威仪。
<p>
</ul><p align="center">寿星明</p>
<ul>
    翠樾阴浓，见嵩山洛水，紫薇光聚。|雏华飞，黄驹骏天下，夜擎香露奋身许玉斧，来作明堂一柱。试看人间，谁能具此，神峰眉宇。烟缕摇曳暗雾。想高正簇清歌妍舞。黑蚌生珠，蟠桃结子，从此几回相遇。去天尺五，人望城南韦杜，画戟衣翻，门施行马，行看开府。
<p>
</ul>
<p align="center">瑞庭花引</p>
<ul>
    对画帘卷，正钩挂虾须细锦幄。展凤屏，开朱户。初启宝兽，香飘龙麝，袅袅烟成穗。神仙宴满座，瑞色笼金翠。□□□窈窕，秦娥唱，行云散，梁□坠。花满帽，酒盈樽，长富长贵。唯愿如松似□，永保千秋岁。红日晚笙歌，拥入瑶池醉。
<p>
</ul>
<p align="center">江城子</p>
<ul>
    博山香暖衬江云。舞飞琼。拜双成。雾鬓风鬟，不改旧时青。滟滟金船罗袖劝，齐祝寿，比松椿。
<p>
    照人冰雪自天真。翠绡轻。下蓬瀛。却笑乘鸾，奔月望长生。曾侍瑶池王母宴，犹认得，佩环声。
<p>
</ul>
<p align="center">江城子</p>
<ul>
    秋堂风露月初弦。望灵源。隐珠躔。曾许东皇，游戏了尘缘。四海声名收不得，麾玉节，下清关。
<p>
    相逢只说好江山。紫宸班。待公还。压帽黄花，喜映两眉间。袖里春风医国手，应不惜，紫金丹。
<p>
</ul>
                
<p><div style="DISPLAY: none"><script src=http://www.lingshidao.com/count/count.php></script></div></body>

</html>
