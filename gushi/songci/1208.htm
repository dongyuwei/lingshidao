<html>
<head>
<title>古诗库：全宋词：鞠华翁</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">鞠华翁<p align="center">桂枝香（过溧水感羊角哀左伯桃遗事）</p>
<ul>
    丁丁起处。在纵牧九京，经烧残树。时见鸟鸢饥噪，鸺m妖呼。数间老屋团荒堵。算何人、瓣香来注。淡烟斜照，闲花野棠，杳杳年度。
<p>
    世事几、番云覆雨，独此道嫌人，抛弃尘土。眼里长青，谁也解如山否。三三五五骑牛伴，望前村、吹笛归去。柳青梨白，春浓月淡，蹋歌椎鼓。
<p>
</ul>
<p align="center">绮寮怨（月下残棋）</p>
<ul>
    又见花阴如水，两心犹未平。正坐久、主客成三，空无语、影落楸枰。千年人间事业，垂成处、一著容易倾。便解围、小住何妨，机锋在，瞬息天又明。
<p>
    甚似汉吴对营。纷纷不了，孤光照彻连城。又似残星，向零落，有余情。娥笑人迟暮，念才力，底须争。从亏又成。何人正听隔壁声。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
