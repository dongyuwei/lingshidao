<html>
<head>
<title>古诗库：全宋词：薛师石</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">薛师石<p align="center">渔父词（其一）</p>
<ul>
    十载江湖不上船。卷篷高卧月明天，今夜泊，杏花湾。只有当酒钱。
<p>
</ul>
<p align="center">渔父词（其二）</p>
<ul>
    邻家船上小姑儿。相问如何是别离。双坠髻，一湾眉。爱看红鳞比目鱼。
<p>
</ul>
<p align="center">渔父词（其三）</p>
<ul>
    平明雾霭雨初晴。儿子敲针钩成。香饵小，茧丝轻。钓得鱼儿不识名。
<p>
</ul>
<p align="center">渔父词（其四）</p>
<ul>
    船系兰芷长鲈。曲袷方袍忽访吾。神甚爽，貌全枯。莫是当年楚大夫。
<p>
</ul>
<p align="center">渔父词（其五）</p>
<ul>
    春融水暖百花开。独棹扁舟过钓台。鸥与鹭，莫相猜。不是逃名不肯来。
<p>
</ul>
<p align="center">渔父词（其六）</p>
<ul>
    夜来采石渡头眠。月下相逢李谪仙。歌一曲，别无言。白鹤飞来雪满船。
<p>
</ul>
<p align="center">渔父词（其七）</p>
<ul>
    莫论轻重钓竿头。住得船归即便休。酒味溥，胜空瓯。事事何须着意求。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
