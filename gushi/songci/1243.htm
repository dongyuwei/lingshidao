<html>
<head>
<title>古诗库：全宋词：廖莹中</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">廖莹中<p align="center">木兰花慢（寿贾师宪）</p>
<ul>
    请诸君著眼，来看我、福华编。记江上秋风，鲸嫠涨雪，雁徼迷烟。一时多人物，只我公、只手护山川。争睹阶符瑞象，又扶红日中天。
<p>
    因怀下走奉橐K。磨盾夜无眠。知重开宇宙，活人万万，合寿千千。凫p太平世也，要东还、赴上是何年。消得清时钟鼓，不妨平地神仙。
<p>
</ul>
<p align="center">个侬</p>
<ul>
    恨个侬无赖，卖娇眼、春心偷掷。苍苔花落，先印下一双春迹。花不知名，乔才闻气，似月下箜篌，蒋山倾国。半解罗襟，蕙薰微度，镇宿粉、栖香双蝶。语态眠情，感多情、轻怜细阅。体问望宋墙高，窥韩路隔。
<p>
    寻寻觅觅。又暮雨凝碧。花径横烟，红扉映月，尽一刻、千金堪值。卸袜熏笼，藏灯衣桁，任裹臂金斜，搔头玉滑。更恨檀郎，恶怜深惜。尽颤袅、周旋倾侧。软玉香钩，怪无端、凤珠微脱。多少怕晓听钟，琼钗暗擘。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
