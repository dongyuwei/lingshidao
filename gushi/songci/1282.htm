<html>
<head>
<title>古诗库：全宋词：姚云文</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">姚云文<p align="center">摸鱼儿（艮岳）</p>
<ul>
    渺人间、蓬瀛何许，一朝飞入梁苑。辋川梯洞层瑰出，带取鬼愁龙怨。穷游宴。谈笑里，金风吹折桃花扇。翠华天远。怅莎沼黏萤，锦屏烟合，草露泣苍藓。
<p>
    东华梦，好在牙樯雕辇。画图历历曾见。落红万点孤臣泪，斜日牛羊春晚。摩双眼。看尘世，鳌宫又报鲸波浅。吟鞘拍断。便乞与娲皇，化成精卫，填不尽遗恨。
<p>
</ul>
<p align="center">玲珑玉（半闲堂赋春雪）</p>
<ul>
    开岁春迟，早赢得、一白潇潇。风窗淅簌，梦惊金帐春娇。是处貂裘透暖，任尊前回舞，红倦柔腰。今朝。亏陶家、茶鼎寂寥。
<p>
    料得东皇戏剧，怕蛾儿街柳，先斗元宵。宇宙低迷，倩谁分、浅凸深凹。休嗟空花无据，便真个、琼雕玉琢，总是虚飘。虚飘。且沈醉，趁楼头、零片未消。
<p>
</ul>
<p align="center">木兰花慢（清明后赏牡丹）</p>
<ul>
    笑花神较懒，似忘却、趁清明。更油幄晴a，m庵寒浅，湿重红云。东君似怜花透，环碧蛐琛⒄谧∨虑惊。惆怅犊车人远，绿杨深闭重城。
<p>
    香名。谁误娉婷。曾注谱、上金屏。问洛中亭馆，竹西鼓吹，人醉花醒。且莫煎酥鹑矗一枝枝、封蜡付铜瓶。三十六宫春在，人间雨无情。
<p>
</ul>
<p align="center">紫萸香慢</p>
<ul>
    近重阳、偏多风雨，绝怜此日暄明。问秋香浓未，待携客、出西城。正自羁怀多感，怕荒台高处，更不胜情。向尊前、又忆漉酒插花人。只座上、已无老兵。
<p>
    凄情。浅醉还醒。愁不肯、与诗平。记长楸走马，雕弓{扌笮}柳，前事休评。紫萸一枝传赐，梦谁到、汉家陵。尽乌纱、便随风去，要天知道，华发如此星星。歌罢涕零。
<p>
</ul>
<p align="center">洞仙歌</p>
<ul>
    燕窠香湿，误天涯芳信。社近阴晴未前定。听莺簧宛转，似羽疑宫，歌未断，落落旧愁都醒。
<p>
    疏狂追少日，杜曲樊楼，拚把黄金买春恨。回首武陵溪，花待郎归，洞云深、未知春尽。问杨柳梢头几分青，消不得，朝来雨寒一阵。
<p>
</ul>
<p align="center">齐天乐</p>
<ul>
    柳花引过横塘路，萦回曲蹊通圃。插槿编篱，挨梅砌石，次第海棠成坞。吟筇独拄。待寻访斜桥，水边窥户。已约青山，云深不碍客来处。
<p>
    繁华阅人无数。问旧日平原，君还知否。啼鸟窗幽，昼阴春寂，慵因不如飞絮。匆匆燕语。似迎得春来，且留春住。惜取名花，一枝堪寄怀。
<p>
</ul>
<p align="center">蝶恋花</p>
<ul>
    春到海棠花几信。堠馆余寒，欲雨征衣润。燕认杏梁栖未稳。特丹忽报清明近。
<p>
    恨入青山连晓镜。香雪柔酥，应被春消尽。绣阖深深人半醒。烛花贴在金钗影。
<p>
</ul>
<p align="center">如梦令</p>
<ul>
    昨夜佳人凭酒。隔著罗衾厮守。听彻五更钟，陡觉霜飞寒逗。却又。却又。陪笑倩人温手。
<p>
</ul>
<p align="center">八声甘州（竞渡）</p>
<ul>
    卷丝丝、雨织半晴天，析歌发清舷。甚苍虬怒跃，灵龟急吼，雪涌平川。楼外榴裙几点，描破绿杨烟。把画罗遥指，助啸争先。
<p>
    樵悴潘郎曾记，得青龙千舸，采石矶边。叹内家帖子，闲却缕金笺。觉素标、插头如许，尽风情、终不似斗赢船。人声断，虚齐半掩，月印枯禅。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
