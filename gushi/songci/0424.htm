<html>
<head>
<title>古诗库：全宋词：王十朋</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">王十朋<p align="center">二郎神</p>
<ul>
    深深院。夜雨过，帘栊高卷。正满槛、海棠开欲半。仍朵朵、红深红浅。遥认三千宫女面。匀点点、胭脂未遍。更微带、春醪宿醉，袅娜香肌娇艳。
<p>
    日暖。芳心暗吐，含羞轻颤。笑繁杏夭桃争烂漫。爱容易、出墙临岸。子美当年游蜀苑。又岂是、无心眷恋。都只为、天然体态，难把诗工裁翦。
<p>
</ul>
<p align="center">点绛唇（酴）</p>
<ul>
    野态芳姿，枝头占得春长久。怕钩衣袖。不放攀花手。试问东山，花似当时否。还依旧。谪仙去后。风月今谁有。
<p>
</ul>
<p align="center">点绛唇（咏十八香・异香牡丹）</p>
<ul>
    庭院深深，异香一片来天上。傲春迟放。百卉皆推让。
<p>
    忆昔西都，姚魏声名旺堪惆怅。醉翁何往。谁与花标榜。
<p>
</ul>
<p align="center">点绛唇（温香芍药）</p>
<ul>
    近侍盈盈，向人自笑还无语。牡丹飘雨。开作群芳主。
<p>
    柔美温香，剪染劳天女。青春去。花间歌舞。学个狂韩愈。
<p>
</ul>
<p align="center">点绛唇（国香兰）</p>
<ul>
    芳友依依，结根遥向深林外。国香风递。始见殊萧艾。
<p>
    雅操幽姿，不怕无人采，堪纫佩。灵均千载。九畹遗芳在。
<p>
</ul>
<p align="center">点绛唇（天香桂）</p>
<ul>
    仙友苍苍，西风吹散天香好。暗飘龙脑。金粟枝头小。
<p>
    谁种丹霄，造化玄功妙。真堪笑。学仙疏谬。有似西河老。
<p>
</ul>
<p align="center">点绛唇（暗香梅）</p>
<ul>
    雪径深深，北枝贪睡南枝醒。暗香疏影。孤压群芳顶。
<p>
    玉艳冰姿，妆点园林景。凭阑咏。月明溪静。忆昔林和靖。
<p>
</ul>
<p align="center">点绛唇（冷香菊）</p>
<ul>
    霜蕊鲜鲜，野人开径新栽植。冷香佳色。趁得重阳摘。
<p>
    预约比邻，有酒须相觅。东篱侧。为花辞职。古有陶彭泽。
<p>
</ul>
<p align="center">点绛唇（韵香荼蘼）</p>
<ul>
    羽盖垂垂，玉英乱簇春光满。韵香清远。暖日烘庭院。
<p>
    露徘碇Γ脸透何郎晕。凝余恨。古人不见。谁与花公论。
<p>
</ul>
<p align="center">点绛唇（妙香檐卜）</p>
<ul>
    毗舍遥遥，异香一炷驰名久。妙香稀有。鼻观深参透。
<p>
    问讯东来，知□谁先后。称仙友。十花为偶。近有江西守。
<p>
</ul>
<p align="center">点绛唇（雪香梨）</p>
<ul>
    春色融融，东风吹散花千树。雪香飘处。寒食江村暮。
<p>
    左掖看花，多少词人赋。花无语。一枝春雨。惟有香山句。
<p>
</ul>
<p align="center">点绛唇（细香竹）</p>
<ul>
    秀色娟娟，最宜雨沐风梳际。径幽香细。草滴青襟袂。
<p>
    一日才无，便觉生尘态。轩窗外。数竿相对。不减王猷爱。
<p>
</ul>
<p align="center">点绛唇（嘉香海棠）</p>
<ul>
    丝蕊垂垂，嫣然一笑新妆就。锦亭前后。燕子来时候。
<p>
    谁恨无香，试把花枝嗅。风微透。细熏锦袖。不止嘉州有。
<p>
</ul>
<p align="center">点绛唇（清香莲）</p>
<ul>
    十里西湖，淡妆浓抹如西子。藕花簪水。清净香无比。
<p>
    记得曾游，短棹红云里。聊相拟。一盆池水。十里西湖似。
<p>
</ul>
<p align="center">点绛唇（艳香茉莉）</p>
<ul>
    畏日炎炎，梵香一炷薰亭院。鼻根充满。好利心殊浅。
<p>
    贝叶书名，名义谁能辨。西风远。胜鬟不见。喜见琼花面。
<p>
</ul>
<p align="center">点绛唇（南香含笑）</p>
<ul>
    南国名花，向人无语长含笑。缘香囊小。不肯全开了。
<p>
    花笑何人，鹤相诗词好。须知道。一经品藻。又压前诗倒。
<p>
</ul>
<p align="center">点绛唇（奇香蜡梅）</p>
<ul>
    蜡换梅姿，天然香韵初非俗。蝶驰蜂逐。蜜在花梢熟。
<p>
    岩壑深藏，几载甘幽独。因坡谷。一标题目。高价掀兰菊。
<p>
</ul>
<p align="center">点绛唇（寒香水仙）</p>
<ul>
    清夜沉沉，携来深院柔枝小。俪兰开巧。雪里乘风袅。
<p>
    温室寒祛，旖旎仙姿早。看成好。花仙欢笑。不管年华老。
<p>
</ul>
<p align="center">点绛唇（素香丁香）</p>
<ul>
    落木萧萧，琉璃叶下琼葩吐。素香柔树。雅称幽人趣。
<p>
    无意争先，梅蕊休相妒。含春雨。结愁千绪。似忆江南主。
<p>
</ul>
<p align="center">点绛唇（瑞香）</p>
<ul>
    阑槛阴沉，紫云呈端馀寒凛。卷帘欹枕。香逼幽人寝。
<p>
    入梦何年，庐阜闻名稔。风流甚。阿谁题品。唤作熏龙锦。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
