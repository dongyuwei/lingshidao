<html>
<head>
<title>古诗库：全宋词：张潞</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">张潞<p align="center">祝英台近（木稚）</p>
<ul>
    宝熏浓，云幄重，琼叶丽金蕊。黛绿蜂黄，秋态未憔悴。绣帘深院黄昏，着香无处，人欲睡、为花重起。
<p>
    月如水。别有天外楼台，玲珑异尘世。翠袖生寒，祗欠素娥倚。何如倩取西风，吹将归去，为添在、广寒宫里。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
