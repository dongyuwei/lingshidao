<html>
<head>
<title>古诗库：全宋词：刘铉</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">刘铉<p align="center">少年游（戏友人与女客对棋）</p>
<ul>
    石榴花下薄罗衣。睡起却寻棋。未省高低，被伊春笋，拈了白玻璃。
<p>
    钏脱钗斜浑不省，意重子声迟。对面痴心，只愁必局，肠断欲输时。
<p>
</ul>
<p align="center">蝶恋花（送春）</p>
<ul>
    人自怜春春未去。萱草石榴，也解留春住。只道送春无送处。山花落得红成路。
<p>
    高处莺啼低蝶舞。何况日长，燕子能言语。会与光阴相客主。晴云又卷西边雨。
<p>
</ul>
<p align="center">乌夜啼（石榴）</p>
<ul>
    垂杨影里残红。甚匆匆。只有榴花、全不怨东风。暮雨急。晓鸦湿。绿玲珑。比似茜裙初染、一般同。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
