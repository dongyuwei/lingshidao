<html>
<head>
<title>古诗库：全宋词：徐照</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">徐照<p align="center">瑞鹧鸪</p>
<ul>
    两多庭石上苔文。门外春光老几分。为把旧书藏宝带，误翻残酒湿绡裙。
<p>
    风头花片难装缀，愁里莺声怯听闻。恰似翦刀裁破恨，半随妾处半随君。
<p>
</ul>
<p align="center">南歌子</p>
<ul>
    帘影筛金线，炉烟篆翠丝。菰芽新出满盆池。唤起玉瓶添水、养鱼儿。
<p>
    意取钗虫碧，慵梳髻翅垂。相思无处说相思。笑把画罗小扇、觅春词。
<p>
</ul>
<p align="center">清平乐</p>
<ul>
    绿围红绕。一枕屏山晓。怪得今朝偏起早。笑道牡丹开了。
<p>
    迎人卷上珠帘，小螺未拂眉尖。贪教玉笼鹦鹉，杨花飞满妆奁。
<p>
</ul>
<p align="center">阮郎归</p>
<ul>
    绿杨庭户静沉沉。杨花吹满襟。晚来闲向水边寻。惊飞双浴禽。
<p>
    分别后，忍登临。暮寒天气阴。妾心移得在君心。方知人恨深。
<p>
</ul>
<p align="center">玉楼春</p>
<ul>
    萤飞月里无光色。波水不摇楼影直。每怜宿粉鹛浜郏懒把旧书观字迹。
<p>
    枯荷露重时闻滴。君梦不来谁阻隔。妾身不畏浙江风，飞去飞来方瞬息。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
