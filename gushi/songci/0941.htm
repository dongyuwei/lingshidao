<html>
<head>
<title>古诗库：全宋词：翁合</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">翁合<p align="center">贺新郎（寿蔡参政）</p>
<ul>
    世事今如许。祗先生、寿身寿国，尚堪撑拄。一脉宽仁忠厚意，留到如今可数。问谁是、擎天一柱。名节难全官职易，这娥眉、肯效争妍妒。几而作，色斯举。
<p>
    沧州万顷舟横渡。对和风、桃花流水，一蓑烟雨。亲得紫阳传正印，且作斯文宗主。世望皋夔伊傅。天意须酬平治愿，抚参同、一卷长生谱。平治了，仙为侣。
<p>
</ul>
<p align="center">卜算子（赠陈五星）</p>
<ul>
    口诵百中经，手运周天数。试问薇垣一小星，谁知是、韩王普。
<p>
    知得客星来，知得贤人聚。我若乘槎犯斗牛，莫向常人语。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
