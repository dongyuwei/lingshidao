<html>
<head>
<title>古诗库：全宋词：姚宽</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">姚宽<p align="center">菩萨蛮（春愁）</p>
<ul>
    斜阳山下明金碧。画楼返照融春色。睡起揭帘旌。玉人蝉鬓轻。
<p>
    无言空伫立。花落东风急。燕子引愁来。眉心那得开。
<p>
</ul>
<p align="center">菩萨蛮（别恨）</p>
<ul>
    梦中不记江南路。玉钗翠鬓惊春去。午醉晚来醒。暝烟花上轻。
<p>
    红绡空爬帷＝踝制舅寄。衫薄暖香销。相思云水遥。
<p>
</ul>
<p align="center">怨王孙（春情）</p>
<ul>
    毵毵杨柳绿初低。澹澹梨花开未齐。楼上情人听马嘶。忆郎归。细雨春风湿酒旗。
<p>
</ul>
<p align="center">生查子（情景）</p>
<ul>
    郎如陌上尘，妾似堤边絮。相见两悠扬，踪迹无寻处。
<p>
    酒面扑春风，泪眼零秋雨。过了别离时，还解相思否。
<p>
</ul>
<p align="center">踏莎行（秋思）</p>
<ul>
    O叶烟深，荷花露湿。碧芦红蓼秋风急。采菱渡口日将沉，飞鸿楼上人空立。
<p>
    彩凤难双，红绡暗泣。回纹未剪吴刀沥。梦云归处不留踪，厌厌一夜凉蟾入。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
