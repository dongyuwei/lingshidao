<html>
<head>
<title>古诗库：全宋词：方资</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">方资<p align="center">黄鹤引</p>
<ul>
    予生浙东，世业农。总角失所天，稍从里\儒者游。年十八，婺以充贡。凡八至礼部，始得一青衫。间关二十年，仕不过县令，擢才南阳教授。绍圣改元，实六十五岁矣。秋风忽起，巫告老于有司，适所愿也。谓同志曰：任无补于上下，而退号朝士。婚姻既毕，公私无虞。将买扁舟放浪江湖中，浮家泛宅，誓以此生，非太平之幸民而何。因阅阮田曹所制黄鹤引，爱其词调清高，写为一阕，命稚子歌之，以侑尊焉。
<p>
    生逢垂拱。不识干戈免田陇。士林书圃终年，庸非天宠。才初`茸。老去支离何用。浩然归弄。似黄鹤、秋风相送。
<p>
    尘事塞翁心，浮世庄生梦。漾舟遥指烟波，群山森动。神闲意耸。回首利}名此情谁共。问几斛、淋浪春瓮。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
