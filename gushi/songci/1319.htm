<html>
<head>
<title>古诗库：全宋词：王去疾</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">王去疾<p align="center">菩萨蛮</p>
<ul>
    吴波深波声急。阑干下瞰鱼龙宅。江北与江南。斜阳山外山。
<p>
    十洲三岛地。梦里身曾至。今日醉危亭。神仙邀我盟。
<p>
</ul>
<p align="center">忆旧游（前题分得论字）</p>
<ul>
    正落花时节，憔悴东风，绿满愁痕。悄客梦惊呼伴侣，断鸿有约，回泊归云。江空共道惆怅，夜雨隔篷闻。尽世外纵横，人间恩怨，细酌重论。
<p>
    叹他乡异县，渺旧雨新知，历落情真。匆匆那忍别，料当君思我，我亦思君。人生自非麋鹿，无计久同群。此去重销魂，黄昏细雨人闭门。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
