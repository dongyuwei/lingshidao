<html>
<head>
<title>古诗库：全宋词：林淳</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">林淳<p align="center">水调歌头（温陵东湖次陈休齐体仁韵）</p>
<ul>
    潇潇东湖上，夜雨洗清秋。朝来尘霁，凝望千里兴悠悠。山色揉蓝深染，波影青铜新铸，□冷翠光浮。蓑笠真吾事，聊整钓鱼钩。坐中客，凌王谢，更风流。一觞一咏，豪俊谈笑气吞牛。花月连环长好，到处名园池□，遇景且遨游。试问陶元亮，底事赋归休。
<p>
</ul>
<p align="center">鹧鸪天（西湖）</p>
<ul>
    天近n知雨露浓。湖山无日不春风。闲花野草皆掀舞，曾在君王愿盼中。
<p>
    时易得，会难逢。朝为逆旅暮三公。蛟龙得雨飞无便，鸡犬腾云夙有功。
<p>
</ul>
<p align="center">柳梢青</p>
<ul>
    富贵园林。清虚清馆，随意登临。物外风光，云明花媚，鸟语烟深。
<p>
    徐徐缓辔微吟。迤逦度、松间柳阴。览遍幽奇，小舟归晚，月映波心。
<p>
</ul>
<p align="center">浣溪沙（忆西湖）</p>
<ul>
    却忆西湖烂漫游。水涵山影翠光浮。轻舟短棹不惊鸥。
<p>
    带露精神花妩媚，依风情态柳温柔。莺歌燕语巧相留。
<p>
</ul>
<p align="center">水调歌头（次赵帅开西湖韵）</p>
<ul>
    湖波涨新绿，环绕越王山。棠齐清昼馀暇，赢得静中观。四面屏围碧玉，十里障开云锦，冰监倒晴澜。目送孤鸿远，心与白鸥闲。
<p>
    隘游人，喧鼓吹，杂歌让。晓天澄霁，花羞柳妒怯春寒。好在风光满眼，只恐阳春有脚，催诏下天关。剩写鹅溪幅，归去凤池看。
<p>
</ul>
<p align="center">水调歌头</p>
<ul>
    疏水绕城郭，农利遍三山。使君重本，雅志初不在游观。化出玉壶境界，挥洒锦囊词翰，笔下涌波澜。天巧无馀蕴，意匠自舒闲。
<p>
    拥鳌头，民间乐，颂声让。养花天气，云柔烟腻护朝寒。桃李满城阴合，杨柳绕堤绿暗，幽鸟语间关。似诉风光好，留与后人看。
<p>
</ul>
<p align="center">水调歌头</p>
<ul>
    螺水亘千古，鳌顶冠三山。年丰帅阃尘静，栏槛纵遐观。四望潮登浦溆，万顷绿浮原野，堤岸溢波澜。畎浍皆沾足，日永桔槔闲。
<p>
    肆华筵，鱼鸟乐，众宾让。良辰好景，年年莫放此盟寒。且念新湖遗爱，莫作故园遐想，到处是乡关。勋业知非晚，聊把镜频看。
<p>
</ul>
<p align="center">菩萨蛮</p>
<ul>
    鹅G净称烟笼月。澄心白称光浮雪。净白两俱宜。天然浓淡枝。
<p>
    花光神意远。吮墨含毫浅。依约有香来。春风随手开。
<p>
</ul>
<p align="center">减字木兰花（郑尚书席上借前韵）</p>
<ul>
    嫣然笑粲。醉靥融滋春意烂。侍宴终宵。欢动帘帏酒易消。
<p>
    尊前狂客。惊见蕊仙新谪籍。珠阖深关。丹就同归海上山。
<p>
</ul>
<p align="center">减字木兰花</p>
<ul>
    烛花呈灿。瑞气满筵春欲烂。月色中宵。疑是阶前雪未消。
<p>
    骚人词客。魂断蜡梅香已籍。谁更情关。一点新愁入远山。
<p>
</ul>
<p align="center">浣溪沙（郑尚书席上再作）</p>
<ul>
    冒雪休寻访戴船。红炉剩k宝香然。阖儿煨暖两三椽。
<p>
    更有玉杯传素手，梅花相对两争妍。停杯听唱月娟娟。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
