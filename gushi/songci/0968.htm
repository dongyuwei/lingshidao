<html>
<head>
<title>古诗库：全宋词：利登</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">利登<p align="center">绿头鸭</p>
<ul>
    晚春天。柳丝初透晴烟。黯离怀、绿房深处，艳游曾记当年。衬龙绡、亭亭玉树，步鸳褥、窄窄金莲。烧蜜调蜂，剪花挑蝶，香云微湿绿弯鬟。嬉游困，倚郎私语，还爱抚郎肩。共携手，海棠院左，翡翠帘边。
<p>
    恨无情、锦笼鹦鹉，等间轻语花前。昔相怜、关山咫尺，今相望、咫尺关山。是妾心阑，是郎意懒，是郎无分妾无缘。都休问、金枝云里，何日跨金鸾。深盟在，香囊暗解，终值双鸳。
<p>
</ul>
<p align="center">菩萨蛮</p>
<ul>
    玉阑干外重帘晚。流云欲度长天远。花草不知名。春来各自春。
<p>
    绿鞍游冶客。何处垂杨陌。不信不归来。海棠花又开。
<p>
</ul>
<p align="center">玉楼春</p>
<ul>
    夹帘不卷重堂暮。白骑少年何处去。云根稚藕已胜花，烟外子松今作树。金月涩知无与。宝瑟风惊犹自语。斜河一道界相思，横隔天心寒似雾。
<p>
</ul>
<p align="center">水调歌头</p>
<ul>
    日月换飞涧，风雨老孤松。千岩万壑秋重，白气接长空。一笑掀髯徐起，苍腰间相照，犹自涌晴虹。桑海几番覆，人尚醉春风。
<p>
    横白石，结绿绮，送飞鸿。十年梦事消歇，长剑吼青龙。却笑人间多事，一の舷压饩埃颠倒死英雄。云日空蒙里，玉鹤任西东。
<p>
</ul>
<p align="center">洞仙歌</p>
<ul>
    弄香吹粉，记前回酒困。绿露沈沈转花影。翠帘深，隐隐红雾依人，荷月静，新样双鸾交映。如今谁念省。短雨长云，曾托琵琶再三问。最苦绿屏孤，夜久星寒，无处顿、风流心性。又莫是偷香寄韩郎，到漏泄春风，一枝花信。
<p>
</ul>
<p align="center">过秦楼</p>
<ul>
    眉黛山分，索取靥合，郁郁夜堂初见。芙蓉寄隐，豆蔻传香，便许翠鬟偷剪。迎夜易羞，欲晨先怯，风流楚楚未惯。正流苏帐掩，绿玉屏深，红香自暖。
<p>
    谁信道、媚月难留，惊云易散，从此三桥路远。巢燕春归，剪花词在，难寄红题一片。料想伊家，如今羞傍琴窗，慵题花院。但碧桃影下，应对流红自欢。
<p>
</ul>
<p align="center">齐天乐</p>
<ul>
    淡云荒草秋汀暮，归心又寒烟水。论槛移花，量船载酒，寂寞当年情味。孤蓬夜闭。听四壁松声，欲高还细。似近如遥，露鸿声乱楚天外。
<p>
    蓝桥人断岁久，旧家曾共赏，九华花事。艳雪初融，生香自暖，消得金莲贴地。相思破睡。谩一点琴心，暗关千里。愁怯潮生，晓帆风又起。
<p>
</ul>
<p align="center">鹧鸪天</p>
<ul>
    凤尾鬟香再叠梳。藕丝衫嫩蹙双鱼。间收末利熏藤枕，自插芙蓉绕翠厨。
<p>
    新浴后，浅妆初。衙夫人帖学行书。西窗一霎黄昏雨，笑问新凉饮酒无。
<p>
</ul>
<p align="center">风流子</p>
<ul>
    梨园花柳地，扶残醉、曾记问妖娆。欢惹住轻烟，柔丝未改，霏零疏雨，腻粉先飘。更低道，花无三日艳，柳有一年娇。卷翠未迟，醉红易失，共偎香影，同赏良宵。
<p>
    如今知何处，三山远，云水一望迢迢。傍砌青鸾好在，谁送归飙。但花下红云，尚通夕照，柳边白月，自落寒潮。最是无端，子规啼破寒梢。
<p>
</ul>
<p align="center">风入松</p>
<ul>
    断芜幽树际烟平。山外又山青。天南海北知何极，年年是、匹马孤征。看尽好花成子，暗惊新笋抽林。
<p>
    岁华情事苦相寻。弱雪鬓毛侵。十千斗酒悠悠醉，斜河界、白日云心。孤鹤尽边天阔，清猿咽处山深。
<p>
</ul>
<p align="center">水调歌头</p>
<ul>
    相聚不知好，相别始知愁。笋与伊轧，穿尽斜照古平州。今夜荒风脱木，明夜山长水远，后夜已他州。转觉家山远，何计去来休。
<p>
    酒堪沽，花可买，月能留。相思酒醒，花落五更头。长记疏梅影底，一笛紫飞动，相对大江流。此别无一月，一月一千秋。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
