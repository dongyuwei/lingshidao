<html>
<head>
<title>古诗库：全宋词：陈晔</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">陈晔<p align="center">南歌子</p>
<ul>
    腰下重金贵，眉间一点黄。定知从此庆非常。况有阴功宜寿、等天长。
<p>
    乞得仙家酒，来称诞日觞。乃翁阿母醉何妨。行见诸郎接武、上明光。
<p>
</ul>
<p align="center">满庭芳</p>
<ul>
    翠竹阴团，绿荷乡嫩，朝来和气盈盈。薰风楼阁，玉燕梦初成。便有功名壮志，持符节，麟虎频。更归来后，挂冠神武，四海□高名。
<p>
    今年，方八十，莱衣舞处，拜霞觥。想笙歌递奏，鼎沸欢声。何用渠渠颂祝，自应合、福禄安荣。丹台上，玉清山籍，金字注长生。
<p>
</ul>
<p align="center">醉蓬莱</p>
<ul>
    算当年紫府，乘兴霓车，世间游戏。符节功名，谩略儿小试。自挂衣冠，旋栽松菊，占水云佳致。九人年高，重重恩渥，丝纶光贲。
<p>
    十里西湖，九霞仙酿，举劝吾翁，诞辰一醉。窦氏阴功，筹彭笺久视。啸傲壶中，燕超尘外，此乐谁能继。庭砌年年，斑斓□济，朱颜见喜。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
