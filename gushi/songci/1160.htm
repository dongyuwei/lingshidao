<html>
<head>
<title>古诗库：全宋词：谭方平</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">谭方平<p align="center">水调歌头</p>
<ul>
    富贵在何许，五十已平头。人生得失且笑，体遣两眉愁。管甚轮云世变，管甚风波世态，沙渚且盟鸥。止即尽教止，流即尽教流。
<p>
    田可秫，山可簌，又何求。问天只觅穷健，游戏八千秋。好对梅花如粉，细剪烛花如豆，不改旧时游。翠袖更能舞，骑鹤上扬州。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
