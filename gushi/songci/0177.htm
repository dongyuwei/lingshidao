<html>
<head>
<title>古诗库：全宋词：卫宗武</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">卫宗武<p align="center">水调歌头（自适）</p>
<ul>
    风雨卷春去，绿紫总无余。窈窕一川芳渚，软草接新蒲。杨柳垂垂飘絮，桑柘阴阴成幄，殷绿正B14B敷。迁木莺呼友，营垒燕将雏。
<p>
    金蕉举，珠樱累，豆梅腴。寿乡歌舞，樽前暂得皱眉舒。往事南柯印绶，晚岁北山杖屦，寂寞笑今吾。幸作耆年侣，写入洛英图。
<p>
</ul>
<p align="center">摸鱼儿（咏小园晚春）</p>
<ul>
    小林峦、一年芳事，乱红还又飞雨。生香冉冉花阴转，云擘满空晴絮。游宴处。看乐意相关，庭下胎仙舞。歌声缓度。任圆玉敲寒，飞觞传晓，未许放春去。
<p>
    闲中趣。明月清风当户。莘莘容屋陈俎。翦裁妙语频赓唱，巧胜郢斤般斧。心自许。拚凋景颓龄，为莺俦燕侣。同盟会取。共花下小车，竹间三径，长作老宾主。
<p>
</ul>
<p align="center">前调（叠前韵）</p>
<ul>
    见春来、又将春尽，狂风那更痴雨。一番芳径催人老，回首绿杨飘絮。欢会处。有小小池亭，止欠妙歌舞。光阴梭度。对草木幽姿，候禽雅奏，客至未应去。
<p>
    十年里，冷落翟公庭户。朋来草草樽俎。投闲赢得浮生乐，肯羡油幢绣斧。春几许。任洛谱名葩，留宴耆英侣。浮荣竞取。纵带玉围腰，印金系肘，争似莺花主。
<p>
</ul>
<p align="center">木兰花慢（和野渡赋菊）</p>
<ul>
    聚林园芳景，尽输韩圃陶篱。任雨虐风饕，露凝霜压，丛木离披。正色幽香不减，与冬兰、并秀结心知。天赋花中名节，不教桃李同时。
<p>
    清奇。秋后尤宜。浮卉尽、尚芬菲。称处士庭除，先生简册，声续吾伊。便好竹间松下，擅晚芳、长伴岁寒姿。懊恨携樽已晚，明年来把花枝。
<p>
</ul>
<p align="center">酹江月（山中霜寒有作）</p>
<ul>
    露华凝聚，夜更长、寒压一床衾重。局缩龟藏灯幌悄，明灭银钅工欲冻。鼻观流珠，肌纹浮粟，欹枕难成梦。明蟾交映，一窗清影梅弄。
<p>
    晓见黄陨丹空，但琼华点缀，万悄森耸。橘柚香来分好景，书后尽堪题送。青女呈工，玉妃传信，渐六E648飞动。瑞花盈尽，看看叠嶂银涌。
<p>
</ul>
<p align="center">前调（和友人催雪）</p>
<ul>
    暮云凝冻，耸玉楼、捻断冰髯知几。今岁天公a破白，未放六E648呈瑞。瘗马发祥，妖麋应祷，终解从人意。腊前三白，瑶光一瞬千里。
<p>
    便好翦刻漫空，落花飞絮，滚滚随风起。莫待东皇催整驾，点点消成春水。巧思裁云，新词胜雪，引动眉间喜。欺梅压竹，看看还助吟醉。
<p>
</ul>
<p align="center">满江红（寓古杭和南塘咏欲雪词）</p>
<ul>
    屑玉飞E648，正堪称、冯夷展布。空几度、痴云凝聚，狂风掀舞。点点抛扬珠作霰，纤纤断续丝垂雨。借银河、翦刻六花飘，天应许。
<p>
    水漠漠，斜桥渡。烟淡淡，长亭路。望寒莎衰草，总成愁绪。坡老新堤须好在，逋仙孤屿犹堪去。共寻梅、止欠雪双清，烦青女。
<p>
</ul>
<p align="center">前调（寿野渡）</p>
<ul>
    弧矢开祥，喜从此、旬兼九日。新岁改、椒盘献颂，齐头七十。渐入唐人诸老画，可追洛社耆英集。有陶潜、三径健吟哦，贫而适。
<p>
    摘仙桂，探蟾窟。敛洪藻，归麟笔。总古先传记，讥评得失。不朽芬芳垂简册，浮荣土苴轻簪笏。看年如、卫武粲成章，诗传抑。
<p>
</ul>
<p align="center">天仙子（前题）</p>
<ul>
    搭宅亭园虽不大。花木成阴难论价。豪端点缀有珠玑，竹一带。梅一派。明月清风何用买。
<p>
    子子孙孙纡寿彩。家庆成图和蔼蔼。更添三岁古来稀，酒满小Ｊ满架。直到耆颐年未艾。
<p>
</ul>
<p align="center">水龙吟（和野渡生朝）</p>
<ul>
    桑蓬扫尽闲愁，未应人比梅花瘦。眉峰顿展，恰如云卷，北山□九。萦锦绣肠，袖丝纶手，VV希有。□□□博取，巍科□□，儒冠于我何负。
<p>
    初度年来年去，喜称觞、腊前还又。安时委命，金鱼玉带，傥来斯受。傍屋园林，抚松对竹，共朋三寿。且逍遥、安乐窝中，岁岁进、长生酒。
<p>
</ul>
<p align="center">金缕曲（寿南塘八月生朝）</p>
<ul>
    强半秋澄穆。半月弦、南极躔高，寿星明煜。今岁户庭殊旧岁，洗尽闲愁千斛。沸春夏、欢声相续。兰已种成香满砌，更华、得偶颜如玉。双捧劝，寿齐祝。
<p>
    郗枝芳映庄椿绿。觉这番、初度称觞，桂增芬馥。生子生孙从此始，剩有人传祖笏。看八座、青毡须复。两两闺中俱秀质，待了平、婚嫁人人足。碧桃下，跨青鹿。
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
