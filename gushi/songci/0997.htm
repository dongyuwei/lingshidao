<html>
<head>
<title>古诗库：全宋词：王淮</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">王淮<p align="center">满江南（用吴渊吴潜二公韵）</p>
<ul>
    踏遍江南，予岂为、解衣推食。谩赢得、烟波短棹，月楼长笛。看剑功名心已死，积薪涕泪今谁滴。想中原、一望一伤情，英雄客。
<p>
    形势地，远如昔。谈笑里，封侯觅。岂有于前代，无于今日。龙豹莫藏韬略手，犬羊快扫腥膻迹。看诸公、事业卜枭卢，何荣掷。
<p>
    莺啼序
<p>
    离骚困吟梦醒，访台城旧路。问流水、东入沧溟，还解流转西否。鸟衣梦、浪传故国，晴烟冉冉宫墙树。念吟魂凄断，待随燕子来去。
<p>
    回首十年，阑锦花场，趁吟云赋雨。可曾对、宝瑟知音，高轩为谁轻驻。倚东风、愁长笑短，水云深、春江日暮。伴羁怀，唯有征衫，贮寒半缕。
<p>
    高情谩赋。蕙带兰襟，蛾眉古来相妒。英雄到、江南易老，后来谁更，风景伤心，泪沾樽俎。登山宴水，横江酹酒，倾将慷慨酬形势，付兴亡、一笑翻歌舞。独醒难继山公，上马旌旗动，又还惊起鸥鹭。
<p>
    危亭恨极，落尽寒香，怕道断肠句。有多少、行星翠点，春浅寒深，孕粉藏香，蝶清蜂瘦。因孤彩笔芳笺，拟待倩取游丝，紧却离绪。旋□□、写入呜弦柱。曲高调古。更人何在，谁比和、此幽素。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
