<html>
<head>
<title>古诗库：全宋词：朱子厚</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">朱子厚<p align="center">菩萨蛮</p>
<ul>
    酴浴罢温香玉。牡丹睡起歌云绿。弹压属东阳。留春在庆堂。
<p>
    简端新组绶。辉映烟岚秀。妙曲倩清妍。祝君无尽年。
<p>
</ul><p align="center">谒金门</p>
<ul>
    风动竹。清偏一窗梅溽。闻道小乔乘凤玉。仙裳飘雾e。
<p>
    来嫁吾门公瑾叔。天上人间愿足。浓缭水沈燃宝烛。鬓长相对绿。
<p>
</ul>
<p align="center">谒金门（用李後主韵二首）</p>
<ul>
    梅梢腊尽春归了。毕竟春寒少。乱山残烛雪和风。犹胜阴山海上、窖群中。
<p>
    年光老去才情在。惟有华风改。醉中幸自不曾愁。谁唱春花秋叶、泪偷流。
<p>
</ul>
<p align="center">谒金门</p>
<ul>
    情知是梦无凭了。好梦依然少。单于吹尽五更风。谁见梅花如泪、不言中。
<p>
    儿童问我今何在。烟雨楼台改。江山画出古今愁。人与落花何处、水空流。
<p>
</ul>
<p align="center">谒金门（春晓）</p>
<ul>
    轻衫倚望春晴稳。雨压青梅损。皱绡池影泛红蔫。看取断云来去、似炉烟。
<p>
    悉春来暮仍愁暮。受却寒无数。年来无地买花栽。向道明年信、莫须来。
<p>
</ul>
<p align="center">谒金门（花品）</p>
<ul>
    娟娟二入清明了。犹说淮阳早。钱欧陆谱偏花光。红到寿阳、也不说淮阳。
<p>
    此花地望元非薄。回首伤流落。洛阳闲岁断春风。怎不当时道是、洛阳红。
<p>
</ul>
<p align="center">谒金门（李府尹美在）</p>
<ul>
    待借留、几曾留得，来鸿空怨秋老。至今父老依依恨，犹说李将军好。东门草。早不为东风，遮却长安道。余民如槁。愿金印重来，洪都开府，定复几时到。
<p>
    秋江鹭，尤记当年潦倒。沧洲无复华皓。朝饥堕泪荒田雨，洗忆窝蜂败扫。天能报。看凤烛亭亭，玉树宽人抱。风霜善保。但逢驿寄书，无书寄语，要说趋朝早。
<p>
</ul>
<p align="center">金缕曲（送五峰归九江）</p>
<ul>
    世事如何说。似举鞍、回头笑问，并州儿葛。手障尘埃黄花路，千里龙沙如雪。著破帽、萧萧余发。行过故人柴桑里，抚长松、老倒山间月。聊共舞，命湘瑟。
<p>
    春风五老多年别。看使君、神交意气，依然晚合。袖有玉龙提携去，满眼黄金台骨。说不尽、古人痴绝。我醉看天天看我，听秋凤、史动檐间铁。长啸起，两山裂。
<p>
</ul>
<p align="center">意难忘（元宵雨）</p>
<ul>
    角动寒谯。看雨中灯市，雪意潇潇。星球明戏马，歌管杂鸣刁。泥没膝，舞停腰。焰蜡任风销。更可怜、红啼桃槛，绿黯杨桥。
<p>
    当年乐事朝朝。曾锦鞍呼妓，金屋藏娇。围香春斗酒，坐月夜吹箫。今老矣，倦歌谣。嫌杀杜家乔。漫三杯、踞炉觅句，断送春宵。
<p>
</ul>
<p align="center">大T（春寒）</p>
<ul>
    任琐窗深、重帘闭，春寒知有人处。常年笑花信，问东风情性，是娇是妒。冰柳成须，吹桃欲削，知更海棠堪否。相将燕归又，看香泥半雪，欲归还误。温低回芳草，依稀寒食，朱门封絮。
<p>
    少年惯羁旅。乱山断，欹树唤船渡。正暗想、鸡声落月，梅影孤屏，更梦衾、千重似雾。相如倦游去。掩四壁、凄其春暮。休回首、都门路。几番行晓，个个阿娇深贮。而今断烟细雨。
<p>
</ul>
<p align="center">谒金门（惜春）</p>
<ul>
    风又雨。春事自无多许。欲待柳花团作絮。柳花冰未吐。
<p>
    翠袖不禁春误。沈却绿烟红雾。将谓花寒留得住，一晴春又暮。
<p>
</ul>
<p align="center">临江仙</p>
<ul>
    过眼纷纷遥集，来归往往羝儿。草间塞口绔间啼。提携都不是，何似未生时。
<p>
    城上胡笳自怨，楼头画角休吹。谁人不动故乡思。江南秋尚可，塞外草先衰。
<p>
</ul>
<p align="center">水调歌头（游洞岩，夜大风雨，彭明叔索赋，醉墨颠倒）</p>
<ul>
    坐久语寂寞，泉响忽翻空。不知龙者为雨，雨者为成龙。看取交流万壑，不数飞来千丈，高屋总淙淙。是事等恶剧，裂石敢争雄。
<p>
    敲铿訇，扪滑仄，藉蒙茸。苍浪向来半掩，厚意复谁容。欲说正元旧事，未必玄都千树，得似洞中红。檐语亦颠倒，洗尔不平胸。
<p>
</ul>
<p align="center">绮寮怨（青山和前韵忆旧时学馆，因复感慨同赋）</p>
<ul>
    漫道十年前事，闷怀天又阴。何须恨、典了西湖，更笑君、宴罢琼林。闲时数声啼鸟，凄然似、上阳宫女心。记断桥、急管危弦，歌声远，玉树金楼沈。
<p>
    看万年枝上禽。徊徨落月，断肠理绝弦琴。魂梦追寻。挥泪赋白头吟。当年未知行乐，无日夜、望乡音。何期至今。绿杨外、芳草庭院深。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
