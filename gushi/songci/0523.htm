<html>
<head>
<title>古诗库：全宋词：王仲甫</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">王仲甫<p align="center">清平乐</p>
<ul>
    黄金殿里。烛影双龙戏。劝得官家真个醉，进酒犹呼万岁。
<p>
    锦茵舞彻凉州，君恩与整搔头。一夜御前宣唤，六宫多少人愁。
<p>
</ul>
<p align="center">满朝欢</p>
<ul>
    忆得延州，旧曾相见，东城近东下住。被若著意引归家，放十分、以上抬举。
<p>
    小样罗衫，淡红拂过，风流万般做处。怕伊蓦地忆人时，梦中来、不要迷路。
<p>
</ul>
<p align="center">丑奴儿</p>
<ul>
    牡丹不好长春好，有个因依。一两枝儿。但是风光总属伊。当初只为嫦娥种，月正明时。教恁芳菲。伴著团圆十二回。
<p>
</ul>
<p align="center">永遇乐</p>
<ul>
    风折新英，雨肥繁实，又还如豆。玉核初成，红腮尚浅，齿软酸透。粉墙低亚，佳人惊见，不管露沾襟袖。一枝钗子未插，应把手灯敌帷
<p>
    相思病酒，只因思此，免使文君眉皱。入鼎调羹，攀林止渴，功业还依旧。看看飞燕，衔将春去，又将欲、黄昏时候。争如向、金盘满捧，共君王对酒。
<p>
</ul>
<p align="center">浪淘沙</p>
<ul>
    素手水晶盘。垒起仙丸。红绡碾碎却成团。逗得安排金粟遍，何似鸡冠。味胜玉浆寒。只被宜酸。莫将荔子一般看。色淡香消]u损，才到长安。
<p>
</ul>
<p align="center">醉落魄</p>
<ul>
    醉醒醉。凭君会取皆滋味。浓斟琥珀香浮蚁。一入愁肠，便有阳春意。
<p>
    须将席幕为天地。歌前起舞花前睡。从他兀兀陶陶里。犹胜醒醒，惹得闲憔悴。
<p>
</ul>
<p align="center">蓦山溪</p>
<ul>
    挂冠神武，来作烟花主。千里好江山，都尽是、君恩赐与。风勾月引，催上泛宅时，酒倾玉，堆雪，总道神仙侣。
<p>
    蓑衣箬笠，更著些儿雨。横笛两三声，晚云中、惊鸥来去。欲烦妙手，写入散人图，蜗角名，蝇头利，著甚来由顾。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
