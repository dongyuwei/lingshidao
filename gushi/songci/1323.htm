<html>
<head>
<title>古诗库：全宋词：梅坡</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">梅坡<p align="center">鹊桥仙（三月廿一）</p>
<ul>
    华桐日永，泛兰风细，节近朱明十日。玉麟何事吐书来，瑞世应、文章东壁。
<p>
    绿衣戏彩，金樽酌醴，兰玉阶庭森列。更看千岁树青青，管取并、三槐手植。
<p>
</ul>
<p align="center">满江红（四月初六）</p>
<ul>
    天佑生贤，安排处、麦秋六日。人尽道、英雄慷慨，中兴人物。佛祖庆生宜后两，洞宾初度犹迟七。欲急流勇退作神仙，如何得。
<p>
    州县考，劳书绩。东西府，今虚席。看台星北拱，寿星南极。即见紫泥书下逮，须还班头立。愿得君、千载庆风云，齐箕翼。
<p>
</ul>
<p align="center">水调歌头（寿马守・五月十八）</p>
<ul>
    五月进农黍，三叶换阶q。不知今夕何夕，嵩岳床生申。莲幕泮宫小试，花县二车偏历，所至蔼芳声。一札颁明诏，千里寄专城。
<p>
    席方温，边报警，塞飞尘。腹中数万兵甲，笑却狄人兵。金印明年如斗，黄阁有人引类，阔步到公卿。遥拜祝椿算，长愿待枫宸。
<p>
</ul>
<p align="center">千秋岁引（寿女人・八月初二）</p>
<ul>
    两叶q开，千年桃熟，恰近秋期十三日。寿星辉映福星现，寿山高对城山立。蕊宫仙，王母宴，瑶池客。
<p>
    齐劝芳樽斟玉液。齐唱新词翻玉笛。岁岁今朝陪燕集。荣华富贵长年出，重重锦上花添色。谢庭兰，燕山桂，登科必。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
