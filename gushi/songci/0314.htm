<html>
<head>
<title>古诗库：全宋词：颜博文</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>


                 <p align="center">颜博文<p align="center">西江月（广师席上）</p>
<ul>
    草草书传锦字，厌厌梦绕梅花。海山无计驻星槎。肠断芭蕉影下。
<p>
    缺月旧时庭院，飞云到处人家。而今赢得鬓先华。说着多情已怕。
<p>
</ul><p>
<p align="center">品令（舟次五羊）</p>
<ul>
    夜萧索。侧耳听、清海楼头吹角。停归棹、不觉重门闭，恨只恨、暮潮落。
<p>
    偷想红啼绿怨，道我真个情薄。纱窗外、厌厌新月上，也应则、睡不着。
<p>
</ul><p>
                
<p><script src=http://www.lingshidao.com/count/count.php></script></body>

</html>
