<html>
<head>
<title>古诗库：全宋词：赵崇</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">赵崇<p align="center">金明池（素盘）</p>
<ul>
    桂海云蒸，瘴山雾暖，片雪何曾到地。羡长日、岛仙清暑，自学得、剪冰裁□。把岁寒、五出工夫，别妆点薰风，尽成清致。尽虹雨翻晴，暮霞焦土，一种凄凉如洗。
<p>
    酝藉丰标浑无比。应似惜、潇湘蕙疏兰弃。纵未入、众芳题品，终自倚、一涯风味。待等间、留取遗芬，伴萝卜芳菲，蔷薇清。看佩贯胡绳，心灰宝燎，到了未输兰蕙。
<p>
</ul>
<p align="center">八六子（子寿父）</p>
<ul>
    喜椿庭。近来强健，团栾雁序欢声。正柳絮帘栊清昼，牡丹栏槛新晴，缓飞翠觥。
<p>
    阿戎碌碌功名。但要无灵无难，何曾著公卿。且抖擞斑衣，笑供儿戏，共将乐事，细酬佳景，须知翠袖全盛绿黛，金章不换蓑青。松亭。中间顿个寿星。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
