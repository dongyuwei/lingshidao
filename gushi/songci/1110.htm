<html>
<head>
<title>古诗库：全宋词：郑达可</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">郑达可<p align="center">满庭芳</p>
<ul>
    肥绽梅红，嫩翻荷绿，微凉时起青苹。人间福艾，都属老人星。累建高牙大纛，循良治、是处彬彬。棠阴里，丰碑纪德，仁爱浃生民。
<p>
    纶巾。风物里，一筇徒倚，傲睨寰瀛。况清朝黄发，尤急谘询。第恐商山芝客，岂容便、蝉蜕功名。他时看，腰横玉带，朱紫列云仍。
<p>
</ul>
<p align="center">念奴娇</p>
<ul>
    嫩凉如水，正一天风露，秋容如沐。明日中秋今夜月，千里清辉光足。周室姬公，唐家元轨，来享人间福。老人星瑞，光芒南照檐曲。
<p>
    行看裂土分茅，朱颜青鬓，好称腰横玉。便挽银河斟北斗，倾作千钟X。子舍荣华，孙枝赫奕，茂盛同松竹。尊前欢笑，竞将椿算为祝。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
