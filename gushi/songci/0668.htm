<html>
<head>
<title>古诗库：全宋词：傅大询</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">傅大询<p align="center">水调歌头</p>
<ul>
    草草三间屋，爱竹旋添栽。碧纱窗户，眼前都是翠云堆。一月山翁高卧，踏雪水村清冷，木落远山开。唯有平安竹，留得伴寒梅。
<p>
    唤家童，开门看，有谁来。客来一笑，清话煮茗更传杯。有酒只愁无客，有客又愁无酒，酒熟且俳徊。明日人间事，天自有安排。
<p>
</ul>
<p align="center">锦堂春（寿许宰）</p>
<ul>
    梅要疏开，雪教迟下，怕他寒入江天。有月桥仙客，相伴婵娟。巷陌升平气象，一时都在鸣弦。望东家锦里，雁到云边。书到云边。
<p>
    尊前翠眉环唱，道新腔字稳，花折声圆。此去凤池游戏，碧波添插金莲。看长生叶上，龟寿千年。人寿千年。
<p>
</ul>
<p align="center">柳梢青（庆叶丞）</p>
<ul>
    春到江南，今年寒少，早有疏梅。相伴双松，吟哦风月，着意花开。
<p>
    天香甚处安排。便何似、调羹去来。劲节仙姿，玉堂难老，身在蓬莱。
<p>
</ul>
<p align="center">念奴娇</p>
<ul>
    江梅破腊，把一枝来报，□原无空格，据律补春消息。锦帐银瓶龙麝暖，画烛光摇金碧。两径桃花，一溪流水，路入神仙宅。云裳羽佩，洞天相会今夕。堂下乐问灵鼍，玉人清唱，舞袖低回雪。富贵风流须道是，天上人间难得。玉镜台边，琼浆盏畔，共说春心切。百年偕老，凤凰楼上风月。
<p>
</ul>
<p align="center">行香子（寿邓宰母・二月初五）</p>
<ul>
    玉佩簪缨。罗袜生尘。问何时、来到湘滨。尧q五叶，二月阳春。一霎时风，一霎时雨，一霎时晴。有子鸣琴。有路登瀛。戏斑衣、温酒重斟。蟠桃难老，相伴长生。一千年花，一千年果，一千年人。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
