<html>
<head>
<title>古诗库：全宋词：黄裳</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">黄裳<p align="center">桂枝香（延平阁闲望）</p>
<ul>
    人烟一簇。正寄演，客飞升，翠微麓。楼阁参差，下瞰水天红绿。腰间剑去人安在，记千年、寸阴何速。山趋三岸，潭吞二水，岁丰人足。
<p>
    是处有、雕阑送目。更无限笙歌，芳酝初熟。休诧滕王看处，落霞孤鹜。雨中尤爱烟波上，见渔舟、来去相逐。数声歌向芦花，还疑是湘灵曲。
<p>
</ul>
<p align="center">桂枝香</p>
<ul>
    插云翠壁。为送目入遥空，见山色。金鼎丹成去也，晋朝高客。百花岩下遗孙在，赋何人、离尘风骨。翠微缘近，希夷志远，洞天踪迹。近剑有、为龙信息。怪潭上灵光，雷电相击。尤好风波乍霁，鹭汀斜日。倚栏白尽行人鬓，但沈沈、群岫凝碧。利名休事蝇头，飞s送君南此。
<p>
</ul>
<p align="center">新荷叶（雨中泛湖）</p>
<ul>
    落日衔山，行云载雨俄鸣。一顷新荷，坐间疑是秋声。烟波醉客，见快哉、风恼娉婷。香和清点，为人吹在衣襟。珠佩欢言，放船且向前汀。绿伞红幢，自从天汉相迎。飞鸥独落，芦边对、几朵繁英。侑觞人唱，乍闻应似湘灵。
<p>
</ul>
<p align="center">渔家傲（咏月）</p>
<ul>
    通一月而泛咏，已侑金卮；辨四时而各言，未劳檀板。晦朔乃取于盈阙，寒暑盖资其往来。群动息而忙者闲，观光台上；众景生而悲者笑，窥影杯中。饮阑梦觉，则斜月得其情；望重意新，则初月致其事。是宜擅有六义，离为七章，尽入歌声，共资一笑。
<p>
</ul>
<p align="center">渔家傲（春月）</p>
<ul>
    多幸春来云雨少。且教月与花相照。清色真香庭院悄。前事杳。还嗟此景何时了。
<p>
    莫道难逢开口笑。夜游须趁人年少。光泛雕栏寒料峭。迂步绕。不劳秉烛壶天晓。
<p>
</ul>
<p align="center">渔家傲（夏月）</p>
<ul>
    汗漫金华寒委地。火云散尽奇峰势。纨扇团圆休与比。犹可喜。恩情不怕凉飙至。梦冷魂高何处寄。琉璃砌上笼人睡。逃暑广寒宫似水。缘有累。乘风却下人间世。
<p>
</ul>
<p align="center">渔家傲（秋月）</p>
<ul>
    人在月中霄汉远。仙槎乘得秋风便。寒信已归砧上练。衣未翦。疏窗空引相思怨。须信婵娟尤有恋。轻飞叶上清光转。寒菊枝头笼婉变。人初宴。新妆更学铅华浅。
<p>
</ul>
<p align="center">渔家傲（中秋月）</p>
<ul>
    三月为光今夜半。一年人爱今回满。莫放笙歌容易散。须同玩。娥解笑人无伴。抱尽金精来碧汉。醉吟莫作寻常看。已过中天欢未断。还同叹。时情已向明朝换。
<p>
</ul>
<p align="center">渔家傲（冬月）</p>
<ul>
    风入金波凝不住。玉楼间倚谁飞举。霜艳雪光来竞素。分辨处。独垂馀意窥庭户。
<p>
    强薄罗衣催玉步。美人为我当尊舞。醉到春来能几度。愁今古。月华不去年华去。
<p>
</ul>
<p align="center">渔家傲（新月）</p>
<ul>
    方令庚生初皎皎。珠帘钩上华堂晓。十二栏干多窈窕。妆欲妙。玉篦偷学娥眉小。
<p>
    扰扰时人随兔走。十人皆望菱花照。瑞荚莫嫌生得少。圆未了。已圆却恐佳期。
<p>
</ul>
<p align="center">渔家傲（斜月）</p>
<ul>
    已送清歌归去后。东南楼上人声悄。冷落尤临弦上调。欢意少。空将万感收残照。
<p>
    窗外剑光初出鞘。斜窥梦断人年少。未到盖棺心未了。尘虑扰。双眸竟入扶桑晓。
<p>
</ul>
<p align="center">永遇乐（玩雪）</p>
<ul>
    朝霭藏晖，客袍惊暖，天巧无竟。杳杳谁知，包含造化，忽作人间瑞。儿童欢笑，忙来花下，便饮九春和气。急拿舟，高人乘兴，江天助我幽思。
<p>
    缤纷似翦，峥嵘如画，莫道冬容憔悴。恍象含空，尘无一点，疑在天宫里。酒楼酣宴，茶轩清玩，旦待桂花来至。有馀光，明年待看，明红暗翠。
<p>
</ul>
<p align="center">永遇乐（冬日席上）</p>
<ul>
    天接重云，月临残腊，时有幽意。化作瑶池，纷纷戏蝶，一色非人世。无情征雁，乘风南向，怅望有情难寄。暖惊梅，先传芳信，夜来万宝春到。
<p>
    中齐胜境，东藩和气，自有名园佳丽。一梦休嗟，三千好客，何处寻珠履。小堂人静，尊前清昼，好惜岁华如逝。管弦中，金杯更劝，朱颜皓齿。
<p>
</ul>
<p align="center">蓦山溪（腊日游尧山）</p>
<ul>
    春前信息，到处欢声满。旌旆出西郊，拥笙歌、婵娟两畔。东巡事往，空有雪中山，仙驭悄，古风间，谩动吟人叹。天边身世，况值重华旦。击坏访遗民，想如云、望中不断。功名休论，齐楚共唐虞，开口笑，插花归，更候清秋晚。
<p>
</ul>
<p align="center">喜朝天（腊中雪后东湖闲宴）</p>
<ul>
    雪云浓。送愁思，衾寒更怯霜风。惹起离恨，为光阴恼，人意无穷。谁省年华屡换，渐作个、浮生玉髯翁。休易感，新醅泛蚁，且共时同。
<p>
    相逢。笑语相契，况驾言游处，山里齐宫。寂寞时候，自有皓景，粉泽冬容。先顾丽人期约，痛赏倏、花开洛城红。三十日，回头过尽，喜对春工。
<p>
</ul>
<p align="center">锦堂春（玩雪）</p>
<ul>
    天女多情，梨花碎翦，人间赠与多才。渐瑶池潋滟，粉翘徘徊。面旋不禁风力，背人飞去还来。最清虚好处，遥度幽香，不掩寒梅。
<p>
    岁华多幸呈瑞，泛寒光，一样仙子楼台。虽喜朱颜可照，时更相催。细认沙汀鹭下，静看烟渚潮回。遣青蛾趁拍，斗献轻盈，且更传杯。
<p>
</ul>
<p align="center">霜叶飞（冬日闲宴）</p>
<ul>
    谁艰留得年华住。韶华今在何处。万林飞尽，但惊天篆，半空无数。望消息、霜催雁过，佳人愁起云垂暮。就绣幕、红炉去。金鸭时飘异香，柳腰人舞。休道行且分飞，共乐还一岁，见景长是欢聚。大来芳意，既与名园，是花为主。翠娥说、尊前笑语。来年管取人如故。向寂寞，中先喜，俄顷飞琼，化成寰宇。
<p>
</ul>
<p align="center">水龙吟（方外述怀）</p>
<ul>
    五城中锁奇书，世间睡里无人唤。家家自有，月中丹桂，朱衣仙子。能驻光阴，解留颜鬓，引君霄汉。便西归、休梦华胥国□，约无限、烟霞伴。谁是采真高士，幻中寻取元非幻。时人不为，玉峰三秀，尘缘难断。莫说英雄，万端愁绪，夕阳孤馆。到流年过尽，韶华去了，起浮生叹。
<p>
</ul>
<p align="center">蝶恋花（牡丹）</p>
<ul>
    每到花开春已暮。况是人生，难得长欢聚。一日一游能几度。看看背我堂堂去。蝶乱蜂忙红粉妒。醉眼吟情，且与花为主。雪怨云愁无问处。芳心待向谁分付。
<p>
</ul>
<p align="center">蝶恋花</p>
<ul>
    兴到浓时春不住。昨夜雕栏，放了花无数。谈笑急邀吟醉侣。青娥也合随轩去。媚恐情生娇恐妒。今日开尊，多幸无风雨。休唱宴琼林一句。来年花共人何处。
<p>
</ul>
<p align="center">蝶恋花（东湖）</p>
<ul>
    南北两山骄欲斗。中有涟漪，莫道壶山小。落落情怀临漂渺。驾言来处铃斋悄。行到桃溪花解笑。人面相逢，竞好窥寒照。醉步欹斜西日少。欢声犹唱多情调。
<p>
</ul>
<p align="center">蝶恋花</p>
<ul>
    高下亭台山水境。两畔清辉，中有垂杨径。鹭点前汀供雪景。花乘流水传春信。
<p>
    不醉无归先说定。醉待言归，又被风吹醒。月下壶天游未尽。广寒宫是波中影。
<p>
</ul>
<p align="center">蝶恋花</p>
<ul>
    杳杳晴虚寒漫漫。放下尘劳，相共游银汉。便入醉乡休浩叹。神仙只在云门馆。饮兴偏宜流水畔。时有红蕖，落在黄金盏。鹭未忘机移别岸。画船更上前汀看。
<p>
</ul>
<p align="center">蝶恋花</p>
<ul>
    水鉴中看尤未老。乘兴拿舟，更向湘江过。俯仰太虚都一个。九春风思谁吟到。
<p>
    闲上钓台云外坐。待得金鳞，始放芳尊倒。醉后言归犹更早。素纤有数君须道。
<p>
</ul>
<p align="center">喜迁莺（表海亭冬日闲宴）</p>
<ul>
    雕栏闲倚，瑞雪霁、浣出人间金碧。下想名园，芳心多少，欲占九州颜色。洞开路入丹汉，自是神仙真宅。寒吟外，看歌云舞雪，光阴难得。
<p>
    谁共怀古意，东海一老，居易头垂白。自此英雄，功名相继，空有寂寥遗迹。圣贤电拂休笑，离合许多宾客。使君乐与人同，且对云门斜日。
<p>
</ul>
<p align="center">宴琼林（木香）</p>
<ul>
    红紫趁春阑，独万簇琼英，尤未开罢。问谁共、绿幄宴群真，皓雪肌肤相亚。华堂路，小桥边，向晴阴一架。为香清、把作寒梅看，喜风来偏惹。
<p>
    莫笑因缘，见景跨春空，荣称亭榭。助巧笑、晓妆如画，有花钿堪借。新醅泛、寒冰几点，拚今日、醉尤飞小４渎捺中，卧蟾光碎，何须待还舍。
<p>
</ul>
<p align="center">宴春台（初夏宴芙蓉堂）</p>
<ul>
    夏景舒长，麦天清润，高低万木成阴。晓意寒轻，一声未放蝉吟。但闻莺友同音。燕华堂、绿水中心。芙蓉都没，红妆信息，终待重寻。清冷相照，邂逅俱欢，翠娥拥我，芳酝强斟。笙歌引步，登临更向瑶岑。卧影沈沈。自风来、与客披襟。纵更深。归来洞府，红烛如林。
<p>
</ul>
<p align="center">雨霖铃（送客还浙东）</p>
<ul>
    天南游客。甚而今、却送君南国。薰风万里无限，吟蝉暗续，离情如织。秣马脂车，去即去、多少人惜。为惠爱、烟惨云山，送两城愁作行色。
<p>
    飞帆过、浙西封城。到秋深、且舣荷花泽。就船买得鲈鳜，新谷破、雪堆香粒。此兴谁同，须记东秦，有客相忆。愿听了、一阕歌声，醉倒拚今日。
<p>
</ul>
<p align="center">桂枝香（重阳）</p>
<ul>
    w醅初熟。竞看九日、西风弄寒菊。姝子新妆，向晓淡黄千簇。清香闹处君须住，掺盈头、醉乡相逐。马台欢笑，龙山纵逸，佳话重绪。共尽日、登临未足。更休问明年，浮世荣辱。难得良辰，鬓发见秋尤绿。且邀月照金尊上，近人寒、如对飞瀑。宴归还趁人来，茱萸佩垂红玉。
<p>
</ul>
<p align="center">喜迁莺（端午泛湖）</p>
<ul>
    梅霖初歇。乍绛蕊海榴，争开时节。角黍包金，香蒲切玉，是处玳筵罗列。斗巧尽输年少，玉腕彩丝双结。舣彩舫，看龙舟两两，波心齐发。
<p>
    奇绝。难画处，激起浪花，飞作湖间雪。画鼓喧雷，红旗闪电，夺罢锦标方彻。望中水天日暮，犹见朱帘高揭。归棹晚，载荷花十里，一钩新月。
<p>
</ul>
<p align="center">洞仙歌（暑中）</p>
<ul>
    乱蝉何事，冒暑吟如诉。断续声中为谁苦。阵云行碧落，舒卷光阴，秋意爽，俄作晴空骤雨。明珠无限数。都在荷花，疑是星河对庭户。莫负昼如年，况有清尊，披襟坐、水风来处。信美景良辰、自古难并，既不遇多才，岂能欢聚。
<p>
</ul>
<p align="center">洞仙歌</p>
<ul>
    杳无风色，肠断莲花信。水鉴云垂数峰影。向劳生辛苦，寒暑煎人，争不老，空想秋堂夜静。玉姬挥皓月，时送微凉，莫吝金卮为伊尽。柳下夕阳收，傍水重游，花茵上、雪回襟冷。问避暑天机、自有奇人，但且对湖光，世间谁醒。
<p>
</ul>
<p align="center">洞仙歌（七夕）</p>
<ul>
    世间言笑，天上谁欢聚。河汉涵秋静无暑。望丹霄杳杳，云幄俄开，缘会远，空引时情万缕。彩楼人送目，今夕无变，巧在灵丝暗相许。爽气御西风，众乐难寻，乘槎看、鹊桥初度。过几刻良时、早已分飞，向月下何辞，十分芳醑。
<p>
</ul>
<p align="center">八声甘州（初秋）</p>
<ul>
    化工多事了，却收天巧，都与西风。数峰云如扫，闲垂六幕，初见秋容。昨夜烦襟顿释，一雨洗遥空。偏有银蟾好，千里人同。
<p>
    引起游人多感，为静中景色，悲思无穷。傍雕栏怀古，谁问紫元翁。也难逢、金华时候，又岂知、幽会水精宫。尘缘满，指烟霞去，多在江东。
<p>
</ul>
<p align="center">满庭芳（咏浮桥）</p>
<ul>
    琼馆烟轻，银河风细，玉桥云锁方开。晓千虹丈，宛转下天来。人在水精宫里，行乐处、锦绣成堆。仍相问，人间天上，何处有蓬莱。
<p>
    徘徊。追往事，征南巧架，传野怀才。谩石驱东海，沙合龙台。好是乐成初宴，红牙碎、声隐晴雷。江天晚，游人未散，莫放隼回。
<p>
</ul>
<p align="center">宴琼林（上元）</p>
<ul>
    霜月和银灯，乍送目楼台，星汉高下。爱东风、已暖绮罗香，竞走去来车马。红莲万斛，开尽处、长安一夜。少年郎、两两桃花面，有馀光相借。因甚灵山在此，是何人、能运神化。对景便作神仙会，恐云轩且驾。思曾待、龙楼俯览，笑声远、洞天飞小Ｏ蚨来、尤幸时如故，群芳未开谢。
<p>
</ul>
<p align="center">宴琼林（东湖春日）</p>
<ul>
    遽暖间俄寒，妙用向园林，难问春意。万般声与色，自闻雷、便作浮华人世。红娇翠软，谁顿悟、天机此理。似韶容、可驻无人会，且忘言闲醉。
<p>
    当度仙家长日，向人间、闲看佳丽。念远处有东风在，梦悠悠往事。桃溪近、幽香远远，谩凝望、落花流水。桂华中、珠佩随轩去，还从卖花市。
<p>
</ul>
<p align="center">宴琼林（牡丹）</p>
<ul>
    已觉遍韶容，最后有花王，芳信来报。魏妃天与色，拥姚黄、去赏十洲仙岛。东君到此，缘费尽、天机亦老。为娇多，只恐能言笑。惹风流烦忙。莫道两都迥出，倩多才、吟看谁好。为我惨有如花面，说良辰欲过。须勤向、雕栏秉烛，更休管、夕阳芳草。算来年、花共人何处，金尊为花倒。
<p>
</ul>
<p align="center">满江红（东湖观莲）</p>
<ul>
    绿盖纷纷，多少个、云霄仙子。应是有，瑶池盛会，靓妆临水。无奈轻盈风信急，瑞香乱翟红相倚。谁共吟、此景竹林人，桃溪士。时雨过，明珠细。朝雾染，香腮腻。轻舟破幽径，烦襟都洗。每一朵须寻华池景，寿觞边偶得龟千岁。乘兴泻、云液落新荷，休辞醉。
<p>
</ul>
<p align="center">减字木兰花（竞渡）</p>
<ul>
    红旗高举。飞出深深杨柳渚。鼓击春雷。直破烟波远远回。欢声震地。惊退万人争战气。金碧楼西。衔得锦标第一归。
<p>
</ul>
<p align="center">瑶池月（云山行）</p>
<ul>
    紫元翁一日公馀，危坐寂寥。幽怀逸思，偶往云山烟波之间，想见其为乐也，因作云山、烟波二行，歌之以瑶池月。精严禅老请刻之石，乃书以遗之。
<p>
    微尘濯尽，栖真处、群山排在云汉。青盘翠跃，掩映平林寒涧。流水急、数片桃花逝，自有留春仙馆。秦渔问，前朝换。卢郎待，今生满。谁伴。元翁笑语，相从未晚。更安得、世味堪玩。道未立、身尤是幻。浮生一梭过，梦回人散。卧松庵、当会灵源，现万象、无中须看。乾坤鼎，阴阳炭。琼枝秀，金圆烂。何患。朝元事往，孤云难管。
<p>
</ul>
<p align="center">瑶池月（烟波行）</p>
<ul>
    扁舟寓兴，江湖上、无人知道名姓。忘机对景，咫尺群鸥相认。烟雨急、一片篷声碎，醉眼看山还醒。晴云断，狂风信。寒蟾倒，远山影。谁听。横琴数曲，瑶池夜冷。这些子、名利休问。况是物、都归幻境。须臾百年梦，去来无定。向婵娟、留住青春，笑世上、风流多病。蒹葭渚，芙蓉径。放侯印，趁渔艇。争甚。须知九鼎，金砂如圣。
<p>
</ul>
<p align="center">蝶恋花（月词）</p>
<ul>
    伏以合欢开宴，奉乐国之宾朋；对景摅怀，待良时之风月。此者偶屈三益，幸逢四并。六幕星稀，万棂风细。天发金精之含蓄，地扬银色之光华。远近万情，若知而莫诘；满虚一色，可揽以□将。是故无累而玩之者，喜乐之心生；不足而对之者，悲伤之态作。感群动以无意，涵长空而不流。对坐北堂，方入陆生之牖；共离南馆，便登韩子之台。顾歌三五之清辉，誓倒十千之芳酝。
<p>
    忽破黄昏还太素。寒浸楼台，缥缈非烟雾。江上分明星汉路。金银闪闪神仙府。
<p>
    影卧清光随我舞。邂逅三人，只愿长相聚。今月亭亭曾照古。古人问月今何处。
<p>
</ul>
<p align="center">蝶恋花</p>
<ul>
    满到十分人望尽。仙桂无根，到处留光景。听我尊前欢未竟。金卮已弄寒蟾影。
<p>
    银色界中风色定。散了浮云，宝匣初开镜。归去不须红烛影。天边自与人相趁。
<p>
</ul>
<p align="center">蝶恋花</p>
<ul>
    古往今来忙里过。今古清光，静照人行道。难似素娥长见好。见频只是催人老。
<p>
    欲驻征轮无计那。世上多情，却被无情恼。夜夜鸟飞谁识破。满头空恨霜华早。
<p>
</ul>
<p align="center">蝶恋花</p>
<ul>
    俄落盏中如有恋。盏未干时，还见霜娥现。说向翠鬟斟莫浅。殷勤此意应相劝。光景尤宜年少面。千里同看，不与人同怨。席上笑歌身更健。良时只愿长相见。
<p>
</ul>
<p align="center">蝶恋花</p>
<ul>
    千二百回圆未半。人世悲欢，此景长相伴。行到身边琼步款。金船载酒银河畔。谁为别来音信断。那更蟾光，一点窥孤馆。静送忘言愁一段。会须莫放笙歌散。
<p>
</ul>
<p align="center">蝶恋花</p>
<ul>
    人逐金乌忙到夜。不见金乌，方见人闲暇。天汉似来尊畔泻。须知闲暇欢无价。
<p>
    银色满身谁可画。两腋风生，爽气VV马。待入蟾宫偷造化。娥已许仙方借。
<p>
</ul>
<p align="center">蝶恋花（劝酒致语）</p>
<ul>
    适来已陈十二短章，辄歌三五盛景。累累清韵，尚渐梁上之飞尘；抑抑佳宾，须作乡中之醉客。同乐当勤于今夕，相从或系于他年。更赋幽情，再声佳咏。
<p>
    万籁无声天地静。清抱朱弦，不愧丹霄镜。照到林梢风有信。抬头疑是梅花领。
<p>
    万感只应闲对景。独倚危栏，扰扰人初定。吟不尽中愁不尽。溪山千古沈沈影。
<p>
</ul>
<p align="center">蝶恋花</p>
<ul>
    谁悟月中真火冷。能引尘缘，遂出轮回境。争奈多情都未醒。九回肠断花间影。
<p>
    万古兴亡闲事定。物是人非，杳杳无音信。问月可知谁可问。不如且醉尊前景。
<p>
</ul>
<p align="center">蝶恋花</p>
<ul>
    忽送林光禽有语。飞入遥空，失素归洲鹭。照处无私清望富。馀辉不惜人人与。
<p>
    玉绳欲到中天路。且待飞觞，缓缓移琼步。花下影圆良夜午。东南楼上还相顾。
<p>
</ul>
<p align="center">蝶恋花</p>
<ul>
    一望瑶华初委地。更约幽人，共赏岩边翠。试把方诸聊与试。无情争得无中泪。
<p>
    飞瀑恐从星汉至。渐向宾筵，但觉寒如水。自爱一轮方得意。轻随箕毕还成累。
<p>
</ul>
<p align="center">青门引（社日游云门）</p>
<ul>
    鸿落寒滨，燕辞幽馆，西成万室，颦眉人少。自古云阶，洞门何处，南望数峰秋晓。千骑旌麾远，去寻直、忙中心了。佩声盘入，烟霞绝顶，谁闻欢笑。
<p>
    当候青童相报。因待访仙人，长生微妙。置俎争来，四乡宴社，且看翠围红绕。似可扪青汉，到北扉、两城斜照。醉翁回首，丹台梦觉，钧天声杳。
<p>
</ul>
<p align="center">满路花（和秋风吹渭水）</p>
<ul>
    乾坤生古意，草木起秋声。移人名利境，梦中惊。便寻灵宝，凤髓与龟精。密报黄芽就，紫府门开，道情有个莺莺。问归含楚山青。卧影水天明。松庵谁笑话，见还婴。鹤归日落，聚散两忘情。好笑人痴处，白头青冢，世间犹说醒醒。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
