<html>
<head>
<title>古诗库：全宋词：赵汝</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">赵汝<p align="center">清平乐</p>
<ul>
    锦屏香褪。寒隐轻衫嫩。燕子护泥飞不稳。庭掩百花难认。
<p>
    双双绣带微风。海棠此夜帘栊。愁损一番寒食，小窗淡月残红。
<p>
</ul>
<p align="center">恋绣衾</p>
<ul>
    柳丝空有千万条。系不住、溪桡。想今宵、也对新月，过轻寒、何处小桥。
<p>
    玉箫榭春多少，溜啼红、脸霞未消。怪别来、胭脂慵傅，被东风、偷在杏梢。
<p>
</ul>
<p align="center">浣溪沙</p>
<ul>
    笑摘青梅傍疏。数枝花影漾前除。太湖石畔看金鱼。
<p>
    笋指晓寒慵出袖，翠鬟春懒不成梳。为君缝狭绣罗襦。
<p>
</ul>
<p align="center">梅花引</p>
<ul>
    对花时节不曾。见花残。任花残。小约帘栊，一面受春寒。题破玉笺双喜鹊，香烬冷，绕银屏，浑是山。
<p>
    待眠。未眠。事万千。也问天。也恨天。髻儿半偏。绣裙儿、宽了还宽。自取红毡，重坐暖金船。惟有月知君去处，今夜月，照秦楼，第几间。
<p>
</ul>
<p align="center">摘红英</p>
<ul>
    东风冽。红梅拆。画帘几片飞来雪。银屏悄。罗裙小。一点相思，满塘春草。
<p>
    空愁切。何年彻。不归也合分明说。长安道。箫声闹。去时骢马，谁家系了。
<p>
</ul>
<p align="center">梦江南</p>
<ul>
    帘不卷，细雨熟樱桃。数点霁霞山又晚，一痕凉月酒初消。风紧絮花高。闲处少，磨尽少年豪。昨梦醉来骑白鹿，满湖春水段家桥。濯发听吹箫。
<p>
</ul>
<p align="center">谒金门</p>
<ul>
    羞说起。嚼破白桃花蕊。人在夕阳深巷里。燕见来也未。
<p>
    一样半红紫。双凤同心结子。分在郎边郎不记。为郎今拆碎。
<p>
</ul>
<p align="center">如梦令</p>
<ul>
    小砑红绫笺纸。一字一行春泪。封了更亲题，题了又还坼起。归未。归未。好个瘦人天气。
<p>
</ul>
<p align="center">汉宫春</p>
<ul>
    著破荷衣，笑西风吹我，又落西湖。湖间旧时饮者，今与谁俱。山山映带，似携来、画卷重舒。三十里、芙蓉步障，依然红翠相扶。
<p>
    一目清无留处，任屋浮天上，身集空虚。残烧夕阳过雁，点点疏疏。故人老大，好襟怀、消减全无。慢赢得、秋声两耳，冷泉亭下骑驴。
<p>
</ul>
<p align="center">玲珑四犯（重过南楼月白石体赋）</p>
<ul>
    碧黯塞榆，黄销堤柳，危栏谁料重抚。才情犹未减，指点惊如许。当时共伊东顾。为辞家、怕吟鹦鹉。衮衮波光，悠悠云气，陶写几今古。
<p>
    生尘每怜微步。渺江空岁晚，知在何处。土花封玉树。恨极山阳赋。吹芗扇底余欢断，怎忘得、阴移庭午。离别苦。那堪听、敲窗冻雨。
<p>
</ul>
<p align="center">鸣梭（自度）</p>
<ul>
    织绡机上度鸣梭。年光容易过。萦萦情绪，似水烟山雾两相和。谩道当时何事，流盼动层波。巫影嵯峨。翠屏牵薜萝。
<p>
    不须微醉自颜酡。如今难恁么。烛花销艳，但替人、垂泪满铜荷。赋罢西城残梦，犹问夜如何。星耿斜河。候虫声更多。
<p>
</ul>
<p align="center">江城子</p>
<ul>
    嫩黄初染绿初描。倚春娇。索春饶。燕外莺边，想见万丝摇。便作无情终软美，天赋与，眼眉腰。
<p>
    短长亭外短长桥。驻金镳。系兰桡。可爱风流，年纪可怜宵。办得重来攀折後，烟雨暗，不辞遥。
<p>
</ul>
<p align="center">渔家傲</p>
<ul>
    深意缠绵歌宛转。横波停眼灯前见。最忆来时门半掩。春不暖。梨花落尽成秋苑。叠鼓收声帆影乱。燕飞又趁东风软。目力漫长心力短。消息断。青山一点和烟远。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
