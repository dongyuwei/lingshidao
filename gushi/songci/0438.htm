<html>
<head>
<title>古诗库：全宋词：寇准</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">寇准<p align="center">甘草子</p>
<ul>
    春早。柳丝无力，低拂青门道。暖日笼啼鸟。初坼桃花小。遥望碧天净如扫。曳一缕、轻烟缥缈。堪惜流年谢芳草。任玉壶倾倒。
<p>
</ul>
<p align="center">踏莎行</p>
<ul>
    春色将阑，莺声渐老。红英落尽青梅小。画堂人静雨鳎屏山半卷馀香袅。密约沈沈，离情杳杳。菱花尘满慵将照。倚楼无语欲销魂，长空黯淡连芳草。
<p>
</ul>
<p align="center">阳关引</p>
<ul>
    塞草烟光阔，渭水波声咽。春朝雨霁轻尘歇。征鞍发。指青青杨柳，又是轻攀折。动黯然，知有后会甚时节。更尽一杯酒，歌一阕。叹人生，最难欢聚易离别。且莫辞沉醉，听取阳关彻。念故人，千里自此共明月。
<p>
</ul>
<p align="center">点绛唇</p>
<ul>
    水陌轻寒，社公雨足东风慢。定巢新燕。湿雨穿花转。象尺熏炉，拂晓停针线。愁蛾浅。飞红零乱。侧卧珠帘卷。
<p>
</ul><p align="center">蝶恋花</p>
<ul>
    四十年来身富贵。游处烟霞，步履如平地。紫府丹台仙籍里，皆知独擅无双美。
<p>
    将相兼荣谁敢比。彩凤徊翔，重浴荀池水。位极人臣功济世，芬芳天下歌桃李。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
