<html>
<head>
<title>古诗库：全宋词：杨端臣</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">杨端臣<p align="center">渔家傲</p>
<ul>
    有个人人情不久。而今已落他人手。见说近来伊也瘦。好教受。看谁似我能拦就。
<p>
    莲脸能匀眉黛皱。相思泪滴残妆透。总是自家为事谬。从今后。这回断了心先有。
<p>
</ul>
<p align="center">渔家傲</p>
<ul>
    楼鼓数声人迹散。马蹄不响街尘软。门户深深扃小院。帘不卷。背灯尽烛红条短。
<p>
    归路恍如春梦断。千愁万恨知何限。昨夜月华明似练。花影畔。算来惟有嫦娥见。
<p>
</ul>
<p align="center">阮郎归</p>
<ul>
    □□今日那人家。琐窗红影斜。髻云散乱不胜花。偷匀残脸霞。
<p>
    梁燕老，石榴花。佳期今已差。凭阑思想入天涯。暮云重叠遮。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
