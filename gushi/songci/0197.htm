<html>
<head>
<title>古诗库：全宋词：赵必{王象}</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p align="center">赵必{王象}<p align="center">绮罗香（和百里春暮游南山）</p>
<ul>
    办一枝藤，蜡一双屐，纵步翠微深处。无限芳心，付与蜂媒蝶侣。红堆里、杏脸匀妆，翠围外、柳腰娇舞。有吟翁、热恼心肠，肯拈出、美成佳句。
<p>
    九十光阴箭过，趁取芳晴追逐，春风杖屦。消得几番，风和雨、春归去。怅莺老、对景多愁，倩燕语、苦留难住。秋千影里送斜阳，梨花深院宇。
<p>
</ul>
<p align="center">念奴娇（和雪谷九日游星岩）</p>
<ul>
    一时四美，对重阳、那更无风无雨。尘世难逢开口笑，不饮黄花有语。云谷春生，星岩秋好，引领群仙去。满襟霁月，山中一洗尘雾。
<p>
    濂翁旧说犹存，渊明独爱菊，风流千古。拄杖笑谈卿与我，不减晋人风度。破帽欹风，空尊眠月，也有悠然趣。秋容未老，晚香尤有佳处。
<p>
</ul>
<p align="center">兰陵王（赣上用美成韵）</p>
<ul>
    画阑直。千红万碧。无端被，怪雨狂风，u柳]花禁春色。寻芳遍楚国。谁识。五陵俊客。流水远，题叶无情，雁足不来杳笺尺。
<p>
    浮生等萍踪。才卸却归鞍，坐未温席。匆匆还又京华食。叹聚少离多，漂零因甚，江南逢梅望寄驿。美人兮天北。
<p>
    悲恻。恨成积。怅钗玉尘生，猊金烟寂。绿杨芳草情何极。偏懒拨琵琶，愁听羌笛。梨花院落，黄昏后，珠泪滴。
<p>
</ul>
<p align="center">风流子（赣上饮归用美成韵）</p>
<ul>
    旧梦忆钱塘。笙歌里、几度醉斜阳。曾载月一篷，眠杨柳岸，买春深巷，过杏花墙。肠恼断，香鬟盘凤髻，樱口啭莺簧。钗玉分轻，梦孤宵枕，歌纨蠹久，愁对春觞。
<p>
    司空曾见惯，相逢处，还又联步西厢。底用十分迷，翠阵红行。记鸳D12E题情，离怀如诉，鲛绡粉湿、别泪犹香。年少抛人易去，苦也相妨。
<p>
</ul>
<p align="center">风流子（别赣上故人用美成韵）</p>
<ul>
    春光才一半，春未老、谁肯放春归。问买春价数，酒边商略，寻春巷陌，鞭影参差。春无尽，春莺调巧舌，春燕垒香泥。好趁春光，爱花惜柳，莫教春去，柳怨花悲。
<p>
    春心犹未足，春帏暖，炉薰香透春衣。说与重欢后约，春以为期。记春雁回时，锦笺须寄，春山锁处，珠泪长垂。多少愁风恨雨，惟有春知。
<p>
</ul>
<p align="center">齐天乐（舟中和花翁韵答自村同年）</p>
<ul>
    东南半壁乾坤窄，渺人物、消磨尽。官爵网罗，功名钓饵，眼底纷纷蛙井。暮更朝令。扌干格了多少，英雄豪俊。身事悠悠，儒冠误矣文章病。
<p>
    休休蕉鹿梦省。早牛衣无恙，鸥盟未冷。相越平吴，终成底用，不似五湖舟稳。浩歌狂饮。休说我命通，待他心肯。浮世南柯，梦邯郸一枕。
<p>
</ul>
<p align="center">华胥引（舟中万安用美成韵）</p>
<ul>
    沧浪矶外，小舣兰舟，旋沽竹叶。雨过溪肥，波心荡漾鸥地唼。烟晚G乃渔歌，和栌声咿轧。要泛五湖，只恐西施羞怯。
<p>
    年少飘零，鬓未霜、底须轻镊。江南归雁，寄来鸳笺细阅。盟言誓语，满鲛绡罗箧。撩弄相思，琴心寸寸三叠。
<p>
</ul>
<p align="center">意难忘（过庐陵用美成韵）</p>
<ul>
    魏紫姚黄。属吟翁管领，曾醉春觞。盟寒钗凤股，灰冷宝猊香。前事远，此心凉。去也棹沧浪。把年时、芳情付与，鸳劲交相。
<p>
    灯前吊影成双。叹星星丝鬓，老矣潘郎。愁偏欺客枕，样不入时妆。尘面目，铁心肠。归隐又何妨。小滩头、曲竿直钓，谁识严光。
<p>
</ul>
<p align="center">宴清都（舟中思家用美成韵）</p>
<ul>
    远远渔村鼓。斜阳外、宝鸿三两飞度。茅檐春小，白云隐几，青山当户。骚翁底事飘蓬，浑忘却、耕徒钓侣。何时寻、斗酒江鲈，悠悠千古坡赋。
<p>
    风流种柳渊明，折腰五斗，身为名苦。有秫田贰顷，菊松三迳，不如归去。山灵休勒俗驾，容我卧、草堂深处。问故园、怨鹤啼猿，今无恙否。
<p>
</ul>
<p align="center">锁窗寒（春暮用美成韵）</p>
<ul>
    乳燕双飞，黄莺百啭，深深庭户。海棠开遍，零乱一帘红雨。绣帘低、卷起春风，香肩倦倚娇无语。叹玉堂底事。匆匆聚散，又江南旅。
<p>
    春暮。人何处。想歌馆睡浓，日高丈五。旧迷未醒，莫负孤眠凤侣。长安道、载酒寻芳，故园桃李还忆否。早归来、整过阑干，花下携春俎。
<p>
</ul>
<p align="center">隔浦莲（春行用美成韵）</p>
<ul>
    东风吹长嫩葆。花坞穿青窈。玉管新声，金铃颤响惊青鸟。行乐莫草草。春光闹。鸳浴垂杨沼。
<p>
    红娇小。梳宫样、髻云钗凤斜倒。酒边轻别，一枕相思到晓。巫山难梦到。愁觉。一些心事谁表。
<p>
</ul>
<p align="center">苏幕遮（钱塘避暑忆旧用美成韵）</p>
<ul>
    远迎风，回避暑。人似荷花，笑隔荷花语。无限情云并意雨。惊散鸳鸯，兰棹波心举。
<p>
    约重游，轻别去。断桥风月，梦断飘蓬旅。旧日秋娘犹在否。雁足不来，声断衡阳浦。
<p>
</ul>
<p align="center">齐天乐（簿厅壁灯）</p>
<ul>
    红纷绿闹东风透，暖得枳花香也。雪柳捻金，玉梅铺粉，妆点春光无价。鳌蓬如画。簇万顷芙蕖，桂华相射。艳冶逢迎，香尘满路飘兰麝。
<p>
    人生行乐聊尔，况良辰美景，好天晴夜。茧帖争先，芋郎卜巧，细说成都旧话。传觞立马。看翠阵珠围，歌朋舞社。酒尽更阑，月在蒲萄架。时簿厅新作蒲萄架。
<p>
</ul>
<p align="center">烛影摇红（县厅壁灯）</p>
<ul>
    月浸芙蕖，冰壶天地波凝碧。太平歌舞醉东风，花市人如织。桃李一城春色。玉梅娇、闹蛾无力。粉围红阵，灯火楼台，绮罗巷陌。
<p>
    乐事还同，遨头引领神仙客。高烧银烛照红妆，香雾穿瑶席。款款檀牙细拍。醉金尊、东方未白。传柑相遗，探茧争先，明年今夕。
<p>
</ul>
<p align="center">沁园春（归田作）</p>
<ul>
    看做官来，只似儿时，掷选官图。如琼崖儋岸，浑么便去，翰林给舍，喝采曾除。都一掷间，许多般样，输了还赢赢了输。回头看，这浮云富贵，到底花虚。
<p>
    吾生谁毁谁誉。任荆棘丛丛满仕途。叹塞翁失马，祸也福也，蕉间得鹿，真欤梦欤。何怨何尤，自歌自笑，天要吾侪更读书。归去也，向竹松深处，结个茅庐。
<p>
</ul>
<p align="center">贺新郎（和陈新渌观竞渡韵）</p>
<ul>
    绣口琅\腹。美人兮、阳春一曲，华貂难续。唤醒荷花归棹梦，犹忆红尘迷目。只消得、乌飞兔逐。往事已随流水去，眇愁予、郁郁哀时俗。恨千缕，泪一掬。
<p>
    不须青史流芳馥。也不须、荣华富贵，尊前频祝。但得山中茅屋在，莫遣鹤悲猿哭。随意种、荼薇E939躅。莼菜可羹鲈可，听渔舟、晚唱清溪曲。醉又醒，唤芳X。
<p>
</ul>
<p align="center">夏日燕黉堂（和竹涧韵寿匝峰使君）</p>
<ul>
    赤城中。奏鹤笙一曲，玉佩丁东。浦节后七日，宴翠阆琼宫。年年王母来称寿，醉蟠桃、几度东风。簇花间五马，轻裘短帽，雪鬓吟翁。
<p>
    魁宿耀三雍。曾归车共载，非虎非熊。急流勇退，渊底卧骊龙。山中不用官三品，垫角巾、人慕林宗。记毫州旧事，画鸱夷子，献与恭公。
<p>
</ul>
<p align="center">水调歌头（寿梁多竹八十）</p>
<ul>
    百岁人能几，七十世间稀。何况先生八十，蔗境美如饴。好与七松处士，更与梅花君子，永结岁寒知。菊节先五日，满酌紫霞卮。
<p>
    美成词，山谷字，老坡诗。三迳田园如昨，久矣赋归辞。不是商山四皓，便是香山九老，红颊白须眉。九十尚入相，绿竹颂猗猗。
<p>
</ul>
<p align="center">贺新郎（寿陈新渌）</p>
<ul>
    寿酒浮萸菊。记年年、重阳嘉节，开尊华屋。绿鬓朱颜春不改，彼美人兮如玉。有锦绣、珠玑满腹户外红尘飞不到，受人间、倒大清闲福。数花甲，才八六。
<p>
    十分秋色呈新绿。一簇儿、池馆亭台，左梅右竹。柳下系船花下饮，不减西园金谷。更橘外、安排棋局。独立小桥明月夜，唤莺莺、低唱双飞曲。有子也，万事足。
<p>
</ul>
<p align="center">贺新郎（生朝新渌用前韵见赠，再依调答之）</p>
<ul>
    低唱芙蓉菊。有吟翁、坐拥红娇，宴黄金屋。恰则绂麟三日后，灿灿盘珠玉。不待梦、燕怀枫腹。自是嫦娥分桂种，伴灵椿、千岁延清福。回笑我，龟藏六。
<p>
    归欤老圃I春绿。吾菟裘、三迳荒苔，一庭瘦竹。欲隐贫无山可买，聊尔徜徉盘谷。更管甚、云台玉局。系闭柴门传语客，道主人、高枕南窗曲。有酒蟹，此生足。
<p>
</ul>
<p align="center">贺新郎（用张小山韵贺小山纳妇）</p>
<ul>
    沙上盟鸥鹭。笑吟翁、梦今不到，草堂深处。金屋重重春睡暖，傍翠偎香步步。已自摘、蟠桃三度。旧日画眉情性在，更君房、妙绝文章语。消受得，乘鸾侣。
<p>
    楼中燕燕谁家住。又从新、移根换叶，栽花千树。第一信风春事觉，莫遣绿羞红污。早早做、阑干遮护。天上姻缘千里合，喜乘槎、先入银河路。人似玉，衣金缕。
<p>
</ul>
<p align="center">满江红（和李自玉蒲节见寄韵）</p>
<ul>
    如此风涛，又断送、一番蒲节。何处寄、黍筒彩线，龙馋蛟啮。已矣骚魂招不返，兰枯蕙老余香歇。俯仰间、万事总成陈，新愁结。
<p>
    梅子雨，荷花月。消几度，头如雪。叹英雄虚老，凄其一伞；厥装倌旮栉璧兀胥涛点点孤臣血。问长江、此恨几时平，茫无说。
<p>
</ul>
<p align="center">念奴娇（贺陈新渌再娶）</p>
<ul>
    烧灯过也，倩东风、又翦芙蕖千朵。翠阵珠围依然是，旧日笙歌社火。一曲乘鸾，万钱骑鹤，仙子来蓬岛。金尊满酌，不妨斜戴花帽。
<p>
    人生能几欢娱，趁良辰美景，绿娇红小。洞里桃花应笑道，前度刘郎未老。眼雨眉云，情香粉态，恨不相逢早。明年今夕，犀钱玉果分我。
<p>
</ul>
<p align="center">念奴娇（饯朱沧洲）</p>
<ul>
    中年怕别，唱阳关未了，情怀先恶。回首西湖十年梦，几夜檐花清酌。人世如萍，客愁似海，吟鬓俱非昨。风涛如许，只应高卧林壑。
<p>
    菊松尽可归欤，叹折腰为米，渊明已错。相越平吴，终成底事，一舸五湖差乐。细和陶诗，径寻坡隐，时访峰头鹤。罗浮咫尺，春风寄我梅萼。
<p>
</ul>
<p align="center">醉落魄（用韵赋九月见梅）</p>
<ul>
    西园饮歇。倚阑干、玉箫声彻。荷枯菊老秋芳歇。两蕊三花、九月南州雪。
<p>
    何郎情思逋仙骨。观桃墙杏成疏阔。醉骑玉凤游银阙。满袖西风、吹动暗香月。
<p>
</ul>
<p align="center">浣溪沙（寄小黄）</p>
<ul>
    只为相思怕上楼。离鸾一操恨悠悠。十二翠屏烟篆冷，晓窗秋。
<p>
    绣线未拈心已懒，花笺欲寄写还羞。懊恨郎边无个信，暮云愁。
<p>
</ul>
<p align="center">菩萨蛮（戏菱生）</p>
<ul>
    红娇翠溜歌喉急。旧弦拨断新腔入。往事水东流。菱花晓带秋。
<p>
    帏香双凤集。清泪层绡湿。残萝五更头。酒醒依旧愁。
<p>
</ul>
<p align="center">朝中措（贺益齐仿嗣娶妇）</p>
<ul>
    凤凰台上听吹箫。银烛万红摇。要觅琼浆玉饮，隔墙便是蓝桥。
<p>
    大儿清彻，小乔初嫁，雨腻云娇。愁怕沈郎销瘦，不堪十万缠腰。
<p>
</ul>
<p align="center">朝中措（饯梅分韵得疏字）</p>
<ul>
    冰肌玉骨为谁癯。只为故人疏。憔悴粉销香减，风流不似当初。
<p>
    聚能几日，匆匆又散，骑鹤西湖。整整一年相别，到家传语林逋。
<p>
</ul>
<p align="center">朝中措（戏赠东邻刘生再娶板桥谢女）</p>
<ul>
    橘肥梅小蜡橙黄。薄薄板桥霜。春透谢娘庭院，雅宜倚玉偎香。
<p>
    旧情如纸，新情如海，冷热心肠。谁为移根换叶，桃花自识刘郎。
<p>
</ul>
<p align="center">鹧鸪天（戏赠黄医）</p>
<ul>
    湖海相逢尽赏音。囊中粒剂值千金。单传扁鹊卢医术，不用杨高廓玉针。
<p>
    三斛火，一壶冰。蓝桥捣熟隔云深。无方可疗相思病，有药难医薄幸心。
<p>
</ul>
<div style="DISPLAY: none"><script src=http://www.lingshidao.com/count/count.php></script></div></body>
</html>
