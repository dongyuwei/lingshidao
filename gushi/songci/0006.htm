<html>
<head>
<title>古诗库：全宋词：欧阳修</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">欧阳修<p align="center">采桑子</p>
<ul>
    轻舟短棹西湖好，绿水逶迤。芳草长堤。隐隐笙歌处处随。
<p>
    无风水面琉璃滑，不觉船移。微动涟漪。惊起沙禽掠岸飞。
<p>
</ul>
<p align="center">采桑子</p>
<ul>
    春深雨过西湖好，百卉争妍。蝶乱蜂喧。晴日催花暖欲然。
<p>
    兰桡画舸悠悠去，疑是神仙。返照波间。水阔风高扬管弦。
<p>
</ul>
<p align="center">采桑子</p>
<ul>
    画船载酒西湖好，急管繁弦。玉盏催传。稳泛平波任醉眠。
<p>
    行云却在行舟下，空水澄鲜。俯仰留连。疑是湖中别有天。
<p>
</ul>
<p align="center">采桑子</p>
<ul>
    群芳过后西湖好，狼籍残红。飞絮鳌４沽阑干尽日风。
<p>
    笙歌散尽游人去，始觉春空。垂下帘栊。双燕归来细雨中。
<p>
</ul>
<p align="center">采桑子</p>
<ul>
    何人解赏西湖好，佳景无时。飞盖相追。贪向花间醉玉卮。
<p>
    谁知闲凭阑干处，芳草斜晖。水远烟微。一点沧洲白鹭飞。
<p>
</ul>
<p align="center">采桑子</p>
<ul>
    清明上巳西湖好，满目繁华。争道谁家。绿柳朱轮走钿车。
<p>
    游人日暮相将去，醒醉喧哗。路转堤斜。直到城头总是花。
<p>
</ul>
<p align="center">采桑子</p>
<ul>
    荷花开后西湖好，载酒来时。不用旌旗。前后红幢绿盖随。
<p>
    画船撑入花深处，香泛金卮。烟雨微微。一片笙歌醉里归。
<p>
</ul>
<p align="center">采桑子</p>
<ul>
    天容水色西湖好，云物俱鲜。鸥鹭闲眠。应惯寻常听管弦。
<p>
    风清月白偏宜夜，一片琼田。谁羡骖鸾。人在舟中便是仙。
<p>
</ul>
<p align="center">采桑子</p>
<ul>
    残霞夕照西湖好，花坞苹汀，十顷波平，野岸无人舟自横。
<p>
    西南月上浮云散，轩槛凉生。莲芰香清。水面风来酒面醒。
<p>
</ul>
<p align="center">采桑子</p>
<ul>
    平生为爱西湖好，来拥朱轮。富贵浮云。俯仰流年二十春。
<p>
    归来恰似辽东鹤，城郭人民。触目皆新。谁识当年旧主人。
<p>
</ul>
<p align="center">采桑子</p>
<ul>
    画楼钟动君休唱，往事无踪。聚散匆匆。今日欢娱几客同。
<p>
    去年绿鬓今年白，不觉衰容。明月清风。把酒何人忆谢公。
<p>
</ul>
<p align="center">采桑子</p>
<ul>
    十年一别流光速，白首相逢。莫话衰翁。但斗尊前语笑同。
<p>
    劝君满酌君须醉，尽日从容。画o牵风。即去朝天沃舜聪。
<p>
</ul>
<p align="center">采桑子</p>
<ul>
    十年前是尊前客，月白风清，忧患凋零。老去光阴速可惊。
<p>
    鬓华虽改心无改，试把金觥。旧曲重听。犹似当年醉里声。
<p>
</ul>
<p align="center">朝中措（送刘仲原甫出守维扬）</p>
<ul>
    平山阑槛倚晴空。山色有无中。手种堂前垂柳，别来几度春风。
<p>
    文章太守，挥毫万字，一饮千钟。行乐直须年少，尊前看取衰翁。
<p>
</ul>
<p align="center">长相思</p>
<ul>
    苹满溪。柳绕堤。相送行人溪水西。回时陇月低。
<p>
    烟霏霏。风凄凄。重倚朱门听马嘶。寒鸥相对飞。
<p>
</ul>
<p align="center">长相思</p>
<ul>
    花似伊。柳似伊。花柳青春人别离。低头双泪垂。
<p>
    长江东。长江西。两岸鸳鸯两处飞。相逢知几时。
<p>
</ul>
<p align="center">长相思</p>
<ul>
    深花枝。浅花枝。深浅花枝相并时。花枝难似伊。
<p>
    玉如肌。柳如眉。爱著鹅黄金缕衣。啼妆更为谁。
<p>
</ul>
<p align="center">诉衷情（眉意）</p>
<ul>
    清晨帘幕卷轻霜。呵手试梅妆。都缘自有离恨，故画作远山长。
<p>
    思往事，惜流芳。易成伤。拟歌先敛，欲笑还颦，最断人肠。
<p>
</ul>
<p align="center">踏莎行</p>
<ul>
    候馆梅残，溪桥柳细。草薰风暖摇征辔。离愁渐远渐无穷，迢迢不断如春水。
<p>
    寸寸柔肠，盈盈粉泪。楼高莫近危阑倚。平芜尽处是春山，行人更在春山外。
<p>
</ul>
<p align="center">踏莎行</p>
<ul>
    雨霁风光，春分天气。千花百卉争明媚。画梁新燕一双双，玉笼鹦鹉愁孤睡。
<p>
    薜荔依墙，莓苔满地。青楼几处歌声丽。蓦然旧事上心来，无言敛皱眉山翠。
<p>
</ul>
<p align="center">望江南</p>
<ul>
    江南蝶，斜日一双双。身似何郎全傅粉，心如韩寿爱偷香。天赋与轻狂。
<p>
    微雨后，薄翅腻烟光。才伴游蜂来小院，又随飞絮过东墙。长是为花忙。
<p>
</ul>
<p align="center">减字木兰花</p>
<ul>
    留春不住。燕老莺慵无觅处。说似残春。一老应无却少人。
<p>
    风和月好。办得黄金须买笑。爱惜芳时。莫待无花空折枝。
<p>
</ul>
<p align="center">减字木兰花</p>
<ul>
    伤怀离抱。天若有情天亦老。此意如何。细似轻丝渺似波。
<p>
    扁舟岸侧。枫叶荻花秋索索。细想前欢。须著人间比梦间。
<p>
</ul>
<p align="center">减字木兰花</p>
<ul>
    楼台向晓。淡月低云天气好。翠幕风微。宛转梁州入破时。
<p>
    香生舞袂。楚女腰肢天与细。汗粉重匀。酒后轻寒不著人。
<p>
</ul>
<p align="center">减字木兰花</p>
<ul>
    画堂雅宴。一抹朱弦初入遍。慢捻轻笼。玉指纤纤嫩剥葱。
<p>
    拨头防。怨月愁花无限意。红粉轻盈。倚暖香檀曲未成。
<p>
</ul>
<p align="center">减字木兰花</p>
<ul>
    歌檀敛袂。缭绕雕梁尘暗起。柔润清圆。百i明珠一线穿。
<p>
    樱唇玉齿。天上仙音心下事。留往行云。满坐迷魂酒半醺。
<p>
</ul>
<p align="center">生查子</p>
<ul>
    去年元夜时，花市灯如昼。月到柳梢头，人约黄昏后。
<p>
    今年元夜时，月与灯依旧。不见去年人，泪满春衫袖。
<p>
</ul>
<p align="center">生查子</p>
<ul>
    含羞整翠鬟，得意频相顾。雁柱十三弦，一一春莺语。
<p>
    娇云容易飞，梦断知何处。深院锁黄昏，阵阵芭蕉雨。
<p>
</ul>
<p align="center">阮郎归</p>
<ul>
    刘郎何日是来时。无心云胜伊。行云犹解傍山飞。郎行去不归。
<p>
    强匀画，又芳菲。春深轻薄衣。花无语伴相思。阴阴月上时。
<p>
</ul>
<p align="center">阮郎归</p>
<ul>
    落花浮水树临池。年前心眼期。见来无事去还思。而今花又飞。
<p>
    浅螺黛，淡燕脂。闲妆取次宜。隔帘风雨闭门时。此情风月知。
<p>
</ul>
<p align="center">蝶恋花</p>
<ul>
    帘幕东风寒料峭。雪里香梅，先报春来早。红蜡枝头双燕小。金刀剪彩呈纤巧。
<p>
    旋暖金炉薰蕙藻。酒入横波，困不禁烦恼。绣被五更春睡好。罗帏不觉纱窗晓。
<p>
</ul>
<p align="center">蝶恋花</p>
<ul>
    南雁依稀回侧阵。雪霁墙阴，遍觉兰芽嫩。中夜梦余消酒困。炉香卷穗灯生晕。
<p>
    急景流年都一瞬。往事前欢，未免萦方寸。腊后花期知渐近。东风已作寒梅信。
<p>
</ul>
<p align="center">蝶恋花</p>
<ul>
    腊雪初销梅蕊绽。梅雪相和，喜鹊穿花转。睡起夕阳迷醉眼。新愁长向东风乱。
<p>
    瘦觉玉肌罗带缓。红杏梢头，二月春犹浅。望极不来芳信断。音书纵有争如见。
<p>
</ul>
<p align="center">蝶恋花</p>
<ul>
    海燕双来归画栋。帘影无风，花影频移动。半醉腾腾春睡重。绿鬟堆枕香云拥。
<p>
    翠被双盘金缕凤。忆得前春，有个人人共。花里黄莺时一弄。日斜惊起相思梦。
<p>
</ul>
<p align="center">蝶恋花</p>
<ul>
    面旋落花风荡漾。柳重烟深，雪絮飞来往。雨后轻寒犹未放。春愁酒病成惆怅。
<p>
    枕畔屏山围碧浪。翠被华灯，夜夜空相向。寂寞起来褰绣幌。月明正在梨花上。
<p>
</ul>
<p align="center">蝶恋花</p>
<ul>
    帘幕风轻双语燕。午后醒来，柳絮飞撩乱。心事一春犹未见。红英落尽青苔院。
<p>
    百尺朱楼闲倚遍。薄雨浓云，抵死遮人面。羌管不须吹别怨。无肠更为新声断。
<p>
</ul>
<p align="center">蝶恋花</p>
<ul>
    永日环堤乘彩舫。烟草萧疏，恰似晴江上。水浸碧天风皱浪。菱花荇蔓随双桨。
<p>
    红粉佳人翻丽唱。惊起鸳鸯，两两飞相向。且把金尊倾美酿。休思往事成惆怅。
<p>
</ul>
<p align="center">蝶恋花</p>
<ul>
    越女采莲秋水畔。窄袖轻罗，暗露双金钏。照影摘花花似面。芳心只共丝争乱。
<p>
    滩头风浪晚。雾重烟轻，不见来时伴。隐隐歌声归棹远。离愁引著江南岸。
<p>
</ul>
<p align="center">蝶恋花</p>
<ul>
    水浸秋天风皱浪。缥缈仙舟，只似秋天上。和露采莲愁一饷。看花却是啼妆样。
<p>
    折得莲茎丝未放。莲断丝牵，特地成惆怅。归棹莫随花荡漾。江头有个人想望。
<p>
</ul>
<p align="center">蝶恋花</p>
<ul>
    梨叶初红蝉韵歇。银汉风高，玉管声凄切。枕簟乍凉铜漏彻。谁教社燕轻离别。
<p>
    草际虫吟秋露结。宿酒醒来，不记归时节。多少衷肠犹未说。珠帘夜夜朦胧月。
<p>
</ul>
<p align="center">蝶恋花</p>
<ul>
    翠苑红芳晴满目。绮席流莺，上下长相逐。紫陌闲随金^辘。马蹄踏遍春郊绿。
<p>
    一觉年华春梦促。往事悠悠，百种寻思足。烟雨满楼山断续。人闲倚遍阑干曲。
<p>
</ul>
<p align="center">蝶恋花</p>
<ul>
    小院深深门掩亚。寂寞珠帘，画阁重重下。欲近禁烟微雨罢。绿杨深处秋千挂。
<p>
    傅粉狂游犹未舍。不念芳时。眉黛无人画。薄幸未归春去也。杏花零落香红谢。
<p>
</ul>
<p align="center">蝶恋花</p>
<ul>
    欲过清明烟雨细。小槛临窗，点点残花坠。梁燕语多惊晓睡。银屏一半堆香被。
<p>
    新岁风光如旧岁。所恨征轮，渐渐程迢递。纵有远情难写寄。何妨解有相思泪。
<p>
</ul>
<p align="center">蝶恋花</p>
<ul>
    画阁归来春又晚。燕子双飞，柳软桃花浅。细雨满天风满院。愁眉敛尽无人见。
<p>
    独倚阑干心绪乱。芳草芊绵，尚忆江南岸。风月无情人暗换。旧游如梦空肠断。
<p>
</ul>
<p align="center">蝶恋花</p>
<ul>
    尝爱西湖春色早。腊雪方销，已见桃开小。顷刻光阴都过了。如今绿暗红英少。
<p>
    且趁余花谋一笑。况有笙歌，艳态相萦绕。老去风情应不到。凭君剩把芳尊倒。
<p>
</ul>
<p align="center">渔家傲</p>
<ul>
    一派潺流碧涨。新亭四面山相向。翠竹岭头明月上。迷俯仰。月轮正在泉中漾。
<p>
    更待高秋天气爽。菊花香里开新酿。酒美宾嘉真胜赏。红粉唱。山深分外歌声响。
<p>
</ul>
<p align="center">渔家傲</p>
<ul>
    十月小春梅蕊绽。红炉画阁新装遍。锦帐美人贪睡暖。羞起晚。玉壶一夜冰澌满。
<p>
    楼上四垂帘不卷。天寒山色偏宜远。风急雁行吹字断。红日短。江天雪意云撩乱。
<p>
</ul>
<p align="center">渔家傲（与赵康靖公）</p>
<ul>
    四纪才名天下重。三朝构厦为梁栋。定册功成身退勇。辞荣宠。归来白首笙歌拥。
<p>
    顾我薄才无可用。君恩近许归田垅。今日一觞难得共。聊对捧。官奴为我高歌送。
<p>
</ul>
<p align="center">渔家傲</p>
<ul>
    暖日迟迟花袅袅。人将红粉争花好。花不能言惟解笑。金壶倒。花开未老人年少。
<p>
    车马九门来扰扰。行人莫羡长安道。丹禁漏声衢鼓报。催昏晓。长安城里人先老。
<p>
</ul>
<p align="center">渔家傲</p>
<ul>
    红粉墙头花几树。落花片片和惊絮。墙外有楼花有主。寻花去。隔墙遥见秋千侣。
<p>
    绿索红旗双彩柱。行人只得偷回顾。肠断楼南金锁户。天欲暮。流莺飞到秋千处。
<p>
</ul>
<p align="center">渔家傲</p>
<ul>
    妾本钱塘苏小妹。芙蓉花共门相对。昨日为逢青伞盖。慵不采。今朝斗觉凋零魃贰
<p>
    愁倚画楼无计奈。乱红飘过秋塘外。料得明年秋色在。香可爱。其如镜里花颜改。
<p>
</ul>
<p align="center">渔家傲</p>
<ul>
    花底忽闻敲两桨。逡巡女伴来寻访。酒盏旋将荷叶当。莲舟荡。时时盏里生红浪。
<p>
    花气酒香清厮酿。花腮酒面红相向。醉倚绿阴眠一饷。惊起望。船头阁在沙滩上。
<p>
</ul>
<p align="center">渔家傲</p>
<ul>
    叶有清风花有露。叶笼花罩鸳鸯侣。白锦顶丝红锦羽。莲女妒。惊飞不许长相聚。
<p>
    日脚沈红天色暮。青凉伞上微微雨。早是水寒无宿处。须回步。枉教雨里分飞去。
<p>
</ul>
<p align="center">渔家傲</p>
<ul>
    荷叶田田青照水。孤舟挽在花阴底。昨夜萧萧疏雨坠。悉不寐。朝来又觉西风起。
<p>
    雨摆风摇金蕊碎。合欢枝上香房翠。莲子与人长厮类。无好意。年年苦在中心里。
<p>
</ul>
<p align="center">渔家傲</p>
<ul>
    叶重如将青玉亚。花轻疑是红绡挂。颜色清新香脱洒。堪长价。牡丹怎得称王者。
<p>
    雨笔露笺匀彩画。日炉风炭薰兰麝。天与多情丝一把。谁厮惹。千条万缕萦心下。
<p>
</ul>
<p align="center">渔家傲</p>
<ul>
    粉蕊丹青描不得。金针线线功难敌。谁傍暗香轻采摘。风淅淅。船头触散双。
<p>
    夜雨染成天水碧。朝阳借出胭脂色。欲落又开人共惜。秋气逼。盘中已见新荷的。
<p>
</ul>
<p align="center">渔家傲（七夕）</p>
<ul>
    喜鹊填河仙浪浅。云Z早在星桥畔。街鼓黄昏霞尾暗。炎光敛。金钩侧倒天西面。
<p>
    一别经年今始见。新欢往恨知何限。天上佳期贪眷恋。良宵短。人间不合催银箭。
<p>
</ul>
<p align="center">渔家傲</p>
<ul>
    乞巧楼头云幔卷。浮花催洗严妆面。花上蛛丝寻得遍。颦笑浅。双眸望月牵红线。
<p>
    奕奕天河光不断。有人正在长生殿。暗付金钗清夜半。千秋愿。年年此会长相见。
<p>
</ul>
<p align="center">渔家傲</p>
<ul>
    别恨长长欢计短。疏钟促漏真堪怨。此会此情都未半。星初转。鸾琴凤乐匆匆卷。
<p>
    河鼓无言西北盼。香蛾有恨东南远。脉脉横波珠泪满。归心乱。离肠便逐星桥断。
<p>
</ul>
<p align="center">渔家傲</p>
<ul>
    九日欢游何处好。黄花万蕊雕阑绕。通体清香无俗调。天气好。烟滋露结功多少。
<p>
    日脚清寒高下照。宝钉密缀圆斜小。落叶西园风袅袅。催秋老。丛边莫厌金尊倒。
<p>
</ul>
<p align="center">渔家傲</p>
<ul>
    青女霜前催得绽。金钿乱散枝头遍。落帽台高开雅宴。芳尊满。祷ù翟诹飨济妗
<p>
    桃李三春虽可羡。莺来蝶去芳心乱。争似仙潭秋水岸。香不断。年年自作茱萸伴。
<p>
</ul>
<p align="center">渔家傲</p>
<ul>
    露`娇黄风摆翠。人间晚秀非无意。仙格淡妆天与丽。谁可比。女真装束真相似。
<p>
    筵上佳人牵翠袂。纤纤玉手敌氯铩Ｃ谰埔槐花影腻。邀客醉。红琼共作熏熏媚。
<p>
</ul>
<p align="center">渔家傲</p>
<ul>
    对酒当歌劳客劝。惜花只惜年华晚。寒艳冷香秋不管。情眷眷。凭栏尽日愁无限。
<p>
    思抱芳期随寒雁。悔无深意传双燕。怅望一枝难寄远。人不见。楼头望断相思眼。
<p>
</ul>
<p align="center">玉楼春（题上林后亭）</p>
<ul>
    风迟日媚烟光好。绿树依依芳意早。年华容易即凋零，春色只宜长恨少。
<p>
    池塘隐隐惊雷晓。柳眼未开梅萼小。尊前贪爱物华新，不道物新人渐老。
<p>
</ul>
<p align="center">玉楼春</p>
<ul>
    西亭饮散清歌阕。花外迟迟宫漏发。涂金烛引紫骝嘶，柳曲西头归路别。
<p>
    佳辰只恐幽期阔。密赠殷勤衣上结。翠屏魂梦莫相寻，禁断六街清夜月。
<p>
</ul>
<p align="center">玉楼春</p>
<ul>
    春山敛黛低歌扇。暂解吴钩登祖宴。画楼钟动已魂销。何况马嘶芳草岸。
<p>
    青门柳色随人远。望欲断时肠已断。洛城春色待君来，莫到落花飞似霰。
<p>
</ul>
<p align="center">玉楼春</p>
<ul>
    尊前拟把归期说。未语春容先惨咽。人生自是有情痴，此恨不关风与月。
<p>
    离歌且莫翻新阕。一曲能教肠寸结。直须看尽洛城花，始共春风容易别。
<p>
</ul>
<p align="center">玉楼春</p>
<ul>
    洛阳正值芳菲节。艳清香相间发。游丝有意苦相萦，垂柳无端争赠别。
<p>
    杏花红处青山缺。山畔行人山下歇。今宵谁肯远相随，惟有寂寥孤馆月。
<p>
</ul>
<p align="center">玉楼春</p>
<ul>
    残春一夜狂风雨。断送红飞花落树。人心花意待留春，春色无情容易去。
<p>
    高楼把酒愁独语。借问春归何处所。暮云空阔不知音，惟有绿杨芳草路。
<p>
</ul>
<p align="center">玉楼春</p>
<ul>
    常忆洛阳风景媚。烟暖风和添酒味。莺啼宴席似留人，花出墙头如有意。
<p>
    别来已隔千山翠。望断危楼斜日坠。关心只为牡丹红，一片春愁来梦里。
<p>
</ul>
<p align="center">玉楼春</p>
<ul>
    池塘水绿春微暖。记得玉真初见面。从头歌韵响铮S，入破舞腰红乱旋。
<p>
    玉钩帘下香阶畔。醉后不知红日晚。当时共我赏花人，点检如今无一半。
<p>
</ul>
<p align="center">玉楼春</p>
<ul>
    两翁相遇逢佳节。正值柳绵飞似雪。便须豪饮敌青春，莫对新花羞白发。
<p>
    人生聚散如弦Q。老去风情尤惜别。大家金盏倒垂莲，一任西楼低晓月。
<p>
</ul>
<p align="center">玉楼春</p>
<ul>
    西湖南北烟波阔。风里丝簧声韵咽。舞余裙带绿双垂，酒入香腮红一抹。
<p>
    杯深不觉琉璃滑。贪看六么花十八。明朝车马各西东，惆怅画桥风与月。
<p>
</ul>
<p align="center">玉楼春</p>
<ul>
    燕鸿过后春归去。细算浮生千万绪。来如春梦几多时，去似朝云无觅处。
<p>
    闻琴解佩神仙侣。挽断罗衣留不住。劝君莫作独醒人，烂醉花间应有数。
<p>
</ul>
<p align="center">玉楼春</p>
<ul>
    蝶飞芳草花飞路。把酒已嗟春色暮。当时枝上落残花，今日水流何处去。
<p>
    楼前独绕鸣蝉树。忆把芳条吹暖絮。红莲绿芰亦芳菲，不奈金风兼玉露。
<p>
</ul>
<p align="center">玉楼春</p>
<ul>
    别后不知君远近。触目凄凉多少闷。渐行渐远渐无书，水阔鱼沈何处问。
<p>
    夜深风竹敲秋韵。万叶千声皆是恨。故欹单枕梦中寻，梦又不成灯又烬。
<p>
</ul>
<p align="center">玉楼春</p>
<ul>
    红绦约束琼肌稳。拍碎香檀催急衮。陇头鸣咽水声繁，叶下间关莺语近。
<p>
    美人才子传芳信。明月清风伤别恨。未知何处有知音，常为此情留此恨。
<p>
</ul>
<p align="center">玉楼春</p>
<ul>
    檀槽碎响金丝拨。露湿浔阳江上月。不知商妇为谁愁，一曲行人留夜发。
<p>
    画堂花月新声别。红蕊调长弹未彻。暗将深意祝胶弦，唯愿弦弦无断绝。
<p>
</ul>
<p align="center">玉楼春</p>
<ul>
    春葱指甲轻拢捻。五彩垂绦双袖卷。雪香浓透紫檀槽，胡语急随红玉腕。
<p>
    当头一曲情何限。入破铮琮金凤战。百分芳酒祝长春，再拜敛容抬粉面。
<p>
</ul>
<p align="center">玉楼春</p>
<ul>
    金花盏面红烟透。舞急香茵随步皱。青春才子有新词，红粉佳人重劝酒。
<p>
    也知自为伤春瘦。归骑休交银烛候。拟将沈醉为清欢，无奈醒来还感旧。
<p>
</ul>
<p align="center">玉楼春</p>
<ul>
    雪云乍变春云簇。渐觉年华堪送目。北枝梅蕊犯寒开，南浦波纹如酒绿。
<p>
    芳菲次第还相续。不奈情多无处足。尊前百计得春归，莫为伤春歌黛蹙。
<p>
</ul>
<p align="center">玉楼春</p>
<ul>
    黄金弄色轻于粉。濯濯春条如水嫩。为缘力薄未禁风，不奈多娇长似困。
<p>
    腰柔乍怯人相近。眉小未知春有恨。劝君著意惜芳菲，莫待行人攀折尽。
<p>
</ul>
<p align="center">玉楼春</p>
<ul>
    珠帘半下香销印。二月东风催柳信。琵琶傍畔且寻思，鹦鹉前头休借问。
<p>
    惊鸿过后生离恨。红日长时添酒困。未知心在阿谁边，满眼泪珠言不尽。
<p>
</ul>
<p align="center">玉楼春</p>
<ul>
    沈沈庭院莺吟弄。日暖烟和春气重。绿杨娇眼为谁回，芳草深心空自动。
<p>
    倚阑无语伤离凤。一片风情无处用。寻思还有旧家心，蝴蝶时时来役梦。
<p>
</ul>
<p align="center">玉楼春</p>
<ul>
    去时梅萼初凝粉。不觉小桃风力损。梨花最晚又凋零，何事归期无定准。
<p>
    阑干倚遍重来凭。泪粉偷将红袖印。蜘蛛喜鹊误人多，似此无凭安足信。
<p>
</ul>
<p align="center">玉楼春</p>
<ul>
    酒美春浓花世界。得意人人千万态。莫教辜负艳阳天，过了堆金何处买。
<p>
    已去少年无计奈。且愿芳心长恁在。闲愁一点上心来，算得东风吹不解。
<p>
</ul>
<p align="center">玉楼春</p>
<ul>
    湖边柳外楼高处。望断云山多少路。阑干倚遍使人愁，又是天涯初日暮。
<p>
    轻无管系狂无数。水畔花飞风里絮。算伊浑似薄情郎，去便不来来便去。
<p>
</ul>
<p align="center">玉楼春</p>
<ul>
    南园粉蝶能无数。度翠穿红来复去。倡条冶叶恣留连，飘荡轻于花上絮。
<p>
    朱阑夜夜风兼露。宿粉栖香无定所。多情翻却似无情，赢得百花无限妒。
<p>
</ul>
<p align="center">玉楼春</p>
<ul>
    江南三月春光老。月落禽啼天未晓。露和啼血染花红，恨过千家烟树杪。
<p>
    云垂玉枕屏山小。梦欲成时惊觉了。人心应不似伊心，若解思归归合早。
<p>
</ul>
<p align="center">玉楼春</p>
<ul>
    东风本是开花信。信至花时风更紧。吹开吹谢苦匆匆，春意到头无处问。
<p>
    把酒临风千万恨。欲扫残红犹未忍。夜来风雨转离披，满眼凄凉愁不尽。
<p>
</ul>
<p align="center">玉楼春</p>
<ul>
    阴阴树色笼晴昼。清淡园林春过后。杏腮轻粉日催红，池面绿罗风卷皱。
<p>
    佳人向晚新妆就。圆腻歌喉珠欲溜。当筵莫放酒杯迟，乐事良辰难入手。
<p>
</ul>
<p align="center">渔家傲</p>
<ul>
    正月斗杓初转势。金刀剪彩功夫异。称庆高堂欢幼稚。看柳意。偏从东面春风至。
<p>
    十四新蟾圆尚未。楼前乍看红灯试。冰散绿池泉细细。鱼欲戏。园林已是花天气。
<p>
</ul>
<p align="center">渔家傲</p>
<ul>
    二月春耕昌杏密。百花次第争先出。惟有海棠梨第一。深浅拂。天生红粉真无匹。
<p>
    画栋归来巢未失。双双款语怜飞乙。留客醉花迎晓日。金盏溢。却忧风雨飘零疾。
<p>
</ul>
<p align="center">渔家傲</p>
<ul>
    三月清明天婉娩。晴川祓禊归来晚。况是踏青来处远。犹不倦。秋千别闭深庭院。
<p>
    更值牡丹开欲遍。酴压架清香散。花底一尊谁解劝。增眷恋。东风回晚无情绊。
<p>
</ul>
<p align="center">渔家傲</p>
<ul>
    四月园林春去后。深深密幄阴初茂。折得花枝犹在手。香满袖。叶间梅子青如豆。
<p>
    风雨时时添气候。成行新笋霜筠厚。题就送春诗几首。聊对酒。樱桃色照银盘溜。
<p>
</ul>
<p align="center">渔家傲</p>
<ul>
    五月榴花妖艳烘。绿杨带雨垂垂重。五色新丝缠角粽。金盘送。生绡画扇盘双凤。
<p>
    正是浴兰时节动。菖蒲酒美清尊共。叶里黄鹂时一弄。犹瞢忪。等闲惊破纱窗梦。
<p>
</ul>
<p align="center">渔家傲</p>
<ul>
    六月炎天时霎雨。行云涌出奇峰露。沼上嫩莲腰束素。风兼露。梁王宫阙无烦暑。
<p>
    畏日亭亭残蕙炷。傍帘乳燕双飞去。碧碗敲冰倾玉处。朝与暮。故人风快凉轻度。
<p>
</ul>
<p align="center">渔家傲</p>
<ul>
    七月新秋风露早。渚莲尚拆庭梧老。是处瓜华时节好。金尊倒。人间彩缕争祈巧。
<p>
    万叶敲声凉乍到。百虫啼晚烟如扫。箭漏初长天杳杳。人语悄。那堪夜雨催清晓。
<p>
</ul>
<p align="center">渔家傲</p>
<ul>
    八月秋高风历乱。衰兰败芷红莲岸。皓月十分光正满。清光畔。年年常愿琼筵看。
<p>
    社近愁看归去燕。江天空阔云容漫。宋玉当时情不浅。成幽怨。乡关千里危肠断。
<p>
</ul>
<p align="center">渔家傲</p>
<ul>
    九月霜秋秋已尽。烘林败叶红相映。惟有东篱黄菊盛。遗金粉。人家帘幕重阳近。
<p>
    晓日阴阴晴未定。授衣时节轻寒嫩。新雁一声风又劲。云欲凝。雁来应有吾乡信。
<p>
</ul>
<p align="center">渔家傲</p>
<ul>
    十月小春梅蕊绽。红炉画阁新装遍。鸳帐美人贪睡暖。梳洗懒。玉壶一夜轻澌满。
<p>
    楼上四垂帘不卷。天寒山色偏宜远。风急雁行吹字断。红日晚。江天雪意云撩乱。
<p>
</ul>
<p align="center">渔家傲</p>
<ul>
    十一月新阳排寿宴。黄钟应管添宫线。猎猎寒威云不卷。风头转。时看雪霰吹人面。
<p>
    南至迎长知漏箭。书云纪候冰生研。腊近探春春尚远。闲庭院。梅花落尽千千片。
<p>
</ul>
<p align="center">渔家傲</p>
<ul>
    十二月严凝天地闭。莫嫌台榭无花卉。惟有酒能欺雪意。增豪气。直教耳热笙歌沸。
<p>
    陇上雕鞍惟数骑。猎围半合新霜里。霜重鼓声寒不起。千人指。马前一雁寒空坠。
<p>
</ul>
<p align="center">渔家傲</p>
<ul>
    小词，尤脍炙人口。有十二月词，寄渔家傲调中，本集亦未尝载，今列之于此。前已有十二篇鼓子词，此未知果公作否。
<p>
    正月新阳生翠g。花苞柳线春犹浅。帘幕千重方半卷。池冰泮。东风吹水琉璃软。
<p>
    渐好凭阑醒醉眼。陇梅暗落芳英断。初日已知长一线。清宵短。梦魂怎奈珠宫远。
<p>
</ul>
<p align="center">渔家傲</p>
<ul>
    二月春期看已半。江边春色青犹短。天气养花红日暖。深深院。真珠帘额初飞燕。
<p>
    渐觉衔杯心绪懒。酒侵花脸娇波慢。一捻闲愁无处遣。牵不断。游丝百尺随风远。
<p>
</ul>
<p align="center">渔家傲</p>
<ul>
    三月芳菲看欲暮。胭脂泪洒梨花雨。宝马绣轩南陌路。笙歌举。踏青斗草人无数。
<p>
    强欲留春春不住。东皇肯信韶容故。安得此身如柳絮。随风去。穿帘透幕寻朱户。
<p>
</ul>
<p align="center">渔家傲</p>
<ul>
    四月芳林何悄悄。绿阴满地青梅小。南陌采桑何窈窕。争语笑。乱丝满腹吴蚕老。
<p>
    宿酒半醒新睡觉。皱莺相语匆匆晓。惹得此情萦寸抱。休临眺。楼头一望皆芳草。
<p>
</ul>
<p align="center">渔家傲</p>
<ul>
    五月薰风才一信。初荷出水清香嫩。乳燕学飞帘额峻。谁借问。东邻期约尝佳酝。
<p>
    漏短日长人乍困。裙腰减尽柔肌损。一撮眉尖千叠恨。慵整顿。黄梅雨细多闲闷。
<p>
</ul>
<p align="center">渔家傲</p>
<ul>
    六月炎蒸何太盛。海榴灼灼红相映。天外奇峰千掌回。风影定。汉宫圆扇初成咏。
<p>
    珠箔初褰深院静。绛绡衣窄冰肤莹。睡起日高堆酒兴。厌厌病。宿酲和梦何时醒。
<p>
</ul>
<p align="center">渔家傲</p>
<ul>
    七月芙蓉生翠水。明霞拂脸新妆媚。疑是楚宫歌舞妓。争宠丽。临风起舞夸腰细。
<p>
    乌鹊桥边新雨霁。长河清水冰无地。此夕有人千里外。经年岁。犹嗟不及牵牛会。
<p>
</ul>
<p align="center">渔家傲</p>
<ul>
    八月微凉生枕簟。金盘露洗秋光淡。池上月华开宝鉴。波潋滟。故人千里应凭槛。
<p>
    蝉树无情风苒苒。燕归碧海珠帘掩。沈臂昌霜潘鬓减。愁黯黯。年年此夕多悲感。
<p>
</ul>
<p align="center">渔家傲</p>
<ul>
    九月重阳还又到。东篱菊放金钱小。月下风前愁不少。谁语笑。吴娘捣练腰肢袅。
<p>
    槁叶半轩慵更扫。凭阑岂是闲临眺。欲向南云新雁道。休草草。来时觅取伊消耗。
<p>
</ul>
<p align="center">渔家傲</p>
<ul>
    十月轻寒生晚暮。霜华暗卷楼南树。十二阑干堪倚处。聊一顾。乱山衰草还家路。
<p>
    悔别情怀多感慕。胡笳不管离心苦。犹喜清宵长数鼓。双绣户。梦魂尽远还须去。
<p>
</ul>
<p align="center">渔家傲</p>
<ul>
    律应黄钟寒气苦。冰生玉水云如絮。千里乡关空倚慕。无尺素。双鱼不食南鸿渡。
<p>
    把酒遣愁愁已去。风摧酒力愁还聚。却忆兽炉追旧处。头懒举。炉灰剔尽痕无数。
<p>
</ul>
<p align="center">渔家傲</p>
<ul>
    腊月年光如激浪。冻云欲折寒要向。谢女雪诗真绝唱。无比况。长堤柳絮飞来往。
<p>
    便好开尊夸酒量。酒阑莫遣笙歌放。此去青春都一饷。休怅望。瑶林即日堪寻访。
<p>
</ul>
<p align="center">南歌子</p>
<ul>
    凤髻金泥带，龙纹玉掌梳。走来窗下笑相扶。爱道画眉深浅、入时无。
<p>
    弄笔偎人久，描花试手初。等闲妨了绣功夫。笑问双鸳鸯字、怎生书。
<p>
</ul>
<p align="center">御街行</p>
<ul>
    夭非华艳轻非雾。来夜半、天明去。来如春梦不多时，去似朝云何处。乳鸡酒燕，落星沈月，城头鼓。
<p>
    参差渐辨西池树。朱阁斜欹户。绿苔深径少人行，苔上屐痕无数。遗香余粉，剩衾闲枕，天把多情赋。
<p>
</ul>
<p align="center">桃源忆故人</p>
<ul>
    梅梢弄粉香犹嫩。欲寄江南春信。别后寸肠萦损。说与伊争稳。
<p>
    小炉独守寒灰烬。忍泪低头画尽。眉上万重新恨。竟日无人问。
<p>
</ul>
<p align="center">桃源忆故人</p>
<ul>
    莺愁燕苦春归去。寂寂花飘红雨。碧草绿杨岐路。况是长亭暮。
<p>
    少年行客情难诉。泣对东风无语。目断两三烟树。翠隔江淹浦。
<p>
</ul>
<p align="center">临江仙</p>
<ul>
    柳外轻雷池上雨，雨声滴碎荷声。小楼西角断虹明。阑干倚处，待得月华生。
<p>
    燕子飞来窥画栋，玉钩垂下帘旌。凉波不动簟纹平。水精双枕，傍有堕钗横。
<p>
</ul>
<p align="center">临江仙</p>
<ul>
    记得金銮同唱第，春风上国繁华。如今薄宦老天涯。十年岐路，空负曲江花。
<p>
    闻说阆山通阆苑，楼高不见君家。孤城寒日等闲斜。离愁难尽，红树远连霞。
<p>
</ul>
<p align="center">圣无忧</p>
<ul>
    世路风波险，十年一别须臾。人生聚散长如此，相见且欢娱。
<p>
    好酒能消光景，春风不染髭须。为公一醉花前倒，红袖莫来扶。
<p>
</ul>
<p align="center">浪淘沙</p>
<ul>
    把酒祝东风。且共从容。垂杨紫陌洛城东。总是当时携手处，游遍芳丛。
<p>
    聚散苦匆匆。此恨无穷。今年花胜去年红。可惜明年花更好，知与谁同。
<p>
</ul>
<p align="center">浪淘沙</p>
<ul>
    花外倒金翘。饮散无l。柔桑蔽日柳迷条。此地年时曾一醉，还是春朝。
<p>
    今日举轻桡。帆影飘飘。长亭回首短亭遥。过尽长亭人更远，特地魂销。
<p>
</ul>
<p align="center">浪淘沙</p>
<ul>
    五岭麦秋残。荔子初丹。绛纱囊里水晶丸。可惜天教生处远，不近长安。
<p>
    往事忆开元。妃子偏怜。一从魂散马嵬关。只有红尘无驿使，满眼骊山。
<p>
</ul>
<p align="center">浪淘沙</p>
<ul>
    万恨苦绵绵。旧约前欢。桃花溪畔柳阴间。几度日高春垂重，绣户深关。
<p>
    楼外夕阳闲。独自凭阑。一重水隔一重山。水阔山高人不见，有泪无言。
<p>
</ul>
<p align="center">浪淘沙</p>
<ul>
    今日北池游。漾漾轻舟。波光潋滟柳条柔。如此春来春又去，白了人头。
<p>
    好妓好歌喉。不醉难休。劝君满满酌金瓯。纵使花时常病酒，也是风流。
<p>
</ul>
<p align="center">定风波</p>
<ul>
    把酒花前欲问他。对花何吝醉颜酡。春到几人能烂赏。何况。无情风雨等闲多。
<p>
    艳树香丛都几许。朝暮。惜红愁粉奈情何。好是金船浮玉浪。相向。十分深送一声歌。
<p>
</ul>
<p align="center">定风波</p>
<ul>
    把酒花前欲问伊。忍嫌金盏负春时。红艳不能旬日看。宜算。须知开谢只相随。
<p>
    蝶去蝶来犹解恋。难见。回头还是度年期。莫候饮阑花已尽。方信。无人堪与补残枝。
<p>
</ul>
<p align="center">定风波</p>
<ul>
    把酒花前欲问公。对花何事诉金钟。为问去年春甚处。虚度。莺声撩乱一场空。
<p>
    今岁春来须爱惜。难得。须知花面不长红。待得酒醒君不见。千片。不随流水即随风。
<p>
</ul>
<p align="center">定风波</p>
<ul>
    把酒花前欲问君。世间何计可留春。纵使青春留得住。虚语。无情花对有情人。
<p>
    任是好花须落去。自古。红颜能得几时新。暗想浮生何时好。唯有。清歌一曲倒金尊。
<p>
</ul>
<p align="center">定风波</p>
<ul>
    过尽韶华不可添。小楼红日下层檐。春睡觉来情绪恶。寂寞。杨花缭乱拂珠帘。
<p>
    早是闲愁依旧在。无奈。那堪更被宿酲兼。把酒送春惆怅甚。长恁。年年三月病厌厌。
<p>
</ul>
<p align="center">定风波</p>
<ul>
    对酒追欢莫负春。春光归去可饶人。昨日红芳今绿树。已暮。残花飞絮两纷纷。
<p>
    粉面丽姝歌窈窕。清妙。尊前信任醉醺醺。不是狂心贪燕乐。自觉。年来白发满头新。
<p>
</ul>
<p align="center">蓦山溪</p>
<ul>
    新正初破，三五银蟾满。纤手染香罗，剪红莲、满城开遍。楼台上下，歌管咽春风，驾香轮，停宝马，只待金乌晚。
<p>
    帝城今夜，罗绮谁为伴。应卜紫姑神，问归期、相思望断。天涯情绪，对酒且开颜，春宵短。春寒浅。莫待金杯暖。
<p>
</ul>
<p align="center">浣溪沙</p>
<ul>
    云曳香绵彩柱高。绛旗风s出花梢。一梭红带往来抛。
<p>
    束素美人羞不打，却嫌裙慢褪纤腰。日斜深院影空摇。
<p>
</ul>
<p align="center">浣溪沙</p>
<ul>
    堤上游人逐画船。拍堤春水四垂天。绿杨楼外出秋千。
<p>
    白发戴花君莫笑，六么催拍盏频传。人生何处似尊前。
<p>
</ul>
<p align="center">浣溪沙</p>
<ul>
    湖上朱桥响画轮。溶溶春水浸春云。碧琉璃滑净无尘。
<p>
    当路游丝萦醉客，隔花啼鸟唤行人。日斜归去奈何春。
<p>
</ul>
<p align="center">浣溪沙</p>
<ul>
    叶底青青杏子垂。枝头薄薄柳绵飞。日高深院晚莺啼。
<p>
    堪恨风流成薄幸。断无消息道归期。托腮无语翠眉低。
<p>
</ul>
<p align="center">浣溪沙</p>
<ul>
    青杏园林煮酒香。佳人初著薄罗裳。柳丝摇曳燕飞忙。
<p>
    乍雨乍晴花自落，闲愁闲闷昼偏长。为谁消瘦损容光。
<p>
</ul>
<p align="center">浣溪沙</p>
<ul>
    红粉佳人白玉杯。木兰船稳棹歌催。绿荷风里笑声来。
<p>
    细雨轻烟笼草树。斜桥曲水绕楼台。夕阳高处画屏开。
<p>
</ul>
<p align="center">浣溪沙</p>
<ul>
    翠袖娇鬟舞石州。两行红粉一时羞。新声难逐管弦愁。
<p>
    白发主人年未老，清时贤相望偏优。一尊风月为公留。
<p>
</ul>
<p align="center">浣溪沙</p>
<ul>
    灯烬垂花月似霜。薄帘映月两交光。酒醺红粉自生香。
<p>
    双手舞余拖翠袖，一声歌已金觞。休回娇眼断人肠。
<p>
</ul>
<p align="center">浣溪沙</p>
<ul>
    十载相逢酒一卮。故人才见便开眉。老来游旧更同谁。
<p>
    浮世歌欢真易失。宦途离合信难期。尊前莫惜醉如泥。
<p>
</ul>
<p align="center">御带花</p>
<ul>
    青春何处风光好，帝里偏爱元夕。万重缯彩，构一屏峰岭，半空金碧。宝檠银G，耀绛幕、龙虎腾掷。沙堤远，雕轮绣毂，争走五王宅。
<p>
    雍容熙熙昼，会乐府神姬，海洞仙客。拽香摇翠，称执手行歌，锦街天陌。月淡寒轻，渐向晓、漏声寂寂。当年少，狂心未已，不醉怎归得。
<p>
</ul>
<p align="center">虞美人</p>
<ul>
    炉香昼永龙烟白。风动金鸾额。画屏寒掩小山川。睡容初起枕痕圆。坠花钿。
<p>
    楼高不及烟霄半。望尽相思眼。艳阳刚爱挫愁人。故生芳草碧连云。怨王孙。
<p>
</ul>
<p align="center">鹤冲天</p>
<ul>
    梅谢粉，柳拖金。香满旧园林。养花天气半晴阴。花好却愁深。
<p>
    花无数。愁无数。花好却愁春去。戴花持酒祝东风。千万莫匆匆。
<p>
</ul>
<p align="center">夜行船</p>
<ul>
    忆昔西都欢纵。自别后、有谁能共。伊川山水洛川花，细寻思、旧游如梦。
<p>
    今日相逢情愈重。愁闻唱、画楼钟动。白发天涯逢此景，倒金尊。谁相送。
<p>
</ul>
<p align="center">夜行船</p>
<ul>
    满眼东风飞絮。催行色、短亭春暮。落花流水草连云，看看是、断肠南浦。
<p>
    檀板未终人去去。扁舟在、绿杨深处。手把金尊难为别，更那听、乱莺疏雨。
<p>
</ul>
<p align="center">洛阳春</p>
<ul>
    红纱未晓黄鹂语。蕙炉销兰炷。锦屏罗幕护春寒，昨夜三更雨。
<p>
    绣帘闲倚吹轻絮。敛眉山无绪。看花拭泪向归鸿，问来处、逢郎否。
<p>
</ul>
<p align="center">雨中花</p>
<ul>
    千古都门行路。能使离歌声苦。送尽行人，花残春晚，又到君东去。
<p>
    醉藉落花吹暖絮。多少曲堤芳树。且携手留连，良辰美景，留作相思处。
<p>
</ul>
<p align="center">越溪春</p>
<ul>
    三月十三寒食日，春色遍天涯。越溪阆苑繁华地，傍禁垣、珠翠烟霞。红粉墙头，秋千影里，临水人家。
<p>
    归来晚驻香车。银箭透窗纱。有时三点两点雨霁，朱门柳细风斜。沈麝不烧金鸭冷，笼月照梨花。
<p>
</ul>
<p align="center">贺圣朝影</p>
<ul>
    白雪梨花红粉桃。露华高。垂杨慢舞绿丝绦。草如袍。
<p>
    风过小池轻浪起，似江皋。千金莫惜买香醪。且陶陶。
<p>
</ul>
<p align="center">洞天春</p>
<ul>
    莺啼绿树声早。槛外残红未扫。露点真珠遍芳草。正帘帏清晓。
<p>
    秋千宅院悄悄。又是清明过了。燕蝶轻狂，柳丝撩乱，春心多少。
<p>
</ul>
<p align="center">忆汉月</p>
<ul>
    红艳几枝轻袅。新被东风开了。倚烟啼露为谁娇，故惹蝶怜蜂恼。
<p>
    多情游赏处，留恋向、绿丛千绕。酒阑欢罢不成归，肠断月斜春老。
<p>
</ul>
<p align="center">清平乐</p>
<ul>
    小庭春老。碧砌红萱草。长忆小阑闲共绕。携手绿丛含笑。
<p>
    别来音信全乖。旧期前事堪猜。门掩日斜人静，落花愁点青苔。
<p>
</ul>
<p align="center">凉州令（东堂石榴）</p>
<ul>
    翠树芳条s。的的裙腰初染。佳人携手弄芳菲，绿阴红影，共展双纹簟。插花照影窥鸾鉴。只恐芳容减。不堪零落春晚，青苔雨后深红点。
<p>
    一去门闲掩。重来却寻朱槛。离离秋实弄轻霜，娇红脉脉，似见胭脂脸。人非事往眉空敛。谁把佳期赚。芳心只愿长依旧，春风更放明年艳。
<p>
</ul>
<p align="center">南乡子</p>
<ul>
    翠密红繁。水国凉生未是寒。雨打荷花珠不定，轻翻。冷泼鸳鸯锦翅斑。
<p>
    尽日凭阑。弄蕊拈花仔细看。偷得袅蹄新铸样，无端。藏在红房艳粉间。
<p>
</ul>
<p align="center">南乡子</p>
<ul>
    雨后斜阳。细细风来细细香。风定波平花映水，休藏。照出轻盈半面妆。
<p>
    路隔秋江。莲子深深隐翠房。意在莲心无问处，难忘。泪`红腮不记行。
<p>
</ul>
<p align="center">鹊桥仙</p>
<ul>
    月波清霁，烟容明淡，灵汉旧期还至。鹊迎桥路接天津，映夹岸、星榆点缀。
<p>
    云屏未卷，仙鸡催晓，肠断去年情味。多应天意不教长，恁恐把、欢娱容易。
<p>
</ul>
<p align="center">圣无忧</p>
<ul>
    珠帘卷，暮云愁。垂杨暗锁青楼。烟雨魅缁，轻风吹旋收。
<p>
    香断锦屏新别，人闲玉簟初秋。多少旧欢新恨，书杳杳、梦悠悠。
<p>
</ul>
<p align="center">摸鱼儿</p>
<ul>
    卷绣帘、梧桐秋院落，一霎雨添新绿。对小池闲立残妆浅，向晚水纹如e。凝远目。恨人去寂寂，凤枕孤难宿。倚阑不足。看燕拂风帘，蝶翻露草，两两长相逐。
<p>
    双眉促。可惜年华婉娩，西风初弄庭菊。况伊家年少，多情未已难拘束。那堪更趁凉景，追寻甚处垂杨曲。佳期过尽，但不说归来，多应忘了，云屏去时祝。
<p>
</ul>
<p align="center">少年游</p>
<ul>
    去年秋晚此园中。携手玩芳丛。拈花嗅蕊，恼烟撩雾，拚醉倚西风。
<p>
    今年重对芳丛处，追往事、又成空。敲遍阑干，向人无语，惆怅满枝红。
<p>
</ul>
<p align="center">少年游</p>
<ul>
    肉红圆样浅心黄。枝上巧如装。雨轻烟重，无聊天气，啼破晓来妆。
<p>
    寒轻贴体风头冷，忍抛弃、向秋光。不会深心，为谁惆怅，回面恨斜阳。
<p>
</ul>
<p align="center">少年游</p>
<ul>
    玉壶冰莹兽炉灰。人起绣帘开。春丛一夜，六花开尽，不待剪刀催。
<p>
    洛阳城阙中天起，高下遍楼台。絮乱风轻，拂鞍沾袖，归路似章街。
<p>
</ul>
<p align="center">鹧鸪天</p>
<ul>
    学画宫眉细细长。芙蓉出水斗新妆。只知一笑能倾国，不信相看有断肠。
<p>
    双黄鹄，两鸳鸯。迢迢云水恨难忘。早知今日长相忆，不及从初莫作双。
<p>
</ul>
<p align="center">千秋岁</p>
<ul>
    罗衫满袖，尽是忆伊泪。残妆粉，余香被。手把金尊酒，未饮先如醉。但向道，厌厌成病皆因你。
<p>
    离思迢迢远，一似长江水。去不断，来无际。红笺著意写，不尽相思意。为个甚，相思只在心儿里。
<p>
</ul>
<p align="center">千秋岁</p>
<ul>
    画堂人静，翡翠帘前月。鸾帷凤枕虚铺设。风流难管束，一去音书歇。到而今，高梧冷落西风切。
<p>
    未语先垂泪，滴尽相思血。魂欲断，情难绝。都来些子事，更与何人说。为个甚，心头见底多离别。
<p>
</ul>
<p align="center">醉蓬莱</p>
<ul>
    见羞容敛翠，嫩脸匀红，素腰袅娜。红药阑边，恼不教伊过。半掩娇羞，语声低颤，问道有人知么。强整罗裙，偷回波眼，佯行佯坐。
<p>
    更问假如，事还成后，乱了云鬟，被娘猜破。我且归家，你而今休呵。更为娘行，有些针线，诮未曾收。却待更阑，庭花影下，重来则个。
<p>
</ul>
<p align="center">于飞乐</p>
<ul>
    宝奁开，美鉴静，一掬清蟾。新妆脸，旋学花添。蜀红衫，双绣蝶、裙缕鹣鹣。寻思前事，小屏风、仍画江南。
<p>
    怎空教、草解宜男。柔桑密、又过春蚕。正阴晴天气，更瞑色相兼。佳期消息，曲房西、碎月筛帘。
<p>
</ul>
<p align="center">鼓笛慢</p>
<ul>
    缕金裙@轻纱，透红莹玉真堪爱。多情更把，眼儿斜盼，眉儿敛黛。舞态歌阑，困偎香脸，酒红微带。便直饶、更有丹青妙手，应难写、天然态。
<p>
    长恐有时不见，每饶伊、百般娇I。眼穿肠断，如今千种，思量无奈。花谢春归，梦回云散，欲寻难再。暗消魂，但觉鸳衾凤枕，有余香在。
<p>
</ul>
<p align="center">看花回</p>
<ul>
    晓色初透东窗，醉魂方觉。恋恋绣衾半拥，动万感脉脉，春思无托。追想少年，何处青楼贪欢乐。当媚景，恨月愁花，算伊全妄凤帏约。
<p>
    空泪滴、真珠暗落。又被谁、连宵留著。不晓高天甚意，既付与风流，却恁情薄。细把身心自解，只与猛拚却。又及生、见来了，怎生教人恶。
<p>
</ul>
<p align="center">蝶恋花</p>
<ul>
    几度兰房听禁漏，臂上残妆，印得香盈袖。酒力融融香汗透。春娇入眼横波留。
<p>
    不见些时眉已皱。水阔山遥，乍向分飞后。大抵有情须感旧。肌肤拚为伊销瘦。
<p>
</ul>
<p align="center">蝶恋花（咏枕儿）</p>
<ul>
    宝琢珊瑚山样瘦。缓髻轻拢，一朵云生袖。昨夜佳人初命偶。论情旋旋移相就。
<p>
    几叠鸳衾红浪皱。暗觉金钗，磔磔声相扣。一自楚台人梦后。凄凉暮雨沾P绣。
<p>
</ul>
<p align="center">蝶恋花</p>
<ul>
    一掬天和金粉腻。莲子心中，自有深深意。意密莲深秋正媚。将花寄恨无人会。
<p>
    桥上少年桥下水。小棹归时，不语牵红袂。浪浅荷心圆又碎。无端欲伴相思泪。
<p>
</ul>
<p align="center">蝶恋花</p>
<ul>
    百种相思千种恨。早是伤春，那更春醪困。薄幸辜人终不愤。何时枕畔分明问。
<p>
    懊恼风流心一寸。强醉偷眠，也即依前闷。此意为君君不信。泪珠滴尽愁难尽。
<p>
</ul>
<p align="center">武陵春</p>
<ul>
    宝幄华灯相见夜，妆脸小桃红。斗帐香檀翡翠笼。携手恨匆匆。
<p>
    金泥双结同心带，留与记情浓。却望行云十二峰。肠断月斜钟。
<p>
</ul>
<p align="center">梁州令</p>
<ul>
    红杏墙头树。紫萼香心初吐。新年花发旧时枝，徘徊千绕，独共东风语。阳台一梦如云雨。为问今何处。离情别恨多少，条条结向垂杨缕。
<p>
    此事难分付。初心本谁先许。窃香解佩两沈沈，知他而今，记得当初否。谁教薄幸轻相误。不信道、相思苦。如今却恁空追悔，元来也会忆人去。
<p>
</ul>
<p align="center">渔家傲</p>
<ul>
    为爱莲房都一柄。双苞双蕊双红影。雨势断来风色定。秋水静。仙郎彩女临鸾镜。
<p>
    妾有容华君不省。花无恩爱犹相并。花却有情人薄幸。心耿耿。因花又染相思病。
<p>
</ul>
<p align="center">渔家傲</p>
<ul>
    昨日采花花欲尽。隔花闻道潮来近。风猎紫荷声又紧。低难奔。莲茎刺惹香腮损。
<p>
    一缕艳痕红隐隐。新霞点破秋蟾晕。罗袖挹残心不稳。羞人问。归来剩把胭脂衬。
<p>
</ul>
<p align="center">渔家傲</p>
<ul>
    一夜越溪秋水满。荷花开过溪南岸。贪采嫩香星眼慢。疏回眄。郎船不觉来自畔。
<p>
    罢采金英收玉腕。回身急打船头转。荷叶又浓波又浅。无方便。教人只得抬娇面。
<p>
</ul>
<p align="center">渔家傲</p>
<ul>
    近日门前溪水涨。郎船几度偷相访。船小难开红斗帐。无计向。合欢影里空惆怅。
<p>
    愿妾身为红菡萏。年年生在秋江上。重愿郎为花底浪。无隔障。随风逐雨长来往。
<p>
</ul>
<p align="center">渔家傲</p>
<ul>
    妾解清歌并巧笑。郎多才俊兼年少。何事抛儿行远道。无音耗。江头又绿王孙草。
<p>
    昔日采花呈窈窕。玉容长笑花枝老。今日采花添懊恼。伤怀抱。玉容不及花枝好。
<p>
</ul>
<p align="center">一斛珠</p>
<ul>
    今朝祖宴。可怜明夜孤灯馆。酒醒明月空床满。翠被重重，不似香肌暖。
<p>
    愁肠恰似沈香篆。千回万转萦还断。梦中若得相寻见。却愿春宵，一夜如年远。
<p>
</ul>
<p align="center">惜芳时</p>
<ul>
    因倚兰台翠云。睡未足、双眉尚锁。潜身走向伊行坐。孜孜地、告他梳裹。
<p>
    发妆酒冷重温过。道要饮、除非伴我。丁香嚼碎偎人睡，犹记恨、夜来些个。
<p>
</ul>
<p align="center">洞仙歌令</p>
<ul>
    楼前乱草，是离人方寸。倚遍阑干意无尽。罗巾掩，宿粉残眉、香未减，人与天涯共远。
<p>
    香闺知人否，长是厌厌，拟写相思寄归信。未写了，泪成行、早满香笺。相思字、一时滴损。便直饶、伊家总无情，也拚了一生，为伊成病。
<p>
</ul>
<p align="center">洞仙歌令</p>
<ul>
    情知须病，奈自家先肯。天甚教伊恁端正。忆年时、兰棹独倚春风，相怜处、月影花相映。
<p>
    别来凭谁诉，空寄香笺，拟问前欢甚时更。后约与新期，易失难寻，空肠断、损风流心性。除只把、芳尊强开颜，奈酒到愁肠，醉了还醒。
<p>
</ul>
<p align="center">鹊踏枝</p>
<ul>
    一曲尊前开画扇。暂近还遥，不语仍低面。直至情多缘少见。千金不直双回眄。
<p>
    苦恨行云容易散。过尽佳期，争向年芳晚。百种寻思千万遍。愁肠不似情难断。
<p>
</ul>
<p align="center">品令</p>
<ul>
    渐素景。金风劲。早是凄凉孤冷。那堪闻、蛩吟穿金井。唤愁绪难整。
<p>
    懊恼人人薄幸。负云期雨信。终日望伊来，无凭准。闷损我、也不定。
<p>
</ul>
<p align="center">燕归梁</p>
<ul>
    风摆红藤卷绣帘。宝鉴慵拈。日高梳洗几时。金盆水、弄纤纤。
<p>
    髻云谩残花淡，各娇媚、瘦岩岩。离情更被宿酲兼。空惹得、病厌厌。
<p>
</ul>
<p align="center">燕归梁</p>
<ul>
    屏里金炉帐外灯。掩春睡腾腾。绿云堆枕乱O。犹依约、那回曾。
<p>
    人生少有，相怜到老，宁不被天憎。而今前事总无凭。空赢得、瘦棱棱。
<p>
</ul>
<p align="center">圣无忧</p>
<ul>
    相别重相遇，恬如一梦须臾。尊前今日欢娱事，放盏旋成虚。
<p>
    莫惜斗量珠玉，随他雪白髭须。人间长久身难得，斗在不如吾。
<p>
</ul>
<p align="center">锦香囊</p>
<ul>
    一寸相思无著处。甚夜长难度。灯花前、几转寒更，桐叶上、数声秋雨。
<p>
    真个此心终难负。况少年情绪。已交共、春茧缠绵，终不学、钿筝移柱。
<p>
</ul>
<p align="center">系裙腰</p>
<ul>
    水轩檐幕透薰风。银塘外、柳烟浓。方床遍展鱼鳞簟，碧纱笼。小墀面、对芙蓉。
<p>
    玉人共处双鸳枕，和娇困、睡朦胧。起来意懒含羞态，汗香融。素裙腰，映酥胸。
<p>
</ul>
<p align="center">阮郎归</p>
<ul>
    浓香搓粉细腰肢。青螺深画眉。玉钗撩乱挽人衣。娇多常睡迟。
<p>
    绣帘角，月痕低。仙郎东路归。泪红满面湿胭脂。兰芳怨别离。
<p>
</ul>
<p align="center">阮郎归</p>
<ul>
    去年今日落花时。依前又见伊。淡匀双脸浅匀眉。青衫透玉肌。
<p>
    才会面，便相思。相思无尽期。这回相见好相知。相知已是迟。
<p>
</ul>
<p align="center">阮郎归</p>
<ul>
    玉肌花脸柳腰肢。红妆浅黛眉。翠鬟斜语声低。娇羞云雨时。
<p>
    伊怜我，我怜伊。心儿与眼儿。绣屏深处说深期。幽情谁得知。
<p>
</ul>
<p align="center">怨春郎</p>
<ul>
    为伊家，终日闷。受尽j惶谁问。不知不觉上心头，悄一霎身心顿也没处顿。
<p>
    恼愁肠，成寸寸。已恁莫把人萦损。奈每每人前道著伊，空把相思泪眼和衣XX。
<p>
</ul>
<p align="center">滴滴金</p>
<ul>
    尊前一把横波溜。彼此心儿有。曲屏深幌解香罗，花灯微透。
<p>
    偎人欲语眉先皱。红玉困春酒。为问鸳衾这回后。几时重又。
<p>
</ul>
<p align="center">卜算子</p>
<ul>
    极得醉中眠，迤逦翻成病。莫是前生负你来，今世里、教孤冷。
<p>
    言约全无定。是谁先薄幸。不惯孤眠惯成双，奈奴子、心肠硬。
<p>
</ul>
<p align="center">感庭秋</p>
<ul>
    红笺封了还重拆。这添追忆。且教伊见我，别来翠减香销端的。
<p>
    渌波平远，暮山重叠，算难凭鳞翼。倚危楼极目，无情细草长天色。
<p>
</ul>
<p align="center">满路花</p>
<ul>
    铜荷融烛泪，金兽啮扉环。兰堂春夜疑，惜更残。落花风雨，向晓作轻寒。金龟朝早，香衾余暖，娇由自慵眠。
<p>
    小鬟无事须来唤，呵破点唇檀。回身还、却背屏山。春禽飞下，帘外日三竿。起来云鬓乱，不妆红粉，下阶且上秋千。
<p>
</ul>
<p align="center">好女儿令</p>
<ul>
    眼细眉长。宫样梳妆。鞋儿走向花下立著。一身绣出，两同心字，浅浅金黄。
<p>
    早是肌肤轻渺，抱著了、暖仍香。姿姿媚媚端正好，怎教人别后，从头仔细，断得思量。
<p>
</ul>
<p align="center">南乡子</p>
<ul>
    浅浅画双眉。取次梳妆也便宜。洒着胭脂红扑面，须知。更有何人得似伊。
<p>
    宝帐烛残时。好个温柔模样儿。月里仙郎清似玉，相期。些子精神更与谁。
<p>
</ul>
<p align="center">南乡子</p>
<ul>
    好个人人，深点唇儿淡抹腮。花下相逢、忙走怕人猜。遗下弓弓小绣鞋。
<p>
    i袜重来。半乌云金凤钗。行笑行行连抱得，相挨。一向娇痴不下情。
<p>
</ul>
<p align="center">踏莎行</p>
<ul>
    碧藓回廊，绿杨深院。偷期夜入帘犹卷。照人无奈月华明，潜身欲恨花深浅。
<p>
    密约如沈。前欢未便。看看掷尽金壶箭。阑干敲遍不应人，分明帘下闻裁剪。
<p>
</ul>
<p align="center">踏莎行</p>
<ul>
    云母屏低，流苏帐小。矮床薄被秋将晓。乍凉天气未寒时，平明窗外闻啼鸟。
<p>
    困榴花，香添蕙草。佳期须及朱颜好。莫言多病为多情，此身甘向情中老。
<p>
</ul>
<p align="center">诉衷情</p>
<ul>
    歌时眉黛舞时腰。无处不妖饶。初剪菊、欲登高。天气怯鲛绡。
<p>
    紫丝障，绿杨桥。路迢迢。酒阑歌罢，一度归时，一度魂消。
<p>
</ul>
<p align="center">诉衷情</p>
<ul>
    离怀酒病两忡忡。欹枕梦无踪。可怜有人今夜，胆小怯房空。
<p>
    杨柳绿，杏梢红。负春风。迢迢别恨，脉脉归心，付与征鸿。
<p>
</ul>
<p align="center">恨春迟</p>
<ul>
    欲借江梅荐饮。望陇驿、音息沈沈。住在柳州东，彼此相思，梦回云去难寻。
<p>
    归燕来时花期浸。淡月坠、将晓还阴。争奈多情易感，风信无凭，如何消遣初心。
<p>
</ul>
<p align="center">盐角儿</p>
<ul>
    增之太长，减之太短，出群风格。施朱太赤，施粉太白，倾城颜色。
<p>
    慧多多，娇的的。天付与、教谁怜惜。除非我、偎著抱著，更有何人消得。
<p>
</ul>
<p align="center">盐角儿</p>
<ul>
    人生最苦，少年不得，鸳帏相守。西风时节，那堪话别，双蛾频皱。
<p>
    暗消魂，重回首。奈心儿里、彼此皆有。后时我、两个相见，管取一双清瘦。
<p>
</ul>
<p align="center">忆秦娥</p>
<ul>
    十五六，脱罗裳，长恁黛眉蹙。红玉暖，入人怀，春困熟。
<p>
    展香P，帐前明画烛。眼波长，斜浸鬓云绿。看不足。苦残宵、更漏促。
<p>
</ul>
<p align="center">少年游</p>
<ul>
    绿云双插金翘。年纪正妖饶。汉妃束素，小蛮垂柳，都占洛城腰。
<p>
    锦屏春过衣初减，香雪暖凝消。试问当筵眼波恨，滴滴为谁娇。
<p>
</ul>
<p align="center">踏莎行慢</p>
<ul>
    独自上孤舟，倚危樯目断。难成暮雨，更朝云散。凉劲残叶乱。新月照、澄波浅。今夜里，厌厌离绪难销遣。
<p>
    强来就枕，灯残漏水，合相思眼。分明梦见如花面。依前是、旧庭院。新月照，罗幕挂，珠帘卷。渐向晓，脉然睡觉如天远。
<p>
</ul>
<p align="center">蕙香囊</p>
<ul>
    身作琵琶，调全宫羽，佳人自然用意。宝檀槽在雪胸前，倚香脐、横枕琼臂。
<p>
    组带金钩，背垂红绶，纤指转弦韵细。愿伊只恁拨梁州，且多时、得在怀里。
<p>
</ul>
<p align="center">玉楼春</p>
<ul>
    艳冶风情天与措。清瘦肌肤冰雪妒。百年心事一宵同，愁听鸡声窗外度。
<p>
    信阻青禽云雨暮。海月空惊人两处。强将离恨倚江楼，江水不能流恨去。
<p>
</ul>
<p align="center">玉楼春（印眉）</p>
<ul>
    半辐霜绡亲手剪。香染青蛾和泪卷。画时横接媚霞长，印处双沾愁黛浅。
<p>
    当时付我情何限。欲使妆痕长在眼。一回忆著一拈看，便似花前重见面。
<p>
</ul>
<p align="center">玉楼春</p>
<ul>
    红楼昨夜相将饮。月近珠帘花近枕。银缸照客酒方酣，玉漏催人街已禁。
<p>
    晚潮去棹浮清浸。古岸平芜萧索甚。大都薄宦足离愁，不放双鸳长恁恁。
<p>
</ul>
<p align="center">玉楼春</p>
<ul>
    金雀双鬟年纪小。学画蛾眉红淡扫。尽人言语尽人怜，不解此情惟解笑。
<p>
    稳着舞衣行动俏。走向绮筵呈曲妙。刘郎大有惜花心，只恨寻花来较早。
<p>
</ul>
<p align="center">玉楼春</p>
<ul>
    夜来枕上争闲事。推倒屏山褰绣被。尽人求守不应人，走向碧纱窗下睡。
<p>
    直到起来由自。向道夜来真个醉。大家恶发大家休，毕竟到头谁不是。
<p>
</ul>
<p align="center">定风波</p>
<ul>
    把酒花前欲问伊。问伊还记那回时。黯淡梨花笼月影。人静。画堂东畔药阑西。
<p>
    及至如今都不认。难问。有情谁道不相思。何事碧窗春睡觉。偷照。粉痕匀却湿胭脂。
<p>
</ul>
<p align="center">减字木兰花</p>
<ul>
    去年残腊。曾折梅花相对插。人面而今。空有花开无处寻。
<p>
    天天不远。把酒拈花重发愿。愿得和伊。偎雪眠香似旧时。
<p>
</ul>
<p align="center">减字木兰花</p>
<ul>
    年来方寸。十日幽欢千日恨。未会此情。白尽人头可得平。
<p>
    区区堪比。水趁浮萍风趁水。试望瑶京。芳草随人上古城。
<p>
</ul>
<p align="center">迎春乐</p>
<ul>
    薄纱衫子初腰匝。步轻轻、小罗。人前爱把眼儿札。香汗透、胭脂蜡。
<p>
    良夜永、幽期欢则洽。约重会、玉纤频插。执手临归，犹且更待留时霎。
<p>
</ul>
<p align="center">一落索</p>
<ul>
    小桃风撼香红碎。满帘笼花气。看花何事却成愁，悄不会、春风意。
<p>
    窗在梧桐叶底。更黄昏雨细。枕前前事上心来，独自个、怎生睡。
<p>
</ul>
<p align="center">夜行船</p>
<ul>
    闲把鸳衾横枕。损眉尖、泪痕红沁。花时良夜不归来，忍频听、漏移清禁。
<p>
    一饷无言都未寝。忆当初、是谁先恁。及至如今，教人成病，风流万般徒甚。
<p>
</ul>
<p align="center">夜行船</p>
<ul>
    轻捧香腮低枕。眼波媚、向人相浸。佯娇佯醉索如今，这风情、怎教人禁。
<p>
    却与和衣推未寝。低声地、告人休恁。月夕花朝，不成虚过。芳年嫁君徒甚。
<p>
</ul>
<p align="center">望江南</p>
<ul>
    江南柳，花柳两个柔。花片落时黏酒盏，柳条低处拂人头。各自是风流。
<p>
    江南月，如镜复如钩。似镜不侵红粉面，似钩不挂画帘头。长是照离愁。
<p>
</ul><p align="center">清商怨</p>
<ul>
    关河愁思望处满。渐素秋向晚。雁过南云，行人回泪眼。双鸾衾n悔展。夜又永、枕孤人远。梦未成归，梅花闻塞管。
<p>
</ul>
<p align="center">望江南</p>
<ul>
    江南柳，叶小未成阴。人为丝轻那忍折，莺嫌枝嫩不胜吟。留著待春深。十四五，闲抱琵琶寻。阶上簸钱阶下走，恁时相见早留心。何况到如今。
<p>
</ul>
<p align="center">宴瑶池</p>
<ul>
    恋眼哝心终未改。向意间长在。都缘为、颜色殊常，见馀花、尽无心爱。都为是风流セ。至他人、强来厮坏。从今后、若得相逢，绣帐里、痛惜娇态。
<p>
</ul>
<p align="center">解仙佩</p>
<ul>
    有个人人牵系。泪成痕、滴尽罗衣。问海约山盟何时。镇教人、目断魂飞。
<p>
    梦里似偎人睡。肌肤依旧骨香腻。觉来但堆鸳被。想忡忡、那里争知。
<p>
</ul>
<p align="center">少年游</p>
<ul>
    阑干十二独凭春。晴碧远连云。千里万里，二月三月，行色苦愁人。谢家池上，江淹浦畔，吟魄与离魂。那堪疏雨滴黄昏。更特地、忆王孙。
<p>
</ul>
<p align="center">桃源忆故人</p>
<ul>
    碧纱影弄东风晓。一夜海棠开了。枝上数声啼鸟。妆点愁多少。
<p>
    妒云恨雨腰支袅。眉黛不重扫。薄幸不来春老。羞带宜男草。
<p>
</ul>
<p align="center">阮郎归</p>
<ul>
    雪霜林际见依稀。清香已暗期。前村已遍倚南枝。群花犹未知。
<p>
    情似旧，赏休迟。看看陇上吹。便从今日赏芳菲。韶华取次归。
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
