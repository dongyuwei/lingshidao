<html>
<head>
<title>古诗库：全宋词：姜特立</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">姜特立<p align="center">画堂春</p>
<ul>
    故园二月正芳菲。红紫团枝。一番草绿谢郎池。人醉如泥。
<p>
    底事江乡风物，年年独殿芳时。无情燕子背人飞。似愧春迟。
<p>
</ul>
<p align="center">浣溪沙</p>
<ul>
    节序回环已献裘。不堪风叶夜鸣秋。寒＿吟露月阶幽。
<p>
    蜗角虚名真误我，蝇头细字不禁愁。班超何日定封侯。
<p>
</ul>
<p align="center">菩萨蛮</p>
<ul>
    日长庭院无人到。琅\翠影摇寒＿。困卧北窗凉。好风吹梦长。
<p>
    璧月升东岭。冷浸扶疏影。苗叶万珠明。露华圆更清。
<p>
</ul>
<p align="center">菩萨蛮</p>
<ul>
    蓬山学士文章伯。尊前风味谁能敌。新觅似花人。添成小院春。
<p>
    玉纤呵翠袖。满劝金杯酒。寿酒莫辞斟。酒深人意深。
<p>
</ul>
<p align="center">菩萨蛮（中秋不见月）</p>
<ul>
    镜天良月皆佳节。休恨今宵妨皎洁。玉锁＿蟾宫。＿娥意自通。
<p>
    终有开时节。莫放笙歌歇。来夕尚婵娟。何妨把酒看。
<p>
</ul>
<p align="center">霜天晓角（为夜游湖作）</p>
<ul>
    欢娱电掣。何况轻离别。料得两情无奈，思量尽、总难说。
<p>
    酒热。凄兴发。共寻波底月。长结西湖心愿，水有尽、情无歇。
<p>
</ul>
<p align="center">阮郎归（寄人）</p>
<ul>
    绿阴庭院记年时。家人捧寿卮。乐声催拍送腰支。香风匝地衣。
<p>
    清梦断，彩云飞。刘郎今鬓丝。强将杯酒破愁眉。如今触事非。
<p>
</ul>
<p align="center">浪淘沙</p>
<ul>
    春事有来期。且喜春归。问春何似去年时。报道今年春意好，随分开眉。
<p>
    往事莫伤悲。光景如飞。十分潘鬓已成丝。幸是风流犹未减，且醉芳菲。
<p>
</ul>
<p align="center">朝中措（应令锦林檎）</p>
<ul>
    芳林曲径锦玲珑。腻白借微红。元是海棠标格，司花点化东风。
<p>
    端相浑似，玉真未醉，春思先慵。留取浅颦低笑，夜深翠幄轻笼。
<p>
</ul>
<p align="center">朝中措（送人）</p>
<ul>
    十分天赋好精神。宫样小腰身。迷却阳城下蔡，未饶宋玉东邻。
<p>
    不堪回首，高唐去梦，楚峡归云。从此好寻夫婿，有书频寄鸿鳞。
<p>
</ul>
<p align="center">朝中措（和欧阳公韵）</p>
<ul>
    如山堂上翠横空。山影浪花中。夜夜林间明月，时时柳外清风。
<p>
    如今到此，＿然万事，无处情钟。唯有尊前一笑，分明好个山翁。
<p>
</ul>
<p align="center">蝶恋花（送妓）</p>
<ul>
    飘粉吹香三月暮。病酒情怀，愁绪浑无数。有个人人来又去。归期有恨难留驻。
<p>
    明日尊前无觅处。咿轧篮舆，只向双溪路。我辈情钟君谩与。为云为雨应难据。
<p>
</ul>
<p align="center">声声慢（岩桂）</p>
<ul>
    云迷越岫，枫冷吴江，天香忽到人寰。满额涂黄，别更一种施丹。天教素秋独步，笑同时、霜菊秋兰。最好处，向水阶月地，把酒相看。
<p>
    应有骚人雅韵，将胆瓶筠管，簇向屏山。野店云房，争待结屋中间。无奈猖狂老子，架巢卧、风露清闲。待早晚，约＿娥、同住广寒。
<p>
</ul>
<p align="center">卜算子（用坡仙韵）</p>
<ul>
    凡桂一枝芳，陡觉秋容静。月里人间总一般，共此扶疏影。
<p>
    枕畔忽闻香，夜半还思省。争奈＿娥不嫁人，寂寞孤衾冷。
<p>
</ul>
<p align="center">西江月（戊午生朝）</p>
<ul>
    富贵从来自有，人生最羡长年。VV八秩未华颠。更喜此身强健。
<p>
    金印新来如斗，丝纶御墨犹鲜。枣如瓜大藕如船。莫惜尊前满劝。
<p>
</ul>
<p align="center">满江红（己未生朝）</p>
<ul>
    听说梅山，一邱内、深藏曲折。过醒心桥下，水光清彻。迤逦跻攀登翠岭，沈沈壑千峰列。更小亭、风露逼华堂，荷香发。
<p>
    歌声动，云横阙。舞腰转，风回雪。正良辰美景，众宾欢悦。老子中间聊笑傲，酒行莫放觥筹歇。愿此生、长似钓璜公，添华发。
<p>
</ul>
<p align="center">念奴娇（庚申生朝）</p>
<ul>
    宦途t险，问急流勇退，几人闻早。自别修门今正是，一纪生朝还到。绿野风光，平泉草木，争似梅山好。园林如画，芰荷香泛芳沼。
<p>
    早晚玉节来临，君恩踵至，金印应如斗。好是华堂开宴处，歌舞管弦声奏。海上蟠桃，山中仙杏，共劝长生酒。莫辞沈醉，年年此会依旧。
<p>
</ul>
<p align="center">满江红（辛酉生朝）</p>
<ul>
    小小华堂，朱阑外、乱山如簇。更云中仙掌，一峰高矗。南极老人呈瑞处，丙丁躔次光相烛。又谁知、堂上有闲人，无拘束。
<p>
    宾朋至，须歌曲。风月好，纷丝竹，都不管、世间是非荣辱。屈指如今侪辈少，几人老后能知足。问此身、何地寄生涯，唯松菊。
<p>
</ul>
<p align="center">临江仙</p>
<ul>
    桃李飞花春渐老，海棠次第芬芳。庭前红药已成行。酴开未到，犹更有花王。
<p>
    从此便须排日醉，莫将闲事相妨。老来不是太疏狂。尊前君看取，潘鬓已成霜。
<p>
</ul>
<p align="center">感皇恩（壬戌生朝）</p>
<ul>
    儿女沸欢声，生朝来到。帘幕中间喷香兽。京祠新任，好事日边还又。清闲无个事，君恩厚。
<p>
    赢得乞食，歌姬一笑。旧衲云山伴红袖。逢来弱水，试问神仙何有。近来饶落托，贪杯酒。
<p>
</ul><p align="center">满庭芳（寿曾两府）</p>
<ul>
    丹染吴枫，青环越岫，镜天霁色凝鲜。华堂珊佩，非务拥神仙。天遣澄清海岳，亲曾授黄石奇编。兴王略，智名俱泯，功业妙难言。翩翩。真迥立，香飘绣衮，色映貂蝉。有清诗千首，美酒如川。长与嫦娥共约，放冰轮，今夕先圆。中秋月，从今屈指，更借一千年。
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
