<html>
<head>
<title>古诗库：全宋词：王同祖</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">王同祖<p align="center">阮郎归</p>
<ul>
    一帘疏雨细于尘。春寒愁杀人。桐花庭守近清明。新烟浮旧城。
<p>
    寻蝶梦，怯莺声。柳丝如妾情。丙丁贴子画教成。妆台求晚晴。
<p>
</ul>
<p align="center">摸鱼儿</p>
<ul>
    记年时、荔枝香里，深红一片成阵。迎风浴露精神爽，谁似阿娇丰韵。黄昏近。望翠幕玳席，粉面云鬟映。娇波微瞬。向烛影交相，歌声间绕，私语画阑并。
<p>
    佳期事，好处天还a吝。莺啼燕语无定。一轮明月人千里，空梦云温雨润。萧郎病。恨天阔鸿稀，杳杳沈芳讯。日长人静。但时把好山，学他媚妩，偷就眉峰印。
<p>
</ul>
<p align="center">西江月</p>
<ul>
    往事星移物换，旧游雨冷云沈。真娘墓草几回青，问著寒潮不应。
<p>
    何处芙蓉别馆，依前杨柳离亭。东风吹泪入重局。为唤香魂教醒。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
