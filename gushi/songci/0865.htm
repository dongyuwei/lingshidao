<html>
<head>
<title>古诗库：全宋词：哀长吉</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">哀长吉<p align="center">水调歌头（贺人新娶，集曲名）</p>
<ul>
    紫陌风光好，绣阁绮罗香。相将人月圆夜，早庆贺新郎。先自少年心意，为惜人娇态，久俟愿成双。此夕于飞乐，共学燕归梁。
<p>
    索酒子，迎仙客，醉红妆。诉衷情处，些儿好语意难忘。但愿千秋岁里，结取万年欢会，恩爱应天长。行喜长春宅，兰玉满庭芳。
<p>
</ul>
<p align="center">齐天乐（贺人入赘）</p>
<ul>
    青鸾海上传芳信。蓝田路入仙境。万卷书传，六奇计运，冰玉炯然清润。帷褰凤锦。□镜启鸾台，烟横鸳枕。一笑相迎，一双两好恰厮称。
<p>
    风流人在仙隐。更一县、陶柳春近。梦想金桃，宴分玉果，指日送尝汤饼。榆接畛。管此去亲盟，镇长交聘。自古朱陈，一村惟两姓。
<p>
</ul>
<p align="center">朝中措（贺生第三子）</p>
<ul>
    自从佳偶共黄姑。几见设门弧。方喜阶庭联玉，又闻老蚌生珠。一门三秀。贾家虎子，薜氏鸾雏。从此公侯衮衮，看看百子成图。
<p>
</ul>
<p align="center">西江月（贺人生日生孙）</p>
<ul>
    百和香凝宝络，长生酒满金尊。葱葱佳气蔼庭萱。同把椿龄祝愿。
<p>
    玉树已生谢砌，孙枝复长于门。贮看百了共千孙。此去公侯衮衮。
<p>
</ul>
<p align="center">瑞鹤仙（寿南康钱守・正月初六）</p>
<ul>
    天基佳节后。又诗咏嵩生，贤歌天佑。千龄运非偶。庆一堂风虎，云龙感召，相门华胄。盛少屈、一钱太守。听吏歌、一径棠阴，民颂两岐麦秀。知否。海峰天柱，道骨仙风，总天所授。席虚机右。金瓯下，署名久。贮泥封飞下，沙堤归去，指日家声复旧。年年献、金鉴千秋，玉卮万寿。
<p>
</ul>
<p align="center">瑞鹤仙（寿萧通判・十月初一日）</p>
<ul>
    小春天未雪。见两蕊三花，放梅时节。昴宿孕人杰。对梅花雪片，平分风月。冰清玉洁。天赋与、仙风道骨。更等间、来访刘仙，觅取秘传真诀。闻说。辉联台宿，瑞应文昌，世承阀阅。相门事业。有祖父、旧风烈。管泥封飞下，沙堤归来，光复青志晌铩Ｇ旒掖，八叶联芳，又添一叶。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
