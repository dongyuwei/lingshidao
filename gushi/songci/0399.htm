<html>
<head>
<title>古诗库：全宋词：李鼐</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">李鼐<p align="center">清平乐</p>
<ul>
    乱云将雨。飞过鸳鸯浦。人在小楼空翠处。分得一襟离绪。
<p>
    片帆隐隐归舟。天边雪卷云浮。今夜梦魂何处，青山不隔人愁。
<p>
</ul><p align="center">洞仙歌</p>
<ul>
    余寒未展，帘幕新来燕。杨柳梢头嫩黄染。小溪山缭绕，别是风烟，春澹澹，谁道蓬莱路远。
<p>
    冰姿人不老，长伴春闲，环声中度芳宴。宝屏开，烟袅袅，金鸭吹香，欢笑处，烛影花光共暖。
<p>
    便莫惜瑶觞醉如泥，占岁岁东风，舞衣歌扇。
<p>
</ul>
<p align="center">渔家傲</p>
<ul>
    日借嫩黄初看柳。池塘冰泮游鱼透。庭馆匆匆佳气候。□山透。膺时贤佐生天v。
<p>
    寿者康宁还德厚。功名富贵须长久。从此安排千岁酒。常祝寿。一年一献黄金酎。
<p>
</ul>
<p align="center">鹧鸪天</p>
<ul>
    种得门阑五福全。常珍初喜庆华筵。王环醉拍春衫舞，今见康强九九年。神爽朗，骨清坚。壶天日月旧因缘。从今把定春风笑，且作人间长寿仙。
<p>
</ul>
<p align="center">鹧鸪天</p>
<ul>
    珍重高人阎右丞。胸中皇壑富丹青。暂从天下分轺使，来向人间作寿星。
<p>
    凉日挂，暑风轻。一番秋思十分清。细倾鹦鹉休辞劝，烂醉葡菊不用醒。
<p>
</ul>
<p align="center">一井金</p>
<ul>
    绿阴清书。两茸茸、梅子黄时候。华堂金兽。香润炉烟透。舞茵回轻袖。歌凤翻新奏。院静人稀，永日迟迟花漏。
<p>
</ul>
<p align="center">一井金</p>
<ul>
    一杯为寿。笑捧处、自传纤手钗头。况有瑞草，齐眉偕老，应难比较。鸳鸾镇日于飞，惟愿一百二十岁，永同欢，如鱼似水。
<p>
</ul>
<p align="center">风入松</p>
<ul>
    翠烟笼日上花梢。花外楼高。海犀不动帘栊静，书长人懒莺娇。宝篆浓薰沉水，清商低按擅槽。画堂深处燕蟠桃。亲见仙曹。
<p>
    雾鬟不改朱颜好，年年长被春饶。一品疏封它日，十分沉醉今朝。
<p>
</ul>
<p align="center">玉蝴蝶</p>
<ul>
    望处水寒云绕，倚栏千里，澹荡晴晖。梦燕门阑，和气喜动帘帏。舞因重、花明彩凤，歌扇小、香暖金猊。漏声迟。洞天秋晓，风露霏霏。
<p>
    嘉时。谪仙高宴，华分玉蜡，艳列文姬。玉树临风，自然老月中枝。酒肠宽、胸容云梦，词源壮、笔勇助溪。且追随。伫看飞诏，稳步沙堤。
<p>
</ul>
<p align="center">满庭芳</p>
<ul>
    腊雪溶酥，春冰浮玉，素蟾三五才过。晓来庭户，何事五云多。尽道九天麟坠，将环佩、袅袅鸣珂。风标爽，胸中嵬磊，豪气挽天河。
<p>
    平生，横诉志，指挥夷虏，平定干戈。看它年功业，还让廉颇。且对江山难老，金樽满、鲸海翻波。歌声转，玉人扶处，拚取醉颜酡。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
