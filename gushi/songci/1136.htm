<html>
<head>
<title>古诗库：全宋词：陈若水</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">陈若水<p align="center">沁园春（寿游侍郎）</p>
<ul>
    某恭审某官受天异禀，间世笃生。光辅三朝，伟甚忠清之节；退发一壑，粹然恬淡之风。帝眷耆英，神绥福祉。某不量寸朽，切庇万间。心之所祈，姑寄沁园春之赋；仁者必寿，愿同庄椿岁之多。俯伏露忱，仰祈电盼。
<p>
    拂袖归来，懒踏前回，京华欢麈。算宦游虽好，何如生处，急流勇退，赢得闲人。身羡仙翁，萧然野服，笑永东溪溪上亭。头犹黑、甚丰姿鹤瘦，标致梅清。
<p>
    今年转觉精神。便次第平头八十人。肯又抛渭钓，似周尚父，且来洛社，作宋耆英。报答明恩，一时分付，贤子贤孙事业新。丹心在，尚瓣香岁岁，遥祝尧龄。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
