<html>
<head>
<title>古诗库：全宋词：唐k</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">唐k<p align="center">水龙吟（浮翠山房拟赋白莲）</p>
<ul>
    淡妆人更婵娟，晚奁净洗铅华腻。冷冷月色，萧萧风，娇红敛避。太液池空，霓裳舞倦，不堪重记。叹冰魂犹在，翠舆难驻，玉簪为谁轻坠。
<p>
    别有凌空一叶，泛清寒、素波千里。珠房泪湿，明恨远，旧游梦里。羽扇生秋，琼楼不夜，尚遗仙意。奈香云易散，绡衣半脱，露凉如水。
<p>
</ul>
<p align="center">摸鱼儿（紫云山房拟赋莼）</p>
<ul>
    渐沧浪、冻痕消尽。琼丝初漾明镜。鲛人夜翦龙髯滑，织就水晶帘冷。凫叶净。最好似、嫩荷半卷浮晴影。玉流翠凝。早枯豉融香，红盐和雪，醉齿嚼清莹。
<p>
    功名梦，曾被秋风唤醒。故人应动高兴。悠然世味浑如水，千里旧怀谁省。空对影。奈回首、姑苏台畔愁波暝。烟寒夜静。但只有芳洲，苹花共老，何日泛归艇。
<p>
</ul>
<p align="center">齐天乐（余闲书院拟赋蝉）</p>
<ul>
    蜡痕初染仙茎露，新声又移凉影。佩玉流空，绡衣翦雾，几度槐昏柳暝。幽窗睡醒。奈欲断还连，不堪重听。怨结齐姬，故宫烟树翠阴冷。
<p>
    当时旧情在否，晚妆清镜里，犹记娇鬓。乱咽频惊，余悲渐杳，摇曳风枝未定。秋期话尽。又抱叶凄凄，暮寒山静。付与孤蛩。苦吟清夜永。
<p>
</ul>
<p align="center">桂枝香（天柱山房拟赋蟹）</p>
<ul>
    松江舍北。正水落晚汀，霜老枯荻。还见青匡似绣，绀螯如戟。西风有恨无肠断，恨东流、几番潮汐。夜灯争聚微光，挂影误投帘隙。
<p>
    更喜荐、新N玉液。正半■含黄，一醉秋色。纤手香橙风味，有人相忆。江湖岁晚听飞雪，但沙痕、空记行迹。至今茶鼎，时时犹认，眼波愁碧。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
