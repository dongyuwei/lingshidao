<html>
<head>
<title>古诗库：全宋词：谭意哥</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">谭意哥<p align="center">极相思令</p>
<ul>
    湘东最是得春先。和气暖如绵。清明过了，残花巷陌，犹见秋千。
<p>
    对景感时情绪乱，这密意、翠羽空传。风前月下，花时永画，洒泪何言。
<p>
</ul>
<p align="center">长相思令</p>
<ul>
    旧燕初归，梨花满院，迤逦天气融和。新晴巷陌，是处轻车骏马，禊饮笙歌。旧赏人非，对佳时、一向乐少愁多。远意沉沉，幽闺独自颦蛾。
<p>
    正消黯、无言自感，凭高远意，空寄烟波。从来美事，因甚天教，两处多磨。开怀强笑，向新来、宽却衣罗。似恁他、人怪憔悴，甘心总为伊呵。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
