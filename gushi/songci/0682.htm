<html>
<head>
<title>古诗库：全宋词：黄人杰</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">黄人杰<p align="center">祝英台（自寿）</p>
<ul>
    异乡中，行色里，随分庆初度。老子今年，五十又还五。任他坎止流行，吴头楚尾，本来是、乾坤逆旅。
<p>
    贵和富。此事都付浮云，无必也无固。用即为龙，不用即为鼠。便教老却英雄，草庐烟舍，也须有、着闲人处。
<p>
</ul>
<p align="center">酹江月（寿二月初二）</p>
<ul>
    年时今日，御双凫曾到、蓬壶方丈。元是王孙生此夕，红紫娇春成行。数曲栏干，一双q荚，正傍瑶阶长。风帘斜处，有时新燕来往。
<p>
    犹记不住称觞，挥毫著语，更与书扁榜。转首还逢汤饼客，景物依然和畅。待赋新词，说些消息，教倩飞琼唱。南班虚席，看随丹诏东上。
<p>
</ul>
<p align="center">感皇恩（西湖）</p>
<ul>
    秋色满西湖，雨添新绿。一派烟光望中足。清香十里，书舸去来相逐。酒酣时听得，渔家曲。
<p>
    人道似郎，郎还第六。云水相逢未谙熟。晚来风静，闲浸几枝红玉。水神应不禁，江妃浴。
<p>
</ul>
<p align="center">念奴娇（游西湖）</p>
<ul>
    西湖胜绝，有栖云楼观，蟠空丘壑。玉鉴光中天不老，人在蓬壶行乐。画舫藏春，垂杨系马，幽处笙箫作。京华狂客，也忘身世飘泊。
<p>
    行待载酒寻芳，湖湾堤曲，放浪红尘脚。借景留欢排日醉，不负莺花盟约。忍缓东风，耐烦迟日，休凭匆匆着。温存桃李，莫教一顿开却。
<p>
</ul>
<p align="center">浣溪沙（江陵二车席次为江梅腊梅赋）</p>
<ul>
    的江梅共腊梅。剪金裁玉一时开。黄姑相伴雪儿来。
<p>
    别驾公馀无个事，得将诗酒与栽培。为春留客小徘徊。
<p>
</ul>
<p align="center">生查子</p>
<ul>
    烟雨不多时，肥得梅如许。早有点儿酸，诮没星儿苦。
<p>
    飞燕恶禁持，又待衔春去。容着水精盐，觅个调羹处。
<p>
</ul>
<p align="center">柳梢青（黄梅）</p>
<ul>
    恰则年时。风前雪底，初见南枝。可セ匆匆，花才清瘦，子已红肥。
<p>
    安排酒盏相随。看金弹、累累四垂。渴后情怀，鼎中风味，惟有心知。
<p>
</ul>
<p align="center">蓦山溪</p>
<ul>
    翠环惊报，叶底梅如弹。小摘试尝看，齿微酸、生香不断。烟丸露颗，肥得颊儿红，还欲近，浅黄时，风雨摧残半。何如珍重，剩着冰盘荐。持酒劝飞仙，似江梅、累累子满。饶将风味，成就与东君，随鼎鼐，着形盐，早趁调羹便。
<p>
</ul>
<p align="center">满江红</p>
<ul>
    时帅已拜兴元命
<p>
    小队旌旗，又催送、元戎领客。政十顷、荷香微度，草烟横碧。杨柳参差新合翠，水天上下俱齐色。傍野桥、容与绕重湖，严城侧。
<p>
    花作阵，舟为宅。敲羯鼓，鸣羌笛。渐夜凉风进，酒杯无力。遥想汉中鸡肋地，未应万里回金勒。看便随、飞诏下南州，朝京国。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
