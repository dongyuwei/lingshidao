<html>
<head>
<title>古诗库：全宋词：程大昌</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">程大昌<p align="center">念奴娇（呈苏季真提举）</p>
<ul>
    冰容玉格，笑桃杏、非是闺帏装束。待要舒华那更管，朔气凝波僵木。五鬣山松，万年宫树，仅仅存余绿。一枝寄赠，教渠知道春复。
<p>
    宁解车马成蹊，高标宜雪月，仍便溪谷。纵有知闻，谁办得、驾野凌寒秉烛。尽更荒闲，终难掩抑，风里香千斛。林＿兴尽，此时鼎味翻足。
<p>
</ul>
<p align="center">浣溪沙（五首）</p>
<ul>
    干处缁尘湿处泥。天嫌世路净无时。皓然岩谷总凝脂。
<p>
    清夜月明人访戴，玉山顶上玉舟移。一蓑渔画更能奇。
<p>
</ul>
<p align="center">浣溪沙</p>
<ul>
    兽炭香红漫应时。遮寒姝丽自成围。销金暖帐四边垂。
<p>
    报道黑风飞柳絮，齐翻白雪侑羔卮。那家斟唱□□词。
<p>
</ul>
<p align="center">浣溪沙</p>
<ul>
    翦水飞花也大奇。熬波出素料同机。会心一笑撒盐诗。
<p>
    谁拥醴酏夸岁瑞，恨无坚白怨朝曦。闭门高卧有人饥。
<p>
</ul>
<p align="center">浣溪沙</p>
<ul>
    始待空冬岁不华。还教呈瑞怨贫家。若为高下总无嗟。
<p>
    日照华檐晴后雨，风吹飞絮腊前花。天公何事不由他。
<p>
</ul>
<p align="center">浣溪沙</p>
<ul>
    水递迢迢到日边。清甘夸说与茶便。谁知绝品了非泉。
<p>
    旋挹天花融б海净无土脉污芳鲜。乞君风腋作飞仙。
<p>
</ul>
<p align="center">万年欢（硕人生日）</p>
<ul>
    岁岁梅花，向寿尊画阁，长报春起。恰似今朝，分外香肥萼|。杂佩珊珊就列，映蓝袂、宝薰擎跽。道这回、屋舍团栾，四时风月桃李。
<p>
    回头处、无限思。看秋前药里，而今鼎七。须把康强，收作玳筵欢喜。况是鬓云全绿，顶珈笄、笑陪星履。新年动、定拥新祺，有孙来捧醪醴。
<p>
</ul>
<p align="center">汉宫春（生日词）</p>
<ul>
    万六千年，是仙椿日月，两度阳春。根柯不随物化，那有新陈。戏夸悠久，借时光、惊觉时人。道历管，阶萤万换，悠然唤做逡巡。
<p>
    老我百无贪羡，羡天芳寿种，掩冉三辰。谢他流年甲子，已是重轮。人间春狭，只九旬、斗柄标寅。更拟向，椿枝倚数，十分取一为真。
<p>
</ul>
<p align="center">好事近（生日词）</p>
<ul>
    日绎五千言，未说年龄可续。且得襟期萧散，远氛嚣宠辱。
<p>
    鬓须白尽秀眉生，来伴老眸绿。人道雪霜林里，有翠松鲜竹。
<p>
</ul>
<p align="center">减字木兰花（内子生日）</p>
<ul>
    距春五日。吉语搀先来饮席。易卦占新。八八周轮又再轮。
<p>
    开年定好。定把笙歌更药里。旧怕无孙。今已蓝袍拥绣荪。
<p>
</ul>
<p align="center">卜算子（园丁献海棠）</p>
<ul>
    春产不贪春，为厌春花泛。睡到深秋梦始回，素影翻春艳。
<p>
    意赏逐时新，旧事谁能占。解转春光入酒杯，萸菊谁云欠。
<p>
</ul>
<p align="center">感皇恩</p>
<ul>
    七十在前头，难言未老。只是中间有些好。＿云虽瘦，未有一根华皓。都缘心地静，无忧恼。
<p>
    此际生朝，梅花献笑。似向天边得新报。孙枝秀雅，已挂恩袍春草。定从欢喜处，添年考。
<p>
</ul>
<p align="center">感皇恩</p>
<ul>
    池馆足名花，四时蔫馥。就里梅春春到速。周遭松竹，任是雪霜长绿。总堪供寿乐，翻新曲。
<p>
    别向心田，有般奇木。依约灵椿共标目。八千换历，才当一番春复。莫辞春起处，醅浮玉。
<p>
</ul>
<p align="center">万年欢（硕人生日）</p>
<ul>
    富寿康宁，要三般齐足，方是有福。献个新词，不是越夸搀祝。七十古稀今独。花钗底、髻云堆绿。那堪更、眼力过人，彩丝穿透珠曲。
<p>
    星辰履阶庭玉。对这般景趣，乐胜笙筑。更愿孙枝衮衮，诜诜续续。解把诗书勤读。新丹桂、会生旧竹。十年外、又颂生朝，恁时别换腔局。
<p>
</ul>
<p align="center">韵令（硕人生日）</p>
<ul>
    是男是女，都有官称。孙儿仕也登。时新衣著，不待经营。寒时火柜，春里花亭。星辰上履，我只唤卿卿。
<p>
    寿开八秩，两鬓全青。颜红步武轻。定知前面，大有年龄。芝兰玉树，更愿充庭。为询王母，桃颗几时W。白乐天《开六秩诗》自注：年五十一岁，即曰开第六秩矣。言自五十一，即为六十纪数之始也。
<p>
</ul>
<p align="center">折丹桂（端复受官并序・通奉尝欲为先硕人篆帔，命为诗语，某献语曰：）</p>
<ul>
    “诗礼为家庆，貂蝉七叶余。庭闱称寿处，童稚亦金鱼。”通奉喜，自为小篆，缀珠其上。今此小孙端复以近制奏官，感记旧事，为词以歌之，曼往为弟侄一笑。
<p>
    童年未晓君恩重。教得能趋拱。重亲带笑酌天杯，听祝语、殷勤捧。
<p>
    青衫得挂尤光宠。桂是蟾宫种。诗书浓处便生枝，但只要、频浇壅。
<p>
</ul>
<p align="center">水调歌头</p>
<ul>
    尝思之，苕水清可鉴，邑屋之影入焉。而甍栋丹垩，悉能透现本象，有如水玉。故善为言者，得以裒撮其美而曰：此其宫盖水晶为之，如骚人之谓宝阙珠宫，下其类也。则岂容一地独擅此名也。兹承词见及，无以为报，辄取此意，稍加隐括，用来况水调歌头为腔，辄以奉呈。若遂有取，可补地志之阙，不但持杯一笑也。
<p>
    绿净贯X_，夹岸是楼台。楼台分影倒卧，千丈郁崔嵬。此是化人奇变，能使山巅水底，对出两蓬莱。溪浒有仙观，苕信佳哉。
<p>
    水晶宫，谁著语，半嘲诙。世闲那有，如许磊`栋梁材。每遇天容全碧，仍更苹风不动，相与夜深来。饮子以明月，净洗旧尘埃。
<p>
</ul>
<p align="center">临江仙（和正卿弟生日词三首）</p>
<ul>
    遥认埙篪相应，为传珠贯累累。紫荆同本但殊枝。直须投老日，常似有亲时。
<p>
    子姓亦闻多慧性，贪书不是痴儿。朝家世世重诗书。一登龙虎榜，许并凤凰池。
<p>
</ul>
<p align="center">临江仙</p>
<ul>
    抗步碧潭弥弥，五青髻累累。何年乔木倚筇枝。搜寻同队者，追说钓游时。
<p>
    今日昂藏称壮子，向来襁褓婴儿。年周甲子又重书。岂容藏老丑，照白有清池。
<p>
</ul>
<p align="center">临江仙</p>
<ul>
    夹路传呼杳杳，垂腰印绶累累。万般荣贵出丹枝。遥知心乐处，椿畔桂当时。
<p>
    酒到芳春偏弄色，轻黄泛滟鹅儿。大为行乐使堪书。醉来花下卧，便是习家池。
<p>
</ul>
<p align="center">好事近（硕人生日）</p>
<ul>
    绿鬓又红颜，谁道年周甲子。两婿□□蓝绶，那一儿何虑。
<p>
    只今卜筑水晶宫，归安好名义。金紫珈笄偕老，备长生福贵。
<p>
</ul>
<p align="center">好事近</p>
<ul>
    白屋到横金，已是蟠桃结子。更向仕途贪恋，是痴人呆虑。
<p>
    水晶宫里饭莼鲈，中菰第一义。留得鬓须迟白，是本来真贵。
<p>
</ul>
<p align="center">浣溪沙（饯万大卿。前一夜有月，此日不得用乐作）</p>
<ul>
    物本无情人有情。百般禽B百般声。有人闻鹊不闻莺。
<p>
    我盏通神君信否，酒才著盏月随生。大家吸月当箫笙。
<p>
</ul>
<p align="center">万年欢</p>
<ul>
    秋后花窠，放两枝三朵，来通芳信。诗眼惊观，谓是春光倒运。便即移尊就赏，更不惜、黄封赤印。何期道，青女专时，露华忽变霜阵。
<p>
    诗翁笑、但休问。那阳和有脚，VV日进。待得灰飞，梅畹果先骋俊。次后连天红紫，向东风、万般娇韵。恁时节，玉勒狨鞍，郊原莫论远近。
<p>
</ul>
<p align="center">感皇恩（生日示妹）</p>
<ul>
    身寿又康强，谢天将并。耳目聪明行步壮。登高挥翰，不用瞠眉扶杖。华堂偕老处，儿孙王。
<p>
    只恨萍蓬，他乡浮荡。回首故山便惆怅。今年生日，忽似还家模样。当缘风絮韫，来赓唱。
<p>
</ul>
<p align="center">感皇恩（代妹答）</p>
<ul>
    画舸白苹洲，如归故里。老幼欢迎僮婢喜。较量心事，岁岁春风弧矢。今年称寿处，尤欢美。
<p>
    嫁得黔娄，白乐天《代内子寄兄嫂》诗云：“嫁得黔娄为妹婿。”苦耽书史。文字流传曾贵纸。便同黼黻，何似实头龟紫。天公闻此语，应怜许。
<p>
</ul>
<p align="center">感皇恩</p>
<ul>
    此之心声，比梦又差有实也
<p>
    变化属朝班，鲲鹏相并。健翼垂云风用壮。扶摇得势，不藉仙人仙杖。旁观生意气，犹神王。
<p>
    此去汉庭，春光骀荡。亲见子虚不惆怅。鸢肩捷上，自有唐家格样。三台旬月里，堪歌唱。
<p>
</ul>
<p align="center">感皇恩（中外三人受封）</p>
<ul>
    中外受郊恩，三封纶告。依并小君出称号。锦犀光艳，不比香薰脂膏。况从鸣瑟里，添花草。
<p>
    更愿天公，别施洪造。水长船高愈新好。恁时舞带，一任巧装百宝。曲终珠满地，从人扫。
<p>
</ul>
<p align="center">感皇恩</p>
<ul>
    措大做生朝，无他珍异。填个曲儿为鼓吹。古来龙马，曾献河图真数。羲黄缘得此，齐元气。
<p>
    我向如今，职名升赐。地在天宫正东序。当初真本，到此或容披觑。这回错综处，堪详叙。
<p>
</ul>
<p align="center">感皇恩（生朝）</p>
<ul>
    七十有三番，挂弧门首。此事从来信希有。新来仕路，夸说一般高手。肯从清要地，抛簪绶。
<p>
    何许分花，伊谁送酒。得开口时且开口。无烦无恼，也没期程奔走。但能安此乐，夷然寿。
<p>
</ul>
<p align="center">感皇恩（淑人生日词）</p>
<ul>
    锦告侈脂封，煌煌家宝。偕老之人已华皓。绿云拥鬓，更没一根入老。但从和看，年堪考。
<p>
    叶是松苗，松为叶脑。禀得松神大都好。人人戴白，独我青青常保。只将平易处，为蓬岛。
<p>
</ul>
<p align="center">感皇恩（娄通判生日词）</p>
<ul>
    一岁一生朝，一番老相。无欲无营亦无望。看经写字，且做闲中气象。闭门人＿静，心清旷。
<p>
    骨肉团栾，一杯相向。野蔌家肴竞来饷。真情直话，不用逢迎俯仰。从他人笑道，不时样。
<p>
</ul>
<p align="center">好事近（会娄彦发）</p>
<ul>
    桃柳旧根株，春到红蔫绿茁。一似老年垂白，带少容＿发。
<p>
    浮家泛宅在他乡，难得会瓜葛。幸对此番乐饮，任宵分明发。
<p>
</ul>
<p align="center">好事近（生日）</p>
<ul>
    盥水结冰花，老眼于今重见。一似琢成水玉，向冻盆游泛。
<p>
    天公作事有何难，要花花便现。且把重春留住，变苍黎容面。
<p>
</ul>
<p align="center">好事近</p>
<ul>
    腊月做生朝，只有南枝梅玉。此外后生桃李，未舒英吐馥。
<p>
    后园别自出神奇，现双松双竹。报道前堂琴瑟，俱长生厚福。
<p>
</ul>
<p align="center">好事近（同日即事）</p>
<ul>
    岁岁做生朝，只是儿孙捧酒。今岁丝纶茶药，有使人双授。
<p>
    圣君作事与天通，道有便真有。老去不能宣力，只民编分寿。
<p>
</ul>
<p align="center">好事近</p>
<ul>
    我里比侨居，不欠山青水绿。只恨风冲雁序，使分飞隈澳。
<p>
    只今一苇视苕溪，见天伦雍睦。此去春浓絮起，应翻成新曲。
<p>
</ul>
<p align="center">好事近（生朝纪梦）</p>
<ul>
    自涉希寿来，疑道无多岁月。昨夜风吹好梦，报前途康吉。
<p>
    石桥坚壮跨黄河，不用资舟楫。管取身心安泰，阅椿龄千百。
<p>
</ul>
<p align="center">减字木兰花</p>
<ul>
    桑弧标吉。做了生朝逾七十。子又生孙。阶砌芝兰欲满门。
<p>
    今年定好。春腊之交诞婴少。玉烛气中。寿富康宁四序同。
<p>
</ul>
<p align="center">念奴娇</p>
<ul>
    虚辱，次韵为谢
<p>
    海角怀人，长误喜、簌簌敲帘风竹。命驾翩然，谁信道、不怕溪山回曲。榻拂凝尘，香笼清宴，尘柄从挥玉。好音闻耳，慰心何啻跫足。
<p>
    犹记一桂专秋，创开殊选，倒峡余词力。往事茫茫十换岁，却共天涯X。已分成翁，翘观赐带，上拥通仙录。休贪泉石，贤台闻用金筑。
<p>
</ul>
<p align="center">南歌子</p>
<ul>
    和。取最后两阕，试追元韵。地窄，但能小举袖，不容敷舒也。
<p>
    每月冰轮转，常疑桂影摇。封姨特地借今宵。万水一规光景、湛寒瑶。
<p>
    圆处应无恨，君胡不自聊。谁家隐隐度晴箫。莫是素娥仙玉、会丛霄。
<p>
</ul>
<p align="center">南歌子</p>
<ul>
    才出沧溟底，旋明紫岫腰。玉光漫漫涌层潮。上有乘流海贾、卧吹箫。
<p>
    更上云台望，翻牵旅思遥。我生何许著箪瓢。却向天涯起舞、影萧萧。
<p>
</ul>
<p align="center">南歌子</p>
<ul>
    韵致撩诗客，风流出酒家。长绳为驻日车斜。且向春香玉色、占生涯。
<p>
    细按歌珠串，从＿宝髻鸦。花应笑我鬓双华。偏向西阶吹馥、侑流霞。
<p>
</ul>
<p align="center">点绛唇（庚戌生日）</p>
<ul>
    春草池塘，茸茸短碧通芳信。更饶华润。不解膏霜鬓。
<p>
    池上诗翁，别带超遥韵。阳和进。香苞翠晕。物物皆沾分。
<p>
</ul>
<p align="center">万年欢（丙午生日）</p>
<ul>
    老钝迂疏，尽世间乐事，不忄欠不觑。痴向韦编，根究卦爻来处。浑沌包中天地。谢东家、从头指示。便和那、八八机关，并将匙钥分付。
<p>
    行年数、六十四。把一年一卦，恰好相拟。妙道生生，既济还存未济。身愿河图比似。每演九后，重从一始。待人间、甲子何其，剩书亥字为戏。
<p>
</ul>
<p align="center">水调歌头（上巳日领客往洛阳桥）</p>
<ul>
    坐上羽觞，水际洧衣褰。适兹胜赏，风轻云薄有情天。不用船舷悲唱，真俯阑干小海，乐事可忘年。莫向歌珠里，却叹鬓霜鲜。
<p>
    送朝潮，迎夕汐，思茫然。知他禊饮，此地过了几千千。既有相催春夏，自解转成今古，谁后更谁前。堪笑兴怀客，不似咏归川。
<p>
</ul>
<p align="center">水调歌头</p>
<ul>
    红树迎风舞，彷佛采衣褰。云容应为，虞侍分付。下缺
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
