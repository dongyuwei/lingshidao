<html>
<head>
<title>古诗库：全宋词：曾曦</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">曾曦<p align="center">贺新郎（贺耐轩周府尹・己卯）</p>
<ul>
    富贵人间有。就如今、秤量阴德，还公最厚。一郡鹘仑全似旧，春满霜畴稻亩。近帐外、干将夜吼。直指禾川弄霆雷，纵山阴、鹿健那能走。都算计，怎担负。
<p>
    单车曲曲穿岩窦。向迷途、分明一呼，散渠回首。夹路香花迎拜了，见说家家举酒。道公是、再生父母。活一口还添一岁，这一回、活几千千口。只此事，是公寿。
<p>
</ul>
<p align="center">好事近（以梅为寿）</p>
<ul>
    昨夜探寒梅，先报消息。天遣花神妆点，衬贤侯清白。
<p>
    试将玉蕊比修龄，算枝头千百。更有不凡风味，付调羹仙客。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
