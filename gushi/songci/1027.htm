<html>
<head>
<title>古诗库：全宋词：王子容</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">王子容<p align="center">满庭芳（寿京尹）</p>
<ul>
    台衮筹边，京师蒙福，两淮谈笑尘清。正筒无讼，桴鼓亦稀鸣。阅武分弓角射，催春事、亲劝农耕。何须付，寻花问柳，小队出郊s。
<p>
    功名。今已就，九重近天，好去辞荣。算人间极贵，何似长生。刺占梅山日月，观二妙，玉纹枰休辞醉，洛阳花信，香到露华亭。
<p>
</ul>
<p align="center">满庭芳</p>
<ul>
    瑞霭腾空，长庚入梦，挺生名世真贤。荐膺宸眷，移镇日华边。千里民谣载路，薰和气、俱作春妍。须知道，西湖草木，亦自肃成权。
<p>
    黄堂。开雅宴，酒浮云液，歌倚湘弦。□赐金增秩，入侍甘泉。且向露桃花底，拼沉醉，频举觥舡。祈难老，鬓随柳绿，官共早莺迁。
<p>
</ul>
<p align="center">满庭芳</p>
<ul>
    蓬海移春，卿云约月，庆传王母骖鸾。九仙福地，不减玉龟山。况是莱儿绣斧，都衬得、彩舞斓斑。瑶觞举，平反一笑，功行足三千。木天。来瑞节，行封两国，宫锦蝉联。更孙枝满座，兰畹芝田。中诏肩舆上殿，称万寿，椒掖欢颜。黄钟数，从新九九，巧历演长年。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
