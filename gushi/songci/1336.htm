<html>
<head>
<title>古诗库：全宋词：钟辰翁</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">钟辰翁<p align="center">水调歌头（寿何帅）</p>
<ul>
    某伏以天佑皇朝，龙虎叶千龄之运；时生人杰，麒麟开六月之祥。垂弧在辰，属部胥庆。共惟某官德钟清粹，气备中和。暂借鸿名，特欲重无戎之寄；伫来凤诏，促归充左辖之虚。属初度之载临，开华年而有永。某误蒙眷予，倍切欢愉。持南丰一瓣之香，归依已切；效东鲁三寿之祝，祈颂难穷。仰冀台慈，俯赐电览。某下情无任善颂之至。
<p>
    皓皓一何洁，更暴以秋阳。秋毫尘滓、如何鸬谜飧纬Α？龆越鸱绯醵龋酌彼银河净浴，六月凛冰霜。精白生来别，日月许争光。
<p>
    清明朝，清要路，偏流芳。澄清闽峤，姑命申伯式南邦。洗得甲兵静了，去作诗书元帅，却人相吾皇。清问同天老，俾尔寿而昌。
<p>
</ul>
<p align="center">齐天乐（寿谢丞）</p>
<ul>
    南墙槐竹风摇翠。欢声为谁吹起。水秀龟神，松清鹤健，人在蓬壶深处。金猊喷雾。睹鬓雪青归，脸霞红驻。一点寿星，分明光照梅花树。
<p>
    三年冰蘖清苦。这长生富贵，天应分付。经阅黄庭，鼎烹丹井，心事澹然如水。东山霖雨。正出洗太虚，未容别墅。紫诏飞来，玉堂锵步武。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
