<html>
<head>
<title>古诗库：全宋词：李处全</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">李处全<p align="center">水调歌头（丁丑岁，吴门为外舅蒋宣卿寿）</p>
<ul>
    金节照南国，画戟壮陪都。严谯鼓角霜晓，雄胜压全吴。葱茜采香古径，缥缈折梅新奏，春事早关渠。谁识使君意，行乐与民俱。
<p>
    披绣幌，薰宝篆，引琼酥。黄堂当暇，宾幕谈笑足欢娱。看取十行丹诏，遥指五云深处，归路接亨衢。玉佩映鸳缀，不老奉轩虞。
<p>
</ul>
<p align="center">水调歌头（送王景文）</p>
<ul>
    上马趣携酒，送客古朱方。秋风斜日山际，低草见牛羊。酩酊不知更漏，但见横江白露，清映月如霜。平睨广寒殿，谁说路歧长。
<p>
    醉还醒，时起舞，念吾乡。江山尔尔，回首千载几兴亡。一笑书生事业，谁信管城居士，不换碧油幢。好在中冷水，击楫奏伊凉。
<p>
</ul>
<p align="center">水调歌头</p>
<ul>
    明月浸瑶碧，河汉水交流。偏来照我，知我白发不胜愁。客里山中三载，枕上人间一梦，曾忆到瀛洲。矫首蓬壶路，两腋已飕＿。
<p>
    记扁舟，浮震泽，趁中秋。垂虹亭上，与客千里快凝眸。看剑引杯狂醉，饮水曲肱高卧，鹏`本同游。起舞三人耳，横笛唤沙鸥。
<p>
</ul>
<p align="center">水调歌头（冒大风渡沙子）</p>
<ul>
    落日暝云合，客子意如何。定知今日，封六巽二弄干戈。四望际天空阔，一叶凌涛掀舞，壮志未消磨。为向吴儿道，听我扣舷歌。
<p>
    我常欲，利剑戟，斩蛟龟。胡尘未扫，指挥壮士挽天河。谁料半生忧患，成就如今老态，白发逐年多。对此貌无恐，心亦畏风波。
<p>
</ul>
<p align="center">水调歌头</p>
<ul>
    春事已如许，柳眼早依依。故园桃李何似，芳蕊想团枝。此地嵩高名里，信美元非吾土，清梦＿绕ァ７稣扔行乐，还使我心悲。
<p>
    对琴书，歌一阕，引千卮。昔曾系楫，今日投老叹吾衰。睡起推窗凝睇，失喜柔桑微绿，便拟作春衣。搔首长吟处，此意有谁知。
<p>
</ul>
<p align="center">水调歌头（咏梅）</p>
<ul>
    微雨眼明处，春信著南枝。百花头上消息，为我赴襟期。松下凌霜古干，竹外横窗疏影，同是岁寒姿。唤取我曹赏，莫使俗流知。
<p>
    对风前，看雪后，总相宜。碧天如洗，何许羌笛月边吹。一段出群标格，合得水仙兄事，千古豫章诗。鼎鼐付佳实，终待麦秋时。
<p>
</ul>
<p align="center">水调歌头（前遍既出，诸君皆有属和，因自用韵）</p>
<ul>
    飞雪已传信，端叶未分枝。莫嫌开晚，前月曾付小春期。谁道梳风洗雨，不许调脂弄粉，容易鹛熳恕Ｑ劢缥炊嗉，鼻观已先知。
<p>
    昔西湖，今北客，各从宜。要渠烂熳，趣得暖律为渠吹。犹记石亭攀折，浑似扬州观赏，清兴欲寻诗。三嗅不离手，如得和遍时。
<p>
</ul>
<p align="center">水调歌头（除夕）</p>
<ul>
    今夕定何夕，今夕岁还除。团栾儿女，尽情灯火照围炉。但惜年从节换，便觉身随日老，踪迹尚沈浮。万事古如此，聊作旧桃符。
<p>
    任东风，吹缟鬓，戏J儒。韶颜壮齿，背人去似隙中驹。杯酌犹倾腊酒，漏箭已传春夜，何处不歌呼。惟愿长穷健，命酹且欢娱。
<p>
</ul>
<p align="center">水调歌头（处州烟雨楼落成，欲就中秋，后值雨）</p>
<ul>
    楼观数南国，烟雨压东州。溪山雄胜，天开图画肖瀛洲。我破瀛洲客梦，来剖仙都符竹，乐岁又云秋。聊作幻师戏，肯遗后人愁。
<p>
    趁佳时，招我辈，共凝眸。君侯胸次邱壑，意匠付冥搜，刻日落成华栋，对月难并清景，千丈素光流。老子兴何极，小子趣觥筹。
<p>
</ul>
<p align="center">满江红（镇安女兄生日）</p>
<ul>
    清晓高堂，春晚处、旧红新绿。耸曩昔、蟠桃初种，更并潭菊。强健老人松下鹤，森荣孙子霜中竹。看共持、寿凶Ｆ谝茫倾＿X。
<p>
    烘晴书，炉烟馥。连永夜，笙歌簇。喜一时欢意，何人兼足。早愿诸甥成宅相，便从明岁开汤沐。向年年、今日度新腔，调仙曲。
<p>
</ul>
<p align="center">临江仙（木犀）</p>
<ul>
    畴昔方壶游戏地，群仙步履相从。明黄衫子御西风。佩环金错落，羽葆翠璁珑。
<p>
    骑鹄翩然归去路，吹箫横度青峰。夜深河汉冷秋容。前驱香十里，飘堕月轮东。
<p>
</ul>
<p align="center">念奴娇（京口上元雪夜招唐元明）</p>
<ul>
    一天春意，趁东皇幽赏，重飞端叶。造物有心成伟观，来伴红蕖开彻。桂魄初圆，梅腮全放，节物俱奇绝。冷官门巷，望中北固楼堞。
<p>
    遐想篷底高人，拥衾无寐，九曲肠增结。我亦低窗翻蠹纸，失喜瑶花盈尺。拥鼻孤吟，搔头危坐，所欠惟佳客。须君来此，脸纹相对生缬。
<p>
</ul>
<p align="center">满庭芳（初春）</p>
<ul>
    乳燕将雏，啼莺求友，江南梅子黄时。欲晴还雨，烟外看成丝。迎袂风来麦陇，吹饼饵、香入书帷。行吟处，溪翁说我，不似去年衰。
<p>
    方池。荷出水，朱榴倚槛，粉＿穿篱。有吾曹我辈，把酒寻诗。醉去黑甜一枕，炉烟袅、花影斜晖。家山乐，南窗寄傲，唯有晦罨知。
<p>
</ul>
<p align="center">鹧鸪天（社日落成烟雨楼二首）</p>
<ul>
    烟雨溟溟趁落成。只应天欲称佳名。万丝明灭青山映，匹素浓纤氵录水萦。
<p>
    民亦乐，美能并。酒杯莫惜十分倾。要知社下平生志，觞政聊须为主盟。
<p>
</ul>
<p align="center">鹧鸪天</p>
<ul>
    缥缈危楼百尺雄。淡烟疏雨暗帘栊。偶妨清赏中秋夕，为忆名言玉局翁。
<p>
    贤达意，古今同。凉天佳月曾相逢。老蟾一跃三千丈，却唤＿娥驾阆风。
<p>
</ul>
<p align="center">柳梢青（茶）</p>
<ul>
    九天圆月。香尘碎玉，素涛翻雪。石乳香甘，松风汤嫩，一时三绝。
<p>
    清宵好尽欢娱，奈明日、扶头怎说。整顿秃山，殷勤春露，余甘齿颊。
<p>
</ul>
<p align="center">柳梢青（汤）</p>
<ul>
    余甘齿颊。酒□半酣，漏声频促。月下传呼，风前掺别，无因留客。
<p>
    丁宁玉＿磨香，为料理、十分醒著。后会何时，前欢未尽，明朝重约。
<p>
</ul>
<p align="center">朝中措（夜坐有感）</p>
<ul>
    晦庵四至似天宽。生计有心田。闲弄炉薰茗碗，困寻纸帐蒲团。
<p>
    商山橘隐，须弥芥纳，容与湖天。谁笑先生贫窭，东篱无数金钱。
<p>
</ul>
<p align="center">朝中措（初夏）</p>
<ul>
    薰风庭院燕双飞。园柳啭黄鹂。是处蜂狂蝶乱，元来绿暗红稀。
<p>
    衫笼白＿，琴推绿绮，满眼新诗。好个江南风景，杜鹃犹自催归。
<p>
</ul>
<p align="center">菩萨蛮（续前意，时溧阳之行有日矣）</p>
<ul>
    杜鹃只管催归去。知渠教我归何处。故国泪生痕。那堪枕上闻。
<p>
    严装吾已具。泛宅吴中路。弭棹唤东邻。江东日暮云。
<p>
</ul>
<p align="center">菩萨蛮</p>
<ul>
    云，三秋桂子，山名载于图经，余顷为郡掾，尝见之
<p>
    晦庵老子修行久。问禅金粟曾回首。截竹是禅机。吹破粟玉枝。
<p>
    西湖秋好处。承得昭阳露。香透月轮低。来薰打坐时。
<p>
</ul>
<p align="center">菩萨蛮（菊花）</p>
<ul>
    四时皆有司花女。杪秋犹见花如许。想得紫金丹。工夫造化间。
<p>
    春莺留弱羽。更渍蔷薇露。莫取落英餐。留供醉眼看。
<p>
</ul>
<p align="center">浣溪沙（儿辈欲九日词而尚远，用“满城风雨近得阳”填成浣溪沙）</p>
<ul>
    宋玉应当久断肠。满城风雨近重阳。年年戏马忆吾乡。
<p>
    催促东篱金蕊放，佳人更绣紫萸囊。白衣才到共飞觞。
<p>
</ul>
<p align="center">西江月（重阳再作）</p>
<ul>
    窗户风薰端午，楼台月满中秋。阴晴寒暑总无忧。几事不如重九。
<p>
    落帽何羞种种，看山都付悠悠。黄花已作醉乡游。梦觉黄花在手。
<p>
</ul>
<p align="center">西江月（芍药）</p>
<ul>
    C々妆楼红袖，亭亭将阃青油。东皇天巧世无俦。定有司花妙手。
<p>
    十里香风晓霁，千家绮陌春游。竹西路转古扬州。歌吹只应如旧。
<p>
</ul>
<p align="center">西江月（二月旦侍女兄游高斋）</p>
<ul>
    南国一分春色，东窗八面光风。女兄欢笑酒尊同。满眼儿孙群从。
<p>
    但愿年愈百岁，何妨时醉千钟。朱颜绿发照青铜。要看如龙如凤。
<p>
</ul>
<p align="center">生查子（拒霜花）</p>
<ul>
    庭户晓光中，帘幕秋光里。曲沼绮疏横，几处新妆洗。
<p>
    红脸露轻匀，翠袖风频倚。鸾鉴不须开，自有窗前水。
<p>
</ul>
<p align="center">生查子（正月十六日周仲先劝酒）</p>
<ul>
    温柔属东南，和冷经三五。几夜德星明，果应荀陈聚。
<p>
    分虎屈雄姿，展骥淹遐步。除诏已涂芝，便看朝天去。
<p>
</ul>
<p align="center">减字木兰花（预作菊词，俾歌之，至时以侑酒）</p>
<ul>
    今年菊早。想到重阳花正好。玉冷金寒。全似东篱挹露看。
<p>
    色庄香重。直与梅花堪伯仲。待唤渊明。三友相从盖为倾。
<p>
</ul>
<p align="center">减字木兰花（咏木犀）</p>
<ul>
    谁将翡翠。闲屑黄金摅巧思。缀就花钿。飞上秋云入鬓蝉。
<p>
    一枝斜倚。披拂香风多少意。午镜重匀。娇额妆成宫样新。
<p>
</ul>
<p align="center">减字木兰花（甲午九月末在婺州韩守坐上和陈尚书韵李处全）</p>
<ul>
    更生观尽。双璧蒹葭那敢并。四海无人。笑语从容许我亲。
<p>
    平生此客。复与太丘登醉白。病里颦眉。贪看惺惺骑马归。
<p>
</ul>
<p align="center">相见欢（见月闻笛八月五夜）</p>
<ul>
    新凉襟袂冷然。乍晴天。风送谁家羌管、月便娟。
<p>
    云散尽，秋空碧，玉色悬。洗耳时听三弄、等团圆。
<p>
</ul>
<p align="center">江城子（重阳）</p>
<ul>
    一番风雨一番凉。炯秋光。又重阳。潇洒东篱，浑学汉宫妆。今日且须开口笑，花露＿，鬓云香。
<p>
    泼醅新取淡鹅黄。趁幽芳。趣飞觞。落帽当时，□发少年狂。万事破除惟有此，尘外客，醉中乡。
<p>
</ul>
<p align="center">阮郎归（了生朝）</p>
<ul>
    佳人偏爱菊花天。玉钗金附蝉。歌声缥缈紫云边。博山沈水烟。
<p>
    须斗酒，泛觥船。乃翁能百遍。高堂此会看年年。夜深人醉眠。
<p>
</ul>
<p align="center">忆秦娥（海棠）</p>
<ul>
    春山寂。佳人凝笑山南陌。山南陌。东风寒浅，绛罗衫窄。
<p>
    阑干倚处云如幕。晚来雨过胭脂滴。胭脂滴。啼妆难劝，且须欢伯。
<p>
</ul>
<p align="center">忆秦娥</p>
<ul>
    莺花寂。为渠游冶长安陌。长安陌。今朝风景，酒肠宽窄。
<p>
    锦茵闲把薰笼幂。嫩红倚绿娇如滴。娇如滴。古今高咏，老泉仙伯。
<p>
</ul>
<p align="center">好事近（茶＿）</p>
<ul>
    香雪弄春妍，柳外黄昏池阁。要看月华相映，卷东风帘幕。
<p>
    更倾壶酒伴芳姿，名字胜桑落。直与岭梅兄弟，是醍醐酥酪。
<p>
</ul>
<p align="center">蓦山溪</p>
<ul>
    梨花过雨，已是春强半，花恼欲颠狂，兴浑在、秋千架畔。搔头无语，斜日上帘栊，飞上下，语呢喃，又见双双燕。
<p>
    鱼吹细浪，镜面摇歌扇。藉草倒芳尊，衬香茵、落红千片。追奔蜗角，回首醉初醒，逢节物，且欢娱，莫待流年换。
<p>
</ul>
<p align="center">卜算子</p>
<ul>
    春事忆松江，江上花无数。一枕匆匆醉梦中，芳草J庵路。
<p>
    携手度虹梁，洗眼看渔具。盐豉莼羹是处无，早买扁舟去。
<p>
</ul>
<p align="center">卜算子（即席奉女兄寿）</p>
<ul>
    芍药斗新妆，杨柳飞轻雪。著意留连不放春，已向东皇说。
<p>
    况是谪仙家，自有长生诀。方士呼来借玉蟾，要吸杯中月。
<p>
</ul>
<p align="center">诉衷情</p>
<ul>
    疏烟明淡雨膏如。青入烧痕初。开到无言桃李，春事喜敷腴。
<p>
    随杖履，有琴书。酒盈壶。风前花下，睡起醒时，着我篮舆。
<p>
</ul>
<p align="center">醉蓬莱（毛氏女兄生朝三月二十八日）</p>
<ul>
    政余春眷眷，首夏VV，清和时候。晓色o，瑞霭凝轩牖。著子青梅，袅枝红药，物物俱情厚。绿绮朱弦，檀槽铁拨，华堂称寿。
<p>
    季父高怀，庆钟吾姊，富贵长年，自应兼有。更看诸郎，谢砌芝兰秀。蚤晚成名，雁行亲膝，无忌胜如舅。沆瀣朝霞，蓬莱弱水，酿为春酒。
<p>
</ul>
<p align="center">贺新郎（和俞叔夜七夕）</p>
<ul>
    秋意生何许。对玉钩、微云避舍，素风吹暑。银汉桥成天路稳，乾鹊声声媚妩。送仙仗、年年须度。离合悲欢多少话，想今宵、缱绻难深诉。千古恨，无新故。
<p>
    聊须作意成欢绪。为佳时、金针戏把，翠觞频举。莫念匆匆轻掺袂，天上元无间阻。况好是、新凉庭户。倦客天涯嗟老大，趁珠帘、绣额高楼处。乞些巧，调儿女。
<p>
</ul>
<p align="center">贺新郎（再和）</p>
<ul>
    心事知谁许。政吾曹、ご桥翰，邀凉蠲暑。节物於人俱可喜，今夕渠媚妩。笑曝腹、书生风度。河鼓天孙非世俗，纵惊云、急雨休轻诉。忆倾盖，便如故。
<p>
    良辰欢意宽离绪。称仙家、瑶台缥缈，霓裳掀举。应想尘寰空怅望，月路谁曾隔阻。是处有、绮窗朱户。我爱五湖烟水阔，待扁舟、寻到支机处。访婺女，共＿女。
<p>
</ul>
<p align="center">四和香（立春）</p>
<ul>
    香雪新苞偏胜韵。领袖催花信。华节良辰人有分。看士女、＿垂鬓。
<p>
    莫向春风寻旧恨。乐事随方寸。眉寿故应天不吝。浮大白、吾无闷。
<p>
</ul>
<p align="center">玉楼春（守岁）</p>
<ul>
    年光箭脱无留计。才过立春还守岁。要知一岁已寻侬，听打个惊人喷嚏。
<p>
    椒盘荐寿休辞醉。坐听爆竹浑无寐。明朝末后饮屠苏，白发从渠相点缀。
<p>
</ul>
<p align="center">南乡子（除夕又作）</p>
<ul>
    和气作春妍。已作寒归塞地天。岁月翩翩人老矣，华颠。胆冷更长自不眠。
<p>
    节物映椒盘。柏酒香浮白玉船。捧劝大家相祝愿，何言。但愿今年胜去年。
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
