<html>
<head>
<title>古诗库：全宋词：龚大明</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">龚大明<p align="center">缺调名（山居）</p>
<ul>
    山居好。山居好。鹤唳猿啼饯昏晓。碧窗柏子炷炉香，趺坐蒲团诵黄老。
<p>
</ul>
<p align="center">缺调名</p>
<ul>
    山居好。山居好。门对青山水环绕。一榻烟霞梦寐清，我以不贪为至宝。
<p>
</ul>
<p align="center">缺调名</p>
<ul>
    山居好。山居好。竹杖芒鞋恣幽讨。坐分苔石树阴凉，闲数落花听啼鸟。
<p>
</ul>
<p align="center">缺调名</p>
<ul>
    山居好。山居好。痹鲁云种瑶草。冷冷碧涧响寒泉，簌簌落花风自扫。
<p>
</ul>
<p align="center">缺调名（赠道友雪崖朱先生）</p>
<ul>
    清高绝，雪崖翁。向上玄机顿观通。金鼎有丹成九转，凝然宴坐白云中。
<p>
</ul>
<p align="center">西江月（书怀）</p>
<ul>
    我本无为野客，飘飘浪迹人间。一时被命住名山。未免随机应变。
<p>
    识破尘劳扰扰，何如乐取清闲。流霞细酌咏诗篇。且与白云为伴。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
