<html>
<head>
<title>古诗库：全宋词：熊以宁</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">熊以宁<p align="center">水调歌头（寿常德府刘守）</p>
<ul>
    天地有英气，钟秀在人间。流虹甫近华旦，维岳预生贤。千载明良会遇，三世勋庸忠烈，谁得似家传。高论排风俗，抗志遏狂澜。
<p>
    记年时，胡尘外，拥朱幡。洪枢紫府功业，指日复青毡。拭目泥封飞下，趁取梅花消息，去去r朝班。骨相元不老，何必颂南山。
<p>
</ul>
<p align="center">醉蓬莱（寿察判）</p>
<ul>
    某伏以清商肇序，阶q方五荚之飞；元精生贤，宝历应千龄之运。於赫自天之佑，丕昭维岳之祥。弧矢垂门，冠裳争耀。既托屏讨芘，敢忘颂咏之私。敬制拙词，仰祝台算。以醉蓬莱寄调，缮写拜呈，伏惟台慈，特赐采览。
<p>
    渐荷收绿盖，桂吐金英，嫩凉天气。香案仙官，向人间游戏。道貌孤高，灵扃恬淡，有寿星标致。梦得文章，水心谈论，家声相继。
<p>
    芙蓉上幕，龙藩胜地。剡荐交飞，宸衷简记。行趣朝班，便鸾坡螭陛。赞画堂中，垂弧节届，且举觞一醉。试问庄椿，春秋多少，八千馀岁。
<p>
</ul>
<p align="center">鹊桥仙（寿帅守硕人并引）</p>
<ul>
    某窃承帅阃太硕人顷自仙班，来瑞人世。诞弥喜届，庆颂骈臻。某仰讠乇门墙，用伸庆贺。辄成小词一，寄声鹊桥仙。僭易尘献，上祝椿鹤之算。伏惟懿慈，特赐采览。门下士姓某惶恐再拜上。
<p>
    隐君仙裔，帅垣佳配。谁似硕人清贵。几番鸾诰自天来，森截江网同卷重出一首作‘看’绿绶、彩衣当砌。莲开十丈，q留十荚，迟十日、瑶池秋至。殷勤祝寿指蟠桃，更重数、三千馀岁。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
