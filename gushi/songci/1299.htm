<html>
<head>
<title>古诗库：全宋词：张淑芳</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">张淑芳<p align="center">更漏子（秋）</p>
<ul>
    墨痕香，红蜡泪。点点愁人离思。桐叶落，蓼花残。雁声天外寒。
<p>
    五云岭，九溪坞。待到秋来更苦。风淅淅，水淙淙。不教蓬径通。
<p>
</ul>
<p align="center">满路花（冬）</p>
<ul>
    罗襟湿未干，又是凄凉雪。欲睡难成寐、音书绝。窗前竹叶，凛凛狂风折。寒衣弱不胜，有甚遥肠，望到春来时节。孤灯独照，字字吟成血。仅梅花知苦、香来接。离愁万种，提起心头切。比霜风更烈。瘦似枯枝，待何人与分说。
<p>
</ul>
<p align="center">浣溪沙</p>
<ul>
    散步山前春草香。朱阑绿水绕吟廊。花枝惊堕绣衣裳。
<p>
    或定或摇江上柳，为鸾为凤月中篁。为谁掩抑锁芸窗。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
