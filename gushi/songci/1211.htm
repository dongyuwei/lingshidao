<html>
<head>
<title>古诗库：全宋词：颜奎</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">颜奎<p align="center">醉太平（寿须溪）</p>
<ul>
    茶边水经。琴边鹤经。小窗甲子初睛。报梅花小春。
<p>
    小冠晋人。小车洛人。醉扶儿子门生。指黄河解清。
<p>
</ul>
<p align="center">清平乐（留静得）</p>
<ul>
    留君少住。且待晴时去。夜深水鹤云间语。明日棠梨花雨。
<p>
    尊前不尽余情。都上鸣弦细声。二十四番风後，绿阴芳草长亭。
<p>
</ul>
<p align="center">归平遥</p>
<ul>
    春□□拂拂。檐花双燕入。少年湖上风日。问天何处觅。
<p>
    湖山画屏晴碧。梦华知夙昔。东风忘了前迹。上青无半壁。
<p>
</ul>
<p align="center">浣溪沙</p>
<ul>
    梦泊游丝画影移。水沈香宛紫烟微。玉笙才过画楼西。
<p>
    天上人间花事苦，镜中翠压四山低。又成春据莺啼。
<p>
</ul>
<p align="center">菩萨蛮</p>
<ul>
    燕姬越女初相见。鬓云翻覆风转。日日转如云。朝朝白发新。
<p>
    江南古佳丽。只绾年时髻，信手绾将成。从来懒学人。
<p>
</ul>
<p align="center">忆秦娥</p>
<ul>
    水云幽。怕黄霜竹生新愁生新愁。生新愁如今何处，倚月明楼。
<p>
    龙吟杳杳天悠悠。腾蛟起舞鸣空篌。鸣箜篌。听吹短气，江上无秋。
<p>
</ul>
<p align="center">大T（和须溪春寒）</p>
<ul>
    唱古荼コ，新荷叶，谁向重帘深处。东风三十六，向园林都过，余寒犹妒。公子狐裘，佳人翠袖，怎见此时情否。天上知音杳，怪参差律吕，世间多误。记画扇题诗，单衣试酒，梦归泥絮。
<p>
    嗟春如逆旅。送无路、远涉前无渡。回首住、凌波亭馆，待月楼台，满身花气凝香雾。度入南薰去。留燕伴、不教迟暮。但一点、芳心苦。生怕摇落，分付荷房收贮。晚妆又随过雨。
<p>
</ul>
<p align="center">摸鱼儿（尘梅）</p>
<ul>
    对琴台、不堪尘穑春风微露纤指。峥嵘鹤膝翘空势，取次著花安蕊。偏有意。把竹外一枝，飞洒轻烟里。月良如洗。又底事丹青，何须水墨，虚白阚清。
<p>
    华堂暮，珍重休弹尘尾。静中留此佳致。桥西几度香浮处，回首都随流水。闲徒倚。叹汨没黄埃，变幻皆如此。蜚廉莫起。待别有神人，风斤一运，和影上窗纸。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
