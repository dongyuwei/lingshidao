<html>
<head>
<title>古诗库：全宋词：关注</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">关注<p align="center">桂华明</p>
<ul>
    缥缈神京开洞府。遇广寒宫女。问我双鬟梁溪舞。还记得、当时否。碧玉词章教仙侣。为按歌宫羽。皓月满窗人何处。声永断、瑶台路。
<p>
</ul>
<p align="center">水调歌头</p>
<ul>
    吾乡陆永仲，博学高才。自其少时，有声场屋，今栖自鹿洞下，绝荤酒，屏世事，自放尘埃之外。行将六十，而有婴儿之色，非得道者能如是乎。
<p>
    凤舞龙蟠处，玉室与金堂。平生想望真镜，依约在何方。谁信许君丹灶，便与吴君遗剑，只在洞天傍。若要安心地，便是远名场。
<p>
    几年来，开林麓，建山房。安眠饱馆清坐、无事可思量。洗尽人间忧患，看尽仙家风月，和气满清扬。一笑尘埃外，云水远相忘。
<p>
</ul>
<p align="center">剔银灯</p>
<ul>
    小院烟凉雨细。正好恹恹春睡。蓦被金枝，连推绣枕，报道皇都书至。良人得意。集英殿、首攀仙桂。斗帐重襟惊起。斜倚屏山偷喜。宝髻慵梳，香笺折破，果见中、高高名第。秦楼十二。知他向、谁家沉醉。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
