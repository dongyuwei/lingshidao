<html>
<head>
<title>古诗库：全宋词：彭泰翁</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">彭泰翁<p align="center">念奴娇（秋日牡丹）</p>
<ul>
    九华惊觉，又偷承雨露，羞匀春色。岸蓼汀苹成色界，未必天香人识。粉鹬凝，霜销雾薄，娇颤浑无力。黄昏月掩，山城那更闻笛。
<p>
    应是未了尘缘，重来迟暮，草草西风客。莺燕无情庭院悄，愁满阑干苔积。宫锦尊前，霓裳月下，梦亦无消息。嫣然一笑，江南如此风日。
<p>
</ul>
<p align="center">忆旧游（雨中海棠）</p>
<ul>
    玉环扶浅醉，翠袖笼寒，香汗初融。昨夜残妆在，最难胜珠络，都沁铅红。朝云低护深约，蜂蝶不知踪。奈燕子情多，斜飞轻触，泪洒羞容。重逢。记前度，解翦烛调笙，踏月鸣骢。风入人间远，待尘缘洗尽，飞佩凌空。丁宁为我留住，携酒寿东风。便花谱重修，高堂再赋疑梦中。
<p>
</ul>
<p align="center">拜星月慢（祠壁宫姬控弦可念）</p>
<ul>
    雾I觚棱，尘侵团扇，恨满哀弹倦理。控雨笼云，共闲情孤倚。敛娥黛、怕似流莺历历，惹得玉锁琼碎。可惜阑干，但苔花沈穗。
<p>
    算天音、不入人间耳。何人谩、`损青衫泪。不是旧谱都忘，厌新腔娇脆。多生不得丹青意，重来又、花锁长门闭。到夜永、笙鹤归时，月明天似水。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
