<html>
<head>
<title>古诗库：全宋词：冯伟寿</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">冯伟寿<p align="center">玉连环（忆李谪仙）</p>
<ul>
    谪仙往矣，问当年、饮中俦侣，于今谁在。欢沈香醉梦，胡尘日月，流浪锦袍宫带。高吟三峡动，舞剑九州隘。玉皇归观，半空遗下，诗囊酒佩。
<p>
    云月仰挹清芬，揽虬鬓、尚友千载。晋宋颓波，羲皇春梦，尊前一慨。待相将共蹑，龙肩鲸背。海山何处，五云aa。
<p>
</ul>
<p align="center">春风袅娜（春恨・黄锺羽）</p>
<ul>
    被梁间双燕，话尽春愁。朝粉谢，午花柔。倚红阑故与，蝶围蜂绕，柳绵无数，飞上搔头。凤管声圆，蚕房香暖，笑挽罗衫须少留。隔院兰馨趁风远，邻墙桃影伴烟收。
<p>
    些子风情未减，眉头眼尾，万千事、欲说还休。蔷薇露，牡丹球。殷勤记省，前度绸缪。梦里飞红，觉来无觅，望中新绿，别后空稠。相思难偶，欢无情明月，今年已是，三度如钩。
<p>
</ul>
<p align="center">春云怨（上巳・黄锺商）</p>
<ul>
    春风恶劣。把数枝香锦，和莺吹折。雨重柳腰娇困，燕子欲扶扶不得。软日烘烟，乾风吹雾，芍药荼コ弄颜色。帘幕轻阴，图书清润，日永篆香绝。
<p>
    盈盈笑靥宫黄额。试红鸾小扇，丁香双结。团凤眉心倩郎贴。教洗金，共看西堂，醉花新月。曲水成空，丽人何处，往事暮云万叶。
<p>
</ul>
<p align="center">云仙引（桂花・夹锺羽）</p>
<ul>
    紫凤台高，戏鸾镜里，I々几度秋馨。黄金重，绿云轻。丹砂鬓边滴粟，翠叶玲珑烟剪成。含笑出帘，月香满袖，天雾萦身。
<p>
    年时花下逢迎。有游女、翩翩如五云。乱掷芳英，为箸斜朵，事事关心。长向金风，一枝在手，噢药悲歌双黛埂Ｔ读傧树，对初弦月，露下更深。
<p>
</ul>
<p align="center">眼儿媚（春情）</p>
<ul>
    自频双黛听啼鸦。帘外翠烟斜。社前风雨，已归燕子，未入人家。鞋儿试著无人看，莫是忒宽些。想它楼上，问拈箫管，憔悴莺花。
<p>
</ul>
<p align="center">木兰花慢（和答玉林韵）</p>
<ul>
    酒醒人世换，碧桃靓、海山春。任青鸟沈沈，紫鳞杳杳，有玉林人。宫袍掉头未爱，爱荷衣、不染市朝尘。仙样蓬莱翰墨，云间鸾凤精神。
<p>
    笑呼银汉入金鲸。琼苑目由身。羡咳唾成章，香薰花雾，音和韶钧。六丁夜来捧去，便天人、也自欢尖新。那得金笺飞洒，浩歌飞步苍F。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
