<html>
<head>
<title>古诗库：全宋词：萧元之</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">萧元之<p align="center">渡江云（和清真）</p>
<ul>
    流苏垂翠遥高低一色，红紫等泥少。香山居士老，柳枝桃叶，飞梗属谁家。好音过耳，任啼乌、怨入芳华。心情懒，笔床吟卷，醉墨戏翻鸦。
<p>
    堪嗟。雕弓快马，敕勒追踪，向夕阳坡下。休更忆，青丝络辔，红袖裁纱。司空见惯浑如梦，笑几回、索苇吹葭。山中乐，从渠恣赏莺花。
<p>
</ul>
<p align="center">菩萨蛮</p>
<ul>
    断红流水香难觅。行云一去无踪迹。杨柳漫遮阑。闲愁付远山。
<p>
    玉筝弹未了。倚柱人空老。青子摘来酸。酸心有几般。
<p>
</ul>
<p align="center">水龙吟（答沈壮可）</p>
<ul>
    人生何必求名，身闲便是名商处。卧云衣袂，何因自染，修涂尘土。世路羊肠，人情狙赋，翻云覆雨。把从前旧梦，倚阑重省，体更错、添笺注。
<p>
    况是吾庐江上，也抵得、封侯千户。高眠闲听。邻舟渔唱，倚阑农语。休望当年，溪边俱载，隆中三顾。怕群鸥微觉，见人欲起，背人飞去。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
