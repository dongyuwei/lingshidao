<html>
<head>
<title>古诗库：全宋词：廖世美</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">廖世美<p align="center">烛影摇红（题安陆浮云楼）</p>
<ul>
    霭霭春空，画楼森耸凌云渚。紫薇登览最关情，绝妙夸能赋。惆怅相思迟暮。记当日、朱阑共语。塞鸿难问，岸柳何穷，别愁纷絮。
<p>
    催促年光，旧来流水知何处。断肠何必更残阳，极目伤平楚。晚霁波声带雨。悄无人、舟横野渡。数峰江上，芳草天涯，参差烟树。
<p>
</ul>
<p align="center">好事近（夕景）</p>
<ul>
    落日水F金，天淡暮烟凝碧。楼上谁家红袖，靠阑干无力。
<p>
    鸳鸯相对浴红衣，短棹弄长笛。惊起一双飞去，听波声拍拍。
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
