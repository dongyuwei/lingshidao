<html>
<head>
<title>古诗库：全宋词：邹应龙</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">邹应龙<p align="center">木兰花（寿伯母太夫人上官氏）</p>
<ul>
    吾家二老。前有高平生癸卯。若到今辰。讵止荣华九十龄。
<p>
    共惟伯母。九十新年还又五。五五相承。好看重逢乙巳春。
<p>
</ul>
<p align="center">鹧鸪天</p>
<ul>
    九十吾家两寿星。今夫人赛昔夫人。百年转眼新开帙，十月循环小有春。
<p>
    生日到，转精神。目光如镜步如云。年年长侍华堂宴，子子孙孙孙又孙。
<p>
</ul>
<p align="center">鹧鸪天</p>
<ul>
    寿母开年九十三。佳辰就养大江南。缇屏晃耀新宁国，绣斧斓斑老朴庵。
<p>
    倾玉校擘黄柑。两孙垂绶碧于蓝。便当刊颂崆峒顶，留与千年作美谈。
<p>
</ul>
<p align="center">鹧鸪天（在朝日寿母昌国叶夫人）</p>
<ul>
    帝里风光别是天。花如锦绣柳如烟。还逢令节春三二，又庆慈闱岁八千。
<p>
    斟寿校列长筵。子孙何以咏高年。各裒千首西湖什，一度生朝献一篇。
<p>
</ul>
<p align="center">鹧鸪天（任静江经略安抚日元夕奉亲出郊）</p>
<ul>
    彩结轻车五马随。倾城争出看花枝。笙歌十里岩前去，灯火千门月下归。
<p>
    莲炬引，老莱衣。蛾眉无数卷帘窥。谁知万里逢灯夕，却胜寻常三五时。
<p>
</ul>
<p align="center">卜算子（寿母）</p>
<ul>
    满一望三时中（春三十日生），春景方明媚。又见蟠桃结子来，王母初筵启。
<p>
    无数桂林山，不尽漓江水。总入今朝祝寿杯，永保千千岁。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
