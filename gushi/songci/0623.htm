<html>
<head>
<title>古诗库：全宋词：谢懋</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">谢懋<p align="center">忆少年（寒食）</p>
<ul>
    池塘绿遍，王孙芳草，依依斜日。游丝卷晴昼，系东风无力。蝶趁幽香峰酿密。秋千外、卧红堆碧。心情费消遣，更梨花寒食。
<p>
</ul>
<p align="center">石州引（别恨）</p>
<ul>
    日脚斜明，秋色半阴，人意凄楚。飞云特地凝愁，做弄晚来微雨。谁家别院，舞困几叶霜红，西风送客闻砧杵。鞭马出都门，正潮平洲渚。无语。匆匆短棹，满载离愁，片帆高举。京洛红尘，因念几年羁旅。浅频轻笑，旧时上二字从阳春白雪补风月逢迎，别来谁画双眉妩。回首一销凝，望归鸿容与。
<p>
</ul>
<p align="center">洞仙歌（春雨）</p>
<ul>
    愁边雨细。漠漠天如醉。摇r游丝晚风外。酿轻寒、和暝色，花柳难胜，春自老，谁管啼红敛翠。关情潜入夜，斜湿帘栊，几处挑灯耿无寐。念阳台、当日事，好伴云来，因个甚、不入襄王梦里。便添起、寒潮卷长江，又恐是离人，断肠清泪。
<p>
</ul>
<p align="center">杏花天（春思）</p>
<ul>
    海棠枝上东风软。荡霁色、烟光弄暖。双双燕子归来晚。零落红香过半。琵琶泪h青衫浅。念事与、危肠易断。馀酲未解扶头懒。屏里潇湘梦远。
<p>
</ul>
<p align="center">画堂春（秋思）</p>
<ul>
    西风庭院雨垂垂。黄花秋闰迟。已凉天气未寒时。才褪单衣。睡起枕痕犹在，鬓松钗压云低。玉奁重拂淡胭脂。情入双眉。
<p>
</ul>
<p align="center">武陵春（惜别）</p>
<ul>
    门掩东风人去后，愁损燕莺心。一朵梅花淡有春。粉黛不匀。我亦青楼成卷客，风月强追寻。莫把恩情做弄成。容易学行云。
<p>
</ul>
<p align="center">霜天晓角（桂花）</p>
<ul>
    绿云剪叶。低护黄金屑。占断花中声誉，香与韵、两清洁。胜绝。君听说。是他来处别。试看仙衣犹带，金庭露、玉阶月。
<p>
</ul>
<p align="center">风流子（行乐）</p>
<ul>
    少年多行乐，方豪健、何处不嬉游。记情逐艳波，暖香斜径，醉摇鞭影，扑絮青楼。难忘是，笑歌偏婉娩，乡号得温柔。娇雨娱云，旋宽衣带，剩风残月，都在眉头。一成憔悴损，人惊怪，空自引镜堪羞。谁念短封难托，征雁虚浮。念夜寒灯火，懒寻前梦，满窗风雨，供断闲愁。情到不堪言处，却悔风流。
<p>
</ul>
<p align="center">念奴娇（中秋呈徐叔至）</p>
<ul>
    齐天湛碧。正新凉风露，冰壶清彻。河汉无声光练练，涌出银蟾孤绝。岩桂香飘，井梧影转，冷浸官袍洁。西厢往事，一帘轻梦凄切。肠断楚峡云归，尊前无绪，知有愁如发。此夕常娥应也恨，冷落琼楼金阙。禁漏迢迢，边鸿杳杳，幽意凭谁决。阑干星斗，落梅三弄初阕。
<p>
</ul>
<p align="center">鹊桥仙（七夕）</p>
<ul>
    钩帘借月，染云为幌，花面玉枝交映。凉生河汉一天秋，问此会、今宵孰胜。铜壶尚滴，烛龙已驾，泪盼鞣绮怀摺Ｃ鞒乌鹊到人间，试说向、青楼薄幸。
<p>
</ul>
<p align="center">解连环</p>
<ul>
    雁空辽邈。衬鱼鳞浪浅，护霜云薄。念故人、千里音尘，正山月朦胧，水村依约。见说瑶姬，拥十二、碧峰如削。倚孤芳澹伫，冷笑岁华，可堪寂寞。
<p>
    情多为谁瘦弱。爱吹芗弄粉，斜搴珠箔。自然林壑精神，想回首东风，万花羞落。梦绕南楼，对皓月、忍思量着。但销凝、夜阑酒醒，数声画角。
<p>
</ul>
<p align="center">蓦山溪</p>
<ul>
    厌厌睡起，无限春情绪。柳色借轻烟，尚瘦怯、东风卷舞。海棠红皱，不奈晚来寒，帘半卷，日西沉，寂寞闲庭户。飞云无据。化作冥饔辍３罾锛春来，又只恐、愁催春去。惜花人老，芳草梦凄迷，题欲偏，琐窗纱，总是伤春句。
<p>
</ul>
<p align="center">风入松</p>
<ul>
    老年常忆少年狂。宿粉栖香。自怜独得东君意有三年、窥宋东墙。笑舞落花红影，醉眠芳草斜阳。事随春梦去悠扬。休去思量。近来眼底无姚魏有谁更、管领年芳。换得河阳衰鬓，一帘烟雨梅黄。
<p>
</ul>
<p align="center">浪淘沙</p>
<ul>
    黄道雨初干。霁霭空蟠。东风杨柳碧毵毵。燕子不归花有恨，小院春寒。倦客亦何堪。尘满征衫。明朝野水几重山。归梦已随芳草绿，先到江南。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
