<html>
<head>
<title>古诗库：全宋词：翁溪园</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">翁溪园<p align="center">水龙吟（代寿制师贾参政）</p>
<ul>
    镇淮楼下旌旗，晶明辉映云山阁。宸旒倚重，折冲千里，无逾秋壑。缓带轻裘，纶巾羽扇，从容筹略。使毡裘胆破，丁宁边吏，无生事，空沙漠。
<p>
    二十四桥风月，称断楼、卷尽帘箔。绂麟华旦，饱吟玉蕊，款簪金药。驿骑朝驰，宝鞍卖赐，御筵宣押。更赐环促如，中书入令，作汾阳郭。
<p>
</ul>
<p align="center">水调歌头（寿常州刘守）</p>
<ul>
    丹鹤结青士，玄鹿待苍官。寿仙堂下，应伴凫舄戏斑。麟记当年绣绂，燕剪今朝彩胜，淑气逐椒又盘，孕毓阳和粹，独占一春先。
<p>
    平淮了，勋业盛，傲东山。中原犹待经略，趣诏凤池还。更数尧阶五荚，又上华封三祝，千载圣须贤。即拜玉枝赐，长冠紫宸班。
<p>
</ul>
<p align="center">沁园春（代寿宗室）</p>
<ul>
    记得花筵，巧夕星河，初度女牛。更四双q荚，十分桂魄，中元佳致，妆点初秋。蔼蔼非烟，魅缥恚锦水郁葱佳气浮。人人道，是王孙帝胄，今日东朝。
<p>
    银潢万叶源流。见一点长庚辉绛霄。似东平为善，河间献雅，风流酝藉，西汉诸刘。恰遇称觞，蓬壶歌缓，满酌蒲萄双玉舟。椿松等算，年年醉傲，花马金裘。
<p>
</ul>
<p align="center">洞仙歌（代寿李尉儒人）</p>
<ul>
    几番梅雨，蒲风过、端阳後。细数月轮，犹待双q秀。戏彩华堂宴，设朱门右。酌金荷，争献寿。蟠桃新熟，阿母齐长久。
<p>
    一门奋建，攀桂客、无双手。好事来春在，杏苑联蓝绶。应继琼林董，却胜燕山窦。夸盛事、真罕有。金花封诰，管取重重受。
<p>
</ul>
<p align="center">踏莎行（寿人母八十三）</p>
<ul>
    q荚飞双，桂分缺二。金风已肃深秋意。萱庭戏彩恰称觞，蕊宫仙子天台裔。
<p>
    鹤发童颜，龟龄福备。孩儿书额添三字。常将机训付儿孙，取青行拥潘舆待。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
