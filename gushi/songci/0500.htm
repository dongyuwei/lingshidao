<html>
<head>
<title>古诗库：全宋词：郑獬</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">郑獬<p align="center">好事近（初春）</p>
<ul>
    江上探春回，正值早梅时节。两行小槽双凤，按凉州初彻。
<p>
    谢娘扶下绣鞍来，红靴踏残雪。归去不须银烛，有山头明月。
<p>
</ul>
<p align="center">好事近</p>
<ul>
    把酒对江梅，花小未禁风力。何计不教零落，为青春留得。
<p>
    故人莫问在天涯，尊前苦相忆。好把素香收取，寄江南消息。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
