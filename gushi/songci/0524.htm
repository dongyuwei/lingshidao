<html>
<head>
<title>古诗库：全宋词：孙浩然</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">孙浩然<p align="center">离亭燕</p>
<ul>
    一带江山如画。景物向秋潇洒。水浸碧天何处断，霁色冷光相射。橘树荻花洲，掩映竹篱茅舍。天际客帆高挂。烟外酒旗低亚。多少六朝兴废事，尽入渔樵闲话。怅望倚层楼，红日无言西下。
<p>
</ul>
<p align="center">夜行船</p>
<ul>
    何处采菱归暮。隔宵烟、菱歌轻举。白苹风起月华寒，影朦胧、半和梅雨。脉脉相逢心似许。扶兰棹、黯然凝伫。遥指前村，隐隐烟树，含情背人归去。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
