<html>
<head>
<title>古诗库：全宋词：冯时行</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">冯时行<p align="center">青玉案（和贺方回青玉案寄果山诸公）</p>
<ul>
    年时江上垂杨路。信拄杖、穿云去。碧涧步虚声里度。疏林小寺，远山孤渚，独倚阑干处。
<p>
    别来无几春还暮。空记当时锦囊句。南北东西知几许。相思难寄，野航蓑笠，独钓巴江雨。
<p>
</ul>
<p align="center">虞美人（咏荼コ）</p>
<ul>
    东君已了韶华媚。未快芳菲意。临居倾倒向荼コ。十万宝珠璎珞、带风垂。
<p>
    合欢翠玉新呈瑞。十日傍边醉。今年花好为谁开。欲寄一枝无处、觅阳台。
<p>
</ul>
<p align="center">虞美人</p>
<ul>
    芳菲不是浑无据。只是春收取。都将酝造晚风光。百尺瑶台、吹下半天香。
<p>
    多愁多病疏慵意。也被香扶起。微吟小酌送花飞。更拼小屏幽梦、到开时。
<p>
</ul>
<p align="center">虞美人（重阳词）</p>
<ul>
    去年同醉黄花下。采采香盈把。今年仍复对黄花。醉里不羞斑鬓、落乌纱。
<p>
    劝君莫似阳关柳。飞伴离亭酒。愿君只似月常圆。还使人人一月、一回看。
<p>
</ul>
<p align="center">渔家傲（冬至）</p>
<ul>
    云覆衡茅霜雪后。风吹江面青罗皱。镜里功名愁里瘦。闲袖手。去年长至今年又。
<p>
    梅逼玉肌春欲透。小槽新压冰澌溜。好把升沉分付酒。光阴骤。须臾又绿章台柳。
<p>
</ul>
<p align="center">天仙子（荼コ已凋落赋）</p>
<ul>
    风幸多情开得好。忍却吹教零落了。弄花衣上有馀香，春已老。枝头少。况又酒醒_晓。
<p>
    一片初飞情已悄。可更如今纷不扫。年随流水去无踪，恨不了。愁不了。楼外远山眉样小。
<p>
</ul>
<p align="center">点绛唇</p>
<ul>
    绛唇作别
<p>
    十日春风，吹开一岁间桃李。南柯惊起。归踏春风尾。
<p>
    世事无凭，偶尔成忧喜。歌声里。落花流水。明日人千里。
<p>
</ul>
<p align="center">玉楼春</p>
<ul>
    杏花微露春犹浅。春浅愁浓愁送远。山拖馀翠断行踪，细雨疏烟迷望眼。
<p>
    暮云浓处轻吹散。往事时时心上见。不禁慵瘦倚东风，燕子双双花片片。
<p>
</ul>
<p align="center">点绛唇</p>
<ul>
    江上新晴，闲撑小艇寻梅去。自知梅处。香满鱼家路。
<p>
    路尽疏篱，一树开如许。留人住。留人不住。黯淡黄昏雨。
<p>
</ul>
<p align="center">点绛唇</p>
<ul>
    眉黛低颦，一声春满流苏帐。却从檀响。渐到梅花上。
<p>
    归卧孤舟，梅影舟前r。劳心想。岸横千嶂。霜月铺寒浪。
<p>
</ul>
<p align="center">梦兰堂（送史谊伯y潼川）</p>
<ul>
    小雨清尘淡烟晚。官柳花待暖。君愁入伤阙眼。芳草绿、断云归雁。
<p>
    酒重斟，须再劝。今夕近、明朝乍远。到时暗花飞乱。千里断肠春不管。
<p>
</ul>
<p align="center">蓦山溪（村中闲作）</p>
<ul>
    艰难时世。万事休夸会。官宦误人多，道是也、终须不是。功名事业，已是负初心，人老也，发白也，随分谋生计。
<p>
    如今晓得，更莫争闲气。高下与人和，且觅个、置锥之地。江村僻处，作个老渔樵一壶酒，一声歌，一觉醺醺睡。
<p>
</ul>
<p align="center">醉落魄</p>
<ul>
    点酥点蜡。凭君尽做风流骨。汉家旧样宫妆额。流落人间，真个没人识。
<p>
    佳人误拨龙香觅。一枝初向烟林得。被花惹起愁难说。恰恨西窗，酒醒乌啼月。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
