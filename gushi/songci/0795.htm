<html>
<head>
<title>古诗库：全宋词：王武子</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">王武子<p align="center">朝中措</p>
<ul>
    画眉人去掩兰房。金鸭懒薰香。有恨只弹珠泪，无人与说哀肠。
<p>
    玉颜云鬓，春花夜月，辜负韵光。闲看枕屏风上，不如画底鸳鸯。
<p>
</ul>
<p align="center">玉楼春（闻笛）</p>
<ul>
    红楼十二春寒恻。楼角何人吹玉笛。天津桥上旧曾听，三十六宫秋草碧。
<p>
    昭华人去无消息。江上青山空晚色。一声落尽短亭花，无数行人归未得。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
