<html>
<head>
<title>古诗库：全宋词：蒲寿</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">蒲寿<p align="center">满江红（登楼偶作）</p>
<ul>
    楼倚虚空，觉人世、不知何处。人缥缈、半檐星斗，一窗风露。潮退沙平凫雁静，夜深月黑鱼龙怒。把清樽、独自笑余生，成何事。
<p>
    尘埃外，谈高趣。烟波上，题诗句。这美景良宵，且休虚度。梦觉宦情甜似蜡，老来况味酸如醋。念儿曹、南北几时归，情朝暮。
<p>
</ul>
<p align="center">贺新郎（赠铁笛）</p>
<ul>
    铁笛穿花去。问长安、市上生涯，而今何似。破帽青衫尘满面。不识何人共语。且面壁、听风案此句“听”字上或“风”字下脱一字雨。惟我虚中元识破，笑人间、日月无停杼。名与利，莫轻许。
<p>
    人生穷达皆天铸。试灯前、为问灵龟，劝君休怒。心肯命通元有数，何幸知音记取。季主也、应留得住。百岁光阴弹指过，算伯夷、盗F5C5俱尘土。心一寸，人千古。
<p>
</ul>
<p align="center">渔父词（十三首）</p>
<ul>
    万里长江一钓丝。萧萧蓬鬓任风吹。微雨过，片帆欹。青山浓淡更多奇。
<p>
</ul>
<p align="center">渔父词</p>
<ul>
    江渚春风淡荡时。斜阳芳草鹧鸪飞。莼菜滑，白鱼肥。浮家泛宅不曾归。
<p>
</ul>
<p align="center">渔父词</p>
<ul>
    烟浦回环几百湾。无人知此橛头船。风露冷，月娟娟。云间一过看飞仙。
<p>
</ul>
<p align="center">渔父词</p>
<ul>
    野缆闲移石笋江。旁人争看老眉庞。铺月席，展风窗。飞来何处白鸥双。
<p>
</ul>
<p align="center">渔父词</p>
<ul>
    葭荻横披众木东。浪花如雪晚来风。云母幌，水晶宫。莲花一叶白头翁。
<p>
</ul>
<p align="center">渔父词</p>
<ul>
    飘忽狂风一霎间。长鱼吹浪势如山。牢系缆，蓼花湾。白鸥沙上伴人闲。
<p>
</ul>
<p align="center">渔父词</p>
<ul>
    清晓朦胧古渡头。烟中人语舻声柔。云五色，蜃成楼。鸡鸣日出似罗浮。
<p>
</ul>
<p align="center">渔父词</p>
<ul>
    搔首推篷晓色新。雪花飘瞥大江滨。渔父醉，不收缗。白髭红颊玉为人。
<p>
</ul>
<p align="center">渔父词</p>
<ul>
    明月愁人夜未央。篷窗如画水浪浪。何处笛，起凄凉。梅花喷作一天霜。
<p>
</ul>
<p align="center">渔父词</p>
<ul>
    白首渔郎不解愁。长歌箕踞亦风流。江上事，寄蜉蝣。灵均那更恨悠悠。
<p>
</ul>
<p align="center">渔父词</p>
<ul>
    琉璃为地水精天。一叶渔舟浪满颠。风肃肃，露娟娟。家在芦花何处边。
<p>
</ul>
<p align="center">渔父词</p>
<ul>
    江上浪花飞洒天。拍阶UEC61屋如船。月不夜，水无边。何处笛声人未眠。
<p>
</ul>
<p align="center">渔父词</p>
<ul>
    远入茫茫无尽边。渔舟来往似行天。欹枕看，不成眠。谁识人间太乙仙。
<p>
</ul>
<p align="center">渔父词（书玄真祠壁・二之一）</p>
<ul>
    白水塘边白鹭飞。龙湫山下鲫鱼肥。欹雨笠，著云衣。玄真不见又空归。
<p>
</ul>
<p align="center">渔父词（二之二）</p>
<ul>
    岩下无心云自飞。塘边足雨水初肥。龟曳尾，绿毛衣。荷盘无数尔安归。
<p>
</ul>
<p align="center">G乃词（赠渔父刘四）</p>
<ul>
    白头翁。白头翁。江海为田鱼作粮。相逢只可唤刘四，不受人呼刘四郎。
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
