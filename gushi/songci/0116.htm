<html>
<head>
<title>古诗库：全宋词：杨万里</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">杨万里<p align="center">归去来兮引</p>
<ul>
    侬家贫甚诉长饥。幼稚满庭闱。正坐瓶无储粟，漫求为吏东西。
<p>
    偶然彭泽近邻圻。公秫滑流匙。葛巾劝我求为酒，黄菊怨、冷落东篱。五斗折腰，谁能许事，归去来兮。
<p>
    老圃半榛茨。山田欲蒺藜。念心为形役又奚悲。独惆怅前迷。不谏后方追。觉今来是了，觉昨来非。
<p>
    扁舟轻风破朝霏。风细漫吹衣。试问征夫前路，晨光小，恨熹微。乃瞻衡宇戴奔驰。迎候满荆扉。已荒三径存松菊，喜诸幼、入室相携。有酒盈尊，引触自酌，庭树遣颜怡。
<p>
    容膝易安栖。南窗寄傲睨。更小园日涉趣尤奇。尽虽设柴门，长是闭斜晖。纵遐观矫首，短策扶持。
<p>
    浮云出岫岂心思。鸟倦亦归飞。翳翳流光将入，孤松抚处凄其。息交绝友堑山溪。世与我相违。驾言复出何求者，旷千载、今欲从谁。亲戚笑谈，琴书触咏，莫遣俗人郑。告西畴有事要耘耔。容老子舟车，取意任委蛇。历崎岖窈窕，丘壑随宜。1111
<p>
    欣欣花木向荣滋。泉水始流澌。万物得时如许，此生休笑吾衰。寓形字内几何时。岂问去留为。委心任运无多虑，顾皇皇、将欲何之。大化中间，乘流归尽，喜惧莫随伊。
<p>
    富贵本危机。云乡不可期。趁良辰、孤往恣游嬉。独临水登山，舒啸更哦诗。除乐天知命，了复奚疑。
<p>
</ul>
<p align="center">念奴娇（上章乞休致，戏作念奴娇以自贺）</p>
<ul>
    老夫归去，有三径、足可长拖衫袖。一道官衔清彻骨，别有监临主守。主守清风，监临明月，兼管栽花柳。登山临水，作诗三首两首。
<p>
    休说白日升天，莫夸金印，斗大悬双肘。且说庐传盛事，三个闲人眉寿。拣罢军员，归农押录，致政诚斋叟。只愁醉杀，螺江门外私酒。
<p>
</ul>
<p align="center">好事近（七月十三日夜登万花川谷望月作）</p>
<ul>
    月未到诚斋，先到万花川谷。不是诚斋无月，隔一林修竹。
<p>
    如今才是十三夜，月色已如玉。未是秋光奇绝，看十五十六。
<p>
</ul>
<p align="center">照君怨（赋松上鸥・晚饮诚斋，忽有一鸥来泊松上，已而复去，感而赋之）</p>
<ul>
    偶听松梢扑鹿。知是沙鸥来宿。稚子莫喧哗。恐惊他。
<p>
    俄顷忽然飞去。飞去不知何处。我已乞归休。报沙鸥。
<p>
</ul>
<p align="center">照君怨（咏荷上雨）</p>
<ul>
    午梦扁舟花底。香满两湖烟水。急雨打篷声。梦初惊。
<p>
    却是池荷跳雨。散了真珠还聚。聚作水银窝。泻清波。
<p>
</ul>
<p align="center">武陵春</p>
<ul>
    春，因呈子西
<p>
    长铗归乎逾十暑，不著R@冠。道是今年胜去年。特地减清欢。
<p>
    旧赐龙团新作崇，频啜得中寒。瘦骨如柴痛又酸。儿信问平安。
<p>
</ul>
<p align="center">水调歌头（贺广东漕蔡定夫母生日）</p>
<ul>
    玉树映阶秀，玉节逐年新。年年九月，好为阿母作生辰。涧底蒲芽九节，海底银涛万顷，酿作一杯春。泛以东篱菊，寿以漆园椿。
<p>
    对西风，吹鬓雪，炷香云。郎君入奏，又迎珠胰胄廾拧？醇唇鸹ㄗ馅荆并举莆常两国，册命太夫人。三点台星上，一点老人星。
<p>
</ul>
<p align="center">忆秦娥（初春）</p>
<ul>
    新春早。春前十日春归了。春归了。落梅如雪，野桃红小。
<p>
    老夫不管春催老。只图烂醉花前倒。花前倒。儿扶归去，醒来窗晓。
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
