<html>
<head>
<title>古诗库：全宋词：米苇</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">米苇<p align="center">浣溪沙（野眺）</p>
<ul>
    日射平溪玉宇中。云横远渚岫重重。野花犹向涧边红。静看沙头鱼入网，闲支藜杖醉吟风。小春天气恼人浓。
<p>
</ul>
<p align="center">醉太平</p>
<ul>
    风炉煮茶。霜刀剖瓜。暗香微透窗纱。是池中藕花。高梳髻鸦。浓妆脸霞。玉尖弹动琵琶。问香醪饮么。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
