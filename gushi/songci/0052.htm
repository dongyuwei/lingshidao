<html>
<head>
<title>古诗库：全宋词：王庭</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">王庭<p align="center">谒金门（梅）</p>
<ul>
    溪风紧。溪上官梅整整。万木寒痴吹不醒。一枝先破冷。
<p>
    梦断香云耿耿。月淡梨花清影。长笛倚楼谁共听。调高成绝品。
<p>
</ul>
<p align="center">凤栖梧（王克恭生日）</p>
<ul>
    琼海无边银浪卷。画戟朱楼，缥缈云间见。当日使君曾拥传。海霞光里时开宴。
<p>
    翠泻炝鄞稻泼妗Ｄ谓今朝，人在天涯远。彩凤衔书应不晚。愿公难老身长健。
<p>
</ul>
<p align="center">醉桃源</p>
<ul>
    朱门映柳画帘垂。门前闻马嘶。主人新著绿袍归。天恩下玉墀。
<p>
    凭翠袖，捻花枝。劝教人醉时。请君听唱碧云词。倒倾金屈卮。
<p>
</ul>
<p align="center">临江仙</p>
<ul>
    家住天门阊阖外，别来几度花开。近传消息到江淮。玉京知好在，金阙尚崔嵬。
<p>
    流落江南山尽处，雨余苍翠成堆。暂同溪馆醉尊。恐随丹诏动，且任玉山颓。
<p>
</ul>
<p align="center">临江仙（梅）</p>
<ul>
    问道春来相识否，岭头昨夜开花。水村烟坞寄生涯。月寒疏影淡，整整复斜斜。
<p>
    素面玉妃嫌粉污，晨妆洗尽铅华。香肌应只饭胡麻。年年如许瘦，知是阿谁家。
<p>
</ul>
<p align="center">临江仙</p>
<ul>
    寂寞久无红袖饮，忽逢皓齿轻讴。坐令孤客洗穷愁。谁知沅水上，却似洛城游。
<p>
    闻道辰溪贤令长，深房别锁明眸。多年铅鼎养青虬。不应携妓女，骑鹤上扬州。
<p>
</ul>
<p align="center">临江仙</p>
<ul>
    帘外东风吹断梦，卷帘人探春还。一枝疏影动檐间。鸳鸯□瓦冷，霜月堕栏干。
<p>
    闻道寿阳如许好，晨妆洗尽微殷。可怜玉骨瘦孱孱。谁家长笛□，吹彻玉楼寒。
<p>
</ul>
<p align="center">人娇</p>
<ul>
    小院桃花，烟锁几重珠箔。更深后、海棠睡著。东风吹去，落谁家墙角。平白地教人，为他情恶。
<p>
    花若有情，情应不薄。也须悔从前事错。而今夜雨，念玉颜飘泊。知那里人家，怎生顿著。
<p>
</ul>
<p align="center">忆秦娥</p>
<ul>
    梅花发。夜寒吹笛千山月。千山月。此时愁听，龙吟幽噎。
<p>
    数枝飞尽南枝雪。风光又作年时别。年时别。江头心绪，乱丝千结。
<p>
</ul>
<p align="center">念奴娇（上元）</p>
<ul>
    少年时节，见皇州灯火，衣冠朝市。天汉桥边瞻凤辇，帘幕千家垂地。人似神仙，身游佛国，谪堕红尘里。如今憔悴，渐无往岁欢味。
<p>
    此夜帝里喧传，太平祥瑞，有街头人醉。更值端门新又起，楼阙千兵严卫。朝野多欢，边庭初静，歌舞方腾沸。良宵好景，异时多少遗事。
<p>
</ul>
<p align="center">点绛唇</p>
<ul>
    花外红楼，当时青鬓颜如玉。淡烟残烛。醉入花间宿。
<p>
    白发相逢，犹唱当时曲。当时曲。断弦难续。且尽杯中X。
<p>
</ul>
<p align="center">点绛唇</p>
<ul>
    夜之游。况逢千载一时，如在十洲三岛。有劳诸子，慢动三挝。对此芳辰，先呈口号。万家帘幕卷青烟。火炬银花耀碧天。留得江南春不夜，为传新唱落尊前。
<p>
    玉漏春迟，铁关金锁星桥夜，暗尘随马。明月应无价。
<p>
    天半朱楼，银汉星光射。更深也。翠娥如画。犹在凉蟾下。
<p>
</ul>
<p align="center">点绛唇</p>
<ul>
    春入西园，数重花外红楼起。倚阑金翠。人在非烟里。
<p>
    风月佳时，蓬岛开平地。笙歌沸。画桥灯市。一夜惊桃李。
<p>
</ul>
<p align="center">西江月</p>
<ul>
    一拂退黄衫子，几团嗅蕊蜂儿。西风吹下月中枝。种在寒岩影里。
<p>
    人道蜡梅相似，又传菊满东篱。饶伊颜色入时宜。安得香传九里。
<p>
</ul>
<p align="center">江城子（吴贡道班师置酒）</p>
<ul>
    锦袍绣帽跃金鞍。卷旗幡。整师还。轻骑穷追，湘尾鼓声寒。千里尘清高会处，张翠幕，万人看。
<p>
    藕丝衫袖捧雕盘。玉颓山。夜将阑。幸遇休兵，且尽玉壶宽。未用汉军频出塞，徒生事，斩楼兰。
<p>
</ul>
<p align="center">江城子（步月新桥呈任子严）</p>
<ul>
    渡头犹唱棹歌声。雨初晴。月初生。忽见飞虹，夭矫挂寒汀。两岸小儿齐拍手，今夜里，放人行。
<p>
    朱栏画益鸟照江亭。客来登。眼初明。如泛银河，天上跨长鲸。君是济川舟楫手，将许事，笑谈成。
<p>
</ul>
<p align="center">江城子（辰川上元）</p>
<ul>
    夜郎江上看元宵。斗回杓。雪初消。灯火银花，何处是星桥。共得满城春不夜，三妓女，五溪徭。
<p>
    此时回首忆行朝。太平楼。倚层霄。红蜡光中，买酒听吹箫。且就天涯联一醉，歌一曲，望京谣。
<p>
</ul>
<p align="center">江城子（再和呈马守）</p>
<ul>
    天回北斗欲中宵。屡移杓。客魂消。记得皇州，灯火虹成桥。异俗西南开万里，冠带尽，百蛮徭。
<p>
    卢溪太守未还朝。起朱楼。接丛霄。翠幕红妆，歌管玉为箫。民乐丰登无一事，看下诏，采风谣。
<p>
</ul>
<p align="center">江城子</p>
<ul>
    楼头钟鼓变新声。晚霞晴。水云生。何处归帆，争泊蓼花汀。遥望虹桥如画里，鳌背上，著人行。
<p>
    夜阑风定见危亭。却重登。景方明。影落波心，疑是海中鲸。愿借吸川沧海量，为公寿，落桥成。
<p>
</ul>
<p align="center">蝶恋花</p>
<ul>
    月落灯残人散后。忽到尊前，但觉眉儿皱。数日不来如许瘦。裙腰减尽君知否。公子风流应自有。占断春光，肯落谁人手。已是许多时做就。重教舞彻双罗袖。
<p>
</ul>
<p align="center">蝶恋花</p>
<ul>
    罨画楼中人已醉。别院微闻，笑语帘垂地。催唤倾城香雾起。翠帷双卷春风里。
<p>
    妆样尖新歌妙丽。满酌金尊，不信人憔悴。饥客眼寒谁管你。主人见惯浑闲事。
<p>
</ul>
<p align="center">蝶恋花（赠丁爽、丁旦及第）</p>
<ul>
    桂树新生都几许。兄弟骑龙，双入蟾宫去。一日两枝同折处。娥拍手都分与。
<p>
    杨柳江头春色暮。白马青衫，两郡文章主。只恐远方难久住。高宗梦觉思霖雨。
<p>
</ul>
<p align="center">满庭芳</p>
<ul>
    颓玉成山，倾江作酒，醉来莫问升沈。少年狂怪，应笑老婆心。也会东涂西抹，行穿过、柳陌花阴。诚何用，腰龟左顾，犹待铸黄金。
<p>
    如今。回首处，青楼缥缈，朱箔重深。叹江海飘零，离恨难禁。好在铜梁玉垒，将车骑、他日重临。归来看，文君未老，相对抚鸣琴。
<p>
</ul>
<p align="center">满庭芳（戊辰上元黄子余席上，时未有月）</p>
<ul>
    宿雨初收，晚风微度，万家帘卷青烟。暗尘随马，人物似神仙。试问天公借月，天须放、明月教圆。应移下，广寒宫殿，灯火接星躔。
<p>
    卢川。元古郡，当时太守，宾从俱贤。到如今井邑，歌吹喧阗。花下红妆卖酒，时相遇、曲水桥边。谁知道，山城父老，重见中兴年。
<p>
</ul>
<p align="center">满庭芳（梅）</p>
<ul>
    东阁官梅，玉栏朱槛，未如山馆疏篱。水边竹外，斜出两三枝。最好西湖月下，林处士、著意吟时。何须说，扬州旧日，何逊更能诗。
<p>
    谁知。深雪里，玉妃粲粲，初下瑶池。笑人间春色，只在桃蹊。紫燕黄鹂解语，来时但、青实离离。争知道，调羹附鼎，终得近丹墀。
<p>
</ul>
<p align="center">柳梢青（和张元晖清明）</p>
<ul>
    兰亭丝竹。高会群贤，其人如玉。曲水流觞，灯前细雨，檐花蔌蔌。
<p>
    舞雩初试春衣，听咏歌、童子五六。泽畔行吟，沙汀拾翠，满江新绿。
<p>
</ul>
<p align="center">菩萨蛮</p>
<ul>
    贬所，见人物风景之美，夜久方归，恍然莫知为何所。酒醒，作此词以记之
<p>
    武陵西上沅陵渡。扁舟忘了来时路。花外有人烟。相逢疑是仙。
<p>
    清尊留夜语。醉倒知何处。归去客心惊。金鸡嘲哳鸣。
<p>
</ul>
<p align="center">浣溪沙</p>
<ul>
    薄薄春衫簇绮霞。画檐晨起见栖鸦。宿妆仍拾落梅花。
<p>
    回首高楼闻笑语，倚栏红袖卷轻纱。玉肌微减旧时些。
<p>
</ul>
<p align="center">浣溪沙（次韵向芗林）</p>
<ul>
    九里香风动地来。寻香空绕百千回。错惊秋色上崔嵬。
<p>
    谁识芗林三昧手，能令花落又花开。返魂元学岭头梅。
<p>
</ul>
<p align="center">虞美人（辰州上元）</p>
<ul>
    城东楼阁连云起。冠绝辰州市。莲灯初发万枝红。也似江南风景、半天中。
<p>
    花衢柳陌时年时静。i地今年盛。棚前箫鼓闹如雷。添个辰溪女子、舞三台。
<p>
</ul>
<p align="center">桃源忆故人（辰州泛舟送郭景文、周子康赴行在）</p>
<ul>
    催共一霎清明雨。留得东风且住。两岸柳汀烟坞。未放行人去。
<p>
    人如双鹄云间举。明夜扁舟何处。只向武陵南渡。便是长安路。
<p>
</ul>
<p align="center">醉花阴</p>
<ul>
    红尘紫陌春来早。晚市烟光好。灯发万枝莲，华月光中，天净开蓬岛。
<p>
    老人旧日曾年少。年少还须老。今夕在天涯，烛影星桥，也似长安道。
<p>
</ul>
<p align="center">醉花阴</p>
<ul>
    为惜梅花笛里吹。
<p>
    玉妃谪堕烟村远。犹似瑶池见。缺月挂寒梢，时有幽香，飞到朱帘畔。
<p>
    春风岭上淮南岸。曾为谁魂断。依旧瘦棱棱，天若有情，天也应须管。
<p>
</ul>
<p align="center">醉花阴</p>
<ul>
    月娥昨夜江头过。把素衫揉破。冷逐晓云归，留与东风，吹作千千朵。
<p>
    云残香瘦春犹可。玉笛愁无那。倚著画楼人，且莫教他，吹动些儿个。
<p>
</ul>
<p align="center">雨霖铃（雪）</p>
<ul>
    琼楼玉宇。满人寰似、海边洲渚。蓬莱又还水浅，鲸涛静见，银宫如许。紫极鸣筲声断，望霓舟何处。待夜深、重倚层霄，认得瑶池广寒路。
<p>
    郢中旧曲谁能度。恨歌声、响入青云去。西湖近时绝唱，总不道、月梅盐絮。暗想当年宾从，毫端有惊人句。谩说枚叟邹生，共作《梁园赋》。
<p>
</ul>
<p align="center">鹊桥仙</p>
<ul>
    云静天高，山明水阔。一年待个中秋月。十分魄少一分圆，今宵已觉蟾光别。
<p>
    且尽金尊，遥瞻玉阙。更深江水沙如雪。来宵风雨不相关，重须买酒追佳节。
<p>
</ul>
<p align="center">感皇恩</p>
<ul>
    飞雪满貂裘、马蹄轻骤。笔下文章焕星斗。凌云才调，尽是夺标高手。况闻场屋里，知名久。
<p>
    金榜篆云，银鞍披绣。归去天香满衣袖。莫辞今夕，且尽一尊芳酒。为君歌一曲，为君寿。
<p>
</ul>
<p align="center">感皇恩</p>
<ul>
    羸马怯征鞍，VV欲骤。昨夜文星动南斗。广寒宫近，欲上烟霄携手。素娥不奈冷，凄凉久。
<p>
    知是谪仙，肝肠锦绣。天半清风动襟袖。而今西笑，且饮新丰美酒。悠然还独酌，谁为寿。
<p>
</ul>
<p align="center">感皇恩</p>
<ul>
    一叶下西风，寒生南浦。椎鼓鸣桡送君去。长亭把酒，却倩阿谁留住。尊前人似玉，能留否。
<p>
    醉中暂听，离歌几许。听不能终泪如雨。无情江水，断送扁舟何处。归时烟浪卷，朱帘暮。
<p>
</ul>
<p align="center">寰海清（上元）</p>
<ul>
    画鼓轰天。暗尘随宝马，人似神仙。天恁不教昼短，明月长圆。天应未知道，天天。须肯放、三夜如年。
<p>
    流酥拥上香车并。为个甚、晚妆特地鲜妍。花下清阴乍合，曲水桥边。高人到此也乘兴，任横街，一一须穿。莫言无国艳，有朱门、锁婵娟。
<p>
</ul>
<p align="center">浪淘沙</p>
<ul>
    翠袖卷轻纱。玉腕慵遮。蕊珠宫殿倚彤霞。不愤江南梅信早，争下香车。
<p>
    月露洗凝华。艳压群葩。暗传春信到天涯。试问东风谁第一，先到人家。
<p>
</ul>
<p align="center">好事近（茶）</p>
<ul>
    宴罢莫匆匆，聊驻玉鞍金勒。闻道建溪新焙，尽龙蟠苍璧。
<p>
    黄金碾入碧花瓯，瓯翻素涛色。今夜酒醒归去，觉风生两腋。
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
