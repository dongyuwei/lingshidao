<html>
<head>
<title>古诗库：全宋词：方有开</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">方有开<p align="center">点绛唇（钓台）</p>
<ul>
    七里滩边，江光漠漠山如戟。渔舟一叶。径入寒烟碧。
<p>
    笑我尘劳，羞对双台石。身如织。年年行役。鱼鸟浑相识。
<p>
</ul>
<p align="center">满江红（约台）</p>
<ul>
    跳出红尘，都不愿、是非荣辱。垂钓处、月明风细，水清山绿。七里滩头帆落尽，长山泷口潮回速。问有谁、特为上钩来，刘文叔。
<p>
    貂蝉贵，无人续。金带重，难拘束。这白麻黄纸，岂曾经目。昨夜客星侵帝座，且容伸脚加君腹。问高风、今古有谁同，先生独。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
