<html>
<head>
<title>古诗库：全宋词：王</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">王<p align="center">导引（奉安真宗皇帝御容于寿星观永崇殿导引歌词）</p>
<ul>
    忆玉清景，繁盛极当时。千古事难追。汉家别朝秋风起，空出奉宸衣。三山浮海日晖晖。羽盖共云飞。灵宫旧是楼真处，还望玉舆归。
<p>
</ul>
<p align="center">平调发引</p>
<ul>
    玉宸朝晚，忽掩赭黄衣。愁雾锁金扉。蓬莱待得仙丹至，人世已成非。龙轩天仗转西畿。旌旆入云飞。望陵宫女垂红泪，不见翠舆归。
<p>
</ul>
<p align="center">平调发引</p>
<ul>
    上林春晚，曾是奉宸游。水殿戏龙舟。玉箫吹断催仙驭，一去隔千秋。
<p>
    游人重到曲江头。事往涕难收。空馀御幄传觞处，依旧水东流。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
