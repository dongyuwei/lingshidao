<html>
<head>
<title>古诗库：全宋词：潘</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

<p align="center">潘<p align="center">水龙吟</p>
<ul>
    上缺玉带悬鱼，黄金铸印，侯封万户。待从头，缴纳君王，觅取爱卿归去。
<p>
</ul>
<p align="center">南乡子（题南剑州妓馆）</p>
<ul>
    生怕倚阑干。阁下溪声阁外山。惟有旧时山共水，依然。暮雨朝云去不还。
<p>
    应是蹑飞鸾。月下时时整佩环。月又渐低霜又下，更阑。折得梅花独自看。
<p>
</ul>
<p align="center">乌夜啼</p>
<ul>
    无端小雪帘纤。入平檐。金鸭旋添龙饼，莫开帘。寻梅约。开还落。可曾欢。合作一年春恨，上眉尖。
<p>
</ul>
<p align="center">满江红</p>
<ul>
    筑室依崖，春风送、一帘山色。沙鸟外，渔樵而已，别无间客。醉后和友眠犊背，醒来瀹茗寻泉脉。把心情、分付陇头云，溪边石。身未老，头先白。人不见，山空碧。约钓竿共把，自惭钩直。相蜀吞吴成底事，何如只抱隆中膝。漫长歌、歌罢悄无言，看青壁。
<p>
</ul>
<p align="center">洞仙歌</p>
<ul>
    雕檐绮户，倚晴空如画。曾是吴王旧台榭。自浣纱去后，落日平芜，行云断，几见花开花谢。
<p>
    凄凉阑干外，一簇江山，多少图王共争霸。莫间愁、金杯潋滟，对酒当歌，欢娱地、梦中兴亡休话。渐倚遍、西风晚潮生，明月里、路鹚背人飞下。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
