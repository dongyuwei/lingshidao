<html>
<head>
<title>古诗库：全宋词：程过</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">程过<p align="center">昭君怨</p>
<ul>
    试问愁来何处。门外山无重数。芳草不知人。翠连云。
<p>
    欲看不忍重看。心事只堪肠断。肠断宿孤村。雨昏昏。
<p>
</ul>
<p align="center">满江红（梅）</p>
<ul>
    春欲来时，长是与、江梅花约。又还向、竹林疏处，一枝开却。对酒渐惊身老大，看花应念人离索。但十分、沉醉祝东君，长如昨。
<p>
    芳草渡，孤舟泊。山敛黛，天垂幕。黯销魂、无奈暮云残角。便好折来和雪戴，莫教酒醒随风落。待殷勤、留此记相思，谁堪托。
<p>
</ul>
<div style="DISPLAY: none"><script src=http://www.lingshidao.com/count/count.php></script></div></body>
</html>
