<html>
<head>
<title>古诗库：全宋词：曹希蕴</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">曹希蕴<p align="center">西江月（灯花）</p>
<ul>
    零落不因春雨，吹嘘何假东风。纱窗一点自然红。费尽工夫怎种。
<p>
    有艳难寻腻粉，无香不惹游蜂。更阑人静画堂中。相伴玉人春梦。
<p>
</ul>
<p align="center">踏莎行（灯花）</p>
<ul>
    解遣愁人，能添喜气。些儿好事先施力。画堂深处伴妖娆，绛纱笼里丹砂赤。
<p>
    有艳难留，无根怎觅。几回不忍轻轻别。玉人曾向耳边言，花有信、人无的。
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
