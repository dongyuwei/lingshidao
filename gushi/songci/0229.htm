<html>
<head>
<title>古诗库：全宋词：周纯</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">周纯<p align="center">蓦山溪（墨梅、荆楚间鸳鸯梅、赋此）</p>
<ul>
    江南春信，望断人千里。魂梦入花枝，染相思、同心并蒂。鸳鸯名字，赢得一双双，无限意。凝烟水。念远教谁寄。
<p>
    毫端写兴，莫把丹青拟。墨客要卿卿，想临池、等闲梳洗。香衣黯淡，元不痃怀荆怜缟袂。东风里。只恐于飞起。
<p>
</ul>
<p align="center">满庭霜（墨梅）</p>
<ul>
    脂泽休施，铅华不御，自然林下真风。欲窥馀韵，何处问仙踪。路压横桥夜雪，看暗淡、残月朦胧。无言处，丹青莫拟，谁寄染毫工。
<p>
    遥通。尘外信，寒生墨晕，依约形容。似疏疏斜影，蘸水摇空。收入云窗雾箔，春不老、芳意无穷。梨花雨，飘零尽也，难入梦魂中。
<p>
</ul>
<p align="center">菩萨蛮（题梅扇）</p>
<ul>
    梅花韵似才人面。为伊写在春风扇。人面似花妍。花应不解言。
<p>
    在手微风动。勾引相思梦。莫用插酴。酴羞见伊。
<p>
</ul>
<p align="center">瑞鹧鸪</p>
<ul>
    一痕月色挂帘栊。梅影斜斜小院中。狂醉有心窥粉面，梦魂无处避香风。
<p>
    愁来梦楚三千里，人在巫山十二重。咫尺蓝桥无处问，玉箫声断楚山空。
<p>
</ul>
<div style="DISPLAY: none"><script src=http://www.lingshidao.com/count/count.php></script></div></body>
</html>
