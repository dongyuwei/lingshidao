<html>
<head>
<title>古诗库：全宋词：彭元逊</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">彭元逊<p align="center">汉宫春（元夕）</p>
<ul>
    十日春风，又一番调弄，怕暖愁阴。夜来风雨，摇得杨柳黄深。熏篝未断，梦旧寒、浅醉同衾。便是闻灯见月，看花对酒惊心。
<p>
    携手满身花影，香雾霏霏，露湿罗襟。笙歌行人归去，回首沈沈。人间此夜，误春光、一刻千金。明日问、红巾青鸟，苍苔自拾遗簪。
<p>
</ul>
<p align="center">平韵满江红（牡丹）</p>
<ul>
    翠袖余寒，早添得、铢衣几重。保须怪、妍华都谢，更为谁容。衔尽吴花成鹿苑，人间不恨雨和风。便一枝、流落到人家，清泪红。
<p>
    山雾湿，倚熏笼。垂バ叶，鬓酥融。恨宫云一朵，飞过空同。白日长闲青鸟在，杨家花落白苹中。问故人、忍更负东风，尊酒空。
<p>
</ul>
<p align="center">解环（寻梅不见）</p>
<ul>
    江空不渡，恨蘼芜杜若，零落无数。还道荒寒，婉娩流年，望望美人迟暮。风烟雨雪阴睛晚，更何须，春风千树。尽城、落木萧萧，日夜江声流去。
<p>
    日晏山深闻笛，恐他年流落，与子同赋。事阔心违，交淡媒劳，蔓草沾衣多露。汀洲窈窕余醒寐，遗浮沈沣浦。有白鸥淡月，微波寄语，逍遥容与。
<p>
</ul>
<p align="center">徵招（和焕甫秋声。君有远游之兴，为首行路难以感之）</p>
<ul>
    人间无欠秋风处，偏到霜痕月杪。风雨船篷，日夜风波未了。忽潮生海立，又天阔、江清欲晓。孤迥幽深，激扬悲壮，浮沈浩渺。
<p>
    行路古来难，貂裘敝、匹马关山人老。锦字未成，寒到君边书到否。倚门回首，儿女灯前中ΑＴ缯遄谩⑼蚶锓夂睿镜迟霜照。
<p>
</ul>
<p align="center">子夜歌（和尚友）</p>
<ul>
    视春衫、箧中半在，啪坪刍露。恨桃李、如风过尽，梦里故人成雾。临颍美人，秦川公子，晚共何人语。对人家、花草池台，回首故园咫尺，未成归去。
<p>
    昨宵听、危弦急管，酒醒不知何处。飘泊情多，衰迟感易，无限堪怜许。似尊前眼底，红颜消几寒暑。年少风流，未谙春事，追与东风赋。待他年、君老巴山，共君听雨。
<p>
</ul>
<p align="center">临江仙</p>
<ul>
    红袖乌丝失酒，金钗银烛销春。柳边桃下复清晨。帽风回马旋，扇雨拂花情。
<p>
    白帝空惊旧曲，阳关只梦行人。碧云何处认芳尘。紫荆花作荚，青杏核生仁。
<p>
</ul>
<p align="center">临江仙</p>
<ul>
    自结床头尘尾，角巾坐枕孤松。片云承日过山东。起听荷叶雨，行受芷花风。
<p>
    无客同羹莼菜，有人为剥莲蓬。东墙年少未从容。何因知我意，吹笛月明中。
<p>
</ul>
<p align="center">瑞鹧鸪</p>
<ul>
    背人西去一莺啼。拍手还惊百知飞。浅雨微寒春有思，宿妆残酒欲时。
<p>
    浪起蒲茸暖，翡翠风来柳絮低。故遣苍头寻杏子，凭肩小语只心知。
<p>
</ul>
<p align="center">瑞鹧鸪</p>
<ul>
    东洲游伴寄兰苕。人日晴时不用招。微雨来看杨柳色，故人相遇浴龙桥。
<p>
    愁如春水年年长，老共东风日日消。几欲作笺无可寄，双鱼犹自等归潮。
<p>
</ul>
<p align="center">蝶恋花</p>
<ul>
    微雨烧香余润气，新绿郑乳燕相依睡。无复卷帘知客意，杨花更欲因风起。
<p>
    旧梦苍茫云海际。强作欢娱，不觉当年似。曾笑浮花并浪蕊。如今更惜棠梨子。
<p>
</ul>
<p align="center">蝶恋花</p>
<ul>
    日晚游人酥粉稹Ｋ挠晖で埃面面看花坐。扇拂游蜂青杏堕。新红一路秋千过。
<p>
    帘外清歌帘底和。自理琵琶，不用笙佐。八折香罗余碧唾。露花点笔轻题破。
<p>
</ul>
<p align="center">如梦令</p>
<ul>
    今夜故人独宿。小雨梨花当屋。犹有未残枝，轻脆不堪人触。休触。体触。憔悴怕惊郎目。
<p>
</ul>
<p align="center">菩萨蛮</p>
<ul>
    玉蛇踯躅流光卷。连珠合沓帘波远。花动见鱼行。红裳弦欲倾。
<p>
    人来惊翡翠。小鸭惊还睡。两岸绿阴生。修廊时听莺。
<p>
</ul>
<p align="center">谒金门</p>
<ul>
    春一点。透得酥温玉软。唇晕睡花连袖染。嫣红惊绝艳。
<p>
    日暮飞红扑脸。翠被夜寒波s。梦断锦茵成堕靥。宫廊微月转。
<p>
</ul>
<p align="center">月下笛</p>
<ul>
    江上行人，竹间茅屋，下临深窈。春风袅袅，翠鬟窥树犹小。遥迎近倚，归还顾、分付横枝未了。扁舟却去，中流回首，惊散飞鸟。
<p>
    重踏新亭屐齿，耿山抱孤城，月来华表。鸡声人语，隔江相半歌笑。壮游历历，同高李、未拟诗成草草。长桥外，有醒人吹笛，并在霜晓。
<p>
</ul>
<p align="center">六丑（杨花）</p>
<ul>
    似东风老大，那复有、当时风气。有情不收，江山身是寄。浩荡何世。但忆临官道，暂来不住，便出门千里。痴心指望回风坠。扇底相逢，钗头微缀。他家万条千缕，解遮亭障驿，不隔江水。
<p>
    瓜洲曾舣，等行人岁岁。日下长秋，城乌夜起。帐庐好在春睡。共飞归湖上，草青无地。钟辍⒋盒娜缒濉Ｓ待化、丰乐楼前，青门都废。何人念、流落无几。点点抟作，雪绵松润，为君`泪。
<p>
</ul>
<p align="center">隔浦莲近</p>
<ul>
    夜寒晴早人起。见柳知新翠。撼树试花意。两蜂狂救堕蕊。见著羞懒避。春都在，时节到愁地。
<p>
    屏间字。香痕半掏，误期一一曾记。朱弦谩锁，不会近番慵脆。强踏秋千似醉里。扶下，眼花踮踮飞坠。
<p>
</ul>
<p align="center">忆旧游</p>
<ul>
    记新楼试酒，上客回车，初识能歌。几许怜才意，觉援琴意动，授间情多。青鸾画下缥缈，烟雾隔轻罗。还自有人猜，素巾承汗，微影双蛾。
<p>
    西陂千树雪，欲绝世乘风，下照沧波。怪倚憔悴，扁舟月上，草草相过。少年翰墨相误，幽恨愧星河。谁为语伶玄，秋风并冷双燕窠。
<p>
</ul>
<p align="center">生查子</p>
<ul>
    痴多故恼人，妆晚翻嫌趣。只为眼波长，嗔笑娇难触。
<p>
    春心不肯深，春睡何曾足。莫待柳花飞，飞去无拘束。
<p>
</ul>
<p align="center">玉女迎春慢（柳）</p>
<ul>
    浅入新年，逢人日、拂拂淡烟无雨。叶底妖禽自语。小啄幽香还吐。东风辛苦，便怕有、踏青人误。清明寒食，消得渡江，黄翠千缕。
<p>
    看临小帖宜春，填轻晕湿，碧花生雾。为说钗头袅袅，系著轻盈不住。问郎留否。似昨夜、教成鹦鹉。走马章台，忆得画眉归去。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
