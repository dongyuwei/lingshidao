<html>
<head>
<title>古诗库：全宋词：高似孙</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">高似孙<p align="center">金人捧露盘（送范东叔给事帅维扬）</p>
<ul>
    下明光，违宣曲，上扬州。玉帐暖、十万貔貅。梅花照雪，月随歌吹到江头。牙樯锦缆，听雁声、夜宿瓜州。
<p>
    南山客，东山妓，蒲萄酒，ht裘。占何逊、杜牧风流。琼花红叶，做珠帘、十里遨头。竹西歌吹，理新曲、人在春楼。
<p>
</ul>
<p align="center">眼儿媚</p>
<ul>
    翠帘低护郁金堂。犹自未堪妆。梨花新月，杏花新雨，怎奈昏黄。
<p>
    春今不管人相忆，欲去又相将。只销相约，与春同去，须到君行。
<p>
</ul>
<p align="center">莺啼序</p>
<ul>
    屈原九歌东皇太一，春之神也。其词凄惋，含意无穷。略采其意，以度春曲。
<p>
    青绫ù豪戳耍玉鳞鳞风旎。陈瑶席、新奏琳琅，窈窕来荐嘉祉。桂酒洗琼芳，丽景晖晖，日夜催红紫。湛青阳新沐，人声澹荡花里。
<p>
    光汛崇兰，坼遍桃李，把深心料理。共携手、蘅室兰房，奈何新恨如此。对佳时、芳情脉脉，眉黛蹙、羞搴琼珥。折微馨、聊寄相思，莫愁如水。
<p>
    青苹再转，淑思菲菲，春又过半矣。细雨湿香尘，未晓又止。莫教一_无聊，群芳。伤情漠漠，泪痕轻洗。曲琼桂帐流苏暖，望美人、又是论千里。佳期杳缈，香风不肯为媒，可堪玩此芳芷。春今渐歇，不忍零花，犹恋馀绮。度美曲、造新声，乐莫乐此新知。思美人兮，有花同倚。年华做了，功成如委。天时相代何日已。怅春功、非与他时比。殷勤举酒酬春，春若能留，□还亦喜。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
