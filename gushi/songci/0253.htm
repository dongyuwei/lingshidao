<html>
<head>
<title>古诗库：全宋词：周铢</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">周铢<p align="center">蓦山溪</p>
<ul>
    松陵江上，极目烟波缈。天际接沧溟，到如今、东流未了。吴樯越橹，都是利名人，空扰扰，知多少，只见朱颜老。
<p>
    故园应是，绿遍池塘草。家住十洲西，算随分、生涯自好。渔蓑清贵，休羡谢三郎，红蕖月，白苹风，何似长安道。
<p>
</ul>
<div style="DISPLAY: none"><script src=http://www.lingshidao.com/count/count.php></script></div></body>
</html>
