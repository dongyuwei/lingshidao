<html>
<head>
<title>古诗库：全宋词：陈坦之</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">陈坦之<p align="center">塞翁吟</p>
<ul>
    远碧秋痕瘦，楚玉恨赋凄凉。荷雨碎，泣残妆。击愁在垂杨。秋衣拂叠仙栀露，裁云刀尺犹香。诗锦字，献明}。肯容易相忘。
<p>
    思量。空掩抑，分宵缓枕，终不敌、凉谯漏长。自解、兰皋去後，渐消灭、香梅酝藉，小杜疏狂。年华驶水，鬓影西风，都付清觞。
<p>
</ul>
<p align="center">沁园春</p>
<ul>
    睡起闻莺，卷帘微雨，黄昏递愁。正青翰音断，离怀几折，碧云暮合，千里双眸。思发花前，人归雁後，误记归帆天际舟。浑无据，但余香绕梦，频到西楼。
<p>
    风流。翻是花仇。谩长遣眉山翠不流。想哀筝绕指，鸿移凤咽，残灯背泣，玉沁春柔。夜月精神，朝阳微艳，何处瑶台轻驻留。愁无际，被东风吹去，绿黯芳洲。
<p>
</ul>
<p align="center">柳梢青</p>
<ul>
    绿弱红J。暖云沁雨，乍有还无。破晓幽禽，平渠流水，春响庭除。
<p>
    梅酸初著花跗。似滴滴、新愁未舒。几信花风，一痕青烧，万里秦吴。
<p>
</ul>
<p align="center">谒金门</p>
<ul>
    归未卜。频倒金驱纤玉。明月绡窗停剪烛。搦愁题蠹绿。
<p>
    秋水娟娟鱼目。腰素几分销缩。接得云笺无意读。雕鞍何处宿。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
