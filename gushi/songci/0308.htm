<html>
<head>
<title>古诗库：全宋词：李邴</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>


                 <p align="center">李邴<p align="center">汉宫春</p>
<ul>
    潇洒江梅，向竹梢疏处，横两三枝。东君也不爱惜，雪压霜欺。无情燕子，怕春寒、轻失花期。却是有，年年塞雁，归来曾见开时。
<p>
    清浅小溪如练，问玉堂何似，茅舍疏篱。伤心故人去后，冷落新诗。微云淡月，对江天、分付他谁。空自忆，清香未减，风流不在人知。
<p>
</ul>
<p align="center">洞仙歌</p>
<ul>
    一团娇软，是将春揉做，撩乱随风到何处。自长亭、人去后，烟草萋迷，归来了、装点离愁无数。
<p>
    飘扬无个事，刚被萦牵，长是黄昏怕微雨。记那回，深院静，帘幕低垂，花阴下、霎时留住。又只恐、伊家太轻狂，蓦地和春，带将归去。
<p>
</ul>
<p align="center">玉蝴蝶</p>
<ul>
    壮岁分符方面，惠风草偃，禾稼春融。报政朝天，归去稳步龟宫。望尧q、九重绛阙，颁汉诏、五色芝封。湛恩浓。锦衣槐里，重继三公。
<p>
    雍容。临歧祖帐，绮罗环列，冠盖云丛。满城桃李，尽将芳意谢东风。柳烟轻、万条离恨，花露重、千点啼红。莫匆匆。且陪珠履，同醉金钟。
<p>
</ul>
<p align="center">念奴娇</p>
<ul>
    素光练净，映秋山、隐隐修眉横绿。T鹊楼高天似水，碧瓦寒生银粟。千丈斜晖，奔云涌雾，飞过卢仝屋。更无尘气，满庭风碎梧竹。
    <p>谁念鹤发仙翁，当年曾共赏，紫岩飞瀑。对影三人聊痛饮，一洗离愁千斛。斗转参横，翩然归去，万里骑黄鹄。满川霜晓，叫云吹断横玉。</p>
<p>
</ul>
<p align="center">小冲山（立春）</p>
<ul>
    谁劝东风腊里来。不知天待雪，恼江梅。东郊寒色尚俳徊。双彩燕，飞傍鬓云堆。
<p>
    玉冷晓妆台。宜春金缕字，拂香腮。红罗先绣踏青鞋。春犹浅，花信更须催。
<p>
</ul>
<p align="center">木兰花（美人书字）</p>
<ul>
    沉吟不语晴窗畔。小字银钩题欲遍。云情散乱未成篇，花骨欹斜终带软。
<p>
    重重说尽情和怨。珍重提携常在眼。暂时得近玉纤纤，翻羡缕金红象管。
<p>
</ul>
<p align="center">清平乐（闺情）</p>
<ul>
    露花烟柳。春思浓如酒。几阵狂风新雨后。满地落红铺绣。
<p>
    风流何处疏狂。厌厌恨结柔肠。又是危阑独倚，一川烟草斜阳。
<p>
</ul>
<p align="center">女冠子（上元）</p>
<ul>
    帝城三五。灯光花市盈路。天街游处。此时方信，凤阙都民，奢毕豪富。纱笼才过处。喝道转身，一壁小来且住。见许多、才子艳质，携手并肩低语。
<p>
    东来西往谁家女。买玉梅争戴，缓步香风度。北观南顾。见画烛影里，神仙无数。引人魂似醉，不如趁早，步月归去。这一双情眼，怎生禁得，许多胡觑。
<p>
</ul>
<p align="center">调笑令</p>
<ul>
<p>
    双绿。淡匀拂。两脸春融光透玉。起来却怕东风触。本是一团香玉。飞鸾台上看未足。贮向阿娇金屋。
<p>
</ul>
                
<p><div style="DISPLAY: none"><script src=http://www.lingshidao.com/count/count.php></script></body>

</html>
