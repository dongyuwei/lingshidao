<html>
<head>
<title>古诗库：全宋词：郭世模</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">郭世模<p align="center">瑞鹧鸪（席上）</p>
<ul>
    倾城一笑得人留。舞罢娇娥敛黛愁。明月宝鞲金络臂，翠琼花珥碧搔头。
<p>
    晴云片雪腰支袅，晚吹微波眼色秋。清露亭皋芳草绿，轻绡软挂玉帘钩。
<p>
</ul>
<p align="center">瑞鹤仙</p>
<ul>
    云阶连月地。记旧游、身在温柔乡里。花阴透窗绮。罗衾拥残梦，流莺惊起。银瓶水沸。待梳妆、屏风共倚。看情眉恨眼，宿粉剩香，乱愁无际。长记。多情消减，宋玉连墙，茂陵同里。离怀似水。天涯路，叹愁悴。想鸳机织锦，鸾台窥镜，秦丝幽怨未已。好归去、共把琴书，倚娇扶醉。
<p>
</ul>
<p align="center">朝中措</p>
<ul>
    青灯听雨夜荒凉。归梦苦难长。坐想玉奁鸳锦，空馀臂粉衣香。
<p>
    枕边共语，窗前执手，帘外啼妆。也是平生薄幸，须还几度思量。
<p>
</ul>
<p align="center">南歌子</p>
<ul>
    玉\浮琼蚁，金奁吐翠虬。醉乡归路接温柔。暗卜幽期低约、笑藏阄。
<p>
    索去眉先锁，将言泪已流。小窗移火更迟留。自剔灯花油稹⒂裆ν贰
<p>
</ul>
<p align="center">念奴娇</p>
<ul>
    光风转蕙，泛崇兰、漠漠满城飞絮。金谷楼危山共远，几点亭亭烟树。枝上残花，胭脂满地，乱落如红雨。青春将暮，玉箫声在何处。
<p>
    无端天与娉婷，帘钩鹦鹉，梦断闻残语。玉骨瘦来无一把，手挹罗衣看取。江北江南，灵均去后，谁采O花与。香销云散，断魂分付潮去。
<p>
</ul>
<p align="center">浣溪沙</p>
<ul>
    几点胭脂印指红。一双蛾绿敛眉浓。夜寒绡帐烛花融。剩炷龙涎熏骨冷，旋调银液镇心忪。整鬟羞顾半娇慵。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
