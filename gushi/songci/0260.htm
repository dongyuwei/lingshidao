<html>
<head>
<title>古诗库：全宋词：赵子崧</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">赵子崧<p align="center">菩萨蛮（四时四首・春）</p>
<ul>
    锦如花色春残饮。饮残春色花如锦。楼上正人愁。愁人正上楼。
<p>
    晏天横阵雁。雁阵横天晏。思远寄情词。词情寄远思。
<p>
</ul>
<p align="center">菩萨蛮（夏）</p>
<ul>
    雨荷惊起双飞鹭。鹭飞双起惊荷雨。浓醉一轩风。风轩一醉浓。
<p>
    午阴清散暑。暑散清阴午。斜日转窗纱。纱窗转日斜。
<p>
</ul>
<p align="center">菩萨蛮（秋）</p>
<ul>
    断鸿归处飞云乱。乱云飞处归鸿断。风弄叶翻红。红翻叶弄风。
<p>
    柳残凋院后。后院凋残柳。楼外水云秋。秋云水外楼。
<p>
</ul>
<p align="center">菩萨蛮（冬）</p>
<ul>
    月天遥照寒窗雪。雪窗寒照遥天月。门掩欲黄昏。昏黄欲掩门。
<p>
    锦g双并枕。枕并双g锦。雪鬓整纤琼。琼纤整鬓云。
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
