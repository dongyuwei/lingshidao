<html>
<head>
<title>古诗库：全宋词：易少夫人</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">易少夫人<p align="center">临江仙（咏熟水）</p>
<ul>
    何处甘泉来席上，嫩黄初汤银瓶。月团尝罢有余清。惠山名品在，歌舞暂留停。
<p>
    欲赏壑源新气味，不应兼进犭希苓。此中端有淡交情。相如方病酒，一饮骨毛轻。
<p>
</ul>
<p align="center">临江仙（咏熟水话别）</p>
<ul>
    记得高堂同饮散，一杯汤罢分携。绛纱笼影簇行旗。更残银漏急，天淡玉绳低。
<p>
    只恐曲终人不见，歌声且为迟迟。如今车马各东西。画堂携手处，疑梦又疑非。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
