<html>
<head>
<title>古诗库：全宋词：郭居安</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center"><p align="center">声声慢（寿贾师宪）</p>
<ul>
    捷书连昼，甘洒通宵，新来喜沁尧眉。许大担当，人间佛力须弥。年年八月八日，长记他、三月三时。平生事，想只和天语，不遣人知。
<p>
    一片闲心鹤外，被乾坤系定，虹玉腰围。阊阖云边，西风万籁吹齐。归舟更归何处，是天教、家在苏堤。千千岁，比周公、多个彩衣。
<p>
</ul>
<p align="center">木兰花慢（寿贾秋壑母两国胡夫人）</p>
<ul>
    听都人共语，又还是、岁逢庚。记金帖频催，衮衣将至，绣蚁扔。笙歌六宫齐奏，到而今、犹唱贺升平。千岁人间福本，天公著意看承。
<p>
    秋深。帘卷空明。问西子、最宜晴。喜新多暇，玉醪龙炙，菊院花城。明年耳孙头上，更君王、亲点泥金。兜率摩耶住世，长看佛度众生。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
