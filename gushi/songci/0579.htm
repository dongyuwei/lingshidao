<html>
<head>
<title>古诗库：全宋词：侯蒙</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">侯蒙<p align="center">临江仙</p>
<ul>
    未遇行藏谁肯信，如今方表名踪。无端良匠画形容。当风轻借力，一举入高空。
<p>
    才得吹嘘身渐稳，只疑远赴蟾宫。雨馀时候夕阳红。几人平地上，看我碧霄中。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
