<html>
<head>
<title>古诗库：全宋词：郝子直</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">郝子直<p align="center">喜迁莺</p>
<ul>
    风云际会。自军兴勋业，唯公屈指。中镝红心，骄虏胆丧，中正已回天意。采石扶危鏖战，激励熊罴乘势。震天地，沮金狄百万，完颜诛毙。
<p>
    英卫。摅红气，寰海共欣，雪恨亡胡岁。宸眷褒功，华衮貂蝉，荣拜济时左揆。圣君用贤终始，肯使留侯谦退。后范蠡，愿永佐中兴，庄椿同纪。
<p>
</ul>
<p align="center">画堂春</p>
<ul>
    画堂当日诞今辰。庆门人降西真。一杯千岁祝遐龄。莫厌频斟。
<p>
    不愿头白还黑，不愿齿落重生。但容艳只如今。寿等松椿。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
