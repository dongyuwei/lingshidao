<html>
<head>
<title>古诗库：全宋词：臧鲁子</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">臧鲁子<p align="center">满庭芳</p>
<ul>
    澹露零空，好风光袂，月华飞入觥筹。青莲碧藕，芡实与鸡头。笑傲纶巾羽扇，有如此、人物风流。西湖上，不妨游戏，民富自封侯。
<p>
    骈蕃。新宠渥，叶华延阁，领事园丘。看木牛流马，恢复神州。万里凉霄浩渺，使星共、南极光浮。从今好，一秋长醉，直醉过千秋。
<p>
</ul>
<p align="center">鹧鸪天</p>
<ul>
    虎踞龙蟠万古雄。横飞一节大江东。今归定作鸾坡客，笔底山川写不穷。
<p>
    吟絮柳，赋东风。年年春在建章宫。天教随佛生人世，恰似河沙寿我公。
<p>
</ul>
<p align="center">满庭芳</p>
<ul>
    露洗银潢，风来玉宇，正当□□□□。□□□阁，争看拥冰轮。共指银河影里，依稀见、执斧仙人。还知么，天教此夕，嵩岳再生申。
<p>
    夤缘，当阃寄，高明洞物，爽气侵云。记广寒宫殿，曾对高真。玉兔捣余灵药，霞觞化、万种花春。嫦娥嘱，愿公难老，长似月精神。
<p>
</ul>
<p align="center">满庭芳</p>
<ul>
    山涌银涛，屏间绣t，太平今日皇州。共惟京牧，昭裔本宗周。好是王春正月，维岳降，膺此神休。尧阶下，q存八荚，长应八千秋。
<p>
    优游。兼国计，丰财重谷，首善承流。更刑清讼简，政入歌讴。已副貂蝉眷宠，夸中外，耸动□讴。居恩重，苍生望切，好个富民侯。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
