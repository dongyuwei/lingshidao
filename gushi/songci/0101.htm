<html>
<head>
<title>古诗库：全宋词：李吕</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">李吕<p align="center">一落索（送游君安解县竹尉）</p>
<ul>
    琢成玉树。谁解著、云斤月斧。短＿羸骖，朴梢换吵就痢Ｌ拘弁肌⑸吮鹦鳌
<p>
    主人不语花能语。苦欲留君、不是留君处。碧落紫霄，楼观参差烟雾。一樽空、鸿鹄举。
<p>
</ul>
<p align="center">满庭芳</p>
<ul>
    光拂星榆，轮高金掌，暮烟飘尽澄空。素娥幽恨，霜艳洗铅红。醉把摩云妙手，教纤翳、不点青铜。知多少，天高露冷，争占九秋风。
<p>
    歌钟。邀胜侣，园攀琼树，帘卷珠宫。算庾楼吟赏，今古应同。多谢秦娥绝唱，声声为、飘入云中。留仙住，莫教清影，容易转梧桐。
<p>
</ul>
<p align="center">醉落魄</p>
<ul>
    效山谷道人“陶陶兀兀”之句，法其体，作此以遣兴云。
<p>
    休休莫莫，当年不负西湖约。一枝初见横篱落。嚼蕊闻香，长是醉乡落魄。
<p>
    而今对酒空斟酌。老来多病情非昨。谁人伴我临东阁。冷淡吟怀，犹可追前作。
<p>
</ul>
<p align="center">朝中措</p>
<ul>
    展屏山色翠连空。潇洒冠闽中。背郭元无尘事，披襟时有清风。
<p>
    君侯雅致，临流句丽，爱月情钟。乐府直追欧老，堂名新自陶翁。
<p>
</ul>
<p align="center">前调</p>
<ul>
    堂成开宴日无空。景占四时中。画栋飞星汉，雕阑锁断花风。
<p>
    薰人和气，清谈四坐，雅量千钟。早晚催归天仗，往来还记溪翁。
<p>
</ul>
<p align="center">鹧鸪天（寄情）</p>
<ul>
    脸上残霞酒半消。晚妆匀罢却无聊。金泥帐小教谁共，银字笙寒懒更调。
<p>
    人悄悄，漏迢迢。琐窗虚度可怜宵。一从恨满丁香结，几度春深豆蔻梢。
<p>
</ul>
<p align="center">前调（谢人送牡丹）</p>
<ul>
    甲帐春风肯见分。夜陪清梦当炉熏。寻香若傍阑干晓，定见堆红越鄂君。
<p>
    雕玉佩，郁金裙。凭谁书叶寄朝云。兰芽九畹虽清绝，也要芳心伴小醺。
<p>
</ul>
<p align="center">沁园春（叹老）</p>
<ul>
    射虎南山，断蛟北海，恍如梦中。念少年豪气，霜寒一剑，清时功业，月满雕弓。年去年来成底事，已一半消磨成老翁。那堪更，病为城绕，愁作兵攻。
<p>
    无。慵语西风。正独倚危阑送塞鸿。道酒能逍遣，酒因病减，歌能消遣，歌为愁浓。大造不将炉冶去，□万卷诗书宁愤穷。都休问，且试弹绿绮，闲和秋虫。
<p>
</ul>
<p align="center">水调歌头（和伯称）</p>
<ul>
    山雨喜开霁，爽气涤烦襟。晚秋丹叶飘坠，篱菊散黄金。徙倚关河凝望，回首光阴轻驶，倏忽二毛侵。须信人间世，莫放酒杯深。
<p>
    一星子，名与利，漫浮沈。塞翁祸福无定、此理古犹今。妙处只应亲到，外物从渠舒卷，出处我无心。袖手无新语，洗耳听清音。
<p>
</ul>
<p align="center">凤栖梧</p>
<ul>
    一岁光阴寒共暑。一日光阴，只个朝还暮。有物分明能唤寤。晚钟晨角君听取。
<p>
    扰扰胶胶劳百虑。究竟思量，没个相干处。只有一般携得去。世人唤作闲家具。
<p>
</ul>
<p align="center">点绛唇</p>
<ul>
    去岁天涯，一灯闲作幽窗伴。酒来须满。不待旁人劝。
<p>
    今岁天涯，又是年华晚。凄凉惯。问天不管。只我何曾管。
<p>
</ul>
<p align="center">调笑令</p>
<ul>
    教醉里深。小梅破萼娇难似。喜色著人吹不起。莫将羽扇掩明波，滟滟光风生眼尾
<p>
    眼尾。寄深意。一点兰膏红破蕊。钿窝浅浅双痕媚。背面银床斜倚。烛花先报今宵喜。管定知人心里。
<p>
</ul>
<p align="center">前调</p>
<ul>
    令行。香泛金鳞翻蕊盏。笑里桃花红近眼。粉壶琥珀为君倾，弄翠按红归去晚。
<p>
    归晚。思何限。玉坠金偏云鬓乱。伤春谁作嬉游伴。只有飞来花片。几回愁映眉山远。总被东风惊散。
<p>
</ul>
<p align="center">前调</p>
<ul>
    红臂x。浅浅绿靴双凤困。柳弱花慵敛新闷。娇多无力凭熏笼，又报杏园春意尽
<p>
    春尽。敛新闷。暗傍银屏撩绿鬓。攒眉不许旁人问。帘外冷红成阵。银G挑尽睡未肯。肠断秦郎归信。
<p>
</ul>
<p align="center">前调</p>
<ul>
    两鬓垂。珠玑满斗犹慵起。玉马象盘还得意。漏冷铜乌唤不＿，更移红烛桃花底
<p>
    花底。锦铺地。绣浪琼枝光似洗。一心长在金盆里。翠袖懒遮纤指。珠玑满斗犹慵起。过尽红楼春睡。
<p>
</ul>
<p align="center">前调</p>
<ul>
    未须弹。锦字两行妆宝扇。扇中鸾影迷娇面。兰叶歌翻春事空，孤凤离鸾两含怨
<p>
    含怨。两颦浅。羽髻云鬟低玉燕。绿沈香底金鹅扇。隐隐花枝轻颤。当筵不放红云转。正是玉壶春满。
<p>
</ul>
<p align="center">临江仙</p>
<ul>
    家在宋墙东畔住，流莺时送芳音。窃香解佩两沈沈。都缘些子事，过却许多春。
<p>
    日上花梢初睡起，绣衣闲纵金针。错将黄晕压檀心。见人羞不语，偷把泪珠匀。
<p>
</ul>
<div style="DISPLAY: none"><script src=http://www.lingshidao.com/count/count.php></script></div></body>
</html>
