<html>
<head>
<title>古诗库：全宋词：徐安国</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">徐安国<p align="center">蓦山溪（早梅）</p>
<ul>
    青梅骨瘦，已有生春意。椒萼露微花，便觉香魂旖旎。惜花公子，可是赋情深，携瘦竹，绕疏篱，终日成孤倚。
<p>
    赏心乐事，又也何曾废。烟露湿铅华，误啼妆、三年客里。江南芳信，政自不愆期，吴山远，越山长，梦寐添憔悴。
<p>
</ul>
<p align="center">鹧鸪天（席上赋）</p>
<ul>
    翠幕围香夜正迟。红麟生焰烛交辉。纤腰趁拍轻於柳，娇面添妆韵似梅。凝远恨，惜芳期。十年幽梦彩云飞。多情不管霜髯满，犹欲杯翻似旧时。
<p>
</ul>
<p align="center">满江红（约斋同席用马庄父韵）</p>
<ul>
    挥手华堂，重整顿、选花场屋。撩鼻观、飞浮杂沓，异香芬馥。金缕尚馀闲态度，冰姿早作新妆束。恨尊前、缺典费思量，无松竹。蜂蝶恨，何时足。桃李怨，成粗俗。为情深、拚了一生愁独。菊信谩劳频探问，兰心未许相随逐。想从今、无暇鼻巨保I罂粟。
<p>
</ul>
<p align="center">满江红（晦庵席上作）</p>
<ul>
    争献交酬，消受取、真山真水。供不尽、杯螺浮碧，髻鬟拥翠。莫便等闲嗟去国，固因特地经仙里。奉周旋、惟有老先生，门堪倚。
<p>
    追往驾，烟宵里。终旧学，今无计。叹白头犹记，壮年标致。一乐堂深文益著，风雩亭在词难继。问有谁、熟识晦庵心，南轩意。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
