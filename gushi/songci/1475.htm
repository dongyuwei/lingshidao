<html>
<head>
<title>古诗库：全宋词：何锄翁</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">何锄翁<p align="center">满庭芳</p>
<ul>
    二气旋还，三宫升降，往来於是无穷。透关神水，铅汞过三峰，返复周流八脉，戊已炼、阴虎阳龙。凝情处，金光朗朗，身外见形容。
<p>
    灵光，真造化，天机深远，推测难通。算利名酒色，恰似秋风。大道玄炉进火，三田内养出神功。功成后，金书来诏，平步赴瑶宫。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
