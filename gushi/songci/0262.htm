<html>
<head>
<title>古诗库：全宋词：梅窗</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">梅窗<p align="center">菩萨蛮（春闺）</p>
<ul>
    碧窗纱透春寒极。极寒春透纱窗碧。谁送缕金衣。衣金缕送谁。
<p>
    玉肌生嫩粟。粟嫩生肌玉。温处坐香茵。茵香坐处温。
<p>
</ul>
<p align="center">菩萨蛮（咏梅）</p>
<ul>
    折来初步东溪月。月溪东步初来折。香处是瑶芳。芳瑶是处香。
<p>
    藓花浮晕浅。浅晕浮花藓。清对一枝瓶。瓶枝一对清。
<p>
</ul>
<p align="center">菩萨蛮（题锦机小轴）</p>
<ul>
    浅红绡透春裁剪。剪裁春透绡红浅。机锦纤情丝。丝情纤锦机。
<p>
    意深凭远寄。寄远凭深意。波渺胜愁多。多愁胜渺波。
<p>
</ul>
<p align="center">菩萨蛮（春晚二首）</p>
<ul>
    点点花飞春恨浅。浅恨春飞花点点。莺语似多情。情多似语莺。
<p>
    恋春增酒劝。劝酒增春恋。颦损翠蛾新。新蛾翠损颦。
<p>
</ul>
<p align="center">菩萨蛮</p>
<ul>
    曲屏春展山浮玉。玉浮山展春屏曲。香鸭瑞云翔。翔云瑞鸭香。
<p>
    醉深留客意。意客留深醉。凉枕怯宵长。长宵怯枕凉。
<p>
</ul>
<p align="center">菩萨蛮（端午）</p>
<ul>
    玉钗松鬓凝云绿。绿云凝鬓松钗玉。双翠碍枝长。长枝碍翠双。
<p>
    色丝添意密。密意添丝色。红映袖纱笼。笼纱袖映红。
<p>
</ul>
<p align="center">西江月（泛湖）</p>
<ul>
    雨过轻风弄柳，湖东映日春烟。晴芜平水远连天。隐隐飞翻舞燕。
<p>
    燕舞翻飞隐隐，天连远水平芜。晴烟春日映东湖。柳弄风轻过雨。
<p>
</ul>
<p align="center">阮郎归（元夕）</p>
<ul>
    皇州新景媚晴春。春晴媚景新。万家明月醉风清。清风醉月明。
<p>
    人游乐，乐游人。游人乐太平。御楼神圣喜都民。民都喜圣神。
<p>
</ul>
<div style="DISPLAY: none"><script src=http://www.lingshidao.com/count/count.php></script></div></body>
</html>
