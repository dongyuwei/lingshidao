<html>
<head>
<title>古诗库：全宋词：吴编修</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">吴编修<p align="center">贺新凉（自寿）</p>
<ul>
    出处男儿事。甚从前、说著渊明，放高头地。点检柴桑无剩粟，未肯低头为米。算此事、非难非易。三十年间如昨日，秀才瞒、撰到专城贵。饱共暖，已不翅。
<p>
    旁人问我归耶未。数旖年、平头六十，更须三岁。把似如今高一著，更好闻鸡禁市。总不似、长伸脚睡。六月荷凤芗州路，北螺山、别是般滋味。今不去，视江水。
<p>
</ul>
<p align="center">八声甘州（吴编修解任）</p>
<ul>
    系酒船、夜入古江楼，浑莫辨西东。叹从前眼底，一丁不识，四海曾空。老去休休莫莫，谁识旧元龙。尚解被襟去，赋大王雄。
<p>
    回首演仙高处，问赤松无恙，舍子何从。便不然学稼，犹有相牛翁。小婆娑、东家故舍，也著侬、四下二之中。芗州外，溪风山月，鸥鹭盟同。
<p>
</ul>
<p align="center">摸鱼儿（又）</p>
<ul>
    予何人、此何时节，驾言我欲行志。青原煮豆然萁后，谁豢龙蛇赤子。心为碎。宽底是、翻疑又怕严底是。吾方左计。冷眼别人看，畏首畏尾，身复尚余几。
<p>
    陶元亮，自古真奇男子。督邮尚若人耳。秋凤一曲柴桑路，新秫炊香正美。黄鹄起。见说道、山光潭影皆欢喜。晴窗静倚。还我向来高，仙人羽客，别有一天地。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
