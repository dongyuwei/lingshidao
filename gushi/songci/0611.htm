<html>
<head>
<title>古诗库：全宋词：耿时举</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">耿时举<p align="center">浣溪沙</p>
<ul>
    露压蔷薇金井栏。辘轳声断碧丝乾。辽阳无信带围宽。花落池塘春梦静，月生帘幕夜香寒。闲愁无力凭阑干。
<p>
</ul>
<p align="center">浣溪沙</p>
<ul>
    独鹤山前步药苗。青山只隔过溪桥。洞宫深处白云飘。碧井卧花人寂寞，画廊鸣叶雨潇潇。漫题诗句满芭蕉。
<p>
</ul>
<p align="center">满江红</p>
<ul>
    问月杯空，谪仙去、无人重举。兰台旧、扁舟乘兴，处留奇语。洞府初疑仙骨瘦，樽前尚爱纶巾舞。信前身、太白尚何疑，词高古。盟后会，偕真侣。黄叶渡，丹枫渚。道五湖烟浪，胜游湓浦。念我身闲鸥样度，似海山共去君应许。但只愁、岳牧要人□，□原无空格，据撑住。
<p>
</ul>
<p align="center">喜迁莺</p>
<ul>
    暮春清昼。政莺啭夏林，棠阴初秀。鼓角让雄，旌旗明灭，宝马又还西骤。山水六朝堪画，宫阙千门如绣。印悬斗。盛元戎小队，花间迎候。芳酎。为公寿。带雨梨花，未用啼红袖。玉帐风前，胡床月下，谈笑要清群丑。桃叶渡船应在，太白洒楼依旧。暂回首。看槐班爰立，沙堤成就。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
