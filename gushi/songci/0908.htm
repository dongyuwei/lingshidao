<html>
<head>
<title>古诗库：全宋词：萧</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">萧<p align="center">朝中措</p>
<ul>
    半山社雨欲黄昏。燕子不过门。杨柳染深绿意，海棠啼损红痕。
<p>
    绮寮妆束，宝钗歌舞，玉枕温存。一段旧情有味，十分新恨无言。
<p>
</ul>
<p align="center">恋绣衾</p>
<ul>
    倚阑间看燕定巢。旧弹筝、因病久抛。画不尽、残眉黛，被东风、吹在柳梢。
<p>
    晓来暗理伤春曲，把金钗、枕畔细敲。书寄与、天涯去，并相思、红泪一包。
<p>
</ul>
<p align="center">满江红（和陈漕使仙湖韵）</p>
<ul>
    莫是西湖，分一派、残波胜碧。间问著、莺仙丹事，老榕知得。荇水带长鸥踏损，柳风絮暖鱼吞入。只前山、依旧汉时青，晴还湿。
<p>
    亭疏好，何消密。花少好，无多植。听黄鹂三请，要诗翁出。消渴泉斟寒玉液，留题石剥苍苔色。欢而今、翻羡□南春，乾坤窄。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
