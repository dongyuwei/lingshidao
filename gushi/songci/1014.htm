<html>
<head>
<title>古诗库：全宋词：杨绘</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">杨绘<p align="center">醉蓬莱（夏寿太守）</p>
<ul>
    对亭台幽雅，水竹清虚，嫩凉轻透。碧沼红蕖，送香风盈袖。白首冯唐，诞辰同庆，上百分仙酎。鳌禁词垣，乌台谏省，昔游俱旧。
<p>
    千里长沙，五年湓浦，近捧丝纶，更藩移守。桂苑余芳，有孙枝新秀。罗绮雍容，管弦松脆，愿拜延椿寿。岁岁年年，今朝启宴，欢荣良久。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
