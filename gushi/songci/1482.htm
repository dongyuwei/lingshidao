<html>
<head>
<title>古诗库：全宋词：李彭</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">李彭<p align="center">渔歌（十首・颂尊宿付杲山人・汾阳）</p>
<ul>
    南院嫡孙唯此个。西河狮子当门坐。绢扇清凉随手簸。君知么。无端吃棒休寻过。
<p>
</ul>
<p align="center">渔歌</p>
<ul>
    掌握千差都照破。石霜这汉难关锁。水出高源酬佛陀。哩棱逻。须弥作舞虚空和。
<p>
</ul>
<p align="center">渔歌</p>
<ul>
    孤硬云峰无计较。大愚滩上曾垂钓。佛法何曾愁烂了。桶箍爆。通身汗出呵呵笑。
<p>
</ul>
<p align="center">渔歌</p>
<ul>
    万古黄龙真天矫。斩背后勘破台山媪。佛手驴蹄人不晓。无关窍。胡家一曲非凡调。
<p>
</ul>
<p align="center">渔歌</p>
<ul>
    宝觉禅河波浩浩。五湖衲子来求宝。忽竖拳头宜速道。茫然讨。难逃背触君须到。
<p>
</ul>
<p align="center">渔歌</p>
<ul>
    贬剥诸方真净老。顶门眼正形枯槁。一点深藏人莫造。由来妙。光明煊赫机锋峭。
<p>
</ul>
<p align="center">渔歌</p>
<ul>
    积翠十年丹风穴。当时亲得黄龙钵。制电之机难把撮。真奇绝。分明水底天边月。
<p>
</ul>
<p align="center">渔歌</p>
<ul>
    骂佛骂人新孟八。是非窟里和身拶。不惜眉毛言便发。门庭滑。红炉大能鞲生杀。
<p>
</ul>
<p align="center">渔歌</p>
<ul>
    绝唱灵源求和寡。先牛寻得西家马。顾陆笔端难拟画。千林谢。吟风摆雪真萧洒。
<p>
</ul>
<p align="center">渔歌</p>
<ul>
    选佛堂中川<艹磊>苴。衲僧卑孔头垂下。独秀握业无一把。杖头挂。从教西海禅徒讶。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
