<html>
<head>
<title>古诗库：全宋词：石孝友</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">石孝友<p align="center">水调歌头（送张左司）</p>
<ul>
    君恩九鼎重，臣命一毫轻。出身事主，刚甚须作不平鸣。老却西山薇蕨，闲损南窗松菊，羞死汉公卿。豺狼敢横道，草木要知名。
<p>
    秋已素，人又去，若为情。长沙何在，风送呜咽暮潮声。举棹却寻归路，挥尘莫谈时事，得酒且频倾。一片古时月，千里伴君行。
<p>
</ul>
<p align="center">宝鼎现（上元上江西刘枢密）</p>
<ul>
    雪梅清瘦，月桂圆冷，天街新霁。想帝辇、三朝薄暮，催促烛龙开扇雉。正拜舞、捧玉卮为寿，花满香铺凤髓。罄禹穴、胥涛万顷，春入南山声里。
<p>
    鼎轴元老诗书帅。体宸衷、双奉亲意。勤色养、行春惜花，夜欢宴、瑶池衣彩戏。鼓淑气、遍湖山千里。惊破a红涩翠。笑那个痴儿无赖。
<p>
    打得金鱼坠地。休念太守当年，曾手把青藜照字。对珠帘云栋，收拾太平歌舞辍。庆母爱、小宽王事。余沥□肠，看不日、归步沙堤，又赞重华孝治。
<p>
</ul>
<p align="center">眼儿媚</p>
<ul>
    何须著粉更施朱。元不在妆梳。寻常结束，珊珊环佩，短短裙襦。
<p>
    花羞柳妒空撩乱，冰雪做肌肤。而今便好，小名弄玉，小字琼奴。
<p>
</ul>
<p align="center">眼儿媚</p>
<ul>
    愁云淡淡雨潇潇。暮暮复朝朝。别来应是，眉峰翠减，腕玉香销。
<p>
    小轩独坐相思处，情绪好无聊。一丛萱草，几竿修竹，数叶芭蕉。
<p>
</ul>
<p align="center">临江仙</p>
<ul>
    一霎狂云惊雨过，月华恰到帘帷。槛前叠石翠参差。洞房相见处，灯火乍凉时。
<p>
    睡玉眠花愁夜短，匆匆共惜佳期。风梧不动酒醒迟。好同蝴蝶梦，飞上凤皇枝。
<p>
</ul>
<p align="center">临江仙</p>
<ul>
    醉袖吟鞭行色里，帽檐低处风斜。晚山一半被云遮。残阳明远水，古木集栖鸦。
<p>
    暮去朝来缘底事，不如早早还家。曲屏间深幌小窗纱。翠沾眉上柳，红＿脸边花。
<p>
</ul>
<p align="center">临江仙</p>
<ul>
    买笑当歌何处好，小楼四面江山。玉梅枝上卸余寒。雨随春到急，风向晚来颠。
<p>
    任自腰围都瘦损，肯教欢意阑珊。引杯相属莫留残。花如人竞好，人与月争圆。
<p>
</ul>
<p align="center">临江仙</p>
<ul>
    枕上莺声初破睡，峭寒轻透帘帏。起来惆怅有谁知。雨狂风转急，揉损好花枝。
<p>
    薄＿别来春又老，等闲误却佳期。斜阳影里立多时。远山何事□，相对蹙修眉。
<p>
</ul>
<p align="center">临江仙</p>
<ul>
    常记梦云楼上住，残灯影里迟留。依稀绿惨更红羞。露痕双脸泪，山样两眉愁。
<p>
    数片轻帆天际去，云涛烟浪悠悠。今宵独宿古江头。水腥鱼菜市，风碎荻花洲。
<p>
</ul>
<p align="center">鹧鸪天</p>
<ul>
    收拾眉尖眼尾情。当筵相见便相亲。偷传翡翠歌中意，暗合鸳鸯梦里身。
<p>
    云态度，月精神。月流云散两无情。觉来一枕凄凉恨，不敢分明说向人。
<p>
</ul>
<p align="center">鹧鸪天</p>
<ul>
    收拾眉尖眼尾情。夜来真个梦倾城。鸳鸯有底情难尽，蝴蝶无端梦易惊。
<p>
    愁一掬，月三更。绣帏应好睡轻盈。知他莫有相怜分，展转寻思直到明。
<p>
</ul>
<p align="center">鹧鸪天</p>
<ul>
    别后应怜信息疏。西风几度到庭梧。夜来纵有鸳鸯梦，春去空余蛱蝶图。
<p>
    烟树远，塞鸿孤。垂垂天影带平芜。凭谁写此相思曲，寄与冯川郑小奴
<p>
</ul>
<p align="center">鹧鸪天</p>
<ul>
    家在东湖湖上头。别来风月为谁留。落霞孤鹜齐飞处，南浦西山相对愁。
<p>
    真了了，好休休。莫教辜负菊花秋。浮云富贵何须羡，画饼声名肯浪求。
<p>
</ul>
<p align="center">鹧鸪天</p>
<ul>
    花漏声干月隐墙。g灰迎晓透新阳。物情渐逐云容好，欢意偏随日脚长。
<p>
    山作鼎，玉为浆。寿杯丛处艳梅妆。醉乡路接华胥国，应梦朝天侍赭黄。
<p>
</ul>
<p align="center">鹧鸪天</p>
<ul>
    玉烛调元黍律均。迎长嘉节属芳辰。云如惜雨钩牵雪，梅不禁风漏泄春。
<p>
    天意好，物华新。偷闲赢取酒边身。太平朝野都无事，且与莺花作主人。
<p>
</ul>
<p align="center">鹧鸪天</p>
<ul>
    一夜冰澌满玉壶。五更喜气动洪炉。门前桃李知麟集，庭下芝兰看鲤趋。
<p>
    泉脉动，草心苏。日长添得绣工夫。试询补衮弥缝手，真个曾添一线无。
<p>
</ul>
<p align="center">鹧鸪天</p>
<ul>
    一别音尘两杳然。不堪虚度菊花天。惊秋远雁横斜字，噪晚哀蝉断续弦。
<p>
    好将息，恶姻缘。凉宵如水复如年。梦魂不怕风波险，飞过江西阿那边。
<p>
</ul>
<p align="center">鹧鸪天</p>
<ul>
    屏幛重重翠幕遮。兰膏烟暖篆香斜。相思树上双栖翼，连理枝头并蒂花。
<p>
    ＿凤髻。乌纱。云慵雨困兴无涯。个中赢取平生事，兔走乌飞一任他。
<p>
</ul>
<p align="center">卜算子</p>
<ul>
    人自蕊宫来，微步香云拥。小试樽前白雪歌，叶叶秋声动。
<p>
    一翦艳波横，两点愁山重。收拾眉尖眼尾情，作个鸳鸯梦。
<p>
</ul>
<p align="center">卜算子</p>
<ul>
    见也如何暮。别也如何遽。别也应难见也难，后会难凭据。
<p>
    去也如何去。住也如何住。住也应难去也难，此际难分付。
<p>
</ul>
<p align="center">卜算子</p>
<ul>
    折得月中枝，坐惜青春老。及至归来能几时，又踏关山道。
<p>
    满眼秋光好。相见应须早。若趁重阳不到家，只怕黄花笑。
<p>
</ul>
<p align="center">卜算子（孟抚干岁寒三友屏风）</p>
<ul>
    冷蕊＿红香，瘦节攒苍玉。更著堂堂十八翁，取友三人足。
<p>
    惜此岁寒姿，移向屏山曲。纸帐熏炉结胜缘，故伴仙郎宿。
<p>
</ul>
<p align="center">鹧鸪天（旅中中秋）</p>
<ul>
    露叶披残露颗传。明星著地月流天。不辞独赏穷今夜，应为相逢忆去年。
<p>
    辜窈窕，负婵娟。谁知两处照孤眠。娥不怕离人怨，有甚心情独自圆。
<p>
</ul>
<p align="center">鹧鸪天（冬至上李漕）</p>
<ul>
    万里羁孤困一箪。平头四十误儒冠。舜弦广播薰风暖，邹律潜消黍谷寒。
<p>
    楼谩倚，剑休弹。看君行复上金銮。凤池波里求余润，W肆泥中岂久蟠。
<p>
</ul>
<p align="center">渔家傲（送李惠言、徐元集赴试南宫）</p>
<ul>
    射虎将军搴绣帽，西园公子南山豹。共跨龙媒衔凤沼。风色好。宫花御柳迎人笑。
<p>
    剑履醒醒天日表。集英殿下春来早。双鹗盘空擎百鸟。归来了。蓝袍锦水光相照。
<p>
</ul>
<p align="center">渔家傲</p>
<ul>
    夜半潮声来枕上。击残梦破惊魂荡。见说钱塘雄气象。披衣望。碧波堆里排银浪。
<p>
    月影徘徊天暄。金戈铁马森相向。洗尽尘根磨业障。增豪放。从公笔力诗词壮。
<p>
</ul>
<p align="center">洞仙歌</p>
<ul>
    芙蓉院宇，露下秋容瘦。龟鹤仙人献长寿。问蓬山别后，几度春归，归去晚，开得蟠桃厮勾。
<p>
    人间游戏好，鲸背风高，那更相将凤雏九。事苹蘩，工翰墨，才德兼全，人总道、古今稀有。尽从他、乌兔促年结，看绿鬓朱颜，镇长依旧。
<p>
</ul>
<p align="center">念奴娇（上洪帅王予道生辰正月十六日，用东坡韵）</p>
<ul>
    半千宝运，瑞清朝、诞育人间英物。暖律吹灰春到也，迟日光腾东壁。婺女双溪，沈郎八咏，辉映皆冰雪。储精毓秀，几年一个人杰。
<p>
    须信和气随人，粉梅欺黛柳，娇春争发。翠幕重重称寿处，莲炬蕙烟明灭。鼎席犹虚，九重频念此，衮衣华发。明年今夜，凤池应醉花月。
<p>
</ul>
<p align="center">念奴娇</p>
<ul>
    闷红颦翠，惜流年、忍对艳阳时节。白玉楼成人去后，两地音尘都绝。鸾鉴分飞，梦云零乱，欢意今衰飒。墨痕红淡，忆曾题遍红叶。
<p>
    须信后约难凭，臂啮鬟剪，也只成虚说。满眼凄凉无限事，付与丁香愁结。欲语情酸，临岐步懒，怅望兰舟发。出门谁伴，泪昏一片孤月。
<p>
</ul>
<p align="center">念奴娇</p>
<ul>
    平湖阁上，正残虹挂雨，微云擎月。万顷琉璃秋向冷，忍便翠销红歇。北海樽，西园游宴，兴逸湖山发。飞尘不到，坐移蓬岛珠阙。
<p>
    莫厌笑口频开，少年行乐事，转头胡越。公子多情真爱客，敢惮深杯百罚。太一舟轻，芙蓉城锁，醉指神仙窟。乘风归去，尽教吹乱华发。
<p>
</ul>
<p align="center">念奴娇</p>
<ul>
    平湖阁上，正雌霓将卷，雄风初发。醉倚危栏吟眺处，月正蓬莱溟渤。蓬叶香浮，桂华光放，翻动蛟黾窟。踏轮谁信，宓妃会借尘袜。
<p>
    人世景物堪悲。等闲都换了，朱颜云发。遥想广寒秋到早，闲著几多空阔。太白诗魂，玉川风腋，自有飞仙骨。嫦娥为伴，夜深同驾霜月。
<p>
</ul>
<p align="center">念奴娇（上德安王文甫生辰）</p>
<ul>
    麦秋天气，正玉杓斡暑，熏弦鸣律。浴佛生朝初过也，还数佳辰三日。筮水呈祥，梦态叶庆，宝运符千一。太平朝野，异人端为时出。
<p>
    须信家世蝉联，乃翁遗范在，子孙逢吉。雾隐巢云聊寄傲，行矣飞英腾实。瀑布泉清，炉峰气秀，光映霞觞溢。萱堂争看，彩衣红堕双橘。
<p>
</ul>
<p align="center">醉落魄</p>
<ul>
    友莺梦蝶。寻花问柳深相结。教春去后群芳歇。零落朋游，辜负好时节。
<p>
    眼边愁绪多于发。迢迢一水通吴越。旧欢新恨都休说。坐暖残红，沈醉碧天阔。
<p>
</ul>
<p align="center">醉落魄</p>
<ul>
    鸾孤凤支。而今怎忍轻抛掷。知他别后谁怜惜。一味凄惶，辜负我思忆。
<p>
    云山万叠烟波急。短书频寄征鸿翼。相逢后会知何日。去也奴哥，千万好将息。
<p>
</ul>
<p align="center">醉落魄</p>
<ul>
    空庭草积。吹花风去春无迹。锁鸾深处应相忆。红染罗巾，颦损眉山碧。
<p>
    曲屏尘暗双。醉衾不暖炉烟湿。一帘暝色人孤寂。梦里灯残，心上雨声滴。
<p>
</ul>
<p align="center">醉落魄</p>
<ul>
    红娇翠弱。怨人珠泪频偷落。归期莫负青笺约。雨断云销，总是初情薄。
<p>
    夜深秋气生帘幕。半衾依旧空闲却。故人何处孤舟泊。两岸秋声，一夜风涛恶。
<p>
</ul>
<p align="center">丑奴儿（次韵何文成灯下镜中桃花）</p>
<ul>
    菱花镜里桃花笑，清影团团。月淡风寒。深夜移灯许细观。
<p>
    武陵溪上当时事，何处飞鸾。泪纸惊澜。飘尽红英不忍看。
<p>
</ul>
<p align="center">西江月</p>
<ul>
    歌彻秋娘金缕，醉扳织女云车。而今谁复荐相如。拔剑茫然四顾。
<p>
    好景凭诗断送，闲愁著酒消除。镜中丝发莫惊呼。春满珠帘绣户。
<p>
</ul>
<p align="center">西江月</p>
<ul>
    脉脉无端心事，厌厌不奈春酲。越罗衫薄峭寒轻。试问几番花信。
<p>
    万点风头柳絮，数声柳外啼莺。斜阳还傍小窗明。门掩黄昏人静。
<p>
</ul>
<p align="center">鹧鸪天（庆徐元寿生子）</p>
<ul>
    六十仙翁抱桂栽。果符吉梦诞英才。上天与降麒麟种。明月还生蚌蛤胎。
<p>
    华阁启，玳筵开。快呼玉手捧金。要知远地无功客，曾到高门作贺来。
<p>
</ul>
<p align="center">踏莎行</p>
<ul>
    沈水销红，屏山掩素。锁窗醉枕惊眠处。芰荷香里散秋风，芭蕉上鸣秋雨。
<p>
    飞阁愁登，倚阑凝伫。孤鸿影没江天暮。行云懒寄好音来，断云暗逐斜阳去。
<p>
</ul>
<p align="center">望海潮</p>
<ul>
    离情冰泮，归心云扰，黯然凝伫江皋。柳色摇金，梅香弄粉，依稀满眼春娇。常记极游遨。更与持玉斗，因解金貂。郎去瞿塘，妾家巫峡水迢迢。
<p>
    别来暗减风标。奈碧云暗断，翠被香消。春草生池，芳尘凝榭，凄凉月夕花朝。千里梦魂劳。但乌啼渡口，猿响山椒。拟把无穷幽恨，万叠写霜绡。
<p>
</ul>
<p align="center">虞美人</p>
<ul>
    醉寻芳草城头路。底事频凝伫。丽谯直下小层楼。鸳瓦重重匀砌、几重愁。
<p>
    睡红颦翠春风面。咫尺无由见。从教笑语落檐楹。图得香闺依约、认郎声。
<p>
</ul>
<p align="center">虞美人</p>
<ul>
    月娥弄影当窗照。疑是巫山晓。芙蓉帐里睡魂惊。浅拂轻匀犹恐、已天明。
<p>
    高楼未放梅花弄。却就鸳衾拥。舞腰纤瘦不禁春。恣意任郎撩乱、一梳云。
<p>
</ul>
<p align="center">水龙吟</p>
<ul>
    旧游曾记当年，凤城雨露开晴昼。端门发钥，御炉烟暗，宫花影覆。帝念民劳。俾乘轺传，暂临牛斗。散阳和四照，春光万井，来小试、调元手。
<p>
    职业才华竞秀。汉廷臣、无出其右。九重眷倚，频虚槐鼎，争迎衮绣。爽气西山，绿波南浦，酿成芳酒。趁锋车未到，霞觞共祝，百千长寿。
<p>
</ul>
<p align="center">长相思</p>
<ul>
    你又痴。我又迷。到此痴迷两为谁。问天天怎知。
<p>
    长相思，极相思。愿得因缘未尽时。今生重共伊。
<p>
</ul>
<p align="center">长相思</p>
<ul>
    红依稀。绿依稀。寒勒花梢开较迟。蝶魂空自迷。
<p>
    怕人疑。使人疑。人道闲愁想未知。歌眉因甚低。
<p>
</ul>
<p align="center">长相思</p>
<ul>
    蝶团飞。莺乱啼。陌上花开人未归。碧台歌舞稀。
<p>
    月入扉。风满帷。坐到黄昏人静时。清愁君不知。
<p>
</ul>
<p align="center">长相思</p>
<ul>
    树槎牙。冰交加。冷艳疏疏瘦影斜。几枝梅放花。
<p>
    天一涯。语三叉。已是情多怨物华。那堪更忆家。
<p>
</ul>
<p align="center">品令</p>
<ul>
    困无力。几度偎人，翠颦红湿。低低问、几时么，道不远、三五日。
<p>
    你也自家宁耐，我也自家将息。蓦然地、烦恼一个病，教一个、怎知得。
<p>
</ul>
<p align="center">点绛唇</p>
<ul>
    霁景澄秋，晚风吹尽朝来雨。夕阳烟树。万里山光暮。
<p>
    一带长川，自在流今古。人何处。月波横素。冷浸蒹葭浦。
<p>
</ul>
<p align="center">点绛唇</p>
<ul>
    缓解罗裳，十分鸳履低腰素。冰香微度。一罅殷红露。
<p>
    风折芳莲，影落盆池去。多羞处。怕人偷觑。粉面频回顾。
<p>
</ul>
<p align="center">点绛唇</p>
<ul>
    著意栽银，砌成叶叶莲花舫。醉霞摇荡。恰似凌波样。
<p>
    自笑平生，鲸吸洪波量。孤心赏。不如深幌。一揉酬千想。
<p>
</ul>
<p align="center">点绛唇</p>
<ul>
    杨柳腰肢，春来尚怯铢衣重。眼波偷送。笑把花枝弄。
<p>
    雨帐云屏，一枕高唐梦。春情动。＿人娇纵。困钗横凤。
<p>
</ul>
<p align="center">点绛唇</p>
<ul>
    醉倚危樯，望中归思生天际。山腰渚尾。几簇渔樵市。
<p>
    帆落西风，一段芦花水。八千里。锦书欲寄。新雁曾来未。
<p>
</ul>
<p align="center">点绛唇</p>
<ul>
    日薄风迟，柳眠无力花枝妥。燕楼空锁。好梦谁惊破。
<p>
    寒食清明，又等闲都过。愁无那。泪珠频堕。洒尽相思颗。
<p>
</ul>
<p align="center">玉楼春</p>
<ul>
    小桃破尽风前萼。草草年华闲过却。十分清瘦有谁知，一点相思无处著。
<p>
    书凭雁字应难讠乇。花与泪珠相对落。万红千翠尽春光，若比此情犹自薄。
<p>
</ul>
<p align="center">玉楼春</p>
<ul>
    春生泽国芳菲早。楼外墙阴闻语笑。东君著意到西园，点破施朱浑未了。
<p>
    楚云暮合吴天杳。天色沈沈云扰扰。洞门深闭月输孤，不见当时张好好。
<p>
</ul>
<p align="center">玉楼春</p>
<ul>
    风光淡沲云容粹。点染园林添况味。花间照夜簇红纱，柳外踏青摇彩旆。
<p>
    芳时不分空憔悴。抖擞愁怀赊乐事。罗衫一任鸪灸啵拚了通宵排日醉。
<p>
</ul>
<p align="center">玉楼春</p>
<ul>
    扁舟破浪鸣双橹。岁晚客心分万绪。香红漠漠落梅村，愁碧萋萋芳草渡。
<p>
    汉皋佩失诚相误。楚峡云归无觅处。一天明月缺还圆，千里伴人来又去。
<p>
</ul>
<p align="center">玉楼春</p>
<ul>
    井花暖处新阳动。节物撩人添倥偬。寒齑冰齿晕轻澌，败絮粟肌a短梦。
<p>
    文章彻了成何用。闷拨炉灰窥饭瓮。寻思已得到春时，预把五穷连夜送。
<p>
</ul>
<p align="center">玉楼春（冬日上江西漕鲁大卿）</p>
<ul>
    汉皇受禅新尧统。沼跃潜鱼仪舞凤。五云色备观台书，万世功成贤相用。
<p>
    江湖襟带蛮荆控。摩抚民劳输土贡。愿倾石尉望尘心，来献鲁侯难老颂。
<p>
</ul>
<p align="center">玉楼春</p>
<ul>
    一阳不受群阴壅。残历行间冬破仲。云低吹白腊寒浓，梅小绽红春意重。
<p>
    湖山千里勤飞控。淑气冲融披水冻。笑携雨露洒民心，暗聚精神交帝梦。
<p>
</ul>
<p align="center">玉楼春</p>
<ul>
    黄钟应律扶炎统。舜日迎长佳节用。娟娟芳意著花梢，盎盎暖香浮酒瓮。
<p>
    寿觞唤取纤纤捧。雨歇珠帘云绕栋。兴来且伴橘中仙，归去却联池上凤。
<p>
</ul>
<p align="center">玉楼春</p>
<ul>
    台门瑞霭光阳动。人语鼓声沈汹汹。观风堂迥暗香飘，卷雨楼前寒翠拥。
<p>
    锋车促入承天宠。丹诏衔来须彩凤。五丝宫线日边长，看补岩廊龙衮缝。
<p>
</ul>
<p align="center">西地锦</p>
<ul>
    回望玉楼金阙。正水遮山隔。风儿又起，雨儿又煞，好愁人天色。
<p>
    两岸荻花枫叶。争舞红吹白。中秋过也，重阳近也，作天涯行客。
<p>
</ul>
<p align="center">朝中措</p>
<ul>
    乱山叠叠水泠泠。南北短长亭。客路如天杳杳，归心能地宁宁。
<p>
    春光荏苒花期，冷落酒伴飘零。鬓影黄边半白，烧痕黑处重青。
<p>
</ul>
<p align="center">阮郎归</p>
<ul>
    烛花吹尽篆烟青。长波拍枕鸣。西风吹断雁鸿声。离人梦暗惊。
<p>
    乡思动，旅愁生。谁知此夜情。乱山重叠拥孤城。空江月自明。
<p>
</ul>
<p align="center">满江红</p>
<ul>
    雁阵惊寒，故唤起、离愁万斛。因追念、镜鸾易破，凤弦难续。诗句已凭红叶去，梦魂未断黄粱熟。叹浪萍、风梗又天涯，成幽独。
<p>
    归来引，相思曲。尘满把，泪盈掬。对长天远水，落霞孤鹜。立尽西风无好意，遥山也学双眉蹙。恨草根、不逐鬓根摧，秋更绿。
<p>
</ul>
<p align="center">浪淘沙</p>
<ul>
    好恨这风儿。催俺分离。船儿吹得去如飞。因甚眉儿吹不展，叵耐风儿。
<p>
    不是这船儿。载起相思。船儿若念我孤＿。载取人人篷底睡，感谢风儿。
<p>
</ul>
<p align="center">胜胜慢</p>
<ul>
    花前月下，好景良辰，厮守日许多时。正美之间，何事便有轻离。无端珠泪暗簌，染征衫、点点红滋。最苦是、□殷勤密约，做造相思。
<p>
    咿哑橹声离岸，魂断处，高城隐隐天涯。万水千山，一去定失花期。东君斗来无赖，散春红、点破梅枝。病成也，到而今、著个甚医。
<p>
</ul>
<p align="center">忆秦娥</p>
<ul>
    秦楼月。秦娥本是秦宫客。秦宫客梦云风韵，借仙标格。
<p>
    相从无计不如休，如今去也空相忆。空相忆。尊前欢笑，梦中寻觅。
<p>
</ul>
<p align="center">菩萨蛮</p>
<ul>
    酒浓花艳秋波滑。舞余腰素花枝活。相见又还休。不禁归去愁。
<p>
    醉衾成独拥。月冷知霜重。早是梦难成。梅花肠断声。
<p>
</ul>
<p align="center">菩萨蛮</p>
<ul>
    雪香白尽江南陇。暖风绿到池塘梦。叠影上檐明。夜潮春水生。
<p>
    踏青何处去。杨柳桥边路。不见浣花人。汀洲空白苹。
<p>
</ul>
<p align="center">菩萨蛮</p>
<ul>
    花销玉瘦斜平薄。舞衣宽尽腰如削。困甚不胜娇。乌云横鬓翘。
<p>
    双蛾颦浅黛。鸾镜愁空对。罗袖晚香寒。泪珠和粉弹。
<p>
</ul>
<p align="center">惜奴娇</p>
<ul>
    我已多情，更撞著、多情底你。把一心、十分向你。尽他们，劣心肠、偏有你。共你。风了人、只为个你。
<p>
    宿世冤家，百忙里、方知你。没前程、阿谁似你。坏却才名，到如今、都因你。是你。我也没、星儿恨你。
<p>
</ul>
<p align="center">惜奴娇</p>
<ul>
    合下相逢，算鬼病、须沾惹。闲深里、做场话霸。负我看承，枉驰我、许多时价。冤家。你教我、如何割舍。
<p>
    苦苦孜孜，独自个、空嗟呀。使心肠、捉他不下。你试思量。亮从前、说风话。冤家。休直待，教人咒骂。
<p>
</ul>
<p align="center">江城子</p>
<ul>
    青青杨柳水边桥。水迢迢。柳摇摇。缓引离觞，频驻木兰桡。我是行人君是客，俱有恨，总无聊。
<p>
    冰澌波暖数琼瑶。舞晴飚。拂春潮。一片别魂，销尽遣谁招。不似严阳山上雪，魂易尽，雪难销。
<p>
</ul>
<p align="center">江城子</p>
<ul>
    相逢执手也踟蹰。立斯须。话区区。借问来时，曾见那人无。忍泪啼痕香不减，虽少别，忍轻辜。
<p>
    霜风摇落岁将徂。景凋疏。恨萦纡。过尽行云，我在与谁居。一掬归心飞不去，层浪叠，片蟾孤。
<p>
</ul>
<p align="center">如梦令</p>
<ul>
    照水粉梅开尽。春残峭寒犹甚。秋气著人衣，斗帐玉儿生晕。那更。那更。帘外月斜风横。
<p>
</ul>
<p align="center">如梦令</p>
<ul>
    风猎乱香如扫。又是粉梅开了。庭户锁残寒，梦断池塘春草。情悄。情悄。帘外数声啼鸟。
<p>
</ul>
<p align="center">如梦令</p>
<ul>
    折寄陇头春信。香浅绿柔红嫩。插向鬓云边，添得几多风韵。但问。但问。管与玉容相称。
<p>
</ul>
<p align="center">亭前柳</p>
<ul>
    有件颊冢算好事、大家都知。被新家矍索后，没别底，似别底也难为。
<p>
    识尽千千并万万，那得恁、海底猴儿。这百十钱，一个泼性命，不分付、待分付与谁。
<p>
</ul>
<p align="center">好事近</p>
<ul>
    幸自得人情，只是有些脾鳖。引杀俺时直甚，损我儿阴德。
<p>
    情知守定没干休。干休冤俺急。今夜这回除是，有翅儿飞得。
<p>
</ul>
<p align="center">夜行船</p>
<ul>
    昨日特承传诲。欲相见、奈何无计。这场烦恼捻著嚎，晓夜价、求天祝地。
<p>
    教俺两下不存济。你莫却、信人调戏。若还真个肯收心，厮守著、快活一世。
<p>
</ul>
<p align="center">夜行船</p>
<ul>
    漏永迢迢清夜。露华浓、洞房寒乍。愁人早是不成眠，奈无端、月窥窗罅。
<p>
    心心念念都缘那。被相思、闷损人也。冤家你若不知人，这欢娱、自今权罢。
<p>
</ul>
<p align="center">茶瓶儿</p>
<ul>
    相对盈盈一水。多声价、开中得字。刚能见也还抛弃。负了万红千翠。
<p>
    留无计。来无计。□□□成何况味。而今若没些儿事。却枉了、做人一世。
<p>
</ul>
<p align="center">西江月</p>
<ul>
    拽尽风流露布，筑成烦恼根基。早知恁地浅情时。枉了教人恁地。
<p>
    惜你十分删停把人一味禁持。这回断了更相思。比似人间没你。
<p>
</ul>
<p align="center">望海潮（元日上都运鲁大卿）</p>
<ul>
    云龙双辅，匣龙双起，当年楚尾吴头。借月命卿，占星分使，来宽俗瘵君忧。绣指屈儒流。□暂辍北阙，小度南州。协奏熏风，霈为霖雨岁登秋。
<p>
    春工点缀芳柔。正梅凝笑脸，柳弄青眸。柏叶荐觞，椒花载颂，休辞秉烛嬉游。乃眷在宸旒。更德标银管。名覆金瓯。共看朝天路稳，归拜富民侯。
<p>
</ul>
<p align="center">清平乐（送同舍周智隆）</p>
<ul>
    恼花风雨。断送春将暮。底死留春春不住。那更送春归去。
<p>
    今朝且赋归与。明年春满皇都。共泛桃花锦浪，与君同醉西湖。
<p>
</ul>
<p align="center">清平乐</p>
<ul>
    天涯重九。独对黄花酒。醉捻黄花和泪嗅。忆得去年携手。
<p>
    去年同醉流霞。醉中折尽黄花。还是黄花时候，去年人在天涯。
<p>
</ul>
<p align="center">清平乐</p>
<ul>
    见时怜惜。不见时思忆。花柳光阴都瞬息。□把光阴虚掷。
<p>
    才郎妾貌相当。有些似欠商量。看你嬖髂Ｑ，更须著我心肠。
<p>
</ul>
<p align="center">清平乐</p>
<ul>
    醉红宿翠。髻乌云坠。管是夜来不得睡。那更今朝早起。
<p>
    春风满揉腰肢。阶前小立多时。恰恨一番雨过，想应湿透鞋儿。
<p>
</ul>
<p align="center">清平乐</p>
<ul>
    山明水嫩。潇洒桐庐郡。极目风烟无限景。说也如何得尽。
<p>
    自怜俗状尘容。几年断梗飘蓬。借使严陵知道，只应笑问东风。
<p>
</ul>
<p align="center">清平乐</p>
<ul>
    霁光摇目。春入郊原绿。残雪压枝堆烂玉。时闻枝间蔌蔌。
<p>
    瘦藤细履平沙。醉中一任＿斜。落日数声啼乌，香风满路梅花。
<p>
</ul>
<p align="center">一剪梅（送晁驹父）</p>
<ul>
    萍水相逢无定居。同在他乡，又问征途。离歌声里客心孤。花尽园林，水满江湖。
<p>
    烟树微茫带岸蒲。何处长沙，何处洪都。要知安稳到家无。千里征鸿，一纸来书。
<p>
</ul>
<p align="center">浣溪沙</p>
<ul>
    宿醉离愁慢髻鬟。韩。绿残红豆忆前欢。叔原。
<p>
    锦江春水寄书难。叔原。
<p>
    红袖时笼金鸭暖，少游。小楼吹彻玉笙寒。李Z。为谁和泪倚阑干。中行。
<p>
</ul>
<p align="center">浣溪沙</p>
<ul>
    柳岸梅溪春又生。风枝斜里雪枝横。空牵归兴惹离情。
<p>
    灰尽寸心犹自热，泪承双睫不能晴。梦云楼隔豫章城。
<p>
</ul>
<p align="center">浣溪沙</p>
<ul>
    迎客西来送客行。堆堆历历短长亭。＿人残酒不能醒。
<p>
    烟染暮山浮紫翠，霜凋秋叶复丹青。凭谁图写入银屏。
<p>
</ul>
<p align="center">浣溪沙</p>
<ul>
    几曲屏山数幅波。雁声斜带夕阳过。卸帆聊醉菊花坡。
<p>
    旅枕梦魂归路远，秋江风紧夜寒多。薄情还解忆人么。
<p>
</ul>
<p align="center">谒金门</p>
<ul>
    归不去。归去又还春暮。洞里小桃音信阻。几番风更雨。
<p>
    相伴竹筇芒履。穿尽松溪花坞。早是行人贪道路。声声闻杜字。
<p>
</ul>
<p align="center">谒金门</p>
<ul>
    云树直。雨歇半空犹湿。山影插尖高几尺。依依衔落日。
<p>
    远岸双飞溪鸟。一水无情自碧。飒飒白苹风正急。断肠人独立。
<p>
</ul>
<p align="center">谒金门</p>
<ul>
    春睡重。睡起烟销鸾凤。著雨柳绵吹易动。风帘花影弄。
<p>
    过雁空劳目送。纵有音书何用。有意相思无意共。不如休做梦。
<p>
</ul>
<p align="center">谒金门</p>
<ul>
    风又雨。断送残春归去。人面桃花在何处。绿阴空满路。
<p>
    立马垂杨官渡。一寸柔肠缕。回首碧云迷洞府。杜鹃啼日暮。
<p>
</ul>
<p align="center">谒金门</p>
<ul>
    山雨绝。山重冷如冰雪。窗外芭蕉三两叶。影排窗上月。
<p>
    醉枕惊回蝴蝶。好梦无人共说。心事悠悠芳草歇。不眠听鼠啮。
<p>
</ul>
<p align="center">水调歌头（上清江李中生辰）</p>
<ul>
    清霜洗空阔，黍管吹秋灰。七q余翠，半月流素影徘徊。天遣蟠根仙李，世折一枝丹桂，积庆到云来。风骨峭冰玉，谈辩屑琼瑰。
<p>
    黄阁老，金闺彦，谪仙才。小分铜竹，遍洒雨露楚江隈。好把萧滩玉笥，变作嘉肴芳酒，为寿莫停杯。飞诏下霄汉，调鼎待盐梅。
<p>
</ul>
<p align="center">水调歌头（赵y生辰）</p>
<ul>
    萧滩韵环佩，玉笥灿玲珑。仙源积庆，当日占梦兆维熊。学业肯先歆向，文焰已高白贺，飞步更蟾宫。秀色溢眉宇，雄辩倒心胸。
<p>
    作儿戏，为亲寿，捧霞钟。彩衣摇曳，光映怀橘堕双红。正好产分风月，且伴能言桃李，鲸吸海涛洪。行赴紫泥诏，归拜黑头公。
<p>
</ul>
<p align="center">水调歌头</p>
<ul>
    男儿四方志，岂久困泥沙。束书匣剑，依旧旅食在京华。蹭蹬青云未遂，奔走红尘何计，敛袂且还家。草木渐黄落，风月正清嘉。
<p>
    友猿鹤，宅丘壑，乐生涯。几时雷雨，轰磕平地起龙蛇。尺可鞭夷狄，寸舌可盂社稷，无路踏云车。今古万千事，洒泪向黄花。
<p>
</ul>
<p align="center">水调歌头</p>
<ul>
    美人在何许，相望正悠悠。云我雾窗，遥想宛在海中洲。空对残云冷雨，何限重山叠水，一梦到无由。遗怨写红叶，薄幸记青楼。
<p>
    金乌掷，玉蟾缺，物华休。凤梧眢井，一夜风露各惊秋。唯有远山无赖，淡扫一眉绿，特地向人愁。敛袂且归去，回首谩迟留。
<p>
</ul>
<p align="center">水调歌头</p>
<ul>
    高情邈云汉，长揖谢君侯。脱遗轩冕，簸弄泉石下清幽。心契匡庐猿鹤，泪染固陵松柏，一衲且蒙头。风月感平发，魂梦绕神州。
<p>
    漾一叶，横孤管，去来休。琵琶亭畔，正是枫叶荻花秋。占检诗囊酒碗，抬贴舞P歌扇，收尽两眉愁。回望碧云合，相伴赤松游。
<p>
</ul>
<p align="center">杏花天（借朱希真韵送司马德远）</p>
<ul>
    把杯莫唱阳关曲。行客去、居人恨＿。屏山似展江如簇。不见尊前醉玉。
<p>
    鹃啼处、怨声裂竹。问后夜、兰舟那宿。帛书早系征鸿足。肠断弦孤怎续。
<p>
</ul>
<p align="center">南歌子</p>
<ul>
    蚁酒浮明月，鲸波泛落星。春花秋叶几飘零。只有庐山君眼、向人青。
<p>
    明日非今日，长亭更短亭。不辞一饮尽双瓶。争奈秋风江口、酒初醒。
<p>
</ul>
<p align="center">南歌子</p>
<ul>
    草色裙腰展，冰容水镜开。又还春事破寒来。一夜东风吹绽、后园梅。
<p>
    糯瓮＿香酿，熏炉续麝煤。休惊节物暗相催。赢取大家沈醉、探春杯。
<p>
</ul>
<p align="center">南歌子</p>
<ul>
    凤髻斜分翠，鸳鞋小砑红。东君著意绮罗丛。最好一枝特地、怨春风。
<p>
    懊恨无情语，娇羞忍笑容。相看疑是梦魂中。怕逐飞云归去、断行踪。
<p>
</ul>
<p align="center">南歌子</p>
<ul>
    畴昔飞鸾侣，而今断雁行。西风岭外下斜阳。无赖一钩新月、挂人肠。
<p>
    双泪沾襟袖，孤灯封客床。枕余衾剩只残香。别得娇痴不睡、也思量。
<p>
</ul>
<p align="center">南歌子</p>
<ul>
    春浅梅红小，山寒岚翠薄。斜风吹雨入帘幕。梦觉南楼呜咽、数声角。
<p>
    歌酒工夫懒，别离情绪恶。舞衫宽尽不堪著。若比那回相见、更消削。
<p>
</ul>
<p align="center">南歌子</p>
<ul>
    乱絮飘晴雪，残花绣地衣。西园歌舞骤然稀。只有多情蝴蝶、作团飞。
<p>
    旧事深琴怨，新愁减带围。倚楼凝望更依依。怕见一天风雨、卷春归。
<p>
</ul>
<p align="center">武陵春</p>
<ul>
    走去走来三百里，五日以为期。六日归时已是疑。应是望归时。
<p>
    鞭个马儿归去也，心急马行迟。不免相烦喜鹊儿。先报那人知。
<p>
</ul>
<p align="center">好事近</p>
<ul>
    微雨洒芳尘，酝造可人春色。闻道梦云楼外，正小桃花发。
<p>
    殷勤留取最繁枝，樽前待闲折。准拟乱红深处，化一双蝴蝶。
<p>
</ul>
<p align="center">减字木兰花（赠何藻）</p>
<ul>
    新荷小小。比目鱼儿翻翠藻。小小新荷。点破清光景趣多。
<p>
    青青半卷。一寸芳心浑未展。待得圆时。簟定鸳鸯一对儿。
<p>
</ul>
<p align="center">减字木兰花</p>
<ul>
    空阶雨过。细草摇摇光入座。斜日多情。恋恋幽窗故故明。
<p>
    沈吟无语。立遍梧桐庭下树。病叶先秋。零乱风前片段愁。
<p>
</ul>
<p align="center">减字木兰花</p>
<ul>
    角声催晓。斗帐美人初梦觉。黛浅妆残。清瘦花枝不奈寒。
<p>
    匆匆睡起。冷落余香栖翠被。何处阳台。雨散云收犹未来。
<p>
</ul>
<p align="center">柳梢青</p>
<ul>
    云髻盘鸦。眉山远翠，脸晕微霞。燕子泥香，鹅儿酒暖，曾见来那。
<p>
    秋光已著黄花。又恰恨、尊前见他。越样风流，恼人情意，真个冤家。
<p>
</ul>
<p align="center">乌夜啼</p>
<ul>
    潇湘雨打船篷。别离中。愁见拍天沧水、搅天风。
<p>
    留不住。终须去。莫匆匆。后夜一尊何处、与谁同。
<p>
</ul>
<p align="center">愁倚阑（又名春光好）</p>
<ul>
    人好远，路能长。奈思量。更放晚来些小雨，做新凉。
<p>
    衰草低衬斜阳。斜阳外、水冷云黄。借使有肠须断尽，况无肠。
<p>
</ul>
<p align="center">愁倚阑</p>
<ul>
    淮水阔，楚山长。恨难量。不道愁离人独夜，更天凉。
<p>
    佳节虚过重阳。更篱下、拆尽疏黄。看取清溪三百曲，是回肠。
<p>
</ul>
<p align="center">满庭芳（上张紫微）</p>
<ul>
    笔走龙蛇，词倾河汉，妙年德艺双成。帝庭敷奏，亲擢冠群英。龙首其谁不取，便直饶、勋业峥嵘。偏他甚，泼天来大，一个好声名。
<p>
    忆曾。瞻拜处，当年汝水，今日湓城。叹白首青衫，又造宾闳。谨贽诗文一卷，仗仙风、吹到蓬瀛。依归地，熏香摘艳，作个老门生。
<p>
</ul>
<p align="center">满庭芳（次范y忆洛阳梅）</p>
<ul>
    兰畹霜浓，柳溪冰咽，春光先到江梅。瘦枝疏萼，特地破寒开。钩引天涯旧恨，双眉锁、九曲肠回。空销黯，故园何在，风月浸长淮。
<p>
    当年，吟赏处，醉山颓倒，飞屑成堆。怎奈向而今，雨误云乖。万里难凭驿使，那堪对、别馆离杯。谁知道，洛阳诗老，还有梦魂来。
<p>
</ul>
<p align="center">满庭芳</p>
<ul>
    瘦颊凝酥，残妆弄酒，相逢一笑东风。并肩携手，羞落可怜红。疑是回心院里，埋醉首、吐作芳丛。无端处，雄蜂雌蝶，相美两情通。
<p>
    一从。攀折后，汉皋佩失，铜雀春空。想桃叶桃根，此恨能同。多谢金銮旧客，收拾在、芸阁签中。还知否，窃香传粉，输与蠹书虫。
<p>
</ul>
<p align="center">满庭芳（寄别）</p>
<ul>
    修竹＿蓝，梅山耸翠，小小佳处西安。从来闻说，今日远来看。便好求田问舍，耳溪涧、目饱林峦。争知道，尘缘未了，无计与盘桓。
<p>
    小蛮。应念处，弦孤么凤，镜掩孤鸾。愁再见多情，素日闲闲。早晚扁舟两桨，惊翠枕、云t风湍。从前去，殷勤细数，细数万重滩。
<p>
</ul>
<p align="center">更漏子</p>
<ul>
    吟鞭，＿醉帽。行尽关山古道。霜满地，水平田。雁儿声在天。
<p>
    北沙门，南浦岸。望得眼穿肠断。桐树巷，梦云楼。玉儿应也愁。
<p>
</ul>
<p align="center">更漏子</p>
<ul>
    烛销红，窗送白。冷落一衾寒色。鸡唤起，马驰行。月昏衣上明。
<p>
    酒香唇，妆印臂。竟夜人人共睡。魂蝶乱，梦鸾孤。知他睡稳无。
<p>
</ul>
<p align="center">木兰花（送赵判官）</p>
<ul>
    阳关声里催行色。马惜离群人惜别。人怀风月记衔杯，迎步溪山供散策。
<p>
    阴飚断渡江吹白。晴壑吞云天放碧。悬知诗兴满归途，三四野梅开的砾。
<p>
</ul>
<p align="center">木兰花</p>
<ul>
    寻春误入桃源洞。草草幽欢聊与共。牢笼风月此时情，做造溪山今夜梦。
<p>
    柳蹊未放金丝弄。梅径已经香雪冻。春愁离恨重於山，不信马儿驰得动。
<p>
</ul>
<p align="center">踏莎行</p>
<ul>
    钗凤摇金，髻螺分翠。铢衣稳束宫腰细。绿柔红小不禁风，海棠无力贪春睡。
<p>
    剪水精神，怯春情意。霓裳一曲当时事。五陵年少本多情，为何特地添憔悴。
<p>
</ul>
<p align="center">行香子</p>
<ul>
    你也娇痴。我也狂迷。望今生、永不分离。如何别后，三换梅枝。是好相知，不相见，只相思。
<p>
    良辰美景，赏心乐事，□□□负我辜伊。凤弦再续，鸾鉴重窥。且等些时，说些子，做些儿。
<p>
</ul>
<p align="center">画堂春</p>
<ul>
    寒蛩切切响空帷。断肠风叶霜枝。凤楼何处雁书迟。空数归期。
<p>
    □□沈腰春瘦，却成宋玉秋悲。又还辜负菊花时。没个人知。
<p>
</ul>
<p align="center">摊破浣溪沙</p>
<ul>
    落日秋风岭上村。全稀过雁少行人。正是悲伤愁绝处，更黄昏。
<p>
    漠漠野烟生碧树、漫漫衰草际黄云。借使昔人行到此，也销魂。
<p>
</ul>
<p align="center">燕归梁</p>
<ul>
    楼外春风桃李阴。记一笑千金。翠眉山敛眼波侵。情滴滴、怨深深。
<p>
    当初见了，而今别后，算此恨难禁。与其向后两关心。又何似、□而今。
<p>
</ul>
<p align="center">望江南</p>
<ul>
    山又水，云t带风湾。断雁飞时天拍水，乱鸦啼处日衔山。疑在画图间。
<p>
    人渐远，游子损朱颜。别泪空沾双袖湿，春心不放两眉闲。此去几时还。
<p>
</ul>
<p align="center">青玉案</p>
<ul>
    征鸿过尽秋容谢。卷离恨、还东下。剪剪霜风落平野。溪山掩映，水烟摇曳，几簇渔樵舍。
<p>
    芙蓉城里人如画。春伴春游夜转夜。别后知他如何也。心随云乱，眼随天断，泪逐长江泻。
<p>
</ul>
<p align="center">蝶恋花</p>
<ul>
    别后相思无限忆。欲说相思，要见终无计。拟写相思持送似。如何尽得相思意。
<p>
    眼底相思心里事。纵把相思，写尽凭谁寄。多少相思都做泪。一齐泪损相思字。
<p>
</ul>
<p align="center">蝶恋花</p>
<ul>
    寒卸园林春已透。红著溪梅，绿染前堤柳。见个人人今感旧。引杯相属蒲塘酒。
<p>
    金缕歌中眉黛皱。多少闲愁，借与伤春瘦。明日马啼浮野秀。柳颦梅惨空回首。
<p>
</ul>
<p align="center">蝶恋花</p>
<ul>
    薄＿人人留不住。杨柳花时，还是成虚度。一枕梦回春又去。海棠吹落胭脂雨。
<p>
    金鸭未销香篆吐。断尽柔肠，看取沈烟缕。独上危楼凝望处。西山暝色连南浦。
<p>
</ul>
<p align="center">蓦山溪</p>
<ul>
    莺莺燕燕。摇荡春光懒。时节近清明，雨初晴、娇云弄暖。醉红湿翠，春意酿成愁，花似染。草如剪。已是春强半。
<p>
    小鬟微盼。分付多情管。痴I不知愁，想怕晚、贪春未惯。主人好事，应许玳筵开，歌眉敛。舞腰软。怎向轻分散。
<p>
</ul>
<p align="center">蓦山溪</p>
<ul>
    小花静院。有个人人现。缥缈更娉婷，算不数、歌朋舞伴。鸣珂曲里，常记偶相逢，无语恨，有情愁，绿嫩红妆浅。
<p>
    别来谁念。人面关山远。凝睇倚危楼，眼波长、眉峰不展。一年心事，到此向谁论，书雁杳，梦云深，寂寞江天晚。
<p>
</ul>
<p align="center">蓦山溪</p>
<ul>
    醉魂初醒。强起寻芳径。一似楚云归，诮没个、鳞书羽信。疏狂踪迹，虚度可怜春，阴还闷。晴还困。赢得无端病。
<p>
    菱花宝镜。拆破双鸾影。别袖忍频看，生怕见、啼红醉粉。而今憔悴，瘦立对东风，红成阵，绿成阴，况是春将尽。
<p>
</ul>
<p align="center">千秋岁</p>
<ul>
    春工领略。占破群花萼。对流景，伤沦落。踏青心缕懒，病酒情怀恶。无奈处，东风故故吹帘幕。
<p>
    腕玉宽金约。一去音容邈。鱼与雁，应难讠乇。从前多少事，不忍思量著。心撩乱，斜阳影在栏干角。
<p>
</ul>
<p align="center">传言玉女</p>
<ul>
    雪压梅梢，金袅柳丝轻敛。锦宫春早，乍风和日暖。华国翠路，九陌绮罗香满。连空灯火，满城弦管。
<p>
    月射西楼，更交光照夜宴。万人拥路，指鳌山共看。花旗翠帽，到处朱高卷。归时常是，漏残银箭。
<p>
</ul><p align="center">满江红</p>
<ul>
    分景亭前，梅红糁、柳金谁粟。芳意闹，烧灯初过，坠萱才六。此日悔康歌别驾，当年神降生崧岳。看邦人，称寿雾凝香，杯丛玉。
<p>
    采石月，光天禄。姑溪水，增川福。炳灵祥曾产，瑞枝奇木。秋露短檠诗礼训，春风小院琵琶曲。愿长眉疏鬓等松椿，年年绿。
<p>
</ul>
<p align="center">鹧鸪天</p>
<ul>
    贤圣相逢信有因。同年同月下穹庭。紫薇花下丝纶手，采石江边衮绣身。
<p>
    梅破腊，酒浮春。锦绷行弄掌珠新。那人请效封人祝，愿寿尧君与舜臣。
<p>
</ul>
<p align="center">南乡子</p>
<ul>
    梅雪弄芳馨。饯日迎辰契月q。争着琴堂称贺处，娉婷。满捧霞觞璨鲤庭。
<p>
    鹤等更龟龄。八十仙翁醉复醒。好倩洛阳驰誉手，丹青。乞与人间作寿星。
<p>
</ul>
<p align="center">满江红</p>
<ul>
    帘卷南薰，微雨过、天容似沐。开绮燕，红蕖别馆，绿槐高屋。灵寿杖横龙脊瘦，长年酒酿鹅儿熟。唤飞琼、亲捧紫霞杯，歌新曲。
<p>
    双凤好，温和玉。谈俭幕，嬉莱眼。且功成身退，注名仙。莲社焚香冰琢句，兰亭笔云翻墨。愿朱颜、长伴赤松游，骑黄鹄。
<p>
</ul>
<p align="center">满江红</p>
<ul>
    日转桐阴，正玉燕、飞来夏屋。帘幕映，海留红艳，麝重兰馥。风采传闻瞻瑞节，婉谋曾是回钧轴。卷秦淮、吹入酒杯中，波翻绿。
<p>
    丹诏下，公归速。看日奏，三千牍。想春迷柳院，夜分莲烛。清暑声寒苍玉佩，月娥笑捧长生。问瑶池、阿母手栽花，何年熟。
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
