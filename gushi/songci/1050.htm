<html>
<head>
<title>古诗库：全宋词：侯置</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">侯置<p align="center">水调歌头（题岳麓法华台）</p>  
<ul>
    晓雾散晴渚，秋色满湘山。青鞋黄帽，忄欠与名士共跻攀。窈窕深林幽谷，诘曲危亭飞观，俯首视尘寰。长啸望天末，余响下云端。
<p>
    白鹤去，荒井在，汲清寒。醒然毛骨，浮丘招我御风还。拂拭苍崖苔藓，一写胸中豪气，渺渺洞庭宽。山鬼善呵护，千载照层峦。
<p>
</ul>
<p align="center">水调歌头（上饶送程伯禹尚书）</p>
<ul>
    凉吹送溪雨，落日散汀鸥。暮天空阔无际，层t绿蛾浮。上印初辞藩寄，拂袖欣还故里，归骑及中秋。倚杖饱山阁，回首翠微楼。
<p>
    一区宅，千里客，旧从游。甘棠空有余荫，谁解挽公留。翰墨文章独步，富贵功名余事，当代仰风流。暂蜡登山屐，终作济川舟。
<p>
</ul>
<p align="center">水调歌头（为郑子礼提刑寿）</p>
<ul>
    湘水照秋碧，衡岳际天高。绣衣玉节、清晓欢颂拥旌旄。本是紫庭梁栋，暂借云台耳目，驿传小游遨。五＿与三楚，x爱胜春醪。
<p>
    扫＿枪，苏耄倪，载弓橐。远民流恋、须信寰海待甄陶。坐享龟龄鹤算，稳佩金鱼玉带，常近赭黄袍。岁岁秋月底，沈醉紫檀槽。
<p>
</ul>
<p align="center">水调歌头（为张敬夫直阁寿）</p>
<ul>
    天地孕冲气，霜雪实嘉平。粹然经世材具，应为圣时生。妙处为仁受用。颠倒纵横无壅。一笑泮春冰。袖手无一语，四海已倾情。
<p>
    紫岩老，游戏事，悟诚明。当年夷夏高仰，玉振更金声。家有渊骞高第。可但闻诗闻礼。衣钵要相承。周＿绚余彩，商鼎味新羹。
<p>
</ul>
<p align="center">瑞鹤仙（送张丞罢官归柯山）</p>
<ul>
    楚山无际碧。湛一溪晴绿，四郊寒色。霜华弄初日。看玉明遥草，金铺平碛。天涯倦翼。更何堪、临岐送客。念飞蓬、断梗无踪，把酒后期难觅。
<p>
    愁寂。梅花憔悴，茅舍萧疏，倍添凄恻。维舟岸侧。留君饮，醉休惜。想柯山春晚，还家应对，菊花松坚旧宅。叹宦游、索寞情怀，甚时去得。
<p>
</ul>
<p align="center">瑞鹤仙（为刘信叔大尉寿）</p>
<ul>
    溥天氛＿廓。看庆绵鸿祚，勋昭麟阁。蕃宣换符钥。占西南襟带，遍□油幕。湘流绕郭。蔼一城、和气雾薄。听嘈嘈、比屋欢声，共说吏闲民乐。
<p>
    遥想芗菲凫暖，翠拥屏深，晓风传乐。琼腴缓酌。花阴淡，柳丝弱。在松凋鹤瘦，莲＿龟老，丹颊常如旧渥。趁天申、去押西班，奉觞御幄。
<p>
</ul>
<p align="center">瑞鹤仙（咏含笑）</p>
<ul>
    春风无检束。放倡条冶叶，恣情丹绿。□莺喧燕宿。似东邻北里，都无贞淑。高情恨蹙。叹何时、重见桂菊。又谁知、天上黄姑，扫尽晚春余俗。
<p>
    幽独。铅华不御，翡翠帷深，郁金裙蔌。长眉＿目。嫣然态，倚修竹。纵青门瓜美，江陵橘老，怎比无穷剩馥。最难禁、扇底横枝，恼人睡足。
<p>
</ul>
<p align="center">满江红（中秋上刘恭甫舍人）</p>
<ul>
    天阔江南，秋未老、空江澄碧。江外月、飞来千丈，水天同色。万屋覆银清不寐，一城踏雪寒无迹。况楚风、连陌竞张灯，如元夕。
<p>
    山獠静，棠阴寂。秋稼盛，香醪直。听子城吹角，青楼横笛。君不见、苏仙翻醉墨，一篇水调锵金石。念良辰美景赏心时，诚难得。
<p>
</ul>
<p align="center">满江红</p>
<ul>
    困顿春眠，无情思、梦魂飘泊。檐外雨、霏霏冉冉，乍晴还落。山黛四围频入眼，柳丝一缕低荣阁。念沈郎、多感更伤春，腰如削。
<p>
    风入户，香穿箔。花似旧，人非昨。任游蜂双燕，经营拂掠。海阔锦鱼传不到，洞深紫凤期难约。谩彩笺、牙管倚西窗，题红叶。
<p>
</ul>
<p align="center">满江红（和徐叔至御带）</p>
<ul>
    重到西湖，春拆信、露花酥滴。倚危栏、湖山佳处，短屏著色。拟泛一舟苍莽岸，恐伤万里＿游客。赖款门、修竹有高人，留狂迹。
<p>
    倾盖意，真相得。诗句里，曾相识。看戛然飞动，笔端金石。照眼光浮琼液满，断肠翠拥宫靴窄。问多情、还肯借青鸾，通消息。
<p>
</ul>
<p align="center">满江红（再用韵）</p>
<ul>
    老矣何堪，随处是、春衫酒滴。醉狂时，一挥千字，贝光玉色。失意险为湘岸鬼，浩歌又作长安客。且乘流、除却五侯门，无车迹。
<p>
    惊人句，天外得。医国手，尘中识。问鼎槐何似，卧云＿石。梦里略无轩冕念，眼前岂是江湖窄。拚蝇头、蜗角去来休，休姑息。
<p>
</ul>
<p align="center">满江红（和江亮采）</p>
<ul>
    甚矣吾衰，徒是苦、饥肠为孽。嗟寸禄、区区留恋，形疲心竭。江海一生真可羡，尘埃永昼何堪说。似钝刀、终岁＿空山，宁无缺。
<p>
    拚放浪，休豪杰。秋水涨，归期决。尽凫长鹤短，任渠分别。芒＿夜寻溪上酒，葛巾晓挂松间月。向丹霄、传语旧交游，慵非拙。
<p>
</ul>
<p align="center">水龙吟（老人寿词）</p>
<ul>
    夜来霜拂帘旌，淡云丽日开清晓。香貌金暖，冰壶玉嫩，佳辰寒早。橘绿橙黄，袖红裙翠，一堂欢笑。正梅妃月姊，雪肌粉面，争妆点、潇湘好。
<p>
    莫惜芳尊屡倒。拥群仙、醉游蓬岛。东床俊选，南溟归信，一时俱到。鬓影摇春，命书纡锦，子孙环绕。看他时归去，飞觞石涧，侍甘泉老。
<p>
</ul>
<p align="center">多丽</p>
<ul>
    帝城春，玉堂深处飞烟。想圣人、恩隆内职，左押赐传宣。彩衣明、瑶觞膝下，花昼永、锦瑟尊前。富贵从来，功名余事，鼎彝勒遍笔如椽。向中禁、琐窗偷觑，王母语当年。清平世，衣冠是谁，三世甘泉。
<p>
    记年时、翘才献寿，小诗曾鹛笺。望三槐、云霞交映，照五彩、衮绣相鲜。当日非谀，如今方信，门人称颂是师言。况自有、两宫x眷，卜梦亦徒然。看指日，鼎新化炉，一气陶甄。
<p>
</ul>
<p align="center">念奴娇（和王圣俞）</p>
<ul>
    沧浪万顷，厌尘缨、手掬清流频洗。落日孤云烟渚净，鸥没澄波心里。一舸横秋，两桡开浪，霜竹醒烦耳。萧萧风露，梦回月照船尾。
<p>
    须信闲少忙多，壶觞并赋咏，莫辜云水。乘兴前溪溪转□，隐约归帆天际。红蓼丹枫，黄芦白竹，总胜春桃李。浮丘何在，与君共跨琴鲤。
<p>
</ul>
<p align="center">念奴娇</p>
<ul>
    竞春台榭，媚东风、迤逦繁红成簇。方霁溪南帘绣卷，和气充盈华屋。金暖香彝，玉鸣舞佩，春笋调丝竹。乌衣宴会，远追王谢高躅。
<p>
    籍甚四海声名，林泉活计，未许翁知足。日日江边沙露静，人卸来雕毂。八锦行持，五禽游戏，已受长生＿。衮衣蝉冕，最宜双鬓凝绿。
<p>
</ul>
<p align="center">念奴娇（探梅）</p>
<ul>
    衰翁憨甚，向尊前、手捻一枝寒玉。想见梅台花更好，一片琼田栖绿。短辔轻舆，大家同去，取酒偿x馥。元来春晚，万包空间黄竹。
<p>
    休恨雪小云娇，出群风韵，已觉桃花俗。羯鼓声高回笑脸，怎得天公来促。江上风平，岭南人远，谁度单于曲。明朝酒醒，但余诗兴天北。
<p>
</ul>
<p align="center">风入松（西湖戏作）</p>
<ul>
    少年心醉杜韦娘。曾格外疏狂。锦笺预约西湖上，共幽深、竹院松窗。愁夜黛眉颦翠，惜归罗帕分香。
<p>
    重来一梦觉黄粱。空烟水微茫。如今眼底无姚魏，记旧游、凝伫凄凉。入扇柳风残酒，点衣花雨斜阳。
<p>
</ul>
<p align="center">风入松</p>
<ul>
    东楼烟重暗山光。春意堕微茫。小红嫩绿匀如剪，黯无言、云渡澄江。没处与人逍遣，倚兰情寄斜阳。
<p>
    共君今夜举清觞。投老各殊方。痴儿官事何时了，恨花时、潘鬓先霜。唤取客帆聊住，将予同下潇湘。
<p>
</ul>
<p align="center">风入松（再用韵）</p>
<ul>
    霏霏小雨恼春光。烟水更弥茫。昨宵把酒高歌处，任一声、鸡唱清江。憔悴杏花如许，情怀应似东阳。
<p>
    宿酲犹在莫传觞。消闷苦无方。几时玉杵蓝桥路，约云英、同捣玄霜。冷落黄昏庭院，梦回家在三湘。
<p>
</ul>
<p align="center">遥天奉翠华引</p>
<ul>
    雪消楼外山。正秦淮、翠溢回澜。香梢豆蔻，红轻犹怕春寒。晓光浮画戟，卷绣帘、风暖玉钩闲。紫府仙人，花围羽帔星冠。
<p>
    蓬莱阆苑，意倦游、常戏世间。佩麟旧都，江左襦F歌欢。只恐催归觐，剩宴都、休诉酒杯宽。明岁应看，钧容舞袖歌鬟。
<p>
</ul>
<p align="center">蓦山溪（建康郡圃赏芍药）</p>
<ul>
    玉麟春晚，绿篇甘棠荫。可是惜花深，旋移得、翻阶红影。朱帘卷处，如在古扬州，宝璎珞，玉盘盂，娇艳交相映。
<p>
    蓬莱殿里，几样春风鬓。生怕逐朝云，更罗幕、重重遮定。多情绛蜡，常见醉时容，萦舞袖，蔌歌尘，莫负良宵永。
<p>
</ul>
<p align="center">凤凰台上忆吹箫（耒阳至节戏呈同官）</p>
<ul>
    玉管灰飞，云台珥笔，东君飚驭将还。又正是、霜花□剪，梅粉初干。窈窕红窗髻影，添一线、组绣工闲。潇湘好，雪意尚遥，绿占群山。
<p>
    应思少年壮气，贪游乐、追随玉勒雕鞍。更化日舒长，赢得觅醉谋欢。老去桑榆趁暖，任从教、潘鬓先斑。犹狂在，挥翰快写春寒。
<p>
</ul>
<p align="center">凤凰台上忆吹箫（再用韵赠黄宰）</p>
<ul>
    尘暗双凫，菊明山径，何妨倦羽知还。最好是，诗翁醉后，瓶罄干。一笑东风打耳，心无竞、远与春闲。时时地，觅伴访梅，寻胜登山。
<p>
    清时俊材定用，看捧诏春郊，月露濡鞍。况表识、买臣贵骨，琴瑟逾欢。好向玉堂视草，金章映、莱子衣斑。山人去，蕙帐夜雨空寒。
<p>
</ul>
<p align="center">凤凰台上忆吹箫（再用韵咏梅）</p>
<ul>
    浴雪精神，倚风情态，百端邀勒春还。记卓隐、溪桥日暮，驿路泥干。曾伴先生蕙帐，香细细、粉瘦琼闲。伤牢落，一夜梦回，肠断家山。
<p>
    空教映溪带月，供游客无情，折满雕鞍。便忘了、明窗静几，笔研同欢。莫向高楼喷笛，花似我、蓬鬓霜斑。都休说，今夜倍觉清寒。
<p>
</ul>
<p align="center">凤凰台上忆吹箫（蜡梅用前韵）</p>
<ul>
    浅染霓裳，轻匀汉额，巫山行雨方还。最好是、肌香蜡莹，萼嫩红干。曾见金钟在列，钧天罢、笋＿都闲。妖饶似，晓镜乍开，绿沁眉山。
<p>
    休夸瘦枝疏影，湘裙窄、一钩龙麝随鞍。便更做、山人倦赏，畏冷无欢。争奈冰瓯彩笔，题诗处、珠i斓斑。清宵永，相对莫放杯寒。
<p>
</ul>
<p align="center">蝶恋花（次韵张子原寻梅）</p>
<ul>
    雪压小桥溪路断。独立无言，雾鬓风鬟乱。拂拭冰霜君试看。一枝堪寄天涯远。
<p>
    拟向南邻寻酒伴。折得花归，醉著歌声缓。姑射梦回星斗转。依然月下重相见。
<p>
</ul>
<p align="center">清平乐（咏橄榄灯球儿）</p>
<ul>
    缕金剪彩。茸绾同心带。整整云鬟宜簇戴。雪柳闹蛾难赛。
<p>
    休夸结实炎州。且看指面纤柔。试问苦人滋味，何如插鬓风流。
<p>
</ul>
<p align="center">清平乐</p>
<ul>
    忍寒情味。枝染蔷薇水。揽照清溪花影碎。笑杀小桃李。
<p>
    一生占断春妍。偏宜月露娟娟。欲寄江南春去，乱鸦点破云笺。
<p>
</ul>
<p align="center">玉楼春</p>
<ul>
    市桥灯火春星碎。街鼓催归人未醉。半嗔还笑眼回波，欲去更留眉敛翠。
<p>
    归来短烛余红泪。月淡天高梅影细。北风休遣雁南来，断送不成今夜睡。
<p>
</ul>
<p align="center">玉楼春（次中秋闰月表舅晁仲如韵）</p>
<ul>
    今秋仲月逢余闰。月姊重来风露静。未劳玉斧整蟾宫，又见冰轮浮桂影。
<p>
    寻常经岁睽佳景。阅月那知还赏咏。庾楼江阔碧天高，遥想飞觞清夜永。
<p>
</ul>
<p align="center">秦楼月（与杨君孜月夜泛舟）</p>
<ul>
    天一色。玉盘冷浸潇湘碧。潇湘碧。短亭系缆，隔江闻笛。
<p>
    胡床对坐凉生腋。通宵说尽狂踪迹。狂踪迹。少年心事，老来难得。
<p>
</ul>
<p align="center">新荷叶（金陵府会鼓子词）</p>
<ul>
    柳幄飞绵，风池暖泛新萍。燕垒泥香，玉麟堂外春深。晴云丽日，花浓处、蜂蝶纷纷。偿春一醉，管弦声里欢声。
<p>
    况是清时，锦衣重到台城。故国江山，向人依旧多情。趁闲行乐，休辜负、冶叶繁英。彤庭归觐，恁时难驻前旌。
<p>
</ul>
<p align="center">菩萨蛮（湖上即事）</p>
<ul>
    楼前曲浪归桡急。楼中细雨春风湿。终日倚危阑。故人湖上山。
<p>
    高情浑似旧。只枉东阳瘦。薄晚去来休。装成一段愁。
<p>
</ul>
<p align="center">菩萨蛮（小女淑君索赋晚春词）</p>
<ul>
    东风吹梦春酲恶。琐窗淡淡花阴薄。一夜曲池平。小窗云样明。
<p>
    绿轻眉懒晕。香浅罗衣润。未见海棠开。卷帘双燕来。
<p>
</ul>
<p align="center">菩萨蛮（饯田莘老）</p>
<ul>
    江风漠漠寒山碧。孤鸿声里霜花白。画舸且停桡。有人魂欲销。
<p>
    相从能几日。总是天涯客。尺素好频裁。休言无雁来。
<p>
</ul>
<p align="center">菩萨蛮（荼＿）</p>
<ul>
    东君管尽闲花草。红红白白知多少。末后一奁香。绿庭春昼长。
<p>
    道人心似海。梦冷屏山里。莫剪最长条。从教玉步摇。
<p>
</ul>
<p align="center">菩萨蛮</p>
<ul>
    东风卷尽欺花雨。月明皎纸庭前路。月底且论诗。从教露湿衣。
<p>
    明朝愁入绪。各自东归去。后夜月明中。绿尊谁与同。
<p>
</ul>
<p align="center">菩萨蛮（木犀十咏带月）</p>
<ul>
    绿帷剪剪黄金碎。西风庭院清如水。月姊更多情。与人无际明。
<p>
    浓阴遮玉砌。桂影冰壶里。灭烛且徜徉。夜深应更香。
<p>
</ul>
<p align="center">菩萨蛮（披风）</p>
<ul>
    靓妆金翠盈盈晚。凝情有恨无人管。何处一帘风。故人天际逢。
<p>
    从教香扑鬓。只怕繁华尽。牢落正悲秋。非□谁解愁。
<p>
</ul>
<p align="center">菩萨蛮（照溪）</p>
<ul>
    江梅占尽江头雪。忍寒玉骨夸清绝。不似杜秋娘。婆娑秋水傍。
<p>
    波光涵晚日。照影从教密。隐隐认遥黄。隔溪十里香。
<p>
</ul>
<p align="center">菩萨蛮（怕叮</p>
<ul>
    黄昏曾见凌波步。无端暝色催人去。一夜露华浓。香销兰菊丛。
<p>
    缕金衣易湿。莫对西风泣。洗尽夜来妆。温泉初赐汤。
<p>
</ul>
<p align="center">菩萨蛮（命觞）</p>
<ul>
    休文多病疏杯酌。被花恼得心情恶。碧树又惊秋。追欢怀旧游。
<p>
    与君聊一醉。醉倒花阴里。斜日下阑干。满身金屑寒。
<p>
</ul>
<p align="center">菩萨蛮（簪髻）</p>
<ul>
    交刀剪碎琉璃碧。深黄一穗珑松色。玉蕊纵妖娆。恐无能样娇。
<p>
    绿窗初睡起。堕马慵梳髻。斜插紫鸾钗。香从鬓底来。
<p>
</ul>
<p align="center">菩萨蛮（熏沈）</p>
<ul>
    黄姑青女交相忌。眼看尘土占芳蕊。急埽满阑金。小奁熏水沈。
<p>
    博山银叶透。浓馥穿罗袖。犹欲问鸿都。太真安稳无。
<p>
</ul>
<p align="center">菩萨蛮（来梦）</p>
<ul>
    午庭栩栩花间蝶。翅添金粉穿琼叶。曾见羽衣黄。瑶台淡薄妆。
<p>
    醒来魂欲断。掺掺芳英满。梦里尚偷香。何堪秋夜长。
<p>
</ul>
<p align="center">菩萨蛮（写真）</p>
<ul>
    霓裳舞罢难留住。湘裙缓若轻烟去。动是隔年期。生绡傅艳姿。
<p>
    精神浑似旧。碧暗黄金瘦。永夜对西窗。何缘襟袖香。
<p>
</ul>
<p align="center">菩萨蛮（怨别）</p>
<ul>
    揉香嗅蕊朝还暮。无端却被西风误。底死欲留伊。金尘蔌蔌飞。
<p>
    茂陵头已白。新聘谁相得。耐久莫相思。年年秋与期。
<p>
</ul>
<p align="center">西江月</p>
<ul>
    金鼎香销浓麝，碧梧影转阑干。可庭明月绮窗闲。帘幕低垂不卷。
<p>
    一自高唐人去，秋风几许摧残。拂檐修竹韵珊珊。梦断山长水远。
<p>
</ul>
<p align="center">西江月（赠蔡仲常侍儿初娇）</p>
<ul>
    豆蔻梢头年纪，芙蓉水上精神。幼云娇玉两眉春。京洛当时风韵。
<p>
    金缕深深劝客，雕梁蔌蔌飞尘。主人从得董双成。应忘瑶池宴饮。
<p>
</ul>
<p align="center">青玉案（东园饯母舅晁阁学镇临川）</p>
<ul>
    东风一夜吹晴雨。小园里、春如许。桃李无言情难诉。阳关车马，灞桥风月，移入江天暮。
<p>
    双旌明日留难住。今夕清觞且频举。咫尺清明三月暮。寻芳宾客，对花杯酌，回首西江路。
<p>
</ul>
<p align="center">青玉案（为外大父林下老人寿）</p>
<ul>
    年年寓屋称觞处。陪彩绶、尊前舞。牢落潇湘归去未。腊梅开遍，冰蟾圆后，梦断灵溪路。
<p>
    长年厚福天分付。算四海、今独步。涧竹岩花如旧否。与翁相伴，岁寒庭户，尽占闲中趣。
<p>
</ul>
<p align="center">青玉案（戏用贺方回韵饯别朱少章）</p>
<ul>
    三年牢落荒江路。忍明日、辄帆去。冉冉年光真暗度。江山舞助，风波有险，不是留君处。
<p>
    梅花万里伤迟暮。驿使来时望佳句。我拚归休心已许。短篷孤棹，绿蓑青笠，稳泛潇湘雨。
<p>
</ul>
<p align="center">昭君怨（亦名宴西园）</p>
<ul>
    晴日烘香花睡。花艳浮杯人醉。杨柳绿丝风。水溶溶。
<p>
    留恋芳丛深处。懒上锦鞯归去。待得牡丹开。更同来。
<p>
</ul>
<p align="center">四犯令</p>
<ul>
    月破轻云天淡注。夜悄花无语。莫听阳关牵离绪。拚酩酊、花深处。
<p>
    明日江郊芳草路。春逐行人去。不似酴开独步。能著意、留春住。
<p>
</ul>
<p align="center">鹧鸪天（县圃约同官赏海棠）</p>
<ul>
    万点胭脂落日烘。坐间酒面散微红。谁教艳质撩潘鬓，生怕朝云逐楚风。
<p>
    寻画烛，照芳容。夜深两行锦灯笼。朱唇翠袖休凝伫，几许春情睡思中。
<p>
</ul>
<p align="center">鹧鸪天</p>
<ul>
    蜀锦吴绫剪染成。东皇花令一番新。风帘不碍寻巢燕，雨叶偏禁斗草人。
<p>
    非病酒，不关春。恨如芳草思连云。西楼角畔双桃树，几许浓苞等露匀。
<p>
</ul>
<p align="center">鹧鸪天（赏芍药）</p>
<ul>
    梦想当年姚魏家。尊前重见旧时花。双檠分焰交红影，四座春回粲晚霞。
<p>
    杯潋滟，帽＿斜。夜深绝艳愈清佳。天明恐逐行云去，更著重重翠幕遮。
<p>
</ul>
<p align="center">鹧鸪天（送田簿秩满还＿・川）</p>
<ul>
    只有梅花是故人。岁寒情分更相亲。红鸾跨碧江头路，紫府分香月下身。
<p>
    君既去，我离群。天涯白发怕逢春。西湖苍莽烟波里，来岁梅时痛忆君。
<p>
</ul>
<p align="center">朝中措（双头芍药）</p>
<ul>
    翻阶红药竞芬芳。著意巧成双。须信扬州国艳，旧时曾在昭阳。
<p>
    盈盈背立，同心对绾，联萼飞香。牢贮深沈金屋，任教蝶困蜂忙。
<p>
</ul>
<p align="center">朝中措（建康大雪，戏呈母舅晁留守）</p>
<ul>
    漏云初见六花开。惊巧妒江梅。飘洒元戎小队，玉妆旌旆归来。
<p>
    恩同化手，春回陇亩，欢到尊＿。记取明朝登览，绿漪惟有秦淮。
<p>
</ul>
<p align="center">朝中措（谢郭道深惠菊，有二小鬟）</p>
<ul>
    露英云萼一般清。揉雪更雕琼。预喜重阳登览，大家插帽浮觥。
<p>
    分香减翠，殷勤远寄，珍重多情。不似绮窗双艳，向人解语倾城。
<p>
</ul>
<p align="center">朝中措</p>
<ul>
    依微春绿遍江干。烟水小屏寒。惆怅雁行南北，新词不忍拈看。
<p>
    从今寄取，临风把酒，役梦忘飧。飞絮落花时候，扁舟也到孤山。
<p>
</ul>
<p align="center">朝中措</p>
<ul>
    风帘交翠篆香飘。却暑卷轻绡。最好佳辰相近，寿觞对饮连宵。
<p>
    仙翁未老，云中跨凤，台上吹箫。看取他年荣事，鱼轩入侍涂椒。
<p>
</ul>
<p align="center">朝中措（元夕上潭帅刘共甫舍人）</p>
<ul>
    年来玉帐罢兵筹。灯市小迟留。花外香随金勒，酒边人倚红楼。
<p>
    沙堤此去，传柑侍宴，天上风流。还记月华小队，春风十里潭州。
<p>
</ul>
<p align="center">朝中措（为云庵寿）</p>
<ul>
    年年重午近佳辰。符艾一番新。满酌九霞奇酝，寿君两鬓长春。
<p>
    闺中秀美，何如赋得，林下精神。早办荆钗布袖，共为云水闲人。
<p>
</ul>
<p align="center">点绛唇（金陵府会鼓子词）</p>
<ul>
    春日迟迟，柳丝金淡东风软。绿娇红浅。帘幕飞新燕。
<p>
    玉帐优游，赢得花间宴。香尘远。暂停歌扇。□醉深深院。
<p>
</ul>
<p align="center">点绛唇</p>
<ul>
    约莫香来，倚阑低瞰花如雪。怨深愁绝。瘦似年时节。
<p>
    岁一相逢，常是匆匆别。歌壶缺。又还吹彻。笛里关山月。
<p>
</ul>
<p align="center">苏武慢（湖州赵守席上作）</p>
<ul>
    暗雨收梅，晴波摇柳，万顷水精宫冷。桥森画栋，岸列红楼，两岸翠帘交映。天上行舟，鉴中开户，人在蕊珠仙境。况吟烟啸月，弹丝吹竹，太平歌咏。
<p>
    人尽说、铜虎分贤，银潢储秀，巩固行都藩屏。棠阴散暑，鼎篆凝香，永日一庭虚静。红袖持觞，彩笺挥翰，适意酒豪诗俊。看飞云丹诏，行沙金勒，待公归觐。
<p>
</ul>
<p align="center">阮郎归（和邢公昭）</p>
<ul>
    莫欺骑省鬓边华。曾虑苏小家。彩丝萦腕剪轻霞。菖蒲酒更嘉。
<p>
    人别后，叹飞花。云山和梦遮。吴笺小字写流沙。几行秋雁斜。
<p>
</ul>
<p align="center">阮郎归（为邢鲁仲小鬟赋）</p>
<ul>
    美人小字称春娇。云鬟玉步摇。淡妆浓态楚宫腰。梅枝雪未消。
<p>
    拚恼乱，尽妖娆。微窝生脸潮。算来虚度可怜宵。醉魂谁与招。
<p>
</ul>
<p align="center">阮郎归（为张丞寿）</p>
<ul>
    薰风吹尽不多云。晓天如水清。哦松庭院忽闻笙。帘疏香篆明。
<p>
    兰玉盛，凤和鸣。家声留汉庭。狨鞍长傍九重城。年年双鬓青。
<p>
</ul>
<p align="center">浪淘沙</p>
<ul>
    晓日掠轻云。霜瓦鳞鳞。六朝山色俨如新。家在洞庭南畔住，身在江滨。
<p>
    华发照乌巾。无意寻春。空将两袖拂飞尘。可惜梅花开近路，恼尽行人。
<p>
</ul>
<p align="center">踏莎行（壬午元宵戏呈元汝功参议）</p>
<ul>
    元夕风光，中兴时候。东风著意催梅柳。谁家银字小笙簧，倚阑度曲黄昏后。
<p>
    拨雪张灯，解衣贳酒。觚棱金碧闻依旧。明年何处看升平，景龙门下灯如昼。
<p>
</ul>
<p align="center">踏莎行（约云庵寻梅）</p>
<ul>
    雪意初浓，云情已厚。黄昏散尽扶头酒。不知墙外夜来梅，忍寒添得疏花否。
<p>
    休更熏香，且同携手。从教策策轻寒透。亭儿直下玉生烟，暗香归去沾襟袖。
<p>
</ul>
<p align="center">浣溪沙（三衢陈签上作）</p>
<ul>
    客里匆匆梦帝州。故人相遇一杯休。疏梅些子最清幽。
<p>
    双绾香螺春意浅，缓歌金缕楚云留。不知妆镜若为俦。
<p>
</ul>
<p align="center">浣溪沙（次韵王子弁红梅）</p>
<ul>
    倚醉怀春翠黛长。肉红衫子半窥墙。兰汤浴困嫩匀妆。
<p>
    应为长年餐绛雪，故教丹颊耐清霜。弄晴飞馥笑冯唐。
<p>
</ul>
<p align="center">浣溪沙（次韵杜唐佐秋怀）</p>
<ul>
    春梦惊回谢氏塘。箧中消尽旧家香。休文多病怯秋光。
<p>
    空对金盘承瑞露，竟无玉杵碎玄霜。醉魂飞度月宫凉。
<p>
</ul>
<p align="center">眼儿媚（效易安体）</p>
<ul>
    花信风高雨又收。风雨互迟留。无端燕子，怯寒归晚，闲损帘钩。
<p>
    弹棋打马心都懒，撺掇上春愁。推书就枕，凫烟淡淡，蝶梦悠悠。
<p>
</ul>
<p align="center">渔家傲</p>
<ul>
    过尽百花芳草满。柳丝舞困阑干暖。柳外秋千裙影乱。人逐伴。旧家心性如今懒。
<p>
    斗帐宝香凝不散。黄昏院落莺声晚。红叶不来音信断。疏酒盏。东阳瘦损无人管。
<p>
</ul>
<p align="center">渔家傲（小舟发临安）</p>
<ul>
    本是潇湘渔艇客。钱塘江上铺帆席。两处烟波天一色。云幂幂。吴山不似湘山碧。
<p>
    休费精神劳梦役。鸥凫难上铜驼陌。扰扰红尘人似织。山头石。潮生月落今如昔。
<p>
</ul>
<p align="center">临江仙（约同官出郊）</p>
<ul>
    一抹烟林屏样展，轻花岸柳无边。连朝春雨涨平川。冬冬迎社鼓，渺渺下陂船。
<p>
    同事多才饶我懒，乘闲纵饮郊园。髻花＿侧醉巾偏。时丰容卒岁，游乐更明年。
<p>
</ul>
<p align="center">临江仙（同官招饮席上作）</p>
<ul>
    失脚青云何所往，故山松竹应秋。痴儿官事几时休。可怜双白鬓，斗粟尚迟留。
<p>
    尊酒偷闲聊放旷，夜凉河汉西流。从教孤笛喷高楼。与君同一醉，明日旋分愁。
<p>
</ul>
<p align="center">柳梢青（赠张丞）</p>
<ul>
    小院轻寒，酒浓香软，深沈帘幕。我辈相逢，欢然一笑，春在杯酌。
<p>
    家山辜负猿鹤。轩冕意、秋云似薄。我自西风，扁舟归去，看君寥廓。
<p>
</ul>
<p align="center">柳梢青（送吕子绍守峡）</p>
<ul>
    楚天清绝。苇岸兰汀，素秋时节。帘卷湘鬟，香飞云篆，叵看轻别。
<p>
    明朝底处关山，算总是、愁花恨月。白马江寒，黄牛峡静，小梅初彻。
<p>
</ul>
<p align="center">杏花天（豫章重午）</p>
<ul>
    宝钗整鬓双鸾斗。睡未醒、熏风襟袖。彩丝皓腕宜清昼。更艾虎、衫儿新就。
<p>
    玉杯共饮菖蒲酒。愿耐夏、宜春厮守。榴花故意红添皱。映得人来越瘦。
<p>
</ul>
<p align="center">江城子（萍乡王圣俞席上作）</p>
<ul>
    萍蓬踪迹几时休。尽飘浮。为君留。共话当年，年少气横秋。莫叹两翁俱白发，今古事，尽悠悠。
<p>
    西风吹梦入江楼。故山幽。谩回头。又是手遮，西日望皇州。欲向西湖重载酒，君不去，与谁游。
<p>
</ul>
<p align="center">南歌子（为吕圣俞寿）</p>
<ul>
    菊润初经雨，橙香独占秋。碧琳仙酿试新N。内集熙熙休试、蚁浮瓯。
<p>
    家世传黄阁，功名起黑头。双凫傍故人舟。咫尺青云岐路、看英游。
<p>
</ul>
<p align="center">瑞鹧鸪（送晁伯如舅席上作）</p>
<ul>
    遥天拍水共空明。玉镜浚咛氐厍纭＜壳锶菸尴好，举头醉眼暂须醒。
<p>
    白眉公子催行急，碧落仙人著句清。后夜萧萧葭苇岸，一尊独酌见离情。
<p>
</ul>
<p align="center">天仙子（宴五侯席上作）</p>
<ul>
    暖日丽晴春正好。杨柳池塘风弄晓。露桃云杏一番新，花窈窕。香飘缈。玉帐靓深闻语笑。
<p>
    新赐绣鞯花映照。须信浓恩春共到。汉家飞将久宣劳，迎禁诏。瞻天表。入卫帝庭常不老。
<p>
</ul>
<p align="center">醉落魄（夜静闻琴）</p>
<ul>
    铜壶漏歇。纱窗倒挂梅梢月。玉人酒晕消香雪。促轸调弦，弹个古离别。
<p>
    雏莺小凤交飞说。嘈嘈软语丁宁切。相如枕推红毯。脉脉无言，还记旧时节。
<p>
</ul>
<p align="center">醉落魄</p>
<ul>
    梅花似雪。雪花却似梅清绝。小窗低映梅梢月。常记良宵，吹酒共攀折。
<p>
    如今客里都休说。潇潇洒洒情怀别。夜阑火冷孤灯灭。雪意梅情，分付漆园蝶。
<p>
</ul>
<p align="center">醉落魄</p>
<ul>
    玉钩珠箔。夜凉庭院天垂幕。好风吹动纶巾角。羽扇休挥，已怯衣薄。
<p>
    扁舟明日清溪泊。归来依旧情怀恶。为君唤月骖鸾鹤。天近多寒，满引金凿落。
<p>
</ul>
<p align="center">减字木兰花</p>
<ul>
    春酲拚却。_一声花雨落。蜜炬红残。人在青罗步障间。
<p>
    天公薄相。惯得柳绵高百丈。彩笔题诗。休诵骚人九辨词。
<p>
</ul>
<p align="center">鹊桥仙（和蔡子周）</p>
<ul>
    鹤发萧森，玉颜腴润，养就黄芽金鼎。一区松菊老湘滨，但心远、何妨人境。
<p>
    衮衣家世，鸣鸾歌舞，到了春冰消尽。不须惆怅梦中身，这彩选、输赢谁省。
<p>
</ul>
<p align="center">水调歌头</p>
<ul>
    白鹤到时节，霜信满南州。金盘露重，银潢波浪载天流。岳渎千龄钟秀，赋出人间英气，清照洞庭秋。烈日严霜操，竹简万年留。
<p>
    苏属国，二千秩，若为酬。杜园阴密，未央前席动宸旒。入践紫薇郎省，擢赞绿槐公位，指日凤池游。千顷玉芝熟，准备饭青牛。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
