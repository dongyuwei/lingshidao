<html>
<head>
<title>古诗库：全宋词：邓有功</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">邓有功<p align="center">点绛唇</p>
<ul>
    卷上珠帘，晚来一阵东风恶。客怀萧索。看尽残花落。
<p>
    自把银瓶，买酒成孤酌。伤漂泊。知音难托。闷倚阑干角。
<p>
</ul>
<p align="center">过秦楼</p>
<ul>
    燕蹴飞红，莺迁新绿，几阵晚来风急。谢家池馆，金谷园林，还又把春虚掷。年时恨雨愁云，物换星移，有谁曾忆。把一尊试酹，落花芳草，总成尘迹。频自笑、流浪孤萍，沾泥弱絮，有底困春无力。银屏香暖，宝箪波寒，又负月明今夕。往事梦里，沈思惟有罗襟，泪痕犹湿。奈垂杨万缕，不紧西风白日。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
