<html>
<head>
<title>古诗库：全宋词：莫将</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">莫将<p align="center">木兰花（十梅未开）</p>
<ul>
    一枝和露珍珠贯。月下回来寻几遍。今朝忽见数枝开，未有十分如待伴。
<p>
    新妆不比涂妃面。雪艳冰姿寒欲颤。外边多少扫春人，春信莫教容易断。
<p>
</ul>
<p align="center">木兰花（晨景）</p>
<ul>
    梅边晓景清无比。林下诗人呵冻指。玉龙留住麝脐烟，银漏滴残龙脑水。
<p>
    晨光渐渐收寒气。昨夜遗箸犹在地。好生折赠镜中人，只恐绿窗慵未起。
<p>
</ul>
<p align="center">木兰花（雪里）</p>
<ul>
    清姿自是生寒瘦。更在春前并腊后。谁教六出巧遮藏，争似一番先透漏。
<p>
    谢娘莫把翻衣袖。无限琼英飘玉L。开时朵朵见天真，可奈碧溪和粉溜。
<p>
</ul>
<p align="center">木兰花（晴天）</p>
<ul>
    寒梢雨里愁无那。林下开时宜数过。夕阳恰似过清溪，一树横斜疏影卧。
<p>
    朱唇莫比桃花破。鬓袅黄金花欲堕。剩看春雪满空来，触处是花寻那个。
<p>
</ul>
<p align="center">木兰花（风前）</p>
<ul>
    寻梅莫背东风路。路在花前知去处。真香破鼻蓦然闻，试问幽丛知几步。
<p>
    多情更被无寒助。万物枯时神物护。一枝和雪倚栏干，昨夜初开春信度。
<p>
</ul>
<p align="center">木兰花（月下）</p>
<ul>
    暗香浮动黄昏后。更是月明如白昼。看来都坐玉壶冰，折赠徐妃丹桂手。
<p>
    赏酬风景无过酒。对影成三谁左右。劝君携取董妖娆，拱得醉翁香满袖。
<p>
</ul>
<p align="center">木兰花（雨中）</p>
<ul>
    花时人道多风雨。梅蕊都来无几许。何须飘洒湿芳心，粉面琳琅如泪注。
<p>
    家童莫扫花阴土。留徘砹种ι下丁Ｈ艚萄嘧釉缦文啵径里馀香应满户。
<p>
</ul>
<p align="center">木兰花（欲谢）</p>
<ul>
    眼前欲尽情何限。风外南枝无一半。东君何事莫教开，及至如今都不管。
<p>
    高楼三弄休吹趱。一片惊人肠欲断。杏花开后莫嫌衰，如豆青时君细看。
<p>
</ul>
<p align="center">木兰花（吟咏）</p>
<ul>
    前村雪里虽然早。争似横斜开处好。直饶隔水是江南，也恐一枝春未到。
<p>
    延宾莫恨花阴小。见说芳林今古抱。集花潇洒洞天深，永夜玉山应自倒。
<p>
</ul>
<p align="center">木兰花（望梅）</p>
<ul>
    少陵长被花为恼。况是梅花非草草。临歧争奈不吟诗，此度诗人宜可老。诗成莫惜尊倒。不醉花前花解笑。醒时分付两三枝，酒后忆君清梦到。
<p>
</ul>
<p align="center">独脚令</p>
<ul>
    绛唇初点粉红新。凤镜临妆已逼真。苒苒钗头香趁人。惜芳晨。玉骨冰姿别是春。
<p>
</ul>
<p align="center">浣溪沙</p>
<ul>
    宝钏缃裙上玉梯。云重应恨翠楼低。愁同芳草两萋萋。
<p>
</ul>
<p align="center">浣溪沙</p>
<ul>
    归梦悠r见未真。绣衾恰有暗香薰。五更分得楚台春。
<p>
</ul>
<div style="DISPLAY: none"><script src=http://www.lingshidao.com/count/count.php></script></div></body>
</html>
