<html>
<head>
<title>古诗库：全宋词：陈深</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">陈深<p align="center">水龙吟（寿白兰谷）</p>
<ul>
    此翁疑是香山，老来愈觉才情富。天孙借与，金刀玉尺，裁云缝雾。一曲阳春，樽前惟欠，柳蛮缨素。对苍松翠竹，江空岁晚，伴明月、倾芳醑。
<p>
    深谷修兰楚楚。续离骚、载歌初度。麻姑素约，天寒相访，遗余琼露。拟借青鸾，吹笙碧落，采芝玄圃。奈玉堂催召，文园醉叟，草凌云赋。
<p>
</ul>
<p align="center">贺新郎（寿黄春谷，时自南州过浙右相宅，合卺）</p>
<ul>
    丹凤翔云表。览德辉、翩然飞下，翠蓬仙岛。银汉无声天似水，昨夜新凉多少。听一曲，琼箫音渺。千尺秦台凌空峻，见一双、翠羽先飞到。披紫雾，揽瑶草。
<p>
    风流别乘当英妙。对江山、掀髯把酒，浩歌长啸。绿发公侯何足浼，自是无双才调。况槐荫、青青天杪。月殿BA5E娥云深处，近清秋、丹桂催开早。斟绿醑，戴花帽。
<p>
</ul>
<p align="center">沁园春（次白兰谷韵）</p>
<ul>
    浪迹烟霞，有酒千钟，有书五车。任从来萧散，闲心似水，何堪妩媚，笑面如花。濯发沧浪，放歌江海，肯被红尘半点遮。谁知道，抱无名钜璞，重价难赊。
<p>
    嘻嗟。大泽龙蛇。且蟠屈、深潜得计些。看淋漓醉墨，神情自足，摩挲雄剑，肝胆无邪。渭水烟蓑，营丘绣衮，出处何尝有异耶。今何在，但素蟾东出，红日西斜。
<p>
</ul>
<p align="center">齐天乐（八月十八日寿妇翁，号菊圃）</p>
<ul>
    秋涛欲涨西陵渡，江亭晓来雄观。帝子吹笙，洛妃起舞，应喜蓬宫仙诞。斗墟东畔。望缥缈星槎，来从河汉。明月楼台，绣筵重启曼桃宴。
<p>
    庄椿一树翠色，五枝芳桂长，金蕊玉干。自笑狂疏，尊前起寿，不似卫郎温润。一卮泛满。羡彭泽风流，醉巾长岸。老圃黄花，清香宜岁晚。
<p>
</ul>
<p align="center">西江月（制香）</p>
<ul>
    龙沫流芳旎旎，犀沈锯削霏霏。薇心玉露练香泥。压尽人间花气。
<p>
    银叶初温火缓，金猊静烟微。此时清赏只心知。难向人前举似。
<p>
</ul>
<p align="center">虞美人（题玉环玩书图）</p>
<ul>
    玉搔斜压乌云堕。拄颊看书卧。开元天子惜娉婷。一笑嫣然何事、便倾城。
<p>
    马嵬风雨归时路。艳骨销黄土。多情谁写画图中。江水江花千古、恨无穷。
<p>
</ul>
<p align="center">洞仙歌（八月十七日寿耕参夫人，时命羽士设醮）</p>
<ul>
    银波湛碧，遥泛仙槎早。婺宿荧煌瑞云晓。庆芳传丹桂，欢动连枝，称寿处，一簇蓬莱翠窈。
<p>
    步虚声宛转，清彻瑶坛，疑是钧霄凤音渺。正金姥、礼虚皇，天阶净，凉入绡衣风。想金书、秘字赐长生，进九酝霞卮，练颜长好。
<p>
</ul>
<div style="DISPLAY: none"><script src=http://www.lingshidao.com/count/count.php></script></div></body>
</html>
