<html>
<head>
<title>古诗库：全宋词：彭芳远</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">彭芳远<p align="center">满江红（风前断笛平韵）</p>
<ul>
    愁满关山，又吹得、芦花雪深。西楼外、天低水涌，龙挟秋吟。回首人间无此曲，数峰江上落余音。似断云、飞絮两悠悠，何处寻。
<p>
    江南路，晴又阴，声韵改，泪盈襟。自中郎去后，羽泛商沈。牛背斜阳添别恨，鸾胶秋月续琴心。待醉骑、黄鹤度苍寒，霜满林。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
