<html>
<head>
<title>古诗库：全宋词：周紫芝</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">周紫芝<p align="center">水龙吟（天申节祝圣词）</p>
<ul>
    黄金双阙横空，望中隐约三山眇。春皇欲降，渚烟收尽，青虹正绕。日到层霄，九枝光满，普天俱照。看海中桃熟，云幡绛节，冉冉度、沧波渺。
<p>
    遥想建章宫阙，□薰风、月寒清晓。红鸾影上，云韶声里，蒙天一笑。万国朝元，百蛮款塞，太平多少。听尧云深处，人人尽祝，似天难老。
<p>
</ul>
<p align="center">水龙吟（题梦云轩）</p>
<ul>
    楚山千叠浮空，楚云只在巫山住。鸾飞凤舞，当时空记，梦中奇语。晓日尤樟，夕阳零乱，袅红萦素。问如今依旧，霏霏冉冉，知他为、谁朝暮。
<p>
    玉佩烟鬟飞动，炯星眸、人间相遇。嫣然一笑，阳城下蔡，尽成惊顾。蕙帐春浓，兰衾日暖，未成行雨。但丁宁莫似，阳台梦断，又随风去。
<p>
</ul>
<p align="center">水龙吟（须江望九华作）</p>
<ul>
    楚山木落风高，暮云黯黯孤容瘦。天晴似洗，明霞消尽，玉峦排秀。九凤飞来，五云深处，一时轻矫。恨三山不见，六鳌去后，天空远、人将老。
<p>
    堪笑此生如寄，信扁舟、G来江表。望中愁眼，依稀犹认，数峰林杪。万里东南，跨江云梦，此情多少。问何时还我，千岩万壑，卧霜天晓。
<p>
</ul>
<p align="center">浣溪沙（今岁冬温，近腊无雪，而梅殊未放。戏作浣溪沙三叠，以望发奇秀）</p>
<ul>
    近腊风光一半休。南枝未动北枝愁。嫦娥莫是见人羞。
<p>
    么凤不传蓬岛信，杜鹃空办鹤林秋。便须千杖打梁州。
<p>
</ul>
<p align="center">浣溪沙</p>
<ul>
    欲醉江梅兴未休。待N春瓮洗春愁。不成欢绪却成羞。
<p>
    天意若教花似雪，客情宁恨鬓如秋。趁他何逊在扬州。
<p>
</ul>
<p align="center">浣溪沙</p>
<ul>
    无限春情不肯休。江梅未动使人愁。东昏觑得玉奴羞。
<p>
    对酒情怀疑是梦，忆花天气黯如秋。唤春云梦泽南州。
<p>
</ul>
<p align="center">浣溪沙（和陈相之题烟波图）</p>
<ul>
    水上鸣榔不系船。醉来深闭短篷眠。潮生潮落自年年。
<p>
    一尺鲈鱼新活计，半蓑烟雨旧衣冠。庙堂空有画图看。
<p>
</ul>
<p align="center">浣溪沙</p>
<ul>
    多病嫌秋怕上楼。苦无情绪懒抬头。雁来不寄小银钩。
<p>
    一点离情深似海，万重凄恨黯如秋。怎生禁得许多愁。
<p>
</ul>
<p align="center">浣溪沙</p>
<ul>
    X新翻碧玉壶。水精钗袅绛纱符。吴姬亲手碎菖蒲。
<p>
    绥索系时新睡起，榴花剪处要人扶。心情还似去年无。
<p>
</ul>
<p align="center">浣溪沙</p>
<ul>
    学画双蛾苦未成。鬓云新结翠鬟轻。伴人歌笑已多情。
<p>
    飞絮乱花闲院宇，舞鸾歌凤小娉婷。阳关休唱断肠声。
<p>
</ul>
<p align="center">卜算子（席上送王彦猷）</p>
<ul>
    江北上归舟，再见江南岸。江北江南几度秋，梦里朱颜换。
<p>
    人是岭头云，聚散天谁管。君似孤云何处归，我似离群雁。
<p>
</ul>
<p align="center">卜算子（再和彦猷）</p>
<ul>
    霜叶下孤篷，船在垂杨岸。早是凄凉惜别时，更惜年华换。
<p>
    别酒解留人，扌弃醉君休管。醉里朱弦莫谩弹，愁入参差雁。
<p>
</ul>
<p align="center">卜算子（西窗见剪榴花）</p>
<ul>
    絮尽柳成空，春去花如扫。窗外枝枝海石榴，特为幽人好。
<p>
    密叶过疏篱，薄艳明芳草。剪得花时却倚阑，楼上人垂手。
<p>
</ul>
<p align="center">木兰花</p>
<ul>
    语人曰：相马失之肥，相士失之瘦，世亦岂可以是论人物乎！戏作此词，为花衢狭客一笑
<p>
    嫦娥天上人谁识。家在蓬山烟水隔。不应著意眼前人，便是登瀛当日客。
<p>
    双眸炯炯秋波滴。也解人间青与白。檀郎未摘月边枝，枉是不教花爱惜。
<p>
</ul>
<p align="center">木兰花</p>
<ul>
    江头雨后山如髻。催送新凉风有意。月来杨柳绿阴中，秋在梧桐疏影外。
<p>
    小窗纹簟凉如水。岁岁年年同此味。眼前不忍对西风，梦里更堪追往事。
<p>
</ul>
<p align="center">减字木兰花</p>
<ul>
    春闲昼永。城下江深山倒影。净扫风埃。收拾烟光入句来。
<p>
    短窗闲倚。身似浮云门似水。谁伴余年。结得青山一个缘。
<p>
</ul>
<p align="center">减字木兰花（内子生日）</p>
<ul>
    蓬莱三岛。上有青青千岁草。玉佩烟鬟。来作人间一笑欢。
<p>
    麻姑行酒。萼绿华歌清韵袅。玉秀兰芳。醉舞东风彩袖长。
<p>
</ul>
<p align="center">减字木兰花</p>
<ul>
    数花，盖造物者以娱萱堂老人也。师醇以长短句分饷一枝，竹坡作此解以赞之
<p>
    西山岩桂。常恨香闻烟雨外。何似君家。戏彩堂前早试花。
<p>
    黄金千粟。风撼芳条香馥馥。一剪无多。桃李漫山奈俗何。
<p>
</ul>
<p align="center">减字木兰花（晁别驾生日）</p>
<ul>
    当年文伯。曾是东坡门下客。文采风流。奕叶传芳总未休。
<p>
    为公持酒。愿祝彩衣无限寿。归觐枫宸。剩醉长安几度春。
<p>
</ul>
<p align="center">摊破浣溪沙（茶词）</p>
<ul>
    苍璧新敲小凤团。赤泥开印煮清泉。醉捧纤纤双玉笋，鹧鸪斑。
<p>
    雪浪溅翻金缕袖，松风吹醒玉酡颜。更待微甘回齿颊，且留连。
<p>
</ul>
<p align="center">摊破浣溪沙（汤词）</p>
<ul>
    门外青骢月下嘶。映阶笼烛画帘垂。一曲阳关声欲尽，不多时。
<p>
    凤饼未残云脚乳，水沈催注玉花瓷。忍看捧瓯春笋露，翠鬟低。
<p>
</ul>
<p align="center">水调歌头</p>
<ul>
    生日词者，盖自竹坡老人始也
<p>
    白发三千丈，双鬓不胜垂。人间忧喜如梦，老矣更何之。蘧玉行年过了，未必如今俱是，五十九年非。拟把彭殇梦，分付举痴儿。
<p>
    君莫羡，客起舞，寿琼卮。此生但愿，长遣猿鹤共追随。金印借令如斗，富贵那能长久，不饮竟何为。莫问蓬莱路，从古少人知。
<p>
</ul>
<p align="center">水调歌头（王次卿归自彭门，中秋步月）</p>
<ul>
    作濯锦桥边月，几度照中秋。年年此夜清景伴我与君游。万里相随何处，看尽吴波越嶂，更向古徐州。应为霜髯老，西望倚黄楼。
<p>
    天如水，云似扫，素魂流。不知今夕何夕，相对语羁愁。故国归来何事，记易南枝惊鹊，还对玉蟾羞。踏尽疏桐影，更复为君留。
<p>
</ul>
<p align="center">水调歌头（丙午登白鹭亭作）</p>
<ul>
    岁晚念行役，江阔渺风烟。六朝文物何在，回首更凄然。倚尽危楼杰观，暗想琼枝璧月，罗袜步承莲。桃叶山前鹭，无语下寒滩。
<p>
    潮寂寞，浸孤垒，涨平川。莫愁艇子何处，烟树杳无边。王谢堂前双燕，空绕乌衣门巷，斜日草连天。只有台城月，千古照婵娟。
<p>
</ul>
<p align="center">水调歌头（雨后月出西湖作）</p>
<ul>
    落日在烟树，云水两空鳌５霞消尽，何事依约有微红。湖上晚来风细，吹尽一天残雨，苍翠湿千峰。谁遣长空月，冷浸玉壶中。
<p>
    问明月，应解笑，白头翁。不堪老去，依旧临水照衰容。良夜几横烟棹，独倚危樯西望，目断远山重。但恨故人远，此乐与谁同。
<p>
</ul>
<p align="center">沙塞子（中秋无月）</p>
<ul>
    秋云微淡月微羞。云黯黯、月彩难留。只应是、嫦娥心里，也似人愁。
<p>
    几时回步玉移钩。人共月、同上南楼。却重听、画阑西角，月下轻讴。
<p>
</ul>
<p align="center">沙塞子（席上送赵戒叔，时东南方扰）</p>
<ul>
    玉溪秋月浸寒波。忍持酒、重听骊歌。不堪对、绿阴飞阁，月下羞蛾。
<p>
    夜深惊鹊转南柯。惨别意、无奈愁何。他年事、不须重问，转更愁多。
<p>
</ul>
<p align="center">鹧鸪天</p>
<ul>
    荷气吹凉到枕边。薄纱如雾亦如烟。清泉浴后花垂雨，白酒倾时玉满船。
<p>
    钗欲溜，髻微偏。却寻霜粉扑香绵。冰肌近著浑无暑，小扇频摇最可怜。
<p>
</ul>
<p align="center">鹧鸪天（七夕）</p>
<ul>
    乌鹊桥边河汉流。洗车微雨湿清秋。相逢不似长相忆，一度相逢一度愁。
<p>
    云却静，月垂钩。金针穿得喜回头。只应人倚阑干处，便似天孙梳洗楼。
<p>
</ul>
<p align="center">鹧鸪天（李彦恢生日）</p>
<ul>
    尊酒年年乐事多。古铜犹得几摩挲。他时人物君须记，玉笋班中李泰和。
<p>
    烦翠袖，把金荷。功名余事且高歌。新来学得长生诀，写就黄庭不换鹅。
<p>
</ul>
<p align="center">鹧鸪天（沈彦述生日）</p>
<ul>
    名在休文季孟间。一时风味更萧然。琼林不逐春风老，安用丹砂巧驻颜。
<p>
    春入户，酒吹澜。小桃枝上锦阑斑。明年欲与君为寿，无路相从入道山。
<p>
</ul>
<p align="center">鹧鸪天（和刘长孺有赠）</p>
<ul>
    袅袅云梳晓髻堆。涓涓秋净眼波回。旧家十二峰前住，偶为襄王下楚台。
<p>
    闲院静，小桃开。刘郎前度几回来。东风易得行云散，花里传觞莫谩催。
<p>
</ul>
<p align="center">鹧鸪天（和孙子绍菊花词）</p>
<ul>
    晴日烘帘暖似春。菊回霜晕浅仍深。谁知此地栽花手，便是当时嗅蕊人。
<p>
    秋渺渺，夜沈沈。一声清唱袅残音。娇痴应挽香罗比，六幅双裙染郁金。
<p>
</ul>
<p align="center">鹧鸪天</p>
<ul>
    一点残红欲尽时。乍凉秋气满屏帏。梧桐叶上三更雨，叶叶声声是别离。
<p>
    调宝瑟，拨金猊。那时同唱鹧鸪词。如今风雨西楼夜，不听清歌也泪垂。
<p>
</ul>
<p align="center">鹧鸪天</p>
<ul>
    前一首，自为之也
<p>
    年少登高意气多。黄花压帽醉嵯峨。如今满眼看华发，强捻茱萸奈老何。
<p>
    千叠岫，万重波。一时分付与秦娥。明年身健君休问，且对秋风卷翠螺。
<p>
</ul>
<p align="center">鹧鸪天</p>
<ul>
    终日看山不厌山。寻思百计不如闲。何时得到重阳日，醉把茱萸仔细看。
<p>
    欹醉帽，倚雕阑。偶然携酒却成欢。篱边黄菊关心事，触误愁人到酒边。
<p>
</ul>
<p align="center">鹧鸪天（荆州都y・生日）</p>
<ul>
    读尽牙签玉轴书。不知门外有围蔬。借令未解銮坡去，也合雠书在石渠。
<p>
    微雨后，小寒初。满斟长寿碧琳腴。不须更问荆州路，便上追锋御府车。
<p>
</ul>
<p align="center">鹧鸪天</p>
<ul>
    年歌之，不甚如人意，聊载于此，为长短句体之助云
<p>
    楼上缃桃一萼红。别来开谢几东风。武陵春尽无人处，犹有刘郎去后踪。
<p>
    香合小，翠帘重。今宵何事偶相逢。行云又被风吹散，见了依前是梦中。
<p>
</ul>
<p align="center">鹧鸪天</p>
<ul>
    彩o双飞雪浪翻。楚歌声转绿杨湾。一川红旆初衔日，两岸朱楼不下帘。
<p>
    阑倚处，玉垂纤。白团扇底藕丝衫。未成密约回秋水，看得羞时隔画檐。
<p>
</ul>
<p align="center">鹧鸪天</p>
<ul>
    花褪残红绿满枝。嫩寒犹透薄罗衣。池塘雨细双鸳睡，杨柳风轻小燕飞。
<p>
    人别后，酒醒时。午窗残梦子规啼。尊前心事人谁问，花底闲愁春又归。
<p>
</ul>
<p align="center">采桑子（雨后至玉壶轩）</p>
<ul>
    跳珠雨罢风初静，阑槛凭虚。绛阙清都。只在仙人碧玉壶。
<p>
    九原唤起王摩诘，画作新图。十里芙蕖。乞与知章老鉴湖。
<p>
</ul>
<p align="center">西江月</p>
<ul>
    画幕灯前细雨，垂莲盏里清歌。玉纤持板隔香罗。不放行云飞过。
<p>
    今夜尘生洛浦，明朝雨在巫山。羞蛾且莫斗弯环。不似司空见惯。
<p>
</ul>
<p align="center">西江月</p>
<ul>
    池面风翻弱絮，树头雨退嫣红。扑花蝴蝶杳无踪。又做一场春梦。
<p>
    便是一成去了，不成没个来时。眼前无处说相思。要说除非梦里。
<p>
</ul>
<p align="center">西江月</p>
<ul>
    罗袖云轻雾薄，醉肌玉软花柔。相逢不道有春愁。只道春来微瘦。
<p>
    一点人间深意，数声柳下轻讴。带将离恨上归舟。肠断月斜时候。
<p>
</ul>
<p align="center">西江月</p>
<ul>
    发白犹欹旅枕，溪深未挂烟莎。往来苕意如何。应有轻鸥笑我。
<p>
    细算年来活计，只消一个渔舟。金鱼无分不须求。只乞鲈鱼换酒。
<p>
</ul>
<p align="center">西江月（席上赋双荔子）</p>
<ul>
    连理枝头并蒂，同心带上双垂。背灯偷赠语低低。一点浓情先寄。
<p>
    翡翠钗头摘处，鸳鸯枕上醒时。酸甜红颗阿谁知。别是人间滋味。
<p>
</ul>
<p align="center">西江月（和孙子绍拒霜词）</p>
<ul>
    天意未教秋老，花容i地宜霜。酒肌红软玉肌香。不与梨花同样。
<p>
    来伴孙郎小宴，临风为舞霓裳。更深绿水照红妆。便是采莲船上。
<p>
</ul>
<p align="center">西江月</p>
<ul>
    谁把蓝揉翡翠，天将蜡做梅花。晚来秋水映残霞。水墨新描图画。
<p>
    纸上写将心去，眼边送却愁来。今回相见比前回。心下忡忡越日煞。
<p>
</ul>
<p align="center">小重山</p>
<ul>
    溪上晴山簇翠螺。晓来霜叶醉，小池荷。琐窗秋意苦无多。帘绣卷，黄菊两三窠。
<p>
    小睡拥香罗。起来匀醉粉，玉垂梭。只愁无奈夜长何。你去也，今夜早来么。
<p>
</ul>
<p align="center">小重山（方元相生日）</p>
<ul>
    碧玉山围十里湖。水云天共远，戏双凫。河阳花县锦屏铺。人不老，长日在蓬壶。
<p>
    一笑且踟蹰。会骑箕尾去，上云衢。十分深注碧琳腴。休惜醉，醉后有人扶。
<p>
</ul>
<p align="center">汉宫春（己未中秋作）</p>
<ul>
    秋意还深，渐银床露冷，梧叶风高。婵娟也应为我，羞照霜毛。流年老尽，漫银蟾、冷浸香醪。除尽把，平生怨感，一时分付离骚。
<p>
    伤心故人千里，问阴晴何处，还记今宵。楼高共谁同看，玉桂烟梢。南枝鹊绕，叹此生、飘转江皋。须更约，他年清照，为人常到寒霄。
<p>
</ul>
<p align="center">汉宫春</p>
<ul>
    然如身在孤山，雪后园林、水边篱落，使人神气俱清。又明日，乃作此词歌于妙香寮中，亦仆西来一可喜事也
<p>
    香满箱奁，看沈犀弄水，浓麝含薰。荀郎一时旧事，尽属王孙。残膏胜馥，须倾囊、乞与兰荪。金兽暖，云窗雾阁，为人洗尽余醺。
<p>
    依稀雪梅风味，似孤山尽处，马上烟村。从来甲煎浅俗，那忍重闻。苏台燕寝，下重帏、深闭孤云。都占得，横斜乱影，伴他月下黄昏。
<p>
</ul>
<p align="center">醉落魄</p>
<ul>
    江天云薄。江头雪似杨花落。寒灯不管人离索。照得人来，真个睡不著。
<p>
    归期已负梅花约。又还春动空飘泊。晓寒谁看伊梳掠。雪满西楼，人在阑干角。
<p>
</ul>
<p align="center">醉落魄</p>
<ul>
    柳边池阁。晚来卷地东风恶。人生不解频行乐。昨日花开，今日风吹落。
<p>
    杨花却似人飘泊。春云更似人情薄。如今始信从前错。为个蝇头，轻负青山约。
<p>
</ul>
<p align="center">醉落魄（重午日过石熙明，出侍儿鸳鸯）</p>
<ul>
    薰风池阁。小红桥下荷花薄。沙平水浅山如削。水上鸳鸯，何处风吹落。
<p>
    今朝端午新梳掠。锦丝围腕花柔弱。人生只有尊前乐。前度刘郎，莫负重来约。
<p>
</ul>
<p align="center">醉落魄</p>
<ul>
    云深海阔。天风吹上黄金阙。酒醒不记归时节。三十年来，往事无人说。
<p>
    浮生正似风中雪。丹砂岂是神仙诀。世间生死无休歇。长伴君闲，只有山中月。
<p>
</ul>
<p align="center">阮郎归</p>
<ul>
    酴花谢日迟迟。杨花无数飞。章台侧畔尽风吹。飘零无定期。
<p>
    烟漠漠，草萋萋。江南春尽时。可怜踪迹尚东西。故园何日归。
<p>
</ul>
<p align="center">阮郎归</p>
<ul>
    月棂疏影照婵娟。闲临小玉盘。枣花金钏出纤纤。棋声敲夜寒。
<p>
    飞雹冷，水精圆。夜深人未眠。笑催炉兽暖衾鸳。莫教银漏残。
<p>
</ul>
<p align="center">阮郎归（西湖摘杨梅作）</p>
<ul>
    西湖山下水潺潺。满山风雨寒。枝头红日晓斓斑。越梅催晓丹。
<p>
    连翠叶，拥金盘。玉池生乳泉。此生三度试甘酸。欲归归尚难。
<p>
</ul>
<p align="center">青玉案（凌R台怀姑溪老人李端叔）</p>
<ul>
    青鞋忍踏江沙路。恨人已、骑鲸去。笔底骅骝谁与度。西州重到，可怜不见，华屋生存处。
<p>
    秋江渺渺高台暮。满壁栖鸦醉时句。飞上金鸾人漫许。清歌低唱，小蛮犹在，空湿梨花雨。
<p>
</ul>
<p align="center">青玉案</p>
<ul>
    梅花落尽人谁管。暗凄断、伤春眼。雪后平芜春尚浅。一簪华发，满襟离恨，羞做东风伴。
<p>
    斗花小斛兰芽短。犹是当时旧庭院。拟把新愁凭酒遣。春衫重看，酒痕犹在，忍放金杯满。
<p>
</ul>
<p align="center">菩萨蛮</p>
<ul>
    翠蛾懒画妆痕浅。香肌得酒花柔软。粉汗湿吴绫。玉钗敲枕棱。
<p>
    鬓丝云御腻。罗带还重系。含笑出房栊。羞随脸上红。
<p>
</ul>
<p align="center">菩萨蛮</p>
<ul>
    风头不定云来去。天教月到湖心住。遥夜一襟愁。水风浑似秋。
<p>
    藕花迎露笑。暗水飞萤照。渔笛莫频吹。客愁人不知。
<p>
</ul>
<p align="center">菩萨蛮（赋疑梅香）</p>
<ul>
    宝薰拂拂浓如雾。暗惊梅蕊风前度。依约似江村。余香马上闻。
<p>
    画桥风雨暮。零落知无数。收拾小窗春。金炉檀炷深。
<p>
</ul>
<p align="center">西地锦</p>
<ul>
    雨细欲收还滴。满一庭秋色。阑干独倚，无人共说，这些愁寂。
<p>
    手把玉郎书迹。怎不教人忆。看看又是黄昏也，敛眉峰轻碧。
<p>
</ul>
<p align="center">谒金门</p>
<ul>
    春雨细。开尽一番桃李。柳暗曲阑花满地。日高人睡起。
<p>
    绿浸小池春水。沙暖鸳鸯双戏。薄幸更无书一纸。画楼愁独倚。
<p>
</ul>
<p align="center">生查子</p>
<ul>
    春寒入翠帷，月淡云来去。院落半晴天，风撼梨花树。
<p>
    人醉掩金铺，闲倚秋千柱。满眼是相思，无说相思处。
<p>
</ul>
<p align="center">生查子</p>
<ul>
    青丝结晓鬟，临镜心情懒。知为晓愁浓，画得双蛾浅。
<p>
    柳困玉楼空，花落红窗暖。相对语春愁，只有春闺燕。
<p>
</ul>
<p align="center">生查子</p>
<ul>
    新欢君未成，往事无人记。行雨共行云，如梦还如醉。
<p>
    相见又难言，欲住浑无计。眉翠莫频低，我已无多泪。
<p>
</ul>
<p align="center">生查子</p>
<ul>
    清歌忆去年，共唱秦楼曲。门外月横波，帐里人如玉。
<p>
    秋风吹彩云，梦断惊难续。别调不堪闻，红泪销残烛。
<p>
</ul>
<p align="center">生查子</p>
<ul>
    金鞍欲别时，芳草溪边渡。不忍上西楼，怕看来时路。
<p>
    帘幕卷东风，燕子双双语。薄幸不归来，冷落春情绪。
<p>
</ul>
<p align="center">生查子</p>
<ul>
    轻云浅护霜，晓日红生砌。烟共宝薰浓，人与山长翠。
<p>
    银浪酒杯浓，锦幄双鸾戏。庭下彩衣郎，共祝千千岁。
<p>
</ul>
<p align="center">昭君怨</p>
<ul>
    满院融融花气。红绣一帘垂地。往事忆年时，只春知。
<p>
    风又暖。花渐满。人似行云不见。无计奈离情。恶销凝。
<p>
</ul>
<p align="center">秦楼月</p>
<ul>
    东风歇。香尘满院花如雪。花如雪。看看又是，黄昏时节。
<p>
    无言独自添香鸭。相思情绪无人说。无人说。照人只有，西楼斜月。
<p>
</ul>
<p align="center">天仙子</p>
<ul>
    雪似杨花飞不定。枝上冻禽昏欲暝。寒窗相对话分飞，萧鼓静。灯炯炯。一曲阳关和泪听。
<p>
    酒入离肠愁欲凝。往事不堪重记省。劝君莫上玉楼梯，风力劲。山色暝。忍看去时楼下径。
<p>
</ul>
<p align="center">渔家傲</p>
<ul>
    遇坎乘流随分了。鸡虫得失能多少。儿辈雌黄堪一笑。堪一笑。鹤长凫短从他道。
<p>
    几度秋风吹梦到。花姑溪上人空老。唤取扁舟归去好。归去好。孤篷一枕秋江晓。
<p>
</ul>
<p align="center">渔家傲（往岁阻风长芦，夜半舟中所见如此）</p>
<ul>
    月黑波翻江浩渺。扁舟系缆垂杨杪。渔网横江灯火闹。红影照。分明赤壁回惊棹。
<p>
    风静云收天似扫。梦疑身在三山岛。浮世功名何日了。从醉倒。柁楼红日千岩晓。
<p>
</ul>
<p align="center">渔家傲（送李彦恢宰旌德）</p>
<ul>
    休惜骑鲸人已远。风流都被仍云占。腰下锦条缠宝剑。光闪焰。人间莫作牛刀看。
<p>
    见说河阳花满县。相邀更约疏狂伴。幸有小蛮开小燕。须少款。玉堂此去知非晚。
<p>
</ul>
<p align="center">渔家傲</p>
<ul>
    矣。郡人以扶疏高花，绝胜水南。因为解嘲，呈元寿知县
<p>
    路入云岩山窈窕。岩花滴露花头小。香共西风吹得到。秋欲杪。天还未放秋容老。
<p>
    谁道水南花不好。犹胜金蕊浑如扫。留取光阴重一笑。须是早。黄花更惜重阳帽。
<p>
</ul>
<p align="center">渔家傲（夜饮木芙蓉下）</p>
<ul>
    月黑天寒花欲睡。移灯影落清尊里。唤醒妖红明晚翠。如有意。嫣然一笑知谁会。
<p>
    露湿柔柯红压地。羞容似替人垂泪。著意西风吹不起。空绕砌。明年花共谁同醉。
<p>
</ul>
<p align="center">南柯子（方钱唐出侍儿，范谢州要予作此词）</p>
<ul>
    蝉薄轻梳鬓，螺香浅画眉。西湖人道似西施。人似西施浓淡、更相宜。
<p>
    画烛催歌板，飞花上舞衣。殷勤犹劝玉东西。不道使君肠断、已多时。
<p>
</ul>
<p align="center">南柯子</p>
<ul>
    雾帐兰衾暖，薰炉宝篆浓。眼波犹带睡朦胧。卧听晓来双燕、语春风。
<p>
    螺浅欢余黛，霞销枕处红。断云飞雨怕匆匆。欲去且留情绪、两冲冲。
<p>
</ul>
<p align="center">南柯子</p>
<ul>
    白羽传觞急，金鞍跃马迟。云间彩凤看双飞。飞上碧梧枝上、稳双栖。
<p>
    林下风流女，堂东坦腹儿。此郎标韵世间稀。好为伯鸾举案、又齐眉。
<p>
</ul>
<p align="center">朝中措（登西湖北高峰作）</p>
<ul>
    西湖烟尽水溶溶。一笑与谁同。多谢湖边霜菊，伴人三见秋风。
<p>
    两高南北，天教看尽，吴越西东。趁取老来犹健，登临莫放杯空。
<p>
</ul>
<p align="center">朝中措</p>
<ul>
    作长短句以招之
<p>
    大江流处是庐峰。苍玉照晴空。何事浅鬟浓黛，却成烟雨溟鳌
<p>
    如今纵有，云涛万顷，翠t千重。传语云间五老，一尊须要君同。
<p>
</ul>
<p align="center">朝中措</p>
<ul>
    雨余庭院冷萧萧。帘幕度微飙。鸟语唤回残梦，春寒勒住花梢。
<p>
    无聊睡起，新愁黯黯，归路迢迢。又是夕阳时候，一炉沈水烟销。
<p>
</ul>
<p align="center">朝中措（移桃花作）</p>
<ul>
    小桃花动著枝浓。移得伴衰翁。多谢天公怜我，一时染就轻红。
<p>
    春光犹在，花枝未老，莫放尊空。休倚半岩烟树，能消几度东风。
<p>
</ul>
<p align="center">朝中措</p>
<ul>
    黄昏楼阁乱栖鸦。天末淡微霞。风里一池杨柳，月边满树梨花。
<p>
    阳台路远，鱼沈尺素，人在天涯。想得小窗遥夜，哀弦拨断琵琶。
<p>
</ul>
<p align="center">虞美人（西池见梅作）</p>
<ul>
    短墙梅粉香初透。削约寒枝瘦。恼人知为阿谁开。还伴冷烟疏雨、做愁媒。
<p>
    飘零苦恨春情薄。不管花开落。小池疏影弄寒沙。何似玉台鸾镜、对横斜。
<p>
</ul>
<p align="center">虞美人（食瓜有感）</p>
<ul>
    西园摘处香和露。洗尽南轩暑。莫嫌坐上适来蝇。只恐怕寒、难近玉壶冰。
<p>
    井花浮翠金盆小。午梦初回后。诗翁自是不归来。不是青门、无地可移栽。
<p>
</ul>
<p align="center">虞美人</p>
<ul>
    痴云压地风尘卷。雪共春寒浅。山城寒夜不烧灯。时见竹篱茅舍、两三星。
<p>
    九衢风里香尘拥。十载鳌山梦。如今独自倚冰檐。落尽短檠红隆⒉怀擅摺
<p>
</ul>
<p align="center">江城子</p>
<ul>
    夕阳低尽柳如烟。淡平川。断肠天。今夜十分，霜月更娟娟。怎得人如天上月，虽暂缺，有时圆。
<p>
    断云飞雨又经年。思凄然。泪涓涓。且做如今，要见也无缘。因甚江头来处雁，飞不到，小楼边。
<p>
</ul>
<p align="center">江城子</p>
<ul>
    碧梧和露滴清秋。小庭幽。翠烟流。羞带一襟，明月上危楼。苦恨秋江风与月，偏管断，这些愁。
<p>
    此情空道两绸缪。信悠悠。几时休。到得如今，i地见无由。拟待不能思想得，无限事，在心头。
<p>
</ul>
<p align="center">潇湘夜雨（濡须对雪）</p>
<ul>
    楼上寒深，江边雪满，楚台烟霭空鳌Ｒ惶旆尚酰零乱点孤篷。似我华颠雪领，浑无定、漂泊孤踪。空凄黯，江天又晚，风袖倚蒙茸。
<p>
    吾庐，犹记得，波横素练，玉做寒峰。更短坡烟竹，声碎玲珑。拟问山阴旧路，家何在、水远山重。渔蓑冷，扁舟梦断，灯暗小窗中。
<p>
</ul>
<p align="center">潇湘夜雨</p>
<ul>
    晓色凝暾，霜痕犹浅，九天春意将回。隔年花信，先已到江梅。沈水烟浓如雾，金波满、红袖双垂。仙翁醉，问春何处，春在玉东西。
<p>
    瑶台。人不老，还从东壁，来步天墀。且细看八砖，花影迟迟。会见朱颜绿鬓，家长近、咫尺天威。君知否，天教雨露，常满岁寒枝。
<p>
</ul>
<p align="center">潇湘夜雨（和潘都曹九日词）</p>
<ul>
    江绕淮城，云昏楚观，一枝烟笛谁横。晓风吹帽，霜日照人明。暗恼潘郎旧恨，应追念、菊老残英。秋空晚，茱萸细捻，X为谁倾。
<p>
    人间，真梦境，新愁未了，绿鬓星星。问明年此会，谁寄幽情。倚尽一楼残照，何妨更、月到帘旌。凭阑久，歌君妙曲，谁是米嘉荣。
<p>
</ul>
<p align="center">潇湘夜雨（二妙堂作）</p>
<ul>
    楚尾江横，斗南山秀，辋川谁画新图。几时天际，平地出方壶。应念江南倦客，家何在、飘泊江湖。天教共，银涛翠壁，相伴老人娱。
<p>
    长淮，看不尽，风帆落处，天在平芜。算人间此地，岂是穷途。好与婆娑尽日，应须待、月到金枢。山中饮，从教笑我，白首醉模糊。
<p>
</ul>
<p align="center">宴桃源</p>
<ul>
    帘幕疏疏风透。庭下月寒花瘦。宽尽沈郎衣，方寸不禁]u。难受。难受。灯暗月斜时候。
<p>
</ul>
<p align="center">宴桃源</p>
<ul>
    林外野塘烟腻。衣上落梅香细。瘦马步凌兢，人在乱山丛里。憔悴。憔悴。回望小楼千里。
<p>
</ul>
<p align="center">宴桃源</p>
<ul>
    绿尽小池芳草。门外柳垂春昼。花上雨帘纤，帘幕燕来时候。消瘦。消瘦。依约粉香襟袖。
<p>
</ul>
<p align="center">宴桃源（与孙祖恭求蘼酴）</p>
<ul>
    旧日荼酴时候。酒鸱巯憬笮洹＠先ハТ盒模试问孙郎知否。花瘦。花瘦。剪取一枝重嗅。
<p>
</ul>
<p align="center">满江红</p>
<ul>
    歆艳。有谓其韵俗者，使仆作语，为赋此曲
<p>
    寂寂江天，雪又满、晚来风急。空懊恨、散盐飞絮，未成轻集。万里长空飞不到，珠帘卷尽还羞入。问向晚、谁欲画渔莎，寒江立。
<p>
    天黯淡，催残日。波浩渺，添寒力。又何如聊遣，舞衣红湿。好与月娥临晚砌，莫教先放梅花拆。便准拟、一醉广寒宫，千山白。
<p>
</ul>
<p align="center">定风波令</p>
<ul>
    梅粉梢头雨未干。淡烟疏日带春寒。暝鸦啼处，人在小楼边。
<p>
    芳草只随春恨长，塞鸿空傍碧云还。断霞销尽，新月又婵娟。
<p>
</ul>
<p align="center">蝶恋花</p>
<ul>
    天意才晴风又雨。催得风前，日日吹轻絮。燕子不飞莺不语。满庭芳草空无数。
<p>
    春去可堪人也去。枝上残红，不忍抬头觑。假使留春春肯住。唤谁相伴春同处。
<p>
</ul>
<p align="center">永遇乐（五日）</p>
<ul>
    槐幄如云，燕泥犹湿，雨余清暑。细草摇风，小荷擎雨，时节还端午。碧罗窗底，依稀记得，闲系翠丝烟缕。到如今、前欢如梦，还对彩绥条无语。
<p>
    榴花半吐，金刀犹在，往事更堪重数。艾虎钗头，菖蒲酒里，旧约浑无据。轻衫如雾，玉肌似削，人在画楼深处。想灵符、无人共带，翠眉暗聚。
<p>
</ul>
<p align="center">蓦山溪</p>
<ul>
    月眉星眼，阆苑真仙侣。娇小正笄年，每当筵、愁歌怕舞。水亭烟树，春去已无踪，桃源路。知何处。往事如风絮。
<p>
    如今闻道，误剪香云缕，闲系小乌纱，更无心、浅匀深注。三山路杳，终不是人间，知谁与。吹箫女。共驾青鸾去。
<p>
</ul>
<p align="center">品令</p>
<ul>
    上贼军退舍
<p>
    西风持酒。诮不做、愁时候。机云兄弟，坐中玉树，琼枝高秀。且莫劝人归去，坐来未久。
<p>
    甘泉书奏。报幽障、沈烽后。明朝重九，茱萸休恼，泪沾襟袖。怕衰黄花，也解笑人白首。
<p>
</ul>
<p align="center">品令</p>
<ul>
    复作此歌
<p>
    霜蓬零乱。笑绿鬓、光阴晚。紫茱时节，小楼长醉，一川平远。休说龙山佳会，此情不浅。
<p>
    黄花香满。记白苎、吴歌软。如今却向，乱山丛里，一枝重看。对著西风搔首，为谁肠断。
<p>
</ul>
<p align="center">清平乐</p>
<ul>
    芦洲晚净。雨罢江如镜。属玉双飞栖不定。数点晚来烟艇。
<p>
    梦回满眼凄凉。一成无奈思量。舟在绿杨堤下，蝉嘶欲尽斜阳。
<p>
</ul>
<p align="center">清平乐</p>
<ul>
    烟鬟敛翠。柳下门初闭。门外一川风细细。沙上暝禽飞起。
<p>
    今宵水畔楼边。风光宛似当年。月到旧时明处，共谁同倚阑干。
<p>
</ul>
<p align="center">清平乐</p>
<ul>
    青春欲暮。柳下将飞絮。月到阶前梅子树。啼得杜鹃飞去。
<p>
    人归不掩朱门。一成过了黄昏。只有琐窗红蜡，照人犹自销魂。
<p>
</ul>
<p align="center">清平乐</p>
<ul>
    团栾小树。天与香无数。薄艳不禁风日苦。剩著红油遮护。
<p>
    移栽未到江南。香山鼻观先参。勾引老情偏醉，锦薰笼暖春酣。
<p>
</ul>
<p align="center">清平乐</p>
<ul>
    浅妆匀靓。一点闲心性。脸上羞红凝不定。恼乱酒愁花病。
<p>
    晚来泪h残霞。坠鬟小玉钗斜。细雨一帘春恨，东风满地桃花。
<p>
</ul>
<p align="center">清平乐</p>
<ul>
    东风庭户。红满桃花树。准拟踏青南陌路。双凤绣鞋新做。
<p>
    秋千月挂黄昏。画堂深掩朱门。立尽花阴归去，此时别是销魂。
<p>
</ul>
<p align="center">浪淘沙（己未除夜）</p>
<ul>
    江上送年归。还似年时。屠苏休恨到君迟。觅得醉乡无事处，莫放愁知。
<p>
    红乱坏拼埂Ｓπθ怂ァ：壮べ於淘顾谁。明日江楼春到也，且醉南枝。
<p>
</ul>
<p align="center">浪淘沙</p>
<ul>
    落日在阑干。风满晴川。坐来高浪拥银山。白鹭欲栖飞不下，却入苍烟。
<p>
    千里水云寒。正绕烟鬟。拍浮须要酒杯宽。天与吾曹供一醉，不是人间。
<p>
</ul>
<p align="center">踏莎行（和人赋双鱼花）</p>
<ul>
    风翠轻翻，雾红深注。鸳鸯池畔双鱼树。合欢凤子也多情，飞来连理枝头住。
<p>
    欲付浓愁，深凭尺素。戏鱼波上无寻处。教谁试与问花看，如何寄得香笺去。
<p>
</ul>
<p align="center">踏莎行</p>
<ul>
    燕子归来，梅花又落。缃桃雨后燕支薄。眼前先自许多愁，斜阳更在春池阁。
<p>
    梦里新欢，年时旧约。日长院静空帘幕。几回猛待不思量，抬头又是思量著。
<p>
</ul>
<p align="center">踏莎行（谢人寄梅花）</p>
<ul>
    鹊报寒枝，鱼传尺素。晴香暗与风微度。故人还寄陇头梅，凭谁为作梅花赋。
<p>
    柳外朱桥，竹边深坞。何时却向君家去。便须倩月与徘徊，无人留得花常住。
<p>
</ul>
<p align="center">踏莎行</p>
<ul>
    情似游丝，人如飞絮。泪珠阁定空相觑。一溪烟柳万丝垂，无因系得兰舟住。
<p>
    雁过斜阳，草迷烟渚。如今已是愁无数。明朝且做莫思量，如何过得今宵去。
<p>
</ul>
<p align="center">雨中花令（吴兴道中，颇厌行役，作此曲寄武林交旧）</p>
<ul>
    山雨细、泉生幽谷，水满平田。雪茧红蚕熟后，黄云陇麦秋间。武陵烟暖，数声鸡犬，别是山川。
<p>
    嗟老去、倦游踪迹，长恨华颠。行尽吴头楚尾，空惭万壑千岩。不如休也，一庵归去，依旧云山。
<p>
</ul>
<p align="center">点绛唇（西池桃花落尽赋此）</p>
<ul>
    燕子风高，小桃枝上花无数。乱溪深处。满地飞红雨。
<p>
    唤得春来，又送春归去。浑无绪。刘郎前度。空记来时路。
<p>
</ul>
<p align="center">点绛唇（内子生日）</p>
<ul>
    人道长生，算来世上何曾有。玉尊长倒。早是人间少。
<p>
    四十年来，历尽闲烦恼。如今老。大家开口。赢得花前笑。
<p>
</ul>
<p align="center">临江仙</p>
<ul>
    水远山长何处去，欲行人似孤云。十分瘦损沈休文。忍将秋水镜，容易与君分。
<p>
    试问梨花枝上雨，为谁弹满清尊。一江风月黯离魂。平波催短棹，小立送黄昏。
<p>
</ul>
<p align="center">临江仙（送光州曾使君）</p>
<ul>
    记得武陵相见日，六年往事堪惊。回头双鬓已星星。谁知江上酒，还与故人倾。
<p>
    铁马红旗寒日暮，使君犹寄边城。只愁飞诏下青冥。不应霜塞晚，横槊看诗成。
<p>
</ul>
<p align="center">好事近（青阳道中见梅花。是日微风，花已有落者）</p>
<ul>
    江路绕青山，山翠扑衣轻湿。谁酿晚来云意，做一天愁色。
<p>
    竹溪斜度尽篮舆，疏梅暗香入。何处最关心事，恨落梅风急。
<p>
</ul>
<p align="center">好事近（谢人分似蜡梅一枝）</p>
<ul>
    香蜡染宫黄，不属世间风月。分我照寒金蕊，伴小窗愁绝。
<p>
    高标独步本无双，一枝为谁折。压尽半春桃李，任满山如雪。
<p>
</ul>
<p align="center">好事近</p>
<ul>
    帘外一声歌，倾尽满城风月。看到酒阑羞处，想多情难说。
<p>
    周郎元是个中人，如今鬓如雪。自恨老来肠肚，诮不堪摧折。
<p>
</ul>
<p align="center">好事近</p>
<ul>
    雨后欲斜阳，红满井梧风叶。还是夜来时候，共小轩明月。
<p>
    不关纤手与调冰，消除这些热。自是月娥肌骨，似玉壶香雪。
<p>
</ul>
<p align="center">好事近（海棠）</p>
<ul>
    春似酒杯浓，醉得海棠无力。谁染玉肌丰脸，做燕支颜色。
<p>
    送春风雨最无情，吹残也堪惜。何似且留花住，唤小鬟催拍。
<p>
</ul>
<p align="center">好事近</p>
<ul>
    秋意总关愁，那更与君轻别。从此共谁同醉，恨老来风月。
<p>
    遥知手板笑看云，江边醉时节。应为老人回首，记白头如雪。
<p>
</ul>
<p align="center">酹江月</p>
<ul>
    冰轮飞上，正金波翻动，玉壶新绿。风帽还欹清露滴，凛凛微生寒粟。白玉楼高，水精帘卷，十里堆琼屋。千山人静，怒龙声喷蕲竹。
<p>
    夜久斗落天高，银河还对泻，冷悬双瀑。此地人间何处有，难买明珠千斛。弄影人归，锦袍何在，更谁知鸿鹄。素光如练，满天空挂寒玉。
<p>
</ul>
<p align="center">酹江月（送路使君）</p>
<ul>
    楚山无尽，看西来新拥，石城双旆。立马花边金镫暖，遥想元戎小队。白雪歌成，莫愁去后，往事空千载。一时吟啸，风流不减前辈。
<p>
    闻道梦泽南州，日高初睡足，雅宜高会。老去愁多谁念我，空对云山苍翠。南雁归时，白头应记得，尊前倾盖。送君南浦，无情空恨江水。
<p>
</ul>
<p align="center">感皇恩</p>
<ul>
    残月挂征鞍，路长山绕。独拥寒貂犯霜晓。水边林下，孤负此生多少。星星空满鬓，因谁有。
<p>
    不如办个，短蓑长钓。唤取轻鸥伴人老。思量也胜，看人眉头眼脑。世间浑是梦，何时了。
<p>
</ul>
<p align="center">感皇恩（除夜作）</p>
<ul>
    玉箸点椒花，年华又杪。绛蜡烧残暗催晓。小窗醒处，梦断月斜江悄。故山春欲动，归程杳。
<p>
    天意不放，人生长少。富贵应须致身早。此宵长愿，赢取一尊娱老。假饶真百岁，能多少。
<p>
</ul>
<p align="center">感皇恩（竹坡老人步上南冈，得堂基于孤峰绝顶间，喜甚，戏作长短句）</p>
<ul>
    无事小神仙，世人谁会。著甚来由自萦系。人生须是，做些闲中活计。百年能几许，无多子。
<p>
    近日谢天，与片闲田地。作个茅堂待打睡。酒儿熟也，赢取山中一醉。人间如意事，只此是。
<p>
</ul>
<p align="center">感皇恩（送晁别驾赴朝）</p>
<ul>
    江上一山横，偶来同住。山北山南共来去。今朝何事，目送征鸿轻举。可堪吹不断，梨花雨。
<p>
    千里莫厌，重霄云路。飞下彤庭伴g鹭。柴骝乌帽，看尽章台风絮。故人应问我，今何处。
<p>
</ul>
<p align="center">感皇恩（送侯彦嘉归彭泽）</p>
<ul>
    何处是云庵，本来无住。云共谁来共谁去。菊篱杯酒，聊为渊明频举。幅巾应屡湿，斜川雨。
<p>
    此去常恨，相从无路。记取孤飞水边鹭。重来一笑，又是柳飞残絮。梦魂飞不到，君闲处彦嘉小室，榜曰闲处。
<p>
</ul>
<p align="center">洞仙歌</p>
<ul>
    江梅吹尽，更幽兰香度。可惜浓春为谁住。最嫌他、无数轻薄桃花，推不去，偏守定、东风一处。
<p>
    病来应怕酒，□眼常醒，老去羞春似无语。准拟强追随，管领风光，人生只、欢期难预。纵留得、梨花做寒食，怎啮他朝来，这般风雨。
<p>
</ul>
<p align="center">贺新郎</p>
<ul>
    白首归何晚。笑一椽、天教付与，楚江南岸。门外春山晚无数，只有匡庐似染。但想像、红妆不见。谁念香山当日事，漫青衫、泪湿人谁管。歌旧曲，空凄怨。
<p>
    将军未老身归汉。算功名、过了唯有，古词尘满。谁似渊明扌弃得老，饱看云山万点。况此老、斜川不远。终待我他年，剪黄花、一酹重阳酉戋。君为我，休辞劝。
<p>
</ul>
<p align="center">苏幕遮</p>
<ul>
    水傍边，山尽处。唤取云来，共我山头住。分得一江风共雨。满院芙蓉，更听红妆舞。
<p>
    趁霜晴，闲独步。那里烟村，有个梅花树。小径斜穿来又去。醉后知他，有甚青云路。
<p>
</ul>
<p align="center">苏幕遮</p>
<ul>
    老相邀，山作伴。千里西来，始识庐山面。爱酒杨雄浑不管。天与邻翁，来慰穷愁眼。
<p>
    似惊鸿，吹又散。画舸横江，望断江南岸。地角天涯无近远。一阕清歌，且放梨花满。
<p>
</ul>
<p align="center">一剪梅（送杨师醇赴官）</p>
<ul>
    无限江山无限愁。两岸斜阳，人上扁舟。阑干吹浪不多时，酒在离尊，情满沧洲。
<p>
    早是霜华两鬓秋。目送飞鸿，那更难留。问君尺素几时来，莫道长江，不解西流。
<p>
</ul>
<p align="center">千秋岁（生日）</p>
<ul>
    小春时候。晴日吴山秀。霜尚浅，梅先透。波翻X\，雾暖芙蓉绣。持寿酒。仙娥特地回双袖。
<p>
    试问春多少。恩入芝兰厚。松不老，山长久。星占南极远，家是椒房旧。君一笑。金鸾看取人归后。
<p>
</ul>
<p align="center">千秋岁（叶审言生日）</p>
<ul>
    当年文焰。蜀锦词华烂。年正少，声初远。手攀天上桂，书奏蓬莱殿。人尽道，洛阳盛事今重见。
<p>
    千尺青苍干。直节凌霄汉。天未识，应嗟晚。饮残长寿盏，归奉春皇燕。金叶满。擗麟且受麻姑劝。
<p>
</ul>
<p align="center">千秋岁（春欲去，二妙老人戏作长短句留之，为社中一笑）</p>
<ul>
    送春归去。说与愁无数。君去后，归何处。人应空懊恼，春亦无言语。寒日暮，腾腾醉梦随风絮。
<p>
    尽日间庭雨。红湿秋千柱。人恨切，莺声苦。拟倾浇闷酒，留取残红树。春去也，不成不为愁人住。
<p>
</ul>
<p align="center">风入松</p>
<ul>
    禁烟过后落花天。无奈轻寒。东风不管春归去，共残红、飞上秋千。看尽天涯芳草，春愁堆在阑干。
<p>
    楚江横断夕阳边。无限青烟。旧时云去今何处，山无数、柳涨平川。与问风前回雁，甚时吹过江南。
<p>
</ul>
<p align="center">忆王孙（绝笔）</p>
<ul>
    梅子生时春渐老。红满地、落花谁扫。旧年池馆不归来，又绿尽、今年草。
<p>
    思量千里乡关道。山共水、几时得到。杜鹃只解怨残春，也不管、人烦恼。
<p>
</ul>
<p align="center">减字木兰花（雨中熟睡）</p>
<ul>
    快风消暑。门近雨边梅子树。昼梦腾腾。急雨声中唤不醒。
<p>
    轻衫短。林下日长聊散发。无计医贫。长作云山高卧人。
<p>
</ul>
<p align="center">采桑子（将离武林）</p>
<ul>
    云踪老去浑无定，飘泊寒空。又被东风。吹过江南第几峰。
<p>
    长安市上看花眼，不到衰翁。好趁归鸿。家在西岩碧桂丛。
<p>
</ul><p align="center">渔父词</p>
<ul>
    六首（叔共名竦）
<p>
    好个神仙张志和。平生只是一渔蓑。和月醉，棹船歌。乐在江湖可奈何。
<p>
</ul>
<p align="center">渔父词（六之二）</p>
<ul>
    禁中图画访玄真。晚得歌词献紫宸。天一笑，物皆春。依旧扁舟钓白苹。
<p>
</ul>
<p align="center">渔父词（六之三）</p>
<ul>
    解印归来暂结庐。有时同钓水西鱼。闲着屐，醉骑驴。分明人在辋川图。
<p>
</ul>
<p align="center">渔父词（六之四）</p>
<ul>
    趁梅寻得水边枝。独棹渔船却过溪。人似玉，醉如泥。闲歌五色线中诗。
<p>
</ul>
<p align="center">渔父词（六之五）</p>
<ul>
    人间何物是穷通。终向烟波作钓翁。江不动，月横空。漫郎船过小回中。
<p>
</ul>
<p align="center">渔父词（六之六）</p>
<ul>
    花姑溪上鹭鸶滩。辜负渔竿二十年。无可载，不抛官。携取全家去不难。
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
