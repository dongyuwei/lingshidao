<html>
<head>
<title>古诗库：全宋词：陆凝之</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">陆凝之<p align="center">夜游宫</p>
<ul>
    东风捏就腰儿细。系滴粉裙儿不起。从来只惯掌中看，怎忍在、烛花影里。
<p>
    酒红应是铅华褪。暗蹙损、眉峰双翠。夜深点n绣鞋儿，靠那个、屏风立地。
<p>
</ul>
<p align="center">念奴娇</p>
<ul>
    远山一带，逆晴空、极目天涯浮白。枫落鸦翻谈笑处，不觉云涛横席。酒病方苏，睡魔犹，一扫无留迹。吴帆越棹，恍然飞上空碧。
<p>
    长记草赋梁园，凌云笔势，倒三江秋色。对此惊心空怅望，老作红尘闲客。别浦烟平，小楼人散，回首千波寂。西风归路，为君重喷霜笛。
<p>
</ul><p align="center">雨中花</p>
<ul>
    三百年间，青史几多人物，俱委埃尘。独先生斯世，炼气成神。将我一支丹桂，换他千载青春。岳阳楼上，纱巾羽扇，谁识天人。
<p>
    千山短褐，掬水擎花，为君增祝灵椿。遥想望、吹笙坐殿，奏舞鸾茵。凤驭云不散，碧桃紫李长新。愿分余沥，九霞光里，相继朝真。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
