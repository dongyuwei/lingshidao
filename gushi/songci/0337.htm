<html>
<head>
<title>古诗库：全宋词：南山居士</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>


                 <p align="center">南山居士<p align="center">永遇乐（梅赠客）</p>
<ul>
    满眼寒姿，桂蟾匀素，霜女同莹。野屋喷香，池波弄影，仿佛鸾窥镜。一枝堪寄，天涯远信，惆怅塞鸿难倩。这情怀、厌厌怎向，无人伴我孤另。
<p>
    风凄露冷。仙郎此夜，若许枕衾相并。解吐芳心，绸缪共约，学取双交颈。好天难遇，从今一去，荏苒后期无定。把柔肠、千萦万断，为伊薄幸。
<p>
</ul><p>
<p align="center">永遇乐（客答梅）</p>
<ul>
    玉骨冰肌，野墙山径，烟雨萧索。公子豪华，贪红恋紫，谁分怜孤萼。想应窥见，潘毛相似，故把素怀相托。岂知人、年来闷损，被名利拘缚。
<p>
    当歌对酒，如痴如梦，欲笑啼痕先落。二十年前，欢娱一醉，不忍思量着。衾寒枕冷，不教孤另，不是自家情薄。枉将心、千尤万，算应著。
<p>
</ul><p>
                
<p><script src=http://www.lingshidao.com/count/count.php></script></body>

</html>
