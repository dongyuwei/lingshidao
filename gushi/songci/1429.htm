<html>
<head>
<title>古诗库：全宋词：李慧之</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">李慧之<p align="center">沁园春（寿韦轩八十一岁・九月初二）</p>
<ul>
    八九十翁，似婴儿戏，汉司马迁。记渭川垂钓，一年之长，龙山吹帽，七日之前。口角春风，襟期秋月，万事从来只任缘。随渠道，更登天富贵，陆地神仙。
<p>
    儿孙绿绶青编。看鼓舞云霄高刺天。但阶移花影，闲寻棋局，风斜竹径，缓起茶烟。心迹逾清，精神越健，不用金丹资节宣。洪崖老，笑将眉寿，祝我老人轩。
<p>
</ul>
<p align="center">留晚香</p>
<ul>
    ●最高楼寿梅屋儒学谭提举九月十九
<p>
    西江水，分润到全闽。芹藻亦生春。秀钟东壁双躔瑞，祥开南极一星明。把紫阳、年月算，恰同庚文公庚戌九月十五生。
<p>
    前十日、重阳秋正好。后十日、小阳春未透。梅与菊，此交承。酌公菊水来称寿，期公梅实去和羹。要教人，看久远，是功名。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
