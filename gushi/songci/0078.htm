<html>
<head>
<title>古诗库：全宋词：杨无咎</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
 <p align="center">杨无咎<p align="center">水龙吟</p>
<ul>
    当年谁种官梅，自开自落清无比。一朝惊见，危亭岑立，繁华丛里。知是贤侯，有难兄弟，素书时寄。纵舞携如意，吟搔短发，无从诉、心中喜。
<p>
    却对斜枝冷蕊。似于人、不胜风味。冰姿斜映朱唇浅破，欣然会意。青子垂垂，翠阴密密，尤堪频憩。待促禁近，邦人指点，作甘棠比。
<p>
</ul>
<p align="center">水龙吟（武宁瑞莲）</p>
<ul>
    晓来雨歇风生，素商乍入鸳鸯浦。红蕖翠盖，不知西帝，神游何处。罗绮丛中，是谁相慕，凭肩私语。似汉皋解，桃源人去，成思忆、空凝伫。
<p>
    肯为风流令尹，把芳心、双双分付。碧纱对引，朱衣前导，应须此去。好揖清香，盛邀嘉客，杯行无数。唤瑶姬并立，如花并蒂，唱黄金缕。
<p>
</ul>
<p align="center">水龙吟（赵祖文画西湖图，名曰总相宜）</p>
<ul>
    西湖天下应如是。谁唤作、真西子。云凝山秀，日增波媚，宜晴宜雨。况是深秋，更当遥夜，月华如水。记词人解道，丹青妙手，应难写、真奇语。
<p>
    往事输他范蠡。泛扁舟、仍携佳丽。毫端幻出，淡妆浓抹，可人风味。和靖幽居，老坡遗迹，也应堪记。更凭君画我，追随二老，游千家寺。
<p>
</ul>
<p align="center">水龙吟（雪）</p>
<ul>
    小轩潇洒清宵午，风正紧、门深闭。藜床危坐，竹窗频听，春虫扑纸。灯烬垂红，篆烟消碧，衣轻如水。料飞花未止，堆檐已满，时摧折、琅\尾。
<p>
    骨冷魂清无寐。这身在、广寒宫里。暗怀千古，浑疑一夜，冰生肠胃。岁事峥嵘，故园睽阻，归期犹未。向寒乡、不念丰年，只忆青天万里。
<p>
</ul>
<p align="center">水龙吟</p>
<ul>
    夜来六出飞花，又催寂寞袁门闭。幽斋无寐，寒欺衾布，明吞窗纸。起步闲庭，月华交映，长空如水。便乘风欲去，凌云直上，青冥际、骑箕尾。
<p>
    谁信团成和气。在贤侯、笑谈声里。咸惊句琢琼瑰，端是锦缠肠胃。宿麦连云，遗蝗入地，田家知未。更明年看取，东阡北陌，黄云万里。
<p>
</ul>
<p align="center">水龙吟（木樨）</p>
<ul>
    智琼娇额涂黄，为谁种作秋风蕊。寒香半露，绿帏深护，犹闻十里。山麝生脐，水沈削蜡，一时羞避。向钱塘江上，中秋月下，有人暗寻遗子。
<p>
    不奈书生习气。对群花、领略风味。骚人已去，欲纫幽佩，重为湘酹。天赋风流，友梅兄蕙，舆桃奴李。向明窗几，纤枝未老，眼明如水。
<p>
</ul>
<p align="center">念奴娇</p>
<ul>
    单于吹罢，望西山乞得，斜阳收脚。素魄旋升，听桂子、风里时时飘落。莹彻杯盘，冷侵毛发，浑不胜衣著。天公有意，为人掀尽云暮。
<p>
    童稚犹也多情，广庭扫净草，不容纤恶。步绕周遭，疑便是、踏雪当年东郭。慢引歌声，响穿云际，直使娥觉。一尊重酹，为言千载同约。
<p>
</ul>
<p align="center">扫花游</p>
<ul>
    乳莺啭午。□好梦初醒小轩清楚。水沈细缕。趁游丝落絮，缓随风舞。I起春心，又是愁云怨雨。玉人去。遍徙倚旧时，曾并肩处。
<p>
    相望知几许。纵远隔云山，不遮愁路。捧杯荐俎。记低歌丽曲，共论心素。薄恨斜阳，不道离情最苦。正凝伫。向谯门、又催笳鼓。
<p>
</ul>
<p align="center">隔浦莲</p>
<ul>
    墙头低荫翠幄。格磔鸣乌鹊。好梦惊回处，余酲推枕犹觉。新晴人意乐。云容薄。丽日明池阁。卷帘D440。
<p>
    披衣散策，闲庭吟绕红药。残英几许，尚可一供春酌。天气今宵怕又恶。凭托。东风且慢吹落。
<p>
</ul>
<p align="center">品令</p>
<ul>
    水寒江静。浸一抹、青山影。楼外指点渔村近。笛声谁喷。惊起宾鸿阵。
<p>
    往事总归眉际恨。这相思、□□谁问。泪痕空把罗襟印。泪应尽。争奈情无尽。
<p>
</ul>
<p align="center">阳春</p>
<ul>
    蕙风轻，莺语巧，应喜乍离幽谷。飞过北窗前，递晴晓，丽日明透翠帏e。篆台芬馥。初睡起、横斜簪玉。因甚自觉腰肢瘦，新来又宽裙幅。
<p>
    对清镜、无心堪梳裹，谁问著、余酲带宿。寻思前欢往事，似惊回、好梦难续。花亭遍倚槛曲。厌满、争春凡木。尽憔悴、过了清明候，愁红惨绿。
<p>
</ul>
<p align="center">白雪</p>
<ul>
    檐收雨脚，云乍敛、依然又满长空。纹蜡焰低，熏炉烬冷，寒衾拥尽重重。隔帘栊。听撩乱、扑漉春虫。晓来见、玉楼珠殿，恍若在蟾宫。
<p>
    长爱越水泛舟，蓝关立马，画图中。怅望几多诗□无句可形容。谁与问、已经三白，忒是报年丰。未应真个，情多老却天公。
<p>
</ul>
<p align="center">垂丝钓</p>
<ul>
    燕将旧侣。呢喃终日相语。似惜别离情，知几许。谁与度。为向人代诉。空朝暮。
<p>
    谩千言百句。怎生会得，争如作个青羽。又闻院宇。不在当时住。飞去无寻处。肠万缕。寄暴风横雨。
<p>
</ul>
<p align="center">垂丝钓（邓端友席上赠吕倩倩）</p>
<ul>
    玉纤半露。香檀低应鼍鼓。逸调响穿空，云不度。情几许。看两眉碧聚。为谁诉。
<p>
    听敲冰戛玉。恨云怨雨。声声总在愁处。放杯未举。倾坐惊相顾。应也肠千缕。人欲去。更画檐细雨。
<p>
</ul>
<p align="center">解蝶躞（吕倩倩吹笛）</p>
<ul>
    金谷楼中人在，两点眉颦绿。叫云穿月，横吹楚山竹。怨断忧忆因谁，坐中有客，犹记在、平阳宿。
<p>
    泪盈目。百转千声相续。停杯听难足。谩夸天海风涛旧时曲。夜深烟惨云愁，倩君沈醉，明日看、梅梢玉。
<p>
</ul>
<p align="center">醉落魄（龙涎香）</p>
<ul>
    双心小萼。瑞炉慢炷轻烟初著清香已透红绡幄。底事多情，玉笋更轻掠。
<p>
    鬓云侧畔□眉角。妆成曾印铅华薄。几回酒襟怀恶。莺舌偷传，低语教人嚼。
<p>
</ul>
<p align="center">青玉案（徐侍郎生辰）</p>
<ul>
    芝兰桃李环围著。拥和气、浮帘幕。寿薪环烧满酌。一声珠B728，数敲牙板，应有梁尘落。
<p>
    腰金虽重何曾觉。更看悬鱼上麟阁。不用祖洲寻灵药。平时阴德，几人今日，额手称安乐。
<p>
</ul>
<p align="center">青玉案</p>
<ul>
    南州独数多名士。谁富贵、归桑梓。昼锦如公难比似。傍湖开径，雨帘云栋，平地居仙子。
<p>
    行须勋业超青史。再侍宸帏任非次。醉袖尽教春酒渍。明年此会，寿觞欲举，百拜君王赐。
<p>
</ul>
<p align="center">青玉案（次了翁韵）</p>
<ul>
    奇葩珍树丛丛绕。望仙隐、蓬莱小。前枕湖光秋色晓。荷花今岁，也如人意，不逐西风老。
<p>
    霞觞献寿频频倒。瑞霭浮空凝不扫。定自日边飞诏早。芝庭呈秀，桂宫得意，更看明年好。
<p>
</ul>
<p align="center">青玉案（次贺方回韵）</p>
<ul>
    五云楼阁蓬瀛路。空相望、无由去。弱水渺茫谁可渡。君家徐福，荡舟寻访，却是曾知处。
<p>
    群仙应问来何暮。说与荣归锦封句。句里丁宁天已许。要教强健，召还廊庙，永作商岩雨。
<p>
</ul>
<p align="center">望江南（张节使生辰）</p>
<ul>
    钟陵好，佳节庆元正。瑞色潜将春共到，台星遥映月初升。贤帅为时生。
<p>
    人意乐，天宇亦清明。淡薄梅腮娇倚暖，依微柳眼喜窥晴。和气满江城。
<p>
</ul>
<p align="center">望江南</p>
<ul>
    钟陵好，和气满江城。忆昨旌麾初至止，到今政令只宽平。仍岁兆丰登。
<p>
    称庆旦，遐迩一般情。共信我公跻寿考，从来阴德被生灵。襦衤夸听欢声。
<p>
</ul>
<p align="center">望江南</p>
<ul>
    钟陵好，褚襦衤夸听欢声。薰入管弦增亮响，唤教罗绮亦光荣。引满劝金觥。
<p>
    谁信是，元自悟长生。铃阁才投公事笔，云章惟读道家经。家世仰仙卿。
<p>
</ul>
<p align="center">望江南</p>
<ul>
    钟陵好，家世仰仙卿。衣带不须藏贝叶，集贤何用化金瓶。且欲佐中兴。
<p>
    期早晚，丹诏下天庭。不许南州犹弭节，促归东府共和羹。膏泽遍寰瀛。
<p>
</ul>
<p align="center">选冠子（许y・生辰）</p>
<ul>
    海上楼台，壶中日月，乍觉挈来平地。熙熙鸡犬，．簇簇僮奴，亦自有登天志。知是仙官，出应亨期，因识前修风味。看纵横才美，雍容谈笑，一团和气。
<p>
    钟秀处、雪洁霜□，梅清竹瘦，占尽小春佳致。笙歌韵溢，锦绣香浓，饮少未妨欢醉。好在双椿，伫看丹桂分折，芝庭兰砌。向游惟功行，和羹勋业，共传家世。
<p>
</ul>
<p align="center">满庭芳（彭守生辰）</p>
<ul>
    节物争妍，江山改观，已闻春到萧滩。瑞烟和气，葱`接螺川。元是使君诞日，半千运、来踵三贤丞相刘公诗云，四百年间出三相。争相竞，谁知胜地，拜相有前山。
<p>
    芳筵。开富寿，罗绮间簪组骈阗。正雪梅迎腊，霜月将圆。看取霜髯秀颊，人人道、平世神仙。调元手，阴功在继，八百定长年。
<p>
</ul>
<p align="center">二郎神（清源生辰）</p>
<ul>
    炎光欲谢，更几日、薰风吹雨。共说是天公，亦嘉神贶，特作澄清海宇。灌口擒龙，离堆平水，休问功超前古。当中兴、护我边陲，重使四方安堵。
<p>
    新府。祠庭占得，山川佳处。看晓汲双泉，晚除百病，奔走千门万户。岁岁生朝，勤勤称颂，可但民无灾苦。□愿得、地久天长，佐绍兴□□□。
<p>
</ul>
<p align="center">水调歌头（次向芗林韵）</p>
<ul>
    闰余有何好，一岁两中秋。霁云卷尽，依旧银汉截天流。长记芗林堂上，静对小山丛桂，尊俎许从游。遥想此时兴，不减上南楼。
<p>
    引玉觞，看金饼，水云头。醉听哦响，宁羡王粲赋荆州。此夕翻成愁绝，未斫广寒丹桂，犹衣敝貂裘。万事付谈笑，斗酒且宽忧。
<p>
</ul>
<p align="center">水调歌头（再用前韵为生日词）</p>
<ul>
    芗林有何好，花蕊不惊秋。千章云木，长见密叶翠光流。中有三朝勋旧，早岁辞荣轩冕，归伴赤松游。不羡鸳鸯侣，钟听景阳楼。
<p>
    问向来，麟阁上，凤池头。有谁能继，向来解印似苏州。自是英姿绝俗，非我与时违异，何用衣羊裘。况得长生趣，千岁肯怀忧。
<p>
</ul>
<p align="center">水调歌头（徐侍郎生辰）</p>
<ul>
    寥亮度弦管，笑语集簪缨。又逢华旦争庆，豪杰为时生。犹对中秋月影，渐放重阳菊蕊，万宝正西成。爽气知多少，天赋满襟灵。
<p>
    擅词华，追鲍谢，踵斯冰。入趋禁近，出镇藩辅早辞荣。休恋平湖佳致，好为苍生重起，归去侍宸庭。一德及元□，千载致升平。
<p>
</ul>
<p align="center">水调歌头（韩y・九月八日生辰）</p>
<ul>
    帝里记当日，赐第富相联。惟君家最称著，桐木老参天。三相勋庸才业，一代风流人物，继世赖君贤。自合跻清要，小屈佐平川。
<p>
    下车初，逢庆旦，听欢传。冰清玉润，仁爱终始被江E346。满泛黄花称寿，细看红萸枝健，和气蔼芳筵。隔日醉重九，千岁似今年。
<p>
</ul>
<p align="center">传言玉女（许永之以水仙、瑞香、黄香梅、幽兰同坐，名生四和，即席赋此）</p>
<ul>
    小院春长，整整绣帘低轴。异葩幽艳，满千瓶百斛。珠钿翠，尘袜锦笼环簇。日烘风和，奈何芬馥。
<p>
    凤髓龙津，觉从前、气味俗。夜阑人醉，引春葱兢□。只愁飞去，暗与行云相逐。月娥好在，为歌新曲。
<p>
</ul>
<p align="center">传言玉女（王显之席上）</p>
<ul>
    料峭寒生，知是那番花信。算来都为，惜花人做恨。看犹未足，早觉枝头吹尽。曲栏幽榭，乱红成阵。
<p>
    酾酒花前，试停杯、与细问。褪香销粉，问东君怎忍。韶华过半，谩赢得、几场春困。厌厌空自，为花愁损。
<p>
</ul>
<p align="center">于中好</p>
<ul>
    墙头艳杏花初试。绕珍丛、细岛烊铩Ｓ知占尽春明媚。诮无意、看桃李。
<p>
    持杯准拟花前醉。早一叶、两叶飞坠。晚来旋旋深无地。更听得、东风起。
<p>
</ul>
<p align="center">于中好</p>
<ul>
    溅溅不住溪流素。忆曾记、碧桃红露。别来寂寞朝朝暮。恨遮乱、当时路。
<p>
    仙家岂解空相误。嗟尘世、自难知处。而今重与春为主。尽浪蕊、浮花妒。
<p>
</ul>
<p align="center">于中好</p>
<ul>
    梅花摘索穿疏竹。荫纹禽、喜欢相逐。坐中已自清堪掬。更潇洒、人如玉。
<p>
    新声爱度周郎曲。捧霞杯、再三相嘱。无情有恨重分北。也撩得、双眉蹙。
<p>
</ul>
<p align="center">瑞云浓</p>
<ul>
    睽离谩久，年华谁信曾换。依旧当时似花面。幽欢小会，记永夜、杯行无算。醉里屡忘归，任虚檐月转。
<p>
    能变新声，随语意、悲欢感怨。可更余音寄羌管。倦游江浙，问似伊、阿谁曾见。度已无肠，为伊可断。
<p>
</ul>
<p align="center">一丛花</p>
<ul>
    娟娟□月可庭方。窗户进新凉。美人为我歌新曲，翻声调、韵超此字疑衍出宫商。犀箸细敲，花瓷清响，余韵绕红梁。
<p>
    风流难似我清狂。随处占烟光。怜君语带京华样，纵娇软、不似吴邦。拚了醉眠，不须重唱，真个已无肠。
<p>
</ul>
<p align="center">好事近（黄琼）</p>
<ul>
    花里爱姚黄，琼苑旧曾相识。不道风流种在，又一枝倾国。
<p>
    拟图遮断倚阑人，休教妄攀摘。其奈老来情减，负十分春色。
<p>
</ul>
<p align="center">人娇（李莹）</p>
<ul>
    恼乱东君，满目千花百卉。偏怜处、爱他李。莹然风骨，占十分春意。休漫说、唐昌观中玉蕊。
<p>
    女石雪减霜，凌红掩翠。看不足、可人情味。会须移种，向曲栏幽石戚。愁绿叶成阴，道傍人指。
<p>
</ul>
<p align="center">人娇（曾韵寿词）</p>
<ul>
    露下天高，最是中秋景胜。喜小名银蟾、十分增晕名。嫦娥飞下，见雾鬟风鬓。念八第行景园中，画谁能尽。
<p>
    慢奏云韶，美字斟仙酝。清不寐、桂香成阵。只愁来夕，又阴晴无准。却待约重圆，后期难问。
<p>
</ul>
<p align="center">蝶恋花（曾韵革奚・词）</p>
<ul>
    端正纤柔如玉削。窄袜宫革奚，暖衬吴绫薄。掌上细看才半搦。巧偷强夺尝春酌。
<p>
    稳称身材轻绰约。微步盈盈，未怕香尘觉。试问更谁如样脚。除非借与嫦娥著。
<p>
</ul>
<p align="center">蝶恋花（牛楚）</p>
<ul>
    春睡腾腾长过午。楚梦云收，雨歇香风度。起傍妆台低笑语。画檐双鹊尤偷顾。
<p>
    知指遥山微敛处。问我清癯，莫是因诗苦。不道别来愁几许。相逢更忍从头诉。
<p>
</ul>
<p align="center">蝶恋花</p>
<ul>
    昔在仁皇当极治。南极星宫曾降为嘉瑞。犹有画图传好事。身材只恐君今是。
<p>
    对酒不妨同看戏。他日功名，晏子堪为比。更愿远孙逢九世。安排君在鸡窠里。
<p>
</ul>
<p align="center">蝶恋花</p>
<ul>
    万里无云秋色静。上下天光，共水交辉映。坐对冰轮心目莹。此身不在尘寰境。
<p>
    扑漉文禽飞不定。勾引离人，分外添归兴。来往悠悠重记省。夜阑人散花移影。
<p>
</ul>
<p align="center">锯解令</p>
<ul>
    送人归后酒醒时，睡不稳、衾翻翠缕。应将别泪洒西风，尽化作、断肠夜雨。
<p>
    卸帆浦溆。一种j惶两处。寻思却是我无情，便不解、寄将梦去。
<p>
</ul>
<p align="center">忆秦娥</p>
<ul>
    情难足。不堪黄帽催行速。催行速。扁舟一叶，别愁千斛。
<p>
    津亭送客惊相嘱。举杯欲唱眉先蹙。眉先蹙。背人掩面，不能终曲。
<p>
</ul>
<p align="center">倾杯（上梁帅上元词）</p>
<ul>
    瑞日凝晖，东风解冻，峭寒犹浅。正池馆、梅英粉淡，柳梢金软，兰芽香暖。滕城谁种芙蕖满。浸银蟾影，一夜万花开遍。翠楼朱户，是处重帘竞卷。
<p>
    罗绮簇、欢声一片。看五马行春旌旆远。拥襦衤夸、千里歌谣，都入太平弦管。且莫厌、瑶觞屡劝。闻凤诏、催归非晚。愿岁岁今夜里，端门侍宴。
<p>
</ul>
<p align="center">望海潮（上梁帅生辰）</p>
<ul>
    菊暗荷枯，橙黄橘绿，嘉时记得今朝。欢蔼十州，香飘万井，春容小试梅梢。星昴耀层霄。庆诞生元德，出佐明朝。雅奏声中，彩绻饫镅鲇⒈辍
<p>
    遐年已卜民谣。最招徕瘵俗，洗尽奸骄。东府政声，北门治绩，流芳况自迢遥。莫惜拚今宵。听缓敲牙板，引满金蕉。看即泥封峻召，无计驻华s。
<p>
</ul>
<p align="center">齐天乐（和周美成韵）</p>
<ul>
    后堂芳树阴阴见。疏蝉又还催晚。燕守朱门，萤粘翠幕，纹蜡啼红慵剪。纱帏半卷记云ED51瑶山，粉融珍簟。睡起援毫，戏题新句谩盈卷。
<p>
    睽离鳞雁顿阻，似闻频念我，愁绪无限。瑞鸭香销，铜壶漏永，谁惜无眠展转。蓬山恨远。想月好风清，酒登琴荐。一曲高歌，为谁眉黛敛。
<p>
</ul>
<p align="center">齐天乐（端午）</p>
<ul>
    疏疏数点黄梅雨。殊方又逢重五角黍包金，菖蒲泛玉，风物依然荆楚。衫裁艾虎。更钗袅朱符，臂缠红缕。扑粉香绵，唤风绫扇小窗午。
<p>
    沈湘人去已远，劝君休对酒，感时怀古。慢啭莺喉，轻敲象板，胜读离骚章句。荷香暗度。渐引入陶陶，醉乡深处。卧听江头，画船喧叠鼓。
<p>
</ul>
<p align="center">蓦山溪（端午有怀新淦）</p>
<ul>
    去年今日，踪迹留金水。乘兴挈朋侪，游赏遍、南峰佳致。崇仙岸左，争看竞龙舟，人汹汹，鼓冬冬，不觉金乌坠。
<p>
    而今寂寞，独处山林里。欲去恨无因，奈阻隔、川途百里。香蒲角黍，对暑悄无言，梅雨细，麦风轻，怅望空垂泪。
<p>
</ul>
<p align="center">蓦山溪（和鹜州晏y酴）</p>
<ul>
    天姿雅素，不管群芳妒。微笑倚春风，似窥宋、墙头凝伫。一春花草，陡觉更无香，悬绣账，结罗巾，谁更熏沈炷。
<p>
    可堪开晚，未放韶光去。生怕糁庭阶，直不忍、苍苔散步。会须开宴，满摘蘸瑶觞，何况有，绮窗人，娇鬓相宜处。
<p>
</ul>
<p align="center">蓦山溪（同前）</p>
<ul>
    玉英檀蕊，细意凭君看。青帝忒多情，费几许、春风暗剪。晓来欹枕，不觉嫩香飘，披宿雾，启幽窗，不道开初遍。
<p>
    无穷风味，乍可蜂莺占。莫遣俗人知，怕毒眼、急须遮断。倚墙压架，娇困卧枝头，心绪里，阿谁知，似个人撩乱。
<p>
</ul>
<p align="center">蓦山溪（和徐侍郎木犀）</p>
<ul>
    蟾宫仙种，几日飘鸳L。密叶绣团栾，似翦出、佳人翠袖。叶间金粟，蔌蔌糁枝头，黄菊嫩，碧莲披，独对秋容瘦。
<p>
    浓香馥郁，庭户宜熏透。十里远随风，又何必、凭阑细嗅。明犀一点，暗里为谁通，秋夜永，月华寒，无寐听残漏。
<p>
</ul>
<p align="center">醉蓬莱</p>
<ul>
    见恩荣故里。□著贤关，特然超诣。满腹诗书，洗膏粱余味。羞挽乌号，换将蓝绶，向广庭亲试。磊落胸襟，雍容人物，于今谁比。
<p>
    争许才猷，合跻严禁，行看横飞，少将清议。喜对生朝，且陶陶欢醉。太华莲开，海山桃熟，况是当佳致。满引瑶觞，相期眉寿，君家重耳。
<p>
</ul>
<p align="center">醉蓬莱</p>
<ul>
    正才过七夕，又近中元，素秋时候。月皎风高，渐凉生襟袖。灏气澄凝，是谁清白，应此□□秀。味洗膏粱，才侔沈谢，三朝勋旧。
<p>
    好是新来，日临连帅，化格黔黎，政归仁厚。早祷群祠，有雨随车骤。愿与寰区，共资膏泽，岁岁称眉寿。孝感灵泉，涓涓不绝，斟为醇酎。
<p>
</ul>
<p align="center">醉蓬莱</p>
<ul>
    见禾山凝秀，禾水澄清，地灵境胜。天与珍奇，产凌霄峰顶。嫩叶森枪，轻尘飞雪，冠中州双井。绝品家藏，武陵有客，清奇相称。
<p>
    坐列群贤，手呈三昧，云逐瓯圆，乳随汤迸。珍重殷勤，念文园多病。毛孔生香，舌根回味，助苦吟幽兴。两腋风生，从教飞到，蓬莱仙境。
<p>
</ul>
<p align="center">朝中措</p>
<ul>
    杯盘狼藉烛参差。欲去未容辞。春雪看飞金碾，香云旋涌花瓷。
<p>
    雍容四座，矜夸一品，重听新词。归路清风生腋，不妨轻捻吟髭。
<p>
</ul>
<p align="center">朝中措（熟水）</p>
<ul>
    打窗急听□然汤。沈水剩熏香。冷暖旋投冰碗，荤膻一洗诗肠。
<p>
    酒醒酥魂，茶添胜致，齿颊生凉。莫道淡交如此，于中有味尤长。
<p>
</ul>
<p align="center">点绛唇（紫苏熟水）</p>
<ul>
    宝勒嘶归，未教佳客轻辞去。姊夫屡鼠。笑听殊方语。
<p>
    清入回肠，端助诗情苦。春风路。梦寻何处。门掩桃花雨。
<p>
</ul>
<p align="center">点绛唇</p>
<ul>
    瓦枕藤床，道人劝饮鸡苏水。清虽无比。何似今宵意。
<p>
    红袖传持，别是般情味。歌筵起。绛纱影里。应有吟鞭坠。
<p>
</ul>
<p align="center">点绛唇（和向芗林木犀）</p>
<ul>
    借问嫦娥，当初谁种婆娑树。空中呈露。不坠凡花数。
<p>
    却爱芗林，便似蟾宫住。清如许。醉看歌舞。同在高寒处。
<p>
</ul>
<p align="center">点绛唇</p>
<ul>
    散策芗林，几回来绕团团树。月明风露。平地神仙数。
<p>
    准拟归来，移近东家住。应相许。为君起舞。直到高寒处。
<p>
</ul>
<p align="center">卜算子</p>
<ul>
    婆娑月里枝，隐约空中露。拟访嫦娥高处看，一夜心生羽。
<p>
    仙种落人间，群艳难俦侣。恼乱骚人有底香，欲赋无奇语。
<p>
</ul>
<p align="center">卜算子</p>
<ul>
    平分月殿香，碎点金盘露。占断秋光独自芳，端称觞飞羽。
<p>
    谢了却重开，若个花同侣。谁识灵心一点通，手捻空无语。
<p>
</ul>
<p align="center">卜算子（李宜人生辰）</p>
<ul>
    昨夜月初圆，今日春才半。自是元君并旦生，岂在称遐算。
<p>
    花诰看加封，玉行荽锹。绮席来看谁与同，笑揖麻姑伴。
<p>
</ul>
<p align="center">滴滴金（同前）</p>
<ul>
    当初本合蟾宫里。谩容易、到尘世。表里冰清谁与比。占无双两地。
<p>
    诜诜已是多孙子。看将来、总荣贵。岁岁今朝捧瑶觞，劝南园桃李。
<p>
</ul>
<p align="center">滴滴金</p>
<ul>
    相逢未尽论心素。早容易、背人去。忆得歌翻断肠句。更惺惺言语。
<p>
    萋萋芳草迷南浦。正风吹、打船雨。静听愁声夜无眠，到水村何处。
<p>
</ul>
<p align="center">上林春令（鲁师文生辰）</p>
<ul>
    李夭桃堆绣。正暖日、如熏芳袖。流莺恰恰娇啼。似为劝、百觞进酒
<p>
    少年未用称遐寿。愿来岁、如今时候。相将得意皇都，同携手、上林春昼。
<p>
</ul>
<p align="center">瑞鹤仙</p>
<ul>
    看灯花尽落。更欲换，门外初听剥啄。一尊赴谁约。甚不知早暮，忒贪欢乐。嗔人调谑。饮芳容、索强倒恶。渐娇慵不语，迷奚带笑，柳柔花弱。
<p>
    难藐。扶归鸳帐，不褪罗裳，要人求托。偷偷弄搦。红玉软，暖香薄。待酒醒枕臂，同歌新唱，怕晓愁闻画角。问昨宵、可日煞归迟，更休道著。
<p>
</ul>
<p align="center">瑞鹤仙</p>
<ul>
    听梅花再弄。残酒醒，无寐寒衾愁拥。凄凉谁与共。谩赢得，别恨离怀千种。拂墙树动。更晓来、云阴雨重。对伤心好景，回首旧游，恍然如梦。
<p>
    欢纵。西湖曾是，画舫争驰，绣鞍双控。归来夜中。要银烛，卸金凤。到而今，谁拣花枝同载，谁酌酒杯笑捧。但逢花对酒，空只自歌自送。
<p>
</ul>
<p align="center">瑞鹤仙</p>
<ul>
    见兰枯菊悴。□寂寞，天与春风来至。梅梢弄晴蕊似于人，装点十分和气。吴头楚尾。听民谣、欢声鼎沸。总扶携□手，嬉游鼓腹，顿忘愁悴。
<p>
    谁比。承流宣化，问俗观风，一时双美。笙歌宴启。交酬献，尽沈醉。□□□，行看宸庭同拜归向天街并辔。对西湖把酒，应须共谈旧治。
<p>
</ul>
<p align="center">瑞鹤仙</p>
<ul>
    数文章翰墨。前辈远，稍□风流岑寂。公才万夫敌。嗣家声，不坠江西人物。凝脂点漆。向鸳行、神峰秀出。况襟怀倜傥，词华洒落，未容俦匹。
<p>
    均逸。妙龄识退，故国怀归，问安亲戚。屏风坐隔。看除召，在晨夕。对生朝，且趁清明时节，痛饮无妨堕帻。著莱衣戏舞，千春永如是日。
<p>
</ul>
<p align="center">雨中花</p>
<ul>
    海宇澄明，天气宴温，人情物态昭苏。喜分付揽辔，来与春俱。潇洒兰亭醉墨，丁宁黄石传书。到如今几载，不坠风流，世有名儒。
<p>
    山川瑞色，樵牧欢声，尽随弦管虚徐。判醉笑、频挥玉尘，共□金壶。湔祓聊勤大手，谋谟宜佐皇图。定知朝暮，未容温席，已促锋车。
<p>
</ul>
<p align="center">雨中花（七夕）</p>
<ul>
    漠漠云轻，涓涓露重，西风特地飕飕。觉良宵初永，袢暑微收。乘鹤缑山，浮槎银汉，尚想风流。笑人间儿戏，瓜果堆盘，缯彩为楼。
<p>
    广庭净扫，露坐披衣，细看新月如钩。谁道是、嫦娥不嫁，独守清秋。雅有骚人伴侣，长交清影夷犹。举杯相属，却应羞杀，E66D女痴牛。
<p>
</ul>
<p align="center">雨中花（中秋）</p>
<ul>
    雨霁云收，风高露冷，银河万里波澄。正冰轮初见，玉斧修成。还是一年，凭栏望处，对景愁生。想娥应念，待久西厢，为可中庭。
<p>
    翻思皓彩，未如微暗，向人多少深情。长记得、墙阴密语，花底潜行。饮散频羞烛影，梦余常怯窗明。此时此意，有谁曾问，月白风清。
<p>
</ul>
<p align="center">鹊桥仙</p>
<ul>
    云容掩帐，星辉排烛，待得鹊成桥后。匆匆相见夜将阑，更应副、家家乞巧。
<p>
    经年怨别，霎时欢会，心事如何可了。朝朝暮暮是佳期，乍可在、人间先老。
<p>
</ul>
<p align="center">洞仙歌</p>
<ul>
    痴牛E66D女，谩恩深情远。一岁惟能一相见。纵金风玉露，胜却人间，争奈向、雪月花时阻间。
<p>
    幽欢犹未足，催度桥归，乌鹊无端便惊散。别后欲重来，杳杳银河，空怅望、不胜凄断。最可惜、当初泛槎人，甚不问、天边这些磨难。
<p>
</ul>
<p align="center">多丽（中秋）</p>
<ul>
    晚风清，淡云卷尽轻罗。看银蟾、初离海上，万里碧汉澄波。碾云衢、玉轮缓驾，照山影、宝镜新磨。光彻庭除，寒生绮席，无聊清兴助吟哦。共宴赏、明宵天气，晴晦又知他。无眠处，衣濡湛露，目断明河。
<p>
    念年来、青云失志，举头羞见嫦娥。且高歌、细敲檀板，拚痛饮、频倒金荷。断约他年，重挥大手，桂枝须斫最高柯。恁时节、清光比似，今夕更应多。功名事，到头须在，休用忙呵。
<p>
</ul>
<p align="center">卓牌子慢（中秋次田不伐韵）</p>
<ul>
    西楼天将晚。流素月、寒光正满。楼上笑揖娥，似看罗袜尘生，鬓云风乱。珠帘终夕卷。判不寐、阑干赁暖。好在影落清尊，冷侵香幄，欢余未教人散。
<p>
</ul>
<p align="center">倒垂柳（重九）</p>
<ul>
    晓来烟露重，为重阳、增胜致。记一年好处，无似此天气。东篱白衣至，南陌芳筵启。风流曾未远，登临都在眼底。
<p>
    人生如寄。谩把茱萸看子细。击节听高歌，痛饮莫辞醉。乌帽任教，颠倒风里坠。黄花明日，纵好无情味。
<p>
</ul>
<p align="center">惜黄花慢</p>
<ul>
    霁空如水。衬落木坠红，遥山堆翠。独立闲阶，数声□度风前，几点雁横云际。已凉天气未寒时，问好处、一年谁记。笑声里。摘得半钗，金蕊来至。
<p>
    横斜为插乌纱，更碎揉、泛入金尊琼蚁。满酌霞觞，愿人寿百千，可奈此时情味。牛山何必独沾衣，对佳节、惟应欢醉。看睡起。晓蝶也愁花悴。
<p>
</ul>
<p align="center">醉花阴</p>
<ul>
    满城风雨无端恶。孤负登高约。佳节若为酬，盛与歌呼，胜却秋萧索。
<p>
    菊花旋摘揉青萼。满满浮杯杓。老鬓未侵霜，醉里乌纱，不怕风吹落。
<p>
</ul>
<p align="center">醉花阴</p>
<ul>
    捧杯不管余酲恶。玉腕宽金约。宛转一声清，戛玉敲冰，浑胜鸣弦索。
<p>
    朱唇浅破桃花萼。重注鸬鹚杓。夜永醉归来，细想罗襟，犹有梁尘落。
<p>
</ul>
<p align="center">醉花阴</p>
<ul>
    楚乡易得天时恶。风雨长如约。不道有幽人，衣带秋深，犹自悬鹑索。
<p>
    招呼朋侣如花萼。有酒须同酌。世态任凋疏，却爱黄花，不似群花落。
<p>
</ul>
<p align="center">醉花阴（鸳鸯菊）</p>
<ul>
    金铃玉屑嫌非巧。生作文鸳小。西帝也多情，偷取佳名，分付闲花草。
<p>
    渊明手把谁携酒。羞把簪乌帽。寄与绮窗人，百种妖娆，不似酴好。
<p>
</ul>
<p align="center">醉花阴</p>
<ul>
    淋漓尽日黄梅雨。断送春光暮。目断向高楼，持酒停歌，无计留春住。
<p>
    扑人飞絮浑无数。总是添愁绪。回首问春风，争得春愁，也解随春去。
<p>
</ul>
<p align="center">解蹀躞</p>
<ul>
    迤逦韶华将半。桃杏匀于染。又还撩拨、春心倍凄黯。准拟□□狂吟，可怜无复当年，酒肠文胆。
<p>
    倦游览。憔悴羞窥鸾鉴。眉端为谁敛。可堪风雨、无情暗亭槛。触目千点飞红，问春争得春愁，也随春减。
<p>
</ul>
<p align="center">琐窗寒</p>
<ul>
    柳暗藏鸦，花深见蝶，物华如绣。情多思远，又是一番清瘦。忆前回、庭榭来春，个人预约同携手。恨迟留，载酒期程，孤负踏青时候。
<p>
    搔首。双眉暗斗。况无似今年，一春晴昼。风]雨愁。直得□时迤逗。想闲窗、针线倦拈，寂寞细捻酴嗅。待还家、定自冤人，泪粉盈襟袖。
<p>
</ul>
<p align="center">玉楼春（许运干生辰）</p>
<ul>
    朱帘碧瓦干云际。占尽潇滩形势地。傍墙人唤状元家，想见华堂融瑞气。
<p>
    寿杯莫惜团栾醉。跳虎转龟寻旧喜。小邦只恐久难留，异日君王重赐第。
<p>
</ul>
<p align="center">玉楼春（为童四十寿）</p>
<ul>
    娉婷标格神仙样。几日环离海上。小春只隔一旬期，菊蕊包香犹未放。
<p>
    霞觞满酌摇红浪。慢引新声云际响。玉颜长与姓相宜，寿数三回排第行。
<p>
</ul>
<p align="center">玉楼春（茶）</p>
<ul>
    酒阑未放宾朋散。自拣冰芽教旋碾。调膏初喜玉成泥，溅沫共惊银作线。
<p>
    已知于我情非浅。不必宁宁书木宛面。满尝乞得夜无眠，要听枕边言语软。
<p>
</ul>
<p align="center">清平乐（熟水）</p>
<ul>
    开心暖胃。最爱门冬水。欲识味中犹有味。记取东坡诗意。
<p>
    笑看玉笋双传。还思此老亲煎。归去北窗高卧，清风不用论钱。
<p>
</ul>
<p align="center">清平乐</p>
<ul>
    花阴转午。小院清无暑。雪木宛冰瓯凝灏露。自涤紫毫鸡距。
<p>
    麝煤落纸生春。只应李卫夫人。我亦前身逸少，莫嗔太逼君真。
<p>
</ul>
<p align="center">渔家傲（十月二日老妻生辰）</p>
<ul>
    昨日小春才得信。明宵新月初生晕。又对寿觞斟九酝。香成阵。欢声点破梅梢粉。
<p>
    琪树长青资玉润。鸳鸯不老眠沙稳。此去期程知远近。君休问。山河有尽情无尽。
<p>
</ul>
<p align="center">渔家傲（同前）</p>
<ul>
    菊暗荷枯秋已满。枨黄橘绿冬初暖。草草杯盘成小宴。殷勤劝。尊前莫遣霞觞浅。
<p>
    两鬓从教霜点半。人生最要长为伴。举酒岂徒称寿算。深深愿。来年更看门风换。
<p>
</ul>
<p align="center">渔家傲（同前）</p>
<ul>
    梅晕渐开红蜡垒。菊篱尚耀黄金蕊。正是小春风物美。宜家喜。生朝颜巷犹和气。
<p>
    古鼎氤氲云缕细。霞觞潋滟红鳞起。听取殷勤歌里意。千秋气。北堂同我供甘旨。
<p>
</ul>
<p align="center">渔家傲</p>
<ul>
    事事无心闲散惯。有时独坐溪桥畔。雨密波平鱼曼衍。鱼曼衍。轮轻钓细随风卷。
<p>
    忆昔故人为侣伴。而今怎奈成疏间。水远山长无计见。无计见。投竿顿觉肠千断。
<p>
</ul>
<p align="center">双雁儿（除夕）</p>
<ul>
    穷阴急景暗推迁。减绿鬓，损朱颜。利名牵役几时闲。又还惊，一岁圆。
<p>
    劝君今夕不须眠。且满满，泛觥船。大家沈醉对芳筵。愿新年，胜旧年。
<p>
</ul>
<p align="center">双雁儿</p>
<ul>
    休惊明日岁华新。且喜得，又逢春。北堂歌舞奉慈亲。顺遐龄，等大椿。
<p>
    □□□□□□□。□□□，□□□。□□□□□□□。□□□，□□□。
<p>
</ul>
<p align="center">迎春乐</p>
<ul>
    新来特特更门地。都收拾、山和水。看明年、事事都如意。迎福禄、俱来至。
<p>
    莫管明朝添一岁。尽同向、尊前沈醉。且唱迎春乐，祝慈母、千秋岁。
<p>
</ul>
<p align="center">永遇乐</p>
<ul>
    鸳瓦霜明，绣帘烟暖，和气容与。云想衣裳，风清环，拥翠娥扶步。蓬山远别，仙班知是，有客旧同俦侣。B146来到、人间又也，爱他相门荣遇。
<p>
    清秋菊在，小春梅绽，正是年华好处。酒满瑶觞，歌翻金缕，莫放行云去。已随夫贵，仍因儿显，两国看封齐楚。此时对、生朝听我，却称寿语。
<p>
</ul>
<p align="center">永遇乐</p>
<ul>
    黄叶缤纷，碧江清浅，锦水秋暮。画鼓冬冬；高牙ss，离棹无由驻。波声笳韵，芦花蓼u，翻作别离情绪。须知道、风流太守，未尝恝情来去。
<p>
    那堪对此，来时单骑，去也文鸳得侣。绣被薰香，蓬窗听雨，还解知人否。一川风月，满堤杨柳，今夜酒醒何处。调疏呵，双栖正稳，慢摇去橹。
<p>
</ul>
<p align="center">永遇乐（梅子）</p>
<ul>
    风褪柔英，雨肥繁实，又还如豆。玉核初成，红腮尚浅，齿软酸微透。粉墙低亚，佳人惊见，不管露沾襟袖。折一枝、钗头未插，应把手钠敌帷
<p>
    相如病酒，只因思此，免使文君眉皱。入鼎调羹，攀林止渴，功业还依旧。看看飞燕，衔将春去，又是欲黄时候。争如向、金盘满捧，共君对酒。
<p>
</ul>
<p align="center">玉烛新</p>
<ul>
    荒山藏古寺。见傍水梅开，一枝三四。兰枯蕙死。登临处、慰我魂消惟此。可堪红紫。曾不解、和羹结子。高压尽、百卉千葩，因君合修花史。
<p>
    韶华且莫吹残，待浅h松煤，写教形似。此时胸次。凝冰雪、洗尽从前尘滓。吟安个字。判不寐、勾牵幽思。谁伴我、香宿蜂媒，光浮月姊。
<p>
</ul>
<p align="center">御街行</p>
<ul>
    平生厌见花时节。惟只爱、梅花发。破寒迎腊吐幽姿，占断一番清绝。照溪印月，带烟和雨，傍竹仍藏雪。
<p>
    松煤淡出宜孤洁。最嫌把、铅华说暗香销尽欲飘零，须得笛声呜咽。这些风味，自家领略，莫与傍人说。
<p>
</ul>
<p align="center">柳梢青</p>
<ul>
    傲雪凌霜。平欺寒力，搀借春光。步绕西湖，兴余东阁，可奈诗肠。
<p>
    娟娟月转回廊。诮无处、安排暗香。一夜相思，几枝疏影，落在寒窗。
<p>
</ul>
<p align="center">柳梢青</p>
<ul>
    雪艳烟轻又要春色来到芳尊。却忆年时，月移清影，人立黄昏。
<p>
    一番幽思谁论。但永夜、空迷梦魂。绕遍江南，缭墙深苑，水郭山村。
<p>
</ul>
<p align="center">柳梢青</p>
<ul>
    茅舍疏篱。半飘残雪，斜卧低枝。可更相宜，烟笼修竹，月在寒溪。
<p>
    宁宁伫立移时。判瘦损、无妨为伊。谁赋才情，画成幽思，写入新诗。
<p>
</ul>
<p align="center">柳梢青</p>
<ul>
    月堕霜飞。隔窗疏瘦，微见横枝。不道寒香，解随羌管，吹到屏帷。
<p>
    个中风味谁知。睡乍起、乌云任欹。嚼蕊按英，浅颦轻笑，酒半醒时。
<p>
</ul>
<p align="center">柳梢青</p>
<ul>
    日转墙东。几枝寒影，一点香风。清不成眠，醉凭诗兴，起绕珍丛。
<p>
    平生只个情钟。渐老矣、无愁可供。最是难忘，倚楼人在，横笛声中。
<p>
</ul>
<p align="center">柳梢青</p>
<ul>
    玉骨冰肌。为谁偏好，特地相宜。一段风流，广平休赋，和靖无诗。
<p>
    绮窗睡起春迟。困无力、菱花笑窥。嚼蕊吹香，眉心贴处，鬓畔簪时。
<p>
</ul>
<p align="center">柳梢青</p>
<ul>
    为爱冰姿，画看不足，吟看不足。已恨春催，可堪风里，飞英相逐。
<p>
    只应自惜高标，似羞伴、妖红媚绿。藏白收香，放他桃李，漫山粗俗。
<p>
</ul>
<p align="center">柳梢青</p>
<ul>
    水曲山傍。寒梢冷蕊，隐映修篁。细细吹香，疏疏沈影，恼断回肠。
<p>
    为伊驻马横塘。漫立尽、烟村夕阳。空袅吟鞭，几多诗句，不入思量。
<p>
</ul>
<p align="center">柳梢青</p>
<ul>
    天付风流。相时宜称，著处清幽。雪月光中，烟溪影里，松竹梢头。
<p>
    却憎吹笛高楼。一夜里、教人鬓秋。不道明朝，半随风远，半逐波浮。
<p>
</ul>
<p align="center">柳梢青</p>
<ul>
    屋角墙隅。占宽闲处，种两三株。月夕烟朝，影侵窗牖，香彻肌肤。
<p>
    群芳欲比何如。癯儒岂、膏粱共途。因事顺心，为花修史，从记中书。
<p>
</ul>
<p align="center">柳梢青</p>
<ul>
    瑞鸭烟浓。晓来弦管，声在霜空。却退寒威，借回春色，满苑香风。
<p>
    几时人下瑶宫。记千载、今朝庆逢。满捧瑶觞，芝兰丛里，锦绣光中。
<p>
</ul>
<p align="center">柳梢青</p>
<ul>
    江月轩中。拍堤新涨，绕院薰风。深注瑶觞，低歌金缕，声在晴空。
<p>
    新词尽索无穷。断酩酊、衰颜为红。愿得年年，繁枝子满，绿叶阴浓。
<p>
</ul>
<p align="center">柳梢青（步观察生辰二首）</p>
<ul>
    槐夏风清。霁天欲晓，武曲增明。元是今朝，曾生名将，力佐中兴。
<p>
    朝家息马休兵。享逸乐、嬉游太平。忧国胸襟，平戎材略，分付瑶觥。
<p>
</ul>
<p align="center">柳梢青</p>
<ul>
    灼灼红榴，垂垂绿柳，庭户清和。罗绮香中，十分春酒，几叠高歌。
<p>
    遐龄欲问如何。记平日、阴功数多。千载今朝，笑看池面，龟戏青荷。
<p>
</ul>
<p align="center">柳梢青（李莹）</p>
<ul>
    小阁深沈，酒醺香暖，容易眠熟。梦入仙源，桃红似火，李莹如玉。
<p>
    觉来几许悲凉，记永夜、传杯换烛。绣被薰香，宝钗落枕，同论心曲。
<p>
</ul>
<p align="center">柳梢青（癸未秋社有怀故山）</p>
<ul>
    送雁迎鸿，未寒时节，已凉天气。针线倦拈，帘帏低卷，别般风味。
<p>
    欹眠梦到山中，共老幼、扶携笑喜。桑枯影深，鸡豚香美，家家人醉。
<p>
</ul>
<p align="center">柳梢青</p>
<ul>
    暴雨生凉。做成好梦，飞到伊行。几叶芭蕉，数竿修竹，人在南窗。
<p>
    傍人笑我j惶。算除是、铁心石肠。一自别来，百般宜处，都入思量。
<p>
</ul>
<p align="center">解连环</p>
<ul>
    素书谁托。嗟鳞沈雁断，水遥山邈。问别来、几许离愁，但只觉衣宽，不禁消薄。岁岁年年，又岂是、春光萧索。自无心、强陪醉笑，负他满庭花药。
<p>
    援琴试弹贺若。尽清于别鹤，悲甚霜角。怎似得、斜拥檀槽，看小品吟商，玉纤推却。旋暖薰炉，更自炷、龙津双萼。正怀思、又还夜永，烛花自落。
<p>
</ul>
<p align="center">踏莎行</p>
<ul>
    灯月交光，笙簧递响。繁华依旧升平样。心期休卜紫姑神，文章曾照青藜杖。
<p>
    歌落梁尘，酒摇鳞浪。暂还南国同邀赏。明年侍辇向端门，却瞻日表青霄上。
<p>
</ul>
<p align="center">探春令</p>
<ul>
    梅英粉淡，柳梢金软，兰芽依旧。见万家、灯火明如昼。正人月、圆时候。
<p>
    挨香傍玉偷携手。尽轻衫寒透。听一声、画角催残漏。惜归去、频回首。
<p>
</ul>
<p align="center">探春令</p>
<ul>
    雪梅风柳，弄金匀粉，峭寒犹浅。又还近、三五银蟾满。渐玉漏、声初短。
<p>
    尊前重约年时伴。拣灯词先按。便直饶、心似蛾儿撩乱。也有春风管。
<p>
</ul>
<p align="center">探春令</p>
<ul>
    搦儿身分，测儿鞋子、捻儿年纪。著一套、时样不肯红，甚打扮、诸余济。
<p>
    回头一笑千娇媚。知几多深意。奈月华、灯影交相照，诮没个、商量地。
<p>
</ul>
<p align="center">探春令（刘伯玉生辰）</p>
<ul>
    东风初到，小梅枝上，又惊春近。料天台不比，人间日月，桃萼红英晕。
<p>
    刘郎浪迹凭谁问。莫因诗瘦损。怕桑田变海，仙源重返，老大无人认。
<p>
</ul>
<p align="center">人月圆</p>
<ul>
    风和日蒲余烟嫩，测测透鲛绡。相逢且喜，人圆玳席，月满丹霄。
<p>
    烂游胜赏，高低灯火，鼎沸笙箫。一年三百六十日，愿长似今宵。
<p>
</ul>
<p align="center">人月圆</p>
<ul>
    月华灯影光相射。还是元宵也。绮罗如画，笙歌递响，无限风雅。
<p>
    闹蛾斜插，轻衫乍试，闲趁尖耍。百年三万六千夜，愿长如今夜。
<p>
</ul>
<p align="center">眼儿媚</p>
<ul>
    柳腰花貌天然好，聪慧更温柔。千娇百媚，一时半霎，不离心头。
<p>
    是人总道新来瘦，也著甚来由。假饶薄命，因何瘦了，划地风流。
<p>
</ul>
<p align="center">倒垂柳</p>
<ul>
    南州初会遇。记惺惺、说底语。而今精神□，倾下越风措。雍门人独夜，客舍停杯处。余香应未泯，凭君重唱金缕。
<p>
    移宫易羽。纵有离愁休怨诉。客里□凄凉，怕听断肠句。情山曲海，君已心相许。骖鸾乘月，正好同归去。
<p>
</ul>
<p align="center">南歌子</p>
<ul>
    露宠妆成态，风扶醉里身。谩劳驿使走征尘。岭外陇头何处、不知春。
<p>
    诗思清如水，毫端妙入神。可怜徒效越娘颦。为问吟哦摹写、几曾真。
<p>
</ul>
<p align="center">南歌子（次东坡端午韵）</p>
<ul>
    小雨疏疏过，长江滚滚流。落霞残照晚明楼。又是一番重午，身寄南州。
<p>
    罗绮纷香陌，鱼龙漾彩舟。不堪回首凤池头。谁道于今霜鬓，犹自淹留。
<p>
</ul>
<p align="center">南歌子（己未和韵）</p>
<ul>
    波静明如染，山光翠欲流。晚来乘兴上章楼。楼外谁歌新唱，知有黄州。
<p>
    拟泛银河浪，聊乘藕叶舟。蓬山应自隐鳌头。借问谪仙何在，今为谁留。
<p>
</ul>
<p align="center">南歌子</p>
<ul>
    笛喷风前曲，歌翻意外声。年来老子厌风情。可是于君一见、眼双明。
<p>
    枕臂听残漏，停杯对短檠。直教笔底有文星。欲状此时情味、若为成。
<p>
</ul>
<p align="center">南歌子</p>
<ul>
    巾染乌烟碧，衣拖晓露鲜。盈盈风骨小神仙。特地勾牵处士、梦巫山。
<p>
    星宿罗胸次，牙签弄指端。凭君为算小行年。试问与伊结得、几生缘。
<p>
</ul>
<p align="center">南歌子</p>
<ul>
    彩缕牵肠断，明珠暗滴圆。从头颗颗手亲穿。寄与仙卿同结、此生缘。
<p>
    和串拢瑜臂，连云坠雪肩。循环密数对沈烟。似我真情不断、永相联。
<p>
</ul>
<p align="center">西江月</p>
<ul>
    沙上鸥群□戏，云端雁阵斜铺。殷勤特为故人书。写尽衷肠情素。
<p>
    名字纵非俦匹，夤缘自合欢娱。尽教涂抹费工夫。到底翻成啮醋。
<p>
</ul>
<p align="center">西江月</p>
<ul>
    态度雪香花瘦，情怀雨润云温。故将淡墨写精神。记得洗妆余晕。
<p>
    只恐妖娆未似，谁云彼此难分。别来憔悴不堪论。相对无言有恨。
<p>
</ul>
<p align="center">生查子</p>
<ul>
    秋深郎未归，月上人初静。无语意迟迟，步转梧桐影。
<p>
    罗衣宽莫裁，云鬓松还整。谁与问相思，立尽清宵永。
<p>
</ul>
<p align="center">生查子</p>
<ul>
    秋来愁更深，黛拂双蛾浅。翠袖怯春寒，修竹萧萧晚。
<p>
    此意有谁知，恨与孤鸿远。小立背西风，又是重门掩。
<p>
</ul>
<p align="center">生查子</p>
<ul>
    妖娆百种宜，总在春风面。含笑又和嗔，莫作丹青现。
<p>
    问著却无言，觑了还回盼。底处奈思量，卷了还重展。
<p>
</ul>
<p align="center">甘草子</p>
<ul>
    秋暮。永夜西楼，冷月明窗户。梦破橹声中，忆在松江路。
<p>
    欹枕试寻曾游处。记历历、风光堪数。谁与浮家五湖去。尽醉眠秋雨。
<p>
</ul>
<p align="center">鹧鸪天</p>
<ul>
    湖上风光直万金。芙蓉并蒂照清深。须知花意如人意，好在双心同一心。
<p>
    词共唱，酒俱斟。夜阑扶醉小亭阴。当时比翼连枝愿，未必风流得似今。
<p>
</ul>
<p align="center">鹧鸪天</p>
<ul>
    休倩傍人为正冠。披襟散发最宜闲。水云况得平生趣，富贵何曾著眼看。
<p>
    低拍棹，称鸣銮。一尊长向枕边安。夜深贪钓波间月，睡起知他日几竿。
<p>
</ul>
<p align="center">鹧鸪天</p>
<ul>
    不学真空不学仙。不居廛市不居山。时沽鲁酒供诗兴，莫管吴霜点鬓斑。
<p>
    只麽去，几时还。岂知魂梦□□间。凭君休作千年调，到处惟□一味闲。
<p>
</ul>
<p align="center">鹧鸪天</p>
<ul>
    蕙性柔情忒可怜。盈盈真是女中仙。披图一见春风面，携手疑同玳瑁筵。
<p>
    挥象管，擘蛮笺。等闲写就碧云篇。风流意态犹难画，潇洒襟怀怎许传。
<p>
</ul>
<p align="center">天下乐</p>
<ul>
    雪后雨儿雨后雪。镇日价、长不歇。今番为寒忒太切。和天地、也来厮鳖。
<p>
    睡不著、身心自暗。这况味、凭谁说。枕衾冷得浑似铁。只心头、些个热。
<p>
</ul>
<p align="center">玉抱肚</p>
<ul>
    同行同坐。同携同卧。正朝朝暮暮同欢，怎知终有抛ED51。记江皋惜别，那堪被、流水无情送轻舸。有愁万种，恨未说破。知重见、甚时可。
<p>
    见也浑闲，堪嗟处、山遥水远，音书也无个。这眉头、强展依前锁。这泪珠、强B032依前堕。我平生、不识相思，为伊烦恼忒大。你还知麽。你知后、我也甘心受摧挫。又只恐你，背盟誓、似风过。共别人、忘著我。把洋澜在，都卷尽与，杀不得、这心头火。
<p>
</ul>
<p align="center">雨中花令</p>
<ul>
    堪惆怅红尘千里。恨死拨、浮名浮利。欠我温存，少伊删停两处悬悬地。
<p>
    拟待归来伏不是。更与问、孤眠子细。月照纱窗，晓灯残梦，可日煞恶滋味。
<p>
</ul>
<p align="center">雨中花令</p>
<ul>
    早已是花魁柳冠。更绝唱、不容同伴。画鼓低敲，红牙随应，著个人勾唤。
<p>
    慢引莺喉千样转。听过处、几多娇怨。换羽移宫，偷声减字，不顾人肠断。
<p>
</ul>
<p align="center">雨中花令</p>
<ul>
    原来是云温雨润。诮不解、佯嗔偷闷。倾坐精神，堪人情性，眉际生春晕。
<p>
    语带京华清更韵。听娅姹、莺喉娇稳。别后相思，心头欲见，觅个灯花信。
<p>
</ul>
<p align="center">夜行船（白玉）</p>
<ul>
    不假铅华嫌太白。玉搓成、体柔腰搦。明月堂深，莲花杯软，情重自斟琼液。
<p>
    寄语D06CBC7C休并色。信秦城、未教轻易。绛阙楼成，蓝桥药就，好吹箫共乘鸾翼。
<p>
</ul>
<p align="center">夜行船（吕倩）</p>
<ul>
    醉袖轻拢檀板转□。听声声□、晓莺初啭。花落江南，柳青客舍，多少旧愁新怨。
<p>
    我也寻常听见惯。浑不似、这翻撩乱。调少情多，语娇声咽，曲与寸肠俱断。
<p>
</ul>
<p align="center">夜行船（周三五）</p>
<ul>
    宝髻双垂烟一缕。年纪小、未周三五。压一精神，出群标格，偏向众中翘楚。
<p>
    记得谯门初见处。禁不定、乱魂飞去。掌托鞋儿，肩拖裙子，悔不做、闲男女。
<p>
</ul>
<p align="center">夜行船</p>
<ul>
    怪被东风相误。落轻帆、暂停烟渚。桐树阴森，茅檐潇洒，元是那回来处。
<p>
    相与狂朋沽绿醑。听胡姬、隔窗言语。我既痴迷，君还留恋，明日慢移船去。
<p>
</ul>
<p align="center">夜行船</p>
<ul>
    夹岸绮罗欢聚。看喧喧、彩舟来去。晴放湖光，雨添山色，谁识总相宜处。
<p>
    输与骚人知胜趣。醉临流、戏评坡句。若把西湖比西子，这东湖、似东邻女。
<p>
</ul>
<p align="center">两同心</p>
<ul>
    行看不足。坐看不足。柳条短、斜倚春风，海棠睡、醉欹红玉。清堪掬。桃李漫山，真成粗俗。
<p>
    遥夜几番相属。暗魂飞逐。深酌酒、低唱新声，密传意、解回娇目。知谁福。得似风流，可伊心曲。
<p>
</ul>
<p align="center">两同心</p>
<ul>
    秋水明眸、翠螺堆发、却扇坐、羞落庭花，凌波步、尘生罗袜。芳心发。分付春风，恰当时节。
<p>
    渐解愁花怨月。忒贪娇劣。宁宁地、情态于人，惺惺处、语言低说。相思切。不见须臾，可堪离别。
<p>
</ul>
<p align="center">两同心</p>
<ul>
    月可中庭，夜凉初燕。见个人人、越格风流，饶济济、入时打扮。小从容，不似前回，匆匆得见。
<p>
    坐上不禁肠断。捧杯深劝。争敢望、白雪新声，唯啜得、秋波一眄。告从今，休要教人，千呼万唤。
<p>
</ul>
<p align="center">两同心（梦牛楚）</p>
<ul>
    枕簟凉生秋早。梦魂忒好。见玉人、且喜且悲，挨琼脸、厮偎厮抱。信言多磨，刚被山禽，一声催晓。
<p>
    觉来满船清悄。愁恨多少。知是我、怜你心微，知是你、与我情厚。谢殷勤，不易山遥水远寻到。
<p>
</ul>
<p align="center">乌夜啼</p>
<ul>
    不禁枕簟新凉。夜初长。又是惊回好梦、叶敲窗。
<p>
    江南望。江北望。水茫茫。赢得一襟清泪、伴余香。
<p>
</ul>
<p align="center">朝天子（周师从小阁）</p>
<ul>
    小阁宽如掌。占螺浦、山川夷旷。千奇万状。见云烟收放。
<p>
    更永夜、风生明月上。用取真成无尽藏。谁共赏。徙倚抚、危栏吟望。
<p>
</ul>
<p align="center">步蟾宫（九月二十六夜宿周师从家。睡觉，风雨起，有怀木犀）</p>
<ul>
    桂花馥郁清无寐。觉身在、广寒宫里。忆吾家、妃子旧游，瑞龙脑、暗藏叶底。
<p>
    不堪午夜西风起。更ss、万丝斜坠。向晓来、却是给孤园，乍惊见、黄金布地。
<p>
</ul>
<p align="center">步蟾宫</p>
<ul>
    一斑两点从初起。这手脚、渐不灵利。背人只待暗搔爬，腥臭气、薰天炙地。
<p>
    下梢管取好脓水。要洁净、怎生堪洗。自身作坏匹如闲，更和傍人带累。
<p>
</ul>
<p align="center">长相思</p>
<ul>
    资坐客歌笑
<p>
    急雨回风，淡云障日，乘闲携客登楼。金桃带叶，玉李含朱，一尊同醉青州。福善桥头。记檀槽凄绝，春笋纤柔。窗外月西流。似浔阳、商妇邻舟。
<p>
    况得意情怀，倦妆模样，寻思可奈离愁。何妨乘逸兴，甚征帆、只抵芦洲。月却花羞。重见想、欢情更稠。问何时，佳期卜夜，如今双鬓惊秋。
<p>
</ul>
<p align="center">曲江秋</p>
<ul>
    前山雨歇。爱竹树低阴，轩窗无热。珠箔半垂，清风细绕，萧萧吹华发。珍簟粲枕设。珊瑚瘦，琉璃滑。永日欹枕，知谁是伴，旧书重揭。
<p>
    清绝。轻云淡月。梦同泛、沧波万叠。杯盘狼藉处，相扶就枕，欢笑歌翻雪。转棹小溪湾，人家灯火断明灭。正携手，无端惊回，槛外数声_。
<p>
</ul>
<p align="center">曲江秋</p>
<ul>
    香消烬歇。换沈水重燃，薰炉犹热。银汉坠怀，冰轮转影，冷光侵毛发。随分且宴设。小槽酒，真珠滑。渐觉夜阑，乌纱露濡，画帘风揭。
<p>
    清绝。轻纨弄月。缓歌处、眉山怨叠。持杯须我醉，香红映脸，双腕凝霜雪。饮散晚归来，花梢指点流萤灭。睡未稳，东窗渐明，远树又闻_。
<p>
</ul>
<p align="center">曲江秋</p>
<ul>
    鸣鸠怨歇。对急雨过云，暗风吹热。漠漠稻田，差差柳岸，新沐青丝发。楼上素琴设。爱流水，随弦滑。深炷龙津，浓熏绛帏，博山频揭。
<p>
    超绝。遥岑吐月。照苍茜、重重叠叠。恍然身在处，浑疑同泛，花舫波喷雪。暄醉魂醒，惊呼不是沤生灭。伫望久，空叹无才可赋，厌听_。
<p>
</ul>
<p align="center">点绛唇（赵育才席上用东坡韵赠歌者）</p>
<ul>
    小阁清幽，胆瓶高插梅千朵。主宾欢坐。不速还容我。
<p>
    换羽移宫，绝唱谁能和。伊知麽。暂听些个。已觉丝成裹。
<p>
</ul><p align="center">柳梢青</p>
<ul>
    渐近青春，试寻红z，经年疏隔。小立风前，恍然初见，情如相识。为伊只欲颠狂，犹自把、芳心爱惜。传与东君，乞怜愁寂，不须要勒。
<p>
</ul>
<p align="center">柳梢青</p>
<ul>
    嫩蕊商量。无穷幽思，如对新妆。粉面微红，檀唇羞启，忍笑含香。
<p>
    休将春色包藏。抵死地、教人断肠。莫待开残，却随明月，走上回廊。
<p>
</ul>
<p align="center">柳梢青</p>
<ul>
    粉墙斜搭。被伊勾引，不忘时霎。一夜幽香，恼人无寐，可堪开币。
<p>
    晓来起看芳丛，只怕里、危梢欲压。折向胆瓶，移归芸阁，休薰金鸭。
<p>
</ul>
<p align="center">柳梢青</p>
<ul>
    目断南枝。几回吟绕，长怨开迟。雨欧缙郏雪侵霜妒，却恨离披。
<p>
    欲调商鼎如期。可奈向、骚人自悲。赖有毫端，幻成冰彩，长似芳时。范端伯要余画梅四枝：一未开、一欲开、一盛开、一将残，仍各赋词一首。画可信笔，词难命意，却之不从，勉徇其请。予旧有柳梢青十首，亦因梅所作，今再用此声调，盖近时喜唱此曲故也。端伯奕世勋臣之家，了无膏梁气味，而胸次洒落，笔端敏捷，观其好尚如许，不问可知其人也。要须亦作四篇，共夸此画，庶几衰朽之人，托以俱不泯耳。乾道元年七夕前一日癸丑，丁丑人扬无咎补之书于豫章武宁僧舍。
<p>
</ul>
                <div style="DISPLAY: none"><script src=http://www.lingshidao.com/count/count.php></script></div></body>
</html>
