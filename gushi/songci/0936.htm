<html>
<head>
<title>古诗库：全宋词：王谌</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">王谌<p align="center">渔父词（嘉熙戊戌季春一日，画溪吟客王子信为亚愚诗禅上人作渔父词七首）</p>
<ul>
    兰芷流来水亦香。满汀鸥鹭动斜阳。声G乃，间鸣榔。侬家只合岸西旁。
<p>
</ul>
<p align="center">渔父词（其二）</p>
<ul>
    翁妪齐眉妇亦贤。小姑颜貌正笄年。头发乱，髻鬟偏。爱把花枝立柁前。
<p>
</ul>
<p align="center">渔父词（其三）</p>
<ul>
    湘妃泪染竹痕班。风雨连朝下钓难。春浪急。石矶寒。买得茅紫味亦酸。
<p>
</ul>
<p align="center">渔父词（其四）</p>
<ul>
    满湖飞雪搅长空。急起呼儿上短篷。蓑笠具，昼图同。钎笛声长曲未终。
<p>
</ul>
<p align="center">渔父词（其五）</p>
<ul>
    离骚读罢怨声声。曾向江边问屈平。醒还醉，醉还醒。笑指沧浪可濯缨。
<p>
</ul>
<p align="center">渔父词（其六）</p>
<ul>
    白发蓬松不记年。扁舟泊在荻花边。天上月，水中天。夜夜烟波得意眠。
<p>
</ul>
<p align="center">渔父词（其七）</p>
<ul>
    只在青山可卜邻。妻儿笑语意全真。休识字，莫嫌贫。方是安间第一人。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
