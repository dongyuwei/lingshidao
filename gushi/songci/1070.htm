<html>
<head>
<title>古诗库：全宋词：李焕</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">李焕<p align="center">喜迁莺</p>
<ul>
    云蒸雷动。庆瑞岳降真，祥生申甫。元后慈贤，勋臣英烈，百世显光家谱。久许致身忠孝，何止满怀今古。听舆论，是侯王苗裔，神仙俦侣。
<p>
    争赌藩尹盛，刑揩政成，和气横眉宇。北阙莺花，西湖风月，旌骑稳游天路。福海寿山无比，烂醉黄堂歌舞。正荣耀，有华姻宠授，清朝恩数。
<p>
</ul>
<p align="center">喜迁莺</p>
<ul>
    风云嘉会，有英杰瑞时，来符平泰。子建才华，平阳勋业，流庆至今犹在。闾史卿来曾记，骨相堂堂庞艾。少年日，已心包云泽，名高嵩岱。
<p>
    超迈人尽道，今代吏师，小试犹淹大。两路登车，三州出牧，游刃了无凝碍。便合进推荷橐，迤逦参陪天f。愿从此，奉明君真相，优游千载。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
