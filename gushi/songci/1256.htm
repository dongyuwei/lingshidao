<html>
<head>
<title>古诗库：全宋词：危西麓</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">危西麓<p align="center">风流子（郭县尹美任）</p>
<ul>
    西风吹锦水、朝天路、冉冉两凫飞。看父老袅花，苦遮去辙，儿童骑竹，争问归期。帐簇马前纷蔽日，实绩纪行碑。冰饮三年，从容官事，棠阴百里，悠久民思。
<p>
    圣明矜遐远，关山道，应是来骤华丝。画绣过家，莱庭彩舞斑衣。便稳奉安舆，江南向暖，早传言语，樵曲先知。重约旧临，倪耄迎候杭西。
<p>
</ul>
<p align="center">柳梢青（湖上和徐雪江）</p>
<ul>
    滟滟平湖，双双画桨，小小船儿。袅袅珠歌，翩翩翠舞，续续弹丝。
<p>
    山南山北游□，看十里、荷花未归。缓引壶觞，个人未醉，要我吟诗。
<p>
</ul>
<p align="center">暗香</p>
<ul>
    梢，开花繁艳，兵後流落人间。对花泫然承脸而赋
<p>
    馆娃艳骨。见数枝雪里，争开时节。底事化工，著意阳和暗偷泄。偏把红膏染质，都点缀、枝头如血。最好是、院落黄昏，压栏照水清绝。
<p>
    风韵自迥别。谩记省故家，玉手曾折。翠条袅娜，犹学宫妆舞残月。肠断江南倦客，歌未了、琼壶敲缺。更忍见，吹万点、满庭绛雪。
<p>
</ul>
<p align="center">疏影（西湖社友赋红梅，分韵得落字）</p>
<ul>
    虬枝茜萼。使轻盈态度，香透帘幕。净洗铅华，浓抹胭脂，风前伴我孤酌。诗翁瘦硬□□□，断不被、春风熔铄。有陇间、折赠殷勤，又恐暮笳吹落。寂寞。孤山月夜，玉人万里外，空想前约。雁足书沈，马上弦哀，不尽寒阴砂漠。昭君滴滴红冰泪，但顾影、未梳掠。等恁时、环佩归来，却慰此况萧索。
<p>
</ul>
<p align="center">天香</p>
<ul>
    迟日侵阶，和风入户，朱弦欲奏还倦。一幅鸾笺，五云飞下，赐予内家琴苑。音随指动，犹仿佛、虞薰再见。妙处谁能解心，和平自无哀怨。
<p>
    猩罗帕封古洗，有龙涎、渗花千片。骤睹瑶台清品，眼明如电。k白桐窗竹几，渐缕缕腾腾细成篆。就祝金闺，天长地远。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
