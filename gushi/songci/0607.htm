<html>
<head>
<title>古诗库：全宋词：葛郯</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">葛郯<p align="center">玉蝴蝶（和维扬晁侍郎寄伯强）</p>
<ul>
    忆昨苕溪，惯弄五亭月笛，四水烟蓑。何事毗檀门外，马驻长坡。野花中、乱红杳霭，小桥外、叠翠嵯峨。且颜酡。但存信齐词长袖，舞倒婆娑。云何。主盟惠政，春行五马，月皎千波。赢得宾僚，听隔墙、无事高歌。帐烟寒、瑞麟影坠，帘雾细、宝鸭香多。试蹉跎。一枰落日，又送樵柯。
<p>
</ul>
<p align="center">念奴娇（和人）</p>
<ul>
    冯夷微怒，被鲛人水府，织成绡e。何处飞来双白鹭，点破一溪寒玉。岸柳烟迷，海棠酒困，赢得春眠足。凭栏搔首，为谁消遣愁目。遥想居士床头，竹渠新雨。溜瓮中春X。不惜千钟为客寿，倒卧南山新绿。晚月催归，春风留住，费尽纱笼烛。恍疑仙洞，梦游天柱林屋。
<p>
</ul>
<p align="center">念奴娇（和人）</p>
<ul>
    阳关西路，看垂杨客舍，嫩浮波e。宝马嘶风人渐远，隐隐歌声戛玉。踏遍春山，归来高卧，笑濯沧浪足。孤鸿天际，断霞摇曳心目。香露飞入壶中，仙家九酝，酿百花X。一朵巫阳休怅望，且看家山眉绿。歌罢风生，舞馀花颤，凤髓飘红烛。瑶台月冷，夜归斗挂银屋。
<p>
</ul>
<p align="center">洞仙歌（壬辰六月十二日纳凉）</p>
<ul>
    W楼十二，无限神仙侣。紫绂丹麾彩鸾驭。步虚声杳霭，碧落天高，微云淡，点破瑶阶白露。暗香来水阁，冰簟纱厨，一枕风轻自无暑。更上水精帘，斗挂阑干，银河浅、天孙将渡。终不如、归去在苕川，看千顷菰蒲，乱鸣秋雨。
<p>
</ul>
<p align="center">洞仙歌（十三夜再赏月用前韵）</p>
<ul>
    藐姑仙子，天外谁为侣。八极浮游气为驭。看朝餐沆瀣，暮饮醒醐，瑶台冷，吹落九天风露。翠空云幕净，宝鉴无尘，碧树秋来暗消暑。残夜水明楼，影落寒溪，行人起、沙头唤渡。任角声、吹落小梅花，梦不到渔翁，一蓑烟雨。
<p>
</ul>
<p align="center">满庭霜（宴黄仲秉镇江守）</p>
<ul>
    红叶飞时，青山缺处，云横秋影斜阳。凤凰旌节，何事到吾乡。要见大江东去，寒光静、水与天长。人争看，恩袍焕锦，新惹御炉香。
<p>
    满城，夸盛事，两邦鼓吹，几部笙簧。看万红千翠，簇拥云裳。况是重阳近也，萸露紫、菊吐轻黄。休辞醉，明朝一枕，歌韵尚悠扬。
<p>
</ul>
<p align="center">满庭霜（述怀）</p>
<ul>
    归去来兮，苕G深处，上有苍翠千峰。月桥烟墅，家在五湖东。试觅桃花流水，鸡犬静、人迹才通。沙汀晚，一天云锦，飞下水精宫。
<p>
    两年，官事少，江梅雾暗，多稼云丰。把毗坛清梦，尽入诗筒。只欠芦花夜宿，金溪上、一苇秋风。蓑衣在，不辞重整，来作钓鱼翁。
<p>
</ul>
<p align="center">满庭霜（和前）</p>
<ul>
    归去来兮，家林不远，梦魂飞绕烟峰。洞房花木，只在小池东。谁道云深无路，小桥外、一径相通。功名小，从教群蚁，鏖战大槐宫。
<p>
    故人，书夜到，秫田百亩，已兆年丰。把乌程烂醉，不数郫筒。醉后村歌正舞，团K坐、一笑春风。洪崖伴，定驱鸾鹤，时一访衰翁。
<p>
</ul>
<p align="center">满庭霜（再和）</p>
<ul>
    归去来兮，心空无物，乱山不斗眉峰。夜禅久坐，窗晓日升东。已绝乘槎妄想，沧溪迥、不与河通。维摩室，从教花雨，飞舞下天空。
<p>
    何人，开宴豆，楚羹莼嫩，吴脸盘丰。看一声唉乃，落日收筒。应笑红尘陌上，津亭暮、十里斜风。从今去，青鞋黄帽，分付紫髯翁。
<p>
</ul>
<p align="center">满江红（和吕居仁酬芮国瑞提刑）</p>
<ul>
    家住苕西，小池映、青山一曲。翠深里、猿呼鹤应，短墙低屋。麦影离离翻翠浪，泉声氵虢々敲寒玉。怪夜来、有蚁出糟床，N新绿。
<p>
    和月种，南阳菊。饶云卖，淇园竹。任蛮争触战，世间荣辱。两目未消凭远恨，一筇费尽登山足。便棹舟、炊火荻花中，鲈鱼熟。
<p>
</ul>
<p align="center">满江红</p>
<ul>
    卷尽珠帘，楚天迥、阑干几曲。最好是、瑶台归路，月翻银屋。深院数枰风入座，高楼一喷云横玉。看橘林、霜浅未全黄，犹悬绿。
<p>
    悠然意，渊明菊。真如指，国师竹。者是非识破，都无荣辱。不管浮生如蝶梦，从教万事添蛇足。坐西昆、一笑八千秋，蟠桃熟。
<p>
</ul>
<p align="center">满江红</p>
<ul>
    郢客高歌，犹未亲、阳春一曲。多应是、连城有价，s藏华屋。但使章台无异意，何妨一见邯郸玉。料锦囊、随客泛东溪，凌波绿。
<p>
    难独唱，篱边菊。谁与咏，阶前竹。想秋光不久，又成虚辱。过雁不知蛩有恨，行夔应笑蛉ノ拮恪Ｔ肝予、落笔走盘珠，争圆熟。
<p>
</ul>
<p align="center">念奴娇</p>
<ul>
    年来衰懒，渐无心赏遍，目前佳趣。寂寂墙险春荠老，不到先生鼎俎。诗卷寻医，禅林结局，酒入昏田务。山头云气，为谁来往朝暮。犹有筇杖多情，扪萝踏石，坠半严华雨。更向葭丛摇短艇，惊起飞鸿烟渚。横玉凄清，焦桐古淡，一笑忘千虑。更阑人静，此声今在何处。
<p>
</ul>
<p align="center">念奴娇（再和咏杜庵高君忻聚画屏）</p>
<ul>
    蓬莱一岛，卧长烟千柳，西溪幽趣。苜蓿盘中初日上，不把u充俎，和月栽松，饶云买石，只此为家务。倚楹清啸，断霞斜倚天暮。闻道块磊浇胸，槎牙肝肺，劝笔端风雨。壁上潇湘秋一帧，影落荻花洲渚。暗浦潮生，寒矶雪化，无复风，原空格，从吴校尘虑。此时渔父，短蓑合在何处。
<p>
</ul>
<p align="center">江神子</p>
<ul>
    亭亭鹤羽戏芝田。看群仙。起青涟。绿盖红幢，千乘去朝天。留得瑶姬清夜舞，人与月，斗婵娟。凭阑有恨不堪言。倩谁传。曲声圆。写尽清愁，香弄晚风妍。不羡山头窥玉井，花十丈，藕如船。
<p>
</ul>
<p align="center">江神子</p>
<ul>
    粼粼白水护青田。想真仙。弄清涟。十里香风，吹下碧云天。月在草堂人未寝，松竹暗，水涓涓。夜阑何事悄无言。怨空传。事难圆。欲借寒光，谁与伴清妍。待得凌波人肯住，呼玉笛，劝金船。
<p>
</ul>
<p align="center">鹧鸪天（咏野梅）</p>
<ul>
    千树家园锁旧津。谁移数点在孤村。海仙探蕊禽留影，楚客穿花蝶舞魂。桥断港，水横门。残霞零落晚烟昏。只因留住三更月，暗里香来别是春。
<p>
</ul>
<p align="center">鹧鸪天</p>
<ul>
    万木家园雾暗津。不须踏影下前村。须知苕水云窟，自有罗浮冰雪魂。横水馆，椅楼门。参旗有约共黄昏。此中有句无人见，谁在樽前领略春。
<p>
</ul>
<p align="center">洞仙歌</p>
<ul>
    风摇丹髻，叶翦西岩树。岁律峥嵘又如许。看千峰倒影，浮动觥船，纱窗外，万幅鲛绡斗舞。五弦弹不尽，碧落天高，隐隐孤鸿向云度。送斜红敛尽，催上蟾钩，金风细，点破瑶阶白露。任笛声、吹残一帘秋，看人□栏□，暮云高处。
<p>
</ul>
<p align="center">洞仙歌</p>
<ul>
    橹声伊轧，影转云间树。试问扁舟在何许。正溪堂波动，沙渚O轻，渔翁醉，隔岸蓑衣对舞。归来无一事，尊酒相逢，莫把光阴更虚度。看歌云杳霭，香雾轻盈，银河转，笑跑饺叵露。纵西风、黄叶满庭秋，也不碍凝眸，乱山多处。
<p>
</ul>
<p align="center">洞仙歌</p>
<ul>
    丹青明灭，霜着谁家树。满眼风光向谁许。送寒鸦万点，流水孤村，归来晚，月影三人夜舞。金英秋已老，蜡缀寒葩，空里时闻暗香度。任一枝瓶小，数点钗寒，佳人笑，饮尽床头玉露。看纱窗、红日上三竿，把蝶影捎空，在花深处。
<p>
</ul>
<p align="center">水调歌头（送唯齐之官回舟松江赋）</p>
<ul>
    年来惯行役，楚尾又吴头。餐霞吸露，何事佳处辄迟留。云听渔舟夜唱，花落牧童横笛，占尽五湖秋。胡床兴不浅，人在庾公楼。绣帘卷，曲阑暝，翠鬟愁。森罗万象，与渠诗里一时收。天设四桥风月，地会三州山水，邀我伴沙鸥。明朝起归梦，一枕过O洲。
<p>
</ul>
<p align="center">水调歌头（舟回平望，久之过乌戍、值雨少憩，向晚复晴，再用韵赋二首）</p>
<ul>
    帆腹饱天际，树发渺云头。翠光千顷，为谁来去为谁留。疑是吴宫西子，淡扫修眉一抹，妆罢玉奁秋。中流送行客，却立望层楼。风色变，堤草乱，浪花愁。跳珠翻墨，轰雷掣电几时收。应是阳侯薄相，催我胸中锦绣，清唱和鸣鸥。残霞似相贷，一缕媚汀洲。
<p>
</ul>
<p align="center">水调歌头</p>
<ul>
    青铜昏水面，乌帽裹山头。风涛如此，天公作意巧相留。常记垂虹晚渡，卧看菰蒲烟雨，屈指十三秋。恍若华胥梦，无语下西楼。翠翻空，寒入座，不禁愁。五弦弹尽，隐隐天末暮虹收。欲伴渔翁钓艇，G乃一声江上，寒碧点轻鸥。无人阻归兴，真欲迈长洲。
<p>
</ul>
<p align="center">兰陵王（和吴宣卿）</p>
<ul>
    乱烟簇。帘外青山渐肃。莲房静。荷盖半残，欲放清涟媚溪绿。凭高送远目。飞起沧洲雁鹜。寒窗静，荼コ未深，一枕胡床昼眠足。闲行问松菊。今□雨谁家，空对银烛。箫声忽下瑶台曲。看鹤舞风动，乌啼云起，何须舟内怨女哭。抱琴写幽独。情触。会相续。况节近中元，月浪翻屋。长鲸愁晓寒蟾促。要百柁倾□，万花流玉。山肴倒尽，又空腹，野蔌。
<p>
</ul>
<p align="center">柳梢青（和人）</p>
<ul>
    谢家池阁。翠桁香浓，琐纱窗薄。夜雨灯前，秋风笔下，与谁同乐。主人许我清狂，奈酒量、从来最弱。颠倒冠巾，淋漓衣袂，醒时方觉。
<p>
</ul>
<p align="center">柳梢青</p>
<ul>
    空中雨阁。一段轻阴，翠铺林薄。橘内仙翁，棋边公子，共成清乐。主人有井留车，看席上、云轻柳弱。斗转檐头，鸡鸣窗外，无人知觉。
<p>
</ul>
<p align="center">朝中措（送蔡定夫）</p>
<ul>
    双K锦领出山西。戎幕护旌旗。横槊春风百咏，临淮夜月千卮。风流樽俎，琼花破艳，红药攒枝。赏尽竹西歌吹，珠帘十里香迷。
<p>
</ul>
<p align="center">感皇恩</p>
<ul>
    风雨半摧残，一园花老。绿遍池塘夜来草。看花何处，莫被此花相恼。世间多少事，邯郸道。凭远下临，暗尘飞绕。数点烟中树、水村小。斜阳且住，为我花间留照。从教红满地，何须扫。
<p>
</ul>
<p align="center">感皇恩</p>
<ul>
    花似镜中人，不堪衰老。空羡青青岸边草。多情消瘦，更被无情相恼。近来无限事，凭谁道。胡蝶满园，丛边空绕。睡起流莺过、语声小。琐窗危坐，更被玉蟾相照。夜阑梅影瘦，凭谁扫。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
