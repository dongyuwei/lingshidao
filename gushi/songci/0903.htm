<html>
<head>
<title>古诗库：全宋词：周申</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">周申<p align="center">沁园春（寿楚阳赵宰・四月初二）</p>
<ul>
    瑞就柯山，昴宿储祥，嵩岳降神。羡堂堂玉莹，汪汪陂量，一襟风月，满腹经纶。试部丹砂，聊乘凫舄，来种锦江桃李春。弦歌地，看吏能绰著，荐墨争新。
<p>
    从兹大振家声。待京国来归专秉钧。想宸恩初拜，北门学士，都人尽道，东阁郎君。雨细丝轻，梅黄金重，两荚宝阶呈端q。称觞庆，愿莱衣衮衮，长照壮椿。
<p>
</ul>
<p align="center">壶中天（寿妇人又良人登科・七月初二）</p>
<ul>
    秋来两日，因个甚、鸟鹊侵晨传喜。却是常娥亲姊妹，降作人间佳丽。黛柳长青，官梅稳亲，镜里春明媚。花颜难老，寿杯频劝浮蚁。
<p>
    闻道潇酒才郎，天庭试罢，名挂登科记。昨夜凉风新过雁，还有音书来寄。千万楼台，三千粉黛，今在谁家醉。归来欢笑，一床真个双美。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
