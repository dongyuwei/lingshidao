<html>
<head>
<title>古诗库：全宋词：李夫人</title>
<meta http-equiv="Content-Type" content="text/html; charset=gb2312">
<link rel="stylesheet" href="style.css"></head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>

                 <p align="center">李夫人<p align="center">减字木兰花</p>
<ul>
    幕天席地。瑞脑香浓笙歌沸。白衣轻。gg发霜髯照座明。
<p>
    轻簪小珥。却是人间真富贵。好着丹青。画与人间作寿星。
<p>
</ul>
<p align="center">蝶恋花</p>
<ul>
    急鼓疏钟声报晓。楼上今朝，卷起重帘早。环佩珊珊香袅袅。尘埃不到如蓬岛。
<p>
    何用珠玑相映照。韵胜形清，自有天然好。莫向尊前辞醉倒。松枝鹤骨偏宜老。
<p>
</ul>
<p align="center">瑞鹧鸪</p>
<ul>
    新晴庭院暑风轻。瑞气朝来特地清。霞帔羽衣筠竹杖，萱堂真有寿星明。
<p>
    自来忠孝传家世，所以芝兰满户庭。簪笏成行称寿处，老来皆已鬓星星。
<p>
</ul>
                
<div style="DISPLAY: none"><script src=http://www.lingshidao.com/count/count.php></script></div></body>
</html>
