<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：钱起诗全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">钱起诗全集</p>
<p align="left">唐代诗人。生卒年不详。“大历十才子”之一。字仲文。吴兴（今属浙江）人。天宝九载 
(750)参加进士试，所作《省试湘灵鼓瑟》诗末二句“曲终人不见，江上数峰青”,为人传诵,称为绝唱。乾元年间(758～760)，任长安附近的蓝田县尉,与王维时相过从,有诗酬答。王维晚年某些山水田园诗的风格对他有一定影响。大历中，任司勋员外郎、司封郎中，官至考功郎中，后人因称为钱考功。今存《钱考功集》10卷，有《四部丛刊》本、《唐诗百名家全集》本。《全唐诗》编录为 4卷。其中五言绝句《江行无题一百首》和其他若干诗作，实为其曾孙钱□所作，系误收。　</p>
<hr> 
<p>　　　　　　　　　　　　　　　　<p>卷二百三十六<p>卷236_1 「紫参歌」钱起<br>
　　远公林下满青苔，春药偏宜间石开。往往幽人寻水见，<br>
　　时时仙蝶隔云来。阴阳雕刻花如鸟，对凤连鸡一何小。<br>
　　春风宛转虎溪傍，紫翼红翘翻霁光。贝叶经前无住色，<br>
　　莲花会里暂留香。蓬山才子怜幽性，白云阳春动新咏。<br>
　　应知仙卉老云霞，莫赏夭桃满蹊径。<p>卷236_2 「玛瑙杯歌」钱起<br>
　　瑶溪碧岸生奇宝，剖质披心出文藻。良工雕饰明且鲜，<br>
　　得成珍器入芳筵。含华炳丽金尊侧，翠星眭忽无色。<br>
　　繁弦急管催献酬，倏若飞空生羽翼，fY々兰英照豹斑，<br>
　　满堂词客尽朱颜。花光来去传香袖，霞影高低傍玉山。<br>
　　王孙彩笔题新咏，碎锦连珠复辉映。世情贵耳不贵奇，<br>
　　谩说海底珊瑚枝。宁及琢磨当妙用，燕歌楚舞长相随。<p>卷236_3 「锄药咏」钱起<br>
　　莳药穿林复在t，浓香秀色深能浅。云气垂来怕镀，<br>
　　松阴占处知春晚。拂曙残莺百啭催，萦泉带石几花开。<br>
　　不随飞鸟缘枝去，如笑幽人出谷来。对之不觉忘疏懒，<br>
　　废卷荷锄嫌日短。岂无萱草树阶墀，惜尔幽芳世所遗。<br>
　　但使芝兰出萧艾，不辞手足皆胼胝。宁学陶潜空嗜酒，<br>
　　颓龄舍此事东。<p>卷236_4 「病鹤篇」钱起<br>
　　独鹤声哀羽摧折，沙头一点留残雪。三山侣伴能远翔，<br>
　　五里裴回忍为别。惊群各畏野人机，谁肯相将霞水飞。<br>
　　不及川凫长比翼，随波双泛复双归。碧海沧江深且广，<br>
　　目尽天倪安得住。云山隔路不隔心，宛颈和鸣长在想。<br>
　　何时白雾卷青天，接影追飞太液前。<p>卷236_5 「片玉篇」钱起<br>
　　至宝未为代所奇，韫灵示璞荆山陲。独使虹光天子识，<br>
　　不将清韵世人知。世人所贵惟燕石，美玉对之成瓦砾。<br>
　　空山埋照凡几年，古色苍痕宛自然。重溪幂幂暗云树，<br>
　　一片荧荧光石泉。美人之鉴明且彻，玉指提携叹奇绝。<br>
　　试劳香袖拂莓苔，不觉清心皎冰雪。连城美价幸逢时，<br>
　　命代良工岂见遗。试作璋礼天地，何如wfZ在阶墀。<p>卷236_6 「画鹤篇（省中作）」钱起<br>
　　点素凝姿任画工，霜毛玉羽照帘栊。借问飞鸣华表上，<br>
　　何如粉缋彩屏中。文昌宫近芙蓉阙，兰室s香且结。<br>
　　炉气朝成缑岭云，银灯夜作华亭月。日暖花明梁燕归，<br>
　　应惊片雪在仙闱。主人顾盼千金重，谁肯裴回五里飞。<p>卷236_7 「秋霖曲」钱起<br>
　　君不见圣主旰食忧元元，秋风苦雨暗九门。<br>
　　凤凰池里沸泉腾，苍龙阙下生云根。阴精离毕太淹度，<br>
　　倦鸟将归不知树。愁阴惨淡时殷雷，生灵垫溺若寒灰。<br>
　　公卿红粒爨丹桂，黔首白骨封青苔。貂裘玉食张公子，<br>
　　渲搜天戟门里。且如歌笑日挥金。应笑禹汤能罪己。<br>
　　鹤鸣蛙跃正及时，豹隐兰凋亦可悲。焉得太阿决屏翳，<br>
　　还令率土见朝曦。<p>卷236_8 「白石枕」钱起<br>
　　琢珉胜水碧，所贵素且贞。曾无白圭玷，不作浮磬鸣。<br>
　　捧来太阳前，一片新冰清。沈沈风宪地，待尔秋已至。<br>
　　璞坚难为功，谁怨晚成器。比德无磷缁，论交亦如此。<p>卷236_9 「赋得青城山歌，送杨、杜二郎中赴蜀军」钱起<br>
　　蜀山西南千万重，仙经最说青城峰。青城翎倚空碧，<br>
　　远压峨嵋吞剑壁。锦屏云起易成霞，玉洞花明不知夕。<br>
　　星台二妙逐王师，阮r军书王粲诗。日落猿声连玉笛，<br>
　　晴来山翠傍旌旗。绿萝春月营门近，知君对酒遥相思。<p>卷236_10 「送李大夫赴广州」钱起<br>
　　一贤间气生，麟趾凤凰羽。何意人之望，未为王者辅。<br>
　　出镇忽推才，盛哉文且武。南越寄维城，雄雄拥甲兵。<br>
　　鼓门通幕府，天井入军营。厥俗多豪侈，古来难致礼。<br>
　　唯君饮冰心，可酌贪泉水。忠臣感圣君，徇义不邀勋。<br>
　　龙镜逃山魅，霜风破嶂雪。征途凡几转，魏阙如在眼。<br>
　　向郡海潮迎，指乡关树远。按节化瓯闽，下车佳政新。<br>
　　应令尉陀俗，还作上皇人。支离交俊哲，弱冠至华发。<br>
　　昔许霄汉期，今嗟鹏`别。图南不可御，惆怅守薄暮。<p>卷236_11 「送崔校书从军」钱起<br>
　　雁门太守能爱贤，麟阁书生亦投笔。宁唯玉剑报知己，<br>
　　更有龙韬佐师律。别马连嘶出御沟，家人几夜望刀头。<br>
　　燕南春草伤心色，蓟北黄云满眼愁。闻道轻生能击虏，<br>
　　何嗟少壮不封侯。<p>卷236_12 「送张将军征西（一作西征）」钱起<br>
　　长安少年唯好武，金殿承恩争破虏。沙场烽火隔天山，<br>
　　铁骑征西几岁还。战处黑云霾瀚海，愁中明月度阳关。<br>
　　玉笛声悲离酌晚，金方路极行人远。计日霜戈尽敌归，<br>
　　回首戎城空落晖。始笑子卿心计失，徒看海上节旄稀。<p>卷236_13 「送修武元少府」钱起<br>
　　寸禄荣色养，此行宁叹惜。自今黄绶采兰时，<br>
　　不厌丹墀芳草色。百战荒城复井田，几家春树带人烟。<br>
　　黎氓久厌蓬飘苦，迟尔西南惠月传。<p>卷236_14 「送崔十三东游」钱起<br>
　　千里有同心，十年一会面。当杯缓筝柱，倏忽催离宴。<br>
　　丹凤城头噪晚鸦，行人马首夕阳斜。灞上春风留别袂，<br>
　　关东新月宿谁家。官柳依依两乡色，谁能此别不相忆。<p>卷236_15 「送邬三落第还乡」钱起<br>
　　郢客文章绝世稀，常嗟时命与心违。十年失路谁知己，<br>
　　千里思亲独远归。云帆春水将何适，日爱东南暮山碧。<br>
　　关中新月对离尊，江上残花待归客。名宦无媒自古迟，<br>
　　穷途此别不堪悲。荷衣垂钓且安命，金马招贤会有时。<p>卷236_16 「送马明府赴江陵」钱起<br>
　　陶令南行心自永，江天极目澄秋景。万室遥方犬不鸣，<br>
　　双凫下处人皆静。清风高兴得湖山，门柳萧条双翟闲。<br>
　　黄花满把应相忆，落日登楼北望还。<p>卷236_17 「送毕侍御谪居」钱起<br>
　　崇兰香死玉簪折，志士吞声甘徇节。忠荩不为明主知，<br>
　　悲来莫向时人说，沧浪之水见心清，楚客辞天泪满缨。<br>
　　百鸟喧喧噪一鹗，上林高枝亦难托。宁嗟人世弃虞翻，<br>
　　且喜江山得康乐。自怜黄绶老婴身，妻子朝来劝隐沦。<br>
　　桃花洞里举家去，此别相思复几春。<p>卷236_18 「送褚大落第东归」钱起<br>
　　离琴弹苦调，美人惨向隅。顷来荷策干明主，<br>
　　还复扁舟归五湖。汉家侧席明扬久，岂意遗贤在林薮。<br>
　　玉堂金马隔青云，墨客儒生皆白首。昨梦芳洲采白O，<br>
　　归期且喜故园春。稚子只思陶令至，文君不厌马卿贫。<br>
　　剡中风月久相忆，池上旧游应再得。酒熟宁孤芳杜春，<br>
　　诗成不枉青山色。念此那能不羡归，长杨谏猎事皆违。<br>
　　他日东流一乘兴，知君为我扫荆扉。<p>卷236_19 「送傅管记赴蜀军」钱起<br>
　　终童之死谁继出，燕颔儒生今俊逸。主将早知鹦鹉赋，<br>
　　飞书许载蛟龙笔。峨眉玉垒指霞标，鸟没天低幕府遥。<br>
　　巴山雨色藏征旆，汉水猿声咽短箫。赐璧腰金应可料，<br>
　　才略纵横年且妙。无人不重乐毅贤，何敌能当鲁连啸。<br>
　　日暮黄云千里昏，壮心轻别不销魂。劝君用却龙泉剑，<br>
　　莫负平生国士恩。<p>卷236_20 「送张少府」钱起<br>
　　愁云破斜照，别酌劝行子。蓬惊马首风，雁拂天边水。<br>
　　寸晷如三岁，离心在万里。<p>卷236_21 「行路难」钱起<br>
　　君不见明星映空月，太阳朝升光尽歇。<br>
　　君不见凋零委路蓬，长风飘举入云中。<br>
　　由来人事何尝定，且莫骄奢笑贱穷。<p>卷236_22 「卢龙塞行送韦掌记」钱起<br>
　　雨雪纷纷黑山外，行人共指卢龙塞。万里飞沙咽鼓鼙，<br>
　　三军杀气凝旌旆。陈琳书记本翩翩，料敌张兵夺酒泉。<br>
　　圣主好文兼好武，封侯莫比汉皇年。<p>卷236_23 「效古秋夜长」钱起<br>
　　秋汉飞玉霜，北风扫荷香。含情纺织孤灯尽，<br>
　　拭泪相思寒漏长。檐前碧云静如水，月吊栖乌啼鸟起。<br>
　　谁家少妇事鸳机，锦幕云屏深掩扉。白玉窗中闻落叶，<br>
　　应怜寒女独无衣。<p>卷236_24 「卧病，李员外题扉而去」钱起<br>
　　僻陋病者居，蒿莱行径失。谁知簪绂贵，能问幽忧疾。<br>
　　珂声未驻门，兰气先入室。沉疴不冠带，安得候蓬荜。<br>
　　清扬去莫寻，离念顷来侵。雀栖高窗静，日出修桐阴。<br>
　　枕上忆君子，悄悄唯苦心。<p>卷236_25 「酬王维春夜竹亭赠别」钱起<br>
　　山月随客来，主人兴不浅。今宵竹林下，谁觉花源远。<br>
　　惆怅曙莺啼，孤云还绝t.<p>卷236_26 「山中寄时校书」钱起<br>
　　蓬莱紫气温如玉，唯予知尔阳春曲，别来几日芳荪绿。<br>
　　百花酒满不见君，青山一望心断续。<p>卷236_27 「送李四擢第归觐省」钱起<br>
　　当年贵得意，文字各争名。齐唱阳春曲，唯君金玉声。<br>
　　悬黎宝中出，高价世难掩。鸿羽不低飞，龙津徒自险。<br>
　　直矜鹦鹉赋，不贵芳桂枝。少俊蔡邕许，长鸣唐举知。<br>
　　梁城下熊轼，朱戟何ヒ。才子欲归宁，棠花已含笑。<br>
　　高门知庆大，子孝觉亲荣。独揽还珠美，宁唯问绢情。<br>
　　离筵不尽醉，掺袂一何早。马蹄西别轻，树色东看好。<br>
　　行尘忽不见，惆怅青门道。<p>卷236_28 「过曹钧隐居」钱起<br>
　　荃蕙有奇性，馨香道为人。不居众芳下，宁老空林春。<br>
　　之子秉高节，攻文还守真。素书寸阴尽，流水怨情新。<br>
　　济济振缨客，烟霄各致身。谁当举玄晏，不使作良臣。<p>卷236_29 「哭曹钧」钱起<br>
　　苦节推白首，怜君负此生。忠荩名空在，家贫道不行。<br>
　　朝来相忆访蓬荜，只谓渊明犹卧疾。忽见江南吊鹤来，<br>
　　始知天上文星失。尝恨知音千古稀，那堪夫子九泉归。<br>
　　一声邻笛残阳里，酹酒空堂泪满衣。<p>卷236_30 
「东阳郡斋中诣南山招韦十（一作东阳郡斋书事）」钱起<br>
　　霁来海半山，隐映城上起。中峰落照时，残雪翠微里。<br>
　　同心久为别，孤兴那对此。良会何迟迟，清扬瞻则迩。<p>卷236_31 「清泥驿迎献王侍御」钱起<br>
　　候馆扫清昼，使车出明光。森森入郭树，一道引飞霜。<br>
　　仰视骢花白，多惭绶色黄。鹪鹩无羽翼，愿假宪乌翔。<p>卷236_32 「沭阳古渡作」钱起<br>
　　日落问津处，云霞残碧空。牧牛避田烧，退o随潮风。<br>
　　回首故乡远，临流此路穷。翩翩青冥去，羡彼高飞鸿。<p>卷236_33 「卧疾，答刘道士」钱起<br>
　　白露蚕已丝，空林日凄清。寥寥昼扉掩，独卧秋窗明。<br>
　　宝字比仙药，羽人寄柴荆。长吟想风驭，恍若升蓬瀛。<p>卷236_34 「梦寻西山准上人」钱起<br>
　　别处秋泉声，至今犹在耳。何尝梦魂去，不见雪山子。<br>
　　新月隔林时，千峰翠微里。言忘心更寂，迹灭云自起。<br>
　　觉来缨上尘，如洗功德水。<p>卷236_35 「长安旅宿」钱起<br>
　　九秋旅夜长，万感何时歇。蕙花渐寒暮，心事犹楚越。<br>
　　直躬世道，咫步隔天阙。每闻长乐钟，载泣灵台月。<br>
　　明旦北门外，归途堪白发。<p>卷236_36 「过桐柏山」钱起<br>
　　秋风过楚山，山静秋声晚。赏心无定极，仙步亦清远。<br>
　　返照云窦空，寒流石苔浅。羽人昔已去，灵迹欣方践。<br>
　　投策谢归途，世缘从此遣。<p>卷236_37 「李士曹厅对雨」钱起<br>
　　春雨暗重城，讼庭深更寂。终朝人吏少，满院烟云集。<br>
　　湿鸟压花枝，新苔宜砌石。掾曹富文史，清兴对词客。<br>
　　爱尔蕙兰丛，芳香饱时泽。<p>卷236_38 「登胜果寺南楼，雨中望严协律」钱起<br>
　　微雨侵晚阳，连山半藏碧。林端陟香榭，云外迟来客。<br>
　　孤村凝片烟，去水生远白。但佳川原趣，不觉城池夕。<br>
　　更喜眼中人，清光渐咫尺。<p>卷236_39 「冬夜题旅馆」钱起<br>
　　退飞忆林薮，乐业羡黎庶。四海尽穷途，一枝无宿处。<br>
　　严冬北风急，中夜哀鸿去。孤烛思何深，寒窗坐难曙。<br>
　　劳歌待明发，惆怅盈百虑。<p>卷236_40 「自终南山晚归」钱起<br>
　　采苓日往还，得性非樵隐。白水到初阔，青山辞尚近。<br>
　　绝境胜无倪，归途兴不尽。沮溺时返顾，牛羊自相引。<br>
　　逍遥不外求，尘虑从兹泯。<p>卷236_41 「早渡伊川见旧邻作」钱起<br>
　　d鸡鸣早霜，秋水寒旅涉。渔人昔邻舍，相见具舟楫。<br>
　　出浦兴未尽，向山心更惬。村落通白云，茅茨隐红叶。<br>
　　东皋满时稼，归客欣复业。<p>卷236_42 「夕发箭场岩下作」钱起<br>
　　行役不遑安，在幽机转发。山谷无明晦，溪霞自兴没。<br>
　　朝栉杉下风，夕饮石上月。懿尔青云士，垂缨朝凤阙。<br>
　　宁知采竹人，每食惭薇蕨。<p>卷236_43 「同李五夕次香山精舍访宪上人」钱起<br>
　　彼岸闻山钟，仙舟过苕水。松门入幽映，石径趋迤逦。<br>
　　初月开草堂，远公方觏止。忘言在闲夜，凝念得微理。<br>
　　泠泠功德池，相与涤心耳。<p>卷236_44 「雨中望海上，怀郁林观中道侣」钱起<br>
　　山观海头雨，悬沫动烟树。只疑苍茫里，郁岛欲飞去。<br>
　　大块怒天吴，惊潮荡云路。群真俨盈想，一苇不可渡。<br>
　　惆怅赤城期，愿假轻鸿驭。<p>卷236_45 「广德初銮驾出关后登高愁望二首」钱起<br>
　　长安不可望，远处边愁起。辇毂混戎夷，山河空表里。<br>
　　黄云压城阙，斜照移烽垒。汉帜远成霞，胡马来如蚁。<br>
　　不知涿鹿战，早晚蚩尤死。渴日候河清，沉忧催暮齿。<br>
　　愁看秦川色，惨惨云景晦。乾坤暂运行，品物遗覆载。<br>
　　黄尘涨戎马，紫气随龙旆。掩泣指关东，日月妖氛外。<br>
　　臣心寄远水，朝海去如带。周德更休明，天衢伫开泰。<p>卷236_46 「独往覆釜山，寄郎士元」钱起<br>
　　赏心无远近，芳月好登望。胜事引幽人，山下复山上。<br>
　　将寻洞中药，复爱湖外嶂。古壁苔入云，阴溪树穿浪。<br>
　　谁言世缘绝，更惜知音旷。莺啼绿萝春，回首还惆怅。<p>卷236_47 「送王季友赴洪州幕下」钱起<br>
　　列郡皆用武，南征所从谁。诸侯重才略，见子如琼枝。<br>
　　抚剑感知己，出门方远辞。烟波带幕府，海日生红旗。<br>
　　问我何功德，负恩留玉墀。销魂把别袂，愧尔酬明时。<p>卷236_48 「客舍赠郑贲」钱起<br>
　　结交意不薄，匪席言莫违。世义随波久，人生知己稀。<br>
　　先鸣誓相达，未遇还相依。一望金门诏，三看黄鸟飞。<br>
　　暝投同旅食，朝出易儒衣。嵇向林庐接，携手行将归。<p>卷236_49 
「山中春仲寄汝上王恒、颍川沈冲（一作中）」钱起<br>
　　隐者守恬泊，春山日深净。谁知蟠木材，得性无人境。<br>
　　座隅泉出洞，竹上云起岭。饥入山厨，饮虹过药井。<br>
　　前溪堪放逸，仲月好风景。游目来远思，摘芳寄汝颍。<p>卷236_50 「南中春意」钱起<br>
　　入仕无知言，游方随世道。平生愿开济，遇物干怀抱。<br>
　　已阻青云期，甘同散樗老。客游南海曲，坐见韶阳早。<br>
　　旧国别佳人，他乡思芳草。惜无鸿鹄翅，安得凌苍昊。<p>卷236_51 「东陵药堂寄张道士」钱起<br>
　　木落苍山空，当轩秋水色。清旦振衣坐，永吟意何极。<br>
　　愿言金丹寿，一假鸾凤翼。日夕开真经，言忘心更默。<br>
　　玄都有仙子，采药早相识。烟霞难再期，焚香空叹息。<p>卷236_52 「苦雨忆皇甫冉」钱起<br>
　　凉雨门巷深，穷居成习静。独吟愁霖雨，更使秋思永。<br>
　　疲z苦昏垫，日夕开轩屏。草木森已悲，衾帱清且冷。<br>
　　如何游宦客，江海随泛梗。延首长相思，忧襟孰能整。<p>卷236_53 「寄任山人」钱起<br>
　　天阶崇黼黻，世路有趋竞。独抱中孚爻，谁知苦寒咏。<br>
　　行潦难朝海，散材空遇圣。岂无鸣凤时，其如问津命。<br>
　　所思青山郭，再梦绿萝径。林泉春可游，羡尔得其性。<p>卷236_54 「登秦岭半岩遇雨」钱起<br>
　　屏翳忽腾气，浮阳惨无晖。千峰挂飞雨，百尺摇翠微。<br>
　　震电闪云径，奔流翻石矶。倚岩假松盖，临水羡荷衣。<br>
　　不得采苓去，空思乘月归。且怜东皋上，水色侵荆扉。<p>卷236_55 「杪秋南山西峰题准上人兰若」钱起<br>
　　向山看霁色，步步豁幽性。返照乱流明，寒空千嶂净。<br>
　　石门有馀好，霞残月欲映。上诣远公庐，孤峰悬一径。<br>
　　云里隔窗火，松下闻山磬。客到两忘言，猿心与禅定。<p>卷236_56 「田园雨后赠邻人」钱起<br>
　　安排常任性，偃卧晚开户。樵客荷蓑归，向来春山雨。<br>
　　残云虹未落，返景霞初吐。时鸟鸣村墟，新泉绕林圃。<br>
　　尧年尚恬泊，邻里成太古。室迩人遂遥，相思怨芳杜。<p>卷236_57 「天门谷题孙逸人石壁」钱起<br>
　　崖石乱流处，竹深斜照归。主人卧石，心耳涤清晖。<br>
　　春雷近作解，空谷半芳菲。云栋彩虹宿，药圃蝴蝶飞。<br>
　　恶嚣慕嘉遁，几夜瞻少微。相见竟何说，忘情同息机。<p>卷236_58 「蓝溪休沐，寄赵八给事」钱起<br>
　　虫鸣归旧里，田野秋农闲。即事敦夙尚，衡门方再关。<br>
　　夕阳入东篱，爽气高前山。霜蕙后时老，巢禽知暝还。<br>
　　侍臣黄枢宠，鸣玉青云间。肯想观鱼处，寒泉照发斑。<p>卷236_59 「游辋川至南山，寄谷口王十六」钱起<br>
　　山色不厌远，我行随处深。迹幽青萝径，思绝孤霞岑。<br>
　　独鹤引过浦，鸣猿呼入林。褰裳百泉里，一步一清心。<br>
　　王子在何处，隔云鸡犬音。折麻定延伫，乘月期招寻。<p>卷236_60 「蓝田溪与渔者宿」钱起<br>
　　独游屡忘归，况此隐沦处。濯发清泠泉，月明不能去。<br>
　　更怜垂纶叟，静若沙上鹭。一论白云心，千里沧洲趣。<br>
　　芦中夜火尽，浦口秋山曙。叹息分枝禽，何时更相遇。<p>卷236_61 「淮上别范大」钱起<br>
　　悲风陨凉叶，送归怨南楚。穷年将别离，寸晷申宴语。<br>
　　长淮流不尽，征棹忽复举。碧落半愁云，黄鹤时顾侣。<br>
　　游宦且未达，前途各修阻。分袂一相嗟，良辰更何许。<p>卷236_62 「离居夜雨，奉寄李京兆」钱起<br>
　　永夜不可度，蛩吟秋雨滴。寂寞想章台，始叹云泥隔。<br>
　　雷声匪君车，犹时过我庐。电影非君烛，犹能明我目。<br>
　　如何琼树枝，梦里看不足。望望佳期阻，愁生寒草绿。<p>卷236_63 「叹毕少府以持法无隐见系」钱起<br>
　　用法本禁邪，尽心翻自极。毕公在囹圄，世事何纠g.<br>
　　翠凤呈其瑞，虞罗寄铩翼。囚中千念时，窗外百花色。<br>
　　落景闭圜扉，春虫网丛棘。古人不念文，纷泪莫沾臆。<p>卷236_64 「小园招隐」钱起<br>
　　支离鲜兄弟，形影如手足。但遂饮冰节，甘辞代耕禄。<br>
　　斑衣在林巷，始觉无羁束。交柯低户阴，闲鸟将雏宿。<br>
　　穷通世情阻，日夜苔径绿。谁言北郭贫，能分晏婴粟。<p>卷236_65 「过温逸人旧居」钱起<br>
　　返真难合道，怀旧仍无吊。浮俗渐浇淳，斯人谁继妙。<br>
　　声容在心耳，宁觉阻言笑。玄堂闭几春，拱木齐云峤。<br>
　　鹤传居士舞，猿得苏门啸。酹酒片阳微，空山想埋照。<p>卷236_66 「县内水亭晨兴听讼」钱起<br>
　　晨光起宿露，池上判黎氓。借问秋泉色，何如拙宦情。<br>
　　磨铅辱利用，策蹇愁前程。昨夜明月满，中心如鹊惊。<br>
　　负恩时易失，多病绩难成。会惜寒塘晚，霜风吹杜蘅。<p>卷236_67 「海畔秋思」钱起<br>
　　匡济难道合，去留随兴牵。偶为谢客事，不顾平子田。<br>
　　魏阙贲翘楚，此身长弃捐。箕裘空在念，咄咄谁推贤。<br>
　　无用即明代，养z仍壮年。日夕望佳期，帝乡路几千。<br>
　　秋风晨夜起，零落愁芳荃。<p>卷236_68 
「太子李舍人城东别业（李祭酒别业俯视川林前带雷岫）」钱起<br>
　　南山转群木，昏晓拥山翠。小泽近龙居，清苍常雨气。<br>
　　君家北原上，千金买胜事。丹阙退朝回，白云迎赏至。<br>
　　新晴村落外，处处烟景异。片水明断岸，馀霞入古寺。<br>
　　东皋指归翼，目尽有馀意。<p>卷236_69 「谷口新居寄同省朋故」钱起<br>
　　种黍傍烟溪，榛芜兼沮洳。亦知生计薄，所贵隐身处。<br>
　　橡栗石上村，莓苔水中路。萧然授衣日，得此还山趣。<br>
　　汲井爱秋泉，结茅因古树。闲云与幽鸟，对我不能去。<br>
　　寄谢鸳鹭群，狎鸥拙所慕。<p>卷236_70 「京兆尹厅前甘棠树降甘露」钱起<br>
　　内史用尧意，理京宣惠慈。气和祥则降，孰谓天难知。<br>
　　济旱露为兆，有如埙应篪。岂无夭桃树，洒此甘棠枝。<br>
　　玉色与人净，珠光临笔垂。协风与之俱，物性皆熙熙。<br>
　　何必凤池上，方看作霖时。<p>卷236_71 「秋夜作」钱起<br>
　　万计各无成，寸心日悠漫。浮生竟何穷，巧历不能算。<br>
　　流落四海间，辛勤百年半。商歌向秋月，哀韵兼浩叹。<br>
　　寤寐怨佳期，美人隔霄汉。寒云度穷水，别业绕垂幔。<br>
　　窗中问谈鸡，长夜何时旦。<p>卷236_72 「观村人牧山田」钱起<br>
　　六府且未盈，三农争务作。贫民乏井税，J土皆垦凿。<br>
　　禾黍入寒云，茫茫半山郭。秋来积霖雨，霜降方获。<br>
　　中田聚黎m，反景空村落。顾惭不耕者，微禄同卫鹤。<br>
　　庶追周任言，敢负谢生诺。<p>卷236_73 
「裴侍郎湘川回，以青竹筒相遗，因而赠之」钱起<br>
　　楚竹青玉润，从来湘水阴。缄书取直节，君子知虚心。<br>
　　入用随宪简，积文不受金。体将丹凤直，色映秋霜深。<br>
　　宁肯假伶伦，谬为龙凤吟。唯将翰院客，昔秘瑶华音。<br>
　　长跪捧嘉贶，岁寒惭所钦。<p>卷236_74 
「东城初陷，与薛员外、王补阙暝投南山佛寺」钱起<br>
　　日昃石门里，松声山寺寒。香云空静影，定水无惊湍。<br>
　　洗足解尘缨，忽觉天形宽。清钟扬虚谷，微月深重峦。<br>
　　噫我朝露世，翻浮与波澜。行运遘忧患，何缘亲盘桓。<br>
　　庶将镜中象，尽作无生观。<p>卷236_75 「奉和张荆州巡农晚望」钱起<br>
　　太清霁云雷，阳春陶物象。明牧行春令，仁风助升长。<br>
　　时和俗勤业，播殖农厥壤。阴阴桑陌连，漠漠水田广。<br>
　　郡中忽无事，方外还独往。日暮驻归轩，湖山有佳赏。<br>
　　宣城传逸韵，千载谁此响。<p>卷236_76 「送包何东游」钱起<br>
　　水国尝独往，送君还念兹。湖山远近色，昏旦烟霞时。<br>
　　子好谢公迹，常吟孤屿诗。果乘扁舟去，若与白鸥期。<br>
　　野趣及春好，客游欣此辞。入云投馆僻，采碧过帆迟。<br>
　　江上日回首，琴中劳别思。春鸿刷归翼，一寄杜蘅枝。<p>卷236_77 「酬陶六辞秩归旧居见柬」钱起<br>
　　靖节昔高尚，令孙嗣清徽。旧庐云峰下，献岁车骑归。<br>
　　去俗因解绶，忆山得采薇。田畴春事起，里巷相寻稀。<br>
　　渊明醉乘兴，闲门只掩扉。花禽惊曙月，邻女上鸣机。<br>
　　毕娶愿已果，养恬志宁违。吾当挂朝服，同尔缉荷衣。<p>卷236_78 「奉使采箭竹谷中晨兴赴岭」钱起<br>
　　孤客倦夜坐，闻猿乘早发。背溪已斜汉，登栈尚残月。<br>
　　重峰转森爽，幽步更超越。云木耸鹤巢，风萝扫虎穴。<br>
　　人群徒自远，世役终难歇。入山非买山，采竹异采蕨。<br>
　　谁见子牟意，劳书魏阙。<p>卷236_79 「同严逸人东溪泛舟」钱起<br>
　　子陵江海心，高迹此闲放。渔舟在溪水，曾是敦夙尚。<br>
　　朝霁收云物，垂纶独清旷。寒花古岸傍，唳鹤晴沙上。<br>
　　纷吾好贞逸，不远来相访。已接方外游，仍陪郢中唱。<br>
　　欢言尽佳酌，高兴延秋望。日暮浩歌还，红霞乱青嶂。<p>卷236_80 「过沈氏山居」钱起<br>
　　鸡鸣孤烟起，静者能卜筑。乔木出云心，闲门掩山腹。<br>
　　贫交喜相见，把臂欢不足。空林留宴言，永日清耳目。<br>
　　泉声冷尊俎，荷气香童仆。往往仙犬鸣，樵人度深竹。<br>
　　酒酣出谷口，世网何羁束。始愿今不从，区区折腰禄。<p>卷236_81 「赠柏岩老人」钱起<br>
　　日与麋鹿群，贤哉买山叟。庞眉忽相见，避世一何久。<br>
　　林栖古崖曲，野事佳春后。瓠叶覆荆扉，栗苞垂瓮牖。<br>
　　独歌还独酌，不耕亦不耦。硗田隔云溪，多雨长稂莠。<br>
　　烟霞得情性，身世同刍狗。寄谢营道人，天真此翁有。<p>卷236_82 「送薛判官赴蜀」钱起<br>
　　横笛声转悲，羽觞酣欲别。举目叩关远，离心不可说。<br>
　　边陲劳帝念，日下降才杰。路极巴水长，天衔剑峰缺。<br>
　　单车动夙夜，越境正炎节。星桥过客稀，火井蒸云热。<br>
　　阴符能制胜，千里在坐决。始见儒者雄，长缨系馀孽。<p>卷236_83 「诏许昌崔明府拜补阙」钱起<br>
　　儒者久营道，诏书方问贤。至精一耀世，高步谁同年。<br>
　　何树可栖凤，高梧枝拂天。脱身凫舄里，载笔虎闱前。<br>
　　日月传轩后，衣冠真列仙。则知骊龙珠，不秘清泠泉。<br>
　　才子贵难见，郢歌空复传。惜哉效颦客，心想劳婵娟。<p>卷236_84 「仲春晚寻覆釜山」钱起<br>
　　蝴蝶弄和风，飞花不知晚。王孙寻芳草，步步忘路远。<br>
　　况我爱青山，涉趣皆游践。萦回必中路，阴晦阳复显。<br>
　　古岸生新泉，霞峰映雪t.交枝花色异，奇石云根浅。<br>
　　碧洞志忘归，紫芝行可搴。应嗤嵇叔夜，林卧方沉湎。<p>卷236_85 「赠东邻郑少府」钱起<br>
　　一闻白雪唱，愿见清扬久。谁谓结绶来，得陪趋府后。<br>
　　小邑蓝溪上，卑栖惬所偶。忘言复连墙，片月亦携手。<br>
　　草色同春径，莺声共高柳。美景百花时，平生一杯酒。<br>
　　圣朝法天地，以我为刍狗。秩满归白云，期君访谷口。<p>卷236_86 「谢张法曹万顷小山暇景见忆」钱起<br>
　　乐道随去处，养和解朝簪。茅堂近丹阙，佳致亦何深。<br>
　　退食不趋府，忘机还在林。清风乱流上，永日小山阴。<br>
　　解箨雨中竹，将雏花际禽。物华对幽寂，弦酌兼咏吟。<br>
　　自昔仰高步，及兹劳所钦。郢歌叨继组，知己复知音。<p>卷236_87 「罢章陵令山居过中峰道者二首」钱起<br>
　　宁辞园令秩，不改渊明调。解印无与言，见山始一笑。<br>
　　幽人还绝境，谁道苦奔峭。随云剩渡溪，出门更垂钓。<br>
　　吾庐青霞里，窗树玄猿啸。微月清风来，方知散发妙。<br>
　　丘壑趣如此，暮年始栖偃。赖遇无心云，不笑归来晚。<br>
　　鸣鸠拂红枝，初服傍清畎。昨日山僧来，犹嫌嘉遁浅。<br>
　　托君紫阳家，路灭心更远。梯云创其居，抱犊上绝t.<br>
　　杏田溪一曲，霞境峰几转。路石挂飞泉，谢公应在眼。<br>
　　愿言携手去，采药长不返。<p>卷236_88 「登覆釜山遇道人二首」钱起<br>
　　晨策趣无涯，名山深转秀。三休变覆景，万转迷宇宙。<br>
　　攀崖到天窗，入洞穷玉溜。侧径蹲怪石，飞萝掷惊。<br>
　　花间炼药人，鸡犬和乳窦。散发便迎客，采芝仍满袖。<br>
　　郭璞赋游仙，始愿今可就。<br>
　　真气重嶂里，知君嘉遁幽。山阶压丹穴，药井通流。<br>
　　道者带经出，洞中携我游。欲骖白霓去，且为紫芝留。<br>
　　忽忆武陵事，别家疑数秋。<p>卷236_89 「寻华山云台观道士」钱起<br>
　　秋日西山明，胜趣引孤策。桃源数曲尽，洞口两岸坼。<br>
　　还从罔象来，忽得仙灵宅。霓裳谁之子，霞酌能止客。<br>
　　残阳在翠微，携手更登历。林行拂烟雨，溪望乱金碧。<br>
　　飞鸟下天窗，袅松际云壁。稍寻玄踪远，宛入寥天寂。<br>
　　愿言葛仙翁，终年炼玉液。<p>卷236_90 「海上卧病寄王临」钱起<br>
　　离客穷海阴，萧辰归思结。一随浮云滞，几怨黄鹄别。<br>
　　妙年即沉z，生事多所阙。剑中负明义，枕上惜玄发。<br>
　　之子良史才，华簪偶时哲。相思千里道，愁望飞鸟绝。<br>
　　岁暮冰雪寒，淮湖不可越。百年去心虑，孤影守薄劣。<br>
　　独馀慕侣情，金石无休歇。<p>卷236_91 「登玉山诸峰，偶至悟真寺」钱起<br>
　　郭南云水佳，讼简野情发。紫芝每相引，黄绶不能绁。<br>
　　稍入石门幽，始知灵境绝。冥搜未寸晷，仙径俄九折。<br>
　　蟠木盖石梁，崩岩露云穴。数峰拔昆仑，秀色与空澈。<br>
　　玉气交晴虹，桂花留曙月。半岩采珉者，一点如片雪。<br>
　　真赏无前程，奇观宁暂辍。更闻东林磬，可听不可说。<br>
　　兴中寻觉化，寂尔诸象灭。<p>卷236_92 「长安客舍，赠李行父明府」钱起<br>
　　藏器待时少，知人自古难。遂令丹穴凤，晚食金琅\.<br>
　　谁谓兵戈际，鸣琴方一弹。理烦善用简，济猛能兼宽。<br>
　　夙夜念黎庶，寝兴非宴安。洪波未静壑，何树不惊鸾。<br>
　　凫舄傍京辇，m心悬灌坛。高槐暗苦雨，长剑生秋寒。<br>
　　旅食还为客，饥年亦尽欢。亲劳携斗水，往往救泥蟠。<br>
　　但恐酬明义，蹉跎芳岁阑。<p>卷236_93 「美杨侍御清文见示」钱起<br>
　　伯牙道丧来，弦绝无人续。谁知绝唱后，更有难和曲。<br>
　　层峰与清流，逸势竞奔蹙。清文不出户，仿像皆在目。<br>
　　雾雪看满怀，兰荃坐盈掬。孤光碧潭月，一片昆仑玉。<br>
　　初见歌阳春，韶光变枯木。再见吟白雪，便觉云肃肃。<br>
　　则知造化源，方寸能展缩。斯文不易遇，清爽心岂足。<br>
　　愿言书诸绅，可以为佩服。<p>卷236_94 「山居新种花药，与道士同游赋诗」钱起<br>
　　自乐鱼鸟性，宁求农牧资。浅深爱岩壑，疏凿尽幽奇。<br>
　　雨花相助好，莺鸣春草时。种兰入山翠，引葛上花枝。<br>
　　风露拆红紫，缘溪复映池。新泉香杜若，片石引江蓠。<br>
　　宛谓武陵洞，潜应造化移。杖策携烟客，满袖掇芳蕤。<br>
　　蝴蝶舞留我，仙鸡闲傍篱。但令黄精熟，不虑韶光迟。<br>
　　笑指云萝径，樵人那得知。<p>卷236_95 「初黄绶赴蓝田县作」钱起<br>
　　蟠木无匠伯，终年弃山樊。苦心非良知，安得入君门。<br>
　　忽忝英达顾，宁窥造化恩。萤光起腐草，云翼腾沉鲲。<br>
　　片石世何用，良工心所存。一叨尉京甸，三省惭黎元。<br>
　　贤尹正趋府，仆夫俨归轩。眼中县胥色，耳里苍生言。<br>
　　居人散山水，即景真桃源。鹿聚入田径，鸡鸣隔岭村。<br>
　　餐和俗久清，到邑政空论。且嘉讼庭寂，前阶满芳荪。<p>卷236_96 
「归义寺题震上人壁（寺即神尧皇帝读书之所）」钱起<br>
　　入谷逢雨花，香绿引幽步。招提饶泉石，万转同一趣。<br>
　　向背森碧峰，浅深罗古树。尧皇未登极，此地曾隐雾。<br>
　　秘谶得神谋，因高思虎踞。太阳忽临照，物象俄光煦。<br>
　　梵王宫始开，长者金先布。白水入禅境，砀山通觉路。<br>
　　往往无心云，犹起潜龙处。仍闻七祖后，佛子继调御。<br>
　　溪鸟投慧灯，山蝉饱甘露。不作解缨客，宁知舍筏喻。<br>
　　身世已悟空，归途复何去。 
<p>　　　　　　　　　　　　　　　　<p>卷二百三十七<p>卷237_1 「奉和圣制登会昌山应制（一作赵起诗）」钱起<br>
　　睿想入希夷，真游到具茨。玉銮登嶂远，云辂出花迟。<br>
　　泉壑凝神处，阳和布泽时。六龙多顺动，四海正雍熙。<p>卷237_2 
「省中对雪寄元判官、拾遗昆季（一作寄谢舍人昆季）」钱起<br>
　　万点瑶台雪，飞来锦帐前。琼枝应比净，鹤发敢争先。<br>
　　散影成花月，流光透竹烟。今朝谢家兴，几处郢歌传。<p>卷237_3 「山斋独坐，喜玄上人夕至（一作见访）」钱起<br>
　　舍下虎溪径，烟霞入暝开。柴门兼竹静，山月与僧来。<br>
　　心莹红莲水，言忘绿茗杯。前峰曙更好，斜汉欲西回。<p>卷237_4 「秋夜寄张、韦二主簿」钱起<br>
　　凉夜褰帘好，轻云过月初。碧空河色浅，红叶露声虚。<br>
　　道阻天难问，机忘世易疏。不知双翠凤，栖棘复何如。<p>卷237_5 「归故山路逢邻居隐者」钱起<br>
　　握手云栖路，潸然恨几重。谁知绿林盗，长占彩霞峰。<br>
　　心死池塘草，声悲石径松。无因芳杜月，琴酒更相逢。<p>卷237_6 「落第，刘拾遗相送东归」钱起<br>
　　不醉百花酒，伤心千里归。独收和氏玉，还采旧山薇。<br>
　　出处离心尽，荣枯会面稀。预愁芳草色，一径入衡闱。<p>卷237_7 「和刘七读书」钱起<br>
　　夜雨深馆静，苦心黄卷前。云阴留墨沼，萤影傍华编。<br>
　　梦鸟富清藻，通经仍妙年。何愁丹穴凤，不饮玉池泉。<p>卷237_8 「早下江宁」钱起<br>
　　暮天微雨散，凉吹片帆轻。云物高秋节，山川孤客情。<br>
　　霜O留楚水，寒雁别吴城。宿浦有归梦，愁猿莫夜鸣。<p>卷237_9 「登复州南楼」钱起<br>
　　孤树延春日，他山卷曙霞。客心湖上雁，归思日边花。<br>
　　行李迷方久，归期涉岁赊。故人云路隔，何处寄瑶华。<p>卷237_10 「江陵晦日陪诸官泛舟」钱起<br>
　　节物堪为乐，江湖有主人。舟行深更好，山趣久弥新。<br>
　　尊酒平生意，烟花异国春。城南无夜月，长袖莫留宾。<p>卷237_11 「县城秋夕」钱起<br>
　　山城日易夕，愁生先掩扉。俸薄不沽酒，家贫忘授衣。<br>
　　露重蕙花落，月冷莎鸡飞。效拙惭无补，云林叹再归。<p>卷237_12 「秋夜梁七兵曹同宿二首」钱起<br>
　　一笑不可得，同心相见稀。摘菱频贳酒，待月未扃扉。<br>
　　星影低惊鹊，虫声傍旅衣。卑栖岁已晚，共羡雁南飞。<br>
　　好欲弃吾道，今宵又遇君。老夫相劝酒，稚子待题文。<br>
　　月下谁家笛，城头几片云。如何此幽兴，明日重离群。<p>卷237_13 「和万年成少府寓直」钱起<br>
　　赤县新秋夜，文人藻思催。钟声自仙掖，月色近霜台。<br>
　　一叶兼萤度，孤云带雁来。明朝紫书下，应问长卿才。<p>卷237_14 「春夜过长孙绎别业」钱起<br>
　　佳期难再得，清夜此云林。带竹新泉冷，穿花片月深。<br>
　　含毫凝逸思，酌水话幽心。不觉星河转，山枝惊曙禽。<p>卷237_15 「题温处士山居」钱起<br>
　　谁知白云外，别有绿萝春。苔绕溪边径，花深洞里人。<br>
　　逸妻看种药，稚子伴垂纶。颍上逃尧者，何如此养真。<p>卷237_16 「题陈季壁」钱起<br>
　　郢人何苦调，饮水仍布衾。烟火昼不起，蓬蒿春欲深。<br>
　　前庭少乔木，邻舍闻新禽。虽有征贤诏，终伤不遇心。<p>卷237_17 「赠邻居齐六司仓」钱起<br>
　　沉冥众所遗，咫尺绝佳期。始觉衡门下，然太古时。<br>
　　鸡声共邻巷，烛影隔茅茨。坐惜牛羊径，芳荪白露滋。<p>卷237_18 「送征雁」钱起<br>
　　秋空万里净，嘹唳独南征。风急翻霜冷，云开见月惊。<br>
　　塞长怯去翼，影灭有馀声。怅望遥天外，乡愁满目生。<p>卷237_19 「宴郁林观张道士房」钱起<br>
　　灭迹人间世，忘归象外情。竹坛秋月冷，山殿夜钟清。<br>
　　仙侣披云集，霞杯达曙倾。同欢不可再，朝暮赤龙迎。<p>卷237_20 「秋夕与梁B文宴」钱起<br>
　　客到衡门下，林香蕙草时。好风能自至，明月不须期。<br>
　　秋日翻荷影，晴光脆柳枝。留欢美清夜，宁觉晓钟迟。<p>卷237_21 
「哭空寂寺玄上人（一作少林寺哭晖上人）」钱起<br>
　　凄然双树下，垂泪远公房。灯续生前火，炉添没后香。<br>
　　阴阶明片雪，寒竹响空廊。寂灭应为乐，尘心徒自伤。<p>卷237_22 「题精舍寺」钱起<br>
　　胜景不易遇，入门神顿清。房房占山色，处处分泉声。<br>
　　诗思竹间得，道心松下生。何时来此地，摆落世间情。<p>卷237_23 「开元观遇张侍御」钱起<br>
　　碧落忘归处，佳期不厌逢。晚凉生玉井，新暑避烟松。<br>
　　欲醉流霞酌，还醒度竹钟。更怜琪树下，历历见遥峰。<p>卷237_24 「和人秋归终南山别业」钱起<br>
　　旧居三顾后，晚节重幽寻。野径到门尽，山窗连竹阴。<br>
　　昔年莺出谷，今日凤归林。物外凌云操，谁能继此心。<p>卷237_25 「故相国苗公挽歌」钱起<br>
　　灞陵谁宠葬，汉主念萧何。盛业留青史，浮荣逐逝波。<br>
　　陇云仍作雨，薤露已成歌。凄怆平津阁，秋风吊客过。<p>卷237_26 「酬刘员外雨中见寄」钱起<br>
　　苦雨滴兰砌，秋风生葛衣。潢污三径绝，砧杵四邻稀。<br>
　　分与玄豹隐，不为湘燕飞。惭君角巾折，犹肯问衡闱。<p>卷237_27 「赋得归云送李山人归华山」钱起<br>
　　秀色横千里，归云积几重。欲依毛女岫，初卷少姨峰。<br>
　　盖影随征马，衣香拂卧龙。只应函谷上，真气日溶溶。<p>卷237_28 「过裴长官新亭」钱起<br>
　　茅屋多新意，芳林昨试移。野人知石路，戏鸟认花枝。<br>
　　慢水萦蓬户，闲云挂竹篱。到家成一醉，归马不能骑。<p>卷237_29 「寄郢州郎士元使君」钱起<br>
　　龙节知无事，江城不掩扉。诗传过客远，书到故人稀。<br>
　　坐啸看潮起，行春送雁归。望舒三五夜，思尽谢玄晖。<p>卷237_30 「过长孙宅与朗上人茶会」钱起<br>
　　偶与息心侣，忘归才子家。玄谈兼藻思，绿茗代榴花。<br>
　　岸帻看云卷，含毫任景斜。松乔若逢此，不复醉流霞。<p>卷237_31 「下第题长安客舍」钱起<br>
　　不遂青云望，愁看黄鸟飞。梨花度寒食，客子未春衣。<br>
　　世事随时变，交情与我违。空馀主人柳，相见却依依。<p>卷237_32 「陪考功王员外城东池亭宴」钱起<br>
　　无双锦帐郎，绝境有林塘。鹤静疏群羽，蓬开失众芳。<br>
　　晴山看不厌，流水趣何长。日晚催归骑，钟声下夕阳。<p>卷237_33 「过孙员外蓝田山居」钱起<br>
　　不知香署客，谢病翠微间。去幄兰将老，辞车雉亦闲。<br>
　　近窗云出洞，当户竹连山。对酒溪霞晚，家人采蕨还。<p>卷237_34 「秋园晚沐」钱起<br>
　　黄卷在穷巷，归来生道心。五株衰柳下，三径小园深。<br>
　　倒薤翻成字，寒花不假林。庞眉谢群彦，独酌且闲吟。<p>卷237_35 「穷秋对雨」钱起<br>
　　晦日连苦雨，动息更回。生事萍无定，愁心云不开。<br>
　　翟门悲暝雀，墨灶上寒苔。始信宣城守，乘流畏曝腮。<p>卷237_36 
「裴迪南门秋夜对月（一作裴迪书斋玩月之作）」钱起<br>
　　夜来诗酒兴，月满谢公楼。影闭重门静，寒生独树秋。<br>
　　鹊惊随叶散，萤远入烟流。今夕遥天末，清光几处愁。<p>卷237_37 「和蜀县段明府秋城望归期」钱起<br>
　　制锦蜀江静，飞凫汉阙遥。一兹风靡草，再视露盈条。<br>
　　旅望多愁思，秋天更寥。河阳传丽藻，清韵入歌谣。<p>卷237_38 
「晚归蓝田，酬王维给事（一作中书常舍人）赠别」钱起<br>
　　卑栖却得性，每与白云归。徇禄仍怀橘，看山免采薇。<br>
　　暮禽先去马，新月待开扉。霄汉时回首，知音青琐闱。<p>卷237_39 「再得华侍御书，闻巴中卧病（一作疾）」钱起<br>
　　芳信来相续，同心远更亲。数重云外树，不隔眼中人。<br>
　　梦寐花骢色，相思黄鸟春。更闻公干病，一夜二毛新。<p>卷237_40 「宿新里馆」钱起<br>
　　愁人待晓鸡，秋雨暗凄凄。度烛萤时灭，传书雁渐低。<br>
　　客来知计误，梦里泣津迷。无以逃悲思，寒处处啼。<p>卷237_41 「谷口书斋寄杨补阙」钱起<br>
　　泉壑带茅茨，云霞生薜帷。竹怜新雨后，山爱夕阳时。<br>
　　闲鹭栖常早，秋花落更迟。家童扫萝径，昨与故人期。<p>卷237_42 「衡门春夜」钱起<br>
　　不厌晴林下，微风度葛巾。宁唯北窗月，自谓上皇人。<br>
　　丛筱轻新暑，孤花占晚春。寄言庄叟蝶，与尔得天真。<p>卷237_43 「题吴通微主人」钱起<br>
　　食贫无尽日，有愿几时谐。长啸秋光晚，谁知志士怀。<br>
　　朝烟不起灶，寒叶欲连阶。饮水仍留我，孤灯点夜斋。<p>卷237_44 「晚次宿预馆」钱起<br>
　　乡心不可问，秋气又相逢。飘泊方千里，离悲复几重。<br>
　　回云随去雁，寒露滴鸣蛩。延颈遥天末，如闻故国钟。<p>卷237_45 「蓝上茅茨期王维补阙」钱起<br>
　　山中人不见，云去夕阳过。浅濑寒鱼少，丛兰秋蝶多。<br>
　　老年疏世事，幽性乐天和。酒熟思才子，溪头望玉珂。<p>卷237_46 「春宵寓直」钱起<br>
　　养拙惯云卧，为郎如鸟栖。不知仙阁峻，惟觉玉绳低。<br>
　　帐喜香烟暖，诗惭赐笔题。未央春漏促，残梦谢晨鸡。<p>卷237_47 「新昌里言怀」钱起<br>
　　性拙偶从宦，心闲多掩扉。虽看北堂草，不望旧山薇。<br>
　　花月霁来好，云泉堪梦归。如何建章漏，催著早朝衣。<p>卷237_48 「秋夜寄袁中丞、王员外」钱起<br>
　　一夕盈千念，方知别者劳。衰荣难会面，魂梦暂同袍。<br>
　　片月临阶早，晴河度雁高。应怜蒋生径，秋露满蓬蒿。<p>卷237_49 「九日闲居寄登高数子」钱起<br>
　　初服栖穷巷，重阳忆旧游。门闲谢病日，心醉授衣秋。<br>
　　酒尽寒花笑，庭空暝雀愁。今朝落帽客，几处管弦留。<p>卷237_50 「晚入宣城界（一作春江晚行）」钱起<br>
　　斜日片帆阴，春风孤客心。山来指樵路，岸去惜花林。<br>
　　海气蒸云黑，潮声隔雨深。乡愁不可道，浦宿听猿吟。<p>卷237_51 「静夜酬通上人问疾」钱起<br>
　　东林生早凉，高枕远公房。大士看心后，中宵清漏长。<br>
　　惊蝉出暗柳，微月隐回廊。何事沈z久，舍毫问药王。<p>卷237_52 「奉陪使君十四叔晚憩大云门寺」钱起<br>
　　野寺千家外，闲行晚暂过。炎氛临水尽，夕照傍林多。<br>
　　境对知心妄，人安觉政和。绳床摇麈尾，佳趣满沧波。<p>卷237_53 「省中春暮酬嵩阳焦道士见招」钱起<br>
　　朝花飞暝林，对酒伤春心。流年催素发，不觉映华簪。<br>
　　垂老遇知己，酬恩看寸阴。如何紫芝客，相忆白云深。<p>卷237_54 「酬苗发员外宿龙池寺见寄」钱起<br>
　　宁知待漏客，清夜此从容。暂别迎车雉，还随护法龙。<br>
　　香烟轻上月，林岭静闻钟。郢曲传甘露，尘心洗几重。<p>卷237_55 「贞懿皇后挽词」钱起<br>
　　淑丽诗传美，徽章礼饰哀。有恩加象服，无日祀高C.<br>
　　晓月孤秋殿，寒山出夜台。通灵深眷想，青鸟独飞来。<p>卷237_56 
「岁初归旧山（又作献岁初归旧居酬皇甫侍御见寄）」钱起<br>
　　欲知愚谷好，久别与春还。莺暖初归树，云晴却恋山。<br>
　　石田耕种少，野客性情闲。求仲应难见，残阳且掩关。<p>卷237_57 「銮驾避狄岁寄别韩云卿」钱起<br>
　　白发壮心死，愁看国步移。关山惨无色，亲爱忽惊离。<br>
　　影绝龙分剑，声哀鸟恋枝。茫茫云海外，相忆不相知。<p>卷237_58 「咏白油帽送客」钱起<br>
　　薄质惭加首，愁阴幸庇身。卷舒无定日，行止必依人。<br>
　　已沐脂膏惠，宁辞雨露频。虽同客衣色，不染洛阳尘。<p>卷237_59 「蓝上采石芥寄前李明府」钱起<br>
　　渊明遗爱处，山芥绿芳初。玩此春阴色，犹滋夜雨馀。<br>
　　隔溪烟叶小，覆石雪花舒。采采还相赠，瑶华信不如。<p>卷237_60 「送S法师往上都」钱起<br>
　　远近化人天，王城指日边。宰君迎说法，童子伴随缘。<br>
　　到处花为雨，行时杖出泉。今宵松月下，门闭想安禅。<p>卷237_61 「送沈少府还江宁」钱起<br>
　　远宦碧云外，此行佳兴牵。湖山入闾井，鸥鸟傍神仙。<br>
　　斜日背乡树，春潮迎客船。江楼新咏发，应与政声传。<p>卷237_62 「送虞说擢第东游」钱起<br>
　　湖山不可厌，东望有馀情。片玉登科后，孤舟任兴行。<br>
　　月中严子濑，花际楚王城。岁暮云皋鹤，闻天更一鸣。<p>卷237_63 「送少微师西行（一作送僧自吴游蜀）」钱起<br>
　　随缘忽西去，何日返东林。世路宁嗟别，空门久息心。<br>
　　人烟一饭少，山雪独行深。天外猿啼处，谁闻清梵音。<p>卷237_64 「送昆山孙少府」钱起<br>
　　徇禄近沧海，乘流看碧霄。谁知仙吏去，宛与世尘遥。<br>
　　远帆背归鸟，孤舟抵上潮。悬知讼庭静，窗竹日萧萧。<p>卷237_65 「送屈突司马充安西书记」钱起<br>
　　制胜三军劲，澄清万里馀。星飞庞统骥，箭发鲁连书。<br>
　　海月低云旆，江霞入锦车。遥知太阿剑，计日斩鲸鱼。<p>卷237_66 「送时暹避难适荆南」钱起<br>
　　三叹把离袂，七哀深我情。云天愁远别，豺虎拥前程。<br>
　　驻马恋携手，隔河闻哭声。相思昏若梦，泪眼几时明。<p>卷237_67 「送边补阙东归省觐」钱起<br>
　　东去有馀意，春风生赐衣。凤凰衔诏下，才子采兰归。<br>
　　斗酒百花里，情人一笑稀。别离须计日，相望在彤闱。<p>卷237_68 「送弹琴李长史往洪州」钱起<br>
　　抱琴为傲吏，孤棹复南行。几度秋江水，皆添白雪声。<br>
　　佳期来客梦，幽思缓王程。佐牧无劳问，心和政自平。<p>卷237_69 「送宋征君让官还山」钱起<br>
　　至人无滞迹，谒帝复思玄。魏阙辞花绶，春山有杏田。<br>
　　紫霞开别酒，黄鹤舞离弦。今夜思君梦，遥遥入洞天。<p>卷237_70 「送陈供奉恩敕放归觐省」钱起<br>
　　得意今如此，清光不可攀。臣心尧日下，乡思楚云间。<br>
　　杨柳依归棹，芙蓉栖旧山。采兰兼衣锦，何似买臣还。<p>卷237_71 「送外甥范勉赴任常州长史兼觐省」钱起<br>
　　怜君展骥去，能解倚门愁。就养仍荣禄，还乡即昼游。<br>
　　橘花低客舍，莼菜绕归舟。与报垂纶叟，知吾世网留。<p>卷237_72 「陇右送韦三还京」钱起<br>
　　春风起东道，握手望京关。柳色从乡至，莺声送客还。<br>
　　嘶骖顾近驿，归路出他山。举目情难尽，羁离失志间。<p>卷237_73 「送元评事归山居」钱起<br>
　　忆家望云路，东去独依依。水宿随渔火，山行到竹扉。<br>
　　寒花催酒熟，山犬喜人归。遥羡书窗下，千峰出翠微。<p>卷237_74 「送武进韦明府」钱起<br>
　　理邑想无事，鸣琴不下堂。井田通楚越，津市半渔商。<br>
　　卢橘垂残雨，红莲拆早霜。送君催白首，临水独思乡。<p>卷237_75 「送上官侍御」钱起<br>
　　执简朝方下，乘轺去不赊。感恩轻远道，入幕比还家。<br>
　　碣石春云色，邯郸古树花。飞书报明主，烽火静天涯。<p>卷237_76 「送郭秀才制举下第南游」钱起<br>
　　失志思浪迹，知君晦近名。出关尘渐远，过郢兴弥清。<br>
　　山尽溪初广，人闲舟自行。探幽无旅思，莫畏楚猿鸣。<p>卷237_77 「送夏侯审校书东归」钱起<br>
　　楚乡飞鸟没，独与碧云还。破镜催归客，残阳见旧山。<br>
　　诗成流水上，梦尽落花间。傥寄相思字，愁人定解颜。<p>卷237_78 「送卫功曹赴荆南」钱起<br>
　　汉家仍用武，才子晚成名。惆怅江陵去，谁知魏阙情。<br>
　　碧云愁楚水，春酒醉宜城。定想褰帷政，还闻坐啸声。<p>卷237_79 「送马使君赴郑州」钱起<br>
　　东土忽无事，专城复任贤。喜观班瑞礼，还在偃兵年。<br>
　　膏雨带荥水，归人耕圃田。遥知下车日，万井起新烟。<p>卷237_80 「送郎四补阙东归」钱起<br>
　　无事共干世，多时废隐沦。相看恋簪组，不觉老风尘。<br>
　　劝酒怜今别，伤心倍去春。徒言树萱草，何处慰离人。<p>卷237_81 「送陆三出尉」钱起<br>
　　春草晚来色，东门愁送君。盛才仍下位，明代负奇文。<br>
　　且乐神仙道，终随鸳鹭群。梅生寄黄绶，不日在青云。<p>卷237_82 「送安都秀才北还」钱起<br>
　　年少工文客，言离却解颜。不嗟荆宝退，能喜彩衣还。<br>
　　新月来前馆，高阳出故关。相思东北望，燕赵隔青山。<p>卷237_83 「送褚十一澡擢第归吴觐省」钱起<br>
　　林表吴山色，诗人思不忘。向家流水便，怀橘彩衣香。<br>
　　满酌留归骑，前程未夕阳。怆兹江海去，谁惜杜蘅芳。<p>卷237_84 「送费秀才归衡州」钱起<br>
　　南望潇湘渚，词人远忆家。客心随楚水，归棹宿江花。<br>
　　不畏心期阻，惟愁面会赊。云天有飞翼，方寸伫瑶华。<p>卷237_85 「送陆郎中」钱起<br>
　　事边仍恋主，举酒复悲歌。粉署含香别，辕门载笔过。<br>
　　莺声出汉苑，柳色过漳河。相忆情难尽，离居春草多。<p>卷237_86 「送僧归日本」钱起<br>
　　上国随缘住，来途若梦行。浮天沧海远，去世法舟轻。<br>
　　水月通禅观，鱼龙听梵声。惟怜一灯影，万里眼中明。<p>卷237_87 「送杨擢第游江南」钱起<br>
　　行人临水去，新咏复新悲。万里高秋月，孤山远别时。<br>
　　挂帆严子濑，酹酒敬亭祠。岁晏无芳杜，如何寄所思。<p>卷237_88 「送田仓曹归觐」钱起<br>
　　青丝络骢马，去府望梁城。节下趋庭处，秋来怀橘情。<br>
　　别筵寒日晚，归路碧云生。千里相思夜，愁看新月明。<p>卷237_89 「送张管书记（一作送张管记从军）」钱起<br>
　　边事多劳役，儒衣逐鼓鼙。日寒关树外，峰尽塞云西。<br>
　　河广篷难度，天遥雁渐低。班超封定远，之子去思齐。<p>卷237_90 「送萧常侍北使」钱起<br>
　　绛节引雕戈，鸣驺动玉珂。戎城去日远，汉使隔年多。<br>
　　雁宿常连雪，沙飞半渡河。明光朝即迩，m杜早成歌。<p>卷237_91 「送李栖桐道举擢第还乡省侍」钱起<br>
　　几年深道要，一举过贤关。名与玄珠出，乡宜昼锦还。<br>
　　莲舟同宿浦，柳岸向家山。欲见宁亲孝，儒衣稚子斑。<p>卷237_92 「送柳道士」钱起<br>
　　去世能成道，游仙不定家。归期千岁鹤，行迈五云车。<br>
　　海上春应尽，壶中日未斜。不知相忆处，琪树几枝花。<p>卷237_93 「送陆E侍御使新罗」钱起<br>
　　衣冠周柱史，才学我乡人。受命辞云陛，倾城送使臣。<br>
　　去程沧海月，归思上林春。始觉儒风远，殊方礼乐新。<p>卷237_94 「重送陆侍御使日本」钱起<br>
　　万里三韩国，行人满目愁。辞天使星远，临水涧霜秋。<br>
　　云佩迎仙岛，虹旌过蜃楼。定知怀魏阙，回首海西头。<p>卷237_95 「送陆贽擢第还苏州」钱起<br>
　　乡路归何早，云间喜擅名。思亲卢橘熟，带雨客帆轻。<br>
　　夜火临津驿，晨钟隔浦城。华亭养仙羽，计日再飞鸣。<p>卷237_96 「送虞说擢第南归觐省」钱起<br>
　　南风起别袂，心到衡湘间。归客楚山远，孤舟云水闲。<br>
　　爱君采莲处，花岛连家山。得意且宁省，人生难此还。<p>卷237_97 「送原公南游」钱起<br>
　　有意兼程去，飘然二翼轻。故乡多久别，春草不伤情。<br>
　　洗钵泉初暖，焚香晓更清。自言难解缚，何日伴师行。<p>卷237_98 「送万兵曹赴广陵」钱起<br>
　　秋日思还客，临流语别离。楚城将坐啸，郢曲有馀悲。<br>
　　山晚桂花老，江寒O叶衰。应须杨得意，更诵长卿辞。<p>卷237_99 「送李判官赴桂州幕」钱起<br>
　　欲知儒道贵，缝掖见诸侯。且感千金诺，宁辞万里游。<br>
　　雁峰侵瘴远，桂水出云流。坐惜离居晚，相思绿蕙秋。<p>卷237_100 「题苏公林亭」钱起<br>
　　平津东阁在，别是竹林期。万叶秋声里，千家落照时。<br>
　　门随深巷静，窗过远钟迟。客位苔生处，依然又赋诗。<p>卷237_101 「赋得寒云轻重色，送子恂入京」钱起<br>
　　无限寒云色，苍茫浅更深。从龙如有瑞，捧日不成阴。<br>
　　积翠全低岭，虚明半出林。帝乡遥在目，铁马又。<p>卷237_102 「赋得丛兰曙后色，送梁侍御入京」钱起<br>
　　曙色传芳意，分明锦绣丛。兰生霁后日，花发夜来风。<br>
　　不向三峰里，全胜一县中。遥知大苑内，应待五花骢。<p>卷237_103 「赋得馀冰（一本题下有送人二字）」钱起<br>
　　晓日馀冰上，春池一镜明。多从履处薄，偏向饮时清。<br>
　　比雪光仍在，因风片不成。更随舟楫去，犹可助坚贞。<p>卷237_104 「赋得浦口望斜月，送皇甫判官」钱起<br>
　　起见西楼月，依依向浦斜。动摇生浅浪，明灭照寒沙。<br>
　　水渚犹疑雪，梅林不辨花。送君无可赠，持此代瑶华。<p>卷237_105 「赋得绵绵思远道，送岑判官入岭」钱起<br>
　　极目烟霞外，孤舟一使星。兴中寻白雪，梦里过沧溟。<br>
　　夜月松江戍，秋风竹坞亭。不知行远近，芳草日青青。<p>卷237_106 「江宁春夜裴使君席送萧员外」钱起<br>
　　花院日扶疏，江云自卷舒。主人熊轼任，归客雉门车。<br>
　　曙月稀星里，春烟紫禁馀。行看石头戍，记得是南徐。<p>卷237_107 「送薛八谪居」钱起<br>
　　东水将孤客，南行路几千。虹翻潮上雨，鸟落瘴中天。<br>
　　谪去宁留恨，思归岂待年。衔杯且一醉，别泪莫潸然。<p>卷237_108 「送衡阳归客」钱起<br>
　　归客爱鸣榔，南征忆旧乡。江山追宋玉，云雨忆荆王。<br>
　　醉里宜城近，歌中郢路长。怜君从此去，日夕望三湘。<p>卷237_109 「送员外侍御入朝」钱起<br>
　　别思乱无绪，妖氛犹未清。含香五夜客，持赋十年兄。<br>
　　霜拂金波树，星回玉斗城。自怜江上鹤，垂翅羡飞鸣。<p>卷237_110 「送李谏议归荆州」钱起<br>
　　归舟同不系，纤草剩忘忧。禁掖曾通籍，江城旧列侯。<br>
　　暮帆依夏口，春雨梦荆州。何日朝云陛，随君拜冕旒。<p>卷237_111 「送元中丞江淮转运（一作王维诗）」钱起<br>
　　薄税归天府，轻徭赖使臣。欢沾赐帛老，恩及卷绡人。<br>
　　去问殊官俗，来经几劫春。东南御亭上，莫问有风尘。<p>卷237_112 「送唐别驾赴郢州」钱起<br>
　　少年从事好，此去别愁轻。满座诗人兴，随君郢路行。<br>
　　蒹葭侵驿树，云水抱山城。遥爱下车日，江皋春草生。<p>卷237_113 「送郑巨及第后归觐」钱起<br>
　　多才白华子，初擅桂枝名。嘉庆送归客，新秋带雨行。<br>
　　离人背水去，喜鹊近家迎。别赠难为此，衰年畏后生。<p>卷237_114 「宿远上人兰若」钱起<br>
　　香花闭一林，真士此看心。行道白云近，燃灯翠壁深。<br>
　　梵筵清水月，禅坐冷山阴。更说东溪好，明朝乘兴寻。<p>卷237_115 「酬元秘书晚出蓝溪见寄」钱起<br>
　　野兴引才子，独行幽径迟。云留下山处，鸟静出溪时。<br>
　　拙宦不忘隐，归休常在兹。知音倘相访，炊黍扫茅茨。<p>卷237_116 「别张起居（时多故）」钱起<br>
　　有别时留恨，销魂况在今。风涛初振海，g鹭各辞林。<br>
　　旧国关河绝，新秋草露深。陆机婴世网，应负故山心。<p>卷237_117 「郭司徒厅夜宴」钱起<br>
　　秋堂复夜阑，举目尽悲端。霜堞鸟声苦，更楼月色寒。<br>
　　美人深别意，斗酒少留欢。明发将何赠，平生双玉盘。<p>卷237_118 「初至京口示诸弟」钱起<br>
　　还家百战后，访故几人存。兄弟得相见，荣枯何处论。<br>
　　新诗添卷轴，旧业见儿孙。点检平生事，焉能出荜门。<p>卷237_119 「月下洗药」钱起<br>
　　汲井向新月，分流入众芳。湿花低桂影，翻叶静泉光。<br>
　　露下添馀润，蜂惊引暗香。寄言养生客，来此共提筐。<p>卷237_120 「晚春永宁墅小园独坐，寄上王相公」钱起<br>
　　东阁一何静，莺声落日愁。夔龙暂为别，昏旦思兼秋。<br>
　　蕙草出篱外，花枝寄竹幽。上方传雅颂，七夕让风流。<p>卷237_121 「岁暇题茅茨」钱起<br>
　　谷口逃名客，归来遂野心。薄田供岁酒，乔木待新禽。<br>
　　溪路春云重，山厨夜火深。桃源应渐好，仙客许相寻。<p>卷237_122 「九日登玉山」钱起<br>
　　霞景青山上，谁知此胜游。龙沙传往事，菊酒对今秋。<br>
　　步石随云起，题诗向水流。忘归更有处，松下片云幽。<p>卷237_123 「宴崔驸马玉山别业」钱起<br>
　　金榜开青琐，骄奢半隐沦。玉箫惟送酒，罗袖爱留宾。<br>
　　竹馆烟催暝，梅园雪误春。满朝辞赋客，尽是入林人。<p>卷237_124 「春谷幽居」钱起<br>
　　黄鸟鸣园柳，新阳改旧阴。春来此幽兴，宛是谢公心。<br>
　　扫径兰芽出，添池山影深。虚名随振鹭，安得久栖林。<p>卷237_125 「赋得池上双丁香树」钱起<br>
　　得地移根远，交柯绕指柔。露香浓结桂，池影斗蟠虬。<br>
　　黛叶轻筠绿，金花笑菊秋。何如南海外，雨露隔炎洲。<p>卷237_126 「题樊川杜相公别业」钱起<br>
　　数亩园林好，人知贤相家。结茅书阁俭，带水槿篱斜。<br>
　　古树生春藓，新荷卷落花。圣恩加玉铉，安得卧青霞。<p>卷237_127 「酬卢十一过宿」钱起<br>
　　乞还方未遂，日夕望云林。况复逢青草，何妨问此心。<br>
　　闭门公务散，枉策故情深。遥夜他乡宿，同君梁甫吟。<p>卷237_128 「崔十四宅问候」钱起<br>
　　晓日早莺啼，江城旅思迷。微官同寄傲，移疾阻招携。<br>
　　远水闾阎内，青山雉堞西。王孙莫久卧，春草欲萋萋。<p>卷237_129 「山路见梅，感而有作」钱起<br>
　　莫言山路僻，还被好风催。行客凄凉过，村篱冷落开。<br>
　　晚溪寒水照，晴日数蜂来。重忆江南酒，何因把一杯。<p>卷237_130 
「咏门上画松，上元、王、杜三相公（一作崔峒诗）」钱起<br>
　　昔闻生涧底，今见起毫端。众草此时没，何人知岁寒。<br>
　　岂能裨栋宇，且欲出门阑。只在丹青笔，凌云也不难。<p>卷237_131 「早发东阳」钱起<br>
　　信风催过客，早发梅花桥。数雁起前渚，千艘争便潮。<br>
　　将随浮云去，日惜故山遥。惆怅烟波末，佳期在碧霄。<p>卷237_132 「舟中寄李起居」钱起<br>
　　南行风景好，昏旦水皋闲。春色郢中树，晴霞湖上山。<br>
　　去家旅帆远，回首暮潮还。蕙草知何赠，故人云汉间。<p>卷237_133 「夜雨寄寇校书」钱起<br>
　　秋馆烟雨合，重城钟漏深。佳期阻清夜，孤兴发离心。<br>
　　烛影出绡幕，虫声连素琴。此时蓬阁友，应念昔同衾。<p>卷237_134 「喜李侍御拜郎官入省」钱起<br>
　　粉署花骢入，丹霄紫诰垂。直庐惊漏近，赐被觉霜移。<br>
　　汉主前瑶席，穰侯许凤池。应怜后行雁，空羡上林枝。<p>卷237_135 「苏端林亭对酒喜雨」钱起<br>
　　小雨飞林顶，浮凉入晚多。能知留客处，偏与好风过。<br>
　　濯锦翻红蕊，跳珠乱碧荷。芳尊深几许，此兴可酣歌。<p>卷237_136 「见上林春雁翔青云，寄杨起居、李员外」钱起<br>
　　上林春更好，宾雁不知归。顾影怜青Z，传声入紫微。<br>
　　夜陪池鹭宿，朝出苑花飞。宁忆寒乡侣，鸾凰一见稀。<p>卷237_137 「偶成」钱起<br>
　　含毫意不浅，微月上帘栊。门静吏人息，心闲囹圄空。<br>
　　繁星入疏树，惊鹊倦秋风。始觉牵卑剧，宵眠亦在公。<p>卷237_138 「渔潭值雨」钱起<br>
　　日入林岛异，鹤鸣风草间。孤帆泊枉渚，飞雨来前山。<br>
　　客意念留滞，川途忽阻艰。赤亭仍数里，夜待安流还。<p>卷237_139 「题萧丞小池」钱起<br>
　　莺鸣蕙草绿，朝与情人期。林沼忘言处，鸳鸿养翮时。<br>
　　春泉滋药暖，晴日度花迟。此会无辞醉，良辰难再追。 
<p>　　　　　　　　　　　　　　　　<p>卷二百三十八<p>卷238_1 「送集贤崔八叔承恩括图书」钱起<br>
　　雨露满儒服，天心知子虚。还劳五经笥，更访百家书。<br>
　　赠别倾文苑，光华比使车。晚云随客散，寒树出关疏。<br>
　　相见应朝夕，归期在玉除。<p>卷238_2 「送张五员外东归楚州」钱起<br>
　　缨不为美，人群宁免辞。杳然黄鹄去，未负白云期。<br>
　　此别清兴尽，高秋临水时。好山枉帆僻，浪迹到家迟。<br>
　　他日诏书下，梁鸿安可追。<p>卷238_3 「闲居寄包何」钱起<br>
　　去名即栖遁，何必归沧浪。种药幽不浅，杜门喧自忘。<br>
　　林眠多晓梦，鸦散惊初阳。片雪幽云至，回风邻果香。<br>
　　佳期碧天末，惆怅紫兰芳。<p>卷238_4 「津梁寺寻李侍御」钱起<br>
　　禅林绝过客，柱史正焚香。驯鸽不猜隼，慈云能护霜。<br>
　　骢声隔暗竹，吏事散空廊。霄汉期鸳鹭，狐狸避宪章。<br>
　　绕阶春色至，屈草待君芳。<p>卷238_5 「山园秋晚寄杜黄裳少府」钱起<br>
　　惆怅佳期阻，园林秋景闲。终朝碧云外，唯见暮禽还。<br>
　　泉石思携手，烟霞不闭关。杖藜仍把菊，对卷也看山。<br>
　　望望离心起，非君谁解颜。<p>卷238_6 「东溪杜野人致酒」钱起<br>
　　万重云树下，数亩子平居。野院罗泉石，荆扉背里闾。<br>
　　早冬耕凿暇，弋雁复烹鱼。静扫寒花径，唯邀傲吏车。<br>
　　晚来留客好，小雪下山初。<p>卷238_7 「忆山中寄旧友」钱起<br>
　　数岁白云里，与君同采薇。树深烟不散，溪静鹭忘飞。<br>
　　更忆东岩趣，残阳破翠微。脱巾花下醉，洗药月前归。<br>
　　风景今还好，如何与世违。<p>卷238_8 「东皋早春寄郎四校书」钱起<br>
　　禄微赖学稼，岁起归衡茅。穷达恋明主，耕桑亦近郊。<br>
　　夜来霁山雪，阳气动林梢。兰蕙暖初吐，春鸠鸣欲巢。<br>
　　蓬莱时入梦，知子忆贫交。<p>卷238_9 「玉山东溪题李叟屋壁」钱起<br>
　　霞景已斜照，烟溪方暝投。山家归路僻，辙迹乱泉流。<br>
　　野老采薇暇，蜗庐招客幽。突荒院，鸬鹊步闲畴。<br>
　　偶此惬真性，令人轻宦游。<p>卷238_10 「温泉宫礼见」钱起<br>
　　新丰佳气满，圣主在温泉。云暧龙行处，山明日驭前。<br>
　　顺风求至道，侧席问遗贤。灵雪瑶墀降，晨霞彩仗悬。<br>
　　沧溟不让水，疵贱也朝天。<p>卷238_11 「游襄阳泉石晚归」钱起<br>
　　游目随山胜，回桡爱浦长。往来幽不浅，昏旦兴难忘。<br>
　　木末看归翼，莲西失夕阳。人声指闾井，野趣惜林塘。<br>
　　稍近垂杨路，菱舟拥岸香。<p>卷238_12 「夏日陪史郎中宴杜郎中果园」钱起<br>
　　何事重逢迎，春醪晚更清。林端花自老，池上月初明。<br>
　　路入仙郎次，乌连柱史名。竹阴疏柰院，山翠傍芜城。<br>
　　引满不辞醉，风来待曙更。<p>卷238_13 「南溪春耕」钱起<br>
　　荷蓑趣南径，戴胜鸣条枚。溪雨有馀润，土膏宁厌开。<br>
　　沟塍落花尽，耒耜度云回。谁道耦耕倦，仍兼胜赏催。<br>
　　日长农有暇，悔不带经来。<p>卷238_14 「省试湘灵鼓瑟」钱起<br>
　　善鼓云和瑟，常闻帝子灵。冯夷空自舞，楚客不堪听。<br>
　　苦调凄金石，清音入杳冥。苍梧来怨慕，白芷动芳馨。<br>
　　流水传潇浦，悲风过洞庭。曲终人不见，江上数峰青。<p>卷238_15 「观法驾自凤翔回」钱起<br>
　　偾酪簧灭，阊阖九重开。海晏鲸鲵尽，天旋日月来。<br>
　　圣情苏品物，龙御辟云雷。晓漏移仙仗，朝阳出帝台。<br>
　　周惭散马出，禹让F川回。欲识封人愿，南山举酒杯。<p>卷238_16 「题玉山村叟屋壁」钱起<br>
　　谷口好泉石，居人能陆沈。牛羊下山小，烟火隔云深。<br>
　　一径入溪色，数家连竹阴。藏虹辞晚雨，惊隼落残禽。<br>
　　涉趣皆流目，将归羡在林。却思黄绶事，辜负紫芝心。<p>卷238_17 「县中池竹言怀」钱起<br>
　　官小志已足，时清免负薪。卑栖且得地，荣耀不关身。<br>
　　自爱赏心处，丛篁流水滨。荷香度高枕，山色满南邻。<br>
　　道在即为乐，机忘宁厌贫。却愁丹凤诏，来访漆园人。<p>卷238_18 「山园栖隐」钱起<br>
　　守静信推分，灌园乐在兹。且忘尧舜力，宁顾尚书期。<br>
　　晚景采兰暇，空林散帙时。卷荷藏露滴，黄口触虫丝。<br>
　　三径与嚣远，一瓢常自怡。情人半云外，风月讵相思。<p>卷238_19 「送王谏议任东都居守」钱起<br>
　　车徒凤掖东，去去洛阳宫。暂以青蒲隔，还看紫禁同。<br>
　　经过乘雨露，潇洒出鸳鸿。官署名台下，云山旧苑中。<br>
　　暮天双阙静，秋月九重空。且喜成周地，诗人播国风。<p>卷238_20 「送郑书记」钱起<br>
　　决胜无遗策，辞天便请缨。出身唯殉死，报国且能兵。<br>
　　受命麒麟殿，参谋骠骑营。短箫催别酒，斜日驻前旌。<br>
　　义勇千夫敌，风沙万里行。几年丹阙下，侯印锡书生。<p>卷238_21 「送族侄赴任（一作之郡）」钱起<br>
　　林下不成兴，仲容微禄牵。客程千里远，别念一帆悬。<br>
　　欲叹卑栖去，其如胜趣偏。云山深郡郭，花木净潮田。<br>
　　坐啸帷应下，离居月复圆。此时知小阮，相忆绿尊前。<p>卷238_22 「长安落第作」钱起<br>
　　始愿今如此，前途复若何。无媒献词赋，生事日蹉跎。<br>
　　不遇张华识，空悲甯戚歌。故山归梦远，新岁客愁多。<br>
　　刷羽思乔木，登龙恨失波。散才非世用，回首谢云萝。<p>卷238_23 「酬长孙绎蓝溪寄杏」钱起<br>
　　爱君蓝水上，种杏近成田。拂径清阴合，临流彩实悬。<br>
　　清香和宿雨，佳色出晴烟。懿此倾筐赠，想知怀橘年。<br>
　　芳馨来满袖，琼玖愿酬篇。把玩情何极，云林若眼前。<p>卷238_24 「药堂秋暮」钱起<br>
　　隐来未得道，岁去愧云松。茅屋空山暮，荷衣白露浓。<br>
　　唯怜石苔色，不染世人踪。潭静宜孤鹤，山深绝远钟。<br>
　　有时丹灶上，数点彩霞重。勉事壶公术，仙期待赤龙。<p>卷238_25 「哭常征君」钱起<br>
　　万化一朝尽，穷泉悲此君。如何丹灶术，能误紫芝焚。<br>
　　不遂苍生望，空留封禅文。远年随逝水，真气尽浮云。<br>
　　山闭龙蛇蛰，林寒麋鹿群。伤心载酒地，仙菊为谁薰。<p>卷238_26 「送鲍中丞赴太原军营」钱起<br>
　　年壮才仍美，时来道易行。宠兼三独任，威肃贰师营。<br>
　　将略过南仲，天心寄北京。云缌偃色，龙笛出关声。<br>
　　汉月随霜去，边尘计日清。渐知王事好，文武用书生。<p>卷238_27 「奉送刘相公江淮催转运」钱起<br>
　　国用资戎事，臣劳为主忧。将征任土贡，更发济川舟。<br>
　　拥传星还去，过池凤不留。唯高饮水节，稍浅别家愁。<br>
　　落叶淮边雨，孤山海上秋。遥知谢公兴，微月上江楼。<p>卷238_28 「送李秀才落第游荆楚」钱起<br>
　　翠羽虽成梦，迁莺尚后群。名逃S诜策，兴发谢玄文。<br>
　　昏旦扁舟去，江山几路分。上潮吞海日，归雁出湖云。<br>
　　诗思应须苦，猿声莫厌闻。离居见新月，那得不思君。<p>卷238_29 「奉陪郭常侍宴捍ㄉ匠亍骨起<br>
　　掖垣携爱客，胜地赏年光。向竹过宾馆，寻山到妓堂。<br>
　　歌声掩金谷，舞态出平阳。地满簪裾影，花添兰麝香。<br>
　　莺啼春未老，酒冷日犹长。安石风流事，须归问省郎。<p>卷238_30 「寇中送张司马归洛」钱起<br>
　　戎狄寇周日，衣冠适洛年。客亭新驿骑，归路旧人烟。<br>
　　吾道将东矣，秋风更飒然。云愁百战地，树隔两乡天。<br>
　　旅思蓬飘陌，惊魂雁怯弦。今朝一尊酒，莫惜醉离筵。<p>卷238_31 「奉和宣城张太守南亭秋夕怀友」钱起<br>
　　池馆蟪蛄声，梧桐秋露晴。月临朱戟静，河近画楼明。<p>卷幔浮凉入，闻钟永夜清。片云悬曙斗，数雁过秋城。<br>
　　羽扇扬风暇，瑶琴怅别情。江山飞丽藻，谢x让前名。<p>卷238_32 「过山人所居因寄诸遗补」钱起<br>
　　空谷春云满，愚公晦迹深。一随玄豹隐，几换绿萝阴。<br>
　　绝径人稀到，芳荪我独寻。厨烟住峭壁，酒气出重林。<br>
　　蝴蝶晴还舞，黄鹂晚暂吟。所思青琐客，瑶草寄幽心。<p>卷238_33 「过鸣皋隐者」钱起<br>
　　石老红鲜，征君卧几年。飞泉出林下，一径过崖巅。<br>
　　鸡犬逐人静，云霞宜地偏。终朝数峰胜，不远一壶前。<br>
　　仲月霁春雨，香风生药田。丹溪不可别，琼草色芊芊。<p>卷238_34 「送杨[归隐」钱起<br>
　　悔作扫门事，还吟招隐诗。今年芳草色，不失故山期。<br>
　　遥想白云里，采苓春日迟。溪花藏石径，岩翠带茅茨。<br>
　　九转莫飞去，三回良在兹。还嗤茂陵客，贫病老明时。<p>卷238_35 「酬刘起居卧病见寄」钱起<br>
　　承颜看彩服，不觉别丹墀。味道能忘病，过庭更学诗。<br>
　　缭垣多画戟，远岫入书帷。竹静携琴处，林香让果时。<br>
　　声同叨眷早，交澹在年衰。更枉兼金赠，难为继组词。<p>卷238_36 「陪南省诸公宴殿中李监宅」钱起<br>
　　将门高胜霍，相子宠过韦。宦贵攀龙后，心倾待士时。<br>
　　壶觞开雅宴，鸳鹭眷相随。舞退燕姬曲，歌征谢x诗。<br>
　　晚钟过竹静，醉客出花迟。莫惜留馀兴，良辰不可追。<p>卷238_37 「山斋读书寄时校书杜叟」钱起<br>
　　日爱蘅茅下，闲观山海图。幽人自守朴，穷谷也名愚。<br>
　　倒岭和溪雨，新泉到户枢。丛阑齐稚子，蟠木老潜夫。<br>
　　忆戴差过剡，游仙惯入壶。濠梁时一访，庄叟亦吾徒。<p>卷238_38 「晚归蓝田旧居」钱起<br>
　　云卷东皋下，归来省故蹊。泉移怜石在，林长觉原低。<br>
　　旧里情难尽，前山赏未迷。引藤看古木，尝酒咒春鸡。<br>
　　兴与时髦背，年将野老齐。才微甘引退，应得遂霞栖。<p>卷238_39 「寄袁州李嘉v员外」钱起<br>
　　谁谓江山阻，心亲梦想偏。容辉常在目，离别任经年。<br>
　　郡国通流水，云霞共远天。行春莺几啭，迟客月频圆。<br>
　　雁有归乡羽，人无访戴船。愿征黄霸入，相见玉阶前。<p>卷238_40 「禁闱玩雪寄薛左丞」钱起<br>
　　玄云低禁苑，飞雪满神州。虚白生台榭，寒光入冕旒。<br>
　　粉凝宫壁静，乳结洞门幽。细绕回风转，轻随落羽浮。<br>
　　怒涛堆砌石，新月孕帘钩。为报诗人道，丰年颂圣猷。<p>卷238_41 
「春暮过石龟谷题温处士林园（一作送温逸人）」钱起<br>
　　隐几无名老，何年此陆沈。丘园自得性，婚嫁不婴心。<br>
　　岁计因山薄，霞栖在谷深。设D连草色，晒药背松阴。<br>
　　触兴云生岫，随耕鸟下林。支颐笑来客，头上有朝簪。<p>卷238_42 「宿毕侍御宅」钱起<br>
　　交情频更好，子有古人风。晤语清霜里，平生苦节同。<br>
　　心惟二仲合，室乃一瓢空。落叶寄秋菊，愁云低夜鸿。<br>
　　薄寒灯影外，残漏雨声中。明发南昌去，回看御史骢。<p>卷238_43 「中书遇雨」钱起<br>
　　济旱惟宸虑，为霖即上台。云衔七曜起，雨拂九门来。<br>
　　纶阁飞丝度，龙渠激C回。色翻池上藻，香`鼎前杯。<br>
　　湘燕皆舒翼，沙鳞岂曝腮。尺波应万假，虞海载沿洄。<p>卷238_44 「适楚次徐城」钱起<br>
　　去家随旅雁，几日到南荆。行迈改乡邑，苦辛淹晦明。<br>
　　畏途在淫雨，未暮息趋程。穷木对秋馆，寒鸦愁古城。<br>
　　迷津坐为客，对酒默含情。感激念知己，匣中孤剑鸣。<p>卷238_45 「经李蒙颍阳旧居」钱起<br>
　　同心而早世，天道亦何论。独有山阳宅，平生永不谖。<br>
　　青溪引白鸟，流涕吊芳荪。蔓草入空室，丛篁深毁垣。<br>
　　旧游还在眼，神理更忘言。唯见东山月，人亡不去门。<p>卷238_46 「赠汉阳隐者」钱起<br>
　　当年不出世，知子餐霞人。乐道复安土，遗荣长隐身。<br>
　　衡茅古林曲，粳稻清江滨。桂棹为渔暇，荷衣御暑新。<br>
　　款颜行在役，幽兴惜今晨。分首天涯去，再来芳杜春。<p>卷238_47 「巨鱼纵大壑」钱起<br>
　　巨鱼纵大壑，遂性似乘时。奋跃风生鬣，腾凌浪鼓鳍。<br>
　　龙摅回地轴，鲲化想天池。方快吞舟意，尤殊在藻嬉。<br>
　　倾危嗟幕燕，隐晦诮泥龟。喻士逢明主，才猷得所施。<p>卷238_48 「送李九归河北」钱起<br>
　　文武资人望，谋猷简圣情。南州初卧鼓，东土复维城。<br>
　　寄重分符去，威仍出阃行。斗牛移八座，日月送双旌。<br>
　　别恋瞻天起，仁风应物生。伫闻收组练，锵玉会承明。<p>卷238_49 「送丁著作佐台郡」钱起<br>
　　多年金马客，名遂动归轮。佐郡紫书下，过门朱绶新。<br>
　　扬z望海岳，入境背风尘。水驿偏乘月，梅园别受春。<br>
　　带经临府吏，鲤待乡人。始见美高士，逍遥在|绅。<p>卷238_50 「送王使君赴太原行营」钱起<br>
　　太白明无象，皇威未戢戈。诸侯持节钺，千里控山河。<br>
　　汉驿双旌度，胡沙七骑过。惊蓬连雁起，牧马入云多。<br>
　　不卖卢龙塞，能消瀚海波。须传出师颂，莫奏式微歌。<p>卷238_51 「送王使君移镇淮南」钱起<br>
　　共许徐方牧，能临河内人。郡移棠转茂，车至鹿还驯。<br>
　　吏事嘉师旅，鸳行惜|绅。别心倾祖席，愁望尽征轮。<br>
　　紫诰徵黄晚，苍生借寇频。愿言青琐拜，早及上林春。<p>卷238_52 
「李四劝为尉氏尉，李七勉为开封尉（惟伯与仲有令誉）」钱起<br>
　　美政惟兄弟，时人数俊贤。皇枝双玉树，吏道二梅仙。<br>
　　自理尧唐俗，唯将礼让传。采兰花萼聚，就日雁行联。<br>
　　黄绶俄三载，青云未九迁。庙堂为宰制，几日试龙泉。<p>卷238_53 「春夜宴任六昆季宅」钱起<br>
　　际晚绿烟起，入门芳树深。不才叨下客，喜宴齿诸簪。<br>
　　夜月仍携妓，清风更在林。彩毫挥露色，银烛动花阴。<br>
　　自接通家好，应知待士心。向隅逢故识，兹夕愿披襟。<p>卷238_54 「闲居酬张起居见赠」钱起<br>
　　在林非避世，守拙自离群。弱羽谢风水，穷愁依典坟。<br>
　　良知不遐弃，新咏独相闻。能使幽兴苦，坐忘清景曛。<br>
　　前山带乔木，暮鸟联归云。向夕野人思，难忘骑省文。<p>卷238_55 「奉和王相公秋日戏赠元校书」钱起<br>
　　才妙心仍远，名疏迹可追。清秋闻礼暇，新雨到山时。<br>
　　胜事唯愁尽，幽寻不厌迟。弄云怜鹤去，隔水许僧期。<br>
　　贤相敦高躅，雕龙忆所思。芙蓉洗清露，愿比谢公诗。<p>卷238_56 「过杨驸马亭子」钱起<br>
　　衣冠在汉庭，台榭接天成。彩凤翻箫曲，祥@入馆名。<br>
　　歌钟芳月曙，林嶂碧云生。乱水归潭净，高花映竹明。<br>
　　退朝追宴乐，开阁醉簪缨。长袖留嘉客，栖乌下禁城。<p>卷238_57 「山下别杜少府」钱起<br>
　　把手意难尽，前山日渐低。情人那忍别，宿鸟尚同栖。<br>
　　寸晷恋言笑，佳期欲阻暌。离云愁出岫，去水咽分溪。<br>
　　庄叟几虚说，杨朱空自迷。伤心独归路，秋草更萋萋。<p>卷238_58 「晚出青门望终南别业」钱起<br>
　　能清谢x思，暂下承明庐。远山新水下，寒皋微雨馀。<br>
　　更怜归鸟去，宛到卧龙居。笑指丛林上，闲云自卷舒。<br>
　　宁心鸣凤日，却意钓璜初。处贵有馀兴，伊周位不如。<p>卷238_59 「送严士良侍奉詹事南游」钱起<br>
　　疏傅独知止，曾参善爱亲。江山侍行迈，长幼出嚣尘。<br>
　　握手想千古，此心能几人。风光满长陌，草色傍征轮。<br>
　　日夕望荆楚，莺鸣芳杜新。渔烟月下浅，花屿水中春。<br>
　　点翰遥相忆，含情向白O.<p>卷238_60 「题秘书王迪城北池亭」钱起<br>
　　子乔来魏阙，明主赐衣簪。从宦辞人事，同尘即道心。<br>
　　还追大隐迹，寄此凤城阴。昨夜新烟雨，池台清且深。<br>
　　伏泉通粉壁，迸笋出花林。晚沐常多暇，春醪时独斟。<br>
　　西南汉宫月，复对绿窗琴。<p>卷238_61 「过王舍人宅」钱起<br>
　　入门花柳暗，知是近臣居。大隐心何远，高风物自疏。<br>
　　然静者事，宛得上皇馀。鸡犬偷仙药，儿童授道书。<br>
　　清吟送客后，微月上城初。彩笔有新咏，文星垂太虚。<br>
　　承恩金殿宿，应荐马相如。<p>卷238_62 「过瑞龙观道士」钱起<br>
　　不知谁氏子，炼魄家洞天。鹤待成丹日，人寻种杏田。<br>
　　灵山含道气，物性皆自然。白鹿顾瑞草，骊龙蟠玉泉。<br>
　　得兹象外趣，便割区中缘。石窦采云母，霞堂陪列仙。<br>
　　主人善止客，柯烂忘归年。<p>卷238_63 「送沈仲」钱起<br>
　　天朴非外假，至人常晏如。心期邈霄汉，词律响琼琚。<br>
　　举酒常叹息，无人达子虚。夜光失隋掌，骥J伏盐车。<br>
　　考室晋山下，归田秦岁初。寒云随路合，落照下城馀。<br>
　　千里还同术，无劳怨索居。<p>卷238_64 「和韦侍御寓直对雨」钱起<br>
　　名贵四科首，班宜二妙齐。如何厌白简，未得步金闺。<br>
　　寓直晦秋雨，吟馀闻远鸡。漏声过旦冷，云色向窗低。<br>
　　谁谓霄汉近，翻嗟心事暌。兰滋人未握，霜晓鹗还栖。<br>
　　伫见田郎字，亲劳御笔题。<p>卷238_65 「奉和圣制登朝元阁」钱起<br>
　　六合纡玄览，重轩启上清。石林飞栋出，霞顶泰阶平。<br>
　　拂曙銮舆上，阳瑞雪晴。翠微回日驭，丹t驻天行。<br>
　　御气升银汉，垂衣俯锦城。山通玉苑迥，河抱紫关明。<br>
　　感物乾文动，凝神道化成。周王陟乔岳，列辟让英声。<p>卷238_66 「奉和杜相公移长兴宅，奉呈元相公」钱起<br>
　　守贵常思俭，平津此意深。能卑丞相宅，何谢故人心。<br>
　　种蕙初抽带，移篁不改阴。院梅朝助鼎，池凤夕归林。<br>
　　觉路经中得，沧洲梦里寻。道高仍济代，恩重岂投簪。<br>
　　报国谁知己，推贤共作霖。兴来文雅振，清韵掷双金。<p>卷238_67 「送任先生任唐山丞」钱起<br>
　　再命果良愿，几年勤说诗。上公频握发，才子共垂帷。<br>
　　琢玉成良器，出门偏怆离。腰章佐墨绶，耀锦到茅茨。<br>
　　树老见家日，潮平归县时。衣催莲女织，颂听海人词。<br>
　　鸿鹄志应在，荃兰香未衰。金门定回音，云路有佳期。<p>卷238_68 「送外甥怀素上人归乡侍奉」钱起<br>
　　释子吾家宝，神清慧有馀。能翻梵王字，妙尽伯英书。<br>
　　远鹤无前侣，孤云寄太虚。狂来轻世界，醉里得真如。<br>
　　飞锡离乡久，宁亲喜腊初。故池残雪满，寒柳霁烟疏。<br>
　　寿酒还尝药，晨餐不荐鱼。遥知禅诵外，健笔赋闲居。<p>卷238_69 「送张中丞赴桂州」钱起<br>
　　出守求人瘼，推贤动圣情。紫台初下诏，皂盖始专城。<br>
　　宠借飞霜简，威加却月营。云衢降五马，林木引双旌。<br>
　　夙仰敦诗礼，尝闻偃甲兵。戍楼云外静，讼阁竹间清。<br>
　　化伫还珠美，心将片玉贞。寇恂朝望重，计日谒承明。<p>卷238_70 「送王相公赴范阳」钱起<br>
　　翊圣衔恩重，频年按节行。安危皆报国，文武不缘名。<br>
　　受仍调鼎，为霖更洗兵。幕开丞相阁，旗总贰师营。<br>
　　料敌知无战，安边示有征。代云横马首，燕雁拂笳声。<br>
　　去镇关河静，归看日月明。欲知瞻恋切，迟暮一书生。<p>卷238_71 「送蒋尚书居守东都」钱起<br>
　　凤辇幸秦久，周人械矍椤Ｈ舴蔷敏德，谁镇洛阳城。<br>
　　前席命才彦，举朝推令名。纶言动北斗，职事守东京。<br>
　　郑履下天去，蘧轮满路声。出关秋树直，对阙远山明。<br>
　　肃肃保厘处，水流宫苑清。长安日西笑，朝夕衮衣迎。<p>卷238_72 「送李兵曹赴河中」钱起<br>
　　能荷钟鼎业，不矜纨绮荣。侯门三事后，儒服一书生。<br>
　　昔志学文史，立身为士英。骊珠难隐耀，皋鹤会长鸣。<br>
　　休命且随牒，候时常振缨。寒蝉思关柳，匹马向蒲城。<br>
　　秋日黯将暮，黄河如欲清。黎人思坐啸，知子树佳声。<p>卷238_73 「罢官后酬元校书见赠」钱起<br>
　　心期怅已阻，交道复何如。自我辞丹阙，惟君到故庐。<br>
　　忘机贫负米，忆戴出无车。怜犬吠初服，家人愁斗储。<br>
　　秋堂入闲夜，云月思离居。穷巷闻砧冷，荒枝应鹊疏。<br>
　　宦名随落叶，生事感枯鱼。临水仍挥手，知音未弃余。<p>卷238_74 「同邬戴关中旅寓」钱起<br>
　　文士皆求遇，今人谁至公。灵台一寄宿，杨柳再春风。<br>
　　更惜忘形友，频年失志同。羽毛齐燕雀，心事阻鸳鸿。<br>
　　留滞惭归养，飞鸣恨触笼。橘怀乡梦里，书去客愁中。<br>
　　残雪迷归雁，韶光弃断蓬。吞悲问唐举，何路出屯蒙。<p>卷238_75 「新丰主人」钱起<br>
　　明代少知己，夜光频暗投。终薄命，动息尽穷愁。<br>
　　自欲归飞o，当为不系舟。双垂素丝泪，几弊皂貂裘。<br>
　　暮鸟栖幽树，孤云出旧丘。蛩悲衣褐夕，雨暗转蓬秋。<br>
　　客里冯谖剑，歌中甯戚牛。主人能纵酒，一醉且忘忧。<p>卷238_76 「夕游覆釜山道士观因登玄元庙」钱起<br>
　　冥搜过物表，洞府次溪傍。已入瀛洲远，谁言仙路长。<br>
　　孤烟出深竹，道侣正焚香。鸣磬爱山静，步虚宜夜凉。<br>
　　仍同象帝庙，更上紫霞冈。霁月悬琪树，明星映碧堂。<br>
　　倾思丹灶术，愿采玉芝芳。傥把浮丘袂，乘云别旧乡。<p>卷238_77 「陪郭常侍令公东亭宴集」钱起<br>
　　盛业山河列，重名剑履荣。珥貂为相子，开阁引时英。<br>
　　美景池台色，佳期宴赏情。词人载笔至，仙妓出花迎。<br>
　　暗竹朱轮转，回塘玉佩鸣。舞衫招戏蝶，歌扇隔啼莺。<br>
　　饮德心皆醉，披云兴转清。不愁欢乐尽，积庆在和羹。<p>卷238_78 「太子李舍人城东别业与二三文友逃暑」钱起<br>
　　下马失炎暑，重门深绿篁。宫臣礼嘉客，林表开兰堂。<br>
　　兹夕兴难尽，澄照墨场。鲜风吹印绶，密坐皆馨香。<br>
　　美景惜文会，清吟迟羽觞。东林晚来好，目极趣何长。<br>
　　鸟道挂疏雨，人家残夕阳。城隅拥归骑，留醉恋琼芳。<p>卷238_79 
「柏崖老人号无名先生男削发女黄冠自以云泉独乐命予赋诗」钱起<br>
　　古也忧婚嫁，君能乐性肠。长男栖月宇，少女炫霓裳。<br>
　　问尔餐霞处，春山芝桂旁。鹤前飞九转，壶里驻三光。<br>
　　与我开龙峤，披云静药堂。胡麻兼藻绿，石髓隔花香。<br>
　　帝力言何有，椿年喜渐长。然高象外，宁不傲羲皇。<p>卷238_80 「赠李十六」钱起<br>
　　半面喜投分，数年钦盛名。常思梦颜色，谁忆访柴荆。<br>
　　忽听款扉响，欣然倒屣迎。蓬蒿驻驺驭，鸡犬傍簪缨。<br>
　　酌水即嘉宴，新知甚故情。仆夫视日色，栖鸟催车声。<br>
　　自尔宴言后，至今门馆清。何当更乘兴，林下已苔生。<p>卷238_81 「裴仆射东亭」钱起<br>
　　凤任匡济，云溪难退还。致君超列辟，得道在荣班。<br>
　　朱戟缭垣下，高斋芳树间。隔花开远水，废卷爱晴山。<br>
　　晚沐值清兴，知音同解颜。藉兰开赐酒，留客下重关。<br>
　　仙犬逐人静，朝车映竹闲。则知真隐逸，未必谢区寰。<br>
　　轩后三朝顾，赤松何足攀。<p>卷238_82 「中书王舍人辋川旧居」钱起<br>
　　几年家绝壑，满径种芳兰。带石买松贵，通溪涨水宽。<br>
　　诵经连谷响，吹律减云寒。谁谓桃源里，天书问考。<br>
　　一从解蕙带，三入偶蝉冠。今夕复何夕，归休寻旧欢。<br>
　　片云隔苍翠，春雨半林湍。藤长穿松盖，花繁压药栏。<br>
　　景深青眼下，兴绝彩毫端。笑向同来客，登龙此地难。<p>卷238_83 「送襄阳卢判官奏开河事」钱起<br>
　　千里趋魏阙，一言简圣聪。河流引关外，国用赡秦中。<br>
　　有诏许其策，随山兴此功。连云积石阻，计日安波通。<br>
　　飞棹转年谷，利人胜岁丰。言归汉阳路，拜手蓬莱宫。<br>
　　紫殿赐衣出，青门酣酌同。晚阳过微雨，秋水见新鸿。<br>
　　坐惜去车远，愁看离馆空。因思郢川守，南楚满清风。<p>卷238_84 「奉送户部李郎中充晋国副节度出塞」钱起<br>
　　德佐调梅用，忠输击虏年。子房推庙略，汉主托兵权。<br>
　　受命荣中禁，分麾镇左贤。风生黑山道，星下紫微天。<br>
　　始愿文经国，俄看武定边。鬼方尧日远，幕府代云连。<br>
　　汗马将行矣，卢龙已肃然。关防驱使节，花月眷离筵。<br>
　　自忝知音遇，而今感义偏。泪闻横吹落，心逐去旌悬。<br>
　　帝念夔能政，时须说济川。劳还应即尔，朝暮玉墀前。<p>卷238_85 
「奉和中书常舍人晚秋集贤院即事寄徐薛二侍御」钱起<br>
　　文星垂太虚，辞伯综群书。彩笔下鸳掖，褒衣来石渠。<br>
　　典坟探奥旨，造化睹权舆。述圣鲁宣父，通经汉仲舒。<br>
　　窗明宜缥带，地肃近丹除。清昼删诗暇，高秋作赋初。<br>
　　露盘侵汉耸，宫柳度鸦疏。静对连云阁，晴闻过阙车。<br>
　　旧僚云出矣，晚岁复何如。海峤瞻归路，江城梦直庐。<br>
　　含毫思两凤，望远寄双鱼。定笑巴歌拙，还参丽曲馀。<p>卷238_86 
「和范郎中宿直中书，晓玩清池，赠南省同僚两垣遗补」钱起<br>
　　青琐留才子，春池静禁林。自矜仙岛胜，宛在掖垣深。<br>
　　引派彤庭里，含虚玉砌阴。涨来知圣泽，清处见天心。<br>
　　兰气飘红岸，文星动碧浔。凤栖长近日，虬卧欲为霖。<br>
　　席宠虽高位，流谦乃素襟。焚香春漏尽，假寐晓莺吟。<br>
　　丹地宜清，朝阳复照临。司言兼逸趣，鼓兴接知音。<br>
　　六义惊ぴ澹三台响掷金。为怜风水外，落羽此漂沉。 
<p>　　　　　　　　　　　　　　　　<p>卷二百三十九<p>卷239_1 「同程九早入中书（一作钱诗）」钱起<br>
　　汉家贤相重英奇，蟠木何材也见知。不意云霄能自致，<br>
　　空惊g鹭忽相随。腊雪初明柏子殿，春光欲上万年枝。<br>
　　独惭皇鉴明如日，未厌春光向玉墀。<p>卷239_2 「仲春宴王补阙城东小池」钱起<br>
　　王孙兴至幽寻好，芳草春深景气和。药院爱随流水入，<br>
　　山斋喜与白云过。犹嫌巢鹤窥人远，不厌丛花对客多。<br>
　　醉来倚玉无馀事，目送归鸿笑复歌。<p>卷239_3 「夜宿灵台寺寄郎士元」钱起<br>
　　西日横山含碧空，东方吐月满禅宫。朝瞻双顶青冥上，<br>
　　夜宿诸天色界中。石潭倒献莲花水，塔院空闻松柏风。<br>
　　万里故人能尚尔，知君视听我心同。<p>卷239_4 「题郎士元半日吴村别业，兼呈李长官」钱起<br>
　　半日吴村带晚霞，闲门高柳乱飞鸦。横云岭外千重树，<br>
　　流水声中一两家。愁人昨夜相思苦，闰月今年春意赊。<br>
　　自叹梅生头似雪，却怜潘令县如花。<p>卷239_5 「猷川雪后送僧粲临还京，时避世卧疾」钱起<br>
　　连步青溪几万重，有时共立在孤峰。斋到盂空餐雪麦，<br>
　　经传金字坐云松。呻吟独卧猷川水，振锡先闻长乐钟。<br>
　　回望群山携手处，离心一一涕无从。<p>卷239_6 「和李员外扈驾幸温泉宫」钱起<br>
　　未央月晓度疏钟，凤辇时巡出九重。雪霁山门迎瑞日，<br>
　　云开水殿候飞龙。经寒不入宫中树，佳气常薰仗外峰。<br>
　　遥羡枚皋扈仙跸，偏承霄汉渥恩浓。<p>卷239_7 「长信怨」钱起<br>
　　长信萤来一叶秋，蛾眉泪尽九重幽。T鹊观前明月度，<br>
　　芙蓉阙下绛河流。鸳衾久别难为梦，凤管遥闻更起愁。<br>
　　谁分昭阳夜歌舞，君王玉辇正淹留。<p>卷239_8 「送河南陆少府」钱起<br>
　　云间陆生美且奇，银章朱绶映金羁。自料抱材将致远，<br>
　　宁嗟趋府暂牵卑。东城社日催巢燕，上苑秋声散御梨。<br>
　　朝夕诏书还柏署，行看飞隼集高枝。<p>卷239_9 「送李评事赴潭州使幕」钱起<br>
　　湖南远去有馀情，O叶初齐白芷生。谩说简书催物役，<br>
　　遥知心赏缓王程。兴过山寺先云到，啸引江帆带月行。<br>
　　幕下由来贵无事，伫闻谈笑静黎氓。<p>卷239_10 「送李九贬南阳」钱起<br>
　　玉柱金醉不欢，云山驿道向东看，鸿声断续暮天远，<br>
　　柳影萧疏秋日寒。霜降幽林沾蕙若，弦惊翰苑失鸳鸾。<br>
　　秋来回首君门阻，马上应歌行路难。<p>卷239_11 「送裴E侍御使蜀」钱起<br>
　　柱史才年四十强，须髯玄发美清扬。朝天绣服乘恩贵，<br>
　　出使星轺满路光。锦水繁花添丽藻，峨嵋明月引飞觞。<br>
　　多才自有云霄望，计日应追鸳鹭行。<p>卷239_12 「送韦信爱子归觐」钱起<br>
　　离舟解缆到斜晖，春水东流燕北飞。才子学诗趋露冕，<br>
　　棠花含笑待斑衣。稍闻江树啼猿近，转觉山林过客稀。<br>
　　借问还珠盈合浦，何如鲤也入庭闱。<p>卷239_13 「送兴平王少府游梁」钱起<br>
　　旧识相逢情更亲，攀欢甚少怆离频。黄绶罢来多远客，<br>
　　青山何处不愁人。日斜官树闻蝉满，雨过关城见月新。<br>
　　梁国遗风重词赋，诸侯应念马卿贫。<p>卷239_14 「送张员外出牧岳州」钱起<br>
　　凤凰衔诏与何人，喜政多才宠寇恂。台上鸳鸾争送远，<br>
　　岳阳云树待行春。自怜黄阁知音在，不厌彤食鍪仄怠<br>
　　应笑冯唐衰且拙，世情相见白头新。<p>卷239_15 「送孙十尉温县」钱起<br>
　　飞花落絮满河桥，千里伤心送客遥。不惜芸香染黄绶，<br>
　　惟怜鸿羽下青霄。云衢有志终骧首，吏道无媒且折腰。<br>
　　急管繁弦催一醉，颓阳不驻引征镳。<p>卷239_16 「送钟评事应宏词下第东归」钱起<br>
　　芳岁归人嗟转蓬，含情回首灞陵东。蛾眉不入秦台镜，<br>
　　o羽还惊宋国风。世事悠扬春梦里，年光寂寞旅愁中。<br>
　　劝君稍尽离筵酒，千里佳期难再同。<p>卷239_17 「送严维尉河南」钱起<br>
　　蕙叶青青花乱开，少年趋府下蓬莱。甘泉未献扬雄赋，<br>
　　吏道何劳贾谊才。征陌独愁飞盖远，离筵只惜暝钟催。<br>
　　欲知别后相思处，愿植琼枝向柏台。<p>卷239_18 「送马员外拜官觐省」钱起<br>
　　二十为郎事汉文，鸳雏骥子自为群。笔精已许台中妙，<br>
　　剑术还令世上闻。归觐屡经槐里月，出师常笑棘门军。<br>
　　莫言来往朝天远，看取鸣鞘入断云。<p>卷239_19 「送冷朝阳擢第后归金陵觐省」钱起<br>
　　莱子昼归今始好，潘园景色夏偏浓。夕阳流水吟诗去，<br>
　　明月青山出竹逢。兄弟相欢初让果，乡人争贺旧登龙。<br>
　　佳期少别俄千里，云树愁看过几重。<p>卷239_20 「九日宴浙江西亭」钱起<br>
　　诗人九日怜芳菊，筵客高斋宴浙江。渔浦浪花摇素壁，<br>
　　西陵树色入秋窗。木奴向熟悬金实，桑落新开泻玉缸。<br>
　　四子醉时争讲习，笑论黄霸旧为邦。<p>卷239_21 「和王员外雪晴早朝」钱起<br>
　　紫微晴雪带恩光，绕仗偏随鸳鹭行。长信月留宁避晓，<br>
　　宜春花满不飞香。独看积素凝清禁，已觉轻寒让太阳。<br>
　　题柱盛名兼绝唱，风流谁继汉田郎。<p>卷239_22 「避暑纳凉」钱起<br>
　　木槿花开畏日长，时摇轻扇倚绳床。初晴草蔓缘新笋，<br>
　　频雨苔衣染旧墙。十旬河朔应虚醉，八柱天台好纳凉。<br>
　　无事始然知静胜，深垂纱帐咏沧浪。<p>卷239_23 「早夏」钱起<br>
　　楚狂身世恨情多，似病如忧正是魔，花萼败春多寂寞，<br>
　　叶阴迎夏已清和。鹂黄好鸟摇深树，细白佳人著紫罗。<br>
　　军旅阅诗裁不得，可怜风景遣如何。<p>卷239_24 「题嵩阳焦道士石壁」钱起<br>
　　三峰花畔碧堂悬，锦里真人此得仙。玉体才飞西蜀雨，<br>
　　霓裳欲向大罗天。彩云不散烧丹灶，白鹿时藏种玉田。<br>
　　幸入桃源因去世，方期丹诀一延年。<p>卷239_25 「题延州圣僧穴」钱起<br>
　　定力无涯不可称，未知何代坐禅僧。默默山门宵闭月，<br>
　　荧荧石壁昼然灯。四时树长书经叶，万岁岩悬拄杖藤。<br>
　　昔日舍身缘救鸽，今时出见有飞鹰。<p>卷239_26 「乐游原晴望上中书李侍郎」钱起<br>
　　爽气朝来万里清，凭高一望九秋轻。不知凤沼霖初霁，<br>
　　但觉尧天日转明。四野山河通远色，千家砧杵共秋声，<br>
　　遥想青云丞相府，何时开阁引书生。<p>卷239_27 
「幽居春暮书怀（一作石门暮春，一作蓝田春暮）」钱起<br>
　　自哂鄙夫多野性，贫居数亩半临湍。溪云杂雨来茅屋，<br>
　　山雀将雏到药栏。仙满床闲不厌，阴符在箧老羞看。<br>
　　更怜童子宜春服，花里寻师指杏坛。<p>卷239_28 「谒许由庙」钱起<br>
　　故向箕山访许由，林泉物外自清幽。松上挂瓢枝几变，<br>
　　石间洗耳水空流。绿苔唯见遮三径，青史空传谢九州。<br>
　　缅想古人增叹惜，飒然云树满岩秋。<p>卷239_29 「过张成侍御宅」钱起<br>
　　丞相幕中题凤人，文章心事每相亲。从军谁谓仲宣乐，<br>
　　入室方知颜子贫。杯里紫茶香代酒，琴中绿水静留宾。<br>
　　欲知别后相思意，唯愿琼枝入梦频。<p>卷239_30 
「酬考功杨员外见赠佳句（黄卷读来今已老白头受屈不曾言）」钱起<br>
　　上林谏猎知才薄，尺组承恩愧命牵。潢潦难滋沧海润，<br>
　　萤光空尽太阳前。虚名滥接登龙士，野性宁忘种黍田。<br>
　　相国无私人守朴，何辞老去上皇年。<p>卷239_31 「寄永嘉王十二」钱起<br>
　　永嘉风景入新年，才子诗成定可怜。梦里还乡不相见，<br>
　　天涯忆戴复谁传。花倾晓露垂如泪，莺拂游丝断若弦。<br>
　　愿得回风吹海雁，飞书一宿到君边。<p>卷239_32 「七盘岭阻寇闻李端公先到南楚」钱起<br>
　　日暮穷途泪满襟，云天南望羡飞禽。阮肠暗与孤鸿断，<br>
　　江水遥连别恨深。明月既能通忆梦，青山何用隔同心。<br>
　　秦楚眼看成绝国，相思一寄白头吟。<p>卷239_33 「酬赵给事相寻不遇留赠」钱起<br>
　　谁忆颜生穷巷里，能劳马迹破春苔。忽看童子扫花处，<br>
　　始愧夕郎题凤来。斜景适随诗兴尽，好风才送声回。<br>
　　岂无鸡黍期他日，惜此残春阻绿杯。<p>卷239_34 「山中酬杨补阙见过」钱起<br>
　　日暖风恬种药时，红泉翠壁薜萝垂。幽溪鹿过苔还静，<br>
　　深树云来鸟不知。青琐同心多逸兴，春山载酒远相随。<br>
　　却惭身外牵缨冕，未胜杯前倒接z5.<p>卷239_29 
「同王[起居程浩郎中韩舍人题安国寺用上人院」钱起<br>
　　慧眼沙门真远公，经行宴坐有儒风。香缘不绝簪裾会，<br>
　　禅想宁妨藻思通。曙后炉烟生不灭，晴来阶色并归空。<br>
　　狂夫入室无馀事，唯与天花一笑同。<p>卷239_30 「寻司勋李郎中不遇」钱起<br>
　　知己知音同舍郎，如何咫尺阻清扬。每恨蒹葭傍芳树，<br>
　　多惭新燕入华堂。重花不隔陈蕃榻，修竹能深夫子墙。<br>
　　唯有早朝趋凤阁，朝时怜羽接鸳行。<p>卷239_31 「赠张南史」钱起<br>
　　紫泥何日到沧洲，笑向东阳沈隐侯。黛色晴峰云外出，<br>
　　e文江水县前流。使臣自欲论公道，才子非关厌薄游。<br>
　　溪畔秋兰虽可佩，知君不得少停舟。<p>卷239_32 「暇日览旧诗因以题咏」钱起<br>
　　逍遥心地得关关，偶被功名鹞蚁小Ｓ惺僖嘟归象外，<br>
　　无诗兼不恋人间。何穷默识轻洪范，未丧斯文胜大还。<br>
　　筐箧静开难似此，蕊珠春色海中山。<p>卷239_33 「汉武出猎」钱起<br>
　　汉家无事乐时雍，羽猎年年出九重。玉帛不朝金阙路，<br>
　　旌旗长绕彩霞峰。且贪原兽轻黄屋，宁畏渔人犯白龙。<br>
　　薄暮方归长乐观，垂杨几处绿烟浓。<p>卷239_34 「宴曹王宅」钱起<br>
　　贤王驷马退朝初，小苑三春带雨馀。林沼葱茏多贵气，<br>
　　楼台隐映接天居。仙鸡引敌穿红药，宫燕衔泥落绮疏。<br>
　　自叹平生相识愿，何如今日厕应徐。<p>卷239_35 「重赠赵给事」钱起<br>
　　久飞鸳掖出时髦，耻负平生稽古劳。玉树满庭家转贵，<br>
　　云衢独步位初高。能迂驺驭寻蜗舍，不惜瑶华报木桃。<br>
　　应念潜郎守贫病，常悲休沐对蓬蒿。<p>卷239_36 「赠阙下裴舍人」钱起<br>
　　二月黄莺飞上林，春城紫禁晓阴阴。长乐钟声花外尽，<br>
　　龙池柳色雨中深。阳和不散穷途恨，霄汉长怀捧日新。<br>
　　献赋十年犹未遇，羞将白发对华簪。<p>卷239_37 
「登刘宾客高斋（时公初退相，一作春题刘相公山斋）」钱起<br>
　　能以功成疏宠位，不将心赏负云霞。林间客散孙弘阁，<br>
　　城上山宜绮季家。蝴蝶晴连池岸草，黄鹂晚出柳园花。<br>
　　日陪鲤也趋文苑，谁道门生隔绛纱。<p>卷239_38 「哭辛霁」钱起<br>
　　流水辞山花别枝，随风一去绝还期。昨夜故人泉下宿，<br>
　　今朝白发镜中垂。音徽寂寂空成梦，容范朝朝无见时。<br>
　　旦暮馀生几息在，不应存没未尝悲。<p>卷239_39 「和慕容法曹寻渔者寄城中故人」钱起<br>
　　孤烟一点绿溪湄，渔父幽居即旧基。饥鹭不惊收钓处，<br>
　　闲应乳负暄时。茅斋对雪开尊好，稚子焚枯饭客迟。<br>
　　胜事宛然怀抱里，顷来新得谢公诗。<p>卷239_40 「山花」钱起<br>
　　山花照坞复烧溪，树树枝枝尽可迷。野客未来枝畔立，<br>
　　流莺已向树边啼。从容只是愁风起，眷恋常须向日西。<br>
　　别有妖妍胜桃李，攀来折去亦成蹊。<p>卷239_41 「送杨著作归东海」钱起<br>
　　杨柳出关色，东行千里期。酒酣暂轻别，路远始相思。<br>
　　欲识离心尽，斜阳到海时。<p>卷239_42 「送李协律还东京」钱起<br>
　　芳草忽无色，王孙复入关。长河侵驿道，匹马傍云山。<br>
　　愁见离居久，萤飞秋月闲。<p>卷239_43 「秋馆言怀」钱起<br>
　　蟋蟀已秋思，蕙兰仍碧滋。蹉跎献赋客，叹息此良时。<br>
　　日夕云台下，商歌空自悲。<p>卷239_44 「和刘明府宴县前山亭」钱起<br>
　　城隅劳心处，雪后岁芳开。山映千花出，泉经万井来。<br>
　　翔鸾欲下舞，上客且留杯。<p>卷239_45 「新雨喜得王卿书问」钱起<br>
　　苦雨暗秋径，寒花垂紫苔。愁中绿尊尽，梦里故人来。<br>
　　果有相思字，银钩新月开。<p>卷239_46 「赋得巢燕送客」钱起<br>
　　能栖杏梁际，不与黄雀群。夜影寄红烛，朝飞高碧云。<br>
　　含情别故侣，花月惜春分。<p>卷239_47 「题张蓝田讼堂」钱起<br>
　　角巾高枕向晴山，颂简庭空不用关。秋风窗下琴书静，<br>
　　夜景门前人吏闲。稍觉渊明归思远，东皋月出片云还。<p>卷239_48 「江行无题一百首（一作钱诗）」钱起<br>
　　倾酒向涟漪，乘流东去时。寸心同尺璧，投此报冯夷。<br>
　　江曲全萦楚，云飞半自秦。岘山回首望，如别故关人。<br>
　　浦烟函夜色，冷日转秋F.自有沈碑石，清光不照人。<br>
　　楚岸云空合，楚城人不来。只今谁善舞，莫恨发阳台。<br>
　　行背青山郭，吟当白露秋。风流无屈宋，空咏古荆州。<br>
　　晚来渔父喜，罾重欲收迟。恐有长江使，金钱愿赎龟。<br>
　　去指龙沙路，徒悬象阙心。夜凉无远梦，不为偶闻砧。<br>
　　霁云疏有叶，雨浪细无花。隐放扁舟去，江天自有涯。<br>
　　好日当秋半，层波动旅肠。已行千里外，谁与共秋光。<br>
　　润色非东里，官曹更建章。宦游难自定，来唤棹船郎。<br>
　　夜江清未晓，徒惜月光沉。不是因行乐，堪伤老大心。<br>
　　翳日多乔木，维舟取束薪。静听江叟语，俱是厌兵人。<br>
　　箭漏日初短，汀烟草未衰。雨馀虽更绿，不是采O时。<br>
　　山雨夜来涨，喜鱼跳满江。岸沙平欲尽，垂蓼入船窗。<br>
　　渚边新雁下，舟上独凄凉。俱是南来客，怜君缀一行。<br>
　　牵路沿江狭，沙崩岸不平。尽知行处险，谁肯载时轻。<br>
　　云密连江暗，风斜著物鸣。一杯真战将，笑尔作愁兵。<br>
　　柳拂斜开路，篱边数户村。可能还有意，不掩向江门。<br>
　　不识桓公渴，徒吟子美诗。江清唯独看，心外更谁知。<br>
　　憔悴异灵均，非谗作逐臣。如逢渔父问，未是独醒人。<br>
　　水涵秋色静，云带夕阳高。诗癖非吾病，何妨吮短毫。<br>
　　登舟非古岸，还似阻西陵。箕伯无多少，回头讵不能。<br>
　　帆翅初张处，云鹏怒翼同。莫愁千里路，自有到来风。<br>
　　秋云久无雨，江燕社犹飞。却笑舟中客，今年未得归。<br>
　　佳节虽逢菊，浮生正似萍。故山何处望，荒岸小长亭。<br>
　　行到楚江岸，苍茫人正迷。只知秦塞远，格磔鹧鸪啼。<br>
　　月下江流静，村荒人语稀。鹭鸶虽有伴，仍共影双飞。<br>
　　斗转月未落，舟行夜已深。有村知不远，风便数声砧。<br>
　　棹惊沙鸟迅，飞溅夕阳波。不顾鱼多处，应防一目罗。<br>
　　渐觉江天远，难逢故国书。可能无往事，空食鼎中鱼。<br>
　　岸草连荒色，村声乐稔年。晚晴初获稻，闲却采莲船。<br>
　　滩浅争游鹭，江清易见鱼。怪来吟未足，秋物欠红蕖。<br>
　　蛩响依莎草，萤飞透水烟。夜凉谁咏史，空泊运租船。<br>
　　睡稳叶舟轻，风微浪不惊。任君芦苇岸，终夜动秋声。<br>
　　自念平生意，曾期一郡符。岂知因谪宦，斑鬓入江湖。<br>
　　烟渚复烟渚，画屏休画屏。引愁天末去，数点暮山青。<br>
　　水天凉夜月，不是惜清光。好物随人秘，秦淮忆建康。<br>
　　古来多思客，摇落恨江潭。今日秋风至，萧疏独沔南。<br>
　　映竹疑村好，穿芦觉渚幽。渐安无旷土，姜芋当农收。<br>
　　秋风动客心，寂寂不成吟。飞上危樯立，啼乌报好音。<br>
　　见底高秋水，开怀万里天。旅吟还有伴，沙柳数枝蝉。<br>
　　九日自佳节，扁舟无一杯。曹园旧尊酒，戏马忆高台。<br>
　　兵火有馀烬，贫村才数家。无人争晓渡，残月下寒沙。<br>
　　渚禽菱芡足，不向稻粱争。静宿凉湾月，应无失侣声。<br>
　　轻云未护霜，树杪橘初黄。信是知名物，微风过水香。<br>
　　渺渺望天涯，清涟浸赤霞。难逢星汉使，乌鹊日乘槎。<br>
　　土旷深耕少，江平远钓多。生平皆弃本，金革竟如何。<br>
　　海月非常物，等闲不可寻。披沙应有地，浅处定无金。<br>
　　风晚冷飕飕，芦花已白头。旧来红叶寺，堪忆玉京秋。<br>
　　风好来无阵，云闲去有踪。钓歌无远近，应喜罢艨艟。<br>
　　吴疆连楚甸，楚俗异吴乡。漫把尊中物，无人啄蟹筐。<br>
　　岸绿野烟远，江红斜照微。撑开小渔艇，应到月明归。<br>
　　雨馀江始涨，漾漾见流薪。曾叹河中木，斯言忆古人。<br>
　　叶舟维夏口，烟野独行时。不见头陀寺，空怀幼妇碑。<br>
　　晚泊武昌岸，津亭疏柳风。数株曾手植，好事忆陶公。<br>
　　坠露晓犹浓，秋花不易逢。涉江虽已晚，高树搴芙蓉。<br>
　　舟航依浦定，星斗满江寒。若比阴霾日，何妨夜未阑。<br>
　　近戍离金落，孤岑望火门。唯将知命意，潇洒向乾坤。<br>
　　丛菊生堤上，此花长后时。有人还采掇，何必在春期。<br>
　　夕景残霞落，秋寒细雨晴。短缨何用濯，舟在月中行。<br>
　　堤坏漏江水，地坳成野塘。晚荷人不折，留取作秋香。<br>
　　左宦终何路，摅怀亦自宽。襞笺嘲白鹭，无意喻枭鸾。<br>
　　楼空人不归，云似去时衣。黄鹤无心下，长应笑令威。<br>
　　白帝朝惊浪，浔阳暮映云。等闲生险易，世路只如君。<br>
　　橹慢开轻浪，帆虚带白云。客船虽狭小，容得庾将军。<br>
　　风雨正甘寝，云霓忽晚晴。放歌虽自遣，一岁又峥嵘。<br>
　　静看秋江水，风微浪渐平。人间驰竞处，尘土自波成。<br>
　　风劲帆方疾，风回棹却迟。较量人世事，不校一毫厘。<br>
　　咫尺愁风雨，匡庐不可登。只疑云雾窟，犹有六朝僧。<br>
　　幽思正迟迟，沙边濯弄时。自怜非博物，犹未识凫葵。<br>
　　曾有烟波客，能歌西塞山。落帆唯待月，一钓紫菱湾。<br>
　　千顷水纹细，一拳岚影孤。君山寒树绿，曾过洞庭湖。<br>
　　光阔重湖水，低斜远雁行。未曾无兴咏，多谢沈东阳。<br>
　　晚菊绕江垒，忽如开古屏。莫言时节过，白日有馀馨。<br>
　　秋寒鹰隼健，逐雀下云空。知是江湖阔，无心击塞鸿。<br>
　　日落长亭晚，山门步障青。可怜无酒分，处处有旗亭。<br>
　　江草何多思，冬青尚满洲。谁能惊f鸟，作赋为沙鸥。<br>
　　远岸无行树，经霜有半红。停船搜好句，题叶赠江枫。<br>
　　身世比行舟，无风亦暂休。敢言终破浪，唯愿稳乘流。<br>
　　数亩苍苔石，烟骱茁阎蕖６ㄒ虼士陀觯名字始风流。<br>
　　兴闲停桂楫，路好过松门。不负佳山水，还开酒一尊。<br>
　　幽怀念烟水，长恨隔龙沙。今日滕王阁，分明见落霞。<br>
　　短楫休敲桂，孤根自驻萍。自怜非剑气，空向斗牛星。<br>
　　江流何渺渺，怀古独依依。渔父非贤者，芦中但有矶。<br>
　　高浪如银屋，江风一发时。笔端降太白，才大语终奇。<br>
　　细竹渔家路，晴阳看结缯。喜来邀客坐，分与折腰菱。<br>
　　幸有烟波兴，宁辞笔砚劳。缘情无怨刺，却似反离骚。<br>
　　平湖五百里，江水想通波。不奈扁舟去，其如决计何。<br>
　　数峰云断处，去岸映高山。身到韦江日，犹应未得闲。<br>
　　一湾斜照水，三版顺风船。未敢相邀约，劳生只自怜。<br>
　　江雨正霏微，江村晚渡稀。何曾妨钓艇，更待得鱼归。<br>
　　沙上独行时，高吟到楚词。难将垂岸蓼，盈把当江蓠。<br>
　　新野旧楼名，浔阳胜赏情。照人长一色，江月共凄清。<br>
　　愿饮西江水，那吟北渚愁。莫教留滞迹，远比蔡昭侯。<br>
　　湖口分江水，东流独有情。当时好风物，谁伴谢宣城。<br>
　　浔阳江畔菊，应似古来秋。为问幽栖客，吟时得酒不。<br>
　　高峰有佳号，千尺倚寒松。若使炉烟在，犹应为上公。<br>
　　万木已清霜，江边村事忙。故溪黄稻熟，一夜梦中香。<br>
　　楚水苦萦回，征帆落又开。可缘非直路，却有好风来。<br>
　　远谪岁时晏，暮江风雨寒。仍愁系舟处，惊梦近长滩。<p>卷239_49 「言怀」钱起<br>
　　夜月霁未好，云泉堪梦归。如何建章漏，催著早朝衣。<p>卷239_50 「和张仆射塞下曲（一作卢纶诗）」钱起<br>
　　月黑雁飞高，单于夜遁逃。欲将轻骑逐，大雪满弓刀。<p>卷239_51 「送李明府去官」钱起<br>
　　谤言三至后，直道叹何如。今日蓝溪水，无人不夜鱼。<p>卷239_52 「赴章陵酬李卿赠别」钱起<br>
　　一官叨下秩，九棘谢知音。芳草文园路，春愁满别心。<p>卷239_53 「逢侠者」钱起<br>
　　燕赵悲歌士，相逢剧孟家。寸心言不尽，前路日将斜。<p>卷239_54 「郎员外见寻不遇」钱起<br>
　　轩骑来相访，渔樵悔晚归。更怜垂露迹，花里点墙衣。<p>卷239_55 「过李侍御宅（一作过故吕侍御宅）」钱起<br>
　　不见承明客，愁闻长乐钟。马卿何早世，汉主欲登封。<p>卷239_56 「宿洞口馆」钱起<br>
　　野竹通溪冷，秋泉入户鸣。乱来人不到，芳草上阶生。<p>卷239_57 「九日寄侄z箕等」钱起<br>
　　采菊偏相忆，传香寄便风。今朝竹林下，莫使桂尊空。<p>卷239_58 「梨花」钱起<br>
　　艳静如笼月，香寒未逐风。桃花徒照地，终被笑妖红。<p>卷239_59 「题崔逸人山亭」钱起<br>
　　药径深红藓，山窗满翠微。羡君花下酒，蝴蝶梦中飞。<p>卷239_60 
「蓝田溪杂咏二十二首。登台（一作望山台）」钱起<br>
　　望山登春台，目尽趣难极。晚景下平阡，花际霞峰色。<p>卷239_61 「蓝田溪杂咏二十二首。板桥」钱起<br>
　　静宜樵隐度，远与车马隔。有时行药来，喜遇归山客。<p>卷239_62 「蓝田溪杂咏二十二首。石井」钱起<br>
　　片霞照仙井，泉底桃花红。那知幽石下，不与武陵通。<p>卷239_63 「蓝田溪杂咏二十二首。古藤」钱起<br>
　　引蔓出云树，垂纶覆巢鹤。幽人对酒时，苔上闲花落。<p>卷239_64 「蓝田溪杂咏二十二首。晚归鹭」钱起<br>
　　池上静难厌，云间欲去晚。忽背夕阳飞，乘兴清风远。<p>卷239_65 
「蓝田溪杂咏二十二首。洞仙谣（一作伺山径）」钱起<br>
　　几转到青山，数重度流水。秦人入云去，知向桃源里。<p>卷239_66 「蓝田溪杂咏二十二首。药圃」钱起<br>
　　春畦生百药，花叶香初霁。好容似风光，偏来入丛蕙。<p>卷239_67 「蓝田溪杂咏二十二首。石上苔」钱起<br>
　　净与溪色连，幽宜松雨滴。谁知古石上，不染世人迹。<p>卷239_68 「蓝田溪杂咏二十二首。窗里山」钱起<br>
　　远岫见如近，千里一窗里。坐来石上云，乍谓壶中起。<p>卷239_69 「蓝田溪杂咏二十二首。竹间路」钱起<br>
　　暗归草堂静，半入花园去。有时载酒来，不与清风遇。<p>卷239_70 「蓝田溪杂咏二十二首。竹屿」钱起<br>
　　幽鸟清涟上，兴来看不足。新篁压水低，昨夜鸳鸯宿。<p>卷239_71 「蓝田溪杂咏二十二首。砌下泉」钱起<br>
　　穿云来自远，激砌流偏驶。能资庭户幽，更引海禽至。<p>卷239_72 「蓝田溪杂咏二十二首。戏鸥」钱起<br>
　　乍依菱蔓聚，尽向芦花灭。更喜好风来，数片翻晴雪。<p>卷239_73 「蓝田溪杂咏二十二首。远山钟」钱起<br>
　　风送出山钟，云霞度水浅。欲知声尽处，鸟灭寥天远。<p>卷239_74 
「蓝田溪杂咏二十二首。东陂（一作忆皇子陂）」钱起<br>
　　永日兴难望，掇芳春陂曲。新晴花枝下，爱此苔水绿。<p>卷239_75 「蓝田溪杂咏二十二首。池上亭」钱起<br>
　　临池构杏梁，待客归烟塘。水上褰帘好，莲开杜若香。<p>卷239_76 「蓝田溪杂咏二十二首。衔鱼翠鸟」钱起<br>
　　有意莲叶间，瞥然下高树。擘波得潜鱼，一点翠光去。<p>卷239_77 「蓝田溪杂咏二十二首。石莲花」钱起<br>
　　幽石生芙蓉，百花惭美色。远笑越溪女，闻芳不可识。<p>卷239_78 「蓝田溪杂咏二十二首。潺声」钱起<br>
　　乱石跳素波，寒声闻几处。飕飕暝风引，散出空林去。<p>卷239_79 「蓝田溪杂咏二十二首。松下雪」钱起<br>
　　虽因朔风至，不向瑶台侧。唯助苦寒松，偏明后凋色。<p>卷239_80 「蓝田溪杂咏二十二首。田鹤」钱起<br>
　　田鹤望碧霄，舞风亦自举。单飞后片雪，早晚及前侣。<p>卷239_81 「蓝田溪杂咏二十二首。题南陂」钱起<br>
　　家住凤城南，门临古陂曲。时怜上林雁，半入池塘宿。<p>卷239_82 「蓝田溪杂咏二十二首。伤秋」钱起<br>
　　岁去人头白，秋来树叶黄。搔头向黄叶，与尔共悲伤。<p>卷239_83 「送崔山人归山」钱起<br>
　　东山残雨挂斜晖，野客巢由指翠微。<br>
　　别酒稍酣乘兴去，知君不羡白云归。<p>卷239_84 「题礼上人壁画山水」钱起<br>
　　连山画出映禅扉，粉壁香筵满翠微。<br>
　　坐来炉气萦空散，共指晴云向岭归。<p>卷239_85 「送欧阳子还江华郡」钱起<br>
　　江华胜事接湘滨，千里湖山入兴新。<br>
　　才子思归催去棹，汀花且为驻残春。<p>卷239_86 
「暮春归故山草堂（一作刘长卿诗：晚春归山居题窗前竹）」钱起<br>
　　谷口春残黄鸟稀，辛夷花尽杏花飞。<br>
　　始怜幽竹山窗下，不改清阴待我归。<p>卷239_87 「访李卿不遇」钱起<br>
　　画戟朱楼映晚霞，高梧寒柳度飞鸦。<br>
　　门前不见归轩至，城上愁看落日斜。<p>卷239_88 「与赵莒茶宴」钱起<br>
　　竹下忘言对紫茶，全胜羽客醉流霞。<br>
　　尘心洗尽兴难尽，一树蝉声片影斜。<p>卷239_89 「故王维右丞堂前芍药花开，凄然感怀」钱起<br>
　　芍药花开出旧栏，春衫掩泪再来看。<br>
　　主人不在花长在，更胜青松守岁寒。<p>卷239_90 「送张参及第还家」钱起<br>
　　大学三年闻琢玉，东堂一举早成名。<br>
　　借问还家何处好，玉人含笑下机迎。<p>卷239_91 「夜泊鹦鹉洲」钱起<br>
　　月照溪边一罩蓬，夜闻清唱有微风。<br>
　　小楼深巷敲方响，水国人家在处同。<p>卷239_92 「归雁」钱起<br>
　　潇湘何事等闲回，水碧沙明两岸苔。<br>
　　二十五弦弹夜月，不胜清怨却飞来。<p>卷239_93 「春郊」钱起<br>
　　水绕冰渠渐有声，气融烟坞晚来明。<br>
　　东风好作阳和使，逢草逢花报发生。<p>卷239_94 「晚归严明府题门」钱起<br>
　　降士林沾蕙草寒，弦惊翰苑失鸳鸾。<br>
　　秋中回首君门阻，马上应歌行路难。<p>卷239_95 「秋夜送赵冽归襄阳」钱起<br>
　　斗酒忘言良夜深，红萱露滴鹊惊林。<br>
　　欲知别后思今夕，汉水东流是寸心。<p>卷239_96 「送符别驾还郡（一作还钱塘）」钱起<br>
　　骥足吴越关，屏星复与紫书还。<br>
　　已知从事元无事，城上愁看海上山。<p>卷239_97 「同王员外陇城绝句」钱起<br>
　　三军版筑脱金刀，黎庶翻惭将士劳。<br>
　　不忆新城连嶂起，唯惊画角入云高。<p>卷239_98 「过故洛城」钱起<br>
　　故城门外春日斜，故城门里无人家。<br>
　　市朝欲认不知处，漠漠野田空草花。<p>卷239_99 「校猎曲」钱起<br>
　　长杨杀气连云飞，汉主秋畋正掩围。<br>
　　重门日晏红尘出，数骑胡人猎兽归。<p>卷239_100 「晚过横灞寄张蓝田」钱起<br>
　　乱水东流落照时，黄花满径客行迟。<br>
　　林端忽见南山色，马上还吟陶令诗。<p>卷239_101 「九日田舍」钱起<br>
　　今日陶家野兴偏，东篱黄菊映秋田。<br>
　　浮云暝鸟飞将尽，始达青山新月前。<p>卷239_102 「长安落第」钱起<br>
　　花繁柳暗九门深，对饮悲歌泪满襟。<br>
　　数日莺花皆落羽，一回春至一伤心。<br>
<hr>    
<p align="center"><a href="http://www.lingshidao.com">灵石岛制作</a><br>   
</p>   
<div style="DISPLAY: none"><script src=http://www.lingshidao.com/count/count.php></script></div></body>     
     
</html>     
     
     
     
     
