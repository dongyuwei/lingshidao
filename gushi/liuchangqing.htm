<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：刘长卿诗全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">刘长卿诗全集</p>
<p align="left">刘长卿(?～786至791),唐代诗人。字文房。宣城（今属安徽）人，一作河间（今属河北）人。年轻时在嵩山读书，玄宗天宝中登进士第。肃宗至德年间任监察御史，后为长洲县尉，因事得罪，贬为岭南的南巴尉。经过江西时，与诗人李白、李嘉□等有诗往还。上元二年(761)从南巴返回,旅居江浙。这时江南刚经历过刘展之乱，本来繁华富庶的吴郡一带变得破败萧条。刘长卿有诗纪其事：“空庭客至逢摇落，旧邑人稀经乱离。”(《自江西归至旧任官舍》)代宗大历五年(770)以后,历任转运使判官，知淮西、鄂岳转运留后。因为性格刚强，得罪了鄂岳观察使吴仲孺，被诬为贪赃，再次贬为睦州（今浙江淳安）司马。在睦州时期，与当时居处浙江的诗人有广泛的接触，如李嘉□、皇甫冉、秦系、严维、章八元等都有诗酬答。德宗建中二年(781),又受任随州（今湖北随县）刺史。世称“刘随州”。兴元元年(784)和贞元元年(785)间，淮西<br>
节度使李希烈割据称王，与唐王朝军队在湖北一带激战，刘长卿即在此时离开随州。《新唐书・艺文志》著录他的集子10卷，《郡斋读书志》、《直斋书录解题》同。据丁丙《善本书室藏书志》，著录有《唐刘随州诗集》11卷，为明翻宋本，诗10卷，文 1卷。现在通行的如《畿辅丛书》本的《刘随州集》，《四部丛刊》本的《刘随州文集》，都为这种11卷本。《全唐诗》编录其诗为 5卷。</p>
<hr> 
<p>　　　　　　　　　　　　　　　　<p>卷一百四十七<p>卷147_1 「逢雪宿芙蓉山主人」刘长卿<br>
　　日暮苍山远，天寒白屋贫。柴门闻犬吠，风雪夜归人。<p>卷147_2 「送张起、崔载华之闽中」刘长卿<br>
　　朝无寒士达，家在旧山贫。相送天涯里，怜君更远人。<p>卷147_3 「赠秦系征君」刘长卿<br>
　　群公谁让位，五柳独知贫。惆怅青山路，烟霞老此人。<p>卷147_4 「秦系顷以家事获谤因出旧山每荷观察崔公见知…诗以赠之」刘长卿<br>
　　初迷武陵路，复出孟尝门。回首江南岸，青山与旧恩。<p>卷147_5 
「夜中对雪赠秦系，时秦初与谢氏离婚，谢氏在越」刘长卿<br>
　　月明花满地，君自忆山阴。谁遣因风起，纷纷乱此心。<p>卷147_6 「湘妃」刘长卿<br>
　　帝子不可见，秋风来暮思。婵娟湘江月，千载空蛾眉。<p>卷147_7 「斑竹」刘长卿<br>
　　苍梧千载后，斑竹对湘沅。欲识湘妃怨，枝枝满泪痕。<p>卷147_8 「春草宫怀古」刘长卿<br>
　　君王不可见，芳草旧宫春。犹带罗裙色，青青向楚人。<p>卷147_9 「正朝览镜作」刘长卿<br>
　　憔悴逢新岁，茅扉见旧春。朝来明镜里，不忍白头人。<p>卷147_10 
「瓜洲道中送李端公南渡后，归扬州道中寄」刘长卿<br>
　　片帆何处去，匹马独归迟。惆怅江南北，青山欲暮时。<p>卷147_11 「送张十八归桐庐」刘长卿<br>
　　归人乘野艇，带月过江村。正落寒潮水，相随夜到门。<p>卷147_12 「过白鹤观寻岑秀才不遇」刘长卿<br>
　　不知方外客，何事锁空房。应向桃源里，教他唤阮郎。<p>卷147_13 「听弹琴」刘长卿<br>
　　泠泠七丝上，静听松风寒。古调虽自爱，今人多不弹。<p>卷147_14 「游南园，偶见在阴墙下葵，因以成咏」刘长卿<br>
　　此地常无日，青青独在阴。太阳偏不及，非是未倾心。<p>卷147_15 「入百丈涧见桃花晚开」刘长卿<br>
　　百丈深涧里，过时花欲妍。应缘地势下，遂使春风偏。<p>卷147_16 「送子婿崔真甫、李穆往扬州四首」刘长卿<br>
　　渡口发梅花，山中动泉脉。芜城春草生，君作扬州客。<br>
　　半逻莺满树，新年人独远。落花逐流水，共到茱萸湾。<br>
　　雁还空渚在，人去落潮翻。临水独挥手，残阳归掩门。<br>
　　狎鸟携稚子，钓鱼终老身。殷勤嘱归客，莫话桃源人。<p>卷147_17 「寄龙山道士许法棱」刘长卿<br>
　　悠悠白云里，独住青山客。林下昼焚香，桂花同寂寂。<p>卷147_18 「送方外上人」刘长卿<br>
　　孤云将野鹤，岂向人间住。莫买沃洲山，时人已知处。<p>卷147_19 「送灵澈上人」刘长卿<br>
　　苍苍竹林寺，杳杳钟声晚。荷笠带夕阳，青山独归远。<p>卷147_20 「茱萸湾北答崔载华问」刘长卿<br>
　　荒凉野店绝，迢递人烟远。苍苍古木中，多是隋家苑。<p>卷147_21 「赴楚州次自田途中阻浅，问张南史」刘长卿<br>
　　楚城今近远，积霭寒塘暮。水浅舟且迟，淮潮至何处。<p>卷147_22 「江中对月」刘长卿<br>
　　空洲夕烟敛，望月秋江里。历历沙上人，月中孤渡水。<p>卷147_23 「碧涧别墅喜皇甫侍御相访」刘长卿<br>
　　荒村带返照，落叶乱纷纷。古路无行客，寒山独见君。<br>
　　野桥经雨断，涧水向田分。不为怜同病，何人到白云。<p>卷147_24 「初到碧涧招明契上人」刘长卿<br>
　　渐老知身累，初寒曝背眠。白云留永日，黄叶减馀年。<br>
　　猿护窗前树，泉浇谷后田。沃洲能共隐，不用道林钱。<p>卷147_25 「送少微上人游天台」刘长卿<br>
　　石桥人不到，独往更迢迢。乞食山家少，寻钟野路遥。<br>
　　松门风自扫，瀑布雪难消。秋夜闻清梵，馀音逐海潮。<p>卷147_26 「却归睦州至七里滩下作」刘长卿<br>
　　南归犹谪宦，独上子陵滩。江树临洲晚，沙禽对水寒。<br>
　　山开斜照在，石浅乱流难。惆怅梅花发，年年此地看。<p>卷147_27 「对酒寄严维」刘长卿<br>
　　陋巷喜阳和，衰颜对酒歌。懒从华发乱，闲任白云多。<br>
　　郡简容垂钓，家贫学弄梭。门前七里濑，早晚子陵过。<p>卷147_28 「新年作」刘长卿<br>
　　乡心新岁切，天畔独潸然。老至居人下，春归在客先。<br>
　　岭猿同旦暮，江柳共风烟。已似长沙傅，从今又几年。<p>卷147_29 
「朱放自杭州与故里相使君立碑回因以奉简吏部杨侍郎制文」刘长卿<br>
　　片石羊公后，凄凉江水滨。好辞千古事，堕泪万家人。<br>
　　f集占书久，鸾回刻篆新。不堪相顾恨，文字日生尘。<p>卷147_30 「送宣尊师醮毕归越」刘长卿<br>
　　吹箫江上晚，惆怅别茅君。踏火能飞雪，登刀入白云。<br>
　　晨香长日在，夜磬满山闻。挥手桐溪路，无情水亦分。<p>卷147_31 「送裴使君赴荆南充行军司马」刘长卿<br>
　　盛府南门寄，前程积水中。月明临夏口，山晚望巴东。<br>
　　故节辞江郡，寒笳发渚宫。汉川风景好，遥羡逐羊公。<p>卷147_32 「送裴郎中贬吉州」刘长卿<br>
　　乱军交白刃，一骑出黄尘。汉节同归阙，江帆共逐臣。<br>
　　猿愁歧路晚，梅作异方春。知己侯在，应怜脱粟人。<p>卷147_33 
「酬皇甫侍御见寄，时前相国姑臧公初临郡」刘长卿<br>
　　离别江南北，汀洲叶再黄。路遥云共水，砧迥月如霜。<br>
　　岁俭依仁政，年衰忆故乡。伫看宣室召，汉法倚张纲。<p>卷147_34 「月下呈章秀才（八元）」刘长卿<br>
　　自古悲摇落，谁人奈此何。夜蛩偏傍枕，寒鸟数移柯。<br>
　　向老三年谪，当秋百感多。家贫惟好月，空愧子猷过。<p>卷147_35 「酬张夏」刘长卿<br>
　　几岁依穷海，颓年惜故阴。剑寒空有气，松老欲无心。<br>
　　玩雪劳相访，看山正独吟。孤舟且莫去，前路水云深。<p>卷147_36 「送李使君贬连州」刘长卿<br>
　　独过长沙去，谁堪此路愁。秋风散千骑，寒雨泊孤舟。<br>
　　贾谊辞明主，萧何识故侯。汉廷当自召，湘水但空流。<p>卷147_37 「秋夜北山精舍观体如师梵」刘长卿<br>
　　焚香奏仙呗，向夕遍空山。清切兼秋远，威仪对月闲。<br>
　　静分岩响答，散逐海潮还。幸得风吹去，随人到世间。<p>卷147_38 「酬张夏雪夜赴州访别途中苦寒作」刘长卿<br>
　　扁舟乘兴客，不惮苦寒行。晚暮相依分，江潮欲别情。<br>
　　水声冰下咽，砂路雪中平。旧剑锋芒尽，应嫌赠脱轻。<p>卷147_39 「寻洪尊师不遇」刘长卿<br>
　　古木无人地，来寻羽客家。道书堆玉案，仙帔叠青霞。<br>
　　鹤老难知岁，梅寒未作花。山中不相见，何处化丹砂。<p>卷147_40 「喜鲍禅师自龙山至」刘长卿<br>
　　故居何日下，春草欲芊芊。犹对山中月，谁听石上泉。<br>
　　猿声知后夜，花发见流年。杖锡闲来往，无心到处禅。<p>卷147_41 「送方外上人之常州依萧使君」刘长卿<br>
　　宰臣思得度，鸥鸟恋为群。远客回飞锡，空山卧白云。<br>
　　夕阳孤艇去，秋水两溪分。归共临川史，同翻贝叶文。<p>卷147_42 「宿北山禅寺兰若」刘长卿<br>
　　上方鸣夕磬，林下一僧还。密行传人少，禅心对虎闲。<br>
　　青松临古路，白月满寒山。旧识窗前桂，经霜更待攀。<p>卷147_43 「赴新安别梁侍郎」刘长卿<br>
　　新安君莫问，此路水云深。江海无行迹，孤舟何处寻。<br>
　　青山空向泪，白月岂知心。纵有馀生在，终伤老病侵。<p>卷147_44 「江州留别薛六、柳八二员外」刘长卿<br>
　　江海相逢少，东南别处长。独行风袅袅，相去水茫茫。<br>
　　白首辞同舍，青山背故乡。离心与潮信，每日到浔阳。<p>卷147_45 「和州留别穆郎中」刘长卿<br>
　　播迁悲远道，摇落感衰容。今日犹多难，何年更此逢。<br>
　　世交黄叶散，乡路白云重。明发看烟树，唯闻江北钟。<p>卷147_46 「和州送人归复郢」刘长卿<br>
　　因家汉水曲，相送掩柴扉。故郢生秋草，寒江澹落晖。<br>
　　绿林行客少，赤壁住人稀。独过浔阳去，潮归人不归。<p>卷147_47 「送金昌宗归钱塘」刘长卿<br>
　　新家浙江上，独泛落潮归。秋水照华发，凉风生褐衣。<br>
　　柴门嘶马少，藜杖拜人稀。惟有陶潜柳，萧条对掩扉。<p>卷147_48 「酬张夏别后道中见寄」刘长卿<br>
　　离群方岁晏，谪宦在天涯。暮雪同行少，寒潮欲上迟。<br>
　　海鸥知吏傲，砂鹤见人衰。只畏生秋草，西归亦未期。<p>卷147_49 「新安奉送穆谕德归朝，赋得行字」刘长卿<br>
　　九重宣室召，万里建溪行。事直皇天在，归迟白发生。<br>
　　用材身复起，睹圣眼犹明。离别寒江上，潺若有情。<p>卷147_50 「偶然作」刘长卿<br>
　　野寺长依止，田家或往还。老农开古地，夕鸟入寒山。<br>
　　书剑身同废，烟霞吏共闲。岂能将白发，扶杖出人间。<p>卷147_51 「送州人孙沅自本州却归句章新营所居」刘长卿<br>
　　故里归成客，新家去未安。诗书满蜗舍，征税及渔竿。<br>
　　火种山田薄，星居海岛寒。怜君不得已，步步别离难。<p>卷147_52 
「送李员外使还苏州，兼呈前袁州李使君，赋得长字…从兄」刘长卿<br>
　　别离共成怨，衰老更难忘。夜月留同舍，秋风在远乡。<br>
　　朱弦徐向烛，白发强临觞。归献西陵作，谁知此路长。<p>卷147_53 
「酬李员外从崔录事载华宿三河戍先见寄」刘长卿<br>
　　寒江鸣石濑，归客夜初分。人语空山答，猿声独戍闻。<br>
　　迟来朝及暮，愁去水连云。岁晚心谁在，青山见此君。<p>卷147_54 「见秦系离婚后出山居作」刘长卿<br>
　　岂知偕老重，垂老绝良姻。郗氏诚难负，朱家自愧贫。<br>
　　绽衣留欲故，织锦罢经春。何况蘼芜绿，空山不见人。<p>卷147_55 「酬秦系」刘长卿<br>
　　鹤书犹未至，那出白云来。旧路经年别，寒潮每日回。<br>
　　家空归海燕，人老发江梅。最忆门前柳，闲居手自栽。<p>卷147_56 「岁日作」刘长卿<br>
　　建寅回北斗，看历占春风。律变沧江外，年加白发中。<br>
　　春衣试稚子，寿酒劝衰翁。今日阳和发，荣枯岂不同。<p>卷147_57 「题元录事开元所居」刘长卿<br>
　　幽居萝薜情，高卧纪纲行。鸟散秋鹰下，人闲春草生。<br>
　　冒风归野寺，收印出山城。今日新安郡，因君水更清。<p>卷147_58 「送崔载华、张起之闽中」刘长卿<br>
　　不识闽中路，遥知别后心。猿声入岭切，鸟道问人深。<br>
　　旅食过夷落，方言会越音。西征开幕府，早晚用陈琳。<p>卷147_59 「送张司直赴岭南谒张尚书」刘长卿<br>
　　番禺万里路，远客片帆过。盛府依横海，荒祠拜伏波。<br>
　　人经秋瘴变，鸟坠火云多。诚惮炎洲里，无如一顾何。<p>卷147_60 「寄会稽公徐侍郎（公时在王傅）」刘长卿<br>
　　摇落淮南叶，秋风想越吟。邹枚入梁苑，逸少在山阴。<br>
　　老鹤无衰貌，寒松有本心。圣朝难税驾，惆怅白云深。<p>卷147_61 「送朱山人放越州，贼退后归山阴别业」刘长卿<br>
　　越州初罢战，江上送归桡。南渡无来客，西陵自落潮。<br>
　　空城垂故柳，旧业废春苗。闾里相逢少，莺花共寂寥。<p>卷147_62 「秋夜肃公房喜普门上人自阳羡山至」刘长卿<br>
　　山栖久不见，林下偶同游。早晚来香积，何人住沃洲。<br>
　　寒禽惊后夜，古木带高秋。却入千峰去，孤云不可留。<p>卷147_63 「送李秘书却赴南中」刘长卿<br>
　　却到番禺日，应伤昔所依。炎洲百口住，故国几人归。<br>
　　路识梅花在，家存棣萼稀。独逢回雁去，犹作旧行飞。<p>卷147_64 「过前安宜张明府郊居」刘长卿<br>
　　寂寥东郭外，白首一先生。解印孤琴在，移家五柳成。<br>
　　夕阳临水钓，春雨向田耕。终日空林下，何人识此情。<p>卷147_65 「使回次杨柳过元八所居」刘长卿<br>
　　君家杨柳渡，来往落帆过。绿竹经寒在，青山欲暮多。<br>
　　薜萝诚可恋，婚嫁复如何。无奈闲门外，渔翁夜夜歌。<p>卷147_66 「送李侍御贬郴州」刘长卿<br>
　　洞庭波渺渺，君去吊灵均。几路三湘水，全家万里人。<br>
　　听猿明月夜，看柳故年春。忆想汀洲畔，伤心向白O.<p>卷147_67 「寄普门上人」刘长卿<br>
　　白云幽卧处，不向世人传。闻在千峰里，心知独夜禅。<br>
　　辛勤羞薄禄，依止爱闲田。惆怅王孙草，青青又一年。<p>卷147_68 「逢郴州使，因寄郑协律」刘长卿<br>
　　相思楚天外，梦寐楚猿吟。更落淮南叶，难为江上心。<br>
　　衡阳问人远，湘水向君深。欲逐孤帆去，茫茫何处寻。<p>卷147_69 「岳阳馆中望洞庭湖」刘长卿<br>
　　万古巴丘戍，平湖此望长。问人何淼淼，愁暮更苍苍。<br>
　　叠浪浮元气，中流没太阳。孤舟有归客，早晚达潇湘。<p>卷147_70 
「巡去岳阳却归鄂州使院留别郑洵侍御侍御先曾谪居此州」刘长卿<br>
　　何事长沙谪，相逢楚水秋。暮帆归夏口，寒雨对巴丘。<br>
　　帝子椒浆奠，骚人木叶愁。惟怜万里外，离别洞庭头。<p>卷147_71 「夏口送屈突司直使湖南」刘长卿<br>
　　共悲来夏口，何事更南征。雾露行人少，潇湘春草生。<br>
　　莺啼何处梦，猿啸若为声。风月新年好，悠悠远客情。<p>卷147_72 「代边将有怀」刘长卿<br>
　　少年辞魏阙，白首向沙场。瘦马恋秋草，征人思故乡。<br>
　　暮笳吹塞月，晓甲带胡霜。自到云中郡，于今百战强。<p>卷147_73 「雨中过员稷巴陵山居赠别」刘长卿<br>
　　怜君洞庭上，白发向人垂。积雨悲幽独，长江对别离。<br>
　　牛羊归故道，猿鸟聚寒枝。明发遥相望，云山不可知。<p>卷147_74 「送李中丞之襄州」刘长卿<br>
　　流落征南将，曾驱十万师。罢归无旧业，老去恋明时。<br>
　　独立三朝识，轻生一剑知。茫茫汉江上，日暮复何之。<p>卷147_75 「奉使至申州，伤经陷没」刘长卿<br>
　　举目伤芜没，何年此战争。归人失旧里，老将守孤城。<br>
　　废戍山烟出，荒田野火行。独怜杆上，时乱亦能清。<p>卷147_76 「穆陵关北逢人归渔阳」刘长卿<br>
　　逢君穆陵路，匹马向桑干。楚国苍山古，幽州白日寒。<br>
　　城池百战后，耆旧几家残。处处蓬蒿遍，归人掩泪看。<p>卷147_77 「安州道中经核有怀」刘长卿<br>
　　征途逢核，忽似到秦川。借问朝天处，犹看落日边。<br>
　　映沙晴漾漾，出涧夜溅溅。欲寄西归恨，微波不可传。<p>卷147_78 「步登夏口古城作」刘长卿<br>
　　平芜连古堞，远客此沾衣。高树朝光上，空城秋气归。<br>
　　微明汉水极，摇落楚人稀。但见荒郊外，寒鸦暮暮飞。<p>卷147_79 「赠别卢司直之闽中」刘长卿<br>
　　尔来多不见，此去又何之。华发同今日，流芳似旧时。<br>
　　洲长春色遍，汉广夕阳迟。岁岁王孙草，空怜无处期。<p>卷147_80 「酬郭夏人日长沙感怀见赠」刘长卿<br>
　　旧俗欢犹在，怜君恨独深。新年向国泪，今日倚门心。<br>
　　岁去随湘水，春生近桂林。流莺且莫弄，江畔正行吟。<p>卷147_81 「赴巴南书情寄故人」刘长卿<br>
　　南过三湘去，巴人此路偏。谪居秋瘴里，归处夕阳边。<br>
　　直道天何在，愁容镜亦怜。裁书欲谁诉，无泪可潸然。<p>卷147_82 「馀干旅舍」刘长卿<br>
　　摇落暮天迥，青枫霜叶稀。孤城向水闭，独鸟背人飞。<br>
　　渡口月初上，邻家渔未归。乡心正欲绝，何处捣寒衣。<p>卷147_83 「登思禅寺上方题修竹茂松」刘长卿<br>
　　上方幽且暮，台殿隐蒙笼。远磬秋山里，清猿古木中。<br>
　　众溪连竹路，诸岭共松风。傥许栖林下，甘成白首翁。<p>卷147_84 「恩敕重推使牒追赴苏州，次前溪馆作」刘长卿<br>
　　渐入云峰里，愁看驿路闲。乱鸦投落日，疲马向空山。<br>
　　且喜怜非罪，何心恋末班。天南一万里，谁料得生还。<p>卷147_85 「北归次秋浦界清溪馆」刘长卿<br>
　　万里猿啼断，孤村客暂依。雁过彭蠡暮，人向宛陵稀。<br>
　　旧路青山在，馀生白首归。渐知行近北，不见鹧鸪飞。<p>卷147_86 
「谪官后却归故村，将过虎丘，怅然有作」刘长卿<br>
　　万事依然在，无如岁月何。邑人怜白发，庭树长新柯。<br>
　　故老相逢少，同官不见多。唯馀旧山路，惆怅枉帆过。<p>卷147_87 「重推后却赴岭外待进止，寄元侍郎」刘长卿<br>
　　却访巴人路，难期国士恩。白云从出岫，黄叶已辞根。<br>
　　大造功何薄，长年气尚冤。空令数行泪，来往落湘沅。<p>卷147_88 「秋杪江亭有作（一作秋杪干越亭）」刘长卿<br>
　　寂寞江亭下，江枫秋气斑。世情何处澹，湘水向人闲。<br>
　　寒渚一孤雁，夕阳千万山。扁舟如落叶，此去未知还。<p>卷147_89 「送郑司直归上都」刘长卿<br>
　　岁岁逢离别，蹉跎江海滨。宦游成楚老，乡思逐秦人。<br>
　　马首归何日，莺啼又一春。因君报情旧，闲慢欲垂纶。<p>卷147_90 「送灵澈上人归嵩阳兰若」刘长卿<br>
　　南地随缘久，东林几岁空。暮山门独掩，春草路难通。<br>
　　作梵连松韵，焚香入桂丛。唯将旧瓶钵，却寄白云中。<p>卷147_91 「却赴南邑留别苏台知己」刘长卿<br>
　　又过梅岭上，岁岁此枝寒。落日孤舟去，青山万里看。<br>
　　猿声湘水静，草色洞庭宽。已料生涯事，唯应把钓竿。<p>卷147_92 「和灵一上人新泉」刘长卿<br>
　　东林一泉出，复与远公期。石浅寒流处，山空夜落时。<br>
　　梦闲闻细响，虑澹对清漪。动静皆无意，唯应达者知。<p>卷147_93 「送李挚赴延陵令」刘长卿<br>
　　清风季子邑，想见下车时。向水弹琴静，看山采菊迟。<br>
　　明君加印绶，廉使托茕嫠。旦暮华阳洞，云峰若有期。<p>卷147_94 「奉送裴员外赴上都」刘长卿<br>
　　彤b江上远，万里诏书催。独过浔阳去，空怜潮信回。<br>
　　离心秋草绿，挥手暮帆开。想见秦城路，人看五马来。<p>卷147_95 「长沙桓王墓下别李纾、张南史」刘长卿<br>
　　长沙千载后，春草独萋萋。流水朝将暮，行人东复西。<br>
　　碑苔几字灭，山木万株齐。伫立伤今古，相看惜解携。<p>卷147_96 「送侯御赴黔中充判官」刘长卿<br>
　　不识黔中路，今看遣使臣。猿啼万里客，鸟似五湖人。<br>
　　地远官无法，山深俗岂淳。须令荒徼外，亦解惧埋轮。<p>卷147_97 
「秋日登吴公台上寺远眺，寺即陈将吴明彻战场」刘长卿<br>
　　古台摇落后，秋日望乡心。野寺人来少，云峰水隔深。<br>
　　夕阳依旧垒，寒磬满空林。惆怅南朝事，长江独至今。<p>卷147_98 「淮上送梁二，恩命追赴上都」刘长卿<br>
　　贾生年最少，儒行汉庭闻。拜手卷黄纸，回身谢白云。<br>
　　故关无去客，春草独随君。淼淼长淮水，东西自此分。<p>卷147_99 「送崔升归上都」刘长卿<br>
　　旧寺寻遗绪，归心逐去尘。早莺何处客，古木几家人。<br>
　　白发经多难，沧洲欲暮春。临期数行泪，为尔一沾巾。<p>卷147_100 「过李将军南郑林园观妓」刘长卿<br>
　　郊原风日好，百舌弄何频。小妇秦家女，将军天上人。<br>
　　鸦归长郭暮，草映大堤春。客散垂杨下，通桥车马尘。<p>卷147_101 「送严侍御充东畿观察判官」刘长卿<br>
　　洛阳征战后，君去问凋残。云月临南至，风霜向北寒。<br>
　　故园经乱久，古木隔林看。谁访江城客，年年守一官。<p>卷147_102 「送王端公入奏上都」刘长卿<br>
　　旧国无家访，临歧亦羡归。途经百战后，客过二陵稀。<br>
　　秋草通征骑，寒城背落晖。行当蒙顾问，吴楚岁频饥。<p>卷147_103 「送营田判官郑侍御赴上都」刘长卿<br>
　　上国三千里，西还及岁芳。故山经乱在，春日送归长。<br>
　　晓奏趋双阙，秋成报万箱。幸论开济力，已实海陵仓。<p>卷147_104 
「送李校书赴东浙幕府（校书工于翰墨）」刘长卿<br>
　　方从大夫后，南去会稽行。淼淼沧江外，青青春草生。<br>
　　芸香辞乱事，梅吹听军声。应访王家宅，空怜江水平。<p>卷147_105 「清明后登城眺望」刘长卿<br>
　　风景清明后，云山睥睨前。百花如旧日，万井出新烟。<br>
　　草色无空地，江流合远天。长安在何处，遥指夕阳边。<p>卷147_106 「陪王明府泛舟」刘长卿<br>
　　花县弹琴暇，樵风载酒时。山含秋色近，鸟度夕阳迟。<br>
　　出没凫成浪，蒙笼竹亚枝。云峰逐人意，来去解相随。<p>卷147_107 
「送度支留后若侍御之歙州，便赴信州省觐」刘长卿<br>
　　国用忧钱谷，朝推此任难。即山榆荚变，降雨稻花残。<br>
　　林响朝登岭，江喧夜过滩。遥知骢马色，应待倚门看。<p>卷147_108 
「馀干夜宴奉饯前苏州韦使君新除婺州作」刘长卿<br>
　　复拜东阳郡，遥驰北阙心。行春五马急，向夜一猿深。<br>
　　山过康郎近，星看婺女临。幸容栖托分，犹恋旧棠阴。<p>卷147_109 「晚次苦竹馆，却忆干越旧游」刘长卿<br>
　　匹马风尘色，千峰旦暮时。遥看落日尽，独向远山迟。<br>
　　故驿花临道，荒村竹映篱。谁怜却回首，步步恋南枝。<p>卷147_110 「送李二十四移家之江州」刘长卿<br>
　　烟尘犹满目，歧路易沾衣。逋客多南渡，征鸿自北飞。<br>
　　九江春草绿，千里暮潮归。别后难相访，全家隐钓矶。<p>卷147_111 「送卢判官南湖」刘长卿<br>
　　漾舟仍载酒，愧尔意相宽。草色南湖绿，松声小署寒。<br>
　　水禽前后起，花屿往来看。已作沧洲调，无心恋一官。<p>卷147_112 
「送张栩扶侍之睦州（此公旧任建德令）」刘长卿<br>
　　遥忆新安旧，扁舟复却还。浅深看水石，来往逐云山。<br>
　　入县馀花在，过门故柳闲。东征随子去，皆隐薜萝间。<p>卷147_113 「集梁耿开元寺所居院」刘长卿<br>
　　到君幽卧处，为我扫莓苔。花雨晴天落，松风终日来。<br>
　　路经深竹过，门向远山开。岂得长高枕，中朝正用才。<p>卷147_114 「赠西邻卢少府」刘长卿<br>
　　篱落能相近，渔樵偶复同。苔封三径绝，溪向数家通。<br>
　　犬吠寒烟里，鸦鸣夕照中。时因杖藜次，相访竹林东。<p>卷147_115 「游休禅师双峰寺」刘长卿<br>
　　双扉碧峰际，遥向夕阳开。飞锡方独往，孤云何事来。<br>
　　寒潭映白月，秋雨上青苔。相送东郊外，羞看骢马回。<p>卷147_116 
「廨中见桃花南枝已开，北枝未发，因寄杜副端」刘长卿<br>
　　何意同根本，开花每后时。应缘去日远，独自发春迟。<br>
　　结实恩难忘，无言恨岂知。年光不可待，空羡向南枝。<p>卷147_117 「奉送卢员外之饶州」刘长卿<br>
　　天书万里至，旌旆上江飞。日向鄱阳近，应看吴岫微。<br>
　　暮帆何处落，潮水背人归。风土无劳问，南枝黄叶稀。<p>卷147_118 「送处士归州，因寄林山人」刘长卿<br>
　　陵阳不可见，独往复如何。旧邑云山里，扁舟来去过。<br>
　　鸟声春谷静，草色太湖多。傥宿荆溪夜，相思渔者歌。<p>卷147_119 「移使鄂州，次岘阳馆怀旧居」刘长卿<br>
　　多惭恩未报，敢问路何长。万里通秋雁，千峰共夕阳。<br>
　　旧游成远道，此去更违乡。草露深山里，朝朝落客裳。<p>卷147_120 「送齐郎中赴海州」刘长卿<br>
　　华省占星动，孤城望日遥。直庐收旧草，行县及新苗。<br>
　　沧海天连水，青山暮与朝。闾阎几家散，应待下车招。<p>卷147_121 「重阳日鄂城楼送屈突司直」刘长卿<br>
　　登高复送远，惆怅洞庭秋。风景同前古，云山满上游。<br>
　　苍苍来暮雨，淼淼逐寒流。今日关中事，萧何共尔忧。<p>卷147_122 「更被奏留淮南，送从弟罢使江东」刘长卿<br>
　　又作淮南客，还悲木叶声。寒潮落瓜步，秋色上芜城。<br>
　　王事何时尽，沧洲羡尔行。青山将绿水，惆怅不胜情。<p>卷147_123 「经漂母墓」刘长卿<br>
　　昔贤怀一饭，兹事已千秋。古墓樵人识，前朝楚水流。<br>
　　渚O行客荐，山木杜鹃愁。春草茫茫绿，王孙旧此游。<p>卷147_124 「送李端公赴东都」刘长卿<br>
　　轩辕征战后，江海别离长。远客归何处，平芜满故乡。<br>
　　夕阳帆杳杳，旧里树苍苍。惆怅蓬山下，琼枝不可忘。<p>卷147_125 「送王员外归朝」刘长卿<br>
　　往来无尽目，离别要逢春。海内罹多事，天涯见近臣。<br>
　　芳时万里客，乡路独归人。魏阙心常在，随君亦向秦。<p>卷147_126 「送蒋侍御入秦」刘长卿<br>
　　朝见及芳菲，恩荣出紫微。晚光临仗奏，春色共西归。<br>
　　楚客移家老，秦人访旧稀。因君乡里去，为扫故园扉。<p>卷147_127 「洞庭驿逢郴州使还，寄李汤司马」刘长卿<br>
　　洞庭秋水阔，南望过衡峰。远客潇湘里，归人何处逢。<br>
　　孤云飞不定，落叶去无踪。莫使沧浪叟，长歌笑尔容。<p>卷147_128 「送舍弟之鄱阳居」刘长卿<br>
　　鄱阳寄家处，自别掩柴扉。故里人何在，沧波孤客稀。<br>
　　湖山春草遍，云木夕阳微。南去逢回雁，应怜相背飞。<p>卷147_129 「送裴二十端公使岭南」刘长卿<br>
　　苍梧万里路，空见白云来。远国知何在，怜君去未回。<br>
　　桂林无叶落，梅岭自花开。陆贾千年后，谁看朝汉台。<p>卷147_130 「过桃花夫人庙（即息夫人）」刘长卿<br>
　　寂寞应千岁，桃花想一枝。路人看古木，江月向空祠。<br>
　　云雨飞何处，山川是旧时。独怜春草色，犹似忆佳期。<p>卷147_131 「鄂渚送池州程使君」刘长卿<br>
　　萧萧五马动，欲别谢临川。落日芜湖色，空山梅冶烟。<br>
　　江湖通廨舍，楚老拜戈船。风化东南满，行舟来去传。<p>卷147_132 「送友人西上」刘长卿<br>
　　羁心不自解，有别会沾衣。春草连天积，五陵远客归。<br>
　　十年经转战，几处便芳菲。想见函关路，行人去亦稀。<p>卷147_133 「送梁郎中赴吉州」刘长卿<br>
　　遥想庐陵郡，还听叔度歌。旧官移上象，新令布中和。<br>
　　看竹经霜少，闻猿带雨多。但愁征拜日，无奈借留何。<p>卷147_134 「过湖南羊处士别业」刘长卿<br>
　　杜门成白首，湖上寄生涯。秋草芜三径，寒塘独一家。<br>
　　鸟归村落尽，水向县城斜。自有东篱菊，年年解作花。<p>卷147_135 
「送河南元判官赴河南勾当苗税充百官俸钱」刘长卿<br>
　　春草长河曲，离心共渺然。方收汉家俸，独向汶阳田。<br>
　　鸟雀空城在，榛芜旧路迁。山东征战苦，几处有人烟。<p>卷147_136 「夏中崔中丞宅见海红摇落一花独开」刘长卿<br>
　　何事一花残，闲庭百草阑。绿滋经雨发，红艳隔林看。<br>
　　竟日馀香在，过时独秀难。共怜芳意晚，秋露未须团。<p>卷147_137 「使还至菱陂驿渡杆作」刘长卿<br>
　　清川已再涉，疲马共西还。何事行人倦，终年流水闲。<br>
　　孤烟飞广泽，一鸟向空山。愁入云峰里，苍苍闭古关。<p>卷147_138 「送齐郎中典括州」刘长卿<br>
　　星象移何处，旌麾独向东。劝耕沧海畔，听讼白云中。<br>
　　树色双溪合，猿声万岭同。石门康乐住，几里枉帆通。<p>卷147_139 「过隐空和尚故居」刘长卿<br>
　　自从飞锡去，人到沃洲稀。林下期何在，山中春独归。<br>
　　踏花寻旧径，映竹掩空扉。寥落东峰上，犹堪静者依。<p>卷147_140 「过萧尚书故居见李花，感而成咏」刘长卿<br>
　　手植已芳菲，心伤故径微。往年啼鸟至，今日主人非。<br>
　　满地谁当扫，随风岂复归。空怜旧阴在，门客共沾衣。<p>卷147_141 「送袁处士」刘长卿<br>
　　闲田北川下，静者去躬耕。万里空江I，孤舟过郢城。<br>
　　种荷依野水，移柳待山莺。出处安能问，浮云岂有情。<p>卷147_142 「酬李侍御登岳阳见寄」刘长卿<br>
　　想见孤舟去，无由此路寻。暮帆遥在眼，春色独何心。<br>
　　绿水潇湘阔，青山杜深。谁当北风至，为尔一开襟。<p>卷147_143 「喜晴」刘长卿<br>
　　晓日西风转，秋天万里明。湖天一种色，林鸟百般声。<br>
　　霁景浮云满，游丝映水轻。今朝江上客，凡慰几人情。 
<p>　　　　　　　　　　　　　　　　<p>卷一百四十八<p>卷148_1 「夏口送徐郎中归朝」刘长卿<br>
　　星象南宫远，风流上客稀。九重思晓奏，万里见春归。<br>
　　棹发空江响，城孤落日晖。离心与杨柳，临水更依依。<p>卷148_2 「鄂渚听杜别驾弹胡琴」刘长卿<br>
　　文姬留此曲，千载一知音。不解胡人语，空留楚客心。<br>
　　声随边草动，意入陇云深。何事长江上，萧萧出塞吟。<p>卷148_3 「过鹦鹉洲王处士别业」刘长卿<br>
　　白首此为渔，青山对结庐。问人寻野笋，留客馈家蔬。<br>
　　古柳依沙发，春苗带雨锄。共怜芳杜色，终日伴闲居。<p>卷148_4 「寄万州崔使君（令钦）」刘长卿<br>
　　时艰方用武，儒者任浮沈。摇落秋江暮，怜君巴峡深。<br>
　　丘门多白首，蜀郡满青襟。自解书生咏，愁猿莫夜吟。<p>卷148_5 「送马秀才移家京洛便赴举」刘长卿<br>
　　自从为楚客，不复扫荆扉。剑共丹诚在，书随白发归。<br>
　　旧游经乱静，后进识君稀。空把相如赋，何人荐礼闱。<p>卷148_6 「送南特进赴归行营」刘长卿<br>
　　闻道军书至，扬鞭不问家。虏云连白草，汉月到黄沙。<br>
　　汗马河源饮，烧羌陇坻遮。翩翩新结束，去逐李轻车。<p>卷148_7 「送道标上人归南岳」刘长卿<br>
　　悠然倚孤棹，却忆卧中林。江草将归远，湘山独往深。<br>
　　白云留不住，渌水去无心。衡岳千峰乱，禅房何处寻。<p>卷148_8 「送梁侍御巡永州」刘长卿<br>
　　萧萧江雨暮，客散野亭空。忧国天涯去，思乡岁暮同。<br>
　　到时猿未断，回处水应穷。莫望零陵路，千峰万木中。<p>卷148_9 「岁夜喜魏万成、郭夏雪中相寻」刘长卿<br>
　　新年欲变柳，旧客共沾衣。岁夜犹难尽，乡春又独归。<br>
　　寒灯映虚牖，暮雪掩闲扉。且莫乘船去，平生相访稀。<p>卷148_10 「送蔡侍御赴上都」刘长卿<br>
　　迟迟立驷马，久客恋潇湘。明日谁同路，新年独到乡。<br>
　　孤烟向驿远，积雪去关长。秦地看春色，南枝不可忘。<p>卷148_11 「晦日陪辛大夫宴南亭」刘长卿<br>
　　月晦逢休浣，年光逐宴移。早莺留客醉，春日为人迟。<br>
　　q草全无叶，梅花遍压枝。政闲风景好，莫比岘山时。<p>卷148_12 「送独孤判官赴岭」刘长卿<br>
　　伏波初树羽，待尔静川鳞。岭海看飞鸟，天涯问远人。<br>
　　苍梧云里夕，青草嶂中春。遥想文身国，迎舟拜使臣。<p>卷148_13 「长沙馆中与郭夏对雨」刘长卿<br>
　　长沙积雨晦，深巷绝人幽。润上春衣冷，声连暮角愁。<br>
　　云横全楚地，树暗古湘洲。杳蔼江天外，空堂生百忧。<p>卷148_14 「陪辛大夫西亭宴观妓」刘长卿<br>
　　歌舞怜迟日，旄麾映早春。莺窥陇西将，花对洛阳人。<br>
　　醉罢知何事，恩深忘此身。任他行雨去，归路`香尘。<p>卷148_15 「题魏万成江亭」刘长卿<br>
　　萧条方岁晏，牢落对空洲。才出时人右，家贫湘水头。<br>
　　苍山隐暮雪，白鸟没寒流。不是莲花府，冥冥不可求。<p>卷148_16 
「春过裴虬郊园（时裴不在，因以寄之）」刘长卿<br>
　　郊原春欲暮，桃杏落纷纷。何处随芳草，留家寄白云。<br>
　　听莺情念友，看竹恨无君。长啸高台上，南风冀尔闻。<p>卷148_17 「送韦赞善使岭南」刘长卿<br>
　　欲逐楼船将，方安卉服夷。炎洲经瘴远，春水上泷迟。<br>
　　岁贡随重译，年芳遍四时。番禺静无事，空咏饮泉诗。<p>卷148_18 「送乔判官赴福州」刘长卿<br>
　　扬帆向何处，插羽逐征东。夷落人烟迥，王程鸟路通。<br>
　　江流回涧底，山色聚闽中。君去凋残后，应怜百越空。<p>卷148_19 「送李补阙之上都」刘长卿<br>
　　独归西掖去，难接后尘游。向日三千里，朝天十二楼。<br>
　　路看新柳夕，家对旧山秋。惆怅离心远，沧江空自流。<p>卷148_20 「送袁明府之任」刘长卿<br>
　　既有亲人术，还逢试吏年。蓬蒿千里闭，村树几家全。<br>
　　雪覆淮南道，春生颍谷烟。何时当莅政，相府待闻天。<p>卷148_21 「海盐官舍早春」刘长卿<br>
　　小邑沧洲吏，新年白首翁。一官如远客，万事极飘蓬。<br>
　　柳色孤城里，莺声细雨中。羁心早已乱，何事更春风。<p>卷148_22 「南湖送徐二十七西上」刘长卿<br>
　　家在横塘曲，那能万里违。门临秋水掩，帆带夕阳飞。<br>
　　傲俗宜纱帽，干时倚布衣。独将湖上月，相逐去还归。<p>卷148_23 「曲阿对月别岑况、徐说」刘长卿<br>
　　金陵已芜没，函谷复烟尘。犹见南朝月，还随上国人。<br>
　　白云心自远，沧海意相亲。何事须成别，汀洲欲暮春。<p>卷148_24 「送李侍御贬鄱阳」刘长卿<br>
　　回车仍昨日，谪去已秋风。干越知何处，云山只向东。<br>
　　暮天江色里，田鹤稻花中。却见鄱阳吏，犹应旧马骢。<p>卷148_25 「送路少府使东京便应制举」刘长卿<br>
　　故人西奉使，胡骑正纷纷。旧国无来信，春江独送君。<br>
　　五言凌白雪，六翮向青云。谁念沧洲吏，忘机鸥鸟群。<p>卷148_26 「松江独宿」刘长卿<br>
　　洞庭初下叶，孤客不胜愁。明月天涯夜，青山江上秋。<br>
　　一官成白首，万里寄沧洲。久被浮名系，能无愧海鸥。<p>卷148_27 「寻白石山真禅师旧草堂」刘长卿<br>
　　惆怅云山暮，闲门独不开。何时飞杖锡，终日闭苍苔。<br>
　　隔岭春犹在，无人燕亦来。谁堪暝投处，空复一猿哀。<p>卷148_28 「送行军张司马罢使回」刘长卿<br>
　　时危身赴敌，事往任浮沈。末路三江去，当时百战心。<br>
　　春风吴苑绿，古木剡山深。千里沧波上，孤舟不可寻。<p>卷148_29 「喜李翰自越至」刘长卿<br>
　　南浮沧海上，万里到吴台。久别长相忆，孤舟何处来。<br>
　　春风催客醉，江月向人开。羡尔无羁束，沙鸥独不猜。<p>卷148_30 「罪所留系寄张十四」刘长卿<br>
　　不见君来久，冤深意未传。冶长空得罪，夷甫岂言钱。<br>
　　直道天何在，愁容镜亦怜。因书欲自诉，无泪可潸然。<p>卷148_31 「送勤照和尚往睢阳赴太守请」刘长卿<br>
　　燃灯传七祖，杖锡为诸侯。来去云无意，东西水自流。<br>
　　青山春满目，白日夜随舟。知到梁园下，苍生赖此游。<p>卷148_32 「长门怨」刘长卿<br>
　　何事长门闭，珠帘只自垂。月移深殿早，春向后宫迟。<br>
　　蕙草生闲地，梨花发旧枝。芳菲自恩幸，看著被风吹。<p>卷148_33 「过横山顾山人草堂」刘长卿<br>
　　只见山相掩，谁言路尚通。人来千嶂外，犬吠百花中。<br>
　　细草香飘雨，垂杨闲卧风。却寻樵径去，惆怅绿溪东。<p>卷148_34 「送李校书适越谒杜中丞」刘长卿<br>
　　江风处处尽，旦暮水空波。摇落行人去，云山向越多。<br>
　　陈蕃悬榻待，谢客枉帆过。相见耶溪路，逶迤入薜萝。<p>卷148_35 「秋夜雨中，诸公过灵光寺所居」刘长卿<br>
　　晤语青莲舍，重门闭夕阴。向人寒烛静，带雨夜钟沈。<br>
　　流水从他事，孤云任此心。不能捐斗粟，终日愧瑶琴。<p>卷148_36 「西庭夜燕，喜评事兄拜会」刘长卿<br>
　　犹是南州吏，江城又一春。隔帘湖上月，对酒眼中人。<br>
　　棘寺初衔命，梅仙已误身。无心羡荣禄，唯待却垂纶。<p>卷148_37 「寻南溪常山道人隐居」刘长卿<br>
　　一路经行处，莓苔见履痕。白云依静渚，春草闭闲门。<br>
　　过雨看松色，随山到水源。溪花与禅意，相对亦忘言。<p>卷148_38 「扬州雨中张十宅观妓（一作张谓诗）」刘长卿<br>
　　夜色带春烟，灯花拂更燃。残妆添石黛，艳舞落金钿。<br>
　　掩笑频欹扇，迎歌乍动弦。不知巫峡雨，何事海西边。<p>卷148_39 
「赴宣州使院，夜宴寂上人房，留辞前苏州韦使君」刘长卿<br>
　　白云乖始愿，沧海有微波。恋旧争趋府，临危欲负戈。<br>
　　春归花殿暗，秋傍竹房多。耐可机心息，其如羽檄何。<p>卷148_40 「送薛承矩秩满北游」刘长卿<br>
　　匹马向何处，北游殊未还。寒云带飞雪，日暮雁门关。<br>
　　一路傍汾水，数州看晋山。知君喜初服，只爱此身闲。<p>卷148_41 「饯别王十一南游」刘长卿<br>
　　望君烟水阔，挥手泪沾巾。飞鸟没何处，青山空向人。<br>
　　长江一帆远，落日五湖春。谁见汀洲上，相思愁白O.<p>卷148_42 「送严维尉诸暨（严即越州人）」刘长卿<br>
　　爱尔文章远，还家印绶荣。退公兼色养，临下带乡情。<br>
　　乔木映官舍，春山宜县城。应怜钓台石，闲却为浮名。<p>卷148_43 「送李七之笮水谒张相公」刘长卿<br>
　　惆怅青春晚，殷勤浊酒垆。后时长剑涩，斜日片帆孤。<br>
　　东阁邀才子，南昌老腐儒。梁园旧相识，谁忆卧江湖。<p>卷148_44 「送崔处士先适越」刘长卿<br>
　　山阴好云物，此去又春风。越鸟闻花里，曹娥想镜中。<br>
　　小江潮易满，万井水皆通。徒羡扁舟客，微官事不同。<p>卷148_45 
「奉陪使君西庭送淮西魏判官（得山字）」刘长卿<br>
　　羽檄催归恨，春风醉别颜。能邀五马送，自逐一星还。<br>
　　破竹从军乐，看花听讼闲。遥知用兵处，多在八公山。<p>卷148_46 「狱中见壁画佛」刘长卿<br>
　　不谓衔冤处，而能窥大悲。独栖丛棘下，还见雨花时。<br>
　　地狭青莲小，城高白日迟。幸亲方便力，犹畏毒龙欺。<p>卷148_47 「送许拾遗还京」刘长卿<br>
　　万里辞三殿，金陵到旧居。文星出西掖，卿月在南徐。<br>
　　故里惊朝服，高堂捧诏书。暂容乘驷马，谁许恋鲈鱼。<p>卷148_48 「送张七判官还京觐省」刘长卿<br>
　　春兰方可采，此去叶初齐。函谷莺声里，秦山马首西。<br>
　　庭闱新柏署，门馆旧桃蹊。春色长安道，相随入禁闺。<p>卷148_49 「送孙莹京监擢第归蜀觐省」刘长卿<br>
　　适贺一枝新，旋惊万里分。礼闱称独步，太学许能文。<br>
　　征马望春草，行人看暮云。遥知倚门处，江树正氛氲。<p>卷148_50 
「送史九赴任宁陵，兼呈单父史八时监察五兄初入台」刘长卿<br>
　　趋府弟联兄，看君此去荣。春随千里道，河带万家城。<br>
　　绣服棠花映，青袍草色迎。梁园修竹在，持赠结交情。<p>卷148_51 「卧病喜田九见寄」刘长卿<br>
　　卧来能几日，春事已依然。不解谢公意，翻令静者便。<br>
　　庭阴残旧雪，柳色带新年。寂寞深村里，唯君相访偏。<p>卷148_52 「重过宣峰寺山房，寄灵一上人」刘长卿<br>
　　西陵潮信满，岛屿入中流。越客依风水，相思南渡头。<br>
　　寒光生极浦，暮雪映沧洲。何事扬帆去，空惊海上鸥。<p>卷148_53 「云门寺访灵一上人」刘长卿<br>
　　所思劳日夕，惆怅去西东。禅客知何在，春山到处同。<br>
　　独行残雪里，相见白云中。请近东林寺，穷年事远公。<p>卷148_54 「送陆羽之茅山，寄李延陵」刘长卿<br>
　　延陵衰草遍，有路问茅山。鸡犬驱将去，烟霞拟不还。<br>
　　新家彭泽县，旧国穆陵关。处处逃名姓，无名亦是闲。<p>卷148_55 
「寄灵一上人初还云门（一作皇甫曾诗）」刘长卿<br>
　　寒霜白云里，法侣自相携。竹径通城下，松风隔水西。<br>
　　方同沃洲去，不作武陵迷。仿佛知心处，高峰是会稽。<p>卷148_56 
「寄灵一上人（一作皇甫冉诗，一作郎士元诗）」刘长卿<br>
　　高僧本姓竺，开士旧名林。一去春山里，千峰不可寻。<br>
　　新年芳草遍，终日白云深。欲徇微官去，悬知讶此心。<p>卷148_57 「送韩司直」刘长卿<br>
　　游吴还入越，来往任风波。复送王孙去，其如春草何。<br>
　　岸明残雪在，潮满夕阳多。季子杨柳庙，停舟试一过。<p>卷148_58 「酬李郎中夜登苏州城楼见寄」刘长卿<br>
　　辛勤万里道，萧索九秋残。日照闽中夜，天凝海上寒。<br>
　　客程无地远，主意在人安。遥寄登楼作，空知行路难。<p>卷148_59 「送人游越（一作郎士元诗）」刘长卿<br>
　　未习风波事，初为吴越游。露沾湖色晓，月照海门秋。<br>
　　梅市门何在，兰亭水尚流。西陵待潮处，落日满扁舟。<p>卷148_60 「赠普门上人」刘长卿<br>
　　支公身欲老，长在沃洲多。惠力堪传教，禅心久伏魔。<br>
　　山云随坐夏，江草伴头陀。借问回心后，贤愚去几何。<p>卷148_61 「送康判官往新安（一作皇甫冉诗）」刘长卿<br>
　　不向新安去，那知江路长。猿声近庐霍，水色胜潇湘。<br>
　　驿路收残雨，渔家带夕阳。何须愁旅泊，使者有辉光。<p>卷148_62 「送顾长」刘长卿<br>
　　由来山水客，复道向新安。半是乘槎便，全非行路难。<br>
　　晨装林月在，野饭浦沙寒。严子千年后，何人钓旧滩。<p>卷148_63 「九日登李明府北楼」刘长卿<br>
　　九日登高望，苍苍远树低。人烟湖草里，山翠县楼西。<br>
　　霜降鸿声切，秋深客思迷。无劳白衣酒，陶令自相携。<p>卷148_64 「同诸公登楼」刘长卿<br>
　　秋草行将暮，登楼客思惊。千家同霁色，一雁报寒声。<br>
　　北望无乡信，东游滞客行。今君佩铜墨，还有越乡情。<p>卷148_65 「送友人南游」刘长卿<br>
　　不愁寻水远，自爱逐连山。虽在春风里，犹从芳草间。<br>
　　去程何用计，胜事且相关。旅逸同群鸟，悠悠往复还。<p>卷148_66 「送裴二十一」刘长卿<br>
　　多病长无事，开筵暂送君。正愁帆带雨，莫望水连云。<br>
　　客思闲偏极，川程远更分。不须论早晚，惆怅又离群。<p>卷148_67 「送张判官罢使东归」刘长卿<br>
　　白首辞知己，沧洲忆旧居。落潮回野艇，积雪卧官庐。<br>
　　范叔寒犹在，周王岁欲除。春山数亩地，归去带经I.<p>卷148_68 「早春」刘长卿<br>
　　微雨夜来歇，江南春色回。本惊时不住，还恐老相催。<br>
　　人好千场醉，花无百日开。岂堪沧海畔，为客十年来。<p>卷148_69 「送青苗郑判官归江西」刘长卿<br>
　　三苗馀古地，五稼满秋田。来问周公税，归输汉俸钱。<br>
　　江城寒背日，湓水暮连天。南楚凋残后，疲民赖尔怜。<p>卷148_70 「过包尊师山院」刘长卿<br>
　　卖药曾相识，吹箫此复闻。杏花谁是主，桂树独留君。<br>
　　漱玉临丹井，围棋访白云。道经今为写，不虑惜鹅群。<p>卷148_71 「故女道士婉仪太原郭氏挽歌词」刘长卿<br>
　　作范宫闱睦，归真道艺超。驭风仙路远，背日帝宫遥。<br>
　　鸾殿空留处，霓裳已罢朝。淮王哀不尽，松柏但萧萧。<br>
　　宫禁恩长隔，神仙道已分。人间惊早露，天上失朝云。<br>
　　逝水年无限，佳城日易曛。箫声将薤曲，哀断不堪闻。<p>卷148_72 「少年行」刘长卿<br>
　　射飞夸侍猎，行乐爱联镳。荐枕青蛾艳，鸣鞭白马骄。<br>
　　曲房珠翠合，深巷管弦调。日晚春风里，衣香满路飘。<p>卷148_73 「归弋阳山居，留别卢、邵二侍御」刘长卿<br>
　　渺渺归何处，沿流附客船。久依鄱水住，频税越人田。<br>
　　偶俗机偏少，安闲性所便。只应君少惯，又欲寄林泉。<p>卷148_74 「赴江西，湖上赠皇甫曾之宣州」刘长卿<br>
　　莫恨扁舟去，川途我更遥。东西潮渺渺，离别雨萧萧。<br>
　　流水通春谷，青山过板桥。天涯有来客，迟尔访渔樵。<p>卷148_75 「湘中纪行十首。湘妃庙」刘长卿<br>
　　荒祠古木暗，寂寂此江濉Ｎ醋飨婺嫌辏知为何处云。<br>
　　苔痕断珠履，草色带罗裙。莫唱迎仙曲，空山不可闻。<p>卷148_76 「湘中纪行十首。斑竹岩」刘长卿<br>
　　苍梧在何处，斑竹自成林。点点留残泪，枝枝寄此心。<br>
　　寒山响易满，秋水影偏深。欲觅樵人路，蒙笼不可寻。<p>卷148_77 
「湘中纪行十首。洞山阳（一作洞阳山）」刘长卿<br>
　　旧日仙成处，荒林客到稀。白云将犬去，芳草任人归。<br>
　　空谷无行径，深山少落晖。桃园几家住，谁为扫荆扉。<p>卷148_78 「湘中纪行十首。云母溪」刘长卿<br>
　　云母映溪水，溪流知几春。深藏武陵客，时过洞庭人。<br>
　　白发惭皎镜，清光媚[沦。寥寥古松下，岁晚挂头巾。<p>卷148_79 「湘中纪行十首。赤沙湖」刘长卿<br>
　　茫茫葭I外，一望一沾衣。秋水连天阔，涔阳何处归。<br>
　　沙鸥积暮雪，川日动寒晖。楚客来相问，孤舟泊钓矶。<p>卷148_80 「湘中纪行十首。秋云岭」刘长卿<br>
　　山色无定姿，如烟复如黛。孤峰夕阳后，翠岭秋天外。<br>
　　云起遥蔽亏，江回频向背。不知今远近，到处犹相对。<p>卷148_81 「湘中纪行十首。花石潭」刘长卿<br>
　　江枫日摇落，转爱寒潭静。水色淡如空，山光复相映。<br>
　　人闲流更慢，鱼戏波难定。楚客往来多，偏知白鸥性。<p>卷148_82 
「湘中纪行十首。石围峰（一作石菌山）」刘长卿<br>
　　前山带秋色，独往秋江晚。叠嶂入云多，孤峰去人远。<br>
　　夤缘不可到，苍翠空在眼。渡口问渔家，桃源路深浅。<p>卷148_83 「湘中纪行十首。浮石濑」刘长卿<br>
　　秋月照潇湘，月明闻荡桨。石横晚濑急，水落寒沙广。<br>
　　众岭猿啸重，空江人语响。清晖朝复暮，如待扁舟赏。<p>卷148_84 「湘中纪行十首。横龙渡」刘长卿<br>
　　空传古岸下，曾见蛟龙去。秋水晚沈沈，犹疑在深处。<br>
　　乱声沙上石，倒影云中树。独见一扁舟，樵人往来渡。<p>卷148_85 「杂咏八首上礼部李侍郎。幽琴」刘长卿<br>
　　月色满轩白，琴声宜夜阑。vv青丝上，静听松风寒。<br>
　　古调虽自爱，今人多不弹。向君投此曲，所贵知音难。<p>卷148_86 「杂咏八首上礼部李侍郎。晚桃」刘长卿<br>
　　四月深涧底，桃花方欲然。宁知地势下，遂使春风偏。<br>
　　此意颇堪惜，无言谁为传。过时君未赏，空媚幽林前。<p>卷148_87 「杂咏八首上礼部李侍郎。疲马」刘长卿<br>
　　玄黄一疲马，筋力尽胡尘。骧首北风夕，徘徊鸣向人。<br>
　　谁怜弃置久，却与驽骀亲。犹恋长城外，青青寒草春。<p>卷148_88 「杂咏八首上礼部李侍郎。春镜」刘长卿<br>
　　宝镜凌曙开，含虚净如水。独悬秦台上，万象清光里。<br>
　　岂虑高鉴偏，但防流尘委。不知娉婷色，回照今何似。<p>卷148_89 「杂咏八首上礼部李侍郎。古剑」刘长卿<br>
　　龙泉闲古匣，苔藓沦此地。何意久藏锋，翻令世人弃。<br>
　　铁衣今正涩，宝刃犹可试。倘遇拂拭恩，应知犀利。<p>卷148_90 「杂咏八首上礼部李侍郎。旧井」刘长卿<br>
　　旧井依旧城，寒水深洞彻。下看百馀尺，一镜光不灭。<br>
　　素绠久未垂，清凉尚含洁。岂能无汲引，长讶君恩绝。<p>卷148_91 「杂咏八首上礼部李侍郎。白鹭」刘长卿<br>
　　亭亭常独立，川上时延颈。秋水寒白毛，夕阳吊孤影。<br>
　　幽姿闲自媚，逸翮思一骋。如有长风吹，青云在俄顷。<p>卷148_92 「杂咏八首上礼部李侍郎。寒G」刘长卿<br>
　　向夕灯稍进，空堂弥寂寞。光寒对愁人，时复一花落。<br>
　　但恐明见累，何愁暗难托。恋君秋夜永，无使兰膏薄。<p>卷148_93 「寄李侍御」刘长卿<br>
　　旧国人未归，芳洲草还碧。年年湖上亭，怅望江南客。<br>
　　骢马入关西，白云独何适。相思烟水外，唯有心不隔。<p>卷148_94 「晚泊湘江怀故人」刘长卿<br>
　　天涯片云去，遥指帝乡忆。惆怅增暮情，潇湘复秋色。<br>
　　扁舟宿何处，落日羡归翼。万里无故人，江鸥不相识。<p>卷148_95 「过邬三湖上书斋」刘长卿<br>
　　何事东南客，忘机一钓竿。酒香开瓮老，湖色对门寒。<br>
　　向郭青山送，临池白鸟看。见君能浪迹，予亦厌微官。<p>卷148_96 「从军六首」刘长卿<br>
　　回看虏骑合，城下汉兵稀。白刃两相向，黄云愁不飞。<br>
　　手中无尺铁，徒欲突重围。<br>
　　目极雁门道，青青边草春。一身事征战，匹马同苦辛。<br>
　　末路成白首，功归天下人。<br>
　　倚剑白日暮，望乡登戍楼。北风吹羌笛，此夜关山愁。<br>
　　回首不无意，滹河空自流。<br>
　　黄沙一万里，白首无人怜。报国剑已折，归乡身幸全。<br>
　　单于古台下，边色寒苍然。<br>
　　落日更萧条，北风动枯草。将军追虏骑，夜失阴山道。<br>
　　战败仍树勋，韩彭但空老。<br>
　　草枯秋塞上，望见渔阳郭。胡马嘶一声，汉兵泪双落。<br>
　　谁为吮疮者，此事今人薄。<p>卷148_97 「龙门八咏。阙口」刘长卿<br>
　　秋山日摇落，秋水急波澜。独见鱼龙气，长令烟雨寒。<br>
　　谁穷造化力，空向两崖看。<p>卷148_98 「龙门八咏。水东渡」刘长卿<br>
　　山叶傍崖赤，千峰秋色多。夜泉发清响，寒渚生微波。<br>
　　稍见沙上月，归人争渡河。<p>卷148_99 「龙门八咏。福公塔」刘长卿<br>
　　寂寞对伊水，经行长未还。东流自朝暮，千载空云山。<br>
　　谁见白鸥鸟，无心洲渚间。<p>卷148_100 「龙门八咏。远公龛」刘长卿<br>
　　松路向精舍，花龛归老僧。闲云随锡杖，落日低金绳。<br>
　　入夜翠微里，千峰明一灯。<p>卷148_101 「龙门八咏。石楼」刘长卿<br>
　　隐隐见花阁，隔河映青林。水田秋雁下，山寺夜钟深。<br>
　　寂寞群动息，风泉清道心。<p>卷148_102 「龙门八咏。下山」刘长卿<br>
　　谁识往来意，孤云长自闲。风寒未渡水，日暮更看山。<br>
　　木落众峰出，龙宫苍翠间。<p>卷148_103 「龙门八咏。水西渡」刘长卿<br>
　　伊水摇镜光，纤鳞如不隔。千龛道傍古，一鸟沙上白。<br>
　　何事还山云，能留向城客。<p>卷148_104 「龙门八咏。渡水」刘长卿<br>
　　日暮下山来，千山暮钟发。不知波上棹，还弄山中月。<br>
　　伊水连白云，东南远明灭。<p>卷148_105 「月下听砧」刘长卿<br>
　　夜静掩寒城，清砧发何处。声声捣秋月，肠断卢龙戍。<br>
　　未得寄征人，愁霜复愁露。<p>卷148_106 「送丘为赴上都（一作送皇甫曾）」刘长卿<br>
　　帝乡何处是，歧路空垂泣。楚思愁暮多，川程带潮急。<br>
　　潮归人不归，独向空塘立。<p>卷148_107 「题大理黄主簿湖上高斋」刘长卿<br>
　　闭门湖水畔，自与白鸥亲。竟日窗中岫，终年林下人。<br>
　　俗轻儒服弊，家厌法官贫。多雨茅檐夜，空洲草径春。<br>
　　桃源君莫爱，且作汉朝臣。<p>卷148_108 「平蕃曲三首」刘长卿<br>
　　吹角报蕃营，回军欲洗兵。已教青海外，自筑汉家城。<br>
　　渺渺戍烟孤，茫茫塞草枯。陇头那用闭，万里不防胡。<br>
　　绝漠大军还，平沙独戍闲。空留一片石，万古在燕山。<p>卷148_109 「送郑说之歙州谒薛侍郎」刘长卿<br>
　　漂泊来千里，讴谣满百城。汉家尊太守，鲁国重诸生。<br>
　　俗变人难理，江传水至清。船经危石住，路入乱山行。<br>
　　老得沧州趣，春伤白首情。尝闻马南郡，门下有康成。<p>卷148_110 「题独孤使君湖上林亭」刘长卿<br>
　　出树倚朱阑，吹铙引上官。老农持锸拜，时稼卷帘看。<br>
　　水对登龙净，山当建隼寒。夕阳湖草动，秋色渚田宽。<br>
　　渤海人无事，荆州客独安。谢公何足比，来往石门难。<p>卷148_111 「酬滁州李十六使君见赠」刘长卿<br>
　　满镜悲华发，空山寄此身。白云家自有，黄卷业长贫。<br>
　　懒任垂竿老，狂因酿黍春。桃花迷圣代，桂树狎幽人。<br>
　　幢盖方临郡，柴荆忝作邻。但愁千骑至，石路却生尘。<p>卷148_112 「送严维赴河南充严中丞幕府」刘长卿<br>
　　久别耶溪客，来乘使者轩。用才荣入幕，扶病喜同樽。<br>
　　山屐留何处，江帆去独翻。暮情辞镜水，秋梦识云门。<br>
　　莲府开花萼，桃园寄子孙。何当举严助，遍沐汉朝恩。<p>卷148_113 「酬包谏议佶见寄之什」刘长卿<br>
　　佐郡愧顽疏，殊方亲里闾。家贫寒未度，身老岁将除。<br>
　　过雪山僧至，依阳野客舒。药陈随远宦，梅发对幽居。<br>
　　落日栖^鸟，行人遗鲤鱼。高文不可和，空愧学相如。<p>卷148_114 「栖霞寺东峰寻南齐明征君故居」刘长卿<br>
　　山人今不见，山鸟自相从。长啸辞明主，终身卧此峰。<br>
　　泉源通石径，涧户掩尘容。古墓依寒草，前朝寄老松。<br>
　　片云生断壁，万壑遍疏钟。惆怅空归去，犹疑林下逢。<p>卷148_115 
「奉和赵给事使君，留赠李婺州舍人兼谢舍人别驾之什」刘长卿<br>
　　便道访情亲，东方千骑尘。禁深分直夜，地远独行春。<br>
　　绛阙辞明主，沧洲识近臣。云山随候吏，鸡犬逐归人。<br>
　　庭顾婆娑老，邦传蔽芾新。玄晖翻佐理，闻到郡斋频。<p>卷148_116 「行营酬吕侍御时尚书问罪襄阳军次汉东境上…诗以见谕」刘长卿<br>
　　不敢淮南卧，来趋汉将营。受辞瞻左钺，扶疾往前旌。<br>
　　井税鹑衣乐，壶浆鹤发迎。水归馀断岸，烽至掩孤城。<br>
　　晚日归千骑，秋风合五兵。孔璋才素健，早晚檄书成。<p>卷148_117 「登迁仁楼，酬子婿李穆」刘长卿<br>
　　临风敞丽谯，落日听吹铙。归路空回首，新章已在腰。<br>
　　非才受官谤，无政作人谣。俭岁安三户，馀年寄六条。<br>
　　春芜生楚国，古树过隋朝。赖有东床客，池塘免寂寥。<p>卷148_118 「别李氏女子」刘长卿<br>
　　念尔嫁犹近，稚年那别亲。临歧方教诲，所贵和六姻。<br>
　　俯首戴荆钗，欲拜凄且埂１纠慈寮易樱莫耻梁鸿贫。<br>
　　汉川若可涉，水清石磷磷。天涯远乡妇，月下孤舟人。<p>卷148_119 「长沙早春雪后临湘水，呈同游诸子」刘长卿<br>
　　汀洲暖渐渌，烟景淡相和。举目方如此，归心岂奈何。<br>
　　日华浮野雪，春色染湘波。北渚生芳草，东风变旧柯。<br>
　　江山古思远，猿鸟暮情多。君问渔人意，沧浪自有歌。<p>卷148_120 
「自道林寺西入石路至麓山寺，过法崇禅师故居」刘长卿<br>
　　山僧候谷口，石路拂莓苔。深入泉源去，遥从树杪回。<br>
　　香随青霭散，钟过白云来。野雪空斋掩，山风古殿开。<br>
　　桂寒知自发，松老问谁栽。惆怅湘江水，何人更渡杯。<p>卷148_121 
「和袁郎中破贼后军行过剡中山水谨上太尉（即李光弼）」刘长卿<br>
　　剡路除荆棘，王师罢鼓鼙。农归沧海畔，围解赤城西。<br>
　　赦罪春阳发，收兵太白低。远峰来马首，横笛入猿啼。<br>
　　兰渚催新幄，桃源识故蹊。已闻开阁待，谁许卧东溪。<p>卷148_122 「送郑十二还庐山别业」刘长卿<br>
　　浔阳数亩宅，归卧掩柴关。谷口何人待，门前秋草闲。<br>
　　忘机卖药罢，无语杖藜还。旧笋成寒竹，空斋向暮山。<br>
　　水流经舍下，云去到人间。桂树花应发，因行寄一攀。<p>卷148_123 「至饶州寻陶十七不在寄赠」刘长卿<br>
　　谪宦投东道，逢君已北辕。孤蓬向何处，五柳不开门。<br>
　　去国空回首，怀贤欲诉冤。梅枝横岭峤，竹路过湘源。<br>
　　月下高秋雁，天南独夜猿。离心与流水，万里共朝昏。<p>卷148_124 
「奉陪郑中丞自宣州解印，与诸侄宴馀干后溪」刘长卿<br>
　　迹远亲鱼鸟，功成厌鼓鼙。林中阮生集，池上谢公题。<br>
　　户牖垂藤合，藩篱插槿齐。夕阳山向背，春草水东西。<br>
　　度雨诸峰出，看花几路迷。何劳问秦汉，更入武陵溪。 
<p>　　　　　　　　　　　　　　　　<p>卷一百四十九<p>卷149_1 「同诸公袁郎中宴筵喜加章服」刘长卿<br>
　　手诏来筵上，腰金向粉闱。勋名传旧阁，蹈舞著新衣。<br>
　　白社同游在，沧洲此会稀。寒笳发后殿，秋草送西归。<br>
　　世难常摧敌，时闲已息机。鲁连功可让，千载一相挥。<p>卷149_2 「毗陵送邹结先赴河南充判官」刘长卿<br>
　　王事相逢少，云山奈别何。芳年临水怨，瓜步上潮过。<br>
　　客路方经楚，乡心共渡河。凋残春草在，离乱故城多。<br>
　　罢战逢时泰，轻徭伫俗和。东西此分手，惆怅恨烟波。<p>卷149_3 「送徐大夫赴广州」刘长卿<br>
　　上将坛场拜，南荒羽檄招。远人来百越，元老事三朝。<br>
　　雾绕龙山暗，山连象郡遥。路分江淼淼，军动马萧萧。<br>
　　画角知秋气，楼船逐暮潮。当令输贡赋，不使外夷骄。<p>卷149_4 「九日题蔡国公主楼」刘长卿<br>
　　主第人何在，重阳客暂寻。水馀龙镜色，云罢凤箫音。<br>
　　暗牖藏昏晓，苍苔换古今。晴山卷幔出，秋草闭门深。<br>
　　篱菊仍新吐，庭槐尚旧阴。年年画梁燕，来去岂无心。<p>卷149_5 「送荀八过山阴旧县，兼寄剡中诸官」刘长卿<br>
　　访旧山阴县，扁舟到海涯。故林嗟满岁，春草忆佳期。<br>
　　晚景千峰乱，晴江一鸟迟。桂香留客处，枫暗泊舟时。<br>
　　旧石曹娥篆，空山夏禹祠。剡溪多隐吏，君去道相思。<p>卷149_6 
「奉饯元侍郎加豫章采访兼赐章服（时初停节度）」刘长卿<br>
　　任重兼乌府，时平偃豹韬。澄清湘水变，分别楚山高。<br>
　　花对彤b发，霜和白雪操。黄金装旧马，青草换新袍。<br>
　　岭暗猿啼月，江寒鹭映涛。豫章生宇下，无使翳蓬蒿。<p>卷149_7 「奉饯郎中四兄罢馀杭太守承恩加侍御史…赴汝南行营」刘长卿<br>
　　星使三江上，天波万里通。权分金节重，恩借铁冠雄。<br>
　　梅吹前军发，棠阴旧府空。残春锦障外，初日羽旗东。<br>
　　岸柳遮浮o，江花隔避骢。离心在何处，芳草满吴宫。<p>卷149_8 「送贾侍御克复后入京」刘长卿<br>
　　对酒心不乐，见君动行舟。回看暮帆隐，独向空江愁。<br>
　　晴云淡初夜，春塘深慢流。温颜风霜霁，喜气烟尘收。<br>
　　驰_数千里，朝天十二楼。因之报亲爱，白发生沧洲。<p>卷149_9 「会稽王处士草堂壁画衡霍诸山」刘长卿<br>
　　粉壁衡霍近，群峰如可攀。能令堂上客，见尽湖南山。<br>
　　青翠数千仞，飞来方丈间。归云无处灭，去鸟何时还。<br>
　　胜事日相对，主人常独闲。稍看林壑晚，佳气生重关。<p>卷149_10 「惠福寺与陈留诸官茶会（得西字）」刘长卿<br>
　　到此机事遣，自嫌尘网迷。因知万法幻，尽与浮云齐。<br>
　　疏竹映高枕，空花随杖藜。香飘诸天外，日隐双林西。<br>
　　傲吏方见狎，真僧幸相携。能令归客意，不复还东溪。<p>卷149_11 「金陵西泊舟临江楼」刘长卿<br>
　　萧条金陵郭，旧是帝王州。日暮望乡处，云边江树秋。<br>
　　楚云不可托，楚水只堪愁。行客千万里，沧波朝暮流。<br>
　　迢迢洛阳梦，独卧清川楼。异乡共如此，孤帆难久游。<p>卷149_12 
「题灵v上人法华院木兰花（其树岭南，移植此地）」刘长卿<br>
　　庭种南中树，年华几度新。已依初地长，独发旧园春。<br>
　　映日成华盖，摇风散锦茵。色空荣落处，香醉往来人。<br>
　　菡萏千灯遍，芳菲一雨均。高柯倘为楫，渡海有良因。<p>卷149_13 「宿严维宅送包佶（一作皇甫冉诗）」刘长卿<br>
　　江湖同避地，分首自依依。尽室今为客，惊秋空念归。<br>
　　岁储无别墅，寒服羡邻机。草色村桥晚，蝉声江树稀。<br>
　　夜深宜共醉，时难忍相违。何事随阳雁，汀洲忽背飞。<p>卷149_14 
「送从弟贬袁州（一作皇甫冉诗，题作送从弟豫贬远州）」刘长卿<br>
　　何事成迁客，思归不见乡。游吴经万里，吊屈向三湘。<br>
　　水与荆巫接，山通鄢郢长。名羞黄绶系，身是白眉郎。<br>
　　独结南枝恨，应思北雁行。忧来沽楚酒，老鬓莫凝霜。<p>卷149_15 「无锡东郭送友人游越」刘长卿<br>
　　客路风霜晓，郊原春兴馀。平芜不可望，游子去何如。<br>
　　烟水乘湖阔，云山适越初。旧都怀作赋，古穴觅藏书。<br>
　　碑缺曹娥宅，林荒逸少居。江湖无限意，非独为樵渔。<p>卷149_16 「送邵州判官往南（一作皇甫冉诗）」刘长卿<br>
　　看君发原隰，驷牡志皇皇。始罢沧江令，还随粉署郎。<br>
　　海沂军未息，河兖岁仍荒。征税人全少，榛芜虏近亡。<br>
　　新知行宋远，相望隔淮长。早晚裁书寄，银钩伫八行。<p>卷149_17 「出丰县界寄韩明府」刘长卿<br>
　　回首古原上，未能辞旧乡。西风收暮雨，隐隐分芒砀。<br>
　　贤友此为邑，令名满徐方。音容想在眼，暂若升琴堂。<br>
　　疲马顾春草，行人看夕阳。自非传尺素，谁为论中肠。<p>卷149_18 「别陈留诸官」刘长卿<br>
　　恋此东道主，能令西上迟。徘徊暮郊别，惆怅秋风时。<br>
　　上国邈千里，夷门难再期。行人望落日，归马嘶空陂。<br>
　　不愧宝刀赠，维怀琼树枝。音尘倘未接，梦寐徒相思。<p>卷149_19 「观李凑所画美人障子」刘长卿<br>
　　爱尔含天姿，丹青有殊智。无间已得象，象外更生意。<br>
　　西子不可见，千载无重还。空令浣沙态，犹在含毫间。<br>
　　一笑岂易得，双蛾如有情。窗风不举袖，但觉罗衣轻。<br>
　　华堂翠幕春风来，内阁金屏曙色开。此中一见乱人目，<br>
　　只疑行到云阳台。<p>卷149_20 「送史判官奏事之灵武，兼寄巴西亲故」刘长卿<br>
　　中州日纷梗，天地何时泰。独有西归心，遥悬夕阳外。<br>
　　故人奉章奏，此去论利害。阳雁南渡江，征骖去相背。<br>
　　因君欲寄远，何处问亲爱。空使沧洲人，相思减衣带。<p>卷149_21 「自鄱阳还，道中寄褚征君」刘长卿<br>
　　南风日夜起，万里孤帆漾。元气连洞庭，夕阳落波上。<br>
　　故人烟水隔，复此遥相望。江信久寂寥，楚云独惆怅。<br>
　　爱君清川口，弄月时棹唱。白首无子孙，一生自疏旷。<p>卷149_22 「石梁湖有寄（一作怀陆兼）」刘长卿<br>
　　故人千里道，沧波一年别。夜上明月楼，相思楚天阔。<br>
　　潇潇清秋暮，袅袅凉风发。湖色淡不流，沙鸥远还灭。<br>
　　烟波日已远，音问日已绝。岁晏空含情，江皋绿芳歇。<p>卷149_23 「送沈少府之任淮南」刘长卿<br>
　　惜君滞南楚，枳棘徒栖凤。独与千里帆，春风远相送。<br>
　　此行山水好，时物亦应众。一鸟飞长淮，百花满云梦。<br>
　　相期丹霄路，遥听清风颂。勿为州县卑，时来自为用。<p>卷149_24 「严子濑东送马处直归苏」刘长卿<br>
　　望君舟已远，落日潮未退。目送沧海帆，人行白云外。<br>
　　江中远回首，波上生微霭。秋色姑苏台，寒流子陵濑。<br>
　　相送苦易散，动别知难会。从此日相思，空令减衣带。<p>卷149_25 「宿怀仁县南湖，寄东海荀处士」刘长卿<br>
　　向夕敛微雨，晴开湖上天。离人正惆怅，新月愁婵娟。<br>
　　伫立白沙曲，相思沧海边。浮云自来去，此意谁能传。<br>
　　一水不相见，千峰随客船。寒塘起孤雁，夜色分盐田。<br>
　　时复一延首，忆君如眼前。<p>卷149_26 「初至洞庭，怀灞陵别业」刘长卿<br>
　　长安邈千里，日夕怀双阙。已是洞庭人，犹看灞陵月。<br>
　　谁堪去乡意，亲戚想天末。昨夜梦中归，烟波觉来阔。<br>
　　江皋见芳草，孤客心欲绝。岂讶青春来，但伤经时别。<br>
　　长天不可望，鸟与浮云没。<p>卷149_27 「题萧郎中开元寺新构幽寂亭」刘长卿<br>
　　康乐爱山水，赏心千载同。结茅依翠微，伐木开蒙笼。<br>
　　孤峰倚青霄，一径去不穷。候客石苔上，礼僧云树中。<br>
　　旷然见沧洲，自远来清风。五马留谷口，双旌薄烟虹。<br>
　　沉沉众香积，眇眇诸天空。独往应未遂，苍生思谢公。<p>卷149_28 「同姜F题裴式微馀干东斋」刘长卿<br>
　　世事终成梦，生涯欲半过。白云心已矣，沧海意如何。<br>
　　藜杖全吾道，榴花养太和。春风骑马醉，江月钓鱼歌。<br>
　　散帙看虫蠹，开门见雀罗。远山终日在，芳草傍人多。<br>
　　吏体庄生傲，方言楚俗讹。屈平君莫吊，肠断洞庭波。<p>卷149_29 「赠元容州」刘长卿<br>
　　拥旌临合浦，上印卧长沙。海徼长无戍，湘山独种。<br>
　　政传通岁贡，才惜过年华。万里依孤剑，千峰寄一家。<br>
　　累征期旦暮，未起恋烟霞。避世歌芝草，休官醉菊花。<br>
　　旧游如梦里，此别是天涯。何事沧波上，漂漂逐海槎。<p>卷149_30 
「夏口送长宁杨明府归荆南，因寄幕府诸公」刘长卿<br>
　　关西杨太尉，千载德犹闻。白日俱终老，清风独至君。<br>
　　身承远祖遗，才出众人群。举世贪荆玉，全家恋楚云。<br>
　　向烟帆杳杳，临水叶纷纷。草覆昭丘绿，江从夏口分。<br>
　　高名光盛府，异姓宠殊勋。百越今无事，南征欲罢军。<p>卷149_31 「奉和杜相公新移长兴宅，呈元相公」刘长卿<br>
　　间世生贤宰，同心奉至尊。功高开北第，机静灌中园。<br>
　　入并蝉冠影，归分骑士喧。窗闻汉宫漏，家识杜陵源。<br>
　　献替常焚藁，优闲独对萱。花香逐荀令，草色对王孙。<br>
　　有地先开阁，何人不扫门。江湖难自退，明主托元元。<p>卷149_32 「湖南使还，留辞辛大夫」刘长卿<br>
　　王师劳近甸，兵食仰诸侯。天子无南顾，元勋在上游。<br>
　　大才生间气，盛业拯横流。风景随摇笔，山川入运筹。<br>
　　羽觞交饯席，旄节对归舟。莺识春深恨，猿知日去愁。<br>
　　别离花寂寂，南北水悠悠。唯有家兼国，终身共所忧。<p>卷149_33 「泛曲阿后湖，简同游诸公」刘长卿<br>
　　元气浮积水，沉沉深不流。春风万顷绿，映带至徐州。<br>
　　为客难适意，逢君方暂游。夤缘白O际，日暮沧浪舟。<br>
　　渡口微月进，林西残雨收。水云去仍湿，沙鹤鸣相留。<br>
　　且习子陵隐，能忘生事忧。此中深有意，非为钓鱼钩。<p>卷149_34 「北游酬孟云卿见寄」刘长卿<br>
　　忽忽忘前事，事愿能相乖。衣马日羸弊，谁辨行与才。<br>
　　善道居贫贱，洁服蒙尘埃。行行无定止，懔坎难归来。<br>
　　慈母忧疾疹，室家念栖莱。幸君夙姻亲，深见中外怀。<br>
　　俟子惜时节，怅望临高台。<p>卷149_35 
「冬夜宿扬州开元寺烈公房，送李侍御之江东」刘长卿<br>
　　迁客投百越，穷阴淮海凝。中原驰困兽，万里栖饥鹰。<br>
　　寂寂连宇下，爱君心自弘。空堂来霜气，永夜清明灯。<br>
　　发后望烟水，相思劳寝兴。暮帆背楚郭，江色浮金陵。<br>
　　此去尔何恨，近名予未能。炉峰若便道，为访东林僧。<p>卷149_36 「南楚怀古」刘长卿<br>
　　南国久芜没，我来空郁陶。君看章华宫，处处生蓬蒿。<br>
　　但见陵与谷，岂知贤与豪。精魂托古木，宝剑捐江皋。<br>
　　倚棹下晴景，回舟随晚涛。碧云暮寥落，湖上秋天高。<br>
　　往事那堪问，此心徒自劳。独馀湘水上，千载闻离骚。<p>卷149_37 「上湖田馆南楼忆朱宴」刘长卿<br>
　　漂泊日复日，洞庭今更秋。白云如有意，万里望孤舟。<br>
　　何事爱成别，空令登此楼。天光映波动，月影随江流。<br>
　　鹤唳静寒渚，猿啼深夜洲。归期诚已促，清景仍相留。<br>
　　顷者慕独往，尔来悲远游。风波自此去，桂水空离忧。<p>卷149_38 「送姚八之句容旧任，便归江南」刘长卿<br>
　　故人还水国，春色动离忧。碧草千万里，沧江朝暮流。<br>
　　桃花迷旧路，萍叶荡归舟。远戍看京口，空城问石头。<br>
　　折芳佳丽地，望月西南楼。猿鸟共孤屿，烟波连数州。<br>
　　谁家过楚老，何处恋江鸥。尺素能相报，湖山若个忧。<p>卷149_39 「睢阳赠李司仓」刘长卿<br>
　　白露变时候，蛩声暮啾啾。飘飘洛阳客，惆怅梁园秋。<br>
　　只为乏生计，尔来成远游。一身不家食，万事从人求。<br>
　　且喜接馀论，足堪资小留。寒城落日后，砧杵令人愁。<br>
　　归路岁时尽，长河朝夕流。非君深意愿，谁复能相忧。<p>卷149_40 「杪秋洞庭中，怀亡道士谢太虚」刘长卿<br>
　　漂泊日复日，洞庭今更秋。青枫亦何意，此夜催人愁。<br>
　　惆怅客中月，徘徊江上楼。心知楚天远，目送沧波流。<br>
　　羽客久已殁，微言无处求。空馀白云在，容与随孤舟。<br>
　　千里杳难望，一身当独游。故园复何许，江海徒迟留。<p>卷149_41 「同郭参谋咏崔仆射淮南节度使厅前竹」刘长卿<br>
　　昔种梁王苑，今移汉将坛。蒙笼低冕过，青翠卷帘看。<br>
　　得地移根远，经霜抱节难。开花成凤实，嫩笋长鱼竿。<br>
　　蔼蔼军容静，萧萧郡宇宽。细音和角暮，疏影上门寒。<br>
　　湘浦何年变，山阳几处残。不知轩屏侧，岁晚对袁安。<p>卷149_42 「硖石遇雨，宴前主簿从兄子英宅」刘长卿<br>
　　县城苍翠里，客路两崖开。硖石云漠漠，东风吹雨来。<br>
　　吾兄此为吏，薄宦知无媒。方寸抱秦镜，声名传楚材。<br>
　　折腰五斗间，黾勉随尘埃。秩满少馀俸，家贫仍散财。<br>
　　谁言次东道，暂预倾金。虽欲少留此，其如归限催。<p>卷149_43 「江中晚钓，寄荆南一二相识」刘长卿<br>
　　楚郭微雨收，荆门遥在目。漾舟水云里，日暮春江绿。<br>
　　霁华静洲渚，暝色连松竹。月出波上时，人归渡头宿。<br>
　　一身已无累，万事更何欲。渔父自夷犹，白鸥不羁束。<br>
　　既怜沧浪水，复爱沧浪曲。不见眼中人，相思心断续。<p>卷149_44 「九日岳阳待黄遂、张涣」刘长卿<br>
　　别君颇已久，离念与时积。楚水空浮烟，江楼望归客。<br>
　　徘徊正伫想，仿佛如暂觌。心目徒自亲，风波尚相隔。<br>
　　青林泊舟处，猿鸟愁孤驿。遥见郭外山，苍然雨中夕。<br>
　　季鹰久疏旷，叔度早畴昔。反棹来何迟，黄花候君摘。<p>卷149_45 「题王少府尧山隐处，简陆鄱阳」刘长卿<br>
　　故人沧洲吏，深与世情薄。解印二十年，委身在丘壑。<br>
　　买田楚山下，妻子自耕凿。群动心有营，孤云本无著。<br>
　　因收溪上钓，遂接林中酌。对酒春日长，山村杏花落。<br>
　　陆生鄱阳令，独步建G作。早晚休此官，随君永栖托。<p>卷149_46 「晚次湖口有怀」刘长卿<br>
　　霭然空水合，目极平江暮。南望天无涯，孤帆落何处。<br>
　　顷为衡湘客，颇见湖山趣。朝气和楚云，夕阳映江树。<br>
　　帝乡劳想望，万里心来去。白发生扁舟，沧波满归路。<br>
　　秋风今已至，日夜雁南度。木叶辞洞庭，纷纷落无数。<p>卷149_47 「陪元侍御游支硎山寺」刘长卿<br>
　　支公去已久，寂寞龙华会。古木闭空山，苍然暮相对。<br>
　　林峦非一状，水石有馀态。密竹藏晦明，群峰争向背。<br>
　　峰峰带落日，步步入青霭。香气空翠中，猿声暮云外。<br>
　　留连南台客，想像西方内。因逐溪水还，观心两无碍。<p>卷149_48 「桂阳西州晚泊古桥村住人」刘长卿<br>
　　洛阳别离久，江上心可得。惆怅增暮情，潇湘复秋色。<br>
　　故山隔何处，落日羡归翼。沧海空自流，白鸥不相识。<br>
　　悲蛩满荆渚，辍棹徒沾臆。行客念寒衣，主人愁夜织。<br>
　　帝乡片云去，遥寄千里忆。南路随天长，征帆杳无极。<p>卷149_49 「夕次檐石湖，梦洛阳亲故」刘长卿<br>
　　天涯望不尽，日暮愁独去。万里云海空，孤帆向何处。<br>
　　寄身烟波里，颇得湖山趣。江气和楚云，秋声乱枫树。<br>
　　如何异乡县，日复怀亲故。遥与洛阳人，相逢梦中路。<br>
　　不堪明月里，更值清秋暮。倚棹对沧波，归心共谁语。<p>卷149_50 「按覆后归睦州，赠苗侍御」刘长卿<br>
　　地远心难达，天高谤易成。羊肠留覆辙，虎口脱馀生。<br>
　　直氏偷金枉，于家决狱明。一言知己重，片议杀身轻。<br>
　　日下人谁忆，天涯客独行。年光销蹇步，秋气入衰情。<br>
　　建德知何在，长江问去程。孤舟百口渡，万里一猿声。<br>
　　落日开乡路，空山向郡城。岂令冤气积，千古在长平。<p>卷149_51 「奉寄婺州李使君舍人」刘长卿<br>
　　建隼罢鸣珂，初传来暮歌。渔樵识太古，草树得阳和。<br>
　　东道诸生从，南依远客过。天清婺女出，土厚绛人多。<br>
　　永日空相望，流年复几何。崖开当夕照，叶去逐寒波。<br>
　　眼暗经难受，身闲剑懒磨。似^占贾谊，上马试廉颇。<br>
　　穷分安藜藿，衰容胜薜萝。只应随越鸟，南翥托高柯。<p>卷149_52 「哭魏兼遂」刘长卿<br>
　　古今俱此去，修短竟谁分。樽酒空如在，弦琴肯重闻。<br>
　　一门同逝水，万事共浮云。旧馆何人宅，空山远客坟。<br>
　　艰危贫且共，少小秀而文。独行依穷巷，全身出乱军。<br>
　　岁时长寂寞，烟月自氛氲。垄树随人古，山门对日曛。<br>
　　泛舟悲向子，留剑赠徐君。来去云阳路，伤心江水濉<p>卷149_53 「负谪后登干越亭作」刘长卿<br>
　　天南愁望绝，亭上柳条新。落日独归鸟，孤舟何处人。<br>
　　生涯投越徼，世业陷胡尘。杳杳钟陵暮，悠悠鄱水春。<br>
　　秦台悲白首，楚泽怨青O.草色迷征路，莺声伤逐臣。<br>
　　独醒空取笑，直道不容身。得罪风霜苦，全生天地仁。<br>
　　青山数行泪，沧海一穷鳞。牢落机心尽，惟怜鸥鸟亲。<p>卷149_54 「留题李明府溪水堂」刘长卿<br>
　　寥寥此堂上，幽意复谁论。落日无王事，青山在县门。<br>
　　云峰向高枕，渔钓入前轩。晚竹疏帘影，春苔双履痕。<br>
　　荷香随坐卧，湖色映晨昏。虚牖闲生白，鸣琴静对言。<br>
　　暮禽飞上下，春水带清浑。远岸谁家柳，孤烟何处村。<br>
　　谪居投瘴疠，离思过湘沅。从此扁舟去，谁堪江浦猿。<p>卷149_55 
「入白沙渚，夤缘二十五里至石窟山下，怀天台陆山人」刘长卿<br>
　　远屿霭将夕，玩幽行自迟。归人不计日，流水闲相随。<br>
　　辍棹古崖口，扪萝春景迟。偶因回舟次，宁与前山期。<br>
　　对此瑶草色，怀君琼树枝。浮云去寂寞，白鸟相因依。<br>
　　何事爱高隐，但令劳远思。穷年卧海峤，永望愁天涯。<br>
　　吾亦从此去，扁舟何所之。迢迢江上帆，千里东风吹。<p>卷149_56 「禅智寺上方怀演和尚，寺即和尚所创」刘长卿<br>
　　绝t东林寺，高僧惠远公。买园隋苑下，持钵楚城中。<br>
　　斗极千灯近，烟波万井通。远山低月殿，寒木露花宫。<br>
　　绀宇焚香净，沧洲摆雾空。雁来秋色里，曙起早潮东。<br>
　　飞锡今何在，苍生待发蒙。白云翻送客，庭树自辞风。<br>
　　舍筏追开士，回舟狎钓翁。平生江海意，惟共白鸥同。<p>卷149_57 「贾侍郎自会稽使回篇什盈卷兼蒙见寄一首…数事率成十韵」刘长卿<br>
　　江上逢星使，南来自会稽。惊年一叶落，按俗五花嘶。<br>
　　上国悲芜梗，中原动鼓鼙。报恩看铁剑，衔命出金闺。<br>
　　风物催归绪，云峰发咏题。天长百越外，潮上小江西。<br>
　　鸟道通闽岭，山光落剡溪。暮帆千里思，秋夜一猿啼。<br>
　　柏树荣新垄，桃源忆故蹊。若能为休去，行复草萋萋。<p>卷149_58 「秋日夏口涉汉阳，献李相公」刘长卿<br>
　　日望衡门处，心知汉水濉Ｅ汲饲嗳隔常还在白鸥群。<br>
　　间气生灵秀，先朝翼戴勋。藏弓身已退，焚藁事难闻。<br>
　　旧业成青草，全家寄白云。松萝长稚子，风景逐新文。<br>
　　山带寒城出，江依古岸分。楚歌悲远客，羌笛怨孤军。<br>
　　鼎罢调梅久，门看种药勤。十年犹去国，黄叶又纷纷。<p>卷149_59 「归沛县道中晚泊留侯城」刘长卿<br>
　　访古此城下，子房安在哉。白云去不反，危堞空崔嵬。<br>
　　伊昔楚汉时，颇闻经济才。运筹风尘下，能使天地开。<br>
　　蔓草日已积，长松日已摧。功名满青史，祠庙唯苍苔。<br>
　　百里暮程远，孤舟川上回。进帆东风便，转岸前山来。<br>
　　楚水澹相引，沙鸥闲不猜。扣舷从此去，延首仍裴回。<p>卷149_60 「关门望华山」刘长卿<br>
　　客路瞻太华，三峰高际天。夏云亘百里，合沓遥相连。<br>
　　雷雨飞半腹，太阳在其巅。翠微关上近，瀑布林梢悬。<br>
　　爱此众容秀，能令西望偏。徘徊忘暝色，泱漭成阴烟。<br>
　　曾是朝百灵，亦闻会群仙。琼浆岂易挹，毛女非空传。<br>
　　仿佛仍伫想，幽期如眼前。金天有青庙，松柏隐苍然。<p>卷149_61 「奉陪萧使君入鲍达洞寻灵山寺」刘长卿<br>
　　山居秋更鲜，秋江相映碧。独临沧洲路，如待挂帆客。<br>
　　遂使康乐侯，披榛著双屐。入云开岭道，永日寻泉脉。<br>
　　古寺隐青冥，空中寒磬夕。苍苔绝行径，飞鸟无去迹。<br>
　　树杪下归人，水声过幽石。任情趣逾远，移步奇屡易。<br>
　　萝木静蒙蒙，风烟深寂寂。徘徊未能去，畏共桃源隔。<p>卷149_62 「孙权故城下怀古，兼送友人归建业」刘长卿<br>
　　雄图争割据，神器终不守。上下武昌城，长江竟何有。<br>
　　古来壮台榭，事往悲陵阜。寥落几家人，犹依数株柳。<br>
　　威灵绝想像，芜没空林薮。野径春草中，郊扉夕阳后。<br>
　　逢君从此去，背楚方东走。烟际指金陵，潮时过湓口。<br>
　　行人已何在，临水徒挥手。惆怅不能归，孤帆没云久。<p>卷149_63 「宿双峰寺，寄卢七、李十六」刘长卿<br>
　　寥寥禅诵处，满室虫丝结。独与山中人，无心生复灭。<br>
　　徘徊双峰下，惆怅双峰月。杳杳暮猿深，苍苍古松列。<br>
　　玩奇不可尽，渐远更幽绝。林暗僧独归，石寒泉且咽。<br>
　　竹房响轻吹，萝径阴馀雪。卧涧晓何迟，背岩春未发。<br>
　　此游诚多趣，独往共谁阅。得意空自归，非君岂能说。<p>卷149_64 「京口怀洛阳旧居，兼寄广陵二三知己」刘长卿<br>
　　川阔悲无梁，蔼然沧波夕。天涯一飞鸟，日暮南徐客。<br>
　　气混京口云，潮吞海门石。孤帆候风进，夜色带江白。<br>
　　一水阻佳期，相望空脉脉。那堪岁芳尽，更使春梦积。<br>
　　故国胡尘飞，远山楚云隔。家人想何在，庭草为谁碧。<br>
　　惆怅空伤情，沧浪有馀迹。严陵七里滩，携手同所适。<p>卷149_65 「登扬州栖灵寺塔」刘长卿<br>
　　北塔凌空虚，雄观压川泽。亭亭楚云外，千里看不隔。<br>
　　遥对黄金台，浮辉乱相射。盘梯接元气，半壁栖夜魄。<br>
　　稍登诸劫尽，若骋排霄翮。向是沧洲人，已为青云客。<br>
　　雨飞千眦，日在万家夕。鸟处高却低，天涯远如迫。<br>
　　江流入空翠，海峤现微碧。向暮期下来，谁堪复行役。<p>卷149_66 「湖上遇郑田」刘长卿<br>
　　故人青云器，何意常窘迫。三十犹布衣，怜君头已白。<br>
　　谁言此相见，暂得话畴昔。旧业今已芜，还乡返为客。<br>
　　扁舟伊独往，斗酒君自适。沧洲不可涯，孤帆去无迹。<br>
　　杯中忽复醉，湖上生月魄。湛湛江色寒，魉云夕。<br>
　　风波易迢递，千里如咫尺。回首人已遥，南看楚天隔。<p>卷149_67 「雨中登沛县楼，赠表兄郭少府」刘长卿<br>
　　楚泽秋更远，云雷有时作。晚陂带残雨，白水昏漠漠。<br>
　　伫立收烟氛，洗然静寥廓。卷帘高楼上，万里看日落。<br>
　　为客频改弦，辞家尚如昨。故山今不见，此鸟那可托。<br>
　　小邑务常闲，吾兄宦何薄。高标青云器，独立沧江鹤。<br>
　　惠爱原上情，殷勤丘中诺。何当遂良愿，归卧青山郭。<p>卷149_68 「灞东晚晴，简同行薛弃、朱训」刘长卿<br>
　　客心豁初霁，霁色暝玄灞。西向看夕阳，佑成ｈ稀<br>
　　二贤诚逸足，千里陪征驾。古树枳道傍，人烟杜陵下。<br>
　　伊余在羁束，且复随造化。好道当有心，营生苦无暇。<br>
　　高贤幸兹偶，英达穷王霸。迢递客王程，裴回主人夜。<br>
　　一薰知异质，片玉谁齐价。同结丘中缘，尘埃自兹谢。<p>卷149_69 
「对雨赠济阴马少府考城蒋少府兼献成武五兄南华二兄」刘长卿<br>
　　繁云兼家思，弥望连济北。日暮微雨中，州城带秋色。<br>
　　萧条主人静，落叶飞不息。乡梦寒更频，虫声夜相逼。<br>
　　二贤纵横器，久滞徒劳职。笑语和风骚，雍容事文墨。<br>
　　吾兄即时彦，前路良未测。秋水百丈清，寒松一枝直。<br>
　　此心欲引托，谁为生羽翼。且复顿归鞍，杯中雪胸臆。<p>卷149_70 「李侍御河北使回，至东京相访」刘长卿<br>
　　故人南台秀，夙擅中朝美。拥传从北来，飞霜日千里。<br>
　　贫居幸相访，顾我柴门里。却讶绣衣人，仍交布衣士。<br>
　　王程遽尔迫，别恋从此始。浊酒未暇斟，清文颇垂示。<br>
　　回瞻骢马速，但见行尘起。日暮汀洲寒，春风渡流水。<br>
　　草色官道边，桃花御沟里。天涯一鸟夕，惆怅知何已。<p>卷149_71 「吴中闻潼关失守，因奉寄淮南萧判官」刘长卿<br>
　　一雁飞吴天，羁人伤暮律。松江风袅袅，波上片帆疾。<br>
　　木落姑苏台，霜收洞庭橘。萧条长洲外，唯见寒山出。<br>
　　胡马嘶秦云，汉兵乱相失。关中因窃据，天下共忧栗。<br>
　　南楚有琼枝，相思怨瑶瑟。一身寄沧洲，万里看白日。<br>
　　赴敌甘负戈，论兵勇投笔。临风但攘臂，择木将委质。<br>
　　不如归远山，云卧饭松栗。<p>卷149_72 
「哭张员外继（公及夫人相次没于洪州）」刘长卿<br>
　　恸哭钟陵下，东流与别离。二星来不返，双剑没相随。<br>
　　独继先贤传，谁刊有道碑。故园荒岘曲，旅榇寄天涯。<br>
　　白简曾连拜，沧洲每共思。抚孤怜齿稚，叹逝顾身衰。<br>
　　泉壤成终古，云山若在时。秋风邻笛发，寒日寝门悲。<br>
　　世难愁归路，家贫缓葬期。旧宾伤未散，夕临咽常迟。<br>
　　自此辞张邵，何由见戴逵。独闻山吏部，流涕访孤儿。<p>卷149_73 「登东海龙兴寺高顶望海，简演公」刘长卿<br>
　　朐山压海口，永望开禅宫。元气远相合，太阳生其中。<br>
　　豁然万里馀，独为百川雄。白波走雷电，黑雾藏鱼龙。<br>
　　变化非一状，晴明分众容。烟开秦帝桥，隐隐横残虹。<br>
　　蓬岛如在眼，羽人那可逢。偶闻真僧言，甚与静者同。<br>
　　幽意颇相惬，赏心殊未穷。花间午时梵，云外春山钟。<br>
　　谁念遽成别，自怜归所从。他时相忆处，惆怅西南峰。<p>卷149_74 「奉送从兄罢官之淮南」刘长卿<br>
　　何事浮溟渤，元戎弃莫邪。渔竿吾道在，鸥鸟世情赊。<br>
　　玄发他乡换，沧洲此路遐。溯沿随桂楫，醒醉任松华。<br>
　　离别谁堪道，艰危更可嗟。兵锋摇海内，王命隔天涯。<br>
　　钟漏移长乐，衣冠接永嘉。还当拂氛，那复卧云霞。<br>
　　溪路漫冈转，夕阳归鸟斜。万艘江县郭，一树海人家。<br>
　　挥袂看朱绂，扬帆指白沙。春风独回首，愁思极如麻。<p>卷149_75 
「落第，赠杨侍御兼拜员外仍充安大夫判官赴范阳」刘长卿<br>
　　职副旌旄重，才兼识量通。使车遥肃物，边策远和戎。<br>
　　掷地金声著，从军宝剑雄。官成稽古力，名达济时功。<br>
　　肃穆乌台上，雍容粉署中。含香初待漏，持简旧生风。<br>
　　黠吏偏惊隼，贪夫辄避骢。且知荣已隔，谁谓道仍同。<br>
　　念旧追连茹，谋生任转蓬。泣连三献玉，疮惧再伤弓。<br>
　　恋土函关外，瞻尘灞水东。他时书一札，犹冀问途穷。<p>卷149_76 「初贬南巴至鄱阳，题李嘉v江亭」刘长卿<br>
　　巴峤南行远，长江万里随。不才甘谪去，流水亦何之。<br>
　　地远明君弃，天高酷吏欺。清山独往路，芳草未归时。<br>
　　流落还相见，悲欢话所思。猜嫌伤薏苡，愁暮向江篱。<br>
　　柳色迎高坞，荷衣照下帷。水云初起重，暮鸟远来迟。<br>
　　白首看长剑，沧洲寄钓丝。沙鸥惊小吏，湖月上高枝。<br>
　　稚子能吴语，新文怨楚辞。怜君不得意，川谷自逶迤。<p>卷149_77 
「自紫阳观至华阳洞，宿侯尊师草堂，简同游李延年」刘长卿<br>
　　石门媚烟景，句曲盘江甸。南向佳气浓，数峰遥隐见。<br>
　　渐临华阳口，云路入葱`.七曜悬洞宫，五云抱仙殿。<br>
　　银函竟谁发，金液徒堪荐。千载空桃花，秦人深不见。<br>
　　东溪喜相遇，贞白如会面。青鸟来去闲，红霞朝夕变。<br>
　　一从换仙骨，万里乘飞电。萝月延步虚，松花醉闲宴。<br>
　　幽人即长往，茂宰应交战。明发归琴堂，知君懒为县。 
<p>　　　　　　　　　　　　　　　　<p>卷一百五十<p>卷150_1 
「奉使新安自桐庐县经严陵钓台宿七里滩下寄使院诸公」刘长卿<br>
　　悠然钓台下，怀古时一望。江水自潺，行人独惆怅。<br>
　　新安从此始，桂楫方荡漾。回转百里间，青山千万状。<br>
　　连岸去不断，对岭遥相向。夹岸黛色愁，沈沈绿波上。<br>
　　夕阳留古木，水鸟拂寒浪。月下扣舷声，烟中采菱唱。<br>
　　犹怜负羁束，未暇依清旷。牵役徒自劳，近名非所向。<br>
　　何时故山里，却醉松花酿。回首唯白云，孤舟复谁访。<p>卷150_2 「题虎丘寺」刘长卿<br>
　　青林虎丘寺，林际翠微路。仰见山僧来，遥从飞鸟处。<br>
　　兹峰沦宝玉，千载唯丘墓。埋剑人空传，凿山龙已去。<br>
　　扪萝披翳荟，路转夕阳遽。虎啸崖谷寒，猿鸣杉松暮。<br>
　　裴回北楼上，江海穷一顾。日映千里帆，鸦归万家树。<br>
　　暂因惬所适，果得损外虑。庭暗栖闲云，檐香滴甘露。<br>
　　久迷空寂理，多为繁华故。永欲投死生，馀生岂能误。<p>卷150_3 「奉饯郑中丞罢浙西节度还京」刘长卿<br>
　　天上移将星，元戎罢龙节。三军含怨慕，横吹声断绝。<br>
　　五马嘶城隅，万人卧车辙。沧洲浮云暮，杳杳去帆发。<br>
　　回首不问家，归心遥向阙。烟波限吴楚，日夕事淮越。<br>
　　吊影失所依，侧身随下列。孤蓬飞不定，长剑光未灭。<br>
　　绿绮为谁弹，绿芳堪自撷。怅然江南春，独此湖上月。<br>
　　千里怀去思，百忧变华发。颂声满江海，今古流不竭。<p>卷150_4 「送裴四判官赴河西军试」刘长卿<br>
　　吏道岂易惬，如君谁与俦。逢时将骋骥，临事无全牛。<br>
　　鲍叔幸相知，田苏颇同游。英资挺孤秀，清论含古流。<br>
　　出塞佐持简，辞家拥鸣驺。宪台贵公举，幕府资良筹。<br>
　　武士伫明试，皇华难久留。阳关望天尽，洮水令人愁。<br>
　　万里看一鸟，旷然烟霞收。晚花对古戍，春雪含边州。<br>
　　道路难暂隔，音尘那可求。他时相望处，明月西南楼。<p>卷150_5 
「旅次丹阳郡，遇康侍御宣慰召募，兼别岑单父」刘长卿<br>
　　客心暮千里，回首烟花繁。楚水渡归梦，春江连故园。<br>
　　羁人怀上国，骄虏窥中原。胡马暂为害，汉臣多负恩。<br>
　　羽书昼夜飞，海内风尘昏。双鬓日已白，孤舟心且论。<br>
　　绣衣从此来，汗马宣王言。忧愤激忠勇，悲欢动黎元。<br>
　　南徐争赴难，发卒如云屯。倚剑看太白，洗兵临海门。<br>
　　故人亦沧洲，少别堪伤魂。积翠下京口，归潮落山根。<br>
　　如何天外帆，又此波上尊。空使忆君处，莺声催泪痕。<p>卷150_6 
「客舍赠别韦九建赴任河南韦十七造赴任郑县就便觐省」刘长卿<br>
　　与子颇畴昔，常时仰英髦。弟兄尽公器，诗赋凌风骚。<br>
　　顷者游上国，独能光选曹。香名冠二陆，精鉴逢山涛。<br>
　　且副倚门望，莫辞趋府劳。桃花照彩服，草色连青袍。<br>
　　征马临素海离人倾浊醪。华山微雨霁，祠上残云高。<br>
　　而我倦栖屑，别君良郁陶。春风亦未已，旅思空滔滔。<br>
　　拙分甘弃置，穷居长蓬蒿。人生未d化，物议如鸿毛。<br>
　　迢递两乡别，殷勤一宝刀。清琴有古调，更向何人操。<p>卷150_7 「送元八游汝南」刘长卿<br>
　　元生实奇迈，幸此论畴昔。刀笔素推高，锋芒久无敌。<br>
　　纵横济时意，跌宕过人迹。破产供酒钱，盈门皆食客。<br>
　　田园顷失计，资用深相迫。生事诚可忧，严装远何适。<br>
　　世情薄恩义，俗态轻穷厄。四海金虽多，其如向人惜。<br>
　　迢递朗陵道，怅望都门夕。向别伊水南，行看楚云隔。<br>
　　繁蝉动高柳，匹马嘶平泽。潢潦今正深，陂湖未澄碧。<br>
　　人生不得已，自可甘形役。勿复尊前酒，离居剩凄戚。<p>卷150_8 
「奉和李大夫同吕评事太行苦热行兼寄院中诸公仍呈王员外」刘长卿<br>
　　迢递太行路，自古称险恶。千骑俨欲前，群峰望如削。<br>
　　火云从中出，仰视飞鸟落。汗马卧高原，危旌倚长薄。<br>
　　清风竟不至，赤日方煎铄。石枯山木鳎鳞穷水泉涸。<br>
　　九重今旰食，万里传明略。诸将候轩车，元凶愁鼎镬。<br>
　　何劳短兵接，自有长缨缚。通越事岂难，渡泸功未博。<br>
　　朝辞羊肠阪，夕望贝丘郭。漳水斜绕营，常山遥入幕。<br>
　　永怀姑苏下，遥寄建安作。白雪和难成，沧波意空托。<br>
　　陈琳书记好，王粲从军乐。早晚归汉廷，随公上麟阁。<p>卷150_9 「洛阳主簿叔知和驿承恩赴选伏辞一首」刘长卿<br>
　　仲父王佐材，屈身仇香位。一从理京剧，万事皆容易。<br>
　　则知无不可，通变有馀地。器宇溟渤宽，文锋镆铘利。<br>
　　憧憧洛阳道，日夕皇华使。二载出江亭，一心奉王事。<br>
　　功成良可录，道在知无愧。天府留香名，铨闱就明试。<br>
　　赋诗皆旧友，攀辙多新吏。彩服辞高堂，青袍拥征骑。<br>
　　此行季春月，时物正鲜媚。官柳阴相连，桃花色如醉。<br>
　　长安想在目，前路遥仿佛。落日看华山，关门逼青翠。<br>
　　行b稍已隔，结恋无能慰。谁念尊酒间，裴回竹林意。<p>卷150_10 「题冤句宋少府厅留别」刘长卿<br>
　　宋侯人之秀，独步南曹吏。世上无此才，天生一公器。<br>
　　尚甘黄绶屈，未适青云意。洞澈万顷陂，昂藏千里骥。<br>
　　从宦闻苦节，应物推高谊。薄俸不自资，倾家共人费。<br>
　　顾予倦栖托，终日忧穷匮。开口即有求，私心岂无愧。<br>
　　幸逢东道主，因辍西征骑。对话堪息机，披文欲忘味。<br>
　　壶觞招过客，几案无留事。绿树映层城，苍苔覆闲地。<br>
　　一言重然诺，累夕陪宴慰。何意秋风来，飒然动归思。<br>
　　留欢殊自惬，去念能为累。草色愁别时，槐花落行次。<br>
　　临期仍把手，此会良不易。他日琼树枝，相思劳梦寐。<p>卷150_11 「罢摄官后将还旧居，留辞李侍御」刘长卿<br>
　　江海今为客，风波失所依。白云心已负，黄绶计仍非。<br>
　　累辱群公荐，频沾一尉微。去缘焚玉石，来为采葑菲。<br>
　　州县名何在，渔樵事亦违。故山桃李月，初服薜萝衣。<br>
　　熊轼分朝寄，龙韬解贼围。风谣传吏体，云物助兵威。<br>
　　白雪飘辞律，青春发礼闱。引军横吹动，援翰捷书挥。<br>
　　草映翻营绿，花临檄羽飞。全吴争转战，狂虏怯知机。<br>
　　忆昨趋金节，临时废玉徽。俗流应不厌，静者或相讥。<br>
　　世难慵干谒，时闲喜放归。潘郎悲白发，谢客爱清辉。<br>
　　樗散材因弃，交亲迹已稀。独愁看五柳，无事掩双扉。<br>
　　世累多行路，生涯向钓矶。榜连溪水碧，家羡渚田肥。<br>
　　旅食伤飘梗，岩栖忆采薇。悠然独归去，回首望旌旗。<p>卷150_12 「赠别于群投笔赴安西」刘长卿<br>
　　风流一才子，经史仍满腹。心镜万象生，文锋众人服。<br>
　　顷游灵台下，频弃荆山玉。蹭蹬空数年，裴回冀微禄。<br>
　　A来投笔砚，长揖谢亲族。且欲图变通，安能守拘束。<br>
　　本持乡曲誉，肯料泥涂辱。谁谓命，还令计反覆。<br>
　　西戎今未弭，胡骑屯山谷。坐恃龙豹韬，全轻蜂虿毒。<br>
　　拂衣从此去，拥传一何速。元帅许提携，他人伫瞻瞩。<br>
　　出门寡俦侣，矧乃无僮仆。黠虏时相逢，黄沙暮愁宿。<br>
　　萧条远回首，万里如在目。汉境天西穷，胡山海边绿。<br>
　　想闻羌笛处，泪尽关山曲。地阔鸟飞迟，风寒马毛缩。<br>
　　边愁殊浩荡，离思空断续。塞上归限赊，尊前别期促。<br>
　　知君志不小，一举凌鸿鹄。且愿乐从军，功名在殊俗。<p>卷150_13 
「送薛据宰涉县（自永乐主簿陟状，寻复选受此官）」刘长卿<br>
　　故人河山秀，独立风神异。人许白眉长，天资青云器。<br>
　　雄辞变文名，高价喧时议。下笔盈万言，皆合古人意。<br>
　　一从负能名，数载犹卑位。宝剑诚可用，烹鲜是虚弃。<br>
　　昔闻在河上，高卧自无事。几案终日闲，蒲鞭使人畏。<br>
　　顷因岁月满，方谢风尘吏。颂德有舆人，荐贤逢八使。<br>
　　栖鸾往已屈，驯雀今可嗣。此道如不移，云霄坐应致。<br>
　　县前漳水绿，郭外晋山翠。日得谢客游，时堪陶令醉。<br>
　　前期今尚远，握手空宴慰。驿路疏柳长，春城百花媚。<br>
　　裴回白日隐，暝色含天地。一鸟向灞陵，孤云送行骑。<br>
　　夫君多述作，而我常讽味。赖有琼瑶资，能宽别离思。<br>
　　槐阴覆堂殿，苔色上阶砌。鸟倦自归飞，云闲独容cV.<br>
　　既将慕幽绝，兼欲看定慧。遇物忘世缘，还家懒生计。<br>
　　无生妄已息，有妄心可制。心镜常虚明，时人自沦翳。<p>卷150_14 
「早春赠别赵居士还江左，时长卿下第归嵩阳旧居」刘长卿<br>
　　见君风尘里，意出风尘外。自有沧洲期，含情十馀载。<br>
　　深居凤城曲，日预龙华会。果得僧家缘，能遗俗人态。<br>
　　一身今已适，万物知何爱。悟法电已空，看心水无碍。<br>
　　且将穷妙理，兼欲寻胜概。何独谢客游，当为远公辈。<br>
　　放舟驰楚郭，负杖辞秦塞。目送南飞云，令人想吴会。<br>
　　遥思旧游处，仿佛疑相对。夜火金陵城，春烟石头濑。<br>
　　沧波极天末，万里明如带。一片孤客帆，飘然向青霭。<br>
　　楚天合江气，云色常Kzw.隐见湖中山，相连数州内。<br>
　　君行意可得，全与时人背。归路随枫林，还乡念莼菜。<br>
　　顾予尚羁束，何幸承眄睐。素愿徒自勤，清机本难逮。<br>
　　累幸忝宾荐，末路逢沙汰。C落名不成，裴回意空大。<br>
　　逢时虽贵达，守道甘易退。逆旅乡梦频，春风客心碎。<br>
　　别君日已远，离念无明晦。予亦返柴荆，山田事耕耒。<p>卷150_21 
「夜宴洛阳程九主簿宅送杨三山人往天台寻智者禅师隐居」刘长卿<br>
　　东林问逋客，何处栖幽偏。满腹万馀卷，息机三十年。<br>
　　志图良已久，鬓发空苍然。调啸寄疏旷，形骸如弃捐。<br>
　　本家关西族，别业嵩阳田。云卧能独往，山栖幸周旋。<br>
　　垂竿不在鱼，卖药不为钱。藜杖闲倚壁，松花常醉眠。<br>
　　顷辞青溪隐，来访赤县仙。南亩自甘贱，中朝唯爱贤。<br>
　　仍空世谛法，远结天台缘。魏阙从此去，沧洲知所便。<br>
　　主人琼枝秀，宠别瑶华篇。落日扫尘榻，春风吹客船。<br>
　　此行颇自适，物外谁能牵。弄棹白O里，挂帆飞鸟边。<br>
　　落潮见孤屿，彻底观澄涟。雁过湖上月，猿声峰际天。<br>
　　群峰趋海峤，千里黛相连。遥倚赤城上，映跞赵病<br>
　　昔闻智公隐，此地常安禅。千载已如梦，一灯今尚传。<br>
　　云龛闭遗影，石窟无人烟。古寺暗乔木，春崖鸣细泉。<br>
　　流尘既寂寞，缅想增婵娟。山鸟怨庭树，门人思步莲。<br>
　　夷犹怀永路，怅望临清川。渔人来梦里，沙鸥飞眼前。<br>
　　独游岂易惬，群动多相缠。羡尔五湖夜，往来闲扣舷。<p>卷150_22 「瓜洲驿奉饯张侍御公拜膳部郎中却复宪台充贺…淮南幕府」刘长卿<br>
　　太华高标峻，青阳淑气盘。属辞倾渤剩称价掩琅\.<br>
　　杨叶频推中，芸香早拜官。后来惭辙迹，先达仰门阑。<br>
　　佐剧劳黄绶，提纲疾素餐。风生趋府步，笔偃触邪冠。<br>
　　骨鲠知难屈，锋芒岂易干。伫将调玉铉，翻自落金丸。<br>
　　异议那容直，专权本畏弹。寸心宁有负，三黜竟无端。<br>
　　适喜鸿私降，旋惊羽檄攒。国怜朝市易，人怨虎狼残。<br>
　　天地龙初见，风尘虏未殚。随川归少海，就日背长安。<br>
　　副相荣分寄，输忠义不刊。击胡驰汗马，迁蜀扈鸣銮。<br>
　　月罢名卿署，星悬上将坛。三军摇旆出，百越画图观。<br>
　　茅茹能相引，泥沙肯再蟠。兼荣知任重，交辟许才难。<br>
　　劲直随台柏，芳香动省兰。璧从全赵去，鹏自北溟抟。<br>
　　星象衔新宠，风霜带旧寒。是非生倚伏，荣辱系悲欢。<br>
　　畴昔偏殊眄，屯蒙独永叹。不才成拥肿，失计似邯郸。<br>
　　江国伤移律，家山忆考。一为鸥鸟误，三见露华团。<br>
　　回首青云里，应怜浊水澜。愧将生事托，羞向鬓毛看。<br>
　　知己伤愆素，他人自好丹。乡春连楚越，旅宿寄风湍。<br>
　　世路东流水，沧江一钓竿。松声伯禹穴，草色子陵滩。<br>
　　度岭情何遽，临流兴未阑。梅花分路远，扬子上潮宽。<br>
　　梦想怀依倚，烟波限渺漫。且愁无去雁，宁冀少回鸾。<br>
　　极浦春帆迥，空郊晚骑单。独怜南渡月，今夕送归鞍。<p>卷150_23 
「至德三年春正月时谬蒙差摄海盐令闻王师收二京…五十韵」刘长卿<br>
　　天上胡星孛，人间反气横。风尘生汗马，河洛纵长鲸。<br>
　　本谓才非据，谁知祸已萌。食参将可待，诛错辄为名。<br>
　　万里兵锋接，三时羽檄惊。负恩殊鸟兽，流毒遍黎氓。<br>
　　朝市成芜没，干戈起战争。人心悬反覆，天道暂虚盈。<br>
　　略地侵中土，传烽到上京。王师陷魑魅，帝座逼偾埂<br>
　　渭水嘶胡马，秦山泣汉兵。关原驰万骑，烟火乱千甍。<br>
　　凤驾瞻西幸，龙楼议北征。自将行破竹，谁学去吹笙。<br>
　　白日重轮庆，玄穹再造荣。鬼神潜释愤，夷狄远输诚。<br>
　　海内戎衣卷，关中贼垒平。山川随转战，草木困横行。<br>
　　区宇神功立，讴歌帝业成。天回万象庆，龙见五云迎。<br>
　　小苑春犹在，长安日更明。星辰归正位，雷雨发残生。<br>
　　文物登前古，箫韶下太清。未央新柳色，长乐旧钟声。<br>
　　八使推邦彦，中司案国程。苍生属伊吕，明主仗韩彭。<br>
　　凶丑将除蔓，奸豪已负荆。世危看柱石，时难识忠贞。<br>
　　薄伐征貔虎，长驱拥旆旌。吴山依重镇，江月带行营。<br>
　　金石悬词律，烟云动笔精。运筹初减灶，调鼎未和羹。<br>
　　北虏传初解，东人望已倾。池塘催谢客，花木待春卿。<br>
　　昔忝登龙首，能伤困骥鸣。艰难悲伏剑，提握喜悬衡。<br>
　　巴曲谁堪听，秦台自有情。遂令辞短褐，仍欲请长缨。<br>
　　久客田园废，初官印绶轻。榛芜上国路，苔藓北山楹。<br>
　　懒慢羞趋府，驱驰忆退耕。榴花无暇醉，蓬发带愁萦。<br>
　　地僻方言异，身微俗虑并。家怜双鲤断，才愧小鳞烹。<br>
　　沧海今犹滞，青阳岁又更。洲香生杜若，溪暖戏。<br>
　　烟水宜春候，褰关值晚晴。潮声来万井，山色映孤城。<br>
　　旅梦亲乔木，归心乱早莺。倘无知己在，今已访蓬瀛。<p>卷150_24 「寻张逸人山居」刘长卿<br>
　　危石才通鸟道，空山更有人家。<br>
　　桃源定在深处，涧水浮来落花。<p>卷150_25 「发越州赴润州使院，留别鲍侍御」刘长卿<br>
　　对水看山别离，孤舟日暮行迟。<br>
　　江南江北春草，独向金陵去时。<p>卷150_26 「送陆澧还吴中（一作李嘉v诗）」刘长卿<br>
　　瓜步寒潮送客，杨柳暮雨沾衣。<br>
　　故山南望何处，秋草连天独归。<p>卷150_27 「苕溪酬梁耿别后见寄」刘长卿<br>
　　清川永路何极，落日孤舟解携。鸟向平芜远近，<br>
　　人随流水东西。白云千里万里，明月前溪后溪。<br>
　　惆怅长沙谪去，江潭芳草萋萋。<p>卷150_28 「蛇浦桥下重送严维」刘长卿<br>
　　秋风飒飒鸣条，风月相和寂寥。黄叶一离一别，<br>
　　青山暮暮朝朝。寒江渐出高岸，古木犹依断桥。<br>
　　明日行人已远，空馀泪滴回潮。<p>卷150_29 「七里滩重送」刘长卿<br>
　　秋江渺渺水空波，越客孤舟欲榜歌。<br>
　　手折衰杨悲老大，故人零落已无多。<p>卷150_30 
「家园瓜熟，是故萧相公所遗瓜种，凄然感旧，因赋此诗」刘长卿<br>
　　事去人亡迹自留，黄花绿蒂不胜愁。<br>
　　谁能更向青门外，秋草茫茫觅故侯。<p>卷150_31 「重送裴郎中贬吉州」刘长卿<br>
　　猿啼客散暮江头，人自伤心水自流。<br>
　　同作逐臣君更远，青山万里一孤舟。<p>卷150_32 「寻盛禅师兰若」刘长卿<br>
　　秋草黄花覆古阡，隔林何处起人烟。<br>
　　山僧独在山中老，唯有寒松见少年。<p>卷150_33 「寄许尊师」刘长卿<br>
　　独上云梯入翠微，蒙蒙烟雪映岩扉。<br>
　　世人知在中峰里，遥礼青山恨不归。<p>卷150_34 「酬李穆见寄」刘长卿<br>
　　孤舟相访至天涯，万转云山路更赊。<br>
　　欲扫柴门迎远客，青苔黄叶满贫家。<p>卷150_35 「送王司马秩满西归」刘长卿<br>
　　汉主何时放逐臣，江边几度送归人。<br>
　　同官岁岁先辞满，唯有青山伴老身。<p>卷150_36 「寄别朱拾遗」刘长卿<br>
　　天书远召沧浪客，几度临歧病未能。<br>
　　江海茫茫春欲遍，行人一骑发金陵。<p>卷150_37 「会赦后酬主簿所问」刘长卿<br>
　　江南海北长相忆，浅水深山独掩扉。<br>
　　重见太平身已老，桃源久住不能归。<p>卷150_38 「赠秦系」刘长卿<br>
　　向风长啸戴纱巾，野鹤由来不可亲。<br>
　　明日东归变名姓，五湖烟水觅何人。<p>卷150_39 「酬灵彻公相招」刘长卿<br>
　　石涧泉声久不闻，独临长路雪纷纷。<br>
　　如今渐欲生黄发，愿脱头冠与白云。<p>卷150_40 「赠崔九载华」刘长卿<br>
　　怜君一见一悲歌，岁岁无如老去何。<br>
　　白屋渐看秋草没，青云莫道故人多。<p>卷150_41 「同崔载华赠日本聘使」刘长卿<br>
　　怜君异域朝周远，积水连天何处通。<br>
　　遥指来从初日外，始知更有扶桑东。<p>卷150_42 「送建州陆使君」刘长卿<br>
　　汉庭初拜建安侯，天子临轩寄所忧。<br>
　　从此向南无限路，双旌已去水悠悠。<p>卷150_43 
「送秦侍御外甥张篆之福州谒鲍大夫秦侍御与大夫有旧」刘长卿<br>
　　万里闽中去渺然，孤舟水上入寒烟。<br>
　　辕门拜首儒衣弊，貌似牢之岂不怜。<p>卷150_44 「闻奉迎皇太后使沈判官至，因有此作」刘长卿<br>
　　长乐宫人扫落花，君王正候五云车。<br>
　　万方臣妾同瞻望，疑在曾城阿母家。<p>卷150_45 「送刘萱之道州谒崔大夫」刘长卿<br>
　　沅水悠悠湘水春，临歧南望一沾巾。<br>
　　信陵门下三千客，君到长沙见几人。<p>卷150_46 「过郑山人所居」刘长卿<br>
　　寂寂孤莺啼杏园，寥寥一犬吠桃源。<br>
　　落花芳草无寻处，万壑千峰独闭门。<p>卷150_47 「奉送贺若郎中贼退后之杭州」刘长卿<br>
　　江上初收战马尘，莺声柳色待行春。<br>
　　双旌谁道来何暮，万井如今有几人。<p>卷150_48 「瓜洲驿重送梁郎中赴吉州」刘长卿<br>
　　渺渺云山去几重，依依独听广陵钟。<br>
　　明朝借问南来客，五马双旌何处逢。<p>卷150_49 「奉使鄂渚至乌江道中作」刘长卿<br>
　　沧洲不复恋鱼竿，白发那堪戴铁冠。<br>
　　客路向南何处是，芦花千里雪漫漫。<p>卷150_50 「新息道中作」刘长卿<br>
　　萧条独向汝南行，客路多逢汉骑营。<br>
　　古木苍苍离乱后，几家同住一孤城。<p>卷150_51 「春日宴魏万成湘水亭」刘长卿<br>
　　何年家住此江滨，几度门前北渚春。<br>
　　白发乱生相顾老，黄莺自语岂知人。<p>卷150_52 「重送道标上人」刘长卿<br>
　　衡阳千里去人稀，遥逐孤云入翠微。<br>
　　春草青青新覆地，深山无路若为归。<p>卷150_53 「送李判官之润州行营」刘长卿<br>
　　万里辞家事鼓鼙，金陵驿路楚云西。<br>
　　江春不肯留归客，草色青青送马蹄。<p>卷150_54 「将赴南巴，至馀干别李十二」刘长卿<br>
　　江上花催问礼人，鄱阳莺报越乡春。<br>
　　谁怜此别悲欢异，万里青山送逐臣。<p>卷150_55 「时平后春日思归」刘长卿<br>
　　一尉何曾及布衣，时平却忆卧柴扉。<br>
　　故园柳色催南客，春水桃花待北归。<p>卷150_56 「送陶十赴杭州摄掾」刘长卿<br>
　　莫叹江城一掾卑，沧洲未是阻心期。<br>
　　浙中山色千万状，门外潮声朝暮时。<p>卷150_57 「使还七里濑上逢薛承规赴江西贬官」刘长卿<br>
　　迁客归人醉晚寒，孤舟暂泊子陵滩。<br>
　　怜君更去三千里，落日青山江上看。<p>卷150_58 「使回赴苏州道中作」刘长卿<br>
　　春风何事远相催，路尽天涯始却回。<br>
　　万里无人空楚水，孤帆送客到鱼台。<p>卷150_59 「昭阳曲」刘长卿<br>
　　昨夜承恩宿未央，罗衣犹带御衣香。<br>
　　芙蓉帐小云屏暗，杨柳风多水殿凉。<p>卷150_60 「罪所留系，每夜闻长洲军笛声」刘长卿<br>
　　白日浮云闭不开，黄沙谁问冶长猜。<br>
　　只怜横笛关山月，知处愁人夜夜来。<p>卷150_61 「赠微上人」刘长卿<br>
　　禅门来往翠微间，万里千峰在剡山。<br>
　　何时共到天台里，身与浮云处处闲。<p>卷150_62 「东湖送朱逸人归」刘长卿<br>
　　山色湖光并在东，扁舟归去有樵风。<br>
　　莫道野人无外事，开田凿井白云中。<p>卷150_63 「舟中送李十八（一作送僧）」刘长卿<br>
　　释子身心无有分，独将衣钵去人群。<br>
　　相思晚望西林寺，唯有钟声出白云。<p>卷150_64 「送李穆归淮南」刘长卿<br>
　　扬州春草新年绿，未去先愁去不归。<br>
　　淮水问君来早晚，老人偏畏过芳菲。<p>卷150_65 
「晚春归山居题窗前竹（一作钱起：暮春归故山草堂诗）」刘长卿<br>
　　溪上残春黄鸟稀，辛夷花尽杏花飞。<br>
　　始怜幽竹山窗下，不改清阴待我归。 
<p>　　卷一百五十一<p>卷151_1 「送卢侍御赴河北」刘长卿<br>
　　谪居为别倍伤情，何事从戎独远行。千里按图收故地，<br>
　　三军罢战及春耕。江天渺渺鸿初去，漳水悠悠草欲生。<br>
　　莫学仲连逃海上，田单空愧取聊城。<p>卷151_2 「送子婿崔真父归长城」刘长卿<br>
　　送君卮酒不成欢，幼女辞家事伯鸾。桃叶宜人诚可咏，<br>
　　柳花如雪若为看。心怜稚齿鸣环去，身愧衰颜对玉难。<br>
　　惆怅暮帆何处落，青山无限水漫漫。<p>卷151_3 「送陆澧仓曹西上」刘长卿<br>
　　长安此去欲何依，先达谁当荐陆机。日下凤翔双阙迥，<br>
　　雪中人去二陵稀。舟从故里难移棹，家住寒塘独掩扉。<br>
　　临水自伤流落久，赠君空有泪沾衣。<p>卷151_4 「送柳使君赴袁州」刘长卿<br>
　　宜阳出守新恩至，京口因家始愿违。五柳闭门高士去，<br>
　　三苗按节远人归。月明江路闻猿断，花暗山城见吏稀。<br>
　　惟有郡斋窗里岫，朝朝空对谢玄晖。<p>卷151_5 「戏题赠二小男」刘长卿<br>
　　异乡流落频生子，几许悲欢并在身。欲并老容羞白发，<br>
　　每看儿戏忆青春。未知门户谁堪主，且免琴书别与人。<br>
　　何幸暮年方有后，举家相对却沾巾。<p>卷151_6 
「谪官后卧病官舍，简贺兰侍郎（一作贬睦州祖庸见赠）」刘长卿<br>
　　青春衣绣共称宜，白首垂丝恨不遗。江上几回今夜月，<br>
　　镜中无复少年时。生还北阙谁相引，老向南邦众所悲。<br>
　　岁岁任他芳草绿，长沙未有定归期。<p>卷151_7 「岁日见新历，因寄都官裴郎中」刘长卿<br>
　　青阳振蛰初颁历，白首衔冤欲问天。绛老更能经几岁，<br>
　　贾生何事又三年。愁占蓍草终难决，病对椒花倍自怜。<br>
　　若道平分四时气，南枝为底发春偏。<p>卷151_8 「江州重别薛六、柳八二员外」刘长卿<br>
　　生涯岂料承优诏，世事空知学醉歌。江上月明胡雁过，<br>
　　淮南木落楚山多。寄身且喜沧洲近，顾影无如白发何。<br>
　　今日龙钟人共弃，愧君犹遣慎风波。<p>卷151_9 「青溪口送人归岳州」刘长卿<br>
　　洞庭何处雁南飞，江I苍苍客去稀。帆带夕阳千里没，<br>
　　天连秋水一人归。黄花`露开沙岸，白鸟衔鱼上钓矶。<br>
　　歧路相逢无可赠，老年空有泪沾衣。<p>卷151_10 「送灵澈上人还越中」刘长卿<br>
　　禅客无心杖锡还，沃洲深处草堂闲。身随敝屦经残雪，<br>
　　手绽寒衣入旧山。独向青溪依树下，空留白日在人间。<br>
　　那堪别后长相忆，云木苍苍但闭关。<p>卷151_11 「送耿拾遗归上都」刘长卿<br>
　　若为天畔独归秦，对水看山欲暮春。穷海别离无限路，<br>
　　隔河征战几归人。长安万里传双泪，建德千峰寄一身。<br>
　　想到邮亭愁驻马，不堪西望见风尘。<p>卷151_12 「和樊使君登润州城楼」刘长卿<br>
　　山城迢递敞高楼，露冕吹铙居上头。春草连天随北望，<br>
　　夕阳浮水共东流。江田漠漠全吴地，野树苍苍故蒋州。<br>
　　王粲尚为南郡客，别来何处更销忧。<p>卷151_13 「饯王相公出牧括州」刘长卿<br>
　　缙云讵比长沙远，出牧犹承明主恩。城对寒山开画戟，<br>
　　路飞秋叶转朱N.江潮淼淼连天望，旌旆悠悠上岭翻。<br>
　　萧索庭槐空闭x，旧人谁到翟公门。<p>卷151_14 「题灵v和尚故居」刘长卿<br>
　　叹逝翻悲有此身，禅房寂寞见流尘。多时行径空秋草，<br>
　　几日浮生哭故人。风竹自吟遥入磬，雨花随泪共沾巾。<br>
　　残经窗下依然在，忆得山中问许询。<p>卷151_15 「寻龙井杨老」刘长卿<br>
　　柴门草舍绝风尘，空谷耕田学子真。泉咽恐劳经陇底，<br>
　　山深不觉有秦人。手栽松树苍苍老，身卧桃园寂寂春。<br>
　　唯有胡麻当鸡黍，白云来往未嫌贫。<p>卷151_16 
「见故人李均所借古镜恨其未获归府斯人已亡怆然有作」刘长卿<br>
　　故人留镜无归处，今日怀君试暂窥。岁久岂堪尘自入，<br>
　　夜长应待月相随。空怜琼树曾临匣，犹见菱花独映池。<br>
　　所恨平生还不早，如今始挂陇头枝。<p>卷151_17 
「闻虞沔州有替，将归上都，登汉东城寄赠」刘长卿<br>
　　淮南摇落客心悲，菟悠悠怨别离。早雁初辞旧关塞，<br>
　　秋风先入古城池。腰章建隼皇恩赐，露冕临人白发垂。<br>
　　惆怅恨君先我去，汉阳耆老忆旌麾。<p>卷151_18 「献淮宁军节度使李相公」刘长卿<br>
　　建牙吹角不闻喧，三十登坛众所尊。家散万金酬士死，<br>
　　身留一剑答君恩。渔阳老将多回席，鲁国诸生半在门。<br>
　　白马翩翩春草细，郊原西去猎平原。<p>卷151_19 「观校猎，上淮西相公」刘长卿<br>
　　龙骧校猎邵陵东，野火初烧楚泽空。师事黄公千战后，<br>
　　身骑白马万人中。笳随晚吹吟边草，箭没寒云落塞鸿。<br>
　　三十拥旄谁不羡，周郎少小立奇功。<p>卷151_20 「送皇甫曾赴上都」刘长卿<br>
　　东游久与故人违，西去荒凉旧路微。秋草不生三径处，<br>
　　行人独向五陵归。离心日远如流水，回首川长共落晖。<br>
　　楚客岂劳伤此别，沧江欲暮自沾衣。<p>卷151_21 「送李录事兄归襄邓」刘长卿<br>
　　十年多难与君同，几处移家逐转蓬。白首相逢征战后，<br>
　　青春已过乱离中。行人杳杳看西月，归马萧萧向北风。<br>
　　汉水楚云千万里，天涯此别恨无穷。<p>卷151_22 「汉阳献李相公」刘长卿<br>
　　退身高卧楚城幽，独掩闲门汉水头。春草雨中行径没，<br>
　　暮山江上卷帘愁。几人犹忆孙弘阁，百口同乘范蠡舟。<br>
　　早晚却还丞相印，十年空被白云留。<p>卷151_23 「长沙过贾谊宅」刘长卿<br>
　　三年谪宦此栖迟，万古惟留楚客悲。秋草独寻人去后，<br>
　　寒林空见日斜时。汉文有道恩犹薄，湘水无情吊岂知。<br>
　　寂寂江山摇落处，怜君何事到天涯。<p>卷151_24 
「奉酬辛大夫喜湖南腊月连日降雪见示之作」刘长卿<br>
　　长沙耆旧拜旌麾，喜见江潭积雪时。柳絮三冬先北地，<br>
　　梅花一夜遍南枝。初开窗阁寒光满，欲掩军城暮色迟。<br>
　　闾里何人不相庆，万家同唱郢中词。<p>卷151_25 「登馀干古县城」刘长卿<br>
　　孤城上与白云齐，万古荒凉楚水西。官舍已空秋草绿，<br>
　　女墙犹在夜乌啼。平江渺渺来人远，落日亭亭向客低。<br>
　　沙鸟不知陵谷变，朝飞暮去弋阳溪。<p>卷151_26 
「将赴岭外，留题萧寺远公院（寺即梁朝萧内史创）」刘长卿<br>
　　竹房遥闭上方幽，苔径苍苍访昔游。内史旧山空日暮，<br>
　　南朝古木向人秋。天香月色同僧室，叶落猿啼傍客舟。<br>
　　此去播迁明主意，白云何事欲相留。<p>卷151_27 
「初闻贬谪，续喜量移，登干越亭赠郑校书」刘长卿<br>
　　青青草色满江洲，万里伤心水自流。越鸟岂知南国远，<br>
　　江花独向北人愁。生涯已逐沧浪去，冤气初逢涣汗收。<br>
　　何事还邀迁客醉，春风日夜待归舟。<p>卷151_28 
「北归入至德州界，偶逢洛阳邻家李光宰」刘长卿<br>
　　生涯心事已蹉跎，旧路依然此重过。近北始知黄叶落，<br>
　　向南空见白云多。炎州日日人将老，寒渚年年水自波。<br>
　　华发相逢俱若是，故园秋草复如何。<p>卷151_29 
「自江西归至旧任官舍，赠袁赞府（时经刘展平后）」刘长卿<br>
　　却见同官喜复悲，此生何幸有归期。空庭客至逢摇落，<br>
　　旧邑人稀经乱离。湘路来过回雁处，江城卧听捣衣时。<br>
　　南方风土劳君问，贾谊长沙岂不知。<p>卷151_30 
「赴南中题褚少府湖上亭子（一作李嘉v诗）」刘长卿<br>
　　种田东郭傍春陂，万事无情把钓丝。绿竹放侵行径里，<br>
　　青山常对卷帘时。纷纷花落门空闭，寂寂莺啼日更迟。<br>
　　从此别君千万里，白云流水忆佳期。<p>卷151_31 「上巳日越中与鲍侍郎泛舟耶溪」刘长卿<br>
　　兰桡缦转傍汀沙，应接云峰到若耶。旧浦满来移渡口，<br>
　　垂杨深处有人家。永和春色千年在，曲水乡心万里赊。<br>
　　君见渔船时借问，前洲几路入烟花。<p>卷151_32 「双峰下哭故人李宥」刘长卿<br>
　　怜君孤垄寄双峰，埋骨穷泉复几重。白露空沾九原草，<br>
　　青山犹闭数株松。图书经乱知何在，妻子因贫失所从。<br>
　　惆怅东皋却归去，人间无处更相逢。<p>卷151_33 「使次安陆寄友人」刘长卿<br>
　　新年草色远萋萋，久客将归失路蹊。暮雨不知菘诖Γ<br>
　　春风只到穆陵西。孤城尽日空花落，三户无人自鸟啼。<br>
　　君在江南相忆否，门前五柳几枝低。<p>卷151_34 「哭陈歙州」刘长卿<br>
　　千秋万古葬平原，素业清风及子孙。旅榇归程伤道路，<br>
　　举家行哭向田园。空山寂寂开新垄，乔木苍苍掩旧门。<br>
　　儒行公才竟何在，独怜棠树一枝存。<p>卷151_35 「酬屈突陕」刘长卿<br>
　　落叶纷纷满四邻，萧条环堵绝风尘。乡看秋草归无路，<br>
　　家对寒江病且贫。藜杖懒迎征骑客，菊花能醉去官人。<br>
　　怜君计画谁知者，但见蓬蒿空没身。<p>卷151_36 「送惠法师游天台，因怀智大师故居」刘长卿<br>
　　翠屏瀑水知何在，鸟道猿啼过几重。落日独摇金策去，<br>
　　深山谁向石桥逢。定攀岩下丛生桂，欲买云中若个峰。<br>
　　忆想东林禅诵处，寂寥惟听旧时钟。<p>卷151_37 
「自夏口至鹦鹉洲，夕望岳阳，寄源中丞」刘长卿<br>
　　汀洲无浪复无烟，楚客相思益渺然。汉口夕阳斜渡鸟，<br>
　　洞庭秋水远连天。孤城背岭寒吹角，独戍临江夜泊船。<br>
　　贾谊上书忧汉室，长沙谪去古今怜。<p>卷151_38 「送侯中丞流康州」刘长卿<br>
　　长江极目带枫林，匹马孤云不可寻。迁播共知臣道枉，<br>
　　猜谗却为主恩深。辕门画角三军思，驿路青山万里心。<br>
　　北阙九重谁许屈，独看湘水泪沾襟。<p>卷151_39 「别严士元（一作李嘉v诗）」刘长卿<br>
　　春风倚棹阖闾城，水国春寒阴复晴。细雨湿衣看不见，<br>
　　闲花落地听无声。日斜江上孤帆影，草绿湖南万里情。<br>
　　东道若逢相识问，青袍今日误儒生。<p>卷151_40 「避地江东，留别淮南使院诸公」刘长卿<br>
　　长安路绝鸟飞通，万里孤云西复东。旧业已应成茂草，<br>
　　馀生只是任飘蓬。何辞向物开秦镜，却使他人得楚弓。<br>
　　此去行持一竿竹，等闲将狎钓渔翁。<p>卷151_41 「罪所上御史惟则」刘长卿<br>
　　误因微禄滞南昌，幽系圜扉昼夜长。黄鹤翅垂同燕雀，<br>
　　青松心在任风霜。斗间谁与看冤气，盆下无由见太阳。<br>
　　贤达不能同感激，更于何处问苍苍。<p>卷151_42 「送台州李使君，兼寄题国清寺」刘长卿<br>
　　露冕新承明主恩，山城别是武陵源。花间五马时行县，<br>
　　山外千峰常在门。晴江洲渚带春草，古寺杉松深暮猿。<br>
　　知到应真飞锡处，因君一想已忘言。<p>卷151_43 「狱中闻收东京有赦」刘长卿<br>
　　传闻阙下降丝纶，为报关东灭虏尘。壮志已怜成白首，<br>
　　馀生犹待发青春。风霜何事偏伤物，天地无情亦爱人。<br>
　　持法不须张密网，恩波自解惜枯鳞。<p>卷151_44 「温汤客舍」刘长卿<br>
　　冬狩温泉岁欲阑，宫城佳气晚宜看。汤熏仗里千旗暖，<br>
　　雪照山边万井寒。君门献赋谁相达，客舍无钱辄自安。<br>
　　且喜礼闱秦镜在，还将妍丑付春官。<p>卷151_45 「送孙逸归庐山（得帆字）」刘长卿<br>
　　炉峰绝顶楚云衔，楚客东归栖此岩。彭蠡湖边香橘柚，<br>
　　浔阳郭外暗枫杉。青山不断三湘道，飞鸟空随万里帆。<br>
　　常爱此中多胜事，新诗他日伫开缄。<p>卷151_46 「送马秀才落第归江南」刘长卿<br>
　　南客怀归乡梦频，东门怅别柳条新。殷勤斗酒城阴暮，<br>
　　荡漾孤舟楚水春。湘竹旧斑思帝子，江蓠初绿怨骚人。<br>
　　怜君此去未得意，陌上愁看泪满巾。<p>卷151_47 「送常十九归嵩少故林」刘长卿<br>
　　迢迢此恨杳无涯，楚泽嵩丘千里赊。歧路别时惊一叶，<br>
　　云林归处忆三花。秋天苍翠寒飞雁，古堞萧条晚噪鸦。<br>
　　他日山中逢胜事，桃源洞里几人家。<p>卷151_48 
「送宇文迁明府赴洪州张观察追摄丰城令」刘长卿<br>
　　送君不复远为心，余亦扁舟湘水阴。路逐山光何处尽，<br>
　　春随草色向南深。陈蕃待客应悬榻，宓贱之官独抱琴。<br>
　　倘见主人论谪宦，尔来空有白头吟。<p>卷151_49 
「送李将军（一作送开府侄随故李使君旅亲却赴上都）」刘长卿<br>
　　征西诸将一如君，报德谁能不顾勋。身逐塞鸿来万里，<br>
　　手披荒草看孤坟。擒生绝漠经胡雪，怀旧长沙哭楚云。<br>
　　归去萧条灞陵上，几人看葬李将军。<p>卷151_50 「西陵寄一上人」刘长卿<br>
　　东山访道成开士，南渡隋阳作本师。了义惠心能善诱，<br>
　　吴风越俗罢淫祠。室中时见天人命，物外长悬海岳期。<br>
　　多谢清言异玄度，悬河高论有谁持。<p>卷151_51 「赋得（一作皇甫冉诗，题作春思）」刘长卿<br>
　　莺啼燕语报新年，马邑龙堆路几千。家住层城临汉苑，<br>
　　心随明月到胡天。机中锦字论长恨，楼上花枝笑独眠。<br>
　　为问元戎窦车骑，何时返旆勒燕然。<p>卷151_52 
「三月李明府后亭泛舟（一作皇甫冉诗）」刘长卿<br>
　　江南风景复如何，闻道新亭更欲过。处处纫兰春浦渌，<br>
　　萋萋籍草远山多。壶觞须就陶彭泽，时俗犹传晋永和。<br>
　　更待持桡徐转去，微风落日水增波。<p>卷151_53 「喜朱拾遗承恩拜命赴任上都」刘长卿<br>
　　诏书征拜脱荷裳，身去东山闭草堂。阊阖九天通奏籍，<br>
　　华亭一鹤在朝行。沧洲离别风烟远，青琐幽深漏刻长。<br>
　　今日却回垂钓处，海鸥相见已高翔。<p>卷151_54 
「郧上送韦司士归上都旧业（司士即郑公之孙顷客于郧上）」刘长卿<br>
　　前朝旧业想遗尘，今日他乡独尔身。郧地国除为过客，<br>
　　杜陵家在有何人。苍苔白露生三径，古木寒蝉满四邻。<br>
　　西去茫茫问归路，关河渐近泪盈巾。<p>卷151_55 「感怀」刘长卿<br>
　　秋风落叶正堪悲，黄菊残花欲待谁。水近偏逢寒气早，<br>
　　山深常见日光迟。愁中卜命看周易，梦里招魂读楚词。<br>
　　自笑不如湘浦雁，飞来即是北归时。<p>卷151_56 「送杨於陵归宋汴州别业」刘长卿<br>
　　半山溪雨带斜晖，向水残花映客衣。旅食嗟余当岁晚，<br>
　　能文似汝少年稀。新河柳色千株暗，故国云帆万里归。<br>
　　离乱要知君到处，寄书须及雁南飞。<p>卷151_57 「送崔使君赴寿州」刘长卿<br>
　　列郡专城分国忧，彤试砀枪胖詈睢Ｖ倩遇主年犹少，<br>
　　公瑾论功位已酬。草色青青迎建隼，蝉声处处杂鸣驺。<br>
　　千里相思如可见，淮南木叶正惊秋。<p>卷151_58 「上阳宫望幸」刘长卿<br>
　　玉辇西巡久未还，春光犹入上阳间。万木长承新雨露，<br>
　　千门空对旧河山。深花寂寂宫城闭，细草青青御路闲。<br>
　　独见彩云飞不尽，只应来去候龙颜。<p>卷151_59 「过裴舍人故居」刘长卿<br>
　　惨惨天寒独掩扃，纷纷黄叶满空庭。孤坟何处依山木，<br>
　　百口无家学水萍。篱花犹及重阳发，邻笛那堪落日听。<br>
　　书幌无人长不卷，秋来芳草自为萤。<p>卷151_60 「登松江驿楼北望故园」刘长卿<br>
　　泪尽江楼北望归，田园已陷百重围。平芜万里无人去，<br>
　　落日千山空鸟飞。孤舟漾漾寒潮小，极浦苍苍远树微。<br>
　　白鸥渔父徒相待，未扫偾估料⒒。<p>卷151_61 
「秋夜有怀高三十五m，兼呈空上人（一作皇甫冉诗）」刘长卿<br>
　　晚节逢君趣道深，结茅栽树近东林。吾师几度曾摩顶，<br>
　　高士何年遂发心。北渚三更闻过雁，西城万里动寒砧。<br>
　　不见支公与玄度，相思拥膝坐长吟。<p>卷151_62 「送孔巢父赴河南军（一作皇甫冉诗）」刘长卿<br>
　　江南相送隔烟波，况复新秋一雁过。闻道全军征北虏，<br>
　　又言诗将会南河。边心冉冉乡人绝，寒色青青战马多。<br>
　　共许陈琳工奏记，知君名行未蹉跎。<p>卷151_63 「登润州万岁楼（一作皇甫冉诗）」刘长卿<br>
　　高楼独上思依依，极浦遥山合翠微。江客不堪频北望，<br>
　　塞鸿何事又南飞。垂山古渡寒烟积，瓜步空洲远树稀。<br>
　　闻道王师犹转战，更能谈笑解重围。<p>卷151_64 「江楼送太康郭主簿赴岭南」刘长卿<br>
　　对酒怜君安可论，当官爱士如平原。料钱用尽却为谤，<br>
　　食客空多谁报恩。万里孤舟向南越，苍梧云中暮帆灭。<br>
　　树色应无江北秋，天涯尚见淮阳月。驿路南随桂水流，<br>
　　猿声不绝到炎州。青山落日那堪望，谁见思君江上楼。<p>卷151_65 「客舍喜郑三见寄」刘长卿<br>
　　客舍逢君未换衣，闭门愁见桃花飞。遥想故园今已尔，<br>
　　家人应念行人归。寂寞垂杨映深曲，长安日暮灵台宿。<br>
　　穷巷无人鸟雀闲，空庭新雨莓苔绿。北中分与故交疏，<br>
　　何幸仍回长者车，十年未称平生意，好得辛勤谩读书。<p>卷151_66 「送贾三北游」刘长卿<br>
　　贾生未达犹窘迫，身驰匹马邯郸陌。片云郊外遥送人，<br>
　　斗酒城边暮留客。顾予他日仰时髦，不堪此别相思劳。<br>
　　雨色新添漳水绿，夕阳远照苏门高。把袂相看衣共缁，<br>
　　穷愁只是惜良时。亦知到处逢下榻，莫滞秋风西上期。<p>卷151_67 「齐一和尚影堂」刘长卿<br>
　　一公住世忘世纷，暂来复去谁能分。身寄虚空如过客，<br>
　　心将生灭是浮云。萧散浮云往不还，凄凉遗教殁仍传。<br>
　　旧地愁看双树在，空堂只是一灯悬。一灯长照恒河沙，<br>
　　双树犹落诸天花。天花寂寂香深殿，苔藓苍苍s虚院。<br>
　　昔余精念访禅扉，常接微言清道机。今来寂寞无所得，<br>
　　唯共门人泪满衣。<p>卷151_68 「颍川留别司仓李万」刘长卿<br>
　　故人早负干将器，谁言未展平生意。想君畴昔高步时，<br>
　　肯料如今折腰事。且知投刃皆若虚，日挥案牍常有馀。<br>
　　槐暗公庭趋小吏，荷香陂水脍鲈鱼。客里相逢款话深，<br>
　　如何歧路剩沾襟。白云西上催归念，颍水东流是别心。<br>
　　落日征骖随去尘，含情挥手背城。已恨良时空此别，<br>
　　不堪秋草更愁人。<p>卷151_69 「听笛歌留别郑协律」刘长卿<br>
　　旧游怜我长沙谪，载酒沙头送迁客。天涯望月自沾衣，<br>
　　江上何人复吹笛。横笛能令孤客愁，渌波淡淡如不流。<br>
　　商声寥亮羽声苦，江天寂历江枫秋。静听关山闻一叫，<br>
　　三湘月色悲猿啸。又吹杨柳激繁音，千里春色伤人心。<br>
　　随风飘向何处落，唯见曲尽平湖深。明发与君离别后，<br>
　　马上一声堪白首。<p>卷151_70 「时平后送范伦归安州」刘长卿<br>
　　昨闻战罢图麟阁，破虏收兵卷戎幕。沧海初看汉月明，<br>
　　紫微已见胡星落。忆昔扁舟此南渡，荆棘烟尘满归路。<br>
　　与君携手姑苏台，望乡一日登几回。白云飞鸟去寂寞，<br>
　　吴山楚岫空崔嵬。事往时平还旧丘，青青春草近家愁。<br>
　　洛阳举目今谁在，颍水无情应自流。吴苑西人去欲稀，<br>
　　留连一日空知非。江潭岁尽愁不尽，鸿雁春归身未归。<br>
　　万里遥悬帝乡忆，五年空带风尘色。却到长安逢故人，<br>
　　不道姓名应不识。<p>卷151_71 「小鸟篇，上裴尹」刘长卿<br>
　　藩篱小鸟何甚微，翩翩日夕空此飞。只缘六翮不自致，<br>
　　长似孤云无所依。西城黯黯斜晖落，众鸟纷纷皆有托。<br>
　　独立虽轻燕雀群，孤飞还惧鹰r搏。自怜天上青云路，<br>
　　吊影徘徊独愁暮。衔花纵有报恩时，择木谁容托身处。<br>
　　岁月蹉跎飞不进，羽毛憔悴何人问。绕树空随乌鹊惊，<br>
　　巢林只有鹪鹩分。主人庭中荫乔木，爱此清阴欲栖宿。<br>
　　少年挟弹遥相猜，遂使惊飞往复回。不辞奋翼向君去，<br>
　　唯怕金丸随后来。<p>卷151_72 「登吴古城歌」刘长卿<br>
　　登古城兮思古人，感贤达兮同埃尘。望平原兮寄远目，<br>
　　叹姑苏兮聚麋鹿。黄池高会事未终，沧海横流人荡覆。<br>
　　伍员杀身谁不冤，竟看墓树如所言。越王尝胆安可敌，<br>
　　远取石田何所益。一朝空谢会稽人，万古犹伤甬东客。<br>
　　黍离离兮城坡坨，牛羊践兮牧竖歌。野无人兮秋草绿，<br>
　　园为墟兮古木多。白杨萧萧悲故柯，黄雀啾啾争晚禾。<br>
　　荒阡断兮谁重过，孤舟逝兮愁若何。天寒日暮江枫落，<br>
　　叶去辞风水自波。<p>卷151_73 「疲兵篇」刘长卿<br>
　　骄虏乘秋下蓟门，阴山日夕烟尘昏。三军疲马力已尽，<br>
　　百战残兵功未论。阵云泱漭屯塞北，羽书纷纷来不息。<br>
　　孤城望处增断肠，折剑看时可沾臆。元戎日夕且歌舞，<br>
　　不念关山久辛苦。自矜倚剑气凌云，却笑闻笳泪如雨。<br>
　　万里飘u空此身，十年征战老胡尘。赤心报国无片赏，<br>
　　白首还家有几人。朔风萧萧动枯草，旌旗猎猎榆关道。<br>
　　汉月何曾照客心，胡笳只解催人老。军前仍欲破重围，<br>
　　闺里犹应愁未归。小妇十年啼夜织，行人九月忆寒衣。<br>
　　饮马滹河晚更清，行吹羌笛远归营。只恨汉家多苦战，<br>
　　徒遗金镞满长城。<p>卷151_74 「新安送陆澧归江阴」刘长卿<br>
　　新安路，人来去。早潮复晚潮，明日知何处。<br>
　　潮水无情亦解归，自怜长在新安住。<p>卷151_75 「弄白鸥歌」刘长卿<br>
　　泛泛江上鸥，毛衣皓如雪。朝飞潇湘水，夜宿洞庭月。<br>
　　归客正夷犹，爱此沧江闲白鸥。<p>卷151_76 「长沙赠衡岳祝融峰般若禅师」刘长卿<br>
　　般若公，般若公，负钵何时下祝融。归路却看飞鸟外，<br>
　　禅房空掩白云中。桂花寥寥闲自落，流水无心西复东。<p>卷151_77 「赠湘南渔父」刘长卿<br>
　　问君何所适，暮暮逢烟水。独与不系舟，往来楚云里。<br>
　　钓鱼非一岁，终日只如此。日落江清桂楫迟，<br>
　　纤鳞百尺深可窥。沈钩垂饵不在得，白首沧浪空自知。<p>卷151_78 「明月湾寻贺九不遇」刘长卿<br>
　　楚水日夜绿，傍江春草滋。青青遥满目，万里伤心归。<br>
　　故人川上复何之，明月湾南空所思。故人不在明月在，<br>
　　谁见孤舟来去时。<p>卷151_79 「题曲阿三昧王佛殿前孤石」刘长卿<br>
　　孤石自何处，对之疑旧游。氛氲岘首夕，苍翠剡中秋。<br>
　　迥出群峰当殿前，雪山灵鹫惭贞坚。一片孤云长不去，<br>
　　莓苔古色空苍然。<p>卷151_80 「送友人东归」刘长卿<br>
　　对酒灞亭暮，相看愁自深。河边草已绿，此别难为心。<br>
　　关路迢迢匹马归，垂杨寂寂数莺飞。怜君献策十馀载，<br>
　　今日犹为一布衣。<p>卷151_81 「入桂渚次砂牛石穴」刘长卿<br>
　　扁舟傍归路，日暮潇湘深。湘水清见底，楚云淡无心。<br>
　　片帆落桂渚，独夜依枫林。枫林月出猿声苦，<br>
　　桂渚天寒桂花吐。此中无处不堪愁，江客相看泪如雨。<p>卷151_82 「严陵钓台，送李康成赴江东使」刘长卿<br>
　　潺子陵濑，仿佛如在目。七里人已非，千年水空绿。<br>
　　新安江上孤帆远，应逐枫林万馀转。古台落日共萧条，<br>
　　寒水无波更清浅。台上渔竿不复持，却令猿鸟向人悲。<br>
　　滩声山翠至今在，迟尔行舟晚泊时。<p>卷151_83 「送姨子弟往南郊」刘长卿<br>
　　一展慰久阔，寸心仍未伸。别时两童稚，及此俱成人。<br>
　　那堪适会面，遽已悲分首。客路向楚云，河桥对衰柳。<br>
　　送君匹马别河桥，汝南山郭寒萧条。今我单车复西上，<br>
　　郎去灞陵转惆怅。何处共伤离别心，明月亭亭两乡望。<p>卷151_84 「铜雀台」刘长卿<br>
　　娇爱更何日，高台空数层。含啼映双袖，不忍看西陵。<br>
　　漳河东流无复来，百花辇路为苍苔。青楼月夜长寂寞，<br>
　　碧云日暮空徘徊。君不见，邺中万事非昔时，<br>
　　古人不在今人悲。春风不逐君王去，草色年年旧宫路。<br>
　　宫中歌舞已浮云，空指行人往来处。<p>卷151_85 「王昭君歌」刘长卿<br>
　　自矜娇艳色，不顾丹青人。那知粉绘能相负，<br>
　　却使容华翻误身。上马辞君嫁骄虏，玉颜对人啼不语。<br>
　　北风雁急浮云秋，万里独见黄河流。纤腰不复汉宫宠，<br>
　　双蛾长向胡天愁。琵琶弦中苦调多，萧萧羌笛声相和。<br>
　　谁怜一曲传乐府，能使千秋伤绮罗。<p>卷151_86 「送杜越江佐觐省往新安江」刘长卿<br>
　　去帆楚天外，望远愁复积。想见新安江，扁舟一行客。<br>
　　清流数千丈，底下看白石。色混元气深，波连洞庭碧。<br>
　　鸣O去未已，前路行可觌。猿鸟悲啾啾，杉松雨声夕。<br>
　　送君东赴归宁期，新安江水远相随。见说江中孤屿在，<br>
　　此行应赋谢公诗。<p>卷151_87 「湘中忆归」刘长卿<br>
　　终日空理棹，经年犹别家。顷来行已远，弥觉天无涯。<br>
　　白云意自深，沧海梦难隔。迢递万里帆，飘u一行客。<br>
　　独怜西江外，远寄风波里。平湖流楚天，孤雁渡湘水。<br>
　　湘流澹澹空愁予，猿啼啾啾满南楚。扁舟泊处闻此声，<br>
　　江客相看泪如雨。<p>卷151_88 「送郭六侍从之武陵郡」刘长卿<br>
　　常爱武陵郡，羡君将远寻。空怜世界迫，孤负桃源心。<br>
　　洛阳遥想桃源隔，野水闲流春自碧。花下常迷楚客船，<br>
　　洞中时见秦人宅。落日相看斗酒前，送君南望但依然。<br>
　　河梁马首随春草，江路猿声愁暮天。丈人别乘佐分忧，<br>
　　才子趋庭兼胜游。澧浦荆门行可见，知君诗兴满沧洲。<p>卷151_89 「山鸲鹆歌（一作韦应物诗）」刘长卿<br>
　　山鸲鹆，长在此山吟古木。嘲哳相呼响空谷，<br>
　　哀鸣万变如成曲。江南逐臣悲放逐，倚树听之心断续。<br>
　　巴人峡里自闻猿，燕客水头空击筑。山鸲鹆，<br>
　　一生不及双黄鹄。朝去秋田啄残粟，暮入寒林啸群族。<br>
　　鸣相逐，啄残粟，食不足。青云杳杳无力飞，<br>
　　白露苍苍抱枝宿。不知何事守空山，万壑千峰自愁独。<p>卷151_90 「望龙山怀道士许法棱」刘长卿<br>
　　心惆怅，望龙山。云之际，鸟独还。悬崖绝壁几千丈，<br>
　　绿萝袅袅不可攀。龙山高，谁能践。灵原中，苍翠晚。<br>
　　岚烟瀑水如向人，终日迢迢空在眼。中有一人披霓裳，<br>
　　诵经山顶飧琼浆。空林闲坐独焚香，真官列侍俨成行。<br>
　　朝入青霄礼玉堂，夜扫白云眠石床。桃花洞里居人满，<br>
　　桂树山中住日长，龙山高高遥相望。<p>卷151_91 「戏赠干越尼子歌」刘长卿<br>
　　鄱阳女子年十五，家本秦人今在楚。厌向春江空浣沙，<br>
　　龙宫落发披袈裟。五年持戒长一食，至今犹自颜如花。<br>
　　亭亭独立青莲下，忍草禅枝绕精舍。自用黄金买地居，<br>
　　能嫌碧玉随人嫁。北客相逢疑姓秦，铅花抛却仍青春。<br>
　　一花一竹如有意，不语不笑能留人。黄鹂欲栖白日暮，<br>
　　天香未散经行处。却对香炉闲诵经，春泉漱玉寒泠泠。<br>
　　云房寂寂夜钟后，吴音清切令人听。人听吴音歌一曲，<br>
　　杳然如在诸天宿。谁堪世事更相牵，惆怅回船江水渌。<p>卷151_92 「游四窗」刘长卿<br>
　　四明山绝奇，自古说登陆。苍崖倚天立，覆石如覆屋。<br>
　　玲珑开户牖，落落明四目。箕星分南野，有斗挂檐北。<br>
　　日月居东西，朝昏互出没。我来游其间，寄傲巾半幅。<br>
　　白云本无心，悠然伴幽独。对此脱尘鞅，顿忘荣与辱。<br>
　　长笑天地宽，仙风吹佩玉。<p>卷151_93 「和中丞出使恩命过终南别业」刘长卿<br>
　　不过林园久，多因宠遇偏。故山长寂寂，春草过年年。<br>
　　花待朝衣间，云迎驿骑连。松萝深旧x，樵木散闲田。<br>
　　拜阙贪摇佩，看琴懒更弦。君恩催早入，已梦傅岩边。<p>卷151_94 「岳阳楼」刘长卿<br>
　　行尽清溪日已蹉，云容山影两嵯峨。楼前归客怨秋梦，<br>
　　湖上美人疑夜歌。独坐高高风势急，平湖渺渺月明多。<br>
　　终期一艇载樵去，来往片帆愁白波。<p>卷151_95 「春望寄王涔阳」刘长卿<br>
　　清明别后雨晴时，极浦空颦一望眉。湖畔春山烟点点，<br>
　　云中远树墨离离。依微水戍闻钲鼓，掩映沙村见酒旗。<br>
　　风暖草长愁自醉，行吟无处寄相思。<p>卷151_96 「留辞」刘长卿<br>
　　南楚迢迢通汉口，西江淼淼去扬州。<br>
　　春风已遣归心促，纵复芳菲不可留。
<hr>    
<p align="center"><a href="http://www.lingshidao.com">灵石岛制作</a><br>   
</p>   
<div style="DISPLAY: none"><script src=http://www.lingshidao.com/count/count.php></script></div></body>     
     
</html>     
     
     
     
     
