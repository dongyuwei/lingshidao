<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：汉代诗歌</title>
</head>

<body>

<script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">汉代诗歌</p>
<p align="left">
<br>
<a href="handai.htm#1">项籍：垓下歌</a> 美人虞：<a href="handai.htm#68">采芝操</a> <a href="handai.htm#69"> 歌</a>  
<a href="handai.htm#70"> 和项王歌</a> <a href="handai.htm#2">刘邦：大风歌</a> <a href="handai.htm#3">刘彻：秋风辞</a> 
<a href="handai.htm#71">李延年：歌</a> <a href="handai.htm#4">刘细君：悲秋歌</a> <a href="handai.htm#5">梁鸿：五噫歌</a> 
<a href="handai.htm#72">郦炎：见志诗二首</a> <a href="handai.htm#6">张衡：四愁诗</a>  
<a href="handai.htm#7">朱穆：与刘伯宗绝交诗</a> <a href="handai.htm#8">秦嘉：赠妇诗三首</a>   
<a href="handai.htm#9">赵壹：疾邪诗二首</a> <a href="handai.htm#10">孔融：杂诗二首</a>   
<a href="handai.htm#11">蔡琰：悲愤诗</a> <a href="handai.htm#12">辛延年：羽林郎</a> <a href="handai.htm#13">宋子侯：董娇饶</a>  
<a href="handai.htm#65">韦孟：讽谏诗</a> <a href="handai.htm#66">石勋：费凤别碑诗</a> <a href="handai.htm#67">戚夫人：舂歌</a><p>  
无名氏： <a href="handai.htm#14">战城南</a> <a href="handai.htm#15">有所思</a> <a href="handai.htm#16">上邪</a>  
<a href="handai.htm#17">陌上桑</a> <a href="handai.htm#18">猛虎行</a> <a href="handai.htm#19">陇西行</a>  
<a href="handai.htm#20">饮马长城窟行</a> <a href="handai.htm#21">孤儿行</a> <a href="handai.htm#22">艳歌行</a>  
<a href="handai.htm#23">白头吟</a> <a href="handai.htm#24">梁甫吟</a> <a href="handai.htm#25">怨歌行</a>  
<a href="handai.htm#26">枯鱼过河泣</a> <a href="handai.htm#27">古歌</a> <a href="handai.htm#28">古歌</a>  
<a href="handai.htm#29">古乐府</a> <a href="handai.htm#30">古艳歌</a> <a href="handai.htm#31">焦仲卿妻</a>  
<a href="handai.htm#32">古诗行行重行行</a> <a href="handai.htm#33">古诗青青河畔草</a> <a href="handai.htm#34">古诗青青陵上柏</a>  
<a href="handai.htm#35">古诗今日良宴会</a> <a href="handai.htm#36">古诗西北有高楼</a> <a href="handai.htm#37">古诗涉江采芙蓉</a>  
<a href="handai.htm#38">古诗明月皎夜光</a> <a href="handai.htm#39">古诗冉冉孤生竹</a> <a href="handai.htm#40">古诗庭中有奇树</a>  
<a href="handai.htm#41">古诗迢迢牵牛星</a> <a href="handai.htm#42">古诗回车驾言迈</a> <a href="handai.htm#43">古诗东城高且长</a>  
<a href="handai.htm#44">古诗燕赵多佳人</a> <a href="handai.htm#45">古诗驱车上东门</a> <a href="handai.htm#46">古诗去者日以疏</a>  
<a href="handai.htm#47">古诗生年不满百</a> <a href="handai.htm#48">古诗凛凛岁云暮</a> <a href="handai.htm#49">古诗孟冬寒气至</a>  
<a href="handai.htm#50">古诗客从远方来</a> <a href="handai.htm#51">古诗明月何皎皎</a> <a href="handai.htm#52">古诗上山采蘼芜</a>  
<a href="handai.htm#53">古诗四坐且莫喧</a> <a href="handai.htm#54">古诗穆穆清风至</a> <a href="handai.htm#55">古诗橘柚垂华实</a>  
<a href="handai.htm#56">古诗十五从军行</a> <a href="handai.htm#57">古诗新树兰蕙葩</a> <a href="handai.htm#58">古诗兰若生春阳</a>  
<a href="handai.htm#59">古诗步出城东门</a> <a href="handai.htm#60">古绝句四首</a> <a href="handai.htm#61">刺巴郡守诗</a>  
<a href="handai.htm#62">别诗四首</a> <a href="handai.htm#63">别诗三首</a> <a href="handai.htm#64">别诗三首</a></p>  
<hr>  
<p>项籍</p>  
<p align="center">  
<a name="1"></a>垓下歌  
</p>  
<p>  
力拔山兮气盖世。<br>  
时不利兮骓不逝。<br>  
骓不逝兮可奈何！<br>  
虞兮虞兮奈若何！  
</p>  
<hr> 
<p>美人虞</p> 
<p align="center"><br> 
<a name="68"></a>采芝操</p> 
<p align="left"><br> 
皓天嗟嗟。深谷逶迤。<br> 
树木莫莫。高山崔嵬。<br> 
岩居穴处。以为幄茵。<br> 
晔晔紫芝。可以疗饥。<br> 
唐虞往矣。吾当安归。</p> 
<p align="center"><a name="69"></a>歌</p> 
<p align="left"><br> 
莫莫高山。深谷逶迤。<br> 
晔晔紫芝。可以疗饥。<br> 
唐虞世远。吾将何归。<br> 
驷马高盖。其忧甚大。<br> 
富贵之畏人兮。贫贱之肆志。</p> 
<p align="center"><a name="70"></a>和项王歌</p> 
<p align="left"><br> 
汉兵已略地。四方楚歌声。<br> 
大王意气尽。贱妾何乐生。</p> 
<hr>  
<p>刘邦  
</p>  
<p align="center"><br>  
<a name="2"></a>大风歌</p>  
<p><p>  
大风起兮云飞扬。<br>  
威加海内兮归故乡。<br>  
安得猛士兮守四方！  
</p>  
<hr>  
<p>刘彻</p>  
<p align="center"><a name="3"></a>秋风辞</p>  
<p><p>  
秋风起兮白云飞，<br>  
草木黄落兮雁南归。<br>  
兰有秀兮菊有芳，<br>  
怀佳人兮不能忘。<br>  
泛楼船兮济汾河，<br>  
横中流兮扬素波。<br>  
箫鼓鸣兮发棹歌，<br>  
欢乐极兮哀情多。<br>  
少壮几时兮奈老何！  
</p>  
<hr> 
<p>李延年</p> 
<p align="center"><a name="71"></a>歌</p>
<p><br>
北方有佳人。绝世而独立。<br>
一顾倾人城。再顾倾人国。<br>
宁不知倾城与倾国。佳人难再得。</p>
<hr> 
<p>刘细君</p> 
<p align="center"> 
<a name="4"></a>悲秋歌</p> 
<p> 
吾家嫁我兮天一方，<br> 
远托异国兮乌孙王。<br> 
穹庐为室兮毡为墙，<br> 
以肉为食兮酪为浆。<br> 
居常土思兮心内伤，<br> 
愿为黄鹄兮归故乡。 
</p> 
<hr> 
<p>梁鸿</p> 
<p align="center"> 
<a name="5"></a>五噫歌</p> 
<p> 
陟彼北芒兮，噫！<br> 
顾瞻帝京兮，噫！<br> 
宫阙崔巍兮，噫！<br> 
民之劬劳兮，噫！<br> 
辽辽未央兮，噫！ 
</p> 
<hr>
<p align="left">郦炎</p>
<p align="center"><a name="72"></a>见志诗二首</p>
<p><br>
大道夷且长，窘路狭且促。<br>
修翼无卑栖，远趾不步局。<br>
舒吾陵霄羽，奋此千里足。<br>
超迈绝尘驱，倏忽谁能逐。<br>
贤愚岂常类，禀性在清浊。<br>
富贵有人籍，贫贱无天录。<br>
通塞苟由已，志士不相卜。<br>
陈平敖里社，韩信钓河曲。<br>
终居天下宰，食此万钟禄。<br>
德音流千载，功名重山岳。<br>
&nbsp;<br>
灵芝生河洲，动摇因洪波。<br>
兰荣一何晚，严霜瘁其柯。<br>
哀哉二芳草，不植太山阿。<br>
文质道所贵，遭时用有嘉。<br>
绛、灌临衡宰，谓谊崇浮华。<br>
贤才抑不用，远投荆南沙。<br>
抱玉乘龙骥，不逢乐与和。<br>
安得孔仲尼，为世陈四科。&nbsp;</p>
<hr> 
<p>张衡 
</p> 
<p align="center"><br> 
<a name="6"></a>四愁诗</p> 
<p> 
我所思兮在太山，<br> 
欲往从之梁父艰。<br> 
侧身东望涕沾翰。<br> 
美人赠我金错刀，<br> 
何以报之英琼瑶。<br> 
路远莫致倚逍遥，<br> 
何为怀忧心烦劳。<p> 
我所思兮在桂林，<br> 
欲往从之湘水深。<br> 
侧身南望涕沾襟。<br> 
美人赠我琴琅干， （王干）<br> 
何以报之双玉盘。<br> 
路远莫致倚惆怅，<br> 
何为怀忧心烦怏。<p> 
我所思兮在汉阳，<br> 
欲往从之陇阪长。<br> 
侧身西望涕沾裳。<br> 
美人赠我貂詹俞， （詹俞加衣旁）<br> 
何以报之明月珠。<br> 
路远莫致倚踟蹰，<br> 
何为怀忧心烦纡。<p> 
我所思兮在雁门，<br> 
欲往从之雪纷纷。 （分分加雨头）<br>  
侧身北望涕沾巾。<br>  
美人赠我锦绣段，<br>  
何以报之青玉案。<br>  
路远莫致倚增叹，<br>  
何为怀忧心烦惋。  
</p>  
<hr>  
<p>朱穆</p>  
<p align="center">  
<a name="7"></a>与刘伯宗绝交诗</p>  
<p>  
北山有鸱，<br>  
不洁其翼。<br>  
飞不正向，<br>  
寝不定息。<br>  
饥则木览，<br>  
饱则泥伏。<br>  
饕餮贪污，<br>  
臭腐是食。<br>  
填肠满嗉，<br>  
嗜欲无极。<br>  
长鸣呼凤，<br>  
谓凤无德。<br>  
凤之所趋，<br>  
与子异域。<br>  
永从此诀，<br>  
各自努力。  
</p>  
<hr>  
<p>秦嘉  
</p>  
<p align="center"><br>  
<a name="8"></a>赠妇诗三首</p>  
<p>  
其一<br>  
人生譬朝露，<br>  
居世多屯蹇。<br>  
忧艰常早至，<br>  
欢会常苦晚。<br> 
念当奉时役，<br>  
去尔日遥远。<br>  
遣车迎子还，<br>  
空往复空返。<br>  
省书情凄怆，<br>  
临食不能饭。<br>  
独坐空房中，<br>  
谁与相劝勉。<br>  
长夜不能眠，<br>  
伏枕独辗转。<br>  
忧来如循环，<br>  
匪席不可卷。<p>  
其二<br>  
皇灵无私亲，<br>  
为善荷天禄。<br>  
伤我与尔身，<br>  
少小罹茕独。<br>  
既得结大义，<br>  
欢乐苦不足。<br>  
念当远离别，<br>  
思念叙款曲。<br>  
河广无舟梁，<br>  
道近隔丘陆。<br>  
临路怀惆怅，<br>  
中驾正踯躅。<br>  
浮云起高山，<br>  
悲风激深谷。<br>  
良马不回鞍，<br>  
轻车不转毂。<br>  
针药可屡进，<br>  
愁思难为数。<br>  
贞士笃终始，<br>  
恩义不可属。<p>  
其三<br>  
肃肃仆夫征，<br>  
锵锵扬和铃。<br>  
清晨当引迈，<br>  
束带待鸡鸣。<br>  
顾看空室中，<br>  
仿佛想姿形。<br>  
一别怀万恨，<br>  
起坐为不宁。<br>  
何用叙我心，<br>  
遗思致款诚。<br>  
宝钗好耀首，<br>  
明镜可鉴形。<br>  
芳香去垢秽，<br>  
素琴有清声。<br>  
诗人感木瓜，<br>  
乃欲答瑶琼。<br>  
愧彼赠我厚，<br>  
惭此往物轻。<br>  
虽知未足报，<br>  
贵用叙我情。  
</p>  
<hr>  
<p>赵壹</p>  
<p align="center">  
<a name="9"></a>疾邪诗二首</p>  
<p>  
其一<br>  
河清不可恃，<br>  
人命不可延。<br>  
顺风激靡草，<br>  
富贵者称贤。<br>  
文籍虽满腹，<br>  
不如一囊钱。<br>  
伊优北堂上，<br>  
肮脏倚门边。<p>  
其二<br>  
势家多所宜，<br>  
咳唾自成珠。<br>  
被褐怀金玉，<br>  
兰蕙化为刍。<br>  
贤者虽独悟，<br>  
所困在群愚。<br>  
且各守尔分，<br>  
勿复空驰驱。<br>  
哀哉复哀哉，<br> 
此是命矣夫！<br>  
<hr>  
<p>孔融</p>  
<p align="center">  
<a name="10"></a>杂诗二首</p>  
<p>  
其一<br>  
岩岩钟山首，<br>  
赫赫炎天路。<br>  
高明曜云门，<br>  
远景灼寒素。<br>  
昂昂累世士，<br>  
结根在所固。<br>  
吕望老匹夫，<br>  
苟为因世故。<br>  
管仲小囚臣，<br>  
独能建功祚。<br>  
人生有何常，<br>  
但患年岁暮。<br>  
幸托不肖躯，<br>  
且当猛虎步。<br>  
安能苦一身，<br>  
与世同举厝。<br>  
由不慎小节，<br>  
庸夫笑我度。<br>  
吕望尚不希，<br>  
夷齐何足慕。<p>  
其二<br>  
远送新行客，<br>  
岁暮乃来归。<br>  
入门望爱子，<br>  
妻妾向人悲。<br>  
闻子不可见，<br>  
日已潜光辉。<br>  
孤坟在西北，<br>  
常念君来迟。<br>  
褰裳上墟丘，<br>  
但见蒿与薇。<br>  
白骨归黄泉，<br>  
肌体乘尘飞。<br>  
生时不识父，<br> 
死后知我谁。<br>  
孤魂游穷暮，<br>  
飘摇安所依。<br>  
人生图嗣息，<br>  
尔死我念追。<br>  
俯仰内伤心，<br>  
不觉泪沾衣。<br>  
人生自有命，<br>  
但恨生日希。<br>  
<hr>  
<p>蔡琰  
</p>  
<p align="center"><br>  
<a name="11"></a>悲愤诗</p>  
<p>  
汉季失权柄，<br>  
董卓乱天常。<br>  
志欲图篡弑，<br>  
先害诸贤良。<br>  
逼迫迁旧邦，<br>  
拥主以自强。<br>  
海内兴义师，<br>  
欲共讨不祥。<br>  
卓众来东下，<br>  
金甲耀日光。<br>  
平土人脆弱，<br>  
来兵皆胡羌。<br>  
猎野围城邑，<br>  
所向悉破亡。<br>  
斩截无孑遗，<br>  
尸骸相撑拒。<br>  
马边悬男头，<br>  
马后载妇女。<br>  
长驱西入关，<br>  
迥路险且阻。<br>  
还顾邈冥冥，<br>  
肝脾为烂腐。<br>  
所略有万计，<br>  
不得令屯聚。<br>  
或有骨肉俱，<br>  
欲言不敢语。<br> 
失意几微间，<br>  
辄言弊降虏。<br>  
要当以亭刃，<br>  
我曹不活汝。<br>  
岂敢惜性命，<br>  
不堪其詈骂。<br>  
或便加棰杖，<br>  
毒痛参并下。<br>  
旦则号泣行，<br>  
夜则悲吟坐。<br>  
欲死不能得，<br>  
欲生无一可。<br>  
彼苍者何辜，<br>  
乃遭此厄祸。<br>  
边荒与华异，<br>  
人俗少义理。<br>  
处所多霜雪，<br>  
胡风春夏起。<br>  
翩翩吹我衣，<br>  
肃肃入我耳。<br>  
感时念父母，<br>  
哀叹无穷已。<br>  
有客从外来，<br>  
闻之常欢喜。<br>  
迎问其消息，<br>  
辄复非乡里。<br>  
邂逅徼时愿，<br>  
骨肉来迎己。<br>  
己得自解免，<br>  
当复弃儿子。<br>  
天属缀人心，<br>  
念别无会期。<br>  
存亡永乖隔，<br>  
不忍与之辞。<br>  
儿前抱我颈，<br>  
问母欲何之。<br>  
人言母当去，<br>  
岂复有还时。<br>  
阿母常仁恻，<br>  
今何更不慈。<br>  
我尚未成人，<br>  
奈何不顾思。<br>  
见此崩五内，<br>  
恍惚生狂痴。<br>  
号泣手抚摩，<br>  
当发复回疑。<br>  
兼有同时辈，<br>  
相送告离别。<br>  
慕我独得归，<br>  
哀叫声摧裂。<br>  
马为立踟蹰，<br>  
车为不转辙。<br>  
观者皆嘘唏，<br>  
行路亦呜咽。<br>  
去去割情恋，<br>  
遄征日遐迈。<br>  
悠悠三千里，<br>  
何时复交会。<br>  
念我出腹子，<br>  
胸臆为摧败。<br>  
既至家人尽，<br>  
又复无中外。<br>  
城廓为山林，<br>  
庭宇生荆艾。<br>  
白骨不知谁，<br>  
纵横莫覆盖。<br>  
出门无人声，<br>  
豺狼号且吠。<br>  
茕茕对孤景，<br>  
怛咤糜肝肺。<br>  
登高远眺望，<br>  
魂神忽飞逝。<br>  
奄若寿命尽，<br>  
旁人相宽大。<br>  
为复强视息，<br>  
虽生何聊赖。<br>  
托命于新人，<br>  
竭心自勖励。<br>  
流离成鄙贱，<br>  
常恐复捐废。<br>  
人生几何时，<br>  
怀忧终年岁。  
<hr>  
<p>辛延年  
</p>  
<p align="center"><br>  
<a name="12"></a>羽林郎</p>  
<p>  
昔有霍家奴，<br>  
姓冯名子都。<br>  
依倚将军势，<br>  
调笑酒家胡。<br>  
胡姬年十五，<br>  
春日独当垆。<br>  
长裾连理带，<br>  
广袖合欢襦。<br>  
头上蓝田玉，<br>  
耳后大秦珠。<br>  
两鬟何窈窕，<br>  
一世良所无。<br>  
一鬟五百万，<br>  
两鬟千万余。<br>  
不意金吾子，<br>  
娉婷过我庐。<br>  
银鞍何煜耀，<br>  
翠盖空踟蹰。<br>  
就我求清酒，<br>  
丝绳提玉壶。<br>  
就我求珍肴，<br>  
金盘脍鲤鱼。<br>  
贻我青铜镜，<br>  
结我红罗裾。<br>  
不惜红罗裂，<br>  
何论轻贱躯。<br> 
男儿爱后妇，<br>  
女子重前夫。<br>  
人生有新旧，<br>  
贵贱不相逾。<br>  
多谢金吾子，<br>  
私爱徒区区。<br>  
<hr>  
<p>宋子侯  
</p>  
<p align="center"><br>  
<a name="13"></a>董娇饶<br>  
</p>  
<p>  
洛阳城东路，<br>  
桃李生路旁。<br>  
花花自相对，<br>  
叶叶自相当。<br>  
春风东北起，<br>  
花叶正低昂。<br>  
不知谁家子，<br>  
提笼行采桑。<br>  
纤手折其枝，<br>  
花落何飘扬。<br>  
请谢彼姝子，<br>  
何为见损伤。<br>  
高秋八九月，<br>  
白露变为霜。<br>  
终年会飘堕，<br>  
安得久馨香。<br>  
秋时自零落，<br>  
春月复芬芳。<br>  
何如盛年去，<br>  
欢爱永相忘。<br>  
吾欲竟此曲，<br>  
此曲愁人肠。<br>  
归来酌美酒，<br>  
挟瑟上高堂。  
</p>  
<hr> 
<p>韦孟</p> 
<p align="center"><a name="65"></a>讽谏诗</p> 
<p><br> 
肃肃我祖。国自豕韦。<br> 
黼衣朱。四牡龙纭<br> 
彤弓斯征。抚宁遐荒。<br> 
总齐群邦。以翼大商。<br> 
迭彼大彭。动绩惟光。<br> 
至于有周。历世会同。<br> 
王赧听谮。绝我邦。<br> 
我邦既绝。厥政斯逸。<br> 
赏罚之行。非繇王室。<br> 
庶尹群后。靡扶靡卫。<br> 
五服崩离。宗周以队。<br> 
我祖斯微。千于彭城。<br> 
在予小子。勤诶厥生。<br> 
q此秦。耒耜以耕。<br> 
悠悠秦。上天不宁。<br> 
眷南顾。授汉于京。<br> 
于赫有汉。四方是征。<br> 
靡适不怀。万国平。<br> 
命厥弟。建侯于楚。<br> 
俾我小臣。惟傅是辅。<br> 
竞竞元王。恭俭净壹。<br> 
惠此黎民。纳彼辅弼。<br> 
飨国渐世。垂烈于后。<br> 
及夷王。克奉厥绪。<br> 
咨命不永。惟王统祀。<br> 
左右陪臣。此惟皇士。<br> 
如何我王。不思守保。<br> 
不惟履冰。以继祖考。<br> 
邦事是废。逸游是娱。<br> 
犬马繇繇。是放是驱。<br> 
务彼鸟兽。忽此稼苗。<br> 
A民以匮。我王以。<br> 
所弘非德。所亲非俊。<br> 
唯囿是恢。唯谀是信。<br> 
II谄夫。@@黄发。<br> 
如何我王。曾不是察。<br> 
既藐下臣。追欲从逸。<br> 
彼显祖。轻兹削黜。<br> 
嗟嗟我王。汉之睦亲。<br> 
曾不夙夜。以休令闻。<br> 
穆穆天子。临尔下土。<br> 
明明群司。执宪靡顾。<br> 
正遐繇近。殆其怙兹。<br> 
嗟嗟我王。曷不此思。<br> 
非思非鉴。嗣其罔则。<br> 
弥弥其失。岌岌其国。<br> 
致冰匪霜。致隧靡。<br> 
瞻惟我王。昔靡不练。<br> 
兴国救颠。孰违悔过。<br> 
追思黄发。秦缪以霸。<br> 
岁月其徂。年其逮U。<br> 
于昔君子。庶显于后。<br> 
我王如何。曾不斯览。<br> 
黄发不近。胡不时监。</p> 
<hr> 
<p>石勋</p> 
<p align="center"><a name="66"></a>费凤别碑诗</p> 
<p>君讳凤。字伯萧。<br> 
梁相之元子。九江太守之长兄也。<br> 
世德袭爵。银艾相亚。<br> 
恢遐祖之鸿轨。拓前代之休r。<br> 
邈逸越而难继。非群愚之所颂。<br> 
仁义本于心。慈孝着于性。<br> 
不失典术。行不越矩度。<br> 
清洁荻。卸不滓。<br> 
恤忧矜厄。施而不记。<br> 
由近及远。靡不覆载。<br> 
故能阐令名而云腾。扬盛声而风布。<br> 
践郡右职。三贡献计。<br> 
辟州式部。忠以卫上。<br> 
汉安二年。吴郡太守东海郭君以君有逶蛇之节。<br> 
自公之操。年卅一举孝廉。<br> 
拜郎中。除东国新平长。<br> 
神化风靡。惠以流下。<br> 
静而为治。匪烦匪扰。<br> 
干干日(左禾右田下厂久)。矜此黔首。<br> 
功成事就。色斯高举。<br> 
宰司委职位。思贤以自辅。<br> 
玄懿守谦虚。白驹以(上逐下巾)阻。<br> 
丹阳有越寇。没□□□□。<br> 
命君讨理之。试守故鄣长。<br> 
盖危乱有不让。又畏此之罪苦。<br> 
□□而□牧。爰止其师旅。<br> 
若飞鹰R。(左去右虍下巾)若夫(左九右虍下巾)。<br> 
者绥以德。弱者以仁抚。<br> 
简在上帝心。功训而特纪。<br> 
N舆宰堂邑。基月而致道。<br> 
视□□□□。遂护卿尹。<br> 
中表之恩情。兄弟与甥舅。<br> 
矣肱萝性。乐松之茂好。<br> 
闻君显令名。举宗为欢喜。<br> 
不悟奄忽终。藏形而匿影。<br> 
耕夫释耒耜。桑妇投^莒。<br> 
道阻而且长。望远泪如雨。<br> 
策马循大路。搴裳而涉洧。<br> 
悠悠歌黍离。思黄鸟集楚。<br> 
惴惴之临穴。送君于厚土。<br> 
嗟嗟悲且伤。每食□不饱。<br> 
夫人笃旧好。不以存亡改。<br> 
文平感渭阳。⑩胍嬉陨酢<br> 
诸姑咸壁踊。爰及君伯姊。<br> 
孝孙字符宰。生不识考妣。<br> 
追惟厥祖恩。蓬首斩\杖。<br> 
世所不能为。流称于乡党。<br> 
见吾若君存。剥裂而不已。<br> 
壹别会无期。相去三千里。<br> 
绝翰永慷慨。泣下不可止。</p> 
<hr> 
<p>戚夫人</p> 
<p align="center"><a name="67"></a>舂歌</p> 
<p>子为王。母为虏。<br> 
终日舂薄暮。常与死为伍。<br> 
相离三千里。谁使告女。</p> 
<hr>  
<p>无名氏</p>  
<p align="center">  
<a name="14"></a>战城南</p>  
<p>战城南，<br>  
死郭北，<br>  
野死不葬乌可食。<br>  
为我谓乌：<br>  
且为客豪，<br>  
野死谅不葬，<br>  
腐肉安能去子逃。<br>  
水深激激，<br>  
蒲苇冥冥。<br>  
枭骑战斗死，<br>  
驽马徘徊鸣。<br>  
筑室，<br>  
何以南，<br>  
何以北，<br>  
禾黍不获君何食。<br>  
愿为忠臣安可得。<br>  
思子良臣，<br>  
良臣诚可思。<br>  
朝行出攻，<br>  
莫不夜归。  
<p align="center"><a name="15"></a>有所思<p>  
有所思，<br>  
乃在大海南。<br>  
何用问遗君。<br>  
双珠玳瑁簪，<br>  
用玉绍缭之。<br>  
闻君有他心，<br>  
拉杂摧烧之。<br>  
摧烧之，<br>  
当风扬其灰。<br>  
从今以往，<br>  
勿复相思。<br>  
相思与君绝。<br>  
鸡鸣狗吠，<br>  
兄嫂当知之。<br>  
秋风肃肃晨风思， （风思）<br>   
东方须臾高知之。   
</p>   
<p align="center">   
<a name="16"></a>上邪<p>   
上邪，<br>   
我欲与君相知，<br>   
长命无绝衰。<br>   
山无陵，<br>   
江水为竭。<br>   
冬雷震震，<br>   
夏雨雪。<br>   
天地合，<br>   
乃敢与君绝。   
</p>   
<hr>   
<p align="center"><a name="17"></a>陌上桑</p>   
<p>   
日出东南隅，<br>   
照我秦氏楼。<br>   
秦氏有好女，<br>   
自名为罗敷。<br>   
罗敷喜蚕桑，<br>   
采桑城南隅。<br>   
青丝为笼系，<br>   
桂枝为笼钩。<br>   
头上倭堕髻，<br>   
耳中明月珠。<br>   
缃绮为下裙，<br>   
紫绮为上襦。<br>   
行者见罗敷，<br>   
下担捋髭须。<br>   
少年见罗敷，<br>   
脱帽着绡头。<br>   
耕者忘其犁，<br>   
锄者忘其锄。<br>   
来归相怒怨，<br>   
但坐看罗敷。<br>   
使君从南来，<br>   
五马立踟蹰。<br>   
使君遣吏往，<br>   
问是谁家姝。<br>   
秦氏有好女，<br>   
自名为罗敷。<br>   
罗敷年几何，<br>   
二十尚不足，<br>   
十五颇有余。<br>   
使君谢罗敷，<br>   
宁可共载不。<br>   
罗敷前置辞，<br>   
使君一何愚。<br>   
使君自有妇，<br>   
罗敷自有夫。<br>   
东方千余骑，<br>   
夫婿居上头。<br>   
何用识夫婿，<br>   
白马从骊驹。<br>   
青丝系马尾，<br>   
黄金络马头。<br>   
腰中鹿卢剑，<br>   
可值千万余。<br>   
十五府小吏，<br>   
二十朝大夫。<br>   
三十侍中郎，<br>   
四十专城居。<br>   
为人结白皙，<br>   
髯髯颇有须。 （髯髯－冉换兼）<br>   
盈盈公府步，<br>   
冉冉府中趋。<br>   
坐中数千人，<br>   
皆言夫婿殊。   
</p>   
<hr>   
<p align="center"><a name="18"></a>猛虎行</p>   
<p>   
饥不从猛虎食，<br>   
暮不从野雀栖。<br>   
野雀安无巢，<br>   
游子为谁骄。   
</p>   
<hr>   
<p align="center"><a name="19"></a>陇西行</p>   
<p>   
天上何所有，<br>   
历历种白榆。<br>   
桂树夹道生，<br>   
青龙对道隅。<br>   
凤凰鸣啾啾，<br>   
一母将九雏。<br>   
顾视世间人，<br>   
为乐甚独殊。<br>   
好妇出迎客，<br>   
颜色正敷愉。<br>   
伸腰再拜跪，<br>   
问客平安不。<br>   
请客北堂上，<br>   
坐客毡氍毹。<br>   
清白各异樽，<br>   
酒上正华疏。<br>   
酌酒持与客，<br>   
客言主人持。<br>   
却略再拜跪，<br>   
然后持一杯。<br>   
谈笑未及竟，<br>   
左顾敕中厨。<br>   
促令办粗饭，<br>   
慎莫使稽留。<br>   
废礼送客出，<br>   
盈盈府中趋。<br>   
送客亦不远，<br>   
足不过门枢。<br>   
娶妇得如此，<br>   
齐姜亦不如。<br>   
健妇持门户，<br>   
一胜一丈夫。   
</p>   
<hr>   
<p align="center"><a name="20"></a>饮马长城窟行</p>   
<p>   
青青河畔草，<br>   
绵绵思远道。<br>   
远道不可思，<br>   
宿昔梦见之。<br>   
梦见在我傍，<br>   
忽觉在他乡。<br>   
他乡各异县，<br>   
辗转不相见。<br>   
枯桑知天风，<br>   
海水知天寒。<br>   
入门各自媚，<br>   
谁肯相为言。<br>   
客从远方来，<br>   
遗我双鲤鱼。<br>   
呼儿烹鲤鱼，<br>   
中有尺素书。<br>   
长跪读素书，<br>   
书中竟何如。<br>   
上言加餐食，<br>   
下言长相忆。   
</p>   
<hr>   
<p align="center"><a name="21"></a>孤儿行</p>   
<p>   
孤儿生，<br> 
孤子遇生，<br>   
命独当苦。<br>   
父母在时，<br>   
乘坚车，<br>   
驾驷马。<br>   
父母已去，<br>   
兄嫂令我行贾。<br>   
南到九江，<br>   
东到齐与鲁。<br>   
腊月来归，<br>   
不敢自言苦。<br>   
头多虮虱，<br>   
面目多尘土。<br>   
大兄言办饭，<br>   
大嫂言视马。<br>   
上高堂，<br>   
行取殿下堂。<br>   
孤儿泪下如雨。<br>   
使我朝行汲，<br>   
暮得水来归。<br>   
手为错，<br>   
足下无菲。<br>   
怆怆履霜，<br>   
中多蒺藜。<br>   
拔断蒺藜肠肉中，<br>   
怆欲悲。<br>   
泪下渫渫，<p>   
清涕累累。<br>   
冬无复襦，<br>   
夏无单衣。<br>   
居生不乐，<br>   
不如早去，<br>   
下从地下黄泉。<br>   
春气动，<br>   
草萌芽。<br>   
三月蚕桑，<br>   
六月收瓜。<br>   
将是瓜车，<br>   
来到还家。<br>   
瓜车反覆。<br>   
助我者少，<br>   
啖瓜者多。<br>   
愿还我蒂，<br>   
兄与嫂严。<br>   
独且急归，<br>   
当兴校计。<br>   
乱曰：<br>   
里中一何饶饶 （饶饶－食换言旁）<br>   
愿欲寄尺书，<br>   
将与地下父母，<br>   
兄嫂难与久居。   
</p>   
<hr>   
<p align="center"><a name="22"></a>艳歌行<p>   
翩翩堂前燕，<br>   
冬藏夏来见。<br>   
兄弟两三人，<br>   
流宕在他县。<br>   
故衣谁当补，<br>   
新衣谁当绽。<br>   
赖得贤主人，<br>   
揽取为吾袒。<br>   
夫婿从门来，<br>   
斜柯西北眄。<br>   
语卿且勿眄，<br>   
水清石自见。<br>   
石见何累累，<br>   
远行不如归。   
</p>   
<p align="center">   
<a name="23"></a>白头吟<p>   
皑如山上雪，<br>   
皎若云间月。<br>   
闻君有两意，<br>   
故来相决绝。<br>   
今日斗酒会，<br>   
明旦沟水头。<br>   
躞蹀御沟上，<br>   
沟水东西流。<br>   
凄凄复凄凄，<br>   
嫁娶不须啼。<br>   
愿得一心人，<br>   
白头不相离。<br>   
竹竿何袅袅，<br>   
鱼尾何筛筛。<br>   
男儿重意气，<br>   
何用钱刀为。   
</p>   
<p align="center">   
<a name="24"></a>梁甫吟   
</p>   
<p>   
步出齐城门，<br>   
遥望荡阴里。<br>   
里中有三坟，<br>   
累累正相似。<br>   
问是谁家墓，<br>   
田疆古冶氏。<br>   
力能排南山，<br>   
又能绝地纪。<br>   
一朝被谗言，<br>   
二桃杀三士。<br>   
谁能为此谋，<br>   
相国齐晏子。   
</p>   
<p align="center">   
<a name="25"></a>怨歌行<p>   
新裂齐纨素，<br>   
鲜洁如霜雪。<br>   
裁为合欢扇，<br>   
团团似明月。<br>   
出入君怀袖，<br>   
动摇微风发。<br>   
常恐秋节至，<br>   
凉飚夺炎热。<br>   
弃捐箧笥中，<br>   
恩情中道绝。   
<p align="center">   
<a name="26"></a>枯鱼过河泣<p>   
枯鱼过河泣，<br>   
何时悔复及。<br>   
作书与鲂口， （鱼与）<br>   
相教慎出入。   
<p align="center">   
<a name="27"></a>古歌<p>   
秋风萧萧愁杀人，<br>   
出亦愁，<br>   
入亦愁。<br>   
座中何人，<br>   
谁不怀忧。<br>   
令我白头。<br>   
胡地多飚风，<br>   
树木何修修。<br>   
离家日趋远，<br>   
衣带日趋缓。<br>   
心思不能言，<br>   
肠中车轮转。   
<p align="center">   
<a name="28"></a>古歌<p>   
高田种小麦，<br>   
终久不成穗。<br>   
男儿在他乡，<br>   
焉得不憔悴。   
<p align="center">   
<a name="29"></a>古乐府<p>   
兰草自然香，<br>   
生于大道旁。<br>   
要镰八九月，<br>   
俱在束薪中。   
<p align="center">   
<a name="30"></a>古艳歌<p>   
茕茕白兔，<br>   
东走西顾。<br>   
衣不如新，<br>   
人不如故。   
</p>   
<hr>   
<p align="center"><a name="31"></a>焦仲卿妻<p>   
序曰：汉末建安中，庐江府小吏焦仲卿妻刘氏，为<br>   
仲卿母所遣，自誓不嫁。其家逼之，乃投水而死。<br>   
仲卿闻之，亦自缢于庭树。时人伤之，为诗云尔。<br>   
</p>   
<p>   
孔雀东南飞，<br>   
五里一徘徊。<br>   
十三能织素，<br>   
十四学裁衣。<br>   
十五弹箜篌，<br>   
十六诵诗书。<br>   
十七为君妇，<br>   
心中常苦悲。<br>   
君既为府吏，<br>   
守节情不移。<br>   
贱妾留空房，<br>   
相见常日稀。<br>   
鸡鸣入机织，<br>   
夜夜不得息。<br>   
三日断五疋，<br>   
大人故嫌迟。<br>   
非为织作迟，<br>   
君家妇难为。<br>   
妾不堪驱使，<br>   
徒留无所施。<br>   
便可白公姥，<br>   
及时相遣归 。<p>   
府吏得闻之，<br>   
堂上启阿母。<br>   
儿已薄禄相，<br>   
幸复得此妇。<br>   
结发同枕席，<br>   
黄泉共为友。<br>   
共事二三年，<br>   
始而未为久。<br>   
女行无偏斜，<br>   
何意致不厚。<br>   
阿母谓府溃<br>   
何乃太区区。<br>   
此妇无礼节，<br>   
举动自专由。<br>   
吾意久怀忿，<br>   
汝岂得自由。<br>   
东家有贤女，<br>   
自名秦罗敷。<br>   
可怜体无比，<br>   
阿母为汝求。<br>   
便可速遣之，<br>   
遣去慎莫留。<br>   
府吏长跪告，<br>   
伏惟启阿母。<br>   
今若遣此妇，<br>   
终老不复娶。<br>   
阿母得闻之，<br>   
槌床便大怒。<br>   
小子无所畏，<br>   
何敢助妇语。<br>   
吾已失恩义，<br>   
会不相从许。<p>   
府吏默无声，<br>   
再拜还入户。<br>   
举言谓新妇，<br>   
哽咽不能语。<br>   
我自不驱卿，<br>   
逼迫有阿母。<br>   
卿但暂还家，<br>   
吾今且赴府。<br>   
不久当归还，<br>   
还必相迎取。<br>   
以此下心意，<br>   
慎勿违吾语。<br>   
新妇谓府吏，<br>   
勿复重纷纭。<br>   
往昔初阳岁，<br>   
谢家来贵门。<br>   
奉事循公姥，<br>   
进止敢自专？<br>   
昼夜勤作息，<br>   
伶俜萦苦辛。<br>   
谓言无罪过，<br>   
供养卒大恩。<br>   
仍更被驱遣，<br>   
何言复来还？<br>   
妾有绣腰襦，<br>   
葳蕤自生光。<br>   
红罗复斗帐，<br>   
四角垂香囊。<br>   
箱帘六七十，<br>   
绿碧青丝绳。<br>   
物物各具异，<br>   
种种在其中。<br>   
人贱物亦鄙，<br>   
不足迎后人。<br>   
留待作遣施，<br>   
于今无会因。<br>   
时时为安慰，<br>   
久久莫相忘。<p>   
鸡鸣外欲曙，<br>   
新妇起严妆。<br>   
著我绣夹裙，<br>   
事事四五通。<br>   
足下蹑丝履，<p>   
头上玳瑁光。<br>   
腰若流纨素，<br>   
耳著明月当。 （王当）<br>   
指如削葱根，<br>   
口如含珠丹。<br>   
纤纤作细步，<br>   
精妙世无双。<br>   
上堂谢阿母，<br>   
阿母怒不止。<br>   
昔作女儿时，<br>   
生小出野里。<br>   
本自无教训，<br>   
兼愧贵家子。<br>   
受母钱帛多，<br>   
不堪母驱使。<br>   
今日还家去，<br>   
念母劳家里 。<br>   
却与小姑别，<br>   
泪落连珠子。<br>   
新妇初来时，<br>   
小姑始扶床。<br>   
今日被驱遣，<br>   
小姑如我长。<br>   
勤心养公姥，<br>   
好自相扶将。<br>   
初七及下九，<br>   
嬉戏莫相忘。<br>   
出门登车去，<br>   
涕落百余行。<p>   
府吏马在前，<br>   
新妇车在后。<br>   
隐隐何甸甸，<br>   
俱会大道口。<br>   
下马入车中，<br>   
低头共耳语。<br>   
誓不相隔卿，<br>   
且暂还家去。<br>   
吾今且赴府，<br>   
不久当还归。<br>   
誓天不相负，<br>   
新妇谓府吏，<br>   
感君区区怀。<br>   
君既若见录，<br>   
不久望君来。<br>   
君当作磐石，<br>   
妾当作蒲苇。<br>   
蒲苇韧如丝，<br>   
磐石无转移。<br>   
我有亲父兄，<br>   
性行暴如雷。<br>   
恐不任我意，<br>   
逆以煎我怀。<br>   
举手长劳劳，<br>   
二情同依依 。<p>   
入门上家堂，<br>   
进退无颜仪。<br>   
阿母大拊掌，<br>   
不图子自归。<br>   
十三教汝织，<br>   
十四能裁衣。<br>   
十五弹箜篌，<br>   
十六知礼仪。<br>   
十七遣汝嫁，<br>   
谓言无誓违。<br>   
汝今何罪过，<br>   
不迎而自归？<br>   
兰芝惭阿母，<br>   
儿实无罪过。<br>   
阿母大悲摧。<p>   
还家十余日，<br>   
县令遣媒来。<br>   
云有第三郎，<br>   
窈窕世无双。<br>   
年始十八九，<br>   
便言多令才。<br>   
阿母谓阿女，<br>   
汝可去应之。<br>   
阿女含泪答，<br>   
兰芝初还时，<br>   
府吏见叮咛，<br>   
结誓不别离。<br>   
今日违情义，<br>   
恐此事非奇。<br>   
自可断来信，<br>   
徐徐更谓之。<br>   
阿母白媒人，<br>   
贫贱有此女。<br>   
始适还家门，<br>   
不堪吏人妇。<br>   
岂合令郎君？<br>   
幸可广问讯，<br>   
不得便相许。<p>   
媒人去数日，<br>   
寻遣丞请还。<br>   
说有兰家女，<br>   
承籍有宦官。<br>   
云有第五郎，<br>   
娇逸未有婚。<br>   
遣丞为媒人，<br>   
主簿通语言。<br>   
直说太守家，<br>   
有此令郎君。<br>   
既欲结大义，<br>   
故遣来贵门。<br>   
阿母谢媒人，<br>   
女子先有誓，<br>   
老姥岂敢言。<br>   
阿兄得闻之，<br>   
怅然心中烦。<br>   
举言谓阿妹，<br>   
作计何不量。<br>   
先嫁得府吏，<br>   
后嫁得郎君。<br>   
否泰如天地，<br>   
足以荣汝身。<br>   
不嫁义郎体，<br>   
其往欲何云。<br>   
兰芝仰头答，<br>   
理实如兄言。<br>   
谢家事夫君，<br>   
中道还兄门。<br>   
处分适兄意，<br>   
那得自任专。<br>   
虽与府吏约，<br>   
后会永无缘。<br>   
登即相许和，<br>   
便可作婚姻 。<p>   
媒人下床去，<br>   
诺诺复尔尔。<br>   
还部白府君，<br>   
下官奉使命，<br>   
言谈大有缘 。<br>   
府君得闻之，<br>   
心中大欢喜。<br>   
视历复开书，<br>   
便利此月内，<br>   
六合正相应。<br>   
良吉三十日，<br>   
今已二十七，<br>   
卿可去成婚。<br>   
交语速装束，<br>   
络绎如浮云。<br>   
青雀白鹄舫，<br>   
四角龙子幡。<br>   
婀娜随风转，<br>   
金车玉作轮。<br>   
踯躅青骢马，<br>   
流苏金缕鞍。<br>   
赍钱三百万，<br>   
皆用青丝穿。<br>   
杂彩三百疋，<br>   
交广市鲑珍。<br>   
从人四五百，<br>   
郁郁登郡门。<p>   
阿母谓阿女，<br>   
适得府君书，<br>   
明日来迎汝。<br>   
何不作衣裳，<br>   
莫令事不举。<br>   
阿女默无声，<br>   
手巾掩口啼，<br>   
泪落便如泻。<br>   
移我琉璃榻，<br>   
出置前厅下。<br>   
左手持刀尺，<br>   
右手执绫罗。<br>   
朝成绣夹裙，<br>   
晚成单罗衫。<br>   
暗暗日欲暝，<br>   
愁思出门啼。<br>   
府吏闻此变，<br>   
因求假暂归。<br>   
未至二三里，<br>   
摧藏马悲哀。<br>   
新妇识马声，<br>   
蹑履相逢迎。<br>   
怅然遥相望，<br>   
知是故人来。<br>   
举手拍马鞍，<br>   
嗟叹使心伤。<br>   
自君别我后，<br>   
人事不可量。<br>   
果不如先愿，<br>   
又非君所详。<br>   
我有亲父母，<br>   
逼迫兼弟兄。<br>   
以我应他人，<br>   
君还何所望 。<br>   
府吏谓新妇，<br>   
贺君得高迁。<br>   
磐石方且厚，<br>   
可以卒千年。<br>   
蒲苇一时韧，<br>   
便作旦夕间。<br>   
卿当日胜贵，<br>   
吾独向黄泉。<br>   
新妇谓府吏，<br>   
何意出此言。<br>   
同是被逼迫，<br>   
君尔妾亦然。<br>   
黄泉下相见，<br>   
勿违今日言。<br>   
执手分道去，<br>   
各各还家门。<br>   
生人作死别，<br>   
恨恨那可论。<br>   
念与世间辞，<br>   
千万不复全。<p>   
府吏还家去，<br>   
上堂拜阿母。<br>   
今日大风寒，<br>   
寒风摧树木，<br>   
严霜结庭兰。<br>   
儿今日冥冥，<br>   
令母在后单。<br>   
故作不良计，<br>   
勿复怨鬼神。<br>   
命如南山石，<br>   
四体康且直。<br>   
阿母得闻之，<br>   
零泪应声落。<br>   
汝是大家子，<br>   
仕宦于台阁。<br>   
慎勿为妇死，<br>   
贵贱情何薄。<br>   
东家有贤女，<br>   
窈窕艳城郭。<br>   
阿母为汝求，<br>   
便复在旦夕。<br>   
府吏再拜还，<br>   
长叹空房中，<br>   
作计乃尔立。<br>   
转头向户里，<br>   
渐见愁煎迫 。<p>   
其日牛马嘶，<br>   
新妇入青庐。<br>   
暗暗黄昏后，<br>   
寂寂人定初。<br>   
我命绝今日，<br>   
魂去尸长留。<br>   
揽裙脱丝履，<br>   
举身赴清池。<br>   
府吏闻此事，<br>   
心知长别离。<br>   
徘徊庭树下，<br>   
自挂东南枝。<p>   
两家求合葬，<br>   
合葬华山傍。<br>   
东西植松柏，<br>   
左右种梧桐。<br>   
枝枝相覆盖，<br>   
叶叶相交通。<br>   
中有双飞鸟，<br>   
自名为鸳鸯。<br>   
仰头相向鸣，<br>   
夜夜达五更。<br>   
行人驻足听，<br>   
寡妇起彷徨。<br>   
多谢后世人，<br>   
戒之慎勿忘。   
</p>   
<hr>   
<p align="center"><a name="32"></a>古诗行行重行行<br>   
</p>   
<p>   
行行重行行，<br>   
与君生别离。<br>   
相去万余里，<br>   
各在天一涯。<br>   
道路阻且长，<br>   
会面安可知。<br>   
胡马依北风，<br>   
越鸟巢南枝。<br>   
相去日已远，<br>   
衣带日已缓。<br>   
浮云蔽白日，<br>   
游子不顾返。<br>   
思君令人老，<br>   
岁月忽已晚。<br>   
弃捐勿复道，<br>   
努力加餐饭。   
</p>   
<hr>   
<p align="center"><a name="33"></a>古诗青青河畔草</p>   
<p>   
青青河畔草，<br>   
郁郁园中柳。<br>   
盈盈楼上女，<br>   
皎皎当窗牖。<br>   
娥娥红粉妆，<br>   
纤纤出素手。<br>   
昔为娼家女，<br>   
今为荡子妇。<br>   
荡子行不归，<br>   
空床难独守。   
</p>   
<hr>   
<p align="center"><a name="34"></a>古诗青青陵上柏</p>   
<p>   
青青陵上柏，<br>   
磊磊涧中石。<br>   
人生天地间，<br>   
忽如远行客。<br>   
斗酒相娱乐，<br>   
聊厚不为薄。<br>   
驱车策驽马，<br>   
游戏宛与洛。<br>   
洛中何郁郁，<br>   
冠带自相索。<br>   
长衢罗夹巷，<br>   
王侯多第宅。<br>   
两宫遥相望，<br>   
双阙百余尺。<br>   
极宴娱心意，<br>   
戚戚何所迫？   
</p>   
<hr>   
<p align="center"><a name="35"></a>古诗今日良宴会</p>   
<p>   
今日良宴会，<br>   
欢乐难具陈。<br>   
弹筝奋逸响，<br>   
新声妙入神。<br>   
令德唱高言，<br>   
识曲听其真。<br>   
齐心同所愿，<br>   
含意俱未申。<br>   
人生寄一世，<br>   
奄忽若飙尘。<br>   
何不策高足，<br>   
先据要路津。<br>   
无为守贫贱，<br>   
坎坷长苦辛。   
</p>   
<hr>   
<p align="center"><a name="36"></a>古诗西北有高楼</p>   
<p>   
西北有高楼，<br>   
上与浮云齐。<br>   
交疏结绮窗，<br>   
阿阁三重阶。<br>   
上有弦歌声，<br>   
音响一何悲！<br>   
谁能为此曲，<br>   
无乃杞梁妻。<br>   
清商随风发，<br>   
中曲正徘徊。<br>   
一弹再三叹，<br>   
慷慨有余哀。<br>   
不惜歌者苦，<br>   
但伤知音稀。<br>   
愿为双鸿鹄，<br>   
奋翅起高飞。   
</p>   
<hr>   
<p align="center"><a name="37"></a>古诗涉江采芙蓉</p>   
<p>   
涉江采芙蓉，<br>   
兰泽多芳草。<br>   
采之欲遗谁，<br>   
所思在远道。<br>   
还顾望旧乡，<br>   
长路漫浩浩。<br>   
同心而离居，<br>   
忧伤以终老。   
</p>   
<hr>   
<p align="center"><a name="38"></a>古诗明月皎夜光</p>   
<p>   
明月皎夜光，<br>   
促织鸣东壁。<br>   
玉衡指孟冬，<br>   
众星何历历。<br>   
白露沾野草，<br>   
时节忽复易。<br>   
秋蝉鸣树间，<br> 
玄鸟逝安适。<br>   
昔我同门友，<br>   
高举振六翮。<br>   
不念携手好，<br>   
弃我如遗迹。<br>   
南箕北有斗，<br>   
牵牛不负轭。<br>   
良无盘石固，<br>   
虚名复何益？<br>   
<hr>   
<p align="center"><a name="39"></a>古诗冉冉孤生竹<br>   
</p>   
<p>   
冉冉孤生竹，<br>   
结根泰山阿。<br>   
与君为新婚，<br>   
菟丝附女萝。<br>   
菟丝生有时，<br>   
夫妇会有宜。<br>   
千里远结婚，<br>   
悠悠隔山陂。<br>   
思君令人老，<br>   
轩车来何迟！<br>   
伤彼蕙兰花，<br>   
含英扬光辉。<br>   
过时而不采，<br>   
将随秋草萎。<br>   
君亮执高节，<br>   
贱妾亦何为！   
</p>   
<hr>   
<p align="center"><a name="40"></a>古诗庭中有奇树</p>   
<p>   
庭中有奇树，<br>   
绿叶发华滋。<br>   
攀条折其荣，<br>   
将以遗所思。<br>   
馨香盈怀袖，<br>   
路远莫致之。<br>   
此物何足贵，<br>   
但感别经时。   
</p>   
<hr>   
<p align="center"><a name="41"></a>古诗迢迢牵牛星</p>   
<p>   
迢迢牵牛星，<br>   
皎皎河汉女。<br>   
纤纤擢素手，<br>   
札札弄机杼。<br>   
终日不成章，<br>   
泣涕零如雨。<br>   
河汉清且浅，<br>   
相去复几许。<br>   
盈盈一水间，<br>   
脉脉不得语。   
</p>   
<hr>   
<p align="center"><a name="42"></a>古诗回车驾言迈</p>   
<p>   
回车驾言迈，<br>   
悠悠涉长道。<br>   
四顾何茫茫，<br>   
东风摇百草。<br>   
所遇无故物，<br>   
焉得不速老。<br>   
盛衰各有时，<br>   
立身苦不早。<br>   
人生非金石，<br>   
岂能长寿考？<br>   
奄忽随物化，<br>   
荣名以为宝。   
</p>   
<hr>   
<p align="center"><a name="43"></a>古诗东城高且长</p>   
<p>   
东城高且长，<br>   
逶迤自相属。<br>   
回风动地起，<br>   
秋草萋已绿。<br>   
四时更变化，<br>   
岁暮一何速！<br>   
晨风怀苦心，<br>   
蟋蟀伤局促。<br>   
荡涤放情志，<br>   
何为自结束！   
</p>   
<hr>   
<p align="center"><a name="44"></a>古诗燕赵多佳人</p>   
<p>   
燕赵多佳人，<br>   
美者颜如玉。<br>   
被服罗裳衣，<br>   
当户理清曲。<br>   
音响一何悲！<br>   
弦急知柱促。<br>   
驰情整巾带，<br>   
沉吟聊踯躅。<br>   
思为双飞燕，<br>   
衔泥巢君屋。   
</p>   
<hr>   
<p align="center"><a name="45"></a>古诗驱车上东门</p>   
<p>   
驱车上东门，<br>   
遥望郭北墓。<br>   
白杨何萧萧，<br>   
松柏夹广路。<br>   
下有陈死人，<br>   
杳杳即长暮。<br>   
潜寐黄泉下，<br>   
千载永不寤。<br>   
浩浩阴阳移，<br>   
年命如朝露。<br>   
人生忽如寄，<br>   
寿无金石固。<br>   
万岁更相送，<br>   
贤圣莫能度。<br>   
服食求神仙，<br>   
多为药所误。<br>   
不如饮美酒，<br>   
被服纨与素。   
</p>   
<hr>   
<p align="center"><a name="46"></a>古诗去者日以疏</p>   
<p>   
去者日以疏，<br>   
生者日已亲。<br>   
出郭门直视，<br>   
但见丘与坟。<br>   
古墓犁为田，<br>   
松柏摧为薪。<br>   
白杨多悲风，<br>   
萧萧愁杀人！<br>   
思还故里闾，<br>   
欲归道无因。   
</p>   
<hr>   
<p align="center"><a name="47"></a>古诗生年不满百</p>   
<p>   
生年不满百，<br>   
常怀千岁忧。<br>   
昼短苦夜长，<br>   
何不秉烛游！<br>   
为乐当及时，<br>   
何能待来兹？<br>   
愚者爱惜费，<br>   
但为後世嗤。<br>   
仙人王子乔，<br>   
难可与等期。   
</p>   
<hr>   
<p align="center"><a name="48"></a>古诗凛凛岁云暮<br>   
</p>   
<p>   
凛凛岁云暮，<br>   
蝼蛄夕鸣悲。<br>   
凉风率已厉，<br>   
游子寒无衣。<br>   
锦衾遗洛浦，<br>   
同袍与我违。<br>   
独宿累长夜，<br>   
梦想见容辉。<br>   
良人惟古欢，<br>   
枉驾惠前绥。<br>   
愿得常巧笑，<br>   
携手同车归。<br>   
既来不须臾，<br>   
又不处重闱。<br>   
亮无晨风翼，<br>   
焉能凌风飞？<br>   
眄睐以适意，<br>   
引领遥相希。 （目希）<br>   
徙倚怀感伤，<br>   
垂涕沾双扉。   
</p>   
<hr>   
<p align="center"><a name="49"></a>古诗孟冬寒气至</p>   
<p>   
孟冬寒气至，<br>   
北风何惨栗。<br>   
愁多知夜长，<br>   
仰观众星列。<br>   
三五明月满，<br>   
四五蟾兔缺。<br>   
客从远方来，<br>   
遗我一书札。<br>   
上言长相思，<br>   
下言久离别。<br>   
置书怀袖中，<br>   
三岁字不灭。<br>   
一心抱区区，<br>   
惧君不识察。   
</p>   
<hr>   
<p align="center"><a name="50"></a>古诗客从远方来<br>   
</p>   
<p>   
客从远方来，<br>   
遗我一端绮。<br>   
相去万余里，<br>   
故人心尚尔。<br>   
文采双鸳鸯，<br>   
裁为合欢被。<br>   
著以长相思，<br>   
缘以结不解。<br>   
以胶投漆中，<br>   
谁能别离此？   
</p>   
<hr>   
<p align="center"><a name="51"></a>古诗明月何皎皎</p>   
<p>   
明月何皎皎，<br>   
照我罗床帏。<br>   
忧愁不能寐，<br>   
揽衣起徘徊。<br>   
客行虽云乐，<br>   
不如早旋归。<br>   
出户独彷徨，<br>   
愁思当告谁！<br>   
引领还入房，<br>   
泪下沾裳衣。   
</p>   
<hr>   
<p align="center"><a name="52"></a>古诗上山采蘼芜</p>   
<p>   
上山采蘼芜，<br>   
下山逢故夫。<br>   
长跪问故夫，<br>   
新人复何如。<br>   
新人虽言好，<br>   
未若故人姝。<br>   
颜色类相似，<br>   
手爪不相如。<br>   
新人从问入，<br>   
故人从阁去。 （阁－各换合）<br>   
新人工织缣，<br>   
故人工织素。<br>   
织缣日一匹，<br>   
织素五丈余。<br>   
将缣来比素，<br>   
新人不如故。   
</p>   
<hr>   
<p align="center"><a name="53"></a>古诗四坐且莫喧<br>   
</p>   
<p>   
四坐且莫喧，<br>   
愿听歌一言。<br>   
请说铜炉器，<br>   
崔嵬象南山。<br>   
上枝似松柏，<br>   
下根据铜盘。<br>   
雕文各异类，<br>   
离娄自相联。<br>   
谁能为此器，<br>   
公输与鲁班。<br>   
朱火燃其中，<br>   
青烟扬其间。<br>   
从风入君怀，<br>   
四坐莫不叹。<br>   
香风难久居，<br>   
空令蕙草残。   
</p>   
<hr>   
<p align="center"><a name="54"></a>古诗穆穆清风至</p>   
<p>   
穆穆清风至，<br>   
吹我罗衣裾。<br>   
青袍似春草，<br>   
草长条风舒。<br>   
朝登津梁山，<br>   
褰裳望所思。<br>   
安得抱柱信，<br>   
皎日以为期。   
</p>   
<hr>   
<p align="center"><a name="55"></a>古诗橘柚垂华实</p>   
<p>   
橘柚垂华实，<br>   
乃在深山侧。<br>   
闻君好我甘，<br>   
窃独自雕饰。<br>   
委身玉盘中，<br>   
历年冀见食。<br>   
芳菲不相投，<br>   
青黄忽改色。<br>   
人倘欲我知，<br>   
因君为羽翼。   
</p>   
<hr>   
<p align="center"><a name="56"></a>古诗十五从军行</p>   
<p>   
十五从军行，<br>   
八十始得归。<br>   
道逢乡里人，<br>   
家中有阿谁？<br>   
遥望是君家，<br>   
松柏冢累累。<br>   
兔从狗窦入，<br>   
雉从梁上飞。<br>   
中庭生旅谷，<br>   
井上生旅葵。<br>   
烹谷持作饭，<br>   
采葵持作羹。<br>   
羹饭一时熟，<br>   
不知贻阿谁。<br>   
出门东向望，<br>   
泪落沾我衣。   
</p>   
<hr>   
<p align="center"><a name="57"></a>古诗新树兰蕙葩</p>   
<p>   
新树兰蕙葩，<br>   
杂用杜蘅草。<br>   
终朝采其华，<br>   
日暮不盈抱。<br>   
采之欲遗谁？<br>   
所思在远道。<br>   
馨香易销歇，<br>   
繁华会枯槁。<br>   
怅望何所言，<br>   
临风送怀抱。   
</p>   
<hr>   
<p align="center"><a name="58"></a>古诗兰若生春阳</p>   
<p>   
兰若生春阳，<br>   
涉冬犹盛滋。<br>   
愿言追昔爱，<br>   
情款感四时。<br>   
美人在云端，<br>   
天路隔无期。<br>   
夜光照玄阴，<br>   
长叹恋所思。<br>   
谁谓我无忧，<br>   
积念发狂痴。   
</p>   
<hr>   
<p align="center"><a name="59"></a>古诗步出城东门<br>   
</p>   
<p>   
步出城东门，<br>   
遥望江南路。<br>   
前日风雪中，<br>   
故人从此去。<br>   
我欲渡河水，<br>   
河水深无梁。<br>   
愿为双黄鹄，<br>   
高飞还故乡。   
</p>   
<hr>   
<p align="center"><a name="60"></a>古绝句四首</p>   
<p>   
其一<p>   
藁砧今何在，<br>   
山上复有山。<br>   
何当大刀头，<br>   
破镜飞上天。<p>   
其二<br>   
日暮秋云阴，<br>   
江水清且深。<br>   
何用通音信，<br>   
莲花玳瑁簪。<p>   
其三<br>   
菟丝从长风，<br>   
根茎无断绝。<br>   
无情尚不离，<br>   
有情安可别？<p>   
其四<br>   
南山一桂树，<br>   
上有双鸳鸯。<br>   
千年长交颈，<br>   
欢爱不相忘。   
</p>   
<hr>   
<p align="center"><a name="61"></a>刺巴郡守诗<br>   
</p>   
<p>   
狗吠何喧喧，<br>   
有吏来在门。<br>   
披衣出门应，<br>   
府记欲得钱。<br>   
语穷乞请期，<br>   
吏怒反见尤。<br>   
旋步顾家中，<br>   
家中无可为。<br>   
思往从邻贷，<br>   
邻人言已匮。<br>   
钱钱何难得，<br>   
令我独憔悴。   
</p>   
<hr>   
<p align="center"><a name="62"></a>别诗四首</p>   
<p>   
其一<br>   
骨肉缘枝叶，<br>   
结交亦相因。<br>   
四海皆兄弟，<br>   
谁为行路人。<br> 
况我连枝树，<br>   
与子同一身。<br>   
昔为鸳和鸯，<br>   
今为参与辰。<br>   
昔者长相近，<br>   
邈若胡与秦。<br>   
惟念当乖离，<br>   
恩情日以新。<br>   
鹿鸣思野草，<br>   
可以喻嘉宾。<br>   
我有一樽酒，<br>   
欲以赠远人。<br>   
愿子留斟酌，<br>   
叙此平生亲。<p>   
其二<br>   
黄鹄一远别，<br>   
千里顾徘徊。<br>   
胡马失其群，<br>   
思心常依依。<br>   
何况双飞龙，<br>   
羽翼临当乖。<br>   
幸有弦歌曲，<br>   
可以喻中怀。<br>   
请为游子吟，<br>   
泠泠一何悲。<br>   
丝竹厉清声，<br>   
慷慨有余哀。<br>   
长歌正激烈，<br>   
中心怆以摧。<br>   
欲展清商曲，<br>   
念子不得归。<br>   
俯仰内伤心，<br>   
泪下不可挥。<br>   
愿为双黄鹄，<br>   
送子俱远飞。<p>   
其三<br>   
结发为夫妻，<br>   
恩爱两不疑。<br>   
欢娱在今夕，<br>   
燕婉及良时。<br>   
征夫怀往路，<br>   
起视夜何其。<br>   
参辰皆已没，<br>   
去去从此辞。<br>   
行役在战场，<br>   
相见未有期。<br>   
握手一长叹，<br>   
泪为生别滋。<br>   
努力爱春华，<br>   
莫忘欢乐时。<br>   
生当复来归，<br>   
死当长相思。<p>   
其四<br>   
烛烛晨明月，<br>   
馥馥秋兰芳。<br>   
芬馨良夜发，<br>   
随风闻我堂。<br>   
征夫怀远路，<br>   
游子恋故乡。<br>   
寒冬十二月，<br>   
晨起践严霜。<br>   
俯观江汉流，<br>   
仰视浮云翔。<br>   
良友远别离，<br>   
各在天一方。<br>   
山海隔中州，<br>   
相去悠且长。<br>   
嘉会难再遇，<br>   
欢乐殊未央。<br>   
愿君崇令德，<br>   
随时爱景光。   
</p>   
<hr>   
<p align="center"><a name="63"></a>别诗三首</p>   
<p>   
其一<br>   
良时不再至，<br>   
离别在须臾。<br>   
屏营衢路侧，<br>   
执手野踟蹰。<br>   
仰视浮云驰，<br>   
奄忽互相逾。<br>   
风波一失所，<br>   
各在天一隅。<br>   
长当从此别，<br>   
且复立斯须。<br>   
欲因晨风发，<br>   
送子以贱躯。<p>   
其二<br>   
嘉会难再遇，<br>   
三载为千秋。<br>   
临河濯长缨，<br>   
念子怅悠悠。<br>   
远望悲风至，<br>   
对酒不能酬。<br>   
行人怀往路，<br>   
何以慰我愁。<br>   
独有盈觞酒，<br>   
与子结绸缪。<p>   
其三<br>   
携手上河梁，<br>   
游子暮何之。<br>   
徘徊蹊路侧，<br>   
踉踉不能辞。 （踉踉－换竖心旁）<br>   
行人难久留，<br>   
各言长相思。<br>   
安知非日月，<br>   
弦望自有时。<br>   
努力崇明德，<br>   
皓首以为期。   
</p>   
<hr>   
<p align="center"><a name="64"></a>别诗三首</p>   
<p>   
其一<br>   
有鸟西南飞，<br>   
熠熠似苍鹰。<br>   
朝发天北隅，<br>   
暮闻日南陵。<br>   
欲寄一言去，<br>   
托之笺彩缯。<br>   
因风附轻翼，<br> 
以遗心蕴蒸。<br>   
鸟辞路悠长，<br>   
羽翼不能胜。<br>   
意欲从鸟逝，<br>   
驽马不可乘。<p>   
其二<br>   
晨风鸣北林，<br>   
熠耀东南飞。<br>   
愿言所相思，<br>   
日暮不垂帷。<br>   
明月照高楼，<br>   
想见余光辉。<br>   
玄鸟夜过庭，<br>   
仿佛能复飞。<br>   
褰裳路踟蹰，<br>   
彷徨不能归。<br>   
浮云日千里，<br>   
安知我心悲。<br>   
思得琼树枝，<br>   
以解长渴饥。<p>   
其三<br>   
童童孤生柳，<br>   
寄根河水泥。<br>   
连翩游客子，<br>   
于冬服凉衣。<br>   
去家千余里，<br>   
一身常渴饥。<br>   
寒夜立清庭，<br>   
仰瞻天汉湄。<br>   
寒风吹我骨，<br>   
严霜切我肌。<br>   
忧心常惨戚，<br>   
晨风为我悲。<br>   
瑶光游何速，<br>   
行愿去何迟。<br>   
仰视云间星，<br>   
忽若割长帷。<br>   
低头还自怜，<br>   
盛年行已衰。<br>   
依依恋明世，<br>   
怆怆难久怀。   
</p>   
<hr>   
   
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>   
   
</html>   
   
   
   
