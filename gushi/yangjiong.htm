<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../style.css"><title>古诗库：杨炯全集</title><meta name="GENERATOR" content="Microsoft FrontPage 4.0"></head><body><script language="javascript" src="../search.js"></script>
<center><input type="button" value="本页内部搜索" onclick="gofind()"></center><div align="center">杨炯全集</div>
<div align="center">　</div>
<div align="center">
  <p align="left">杨炯(650～？)，唐代诗人。华阴（今属陕西）人。杨炯与王勃、卢照邻、骆宾王齐名，并称“初唐四杰”。他于显庆四年（659）举神童。上元三年(676)应制举及第。补校书郎，累迁詹事司直。武后垂拱元年(685)坐从祖弟杨神让参与徐敬业起兵,出为梓州司法参军。天授元年(690)，任教于洛阳宫中习艺馆。如意元年(692)秋后迁盈川令,吏治以严酷著称，卒于官。世称杨盈川。《旧唐书》本传谓其有文集30卷，《郡斋读书志》著录《盈川集》20卷，今均不传。明万历中童□搜辑汇编有《盈川集》10卷,附录1卷。崇祯间张燮重辑为13卷。</div>
<hr><p>卷50_1「奉和上元T宴应诏」杨炯<br>甲乙遇灾年，周隋送上弦。妖星六丈出，l气七重悬。<br>赤县空无主，苍生欲问天。龟龙开宝命，云火昭灵庆。<br>万物睹真人，千秋逢圣政。祖宗玄泽远，文武休光盛。<br>大号域中平，皇威天下惊。参辰昭文物，宇宙浃声名。<br>汉后三章令，周王五伐兵。匈奴穷地角，本自远正朔。<br>骄子起天街，由来亏礼乐。一衣扫风雨，再战夷屯剥。<br>清明日月旦，萧索烟云涣。寒暑既平分，阴阳复贞观。<br>惟神谐妙物，乃圣符幽赞。下武发祯祥，平阶属会昌。<br>金泥封日观，璧水匝明堂。业盛勋华德，兴包天地皇。<br>孝思义罔极，易礼光前式。天焕三辰辉，灵书五云色。<br>敬时穷发敛，卜代盈千亿。五纬聚华轩，重光入望园。<br>公卿论至道，天子拜昌言。雷解初开出，星空即便元。<br>瑶台凉景荐，银阙秋阴遍。百戏骋鱼龙，千门壮宫殿。<br>深仁洽蛮徼，恺乐周寰县。宣室召群臣，明庭礼百神。<br>仰德还符日，沾恩更似春。襄城非牧竖，楚国有巴人。<p>卷50_2「广溪峡」杨炯<br>广溪三峡首，旷望兼川陆。山路绕羊肠，江城镇鱼腹。<br>乔林百丈偃，飞水千寻瀑。惊浪回高天，盘涡转深谷。<br>汉氏昔云季，中原争逐鹿。天下有英雄，襄阳有龙伏。<br>常山集军旅，永安兴版筑。池台忽已倾，邦家遽沦覆。<br>庸才若刘禅，忠佐为心腹。设险犹可存，当无贾生哭。<p>卷50_3「巫峡」杨炯<br>三峡七百里，唯言巫峡长。重岩不极，叠嶂凌苍苍。<br>绝壁横天险，莓苔烂锦章。入夜分明见，无风波浪狂。<br>忠信吾所蹈，泛舟亦何伤。可以涉砥柱，可以浮吕梁。<br>美人今何在，灵芝徒有芳。山空夜猿啸，征客泪沾裳。<p>卷50_4「西陵峡」杨炯<br>绝壁耸万仞，长波射千里。盘薄荆之门，滔滔南国纪。<br>楚都昔全盛，高丘@望祀。秦兵一旦侵，夷陵火潜起。<br>四维不复设，关塞良难恃。洞庭且忽焉，孟门终已矣。<br>自古天地辟，流为峡中水。行旅相赠言，风涛无极已。<br>及余践斯地，瑰奇信为美。江山若有灵，千载伸知己。<p>卷50_5「从军行」杨炯<br>烽火照西京，心中自不平。牙璋辞凤阙，铁骑绕龙城。<br>雪暗凋旗画，风多杂鼓声。宁为百夫长，胜作一书生。<p>卷50_6「刘生」杨炯<br>卿家本六郡，年长入三秦。白璧酬知己，黄金谢主人。<br>剑锋生赤电，马足起红尘。日暮歌钟发，喧喧动四邻。<p>卷50_7「骢马」杨炯<br>骢马铁连钱，长安侠少年。帝畿平若水，官路直如弦。<br>夜玉妆车轴，秋金铸马鞭。风霜但自保，穷达任皇天。<p>卷50_8「出塞」杨炯<br>塞外欲纷纭，雌雄犹未分。明堂占气色，华盖辨星文。<br>二月河魁将，三千太乙军。丈夫皆有志，会见立功勋。<p>卷50_9「有所思」杨炯<br>贱妾留南楚，征夫向北燕。三秋方一日，少别比千年。<br>不掩购炻疲无论数绿钱。相思明月夜，迢递白云天。<p>卷50_10「梅花落」杨炯<br>窗外一株梅，寒花五出开。影随朝日远，香逐便风来。<br>泣对铜钩障，愁看玉镜台。行人断消息，春恨几裴回。<p>卷50_11「折杨柳」杨炯<br>边地遥无极，征人去不还。秋容凋翠羽，别泪损红颜。<br>望断流星驿，心驰明月关。藁砧何处在，杨柳自堪攀。<p>卷50_12「紫骝马」杨炯<br>侠客重周游，金鞭控紫骝。蛇弓白羽箭，鹤辔赤茸F。<br>发迹来南海，长鸣向北州。匈奴今未灭，画地取封侯。<p>卷50_13「战城南」杨炯<br>塞北途辽远，城南战苦辛。幡旗如鸟翼，甲胄似鱼鳞。<br>冻水寒伤马，悲风愁杀人。寸心明白日，千里暗黄尘。<p>卷50_14「送临津房少府」杨炯<br>岐路三秋别，江津万里长。烟霞驻征盖，弦奏促飞觞。<br>阶树含斜日，池风泛早凉。赠言未终竟，流涕忽沾裳。<p>卷50_15「送丰城王少府」杨炯<br>愁结乱如麻，长天照落霞。离亭隐乔树，沟水浸平沙。<br>左尉才何屈，东关望渐赊。行看转牛斗，持此报张华。<p>卷50_16「送郑州周司空」杨炯<br>汉国临清渭，京城枕浊河。居人下珠泪，宾御促骊歌。<br>望极关山远，秋深烟雾多。唯馀三五夕，明月暂经过。<p>卷50_17「送梓州周司功」杨炯<br>御沟一相送，征马屡盘桓。言笑方无日，离忧独未宽。<br>举杯聊劝酒，破涕暂为欢。别后风清夜，思君蜀路难。<p>卷50_18「送杨处士反初卜居曲江」杨炯<br>雁门归去远，垂老脱袈裟。萧寺休为客，曹溪便寄家。<br>绿琪千岁树，黄槿四时花。别怨应无限，门前桂水斜。<p>卷50_19「途中」杨炯<br>悠悠辞鼎邑，去去指金墉。途路盈千里，山川亘百重。<br>风行常有地，云出本多峰。郁郁园中柳，亭亭山上松。<br>客心殊不乐，乡泪独无从。<p>卷50_20「送刘校书从军」杨炯<br>天将下三宫，星门召五戎。坐谋资庙略，飞檄伫文雄。<br>赤土流星剑，乌号明月弓。秋阴生蜀道，杀气绕湟中。<br>风雨何年别，琴尊此日同。离亭不可望，沟水自西东。<p>卷50_21「游废观」杨炯<br>青幛倚丹田，荒凉数百年。独知小山桂，尚识大罗天。<br>药败金炉火，苔昏玉女泉。岁时无壁画，朝夕有阶烟。<br>花柳三春节，江山四望悬。悠然出尘网，从此狎神仙。<p>卷50_22「和石侍御山庄」杨炯<br>烟霞非俗宇，岩壑只幽居。水浸何曾畎，荒郊不复锄。<br>影浓山树密，香浅泽花疏。阔堑防斜径，平堤夹小渠。<br>莲房若个实，竹节几重虚。萧然隔城市，酌醴焚枯鱼。<p>卷50_23「送李庶子致仕还洛」杨炯<br>此地倾城日，由来供帐华。亭逢李广骑，门接邵平瓜。<br>原野烟氛匝，关河游望赊。白云断岩岫，绿草覆江沙。<br>诏赐扶阳宅，人荣御史车。灞池一相送，流涕向烟霞。<p>卷50_24「早行」杨炯<br>敞朗东方彻，阑干北斗斜。地气俄成雾，天云渐作霞。<br>河流才辨马，岩路不容车。阡陌经三岁，闾阎对五家。<br>露文沾细草，风影转高花。日月从来惜，关山犹自赊。<p>卷50_25「和崔司空伤姬人」杨炯<br>昔时南浦别，鹤怨宝琴弦。今日东方至，鸾销珠镜前。<br>水流衔砌咽，月影向窗悬。妆匣凄馀粉，熏炉灭旧烟。<br>晚庭摧玉树，寒帐委金莲。佳人不再得，云日几千年。<p>卷50_26「和骞右丞省中暮望」杨炯<br>故事闲台阁，仙门蔼已深。旧章窥复道，云幌肃重阴。<br>玄律葭灰变，青阳斗柄临。年光摇树色，春气绕兰心。<br>风响高窗度，流痕曲岸侵。天门总枢辖，人镜辨衣簪。<br>日暮南宫静，瑶华振雅音。<p>卷50_27「和酬虢州李司法」杨炯<br>唇齿标形胜，关河壮邑居。寒山抵方伯，秋水面鸿胪。<br>君子从游宦，忘情任卷舒。风霜下刀笔，轩盖拥门闾。<br>平野芸黄遍，长洲鸿雁初。菊花宜泛酒，浦叶好裁书。<br>昔我芝兰契，悠然云雨疏。非君重千里，谁肯惠双鱼。<p>卷50_28「和郑雠校内省眺瞩思乡怀友」杨炯<br>铜门初下辟，石馆始沉研。游雾千金字，飞云五色笺。<br>楼台横紫极，城阙俯青田。暄入瑶房里，春回玉宇前。<br>霞文埋落照，风物澹归烟。翰墨三馀隙，关山四望悬。<br>颓峰暌酌羽，流水旷鸣弦。虽欣承白雪，终恨隔青天。<p>卷50_29「和F上人伤果禅师」杨炯<br>净业初中日，浮生大小年。无人本无我，非后亦非前。<br>箫鼓旁喧地，龙蛇直映天。法门摧栋宇，觉海破舟船。<br>书镇秦王饷，经文宋国传。声华周百亿，风烈被三千。<br>芜没青园寺，荒凉紫陌田。德音殊未远，拱木已生烟。<p>卷50_30「和刘侍郎入隆唐观」杨炯<br>福地阴阳合，仙都日月开。山川临四险，城树隐三台。<br>伏槛排云出，飞轩绕涧回。参差凌倒影，潇洒轶浮埃。<br>百果珠为实，群峰锦作苔。悬萝暗疑雾，瀑布响成雷。<br>方士烧丹液，真人泛玉杯。还如问桃水，更似得蓬莱。<br>汉帝求仙日，相如作赋才。自然金石奏，何必上天台。<p>卷50_31「和辅先入昊天观星瞻」杨炯<br>遁甲爰皇里，星占太乙宫。天门开奕奕，佳气郁葱葱。<br>碧落三乾外，黄图四海中。邑居环若水，城阙抵新丰。<br>玉槛昆仑侧，金枢地轴东。上真朝北斗，元始咏南风。<br>汉君祠五帝，淮王礼八公。道书编竹简，灵液灌梧桐。<br>草茂琼阶绿，花繁宝树红。石楼纷似画，地镜淼如空。<br>桑海年应积，桃源路不穷。黄轩若有问，三月住崆峒。<p>卷50_32「和刘长史答十九兄」杨炯<br>帝尧平百姓，高祖宅三秦。子弟分河岳，衣冠动缙绅。<br>盛名恒不陨，历代几相因。街巷涂山曲，门闾洛水滨。<br>五龙金作友，一子玉为人。宝剑丰城气，明珠魏国珍。<br>风标自落落，文质且彬彬。共许刁元亮，同推周伯仁。<br>石城俯天阙，钟阜对江津。骥足方遐骋，狼心独未驯。<br>鼓鼙鸣九域，风火集重。城势馀三板，兵威乏四邻。<br>居然混玉石，直置保松筠。耿介酬天子，危言数贼臣。<br>钟仪琴未奏，苏武节犹新。受禄宁辞死，扬名不顾身。<br>精诚动天地，忠义感明神。怪鸟俄垂翼，修蛇竟暴鳞。<br>来朝拜休命，述职下梁岷。善政驰金马，嘉声绕玉轮。<br>三荆忽有赠，四海更相亲。宫徵谐鸣石，光辉掩烛银。<br>山川遥满目，零露坐沾巾。友爱光天下，恩波浃后尘。<br>懦夫仰高节，下里继阳春。<p>卷50_33「夜送赵纵」杨炯<br>
赵氏连城璧，由来天下传。送君还旧府，明月满前川。
<hr>
<br><table border="0" cellpadding="0"



><hr></table><p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>
</html>
