<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：张孝祥词选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>

<p align="center">张孝祥词选
<br>
</p>
<p align="left"><a href="zhangxiaoxiang.htm#1">浣溪沙</a> <a href="zhangxiaoxiang.htm#2">菩萨蛮</a>
<a href="zhangxiaoxiang.htm#3">蝶恋花 怀于湖</a> <a href="zhangxiaoxiang.htm#4">西江月</a> <a href="zhangxiaoxiang.htm#5">鹧鸪天
饯刘恭父</a> <a href="zhangxiaoxiang.htm#6">鹊桥仙 邢少连送末利</a> <a href="zhangxiaoxiang.htm#7">鹧鸪天</a>
<a href="zhangxiaoxiang.htm#8">菩萨蛮 回文</a> <a href="zhangxiaoxiang.htm#9">念奴娇 过洞庭</a> <a href="zhangxiaoxiang.htm#10">满江红</a>
<a href="zhangxiaoxiang.htm#11">木兰花慢</a> <a href="zhangxiaoxiang.htm#12">木兰花慢</a> <a href="zhangxiaoxiang.htm#13">雨中花慢</a>
<a href="zhangxiaoxiang.htm#14">念奴娇</a> <a href="zhangxiaoxiang.htm#15">满江红</a> <a href="zhangxiaoxiang.htm#16">蝶恋花
行湘阴</a> <a href="zhangxiaoxiang.htm#17">多丽</a> <a href="zhangxiaoxiang.htm#18">水龙吟 望九华山作 </a></p>
<hr>
<p><br>
<a name="1"></a>浣溪沙<p>
已是人闲不击舟，此心元自不惊鸥，卧看骇浪与天浮。<br>
对月只应频举酒，临风何必理搔头，暝烟多处是神州。<p>
<br>
<a name="2"></a>菩萨蛮<p>
恰则春来春又去，凭谁说与春教住。与问坐中人，几回迎送春。<br>
明年春更好，只怕人先老。春云来时，愿春长见伊。<p>
<br>
<a name="3"></a>蝶恋花 怀于湖<p>     
恰则杏花一树。捻指来时，结子青无数。漠漠春阴缠柳絮，一天风雨将春去。<br>     
春到家山须小住。芍药樱桃，更是寻芳处。绕院碧莲三百亩，留春伴我春应许。<p>     
<br>     
<a name="4"></a>西江月<p>     
问讯湖边春色，重来又是三年。东风吹我过湖船，杨柳丝丝拂面。<br>     
世路如今已惯，此心到处悠然。寒光亭下水如天，飞起沙鸥一片。<p>     
<br>     
<a name="5"></a>鹧鸪天 饯刘恭父<p>     
割镫难留乘马东，花枝争看袅长红。衮衣空使斯民恋，绿竹谁歌入相同。<br>     
回武事，致年丰，几多遗爱在湘中。须知楚水枫林下，不似初闻长乐钟。     
<p>     
<br>     
<a name="6"></a>鹊桥仙 邢少连送末利<p>     
北窗凉透，南窗月上，浴罢满怀风露。不知何处有花来，但怪底、清香无数。<br>     
炎州珍产，吴儿未识，天与幽芳独步。冰肌玉骨岁寒时，倩间止、堂中留住。<p>     
<br>     
<a name="7"></a>鹧鸪天<p>     
月地云阶欢意阑，仙姿不合住人间。骖鸾已恨车尘远，泣风空余烛影残。<br>     
情脉脉，泪珊珊，梅花音信隔关山。只应楚雨清留梦，不那吴霜绿易斑。<p>     
<br>     
<a name="8"></a>菩萨蛮 回文<br>     
晚花残雨风帘卷，卷帘风雨残花晚。双燕语虚窗，窗虚语燕双。<br>     
睡醒风惬意，意惬风醒睡。谁与话情诗，诗情话与谁。 <p>     
<br>     
<a name="9"></a>念奴娇 过洞庭<p>     
洞庭青草，近中秋、更无一点风色。玉鉴琼田三万顷，著我扁舟一叶。<br>     
素月分辉，明河共影，表里俱澄澈。悠然心会，妙处难与君说。<p>     
应念岭海经年，孤光自照，肝胆皆冰雪。短发萧骚襟袖冷，稳泛沧溟空阔。<br>    
尽吸西江，细斟北斗，万象为宾客。扣舷独啸，不知今夕何夕。<p>    
<br>    
<a name="10"></a>满江红<p>    
秋满蘅皋，烟芜外、吴山历历。风乍起、兰舟不住，浪花摇碧。<br>    
离岸橹声惊渐远，盈襟泪颗凄犹滴。问此情、能有几人知，新相识。<p>    
追往事，欢连夕。经旧馆，人非昔。把轻颦浅笑，细思重忆。<br>    
红叶题诗谁与寄，青楼薄空遗迹。但长洲、茂苑草萋萋，愁如织。<p>    
<br>    
<a name="11"></a>木兰花慢<p>    
紫箫吹散后，恨燕子、只空楼。念璧月长亏，玉簪中断，覆水难收。<br>    
青鸾送碧云句，道霞扃雾锁不堪忧。情与文梭共织，怨随宫叶同流。<p>    
人间天上两悠悠，暗泪洒灯篝。记谷口园林，当时驿舍，梦里曾游。<br>    
银屏低闻笑语，但醉时冉冉醒时悉。拟把菱花一半，试寻高价皇州。<p>    
<br>    
<a name="12"></a>木兰花慢<p>    
送归云去雁，淡寒采、满溪楼。正佩解湘腰，钗孤楚鬓，鸾鉴分收。<br>    
凝情望行处路，但疏烟远树织离忧。只有楼前溪水，伴人清泪长流。<p>    
霜华夜永逼衾n，唤谁护衣篝。念粉馆重来，芳尘未扫，争见嬉游。<br>    
情知闷来殆酒，奈回肠、不醉只添愁。脉脉无言竟日，断魂双鹜南州。<p>    
<br>    
<a name="13"></a>雨中花慢<p>    
一叶凌波，十里驭风，烟鬟雾鬓萧萧。认得兰皋琼佩，水馆冰绡。<br>    
秋霁明霞乍吐，曙凉宿霭初消。恨徽颦不语，少进还收，伫立超遥。<p>    
神交冉冉，愁思盈盈，断魂欲遣谁招。犹自待、青鸾传信，乌鹊成桥。<br>    
怅望胎仙琴叠，忍看翡翠兰苕。梦回人远，红云一片，天际笙箫。<p>    
<br>    
<a name="14"></a>念奴娇<p>    
星沙初下，望重湖远水，长云漠漠。一叶扁舟谁念我，今日天涯飘泊。<br>    
平楚南来，大江东去，处处风波恶。吴中何地，满怀俱是离索。<br>    
常记送我行时，绿波亭上，泣透青罗薄。樯燕低飞人去后，依旧湘城帘幕。<br>    
不尽山川，无穷烟浪，幸负秦楼约。渔歌声断，为君双泪倾落。<p>    
<br>    
<a name="15"></a>满江红<p>    
千古凄凉，兴亡事、但悲陈迹。凝望眼、吴波不动，楚山丛碧。<br>    
巴滇绿骏追风远，武昌云旆连江赤。笑老奸、遗臭到如今，留空壁。<br>    
边书静，烽烟息。通轺传，销锋镝。仰太平天子，坐收长策。<br>    
蹙踏扬州开帝里，渡江天马龙为匹。看东南、佳气郁葱葱，传千亿。<p>    
<br>    
<a name="16"></a>蝶恋花 行湘阴<p>     
漠漠飞来双属玉。一片秋光，染就潇湘绿。雪转寒芦花蔌，晚风细起波纹间。<br>     
落日闲云归意促。小倚蓬窗，写作思家曲。过尽碧湾三十六，扁舟只在滩头宿。<p>     
<br>     
<a name="17"></a>多丽<p>     
景萧疏，楚江那更高秋。远连天、茫茫都是，败芦枯蓼汀洲。<br>     
认炊烟、几家蜗舍、映夕照、一簇渔舟。去国虽遥、宁亲渐远，数峰青处是吾州。<br>     
便乘取、波平风静，荃棹且夷犹。关情有，冥冥去雁，拍拍轻鸥。<p>     
忽追思，当年往事，惹起无限羁愁。拄笏朝来多爽气，秉烛夜永足清游。<br>     
翠袖香寒，朱弦韵消，无情江水只东流。<br>     
s楼晚，清商哀怨，还听隔船讴。无言久，余霞散绮，烟际帆收。<p>     
<br>     
<a name="18"></a>水龙吟 望九华山作<p>     
竹舆晓入青阳，细风凉月天如洗。峰回路转，云舒霞卷，了非人世。<br>     
转就丹砂，铸成金鼎，碧光相倚。料天关虎守，箕畴龙负，开神秘、留兹地。<p>     
缥缈珠幢愚卫，望蓬莱、初无弱水。仙人拍手，山头笑我，尘埃满袂。<br>     
春锁瑶房，雾迷芝圃，昔游都记。怅世缘未了，匆匆又去，空凝伫、烟霄里。     
</p>     
<hr>     
     
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>     
     
</html>     
     
     
     
