<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：李煜词全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">李煜词全集<br>
</p>
<p align="left"><a href="liyu.htm#1">浣溪沙</a> <a href="liyu.htm#2">玉楼春</a> 
<a href="liyu.htm#3">更漏子</a> <a href="liyu.htm#4">菩萨蛮</a> <a href="liyu.htm#5">菩萨蛮</a> 
<a href="liyu.htm#6">菩萨蛮</a> <a href="liyu.htm#7">喜迁莺</a> <a href="liyu.htm#8">长相思</a> 
<a href="liyu.htm#9">一斛珠</a> <a href="liyu.htm#10">子夜歌</a> &nbsp; <a href="liyu.htm#11"><br>
后庭花破子</a>
<a href="liyu.htm#12">渔父</a> <a href="liyu.htm#13">渔父</a> <a href="liyu.htm#14">蝶恋花</a> <a href="liyu.htm#15">更漏子</a> 
<a href="liyu.htm#16">柳枝</a> <a href="liyu.htm#17">清平乐</a> <a href="liyu.htm#18">阮郎归</a> 
<a href="liyu.htm#19">采桑子</a> <a href="liyu.htm#20">捣练子令</a> &nbsp; <a href="liyu.htm#21"><br>
捣练子令</a>
<a href="liyu.htm#22">三台令</a> <a href="liyu.htm#23">采桑子</a> <a href="liyu.htm#24">长相思</a> 
<a href="liyu.htm#25">谢新恩</a> <a href="liyu.htm#26">谢新恩</a> <a href="liyu.htm#27">谢新恩</a> 
<a href="liyu.htm#28">谢新恩</a> <a href="liyu.htm#29">谢新恩</a> <a href="liyu.htm#30">临江仙</a> 
&nbsp;
<a href="liyu.htm#31"><br>
破阵子</a> <a href="liyu.htm#32">虞美人</a> <a href="liyu.htm#33">虞美人</a> 
<a href="liyu.htm#34">望江南</a> <a href="liyu.htm#35">望江南</a> <a href="liyu.htm#36">望江南</a> 
<a href="liyu.htm#37">望江南</a> <a href="liyu.htm#38">乌夜啼</a> <a href="liyu.htm#39">乌夜啼</a> 
<a href="liyu.htm#40">相见欢</a> &nbsp; <a href="liyu.htm#41"><br>
子夜歌</a> <a href="liyu.htm#42">浪淘沙</a> 
<a href="liyu.htm#43">浣溪纱</a> <a href="liyu.htm#44">浪淘沙<br> 
</a>附：<a href="liyu.htm#45">李Z词二首</a></p> 
<hr> 
<p><a name="1"></a>浣溪沙<p> 
红日已高三丈透，<br> 
金炉次第添香兽，<br> 
红锦地衣随步皱。<p> 
佳人舞点金钗溜，<br> 
酒恶时拈花蕊嗅，<br> 
别殿遥闻箫鼓奏。<p> 
<br> 
<a name="2"></a>玉楼春<p> 
晚妆初了明肌雪，<br> 
春殿嫔娥鱼贯列。<br> 
凤箫吹断水云闲，<br> 
重按霓裳歌遍彻。<p> 
临风谁更飘香屑，<br> 
醉拍阑干情味切。<br> 
归时休放烛花红，<br> 
待踏马蹄清夜月。<p> 
<br> 
<a name="3"></a>更漏子<p> 
金雀钗，红粉面，<br> 
花里暂时相见。<br> 
知我意，感君怜，<br> 
此情须问天。<p> 
香作穗，蜡成泪，<br> 
还似两人心意。<br> 
珊枕腻，锦衾寒，<br> 
觉来更漏残。<p> 
（一题温庭筠作）<p> 
<br> 
<a name="4"></a>菩萨蛮<p> 
花明月黯笼轻雾，今霄好向郎边去！<br> 
衩袜步香阶，手提金缕鞋。<p> 
画堂南畔见，一向偎人颤。<br> 
奴为出来难，教君恣意怜。<p> 
<br> 
<a name="5"></a>又<p> 
蓬莱院闭天台女，画堂昼寝人无语。<br> 
抛枕翠云光，绣衣闻异香。<p> 
潜来珠锁动，惊觉银屏梦。<br> 
脸慢笑盈盈，相看无限情。<p> 
<br> 
<a name="6"></a>又<p> 
铜簧韵脆锵寒竹，新声慢奏移纤玉。<br> 
眼色暗相钩，秋波横欲流。<p> 
雨云深绣户，来便谐衷素。<br> 
宴罢又成空，魂迷春梦中。<p> 
<br> 
<a name="7"></a>喜迁莺<p> 
晓月坠，宿云微，<br> 
无语枕边倚。<br> 
梦回芳草思依依，<br> 
天远雁声稀。<p> 
啼莺散，余花乱，<br> 
寂寞画堂深院。<br> 
片红休扫尽从伊，<br> 
留待舞人归。<p> 
<br> 
<a name="8"></a>长相思<p> 
云一〔纟呙〕，玉一梭，<br> 
澹澹衫儿薄薄罗，<br> 
轻颦双黛螺。<p> 
秋风多，雨相和，<br> 
帘外芭蕉三两窠，<br> 
夜长人奈何！<p> 
<br> 
<a name="9"></a>一斛珠<p> 
晚妆初过，沉檀轻注些儿个。<br> 
向人微露丁香颗，<br> 
一曲清歌，暂引樱桃破。<p> 
罗袖□（“衷”中换邑）残殷色可，<br> 
杯深旋被香醪〔氵宛〕。<br> 
绣床斜凭娇无那，<br> 
烂嚼红茸，笑向檀郎唾。<p> 
<br> 
<a name="10"></a>子夜歌<p> 
寻春须是先春早，看花莫待花枝老。<br> 
缥色玉柔擎，醅浮盏面清。<p> 
何妨频笑粲，禁苑春归晚。<br> 
同醉与闲平，诗随羯鼓成。<p> 
<br> 
<a name="11"></a>后庭花破子<p> 
玉树后庭前，瑶草妆镜前。<br> 
去年花不老，今年月又圆。<br> 
莫教偏，<br> 
和月和花，天教长少年。<p> 
（或为冯延巳作）<p> 
<p> 
<a name="12"></a>渔父<p> 
浪花有意千重雪，桃李无言一队春。<br> 
一壶酒，一竿纶，世上如侬有几人？<p> 
<br> 
<a name="13"></a>又<p> 
一棹春风一叶舟，一纶茧缕一轻钩。<br> 
花满渚，酒满瓯，万顷波中得自由。<p> 
<br> 
<a name="14"></a>蝶恋花<p> 
遥夜亭皋闲信步，<br> 
乍过清明，早觉伤春暮。<br> 
数点雨声风约住，<br> 
朦胧澹月云来去。<p> 
桃李依依春黯度，<br> 
谁在秋千笑里低低语？<br> 
一片芳心千万绪，<br> 
人闲没个安排处。<p> 
（一题李冠作）<p> 
<br> 
<a name="15"></a>更漏子<p> 
柳丝长，春雨细，<br> 
花外漏声迢递。<br> 
惊塞雁，起城乌，<br> 
画屏金鹧鸪。<p> 
香雾薄，透重幕，<br> 
惆怅谢家池阁。<br> 
红烛背，绣帏垂，<br> 
梦长君不知。<p> 
（一题温庭筠作）<p> 
<br> 
<a name="16"></a>柳枝<p> 
风情渐老见春羞，<br> 
到处芳魂感旧游；<br> 
多谢长条似相识，<br> 
强垂烟穗拂人头。<p> 
<br> 
<a name="17"></a>清平乐<p> 
别来春半，<br> 
触目柔肠断。<br> 
砌下落梅如雪乱，<br> 
拂了一身还满。<p> 
雁来音信无凭，<br> 
路遥归梦难成。<br> 
离恨恰如春草，<br> 
更行更远还生。<p> 
<br> 
<a name="18"></a>阮郎归<p> 
呈郑王十二弟<p> 
东风吹水日衔山，春来长是闲。<br> 
落花狼籍酒阑珊，笙歌醉梦间。<p> 
佩声悄，晚妆残，凭谁整翠鬟？<br> 
留连光景惜朱颜，黄昏独倚阑。<p> 
<br> 
<a name="19"></a>采桑子<p> 
亭前春逐红英尽，舞态徘徊。<br> 
细雨霏微，不放双眉时暂开。<p> 
绿窗冷静芳音断，香印成灰。<br> 
可奈情怀，欲睡朦胧入梦来。<p> 
<br> 
<a name="20"></a>捣练子令<p> 
深院静，小庭空，<br> 
断续寒砧断续风。<br> 
无奈夜长人不寐，<br> 
数声和月到帘栊。<p> 
<br> 
<a name="21"></a>捣练子<p> 
云鬓乱，晚妆残，<br> 
带恨眉儿远岫攒。<br> 
斜托香腮春笋嫩，<br> 
为谁和泪倚阑干？<p> 
<br> 
<a name="22"></a>三台令<p> 
不寐倦长更，披衣出户行。<br> 
月寒秋竹冷，风切夜窗声。<p> 
<br> 
<a name="23"></a>采桑子<p> 
辘轳金井梧桐晚，<br> 
几树惊秋。昼雨新愁。<br> 
百尺虾须在玉钩。<p> 
琼窗春断双蛾皴，<br> 
回首边头，欲寄鳞游，<br> 
九曲寒波不溯流。<p> 
<br> 
<a name="24"></a>长相思<p> 
一重山，两重山，<br> 
山远天高烟水寒，<br> 
相思枫叶丹。<p> 
鞠花开，鞠花残，<br> 
塞雁高飞人未还，<br> 
一帘风月闲。<p> 
（一题邓肃作）<p> 
<br> 
<a name="25"></a>谢新恩<p> 
秦楼不见吹箫女，空余上苑风光。<br> 
粉英金蕊自低昂。<br> 
东风恼我，才发一襟香。<p> 
琼窗□（原缺）梦留残日，当年得恨何长！<br> 
碧阑干外映垂杨。<br> 
暂时相见，如梦懒思量。<p> 
<br> 
<a name="26"></a>又<p> 
樱花落尽阶前月，象床愁倚薰笼。<br> 
远似去年今日，恨还同。<p> 
双鬟不整云憔悴，泪沾红抹胸。<br> 
何处相思苦？纱窗醉梦中。<p> 
<br> 
<a name="27"></a>又<p> 
庭空客散人归后，画堂半掩珠帘。<br> 
林风淅淅夜厌厌。<br> 
小楼新月，回首自纤纤。<p> 
春光镇在人空老，新愁往恨何穷？<br> 
金窗力困起还慵。<br> 
一声羌笛，惊起醉怡容。<p> 
<br> 
<a name="28"></a>又<p> 
樱桃落尽春将困，秋千架下归时。<br> 
漏暗斜月迟迟，在花枝。<p> 
彻晓纱窗下，待来君不知。<p> 
（以下缺十二字）<p> 
<br> 
<a name="29"></a>又<p> 
冉冉秋光留不住，满阶红叶暮。<br> 
又是过重阳，台榭登临处，茱萸香坠。<p> 
紫鞠气，飘庭户，晚烟笼细雨。<br> 
雍雍新雁咽寒声，愁恨年年长相似。<p> 
<br> 
<a name="30"></a>临江仙<p> 
樱桃落尽春归去，蝶翻轻粉双飞。<br> 
子规啼月小楼西，<br> 
玉钩罗幕，惆怅暮烟垂。<p> 
别巷寂寥人散后，望残烟草低迷。<br> 
炉香闲袅凤凰儿。<br> 
空持罗带，回首恨依依。<p> 
<br> 
<a name="31"></a>破阵子<p> 
四十年来家国，三千里地山河。<br> 
凤阁龙楼连霄汉，玉树琼枝作烟萝。<br> 
几曾识干戈。<p> 
一旦归为臣虏，沉腰潘鬓消磨。<br> 
最是仓皇辞庙日，教坊犹奏离别歌。<br> 
垂泪对宫娥。<p> 
<br> 
<a name="32"></a>虞美人<p> 
风回小院庭芜绿，柳眼春相续。<br> 
凭阑半日独无言，<br> 
依旧竹声新月似当年。<p> 
笙歌未散尊前在，池面冰初解。<br> 
烛明香暗画楼深，<br> 
满鬓清霜残雪思难任。<p> 
<br> 
<a name="33"></a>又<p> 
春花秋月何时了，往事知多少。<br> 
小楼昨夜又东风，<br> 
故国不堪回首月明中。<p> 
雕栏玉砌应犹在，只是朱颜改。<br> 
问君能有几多愁，<br> 
恰似一江春水向东流。<p> 
<br> 
<a name="34"></a>望江南<p> 
闲梦远，南国正芳春。<br> 
船上管弦江面渌，满城飞絮滚轻尘，<br> 
忙杀看花人！<p> 
<br> 
<a name="35"></a>又<p> 
闲梦远，南国正清秋。<br> 
千里江山寒色远，芦花深处泊孤舟。<br> 
笛在月明楼。<p> 
<br> 
<a name="36"></a>望江南<p> 
多少恨，昨夜梦魂中。<br> 
还似旧时游上苑，车如流水马如龙；<br> 
花月正春风！<p> 
<br> 
<a name="37"></a>又<p> 
多少泪，断脸复横颐。<br> 
心事莫将和泪说，凤笙休向泪时吹；<br> 
肠断更无疑！<p> 
<br> 
<a name="38"></a>乌夜啼<p> 
林花谢了春红，<br> 
太匆匆，<br> 
无奈朝来寒雨晚来风。<p> 
胭脂泪，相留醉，<br> 
几时重。<br> 
自是人生长恨水长东。<p> 
<br> 
<a name="39"></a>乌夜啼<p> 
昨夜风兼雨，帘帏飒飒秋声。<br> 
烛残漏断频倚枕。起坐不能平。<p> 
世事漫随流水，算来一梦浮生。<br> 
醉乡路稳宜频到，此外不堪行。<p> 
<br> 
<a name="40"></a>相见欢<p> 
无言独上西楼，月如钩。<br> 
寂寞梧桐深院锁清秋。<p> 
剪不断，理还乱，是离愁。<br> 
别是一般滋味在心头。<p> 
<br> 
<a name="41"></a>子夜歌<p> 
人生愁恨何能免？销魂独我情何限！<br> 
故国梦重归，觉来双泪垂。<p> 
高楼谁与上？长记秋晴望。<br> 
往事已成空，还如一梦中。<p> 
<br> 
<a name="42"></a>浪淘沙<p> 
往事只堪哀，对景难排。<br> 
秋风庭院藓侵阶。<br> 
一任珠帘闲不卷，终日谁来？<p> 
金剑已沉埋，壮气蒿莱。<br> 
晚凉天净月华开。<br> 
想得玉楼瑶殿影，空照秦淮！<p> 
<br> 
<a name="43"></a>浣溪纱<p> 
转烛飘蓬一梦归，<br> 
欲寻陈迹怅人非，<br> 
天教心愿与身违。<p> 
待月池台空逝水，<br> 
荫花楼阁谩斜晖，<br> 
登临不惜更沾衣。<p> 
<br> 
<a name="44"></a>浪淘沙令<p> 
帘外雨潺潺，春意阑珊。<br> 
罗衾不耐五更寒。<br> 
梦里不知身是客，一晌贪欢。<p> 
独自莫凭栏，无限江山，<br> 
别时容易见时难。<br> 
流水落花春去也，天上人间。 
</p> 
<hr> 
<p align="center"><a name="45"></a>李Z词二首</p> 
<p><br> 
山花子<p> 
菡萏香销翠叶残，西风愁起绿波间。还与韶光共憔悴，不堪看。<p> 
细雨梦回鸡塞远，小楼吹彻玉笙寒。多少泪珠何限恨，倚阑干。　<p> 
<br> 
山花子<p> 
手卷珠帘上玉钩，依前春恨锁重楼。风里落花谁是主？思悠悠。<p> 
青鸟不传云外信，丁香空结雨中愁。回首绿波春色暮，接天流。 
</p> 
<hr> 
 
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body> 
 
</html> 
 
 
 
