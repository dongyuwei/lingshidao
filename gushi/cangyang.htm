<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：仓央嘉措情诗选</title>
</head>
<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">仓央嘉措情诗选<p align="center"><br>
于贞志 译</p>
<p align="left"><br>
六世达赖仓央嘉措生于康熙二十二年，十四岁时剃度入布达拉宫为黄教领袖，<br>
十年后为西藏政教斗争殃及，被清廷废黜，解送北上，<br>
道经青海今纳木措湖时中夜循去，不知所终。&nbsp;<br>
仓央嘉措乡居山南错那，属门巴族。该地抑制黄教，盛崇红教，<br>
且生殖崇拜盛行，凡此种种，皆与日后他在拉萨狂荡艳事有所渊源。<br>
传闻仓央嘉措日间为活佛，夜则四出猎艳，<br>
且诉之诗篇，两百年来广为高原各族传唱。<br>
已卯九月，予旅居川西，积日译得仓央嘉措情诗六十余首，大率以七绝样式出之。<br>
原诗情韵颇似民歌，淳朴率真，多用比兴，转为绝句，貌似风雅，然其味减却大半矣。</p>
<hr>
<p><br>
东山崔嵬不可登，绝顶高天明月生，<br>
红颜又惹相思苦，此心独忆是卿卿。<br>
<br>
愿与卿结百年好，不惜金屋备藏娇。<br>
一似碧渊水晶宫，储得珍稀与奇宝。<br>
<br>
西风吹谢花成泥，蜂蝶每向香尘泣。<br>
情犹未了缘已尽，笺前莫赋断肠诗。<br>
<br>
欲题新词寄娇娘，风吹雨蚀半微茫。<br>
我有相思千般意，百磨不灭铭肝肠。<br>
<br>
锦葵原自恋金蜂，谁供花颜奉神灵<br>
欲舞轻翼入殿里，偷向坛前伴卿卿。<br>
<br>
入山投谒得道僧，求教上师说因明。<br>
争奈相思无拘检，意马心猿到卿卿。<br>
<br>
竟日冥思绝妙相，碧落黄泉两茫茫。<br>
奈何红颜一时现，不需枯坐与焚香。<br>
<br>
暗香袭处佩环鸣，美眸善睐未分明。<br>
临去莞尔还一笑，忽与余兮两目成。<br>
<br>
欲倚绿窗伴卿卿，颇悔今生误道行。<br>
有心持钵丛林去，又负美人一片情。<br>
<br>
掌上明珠价几何，无心未曾思量著。<br>
一朝归携他人袖，那时伤情泪痕多。<br>
<br>
洞房一夜照花烛，卿卿嫁作他人妇。<br>
相思如狂心如灰，为情憔悴向谁诉？<p>
侯门一入似海深，欲讯卿卿问鬼神。<br>
此情惘然逝如梦，镜花水月原非真。<br>
<br>
明眸皓齿艳无双，比拟圆月两相仿。<br>
惆怅婵娟多寂寞，欢情只供一夜长。<br>
<br>
曾慕鸳鸯效双栖，南谷林深叶迷离。<br>
除却鹦哥谁人晓，莫将幽情向人啼。<br>
<br>
日暮瞒得众人行，却向宠犬语叮咛。<br>
慎勿说道人已去，归时禅院近黎明。<p>
昨趁夜色赴幽期，鹅羽纷纷晓来迷。<br>
两行屐痕深雪里，教人如何不得知？<p>
端居布拉达宫时，仓央嘉措称上师<br>
夜醉酒楼美女侧，衲本人间一浪子。<p>
仙羽如雪暂徘徊，欲将此身借翼载。<br>
不学令威控鹤去，理塘相见即归来。<br>
<br>
浮生一刹逝如电，画楼辜负美人缘。<br>
未知来生相见否？ 陌上逢却再少年。<br>
<br>
欲语幽情期红裙，平林漠漠柳枝深。<br>
除却当时画眉鸟，风情许知一佳人。<br>
<br>
姹紫嫣红一时凋，舞衣不称旧舞腰。<br>
争教蜂蝶两相断，袖底羞见檀郎招？<p>
绿窗深情不忍离，去离徊徨意转迷。<br>
久拟深山学修法，又延行程到后期。<br>
<br>
崔嵬东山与天齐，红颜迤逦隔云梯。<br>
相思萦系解语花，心似奔马雪蹄疾。<br>
<br>
倾城美色竞群芳，品茗斗酒擅欢场。<br>
欲共卿卿两相悦，不期魂魄归帝乡。<br>
<br>
飞短流长断人肠，情怀恻恻每神伤。<br>
惆怅玉人独归去，芳草萋萋满斜阳。<br>
<br>
故园迢迢忆双亲，每对卿卿泪满襟。<br>
千山万水相追寻，始信卿心胜娘心。<br>
<br>
柳枝经风叶未凋，当时愁损画眉鸟。<br>
今日重入歌舞地，逢见卿卿又魂销。<br>
<br>
今夜新月似蛾眉，时还暂去时还归。<br>
记取临行重来约，月成钩时人成对。<br>
<br>
结束花帽下妆楼，雕鞍别时每牵手。<br>
怜郎愁绝还相劝，时日无多再聚首。<br>
<br>
美颜无双处处夸，玉帐香肌娇无那。<br>
夜夜伴得鸳鸯宿，不羡旖旎上林花。<p>
花容月貌未可期，吹气如兰暗香袭。<br>
惆怅风露无多时，一时相欢一时离。<br>
<br>
忧心悄悄病恹恹，辗转无寐夜阑珊。<br>
寸寸相思已成灰，欲亲芳泽总无缘。<br>
<br>
百草经霜奈若何，离人偏恨西风多。<br>
香艳成尘蝶翼冷，卿卿我我两分携。<br>
<br>
木兰桨动去无情，马头犹得向人横。<br>
掉臂终不回首望，郎心如铁冷于冰。<br>
<br>
为祝檀郎结经幡，竖向陌上春柳畔。<br>
过路君子切勿动，此幡安即檀郎安。<br>
<br>
枉缄图章寄横塘，画眉争似秋波长。<br>
愿与卿卿两相誓，不离不弃铭肝肠。<br>
<br>
欲倾卿卿一世情，却闻萧寺伴青灯。<br>
崇山峻岭不辞远，誓与卿卿结伴行。<br>
<br>
一见卿卿倍关情，欲与卿卿缔鸳盟。<br>
欲问美人心上意，同衾同穴伴死生。<br>
<br>
回眸一笑嫣然娇，断魂飘摇上碧霄。<br>
愿与卿卿两相欢，不发毒誓不肯饶。<br>
<br>
蛾眉未到凄绝时，酪酊那复计东西。<br>
醉生梦死销金窟，只此便是神仙地。<br>
<br>
卿卿愿非娘胎生，莫非桃花仙子身？<br>
情怀幻变似桃花，刹开刹谢总非真。<br>
<br>
辜负竹马青梅香，迷荡卿似中山狼。<br>
朝来无情丛林去，不似昨夜风情郎。<br>
<br>
暗约卿卿初三夜，明月如霜倍清艳。<br>
且向座前发誓约，此心满如十五月。<br>
<br>
故园归飞杜鹃鸟，春来天地尽窃窕。<br>
思与卿卿重相见，执手相看魂欲销。<br>
<br>
百步穿杨一箭横，忆得陌上逢卿卿。<br>
一自识得春风面，梦魂常逐罗裙行。<br>
<br>
满堂戟指兼骂声，不由人前不悔情。<br>
昨夜偷自寻芳去，曾向山下垆侧行。<br>
<br>
恰恰娇莺不住啼，杨柳枝上说相思。<br>
忍得棍棒劈头打，誓与卿卿不分离。<br>
<br>
柳暗南谷暗相期，鹦哥莫向玉人啼。<br>
如今且听画眉调，婉转歌喉使人迷。<br>
<br>
魔龙身后舞狰狞，不辞凶险一意行。<br>
若向帐底偿夙愿，抛得性命到卿卿。</p>
<p>素昧平生各茫茫，免使魂魄两迷荡。<br>
纵使相见黛眉浅，不必惹得相思狂。<br>
<br>
神女常居云雨池，花柳身世半委泥。<br>
谁知掩得春风面，几度伤心背人啼。
<p>南谷柳林郁郁枝，遮得画眉自在啼。<br>
恨卿薄情心如铁，露水夫妻又相离。<br>
<br>
草色如金山如染，平林叶落纷纷然。<br>
杜鹃不似堂前燕，一年一度归故园。<br>
<br>
郁郁春风度玉门，偷趁云雨种孽根。<br>
争教人前瞒得住，珠胎暗结已孕身。<br>
<br>
拂面好风故园来，此情与卿两无猜。<br>
珍重青梅竹马意，暗香袅袅入襟怀。<br>
<br>
西山绝顶每相望，见得白云时飞扬。<br>
多谢卿卿惜怜意，为我烧得一坛香。<br>
<br>
春情缠绵似云霭，相思缭绕逐君来。<br>
君心却似无情风，几度吹散春情开。<br>
<br>
曾悲失路在河洲，喜逢渔家一叶舟。<br>
香魂飘渺人去矣，凭谁销我万古愁？
<p>久与卿卿两分离，蜂狂蝶舞倍相思。<br>
心如枯草期甘露，思君黯黯凄艳时。
<p>为求今生伴娇娥，每向坛前拜仙佛。<br>
不辞翻山又越岭，采得刺柏与神柏。
<p>隔水相望不胜情，离魂荡荡似摇旌。<br>
寄语卿卿莫悲苦，今生姻缘前生定。<br>
<br>
新茶香郁满齿唇，伴得糁粑倍美醇。<br>
情人眼里出西施，每对卿卿每销魂。<br>
<br>
玉指雕弓白如霜，欲引金矢射八荒。<br>
愿为卿卿腰间箭，常使驱策待锦囊。
<p>春水迢迢向故园，日日思亲不见亲。<br>
寄语杜鹃莫悲啼，如此愁绝不堪听。
<p>欲闻圣法乞上师，聆得雨花绝妙谛。<br>
不似卿卿唇上语，全然不是心中意。
<p>美人如酒思量多，一时抛闪奈若何。<br>
如此苦心如此愿，何愁现世不成佛。<br>
<hr>
<p>感谢于贞志供稿<br>
</p>

<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>

</html>




