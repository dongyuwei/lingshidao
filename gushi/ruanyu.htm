<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库： 阮r全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center"> 阮r全集</p>
<p align="left"><br>
阮r(?～212)，汉魏间文学家。建安七子之一。字元瑜。陈留尉氏（今属河南）人。少时曾受学于蔡邕。建安初，避役隐居，曹操素闻□名，召为司空军师祭酒，管记室。当时军国书檄文字，多为阮r与陈琳所拟。后徙为丞相仓曹掾属。《隋书・经籍志》著录阮r有集5卷,已佚。明代张溥辑有《阮元瑜集》，收入《汉魏六朝百三家集》中。</p>
<p align="left">
<a href="ruanyu.htm#1">驾出北郭门行</a> <a href="ruanyu.htm#2"> 琴歌</a> <a href="ruanyu.htm#3"> 咏史诗二首</a>  
<a href="ruanyu.htm#4"> 七哀诗</a> <a href="ruanyu.htm#5"> 公宴诗</a> <a href="ruanyu.htm#6"> 诗</a> <a href="ruanyu.htm#7"> 诗</a>  
<a href="ruanyu.htm#8"> 诗</a> <a href="ruanyu.htm#9"> 诗</a> <a href="ruanyu.htm#10"> 诗</a></p> 
<hr>  
<p><a name="1"></a>驾出北郭门行&nbsp;<br> 
&nbsp;<br> 
 驾出北郭门。马樊不肯驰。下车步踟蹰。仰折枯杨枝。顾闻丘林中。有悲啼。借问啼者出。何为乃如斯。亲母舍我殁。后母憎孤儿。饥寒无衣食。举动鞭捶施。骨消肌肉尽。体若枯树皮。藏我空室中。父还不能知。上冢察故处。存亡永别离。亲母何可见。泪下声正嘶。弃我于此间。穷厄岂有赀。传告后代人。以此为明规。&nbsp;<p> 
<a name="2"></a>琴歌&nbsp;<br> 
&nbsp;<br> 
 奕奕天门开。大魏应期运。青盖巡九州。在东西人怨。士为知己死。女为悦者玩。恩义敷畅。他人焉能乱。&nbsp;<p> 
<a name="3"></a>咏史诗二首&nbsp;<p> 
一&nbsp;<br> 
&nbsp;<br> 
 误哉秦穆公。身没从三良。忠臣不违命。随躯就死亡。低头窥圹户。仰视日月光。谁谓此可处。恩义不可忘。路人为流涕。黄鸟鸣高桑。&nbsp;<p> 
 二&nbsp;<br> 
&nbsp;<br> 
 燕丹善勇士。荆轲为上宾。图尽擢匕首。长驱西入秦。素车驾白马。相送易水津。渐离击筑歌。悲声感路人。举坐同咨嗟。叹气若青云。&nbsp;<p> 
<a name="4"></a>七哀诗&nbsp;<br> 
&nbsp;<br> 
 丁年难再遇。富贵不重来。良时忽一过。身体为土灰。{冥冖=宀}{冥冖=宀}九泉室。漫漫长夜台。身尽气力索。精魂靡所能。嘉肴设不御。旨酒盈觞杯。出圹望故乡。但见蒿与莱。&nbsp;<p> 
<a name="5"></a>公宴诗&nbsp;<br> 
&nbsp;<br> 
 阳春和气动。贤主以崇仁。布惠绥人物。降爱常所亲。上堂相娱乐。中外奉时珍。五味风雨集。杯酌若浮云。&nbsp;<p> 
<a name="6"></a>诗&nbsp;<br> 
&nbsp;<br> 
 临川多悲风。秋日苦清凉。客子易为戚。感此用哀伤。揽衣起踯躅。上观心与房。三星守故次。明月未收光。鸡鸣当何时。朝晨尚未央。还坐长叹息。忧忧安可忘。&nbsp;<p> 
<a name="7"></a>诗&nbsp;<br> 
&nbsp;<br> 
 我行自凛秋。季冬乃来归。置酒高堂上。友朋集光辉。念当复离别。涉路险且夷。思虑益惆怅。泪下沾裳衣。&nbsp;<p> 
<a name="8"></a>诗&nbsp;<br> 
&nbsp;<br> 
 四皓隐南岳。老莱窜河滨。颜回乐陋巷。许由安贱贫。伯夷饿首阳。天下归其仁。何患处贫苦。但当守明真&nbsp;<p> 
<a name="9"></a>诗&nbsp;<br> 
&nbsp;<br> 
 白发随栉堕。未寒思厚衣。四支易懈场Ｐ胁揭姣E迟。常恐时岁尽。魂魄忽高飞。自知百年后。堂上生旅葵。&nbsp;<p> 
<a name="10"></a>诗&nbsp;<br> 
&nbsp;<br> 
 苦雨滋玄冬。引日弥且长。丹墀自歼殪。深树犹沾裳。客行易感悴。我心摧已伤。登台望江沔。阳侯沛洋洋。</p> 
<hr>   
   
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>   
   
</html>   
   
   
   
   
