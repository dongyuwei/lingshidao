<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：千家诗</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">千家诗</p>
<p align="left"><br>
<a href="qianjia.htm#1">五绝</a> <a href="qianjia.htm#2">五律</a> <a href="qianjia.htm#3">七绝</a> <a href="qianjia.htm#4">七律</a></p>
<hr>
<p align="center"><a name="1"></a>千家诗卷一 五绝</p>  
<p>春眠                    孟浩然<br>  
春眠不觉晓  处处闻啼鸟	夜来风雨声  花落知多少<p>  
      访袁拾遗不遇	      孟浩然<br>  
洛阳访才子  江岭作流人	闻说梅花早  何如此地春<p>  
      送郭司仓		      王昌龄<br>  
映门淮水绿  留骑主人心  明月随良掾  春潮夜夜深<p>  
      洛阳道		      储光羲<br>  
大道直如发  春来佳气多	五陵贵公子  双双呜玉珂<p>  
      独坐敬亭山	      李  白<br>  
众鸟高飞尽  孤云独去闲	相看两不厌  只有敬亭山<p>  
      登鹳鹤楼		      王之涣<br>  
白日依山尽  黄河入海流	欲穷千里目  更上一层楼<p>  
      观永乐公主入番      孙  逖<br>  
边地莺花少  年来未觉新	美人天上落  龙塞始应春<p>  
      伊州歌		      盖嘉运<br>  
打起黄莺儿  莫教枝上啼	啼时惊妾梦  不得到辽西<p>  
      左掖梨花		      丘  为<br>  
冷艳全欺雪  余香乍入衣	春风且莫定  吹向玉阶飞<p>  
      思君恩		      令狐楚<br>  
小苑莺歌歇  长门蝶舞多  眼看春又去  翠辇不曾过<p>  
      题袁氏别业	      贺知章<br>  
主人不相识  偶坐为林泉  莫谩愁沽酒  囊中自有钱<p>  
      夜送赵纵		      杨  炯<br>  
赵氏连城璧  由来天下传	送君还旧府  明月满前川<p>  
      竹里馆		      王  维<br>  
独坐幽篁里  弹琴复长啸	深林人不知  明月来相照<p>  
      送朱大入秦              王  维<br>  
避人五陵去  宝剑值千金	分手脱相赠  平生一片心<p>  
＊《孟浩然集》与《全唐诗》作孟浩然<p>  
      长干行		      崔  颢<br>  
君家在何处  妾住在横塘	停船暂借问  或恐是同乡<p>  
      咏史                    高  适<br>  
尚有绨袍赠  应怜范叔寒	不知天下士  犹作布衣看<p>  
      罢相作		      李适之<br>  
避贤初罢相  乐圣且衔杯	为问门前客  今朝几个来<p>  
      逢侠者		      钱  起<br>  
燕赵悲歌士  相逢剧孟家	寸心言不尽  前路日将斜<p>  
      江行望匡庐	      前  人<br>  
咫尺愁风雨  匡庐不可登	只疑云雾窟  犹有六朝僧<p>  
      答李瀚		      韦应物<br>  
林中观易罢  溪上对鸥闲	楚俗饶词客  何人最往还<p>  
      秋风引		      刘禹锡<br>  
何处秋风至  萧萧送雁群	朝来入庭树  孤客最先闻<p>  
      秋夜寄丘员外	      韦应物<br>  
怀君属秋夜  散步咏凉天	山空松子落  幽人应未眠<p>  
      秋日                    耿  （三点水＋繁体韦）<br>  
返照入闾巷  忧来谁共语	古道少人行  秋风动禾黍<p>  
      秋日湖上		      薛  莹<br>  
落日五湖游  烟波处处愁	浮沉千古事  谁与问东流<p>  
      宫中题              文宗皇帝<br>  
辇路生秋草  上林花满枝	凭高何限意  无复侍臣知<p>  
      汾上惊秋		      苏  （廷＋页）<br>  
北风吹白云  万里渡河汾	心绪逢摇落  秋声不可闻<p>  
      寻隐者不遇	      贾  岛<br>  
松下问童子  言师采药去	只在此山中  云深不知处<p>  
      蜀道后期		      张  说<br>  
客心争日月  来往预期程	秋风不相待  先至洛阳城<p>  
      静夜思		      李  白<br>  
床前明月光  疑是地上霜	举头望明月  低头思故乡<p>  
      秋浦歌		      李  白<br>  
白发三千丈  离愁似个长	不知明镜里  何处得秋霜<p>  
      赠乔侍郎		      陈子昂<br>  
汉廷荣巧宦  云阁薄边功	可怜骢马使  白首为谁雄<p>  
      答五陵太守	      王昌龄<br>  
仗剑行千里  微躯敢一言	曾为大梁客  不负信陵恩<p>  
      行军九日思长安故园      岑  参<br>  
强欲登高去  无人送酒来	遥怜故园菊  应傍战场开<p>  
      婕妤怨                  皇甫冉<br>  
花枝出建章  凤管发昭阳	借问承恩者  双蛾几许长<p>  
      题竹林寺		      朱  放<br>  
岁月人间促  烟霞此地多	殷勤竹林寺  更得几回过<p>  
      三闾庙		      戴叔伦<br>  
沅湘流不尽  屈子怨何深	日暮秋风起  萧萧枫树林<p>  
      易水送别		      骆宾王<br>  
此地别燕丹  壮士发冲冠	昔时人已没  今日水犹寒<p>  
      别卢秦卿		      司空曙<br>  
知有前期在  难分此夜中	无将故人酒  不及石尤风<p>  
      答人                    太上隐者<br>  
偶来松树下  高枕石头眠	山中无历日  寒尽不知年</p>  
<hr>  
<p align="center"><a name="2"></a>千家诗卷二 五律</p>   
<p align="left"><br>  
</p>  
<p align="left">      幸蜀回至剑门	      玄宗皇帝<br>  
剑阁横云峻  銮舆出狩回  翠屏千仞合  丹嶂五丁开<br>  
灌木萦旗转  仙云拂马来	乘时方在德  嗟尔勒铭才<p>  
      和晋陵陆承相	      杜审言<br>  
独有宦游人  偏惊物候新	云霞出海曙  梅柳渡江春<br>  
淑气催黄鸟  晴光转绿苹  忽闻歌古调  归思欲沾巾<p>  
      蓬莱三殿侍宴奉敕咏终南山<br>  
                              杜审言<br>  
北斗挂城边  南山倚殿前	云标金阙回  树杪玉堂悬<br>  
半岭通佳气  中峰绕瑞烟	小臣持献寿  长此戴尧天<p>  
      春夜别友人	      陈子昂<br>  
银烛吐清烟  金尊对绮筵  离堂思琴瑟  别路绕山川<br>  
明月悬高树  长河没晓天	悠悠洛阳去  此会在何年<p>  
＊一本作隐高树<p>  
      长甯公主东庄侍宴        李  峤<br>  
别业临青甸  鸣銮降紫霄	长筵（宛＋鸟）鹭集  仙管凤凰调<br>  
树接南山近  烟含北渚遥	承恩咸已醉  恋赏未还镳<p>  
      恩赐丽正殿书院赐宴应制得林字<br>  
                          张  说<br>  
东壁图书府  西园翰墨林	诵诗闻国政  讲易见天心<br>  
位窃和羹重  恩叨醉酒深	载歌春兴曲  情竭为知音<p>  
      送友人		      李  白<br>  
青山横北郭  白水绕东城	此地一为别  孤篷万里征<br>  
浮云游子意  落日故人情	挥手自兹去  萧萧斑马鸣<p>  
      送友人入蜀	      李  白<br>  
见说蚕丛路  崎岖不易行	山从人面起  云傍马头生<br>  
芳树笼秦栈  春流绕蜀城	升沈应已定  不必问君平<p>  
      次北固山下	      王  湾<br>  
客路青山外  行舟绿水前	潮平两岸阔  风正一帆悬<br>  
海日生残夜  江春入旧年	乡书何处达  归雁洛阳边<p>  
      苏氏别业		      祖  咏<br>  
别业居幽处  到来生隐心	南山当户牖  澧水映园林<br>  
竹覆经冬雪  庭昏未夕阴	寥寥人境外  闲坐听春禽<p>  
      春宿左省		      杜  甫<br>  
花隐掖垣暮  啾啾栖鸟过	星临万户动  月傍九霄多<br>  
不寝听金钥  因风想玉坷	明朝有封事  数问夜如何<p>  
      题玄武禅师屋壁          杜  甫<br>  
何年顾虎头  满壁画沧州	赤日石林气  青天江海流<br>  
锡飞常近鹤  杯渡不惊鸥  似得庐山路  真随惠远游<p>  
      终南山		      王  维<br>  
太乙近天都  连山到海隅	白云回望合  青霭入看无<br>  
分野中峰变  阴晴众壑殊	欲投何处宿  隔水问樵夫<p>  
      登总持阁		      岑  参<br>  
高阁逼诸天  登临近日边  晴开万井树  愁看五陵烟<br>  
槛外低秦岭  窗中小渭川	早知清净理  常愿奉金仙<p>  
      寄左省杜拾遗	      岑  参<br>  
联步趋丹陛  分曹限紫薇	晓随天仗入  暮惹御香归<br>  
白发悲花落  青云羡鸟飞	圣朝无阙事  自觉谏书稀<p>  
      登兖州城楼	      杜  甫<br>  
东郡趋庭日  南楼纵目初	浮云连海岱  平野入青徐<br>  
孤嶂秦碑在  荒城鲁殿余	从来多古意  临眺独踌躇<p>  
      杜少府之任蜀州          王  勃<br>  
城阙辅三秦  风烟望五津	与君离别意  同是宦游人<br>  
海内存知己  天涯若比邻	无为在歧路  儿女共沾巾<p>  
      送崔融		      杜审言<br>  
君王行出将  书记远从征	祖帐连河阙  军麾动洛城<br>  
旌旗朝朔气  笳吹夜边声	坐觉烟尘少  秋风古北平<p>  
      扈从登封途中作          宋之问<br>  
帐殿郁崔嵬  仙游实壮哉	晓云连幕卷  夜火杂星回<br>  
谷暗千旗出  山鸣万乘来	扈从良可赋  终乏（提手炎）天才<p>  
      题义公禅房	      孟浩然<br>  
义公习禅寂  结宇依空林	户外一峰秀  阶前众壑深<br>  
夕阳连雨足  空翠落庭阴	看取莲花净  方知不染心<p>  
      醉后赠张旭	      高  适<br>  
世上漫相识  此翁殊不然	兴来书自圣  醉后语尤颠<br>  
白发老闲事  青云在目前	床头一壶酒  能更几回眠<p>  
      玉台观		      高  适<br>  
浩劫因王造  平台访古游	彩云萧史驻  文字鲁恭留<br>  
宫阙通群帝  乾坤到十洲	人传有笙鹤  时过北山头<p>  
      观李固言		      杜  甫<br>  
方丈浑连水  天台总映云	人间长见画  老去限空闻<br>  
范蠡舟偏小  王乔鹤不群	此生随万物  何处出尘氛<p>  
      旅夜书怀		      杜  甫<br>  
细草微风岸  危樯独夜舟	星随平野阔  月涌大江流<br>  
名岂文章著  官因老病休	飘飘何所似  天地一沙鸥<p>  
      登岳阳楼		      杜  甫<br>  
昔闻洞庭水  今上岳阳楼	吴楚东南坼  乾坤日月浮<br>  
亲朋无一字  老病有孤舟	戎马关山北  凭轩涕泗流<p>  
      江南旅情		      祖  咏<br>  
楚山不可极  归路但萧条	海色晴看雨  江声夜听潮<br>  
剑留南斗近  书寄北风遥	为报空潭橘  无媒寄洛桥<p>  
      宿龙兴寺		      綦毋潜<br>  
香刹夜忘归  松清古殿扉  灯明方丈室  珠系比丘衣<br>  
白日传心净  青莲喻法微	天花落不尽  处处鸟衔飞<p>  
      破山寺后禅院	      常  建<br>  
清晨入古寺  初日照高林	曲径通幽处  禅房花木深<br>  
山光悦鸟性  潭影空人心	万籁此俱寂  惟闻钟磬音<p>  
      题松汀驿		      张  佑<br>  
山色远含空  苍茫泽国东	海明先见日  江白迥闻风<br>  
鸟道高原去  人烟小径通	那知旧遗逸  不在五湖中<p>  
      圣果寺		      释处默<br>  
路自中峰上  盘回出薜萝	到江吴地尽  隔岸越山多<br>  
古木丛青蔼  遥天浸白波	下方城郭近  钟磬杂笙歌<p>  
      野望                    王  绩<br>  
东皋薄暮望  徙倚欲何依  树树皆秋色  山山惟落晖<br>  
牧人驱犊返  猎马带禽归  相顾无相识  长歌怀采薇<p>  
      送别崔著作东征          陈子昂<br>  
金天方肃杀  白露始专征	王师非乐战  之子送佳兵<br>  
海气侵南部  边风扫北平	莫卖卢龙塞  归邀麟阁名<p>  
      携妓纳凉晚际遇雨        杜  甫<br>  
落日放船好  轻风生浪迟	竹深留客处  荷净纳凉时<br>  
公子调冰水  佳人雪藕丝	片云头上黑  应是雨催诗<p>  
      其二                    杜  甫<br>  
雨来沾席上  风急打船头	越女红裙湿  燕姬翠黛愁<br>  
缆侵堤柳系  幔卷浪花浮  归路翻萧飒  陂塘五月秋<p>  
      宿云门寺阁	      孙  逖<br>  
香阁东山下  烟花象外幽	悬灯千嶂夕  卷幔五湖秋<br>  
画壁余鸿雁  纱窗宿斗牛	更疑天路近  梦与白云游<p>  
      秋登宣城谢眺北楼        李  白<br>  
江城如画里  山晓望晴空	两水夹明镜  双桥落彩虹<br>  
人烟寒橘柚  秋色老梧桐	谁念北楼上  临风怀谢公<p>  
      临洞庭		      孟浩然<br>  
八月湖水平  涵虚混太清	气蒸云梦泽  波撼岳阳城<br>  
欲济无舟楫  端居耻圣明	坐观垂钓者  徒有羡鱼情<p>  
      过香积寺		      王  维<br>  
不知香积寺  数里入云峰	古木无人径  深山何处钟<br>  
泉声咽危石  日色冷青松  薄暮空潭曲  安禅制毒龙<p>  
      送郑侍御谪闽中          高  适<br>  
谪去君无恨  闽中我旧过	大都秋雁少  只是夜猿多<br>  
东路云山合  南天瘴疠和	自当逢雨露  行矣顺风波<p>  
      秦州杂诗		      杜  甫<br>  
凤林戈未息  鱼海路常难	候火云峰峻  悬军幕井乾<br>  
风连西极动  月过北庭寒	故老思飞将  何时议筑坛<p>  
      禹庙                    杜  甫<br>  
禹庙空山里  秋风落日斜	荒庭垂橘柚  古屋画龙蛇<br>  
云气生虚壁  江深走白沙	早知乘四载  疏凿控三巴<p>  
      望秦川		      李  颀<br>  
秦川朝望迥  日出正东峰	远近山河净  逶迤城阙重<br>  
秋声万户竹  寒色五陵松	有客归欤叹  凄其霜露浓<p>  
      同王徵君洞庭有怀        张  谓<br>  
八月洞庭秋  潇湘水北流	还家万里梦  为客五更愁<br>  
不用开书帙  偏宜上酒楼	故人京洛满  何日复同游<p>  
      渡扬子江		      丁仙芝<br>  
桂楫中流望  空波两岸明	林开扬子驿  山出润州城<br>  
海尽边阴静  江寒朔吹生  更闻枫叶下  淅沥度秋声<p>  
      幽州夜歌                张  说<br>  
凉风吹夜雨  萧瑟动寒林	正有高堂宴  能忘迟暮心<br>  
军中宜剑舞  塞上重笳音	不作边城将  谁知恩遇深</p>  
<hr>  
<p align="center"><a name="3"></a>千家诗卷三 七绝</p>   
<p align="left"><br>  
春日偶成		      程  颢<br>  
云淡风轻近午天	傍花随柳过前川	时人不识余心乐<br>  
将谓偷闲学少年<p>  
      春日                    朱  熹<br>  
胜日寻芳泗水滨	无边光景一时新	等闲识得东风面<br>  
万紫千红总是春<p>  
      春宵                    苏  轼<br>  
春宵一刻值千金	花有清香月有阴	歌管楼台声细细<br>  
秋千院落夜沈沈<p>  
      城东早春		      杨巨源<br>  
诗家清景在新春  绿柳才黄半未匀  若待上林花似锦<br>  
出门俱是看花人<p>  
      春夜                    王安石<br>  
金炉香尽漏声残  剪剪轻风阵阵寒  春色恼人眠不得<br>  
月移花影上栏杆<p>  
      初春小雨		      韩  愈<br>  
天街小雨润如酥	草色遥看近却无	最是一年春好处<br>  
绝胜烟柳满皇都<p>  
      元日                    王安石<br>  
爆竹声中一岁除	春风送暖入屠苏	千门万户（日＋童）（日＋童）日<br>  
总把新桃换旧符<p>  
      上元侍宴		      苏  轼<br>  
淡月疏星绕建章	仙风吹下御炉香	侍臣鹄立通明殿<br>  
一朵红云捧玉皇<p>  
      立春偶成		      张  （木＋式）<br>  
律回岁晚冰霜少	春到人间草木知	便觉眼前生意满<br>  
东风吹水绿参差<p>  
      打球图                  晁无咎<br>  
阊阖千门万户开	三郎沈醉打球回	九龄已老韩休死<br>  
无复明朝谏疏来<br>  
＊《宋诗纪事》为晁说之作<p>  
      宫词                    林  洪<br>  
金殿当头紫阁重	仙人掌上玉芙蓉	太平天子朝元日<br>  
五色云车驾六龙<p>  
      其二                    林  洪<br>  
殿上衮衣明日月  砚中旗影动龙蛇  纵横礼乐三千字<br>  
独对丹墀日未斜<p>  
      咏华清宫		      王  建<br>  
行尽江南数十程	晓风残月入华清	朝元阁上西风急<br>  
都入长杨作雨声<p>  
      清平调词		      李  白<br>  
云想衣裳花想容	春风拂槛露华浓	若非群玉山头见<br>  
会向瑶台月下逢<p>  
      题邸间壁		      郑  谷<br>  
酴（酉＋縻）香梦怯春寒	翠掩重门燕子闲	敲断玉钗红烛冷<br>  
计程应说到常山<p>  
      绝句                    杜  甫<br>  
两个黄鹂鸣翠柳	一行白鹭上青天	窗含西岭千秋雪<br>  
门泊东吴万里船<p>  
      海棠                    苏  轼<br>  
东风袅袅泛崇光	香雾空蒙月转廊	只恐夜深花睡去<br>  
故烧高烛照红妆<p>  
      清明                    王禹□<br>   
无花无酒过清明	兴味萧然似野僧	昨日邻家乞新火<br>   
晓窗分与读书灯<p>  
      清明                    杜  牧<br>  
清明时节雨纷纷	路上行人欲断魂	借问酒家何处有<br>  
牧童遥指杏花村<p>  
      社日                    张  演<br>  
鹅湖山下稻粱肥	豚栅鸡栖对掩扉	桑柘影斜春社散<br>  
家家扶得醉人归<p>  
      寒食                    韩  （雄右换羽）<br>  
春城无处不飞花	寒食东风御柳斜	日暮汉宫传蜡烛<br>  
轻烟散入五侯家<p>  
      江南春		      杜  牧<br>  
千里莺啼绿映红	水村山郭酒旗风	南朝四百八十寺<br>  
多少楼台烟雨中<p>  
      上高侍郎		      高  蟾<br>  
天上碧桃和露种  日边红杏倚云栽  芙蓉生在秋江上<br>  
不向东风怨未开<p>  
      绝句                    僧志安<br>  
古木阴中系短篷  杖藜扶我过桥东  沾衣欲湿杏花雨<br>  
吹面不寒杨柳风<br>  
＊《宋诗纪事》作僧志南<p>  
      游小园不值	      叶  适<br>  
应嫌屐齿印苍苔	十扣柴扉九不开	春色满园关不住<br>  
一枝红杏出墙来<br>  
＊《宋诗纪事》作叶绍翁<p>  
      客中行	   	      李  白<br>  
兰陵美酒郁金香	玉碗盛来琥珀光	但使主人能醉客<br>  
不知何处是他乡<p>  
      题屏                    刘季孙<br>  
呢喃燕子语梁间	底事来惊梦里闲	说与旁人浑不解<br>  
杖藜携酒看芝山<p>  
      漫兴                    杜  甫<br>  
肠断春江欲尽头  杖藜徐步立芳洲  颠狂柳絮随风舞<br>  
轻薄桃花逐水流<p>  
      庆全庵桃花	      谢枋得<br>  
寻得桃源好避秦	桃红又是一年春	花飞莫遣随流水<br>  
怕有渔郎来问津<p>  
      玄都观桃花	      刘禹锡<br>  
紫陌红尘拂面来	无人不道看花回	玄都观里桃千树<br>  
尽是刘郎去后栽<p>  
      再游玄都观	      刘禹锡<br>  
百亩庭中半是苔	桃花净尽菜花开	种桃道士归何处<br>  
前度刘郎今又来<p>  
      滁州西涧		      韦应物<br>  
独怜幽草涧边生	上有黄鹂深树鸣	春潮带雨晚来急<br>  
野渡无人舟自横<p>  
      花影                    苏  轼<br>  
重重叠叠上瑶台	几度呼童扫不开	刚被太阳收拾去<br>  
却教明月送将来<p>  
      北山                    王安石<br>  
北山输绿涨横陂  直堑回塘滟滟时  细数落花因坐久<br>  
缓寻芳草得归迟<p>  
      湖上                    徐元杰<br>  
花开红树乱莺啼	草长平湖白鹭飞	风日晴和人意好<br>  
夕阳箫鼓几船归<p>  
      漫兴                    杜  甫<br>  
糁径杨花铺白毡	点溪荷叶叠青钱	笋根稚子无人见<br>  
沙上凫雏傍母眠<p>  
      春晴                    王  驾<br>  
雨前初见花间蕊	雨后全无叶底花	蜂蝶纷纷过墙去<br>  
却疑春色在邻家<p>  
      春暮                    曹  豳<br>  
门外无人问落花	绿阴冉冉遍天涯	林莺啼到无声处<br>  
青草池塘独听蛙<p>  
      落花                    朱淑贞<br>  
连理枝头花正开	妒花风雨便相催	愿教青帝常为主<br>  
莫遣纷纷点翠苔<p>  
      春暮游小园	      王  淇<br>  
一从梅粉褪残妆  涂抹新红上海棠  开到荼蘼花事了<br>  
丝丝天棘出莓墙<p>  
      莺梭                    刘克庄<br>  
掷柳迁乔太有情	交交时作弄机声	洛阳三月花如锦<br>  
多少工夫织得成<p>  
      暮春即事		      叶  李<br>  
双双瓦雀行书案	点点杨花入砚池	闲坐小窗读周易<br>  
不知春去几多时<br>  
＊《宋诗纪事》作叶采作<p>  
      登山                    李  涉<br>  
终日昏昏醉梦间	忽闻春尽强登山	因过竹院逢僧话<br>  
又得浮生半日闲<p>  
      蚕妇吟		      谢枋得<br>  
子规啼彻四更时	起视蚕稠怕叶稀	不信楼头杨柳月<br>  
玉人歌舞未曾归<p>  
      晚春                    韩  愈<br>  
草木知春不久归  百般红紫斗芳菲  杨花榆荚无才思<br>  
惟解漫天作雪飞<p>  
      伤春                    杨  简<br>  
准拟今春乐事浓	依然枉却一东风	年年不带看花眼<br>  
不是愁中即病中<p>  
      送春                    王逢原<br>  
三月残花落更开	小檐日日燕飞来	子规夜半犹啼血<br>  
不信东风唤不回<p>  
      三月晦日送春	      贾  岛<br>  
三月正当三十日	风光别我苦吟身	共君今夜不须睡<br>  
未到晓钟犹是春<p>  
      客中初夏		      司马光<br>  
四月清和雨乍晴	南山当户转分明	更无柳絮因风起<br>  
惟有葵花向日倾<p>  
      有约                    司马光<br>  
黄梅时节家家雨	青草池塘处处蛙	有约不来过夜半<br>  
闲敲棋子落灯花<br>  
＊一作赵师秀作<p>  
      初夏睡起		      杨  简<br>  
梅子流酸溅齿牙  芭蕉分绿上窗纱  日长睡起无情思<br>  
闲看儿童捉柳花<br>  
＊一作杨万里作<p>  
      三衢道中		      曾  纡<br>  
梅子黄时日日晴	小溪泛尽却山行	绿阴不减来时路<br>  
添得黄鹂四五声<br>  
＊一作曾几作<p>  
      即景                    朱淑贞<br>  
竹摇清影罩幽窗	两两时禽噪夕阳	谢却海棠飞尽絮<br>  
困人天气日初长<p>  
      夏日                    戴复古<br>  
乳鸭池塘水浅深	熟梅天气半晴阴	东园载酒西园醉<br>  
摘尽枇杷一树金<p>  
      晚楼闲坐		      王安石<br>  
四顾山光接水光	凭栏十里芰荷香	清风明月无人管<br>  
并作南来一味凉<br>  
＊一作黄庭坚作<p>  
      山居夏日		      高  骈<br>  
绿树阴浓夏日长	楼台倒影入池塘	水晶帘动微风起<br>  
满架蔷薇一院香<p>  
      田家                    范成大<br>  
昼出耘田夜绩麻	村庄儿女各当家	童孙未解供耕织<br>  
也傍桑阴学种瓜<p>  
      村庄即事		      范成大<br>  
绿遍山原白满川	子规声里雨如烟	乡村四月闲人少<br>  
才了蚕桑又插田<p>  
      题榴花		      朱  熹<br>  
五月榴花照眼明	枝间时见子初成	可怜此地无车马<br>  
颠倒苍苔落绛英<br>  
＊《全唐诗》与《朱文公校昌黎先生集》皆作韩愈作<p>  
      村晚                    雷  震<br>  
草满池塘水满陂	山衔落日浸寒漪	牧童归去横牛背<br>  
短笛无腔信口吹<p>  
      茅檐                    王安石<br>  
茅檐常扫净无苔	花木成蹊手自栽	一水护田将绿绕<br>  
两山排闼送青来<p>  
      乌衣巷		      刘禹锡<br>  
朱雀桥边野草花	乌衣巷口夕阳斜	旧时王谢堂前燕<br>  
飞入寻常百姓家<p>  
      送使安西		      王  维<br>  
渭城朝雨（悒左换水旁）轻尘	客舍青青柳色新	劝君更尽一杯酒<br>  
西出阳关无故人<p>  
      题北榭碑		      李  白<br>  
一为迁客去长沙	西望长安不见家	黄鹤楼中吹玉笛<br>  
江城五月落梅花<p>  
      题淮南寺		      程  颢<br>  
南去北来休便休  白苹吹尽楚江秋  道人不是悲秋客<br>  
一任晚山相对愁<p>  
      秋月                    程  颢<br>  
清溪流过碧山头	空水澄鲜一色秋	隔断红尘三十里<br>  
白云红叶雨悠悠<p>  
      七夕                    杨  朴<br>  
未会牵牛意若何	须邀织女弄金梭	年年乞与人间巧<br>  
不道人间巧几多<p>  
      立秋                    刘武子<br>  
乳鸦啼散玉屏空	一枕新凉一扇风	睡起秋声无觅处<br>  
满阶梧叶月明中<p>  
      七夕                    杜  牧<br>  
银烛秋光冷画屏	轻罗小扇扑流萤	天街夜色凉如水<br>  
卧看牵牛织女星<p>  
      中秋                    杜  牧<br>  
暮云收尽溢清寒	银汉无声转玉盘	此生此夜不长好<br>  
明月明年何处看<p>  
      江楼有感		      赵  嘏<br>  
独上江楼思悄然	月光如水水如天	同来玩月人何在<br>  
风景依稀似去年<p>  
      西湖                    林  洪<br>  
山外青山楼外楼	西湖歌舞几时休	暖风薰得游人醉<br>  
直把杭州作汴州<br>  
＊《宋诗纪事》作林升作<p>  
      西湖                    苏  轼<br>  
毕竟西湖六月中	风光不与四时同	接天莲叶无穷碧<br>  
映日荷花别样红<br>  
＊一说杨万里作<p>  
      湖上初雨		      苏  轼<br>  
水光潋滟晴方好	山色空蒙雨亦奇	欲把西湖比西子<br>  
淡妆浓抹总相宜<p>  
      入直                    周必大<br>  
绿槐夹道集昏鸦	敕使传宣坐赐茶	归到玉堂清不寐<br>  
月钩初上紫薇花<p>  
      水亭                    蔡  确<br>  
纸屏石枕竹方床	手倦抛书午梦长	睡起莞然成独笑<br>  
数声渔笛在沧浪<p>  
      禁锁                    洪  遵<br>  
禁门深锁寂无哗	浓墨淋漓两相麻	唱彻五更天未晓<br>  
一墀月浸紫薇花<br>  
＊《宋诗纪事》作洪咨夔作<p>  
      竹楼                    李嘉佑<br>  
傲吏身闲笑五侯	西江取竹起高楼	南风不用蒲葵扇<br>  
纱帽闲眠对水鸥<p>  
      直中书省		      白居易<br>  
丝纶阁下文章静	钟鼓楼中刻漏长	独坐黄昏谁是伴<br>  
紫薇花对紫薇郎<p>  
      观书有感		      朱  熹<br>  
半亩方塘一鉴开	天光云影共徘徊	问渠那得清如许<br>  
为有源头活水来<p>  
      泛舟                    朱  熹<br>  
昨夜江边春水生	艨艟巨舰一毛轻	向来枉费推移力<br>  
此日中流自在行<p>  
      冷泉亭		      林  洪<br>  
一泓清可沁诗脾	冷暖年来只自知	流出西湖载歌舞<br>  
回头不似在山时<br>  
＊《宋诗纪事》作林稹作<p>  
      冬景                    苏  轼<br>  
荷尽已无擎雨盖	菊残犹有傲霜枝	一年好景君须记<br>  
最是橙黄橘绿时<p>  
      枫桥夜泊		      张  继<br>  
月落乌啼霜满天	江枫渔火对愁眠	姑苏城外寒山寺<br>  
夜半钟声到客船<p>  
      寒夜                    杜小山<br>  
寒夜客来茶当酒	竹炉汤沸火初红	寻常一样窗前月<br>  
才有梅花便不同<p>  
      霜夜                    李商隐<br>  
初闻征雁已无蝉	百尺楼台水接天	青女素娥俱耐冷<br>  
月中霜里斗婵娟<p>  
      梅                      王  淇<br>  
不受尘埃半点侵	竹篱茅舍自甘心	只因误识林和靖<br>  
惹得诗人说到今<p>  
      早春                    白玉蟾<br>  
南枝才放两三花	雪里吟香弄粉些	淡淡著烟浓著月<br>  
深深笼水浅笼沙<p>  
      雪梅                    卢梅坡<br>  
梅雪争春未肯降	骚人阁笔费评章	梅须逊雪三分白<br>  
雪却输梅一段香<p>  
      又                      卢梅坡<br>  
有梅无雪不精神  有雪无诗俗了人  日暮诗成天又雪<br>  
与梅井作十分春<p>  
      答锺弱翁		      牧  童<br>  
草铺横野六七里	笛弄晚风三四声	归来饱饭黄昏后<br>  
不脱蓑衣卧月明<p>  
      秦淮夜泊		      杜  牧<br>  
烟笼寒水月笼沙	夜泊秦淮近酒家	商女不知亡国恨<br>  
隔江犹唱后庭花<p>  
      归雁                    钱  起<br>  
潇湘何事等闲回	水碧沙明两岸苔	二十五弦弹夜月<br>  
不胜清怨却飞来<p>  
      题壁                    无名氏<br>  
一团茅草乱蓬蓬  蓦地烧天蓦地空  争似满炉煨（木骨）（木出）<br>  
漫腾腾地暖烘烘</p>  
<hr>  
<p align="center"><a name="4"></a>   千家诗卷四 七律</p>   
<p align="left"><br>  
      早朝大明宫	      贾  至<br>  
银烛朝天紫陌长	禁城春色晓苍苍	千条弱柳垂青锁<br>  
百啭流莺绕建章	剑佩声随玉墀步	衣冠身惹御炉香<br>  
共沐恩波凤池上	朝朝染翰侍君王<p>  
      和贾舍人早朝	      杜  甫<br>  
五夜漏声催晓箭	九重春色醉仙桃	旌旗日暖龙蛇动<br>  
宫殿风微燕雀高	朝罢香烟携满袖	诗成珠玉在挥毫<br>  
欲知世掌丝纶美	池上于今有凤毛<p>  
      和贾舍人早朝	      王  维<br>  
绛帻鸡人报晓筹	尚衣方进翠云裘	九天阊阖开宫殿<br>  
万国衣冠拜冕旒  日色才临仙掌动  香烟欲傍衮龙浮<br>  
朝罢须裁五色诏	佩声归到凤池头<p>  
      和贾舍人早朝	      岑  参<br>  
鸡鸣紫陌曙光寒	莺啭皇州春色阑	金阙晓钟开万户<br>  
玉阶仙仗拥千官	花迎剑佩星初落	柳拂旌旗露未乾<br>  
独有凤凰池上客	阳春一曲和皆难<p>  
      上元应制		      蔡  襄<br>  
高列千峰宝炬森	端门方喜翠华临	宸游不为三元夜<br>  
乐事还同万众心	天上清光留此夕	人间和气阁春阴<br>  
要知尽庆华封祝	四十余年惠爱深<p>  
      上元应制		      王  洪<br>  
雪消华月满仙台	万烛当楼宝扇开	双凤云中扶辇下<br>  
六鳌海上驾山来  镐京春酒沾周宴  汾水秋风陋汉才<br>  
一曲升平人尽乐	君王又进紫霞杯<p>  
      侍宴                    沈（单人全）期<br>  
皇家贵主好神仙	别业初开云汉边	山出尽如鸣凤岭<br>  
池成不让饮龙川	妆楼翠幌教春住	舞阁金铺借日悬<br>  
侍从乘舆来此地	称觞献寿乐钧天<p>  
      答丁元珍		      欧阳修<br>  
春风疑不到天涯	二月山城未见花	残雪压枝犹有橘<br>  
冻雷惊笋欲抽芽  夜闻啼雁生乡思  病入新年感物华<br>  
曾是洛阳花下客	野芳虽晚不须嗟<p>  
      插花吟		      邵  雍<br>  
头上花枝照酒卮	酒卮中有好花枝	身经两世太平日<br>  
眼见四朝全盛时	况复筋骸粗康健	那堪时节正芳菲<br>  
酒涵花影红光溜	争忍花前不醉归<p>  
      寓意                    晏  殊<br>  
油壁香车不再逢	峡云无迹任西东	梨花院落溶溶月<br>  
柳絮池塘淡淡风	几日寂寥伤酒后	一番萧瑟禁烟中<br>  
鱼书欲寄何由达	水远山长处处同<p>  
      寒食                    赵元镇<br>  
寂寂柴门村落里  也教插柳纪年华  禁烟不到粤人国<br>  
上冢亦携庞老家	汉寝唐陵无麦饭	山溪野径有梨花<br>  
一樽竟藉青苔卧	莫管城头奏暮笳<p>  
      清明                    黄庭坚<br>  
佳节清明桃李笑	野田荒冢只生愁	雷惊天地龙蛇蛰<br>  
雨足郊原草木柔	人乞祭余骄妾妇	士甘焚死不公侯<br>  
贤愚千载知谁是  满眼蓬蒿共一丘<p>  
      清明                    高菊卿<br>  
南北山头多墓田	清明祭扫各纷然	纸灰飞作白蝴蝶<br>  
泪血染成红杜鹃	日落狐狸眠冢上	夜归儿女笑灯前<br>  
人生有酒须当醉	一滴何曾到九泉<p>  
      郊行即事		      程  颢<br>  
芳原绿野恣行时	春入遥山碧四围	兴逐乱红穿柳巷<br>  
困临流水坐苔矶	莫辞盏酒十分劝	只恐风花一片飞<br>  
况是清明好天气  不妨游衍莫忘归<p>  
      秋千                    洪觉范<br>  
画架双裁翠络偏	佳人春戏小楼前	飘扬血色裙拖地<br>  
断送玉容人上天	花皮润沾红杏雨	彩绳斜挂绿杨烟<br>  
下来闲处从容立	疑是蟾宫谪神仙<br>  
＊《宋诗钞》作僧惠洪作<p>  
      曲江对酒		      杜  甫<br>  
一片花飞减却春  风飘万点正愁人  且看欲尽花经眼<br>  
莫厌伤多酒入唇	江上小堂巢翡翠	苑边高冢卧麒麟<br>  
细推物理须行乐	何用浮名绊此身<p>  
      其二                    杜  甫<br>  
朝回日日典春衣	每日江头尽醉归	酒债寻常行处有<br>  
人生七十古来稀	穿花蛱蝶深深见	点水蜻蜓款款飞<br>  
传与风光共流转	暂时相赏莫相违<p>  
      黄鹤楼		      崔  颢<br>  
昔人已乘白云去	此地空余黄鹤楼	黄鹤一去不复返<br>  
白云千载空悠悠	晴川历历汉阳树	芳草萋萋鹦鹉州<br>  
日暮乡关何处是	烟波江上使人愁<p>  
      旅怀                    崔  涂<br>  
水流花谢两无情	送尽东风过楚城	蝴蝶梦中家万里<br>  
杜鹃枝上月三更	故园书动经年绝	华发春催两鬓生<br>  
自是不归归便得	五湖烟景有谁争<p>  
      答李儋 韦应物<br>  
去年花里逢君别	今日花开又一年	世事茫茫难自料<br>   
春愁黯黯独成眠	身多疾病思田里	邑有流亡愧俸钱<br>   
闻道欲来相问讯	西楼望月几回圆<p>   
      清江                    杜  甫<br>  
清江一曲抱村流	长夏江村事事幽	自去自来梁上燕<br>  
相亲相近水中鸥  老妻画纸为棋局  稚子敲针作钓钩<br>  
多病所须惟药物	微躯此外更何求<p>  
      夏日                    张文胜<br>  
长夏江村风日清	檐牙燕雀已生成	蝶衣晒粉花枝午<br>  
蛛网添丝屋角晴	落落疏廉邀月影	嘈嘈虚枕纳溪声<br>  
久斑两鬓如霜雪	直欲樵渔过此生<p>  
      辋川夜雨		      王  维<br>  
积雨空林烟火迟	蒸藜炊黍饷东（淄换草头）	漠漠水田飞白鹭<br>  
阴阴夏木啭黄鹂	山中习静合朝槿	松下清斋折露葵<br>  
野老与人争席罢	海鸥何事更相疑<p>  
      新竹                    黄庭坚<br>  
插棘编篱谨护持	养成寒碧映涟漪	清风掠地秋先到<br>  
赤日行天午不知	解箨时闻声簌簌	放梢初见影离离<br>  
归闲我欲频来此	枕簟仍教到处随<p>  
      偶成                    程  颢<br>  
闲来无事不从容	睡觉东窗日已红	万物静观皆自得<br>  
四时佳兴与人同	道通天地有形外	思入风云变态中<br>  
富贵不淫贫贱乐  男儿到此是豪雄<p>  
      表兄话旧		      窦叔向<br>  
夜合花开香满庭	夜深微雨醉初醒	远书珍重何由达<br>  
旧事凄凉不可听	去日儿童皆长大	昔年亲友半凋零<br>  
明朝又是孤舟别	愁见河桥酒幔青<p>  
      游月殿		      程  颢<br>  
月坡堤上四徘徊  北有中天百尺台  万物已随秋气改<br>  
一樽聊为晚凉开	水心云影闲相照	林下泉声静自来<br>  
世事无端何足计	但逢佳节约重陪<p>  
      秋兴                    杜  甫<br>  
千家山郭静朝晖  日日江楼坐翠微  信宿渔人还泛泛<br>  
清秋燕子故飞飞	匡衡抗疏功名薄	刘向传经心事违<br>  
同学少年多不贱	五陵裘马自轻肥<p>  
      秋兴                    杜  甫<br>  
蓬莱宫阙对南山	承露金茎霄汉间	西望瑶池降王母<br>  
东来紫气满函关	云移雉尾开宫扇	日绕龙鳞识圣颜<br>  
一卧沧江惊岁晚	几回青琐点朝班<p>  
      秋兴                    杜  甫<br>  
玉露凋伤枫树林	巫山巫峡气萧森	江间波浪兼天涌<br>  
塞上风云接地阴	丛菊两开他日泪	孤舟一系故园心<br>  
寒衣处处催刀尺	白帝城高急暮砧<p>  
      秋兴                    杜  甫<br>  
昆明池水汉时功  武帝旌旗在眼中  织女机丝虚夜月<br>  
石鲸鳞甲动秋风	波飘菰米沉云黑	露冷莲房坠粉红<br>  
关塞极天惟鸟道	江湖满地一渔翁<p>  
      月夜舟中		      戴复古<br>  
满船明月浸虚空	绿水无痕夜气冲	诗思浮沈樯影里<br>  
梦魂摇拽橹声中	星辰冷落碧潭水	鸿雁悲鸣红蓼风<br>  
数点渔灯依古岸	断桥垂露滴梧桐<p>  
      长安秋望		      赵  嘏<br>  
云物凄凉拂署流	汉家宫阙动高秋	残星几点雁横塞<br>  
长笛一声人倚楼	紫艳半开篱菊静	红衣落尽渚莲愁<br>  
鲈鱼正美不归去	空戴南冠学楚囚<p>  
      新秋                    杜  甫<br>  
火云犹未敛奇峰	欹枕初惊一叶风	几处园林萧瑟里<br>  
谁家砧杵寂寥中	蝉声断续悲残月	萤焰高低照暮空<br>  
赋就金门期再献	夜深搔首叹飞蓬<p>  
      中秋                    李  朴<br>  
皓魄当空宝镜升	云间仙籁寂无声	平分秋色一轮满<br>  
长伴云衢千里明	狡兔空从弦外落	妖蟆休向眼前生<br>  
灵槎拟约同携手	更待银河澈底清<p>  
      九日蓝耕会饮	      杜  甫<br>  
老去悲秋强自宽	兴来今日尽君欢	羞将短发还吹帽<br>  
笑倩旁人为正冠	蓝水远从千涧落	玉山高并两峰寒<br>  
明年此会知谁健	醉把茱萸仔细看<p>  
      秋思                    陆  游<br>  
利欲驱人万火牛  江湖浪迹一沙鸥  日长似岁闲方觉<br>  
事大如天醉亦休	砧杵敲残深巷月	梧桐摇落故园秋<br>  
欲舒老眼无高处	安得元龙百尺楼<p>  
      与朱山人		      杜  甫<br>  
锦里先生乌角巾	园收芋栗未全贫	惯看宾客儿童喜<br>  
得食阶除鸟雀驯	秋水才深四五尺	野航恰受两三人<br>  
白沙翠竹江村暮	相送柴门月色新<p>  
      闻笛                    赵  嘏<br>  
谁家吹笛画楼中	断续声随断续风	响遏行云横碧落<br>  
清和冷月到帘栊	兴来三弄有桓子	赋就一篇怀马融<br>  
曲罢不知人在否	余音嘹亮尚飘空<p>  
      冬景                    刘克庄<br>  
晴窗早觉爱朝曦	竹外秋声渐作威	命仆安排新暖阁<br>  
呼童熨贴旧寒衣	叶浮嫩绿酒初熟	橙切香黄蟹正肥<br>  
蓉菊满园皆可羡	赏心从此莫相违<p>  
      冬景                    杜  甫<br>  
天时人事日相催  冬至阳生春又来  刺绣五纹添弱线<br>  
吹葭六管动飞灰	岸容待腊将舒柳	山意冲寒欲放梅<br>  
云物不殊乡国异	教儿且覆掌中杯<p>  
      梅花                    林  逋<br>  
众芳摇落独鲜妍  占断风情向小园  疏影横斜水清浅<br>  
暗香浮动月黄昏	霜禽欲下先偷眼	粉蝶如知合断魂<br>  
幸有微吟可相狎	不须檀板共金樽<p>  
      自咏                    韩  愈<br>  
一封朝奏九重天	夕贬潮阳路八千	本为圣朝除弊政<br>  
敢将衰朽惜残年	云横秦岭家何在	雪拥蓝关马不前<br>  
知汝远来应有意	好收吾骨瘴江边<p>  
      干戈                    王  中<br>  
干戈未定欲何之  一事无成两鬓丝  踪迹大纲王粲传<br>  
情怀小样杜陵诗	（脊鸟）（令鸟）音断人千里	乌鹊巢寒月一枝<br>  
安得中山千日酒	酩然直到太平时<p>  
      归隐                    陈  抟<br>  
十年踪迹走红尘  回首青山入梦频  紫绶纵荣争及睡<br>  
朱门虽富不如贫	愁闻剑戟扶危主	闷听笙歌聒醉人<br>  
携取旧书归旧隐	野花啼鸟一般春<p>  
      时世行		      杜荀鹤<br>  
夫因兵乱守蓬茅	麻苎裙衫鬓发焦	桑柘废来犹纳税<br>  
田园荒尽尚徵苗	时挑野菜和根煮	旋砍生柴带叶烧<br>  
任是深山最深处	也应无计避征徭<p>  
      送天师		      甯献王<br>  
霜落芝城柳影疏  殷勤送客出鄱湖  黄金甲锁雷霆印<br>  
红锦韬缠日月符  天上晓行骑只鹤  人间夜宿解双凫<br>  
匆匆归到神仙府	为问蟠桃熟也无<p>  
      送毛伯温		      明世宗<br>  
大将南征胆气豪	腰横秋水雁翎刀	风吹鼍鼓山河动<br>  
电闪旌旗日月高	天上麒麟原有种	穴中蝼蚁岂能逃<br>  
太平待诏归来日	朕与先生解战袍   
</p>   
<hr>   
   
<p align="left">以上是中央大学数学系王九逵教授于民国八十五年暑假输入的。<br> 
国标版校对：随波</p> 
  
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>  
  
</html>  
