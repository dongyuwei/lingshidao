<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：金元明清诗选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>

<p align="center">金元明清诗选<br>
<br>
<a href="http://www.epoem.net">抚琴居</a>、<a href="http://www.poesy.info">灵石岛</a>选辑</p>
<p><br>
金、元代<br>
<br>
<a href="ymq.htm#1">
元好问(1190-1257)</a><br>
　　涌金亭示同游诸君<br>
　　论诗三十首（选五）<br>
　　续小娘歌十首（选二）<br>
　　游天坛杂诗十三首（选一）<br>
　　眼  中<br>          
<a href="ymq.htm#2">         
耶律楚材(1190-1244)</a><br>         
　　庚辰西域清明<br>
　　过夏国新安县<br>
<a href="ymq.htm#99">吴潜（1196-1262）</a><br>
&nbsp;&nbsp;&nbsp; 九华山天台峰新晴晓望<br> 
<a href="ymq.htm#3"> 
刘　因(1249-1293)</a><br> 
　　观梅有感<br>
　　宋理宗南楼风月横披（二首选一）<br>
　　秋  莲<br>       
&nbsp;&nbsp;&nbsp; 饮山亭雨后<br>      
&nbsp;&nbsp;&nbsp; 白沟<br>         
<a href="ymq.htm#4">        
赵孟\(1254-1322)</a><br>        
　　岳鄂王墓<br>
<a href="ymq.htm#5">
虞　集(1272-1348)</a><br>
　　挽文丞相<br>
<a href="ymq.htm#6">
萨都剌(1272-1355?)</a><br>
　　彭城杂咏<br>
　　燕姬曲<br>
　　越台怀古<br>
　　秋日池上<br>
　　送人之浙东<br>
　　赠弹筝者<br>
　　过高邮射阳湖<br>
<a href="ymq.htm#7">
揭菟(1274-1344)<br>
</a>　　夏五月武昌舟中触目<br>
<a href="ymq.htm#8">
张　雨(1277-1348)</a><br>
　　湖州竹枝词<br>
<a href="ymq.htm#9">
王　冕(1287-1359)<br>
</a>　　村  居（四首选二）<br>          
　　白  梅（五十八首选一）<br>          
　　墨  梅<br>          
<a href="ymq.htm#10">         
张  翥(1287-1368)</a><br>          
　　人雁吟<br>
<a href="ymq.htm#11">
倪  瓒(1301-1374)<br>   
</a>　　题郑所南兰<br>
<br>
明代<br>
<br>
<a href="ymq.htm#12">
刘  基(1311-1375)</a><br>   
　　旅  兴（二首）&nbsp;<br>         
　　题沙溪驿<br>
　　五月十九日大雨<br>
　　感  怀（二首）<br>          
　　古  戍<br>          
　　过闽关<br>
　　北风行<br>
&nbsp;&nbsp;&nbsp; 田家<br>      
&nbsp;&nbsp;&nbsp; 绝句<br>      
<a href="ymq.htm#13">      
杨　基(1326-1378)</a><br>      
　　无题和唐李义山商隐（五首选一）<br>
　　天平山中<br>
　　岳阳楼<br>
<a href="ymq.htm#14">
张  羽(1333-1385)</a><br>   
　　过吴即景<br>
<a href="ymq.htm#15">
高  启(1336-1374)</a><br>   
　　登金陵雨花台望大江<br>
　　牧牛词<br>
　　养蚕词<br>
　　咏梅九首（选一）<br>
　　客中忆二女<br>
<a href="ymq.htm#16">
袁  凯</a><br>   
　　白  燕<br>          
　　京师得家书<br>
<a href="ymq.htm#17">
于  谦(1398-1457)</a><br>   
　　石灰吟<br>
　　除夜太原寒甚<br>
　　北风吹<br>
&nbsp;&nbsp;&nbsp; 咏煤炭<br>      
<a href="ymq.htm#18">      
李东阳(1447-1516)</a><br>      
　　九日渡江<br>
&nbsp;&nbsp;&nbsp; 游岳麓寺<br>      
<a href="ymq.htm#19">      
唐  寅(1470-1523)</a><br>          
　　把酒对月歌<br>
　　和沈石田落花诗<br>
　　言　志<br>
<a href="ymq.htm#20">
李梦阳(1472-1529)</a><br>
　　石将军战场歌<br>
　　秋  望<br>       
&nbsp;&nbsp;&nbsp; 泰 山<br>         
<a href="ymq.htm#21">        
徐祯卿(1479-1511)</a><br>        
　　偶  见<br>          
<a href="ymq.htm#22">         
何景明(1483-1521)</a><br>         
　　侠客行<br>
　　鲥  鱼<br>          
<a href="ymq.htm#23">         
李攀龙(1514-1570)</a><br>         
　　送明卿之江西<br>
　　挽王中丞（八首选二）<br>
&nbsp;&nbsp;&nbsp; 杪秋登太华山绝顶<br>      
<a href="ymq.htm#24">      
徐  渭(1521-1593)</a><br>          
　　龛山凯歌（六首选一）<br>
　　王元章倒枝梅画<br>
<a href="ymq.htm#25">
王世贞(1526-1590)</a><br>
　　戚将军赠宝剑歌<br>
　　送妻弟魏生还里<br>
&nbsp;&nbsp;&nbsp; 梦中得“百年那得更百年，今日还须爱今日。”&nbsp;<br>      
<a href="ymq.htm#26">      
汤显祖(1550-1616)</a><br>      
　　江  宿<br>          
<a href="ymq.htm#27">         
袁宏道(1568-1610)</a><br>         
　　显灵宫集诸公以“城市山林”为韵（四首选一）<br>
　　闻省城急报<br>
　　棹歌行<br>
　　大堤女<br>
<a href="ymq.htm#28">
钟  惺(1574-1624)</a><br>   
　　江行俳体<br>
&nbsp;&nbsp;&nbsp; 秋日舟中题胡彭举秋江卷<br>      
<a href="ymq.htm#29">      
陈子龙(1608-1647)</a><br>      
　　辽事杂诗（八首选一）<br>
　　渡易水<br>
　　秋日杂感（十首选一）<br>
<a href="ymq.htm#30">
夏完淳(1631-1647)</a><br>
　　别云间<br>
　　即  事<br>          
　　绝  句（四首选一）<br>       
&nbsp;&nbsp;&nbsp; 精卫<br>         
<br>         
清代<br>       
<br>       
<a href="ymq.htm#31">      
林古度(1580-1666)</a><br>      
　　吉祥寺古梅<br>
　　金陵冬夜<br>
<a href="ymq.htm#88">陈恭尹</a><br>
&nbsp;&nbsp;&nbsp; 读秦纪<br> 
<a href="ymq.htm#32"> 
钱谦益(1582-1664)</a><br> 
　　和盛集陶《落叶》（二首选一）<br>
　　众香庵赠自休长老<br>
　　吴门春仲送李生还长安<br>
　　碧云寺<br>
　　金陵后观棋（六首选一）<br>
　　后秋兴之十三（八首选一）<br>
&nbsp;&nbsp;&nbsp; 西湖杂感（六首）<br>      
<a href="ymq.htm#33">      
谈  迁(1594-1657)</a><br>          
　　渡  江<br>          
　　广  陵<br>          
<a href="ymq.htm#34">         
项圣谟(1597-1658)</a><br>         
　　题自画大树<br>
<a href="ymq.htm#35">
朱之瑜(1600-1682)</a><br>
　　漫  兴<br>          
　　避地日本感赋（二首选一）<br>
<a href="ymq.htm#36">
冯  班(1602-1671)</a><br>   
　　题友人《听雨舟》<br>
　　朝歌旅舍<br>
<a href="ymq.htm#37">
阎尔梅(1603-1679)</a><br>
　　沧州道中<br>
　　绝贼臣胡谦光<br>
　　采桑曲<br>
<a href="ymq.htm#38">
傅　山(1607-1684)</a><br>
　　乙酉岁除八绝句（选一）<br>
　　秋  径<br>          
　　客盂，盂有问余于右元者……<br>
<a href="ymq.htm#39">
商景兰</a><br>
　　悼  亡<br>          
<a href="ymq.htm#40">         
金人瑞(1608-1661)</a><br>         
　　上巳日，天畅晴甚……（二首）<br>
<a href="ymq.htm#41">
吴伟业(1609-1671)</a><br>
&nbsp;&nbsp;&nbsp; 圆圆曲<br>      
　　鸳湖曲<br>
　　读史杂感（十首选二）<br>
　　中秋看月有感<br>
　　过吴江有感<br>
　　戏题仕女图（十二首选二）<br>
　　下相极东庵读同年北使时诗卷<br>
　　阻  雪<br>          
　　临清大雪<br>
　　伍  员<br>          
　　追  悼<br>          
　　过淮阴有感<br>
　　梅  村<br>          
　　怀古兼吊侯朝宗<br>
　　捉船行<br>
　　临顿儿<br>
　　直溪吏<br>
　　清凉山赞佛寺（四首选一）<br>
&nbsp;&nbsp;&nbsp; 采石矶<br>      
　　古  意<br>          
<a href="ymq.htm#42">         
黄宗羲(1610-1695)</a><br>         
　　山居杂咏<br>
　　卧病旬日未已，闲书所感（二首选一）<br>
　　苍  水<br>          
　　周公谨砚（四首选二）<br>
<a href="ymq.htm#43">
杜  F(1611-1687)</a><br>   
　　楼  雨<br>          
　　晴<br>
<a href="ymq.htm#44">
方以智(1611-1671)</a><br>
　　独  往<br>          
<a href="ymq.htm#45">         
冒  襄(1611-1693)</a><br>          
　　和阮亭《秋柳》诗原韵（四首选二）<br>
<a href="ymq.htm#46">
李  渔(1611―1685)</a><br>   
　　清明前一日<br>
　　夏寒不雨为楚人忧岁<br>
<a href="ymq.htm#47">
钱澄之(1612-1694)</a><br>
　　梅  花（二首）<br>          
<a href="ymq.htm#48">         
方  文(1612-1669)</a><br>          
　　竹枝词（十首选二）<br>
<a href="ymq.htm#49">
周亮工(1612-1672)</a><br>
　　自剑津发燕江次西溪<br>
<a href="ymq.htm#50">
归  庄(1613-1673)</a><br>   
　　己丑元日<br>
　　观田家收获（三首选一）<br>
　　落花诗（十二首选一）<br>
<a href="ymq.htm#51">
陈  忱(1613-?)</a><br>   
　　叹  燕<br>          
<a href="ymq.htm#52">         
顾炎武(1613-1681)</a><br>         
　　海  上（四首）<br>          
　　精  卫<br>          
　　酬朱监纪四辅<br>
　　赋得秋柳<br>
　　又酬傅处士次韵（二首选一）<br>
<a href="ymq.htm#53">
龚鼎孳(1615-1673)</a><br>
　　上巳将过金陵（三首选二）<br>
<a href="ymq.htm#54">
施闰章(1618-1683)</a><br>
　　雪中望岱岳<br>
　　江  月<br>          
　　泊樵舍<br>
　　山  行<br>          
　　浮萍兔丝篇<br>
<a href="ymq.htm#55">
吴嘉纪(1618-1684)</a><br>
　　绝  句<br>          
<a href="ymq.htm#56">         
尤　侗(1618-1704)</a><br>       
　　闻鹧鸪<br>
<a href="ymq.htm#57">
王夫之(1619-1692)</a><br>
　　初度口占（辛丑）<br>
　　雨余小步<br>
<a href="ymq.htm#58">
毛奇龄(1623-1713)</a><br>
　　赠柳生<br>
<a href="ymq.htm#59">
屈大均(1629-1696)</a><br>
　　云州秋望<br>
&nbsp;&nbsp;&nbsp; 秣陵<br> 
<a href="ymq.htm#60"> 
朱彝尊(1629-1709)</a><br> 
　　哭王处士（六首选一）<br>
　　来青轩<br>
　　出居庸关<br>
　　云中至日<br>
　　度大庾岭<br>
　　鸳鸯湖棹歌（一百首选六）<br>
　　晚次崞县<br>
　　玉带生歌并序<br>
&nbsp;&nbsp;&nbsp; 晓入郡城<br> 
<a href="ymq.htm#95">彭孙y（1631-1700）</a><br> 
&nbsp;&nbsp;&nbsp; 秋日登滕王阁<br>     
<a href="ymq.htm#61">     
王士祯(1634-1711)</a><br>     
　　秦淮杂诗（二十首选一）<br>
　　真州绝句（六首选一）<br>
　　初春济南作<br>
　　秋  柳（四首选一）<br>          
　　息斋夜宿即事怀故园<br>
　　高邮雨泊<br>
　　余澹心寄《金陵咏怀古迹》却寄二首（选一）<br>
　　江  上<br>  
<a href="ymq.htm#90">洪N（1645-1704）<br> 
</a>&nbsp;&nbsp;&nbsp; 京东杂感二首<br> 
<a href="ymq.htm#91">黄任</a><br> 
&nbsp;&nbsp;&nbsp; 西湖杂诗五首<br> 
<a href="ymq.htm#94">孔尚任（1648-1718）</a><br> 
&nbsp;&nbsp;&nbsp; 北固山看大江<br>         
<a href="ymq.htm#62">        
查慎行(1650-1727)</a><br>        
　　渡百里湖<br>
　　寒夜次潘岷原韵<br>
　　三闾祠<br>
　　中秋夜洞庭湖对月歌<br>
　　雨过桐庐<br>
　　渡黄河<br>
　　早过淇县<br>
　　邺下杂咏（四首选一）<br>
　　晓过鸳湖<br>
&nbsp;&nbsp;&nbsp; 度仙霞关题天雨庵壁<br>      
<a href="ymq.htm#63">      
赵执信(1662-1744)</a><br>      
　　晓过灵石<br>
　　山行杂诗四首（选一）<br>
　　萤  火<br>  
<a href="ymq.htm#96">宋湘（1673-1769）</a><br> 
&nbsp;&nbsp;&nbsp; 说诗八首<br>         
<a href="ymq.htm#64">        
沈德潜(1673-1769)</a><br>        
　　夜月渡江<br>
　　过真州<br>
　　吴山怀古（四首选一）<br>
<a href="ymq.htm#65">
厉　鹗(1692-1752)</a><br>
　　晓至湖上<br>
　　宝应舟中月夜<br>
　　渡  河<br>          
　　富  春<br>          
　　春  寒<br>          
　　荆溪道中<br>
<a href="ymq.htm#66">
郑　燮(1693-1765)</a><br>
　　潍县署中画竹，呈年伯包大中丞括<br>
　　竹  石<br>          
<a href="ymq.htm#67">         
袁　枚(1716-1797)</a><br>       
　　咏  史（六首选一）<br>          
　　箴作诗者<br>
　　仿元遗山论诗（四十二首选一）<br>
　　到石梁观瀑布<br>
　　湖上杂诗（二十首选一）<br>
　　桐江作（四首选二）<br>
　　独秀峰<br>
　　遣  兴（二十四首选二）<br>          
　　十二月十五夜<br>
　　苔<br>
&nbsp;&nbsp;&nbsp; 鸡<br>      
<a href="ymq.htm#68">      
蒋士铨(1725-1785)</a><br>      
　　远  游（二首选一）<br>          
　　极  目（二首选一）<br>          
　　响岳<br>
<a href="ymq.htm#69">
赵　翼(1727-1814)</a><br>
　　论 诗（五首）<br>         
　　读书所见（六首选二）<br>
　　山行杂诗（七首选一）<br>
　　野  步<br>          
<a href="ymq.htm#70">         
洪亮吉(1746-1809)</a><br>         
　　过水西渡<br>
<a href="ymq.htm#93">江世铨</a><br>
&nbsp;&nbsp;&nbsp; 题画<br> 
<a href="ymq.htm#71"> 
黄景仁(1749-1783)</a><br> 
　　杂感<br>        
　　绮怀（十六首选一）<br>        
　　圈虎行<br>
　　少年行<br>
　　安庆客舍<br>
　　癸巳除夕偶成（二首）<br>
　　将之京师杂别（六首选一）<br>
　　都门秋思（四首选二）<br>
　　春兴<br>
<a href="ymq.htm#97">孙原湘（1760-1829）</a><br>
&nbsp;&nbsp;&nbsp; 牧歌<br>         
<a href="ymq.htm#72">        
张问陶(1764-1814)<br>        
</a>　　晓  行<br>          
　　芦  沟<br>          
　　望太白山<br>
　　读《桃花扇》传奇偶题八绝句（选一）<br>
　　瞿塘、巫峡<br>
　　出峡泊宜昌府（四首选一）<br>
<br>
近代<br>
<br>
<a href="ymq.htm#73">
张维屏(1780-1859)</a><br>
　　新  雷<br>  
<a href="ymq.htm#89">陈沆（1785－1825）</a><br> 
&nbsp;&nbsp;&nbsp; 扬州城楼<br>         
<a href="ymq.htm#74">        
林则徐(1785-1850)</a><br>        
　　即　目<br>
　　赴戍登程口占示家人（其二）<br>
<a href="ymq.htm#75">
龚自珍(1792-1841)</a><br>
&nbsp;&nbsp;&nbsp;&nbsp;&nbsp; 夜  坐（二首）<br>          
　　咏  史<br>          
　　逆旅题壁<br>
　　秋心三首<br>
　　又忏心一首<br>
　　己亥杂诗（三百十五首选六）<br>
　　梦中作四绝句（之二）<br>
&nbsp;&nbsp;&nbsp; 赋忧患<br>      
&nbsp;&nbsp;&nbsp; 远志<br>      
&nbsp;&nbsp;&nbsp; 西郊落花歌<br>     
<a href="ymq.htm#76">     
魏　源(1794-1857)</a><br>     
　　三湘棹歌（三首选一）<br>
<a href="ymq.htm#77">
何绍基(1799-1873)</a><br>
　　山　雨<br>
<a href="ymq.htm#92">江（1818－1866）</a><br>
&nbsp;&nbsp;&nbsp; 湖楼早起二首<br> 
<a href="ymq.htm#78"> 
黄遵宪(1848-1905)</a><br> 
　　杂  感（五首选一）<br>          
　　海行杂感（十四首选一）<br>
　　纪  事（八首选一）<br>          
　　今别离（四首选二）<br>
　　赠梁任父同年<br>
　　夜  起<br>          
<a href="ymq.htm#79">         
文廷式(1856-1904)</a><br>         
　　过洞庭湖<br>
<a href="ymq.htm#80">
康有为(1858-1927)</a><br>
　　澹如楼读书<br>
&nbsp;&nbsp;&nbsp; 过虎门<br> 
<a href="ymq.htm#81"> 
丘逢甲(1864-1912)</a><br> 
　　春  愁<br>          
　　山村即目<br>
&nbsp;&nbsp;&nbsp; 韩江有感<br> 
<a href="ymq.htm#82"> 
谭嗣同(1865-1898)</a><br> 
　　狱中题壁<br>
<a href="ymq.htm#83">
梁启超(1873-1929)</a><br>
　　读陆放翁集（四首选一）<br>
　　台湾竹枝词（十首选一）<br>
<a href="ymq.htm#84">
陈去病(1874-1933)</a><br>
　　中元节自黄浦出吴淞泛海<br>
<a href="ymq.htm#85">
秋　瑾(1875-1907)</a><br>
　　黄海舟中日人索句并见日俄战争地图<br>
&nbsp;&nbsp;&nbsp; 日人石井君索和即用原韵<br>      
&nbsp;&nbsp;&nbsp; 对酒<br>   
&nbsp;&nbsp;&nbsp; 残菊<br>  
&nbsp;&nbsp;&nbsp; 赤壁怀古<br>  
&nbsp;&nbsp;&nbsp; 杜鹃花<br>  
&nbsp;&nbsp;&nbsp; 赋柳<br>  
&nbsp;&nbsp;&nbsp; 红毛刀歌<br>  
&nbsp;&nbsp;&nbsp; 剑歌<br>  
&nbsp;&nbsp;&nbsp; 秋海棠<br>  
&nbsp;&nbsp;&nbsp; 去常德州中感赋<br>  
&nbsp;&nbsp;&nbsp; 失题<br> 
<a href="ymq.htm#98">王国维（1877-1927）</a><br> 
&nbsp;&nbsp;&nbsp; 颐和园词<br>    
<a href="ymq.htm#86">    
苏曼殊(1884-1918)</a><br>    
　　以诗并画留别汤国顿二首<br>
　　过平户延平诞生处<br>
　　过若松町有感<br>
　　本事诗十首（选二）<br>
&nbsp;&nbsp;&nbsp; 过蒲田<br>   
&nbsp;&nbsp;&nbsp; 淀江道中口占&nbsp;&nbsp;&nbsp;&nbsp;<br>   
<a href="ymq.htm#87">   
柳亚子(1887-1958)</a><br>   
　　孤愤<br>
&nbsp;&nbsp;&nbsp; 放歌<br> 
&nbsp;&nbsp;&nbsp; 题张苍水集 
</p> 
<hr> 
<p>金诗 
</p> 
<p><a name="1"></a>元好问 (1190-1257)<br>         
<br>         
涌金亭示同游诸君<br>         
<br>         
太行元气老不死，上与左界分山河。<br>         
有如巨鳌昂头西入海，突兀已过余坡陀。<br>         
我从汾晋来，山之面目腹背皆经过。<br>         
济源盘谷非不佳，烟景独觉苏门多。<br>         
涌金亭下百泉水，海眼万古留山阿。<br>         
v拂泺水源，渊沦晋溪波。<br>         
云雷涵鬼物，窟宅深蛟鼋。<br>         
水妃簸弄明月玑，地藏发泄天不诃。<br>         
平湖油油碧于酒，云锦十里翻风荷。<br>         
我来适与风雨会，世界三日漫兜罗。<br>         
山行不得山，北望空长哦！<br>         
今朝一洗众峰出，千鬟万臀高峨峨。<br>         
空青断石壁，微茫散烟萝。<br>         
山阳十月未摇落，翠蕤云锵嗟茨Α<br>         
云烟故为出浓淡，鱼鸟似欲留婆娑。<br>         
石间仙人迹，石烂迹不磨。<br>         
仙人去不返，六龙忽蹉跎。<br>         
江山如此不一醉，拊掌笑杀孙公和。<br>         
长安城头乌尾讹，并州少年夜枕戈。<br>         
举杯为问谢安石，苍生今亦如卿何？<br>         
元子乐矣君其歌！<br>         
<br>         
         
论诗三十首（选五）<br>         
<br>         
            其七<br>         
<br>         
慷慨歌谣绝不传，穹庐一曲本天然。<br>         
中州万古英雄气，也到阴山敕勒川。<br>         
<br>         
            其八<br>         
<br>         
沈宋横驰翰墨场，风流初不废齐梁。<br>         
论功若准平吴例，合着黄金铸子昂。<br>         
<br>         
            其十一<br>         
<br>         
眼处心生句自神，暗中摸索总非真。<br>         
画图临出秦川景，亲到长安有几人？<br>         
<br>         
            其十二<br>         
<br>         
望帝春心托杜鹃，佳人锦色怨华年。<br>         
诗家总爱西昆好，独恨无人作郑笺。<br>         
<br>         
            其二十九<br>         
<br>         
池塘春草谢家春，万古千秋五字新。<br>         
传语闭门陈正字，可怜无补费精神！<br>         
<br>         
         
续小娘歌十首（选二）<br>         
<br>         
            其    一<br>         
<br>         
山无洞穴水无船，单骑驱人动数千；<br>         
直使今年留得在，更教何处过明年。<br>         
<br>         
            其    二<br>         
<br>         
雁雁相送过河来，人歌人哭雁声哀；<br>         
雁到秋来却南去，南人北渡几时回！<br>         
<br>         
         
游天坛杂诗十三首（选一）<br>         
<br>         
湍声汹汹落悬崖，见说蛟龙擘石开；<br>         
安得天瓢一翻倒，蹑云平下看风雷。<br>         
<br>         
         
眼中<br>         
<br>         
眼中时事亦纷然，拥被寒窗夜不眠。<br>         
骨肉他乡各异县，衣冠今日是何年？<br>         
枯槐聚蚁无多地，秋水鸣蛙自一天。<br>         
何处青山隔尘土，一庵吾欲送华颠。        
</p>        
<hr>        
<p><a name="2"></a>       
耶律楚材(1190-1244)<br>       
<br>       
庚辰西域清明<br>       
<br>       
清明时节过边城，远客临风几许情。<br>       
野鸟间关难解语，山花烂熳不知名。<br>       
蒲萄酒熟愁肠乱，玛瑙杯寒醉眼明。<br>       
遥想故园今好在，梨花深院鹧鸪声。<br>       
<br>       
       
过夏国新安县<br>       
<br>       
昔年今日度松关，车马崎岖行路难。<br>       
瀚海潮喷千浪白，天山风吼万林丹。<br>       
气当霜降十分爽，月比中秋一倍寒。<br>       
回首三秋如一梦，梦中不觉到新安。       
</p>       
<hr>  
<p><a name="99"></a>吴潜（1196-1262）<br> 
<br> 
九华山天台峰新晴晓望<br> 
<br> 
一莲峰簇万花红，百里春阴涤晓风。<br> 
九十莲华一齐笑，天台人立宝光中。</p> 
<hr>      
<p>元诗<br>      
<br>      
      
<a name="3"></a>      
刘因(1249-1293)<br>       
<br>       
观梅有感<br>       
<br>       
东风吹落战尘沙，梦想西湖处士家；<br>       
只恐江南春意减，此心元不为梅花。<br>       
<br>       
       
宋理宗南楼风月横披（二首选―）<br>       
<br>       
物理兴衰不可常，每从气韵见文章；<br>       
谁知万古中天月，只办南楼一夜凉！<br>       
<br>       
       
秋莲<br>        
<br>        
瘦影亭亭不自容，淡香杳杳欲谁通？<br>        
不堪翠减红销际，更在江清月冷中。<br>        
拟欲青房全晚节，岂知白露已秋风。<br>        
盛衰老眼依然在，莫放扁舟酒易空。<br>       
<br>       
饮山亭雨后&nbsp;<br>      
<br>      
山如翠浪经雨涨，开轩似坐扁舟上。<br>      
西风为我吹拍天，要架云帆恣吾往。<br>      
太行一千年一青，才遇先生醉眼醒。<br>      
却笑刘伶糟曲底，岂知身亦属螟蛉。&nbsp;<br>      
<br>      
白沟<br>      
<br>      
宝符藏山自可攻，儿孙谁是出群雄。<br>      
幽燕不照中天月，丰沛空歌海内风。<br>      
赵普元无四方志，澶渊堪笑百年功。<br>      
白沟移向江淮去，止罪宣和恐未公。&nbsp;      
</p>      
<hr>      
<p><a name="4"></a>       
赵孟\(1254-1322)<br>        
<br>        
岳鄂王墓<br>        
<br>        
鄂王墓上草离离，秋日荒凉石兽危。<br>        
南渡君臣轻社稷，中原父老望旌旗。<br>        
英雄已死嗟何及，天下中分遂不支。<br>        
莫向西湖歌此曲，水光山色不胜悲。       
</p>       
<hr>       
<p><a name="5"></a>        
虞集(1272-1348)<br>       
<br>       
挽文丞相<br>       
<br>       
徒把金戈挽落晖，南冠无奈北风吹。<br>       
子房本为韩仇出，诸葛宁知汉祚移。<br>       
云暗鼎湖龙去远，月明华表鹤归迟。<br>       
不须更上新亭望，大不如前洒泪时。       
</p>       
<hr>       
<p><a name="6"></a>       
萨都剌(1272-1355?)<br>       
<br>       
彭城杂咏<br>       
<br>       
雪白杨花扑马头，行人春尽过徐州。<br>       
夜深一片城头月，曾照张家燕子楼。<br>       
<br>       
       
燕姬曲<br>        
<br>        
燕京女儿十六七，颜如花红眼如漆。<br>        
兰香满路马尘飞，翠袖笼鞭娇欲滴。<br>        
春风驰荡摇春心，锦筝银烛高堂深。<br>        
绣衾不暖锦鸳梦，紫帘垂雾天沉沉。<br>        
芳年谁惜去如水，春困著人倦梳洗。<br>        
夜来小雨润天街，满院杨花飞不起。<br>        
<br>        
        
越台怀古<br>        
<br>        
越王故国四围山，云气犹屯虎豹关。<br>        
铜兽暗随秋露泣，海鸦多背夕阳还。<br>        
一时人物风尘外，千古英雄草莽间。<br>        
日暮鹧鸪啼更急，荒台丛竹雨斑斑。<br>        
<br>        
        
秋日池上<br>        
<br>        
顾兹林塘幽，消此闲日永。<br>        
飘风乱萍踪，落叶散鱼影。<br>        
天清晓露凉，秋深藕花冷。<br>        
有怀无与言，独立心自省。<br>        
<br>        
        
送人之浙东<br>        
<br>        
我还京口去，君入浙东游。<br>        
风雨孤舟夜，关河两鬓秋。<br>        
<br>        
        
赠弹筝者<br>        
<br>        
银甲弹冰五十弦， 海门风急雁行偏。<br>         
故人情怨知多少， 扬子江头月满船。<br>         
<br>         
         
过高邮射阳湖<br>         
<br>         
飘萧树梢风，淅沥湖上雨。<br>         
不见打鱼人，菰浦雁相语。        
</p>        
<hr>        
<p><a name="7"></a>        
揭菟(1274-1344)<br>        
<br>        
夏五月武昌舟中触目<br>        
<br>        
两髯背立鸣双橹，短蓑开合沧江雨。<br>        
青山如龙入云去，白发何人并沙语。<br>        
船头放歌船尾和，篷上雨鸣篷下坐。<br>        
推篷不省是何乡，但见双双白鸥过。       
</p>       
<hr>       
<p><a name="8"></a>        
张雨(1277-1348)<br>       
<br>       
湖州竹枝词<br>       
<br>       
临湖门外是侬家，郎若闲时来吃茶。<br>       
黄土筑墙茅盖屋，门前一树紫荆花。       
</p>       
<hr>       
<p><a name="9"></a>       
王冕(1287-1359)<br>       
<br>       
村居（四首选二）<br>        
<br>        
　　　　其    一<br>         
<br>         
英雄在何处？气概属山家。<br>         
蚁布出入阵，蜂排早晚衙；<br>         
野花团部伍，溪村拥旗牙。<br>         
抱膝长吟罢，天边日又斜。<br>         
<br>         
　　　　其    二<br>         
<br>         
避世忘时势，茅庐傍小溪。<br>         
灌畦晴抱瓮，接树湿封泥。<br>         
乳鹿依花卧，幽禽过竹啼。<br>         
新诗随处得，不用别求题。<br>         
<br>         
         
白梅（五十八首选一）<br>         
<br>         
冰雪林中著此身，不同桃李混芳尘；<br>         
忽然一夜清香发，散作乾坤万里春。<br>         
<br>         
         
墨梅<br>         
<br>         
我家洗砚池边树，朵朵花开淡墨痕。<br>         
不要人夸颜色好，只留清气满乾坤。        
</p>        
<hr>        
<p><a name="10"></a>        
张翥(1287-1368)<br>        
<br>        
人雁吟<br>        
<br>        
雁飞渡江谋稻梁，江人趁熟亦渡江。<br>        
雁下江中唼苹藻，人饥尽属江中央。<br>        
天长水阔罗网多，无衣无食可奈何？<br>        
人声未断雁声起，弃儿呱呱道傍死。<br>        
不见雁春还北飞，人今去此将何之。<br>        
叹息人穷不如鸟，何日相随如雁归。       
</p>       
<hr>       
<p><a name="11"></a>        
倪瓒(1311-1375)<br>        
<br>        
题郑所南兰<br>        
<br>        
秋风兰蕙化为茅，南国凄凉气已消。<br>        
只有所南心不改，泪泉和墨写《离骚》。       
</p>       
<hr>       
<p>        
明诗       
<br>       
       
<br>       
<a name="12"></a>       
刘基(1311-1375)<br>        
<br>        
旅兴（二首）<br>        
<br>        
        其    一<br>         
<br>         
寒灯耿幽暮，虫鸣清夜阑。<br>         
起行望青天，明月在云端。<br>         
美人隔千里，山河淼漫漫。<br>         
玄云翳崇冈，白露雕芳兰。<br>         
愿以绿绮琴，写作行路难。<br>         
忧来无和声，弦绝空长叹。<br>         
<br>         
        其    二<br>         
<br>         
倦鸟冀安巢，风林无静柯。<br>         
路长羽翼短，日暮当如何？<br>         
登高望四方，但见山与河。<br>         
宁知天上雨，去去为沧波。<br>         
慷慨对长风，坐感玄发皤。<br>         
弱水不可航，层城岌嵯峨。<br>         
凄凉华表鹤，太息成悲歌。<br>         
<br>         
         
题沙溪驿<br>         
<br>         
涧水弯弯绕郡城，老蝉嘶作车轮声。<br>         
西风吹客上马去，夕阳满川红叶明。<br>         
<br>         
         
五月十九日大雨<br>         
<br>         
风驱急雨洒高城，云压轻雷殷地声。<br>         
雨过不知龙去处，一池草色万蛙鸣。<br>         
<br>         
         
感怀（二首）<br>         
<br>         
        其    一<br>         
<br>         
驱车出门去，四顾不见人。<br>         
回风卷落叶，翊翊带沙尘。<br>         
平原旷千里，莽莽尽荆槿。<br>         
繁华能几何？憔悴及兹辰。<br>         
所以芳桂枝，不争桃李春。<br>         
云林耿幽独，霜雪空相亲。<br>         
<br>         
        其    二<br>         
<br>         
槁叶寒槭槭，罗帐秋风生。<br>         
凄凄侯虫鸣，呖呖宾鸿惊。<br>         
美人抱瑶瑟，仰视河汉明。<br>         
丝桐岂殊音，古调非今生。<br>         
沉思空幽寂，岁月已徂征。&nbsp;<br>        
<br>        
        
古戍<br>         
<br>         
古戍连山火，新城殷地笳。<br>         
九州犹虎豹，四海未桑麻。<br>         
天迥云垂草，江空雪覆沙。<br>         
野梅烧不尽，时见两三花。<br>         
<br>         
         
过闽关<br>         
<br>         
关头雾露臼蒙蒙，关下斜阳照树红。<br>         
过了秋风浑未觉，满山p稻入闽中。<br>         
<br>         
         
北风行<br>         
<br>         
城外萧萧北风起，城上健儿吹落耳。<br>         
将军玉帐貂鼠衣，手持酒杯看雪飞。<br>       
<br>       
田家<br>       
<br>       
田家无所求，所求在衣食；<br>       
丈夫事耕稼，妇女攻纺绩，<br>       
侵晨荷锄出，暮夜不遑息。<br>       
饱暖匪天降，赖尔筋与力。<br>       
租税所从来，官府宜爱惜。<br>       
如何恣刻剥，渗漉尽涓滴。<br>       
怪当休明时，狼藉多盗贼。<br>       
岂无仁义矛，可以弥锋镝。<br>       
安得廉循吏，与国共欣戚，<br>       
清心罢苞苴，养民瘳国脉。&nbsp;<br>      
<br>      
绝句<br>      
<br>      
人生无百岁，百岁复如何？<br>      
古来英雄士，各已归山河。       
</p>       
<hr>       
<p><a name="13"></a>       
杨基(1326-1378?)<br>       
<br>       
无题和唐李义山商隐（五首选一）<br>       
<br>       
一瓣芙蕖是彩舟，棹歌离思两夷犹。<br>       
风鬟雾鬓遥相忆，月户云窗许暂留。<br>       
波冷绿尘罗袜晓，恨添红叶翠颦秋。<br>       
双鸾镜里瑶台雪，任是无情也上头。<br>       
<br>       
       
天平山中<br>       
<br>       
细雨茸茸湿楝花，南风树树熟枇杷；<br>       
徐行不记山深浅，一路莺啼送到家。<br>       
<br>       
       
岳阳楼<br>        
<br>        
春色醉巴陵，阑干落洞庭。<br>        
水吞三楚白，山接九疑青。<br>        
空阔鱼龙气，婵娟帝子灵。<br>        
何人夜吹笛，风急雨冥冥。       
</p>       
<hr>       
<p><a name="14"></a>        
张羽(1333-1385)<br>        
<br>        
过吴即景<br>        
<br>        
片帆迢递入吴烟，竹溆芦汀断复连。<br>        
柳荫浓遮官道上，蝉声多傍驿楼前。<br>        
近湖渔舍皆悬网，向浦人家尽种莲。<br>        
行到吴王夜游处，满川芳草独堪怜。       
</p>       
<hr>       
<p><a name="15"></a>        
高启(1336-1374)<br>        
<br>        
登金陵雨花台望大江<br>        
<br>        
大江来从万山中，山势尽与江流东。<br>        
钟山如龙独西上，欲破巨浪乘长风。<br>        
江山相雄不相让，形胜争夸天下壮。<br>        
秦皇空此瘗黄金，佳气葱葱至今王。<br>        
我怀郁塞何由开，酒酣走上城南台；<br>        
坐觉苍茫万古意，远自荒烟落日之中来！<br>        
石头城下涛声怒，武骑千群谁敢渡？<br>        
黄旗入洛竟何祥，铁锁横江未为固。<br>        
前三国，后六朝，草生官阙何萧萧。<br>        
英雄乘时务割据，几度战血流寒潮。<br>        
我生幸逢圣人起南国，祸乱初平事休息。<br>        
从今四海永为家，不用长江限南北。<br>        
<br>        
        
牧牛词<br>        
<br>        
尔牛角弯环，我牛尾秃速，<br>        
共拈短笛与长鞭，南陇东冈去相逐。<br>        
日斜草远牛行迟，牛劳牛饥唯我知；<br>        
牛上唱歌牛下坐，夜归还向牛边卧。<br>        
长年牧牛百不忧，但恐输租卖我牛。<br>        
<br>        
        
养蚕词<br>        
<br>        
东家西家罢来往，晴日深窗风雨响。<br>        
三眠蚕起食叶多，陌头桑树空枝柯。<br>        
新妇守箔女执筐，头发不梳一月忙。<br>        
三姑祭后今年好，满簇如云茧成早。<br>        
檐前蝶车急作丝，又是夏税相催时。<br>        
<br>        
        
咏梅九首（选一）<br>        
<br>        
琼姿只合在瑶台，谁向江南处处栽。<br>        
雪满山中高士卧，月明林下美人来。<br>        
寒依疏影萧萧竹，春掩残香漠漠苔。<br>        
自去何郎无好咏，东风愁寂几回开？<br>        
<br>        
        
客中忆二女<br>        
<br>        
每忆门前两候归，客中长夜梦魂飞。<br>        
料应此际犹依母，灯下看缝寄我衣。       
</p>       
<hr>       
<p><a name="16"></a>        
袁凯<br>        
<br>        
白燕<br>        
<br>        
故国飘零事已非，旧时王谢见应稀。<br>        
月明汉水初无影，雪满梁园尚未归。<br>        
柳絮池塘香入梦，梨花庭院冷侵衣。<br>        
赵家姊妹多相忌，莫向昭阳殿里飞。<br>        
<br>        
        
京师得家书<br>        
<br>        
江水三千里，家书十五行。<br>        
行行无别语，只道早还乡。       
</p>       
<hr>       
<p><a name="17"></a>        
于谦(1398-1457)<br>        
<br>        
石灰吟<br>        
<br>        
千m万击出深山，烈火焚烧若等闲；<br>        
粉骨碎身全不惜，要留清白在人间。<br>        
<br>        
        
除夜太原寒甚<br>        
<br>        
寄语天涯客，轻寒底用愁；<br>        
春风来不远，只在屋东头。<br>        
<br>        
        
北风吹<br>        
<br>        
北风吹，吹我庭前柏树枝。<br>        
树坚不怕风吹动，节操棱棱还自持，<br>        
冰霜历尽心不移。<br>        
况复阳和景渐宜，闲花野草尚葳蕤，<br>        
风吹柏树将何为？<br>        
北风吹，能几时！<br>       
<br>       
咏煤炭<br>       
<br>       
凿开混沌得乌金，蓄藏阳和意最深。<br>       
爝火燃回春浩浩，洪炉照破夜沉沉。<br>       
鼎彝元赖生成力，铁石犹存死后心。<br>       
但愿苍生俱饱暖，不辞辛苦出山林。       
</p>       
<hr>       
<p><a name="18"></a>        
李东阳(1447-1516)<br>        
<br>        
九日渡江<br>        
<br>        
秋风江口听鸣榔，远客归心正渺茫。<br>        
万里乾坤此江水，百年风日几重阳。<br>        
烟中树色浮瓜步，城上山形绕建康。<br>        
直过真州更东下，夜深灯影宿维扬。<br>       
<br>       
游岳麓寺&nbsp;<br>      
<br>      
危峰高瞰楚江干，路在羊肠第几盘？<br>      
肆树松杉双径合，四山风十一僧寒。<br>      
平沙浅草连天远，落日孤城隔水看。<br>      
蓟北湘南俱入眼，鹧鸪声里独凭栏。      
</p>      
<hr>      
<p><a name="19"></a>       
唐寅(1470-1523)<br>        
<br>        
把酒对月歌<br>        
<br>        
李白前时原有月，惟有李白诗能说。<br>        
李白如今已仙去，月在青天几圆缺？<br>        
今人犹歌李白诗，明月还如李白时。<br>        
我学李白对明月，白与明月安能知！<br>        
李白能诗复能酒，我今百杯复千首。<br>        
我愧虽无李白才，料应月不嫌我丑。<br>        
我也不登天子船，我也不上长安眠。<br>        
姑苏城外一茅屋，万树梅花月满天。<br>        
<br>        
        
和沈石田落花诗<br>        
<br>        
万紫千红莫谩夸，今朝粉蝶过邻家。<br>        
昭君偏遇毛延寿，炀帝难留张丽华。<br>        
深院青春空白锁，平原红日又西斜。<br>        
小桥流水闲村落，不见啼莺有吠蛙。<br>        
<br>        
        
言志<br>       
<br>       
不炼金丹不坐禅，不为商贾不耕田。<br>       
闲来写就青山卖，不使人间造孽钱。       
</p>       
<hr>       
<p><a name="20"></a>       
李梦阳(1472-1529)<br>       
<br>       
石将军战场歌<br>       
<br>       
清风店南逢父老，告我己巳年间事；<br>       
店北犹存古战场，遗镞尚带勤王字。<br>       
忆昔蒙尘实惨怛，反覆势如风雨至；<br>       
紫荆关头昼吹角，杀气军声满幽朔。<br>       
胡儿饮马彰义门，烽火夜照燕山云；<br>       
内有于尚书，外有石将军。<br>       
石家官军若雷电，天清野旷来酣战；<br>       
朝廷既失紫荆关，吾民岂保清风店。<br>       
牵爷负子无处逃，哭声震天风怒号；<br>       
儿女头伏鼓角，野人屋上看旌旄。<br>       
将军此时挺戈出，杀敌不异草与蒿；<br>       
追北归来血洗刀，白日不动苍天高。<br>       
万里烟尘一剑扫，父子英雄古来少；<br>       
单于痛哭倒马关，羯奴半死飞狐道。<br>       
处处惧声噪鼓旗，家家牛酒犒王师；<br>       
应迫汉室嫖姚将，还忆唐家郭子仪。<br>       
沈吟此事六十春，此地经过泪满巾；<br>       
黄云落日古骨白，沙砾惨淡愁行人。<br>       
行人来折战场柳，下马坐望居庸口。<br>       
却忆千官迎驾初，千乘万骑下皇都；<br>       
乾坤得见中兴主，杀伐重闻载造图。<br>       
姓名应勒云台上，如此战功天下无！<br>       
呜呼战功今已无，安得再生此辈西备胡。<br>       
<br>       
       
秋望<br>        
<br>        
黄河水绕汉宫墙，河上秋风雁几行。<br>        
客子过壕追野马，将军韬箭射天狼。<br>        
黄尘古渡迷飞挽，白月横空冷战场。<br>        
闻道朔方多勇略，只今谁是郭汾阳。<br>       
<br>       
泰山<br>       
<br>       
俯首元齐鲁，东瞻海似杯。<br>       
斗然一峰上，不信万山开。<br>       
日抱扶桑跃，天横碣石来。<br>       
君看秦始后，仍有汉皇台。&nbsp;      
</p>      
<hr>      
<p><a name="21"></a>       
徐祯卿(1479-1511)<br>        
<br>        
偶见<br>        
<br>        
深山曲路见桃花，马上匆匆日欲斜。<br>        
可奈玉鞭留不住，又衔春恨到天涯。       
</p>       
<hr>       
<p><a name="22"></a>        
何景明(1483-1521)<br>        
<br>        
侠客行<br>        
<br>        
朝入主人门，暮入主人门，思杀主雠谢主恩。<br>        
主人张镫夜开宴，千金为寿百金饯。<br>        
秋堂露下月出高，起视厩中有骏马，匣中有宝刀。<br>        
拔刀跃马门前路，投主黄金去不顾。<br>        
<br>        
        
鲥鱼<br>        
<br>        
五月鲥鱼已至燕，荔枝卢橘未应先；<br>        
赐鲜碳爸腥鸬冢荐熟谁开寝庙筵。<br>        
白日风尘驰驿骑，炎天冰雪护江船。<br>        
银鳞细骨堪怜汝，玉筋金盘敢望传。       
</p>       
<hr>       
<p><a name="23"></a>        
李攀龙(1514-1570)<br>        
<br>        
送明卿之江西<br>        
<br>        
青枫飒飒雨凄凄，秋色遥看入楚迷。<br>        
谁向孤舟怜逐客？白云相送大江西。<br>        
<br>        
        
挽王中丞（八首选二）<br>        
<br>        
            其    一<br>         
<br>         
司马台前列柏高，风云犹自夹旌旄。<br>         
属镂不是君王意，莫作胥山万里涛。<br>         
<br>         
            其    二<br>         
<br>         
幕府高临碣石开，蓟门丹旒重徘徊。<br>         
沙场入夜多风雨，人见亲提铁骑来！<br>       
<br>       
杪秋登太华山绝顶<br>       
<br>       
缥渺真探白帝宫，三峰此日为谁雄。<br>       
苍龙半挂秦川雨，石马长嘶汉苑风。<br>       
地敞中原秋色尽，天开万里夕阳空。<br>       
平生突兀看人意，容尔深知造化功。&nbsp;       
</p>       
<hr>       
<p><a name="24"></a>       
徐渭(1521-1593)       
<br>       
<br>       
龛山凯歌（六首选―）<br>       
<br>       
短剑随枪暮合围，寒风吹血着人飞；<br>       
朝来道上看归骑，一片红冰冷铁衣。<br>       
<br>       
       
王元章倒枝梅画<br>       
<br>       
皓态孤芳压俗姿，不堪复写拂云枝。<br>       
从来万事嫌高格，莫怪梅花着地垂。       
</p>       
<hr>       
<p><a name="25"></a>       
王世贞(1526-1590)<br>       
<br>       
戚将军赠宝剑歌<br>       
<br>       
曾向沧流怒鲸，酒阑分手赠书生。<br>       
芙蓉涩尽鱼鳞老，总为人间事转平。<br>       
<br>       
       
送妻弟魏生还里<br>       
<br>       
阿姊扶床泣，诸甥绕膝啼。<br>       
平安只两字，莫惜过江题。<br>       
<br>       
梦中得“百年那得更百年，今日还须爱今日。”&nbsp;<br>      
<br>      
化人宫中百事无，道书一卷酒一壶；<br>      
枝头黄乌听作曲，西山白云看作图。<br>      
朝爱朝暾上东岫，夕映夕阳映东牖；<br>      
任他故人不通谒，任他朝事不挂口。<br>      
偶然案头余酒杯，偶然蹑履山僧来；<br>      
自斟自醉当自去，礼岂设为我辈哉!<br>      
昨夜懵腾意超忽，寐时得语醒时述：<br>      
百年那得更百年，今日还须爱今日。<br>      
纵能拂衣归故山，农耕社稷亦不闲；<br>      
何如且会此中趣，别有生涯天地间。      
</p>      
<hr>      
<p><a name="26"></a>      
汤显祖(1550-1616)<br>       
<br>       
江宿<br>        
<br>        
寂历秋江渔火稀，起看残月映林微。<br>        
波光水鸟惊犹宿，露冷流萤湿不飞。       
</p>       
<hr>       
<p><a name="27"></a>        
袁宏道(1568-1610)<br>        
<br>        
显灵宫集诸公，以“城市山林”为韵（四首选―）<br>        
<br>        
野花遮眼酒沾涕，塞耳愁听新朝事；<br>        
邸报束作一筐灰，朝衣典与栽花市。<br>        
新诗日日千余言，诗中无一忧民字；<br>        
旁人道我真聩聩，口不能答指山翠。<br>        
自从老杜得诗名，忧君爱国成儿戏。<br>        
言既无庸默不可，阮家那得不沉醉？<br>        
眼底浓浓一杯春，恸于洛阳年少泪。<br>        
<br>        
        
闻省城急报<br>        
<br>        
黄鹄矶头红染泪，手杀都堂如儿戏；<br>        
飞鞍叠骑尘碾尘，报书一夕三回至。<br>        
天子圣明臣敛手，胸臆决尽天下事。<br>        
二百年来好纪网，辰裂星纷委平地。<br>        
天长阍永叫不闻，健马那堪持朽辔。<br>        
书生痛哭倚蒿篱，有钱难买青山翠。<br>        
<br>        
        
棹歌行<br>        
<br>        
妾家白苹洲，随风作乡土；<br>        
弄篙如弄铖，不曾拈一缕。<br>        
四月鱼苗风，随君到巴东；<br>        
十月洗河水；送君发扬子。<br>        
扬子波势恶，无风浪亦作；<br>        
江深得鱼难，鹧鸶充pG。<br>        
生子若凫雏，穿江复入湖；<br>        
长时剪荷叶，与儿作衣襦。<br>        
<br>        
        
大堤女<br>        
<br>        
文窗斜对木香篱，胡粉薄施细作眉。<br>        
贪向墙头看车马，不知裙着刺花儿。       
</p>       
<hr>       
<p><a name="28"></a>        
钟惺(1574-1624)<br>        
<br>        
江行俳体<br>        
<br>        
村烟城树远依依，解指青溪与翠微。<br>        
风送白鱼争入市，江过黄鹄渐多矶。<br>        
家从久念方惊别，地喜初来也似归。<br>        
近日江南新涝后，稻虾难比往年肥。<br>       
<br>       
秋日舟中题胡彭举秋江卷&nbsp;<br>      
<br>      
望远写秋江，秋意无起止。<br>      
何曾见寸波，竟纸皆秋水。<br>      
烟中过寒山，江净翻如纸。<br>      
空色有无间，身在秋江里。      
</p>      
<hr>      
<p><a name="29"></a>       
陈子龙(1608-1647)<br>        
<br>        
辽事杂诗（八首选―）<br>        
<br>        
卢龙雄塞倚天开，十载三逢敌骑来。<br>        
碛里角声摇日月，回中烽色动楼台。<br>        
陵园白露年年满，城郭青磷夜夜哀。<br>        
共道安危任樽俎，即今谁是出群才！<br>        
<br>        
        
渡易水<br>        
<br>        
并刀昨夜匣中鸣，燕赵悲歌最不平；<br>        
易水潺云草碧，可怜无处送荆卿！<br>        
<br>        
        
秋日杂感（十首选一）<br>        
<br>        
行吟坐啸独悲秋，海雾江云引暮愁。<br>        
不信有天常似醉，最怜无地可埋忧。<br>        
荒荒葵井多新鬼，寂寂瓜田识故侯。<br>        
见说五湖供饮马，沧浪何处着渔舟。       
</p>       
<hr>       
<p><a name="30"></a>        
夏完淳(1631-1647)<br>        
<br>        
别云间<br>        
<br>        
三年羁旅客，今日又南冠。<br>        
无限河山泪，谁言天地宽！<br>        
已知泉路近，欲别故乡难。<br>        
毅魄归来日，灵旗空际看。<br>        
<br>        
        
即事<br>        
<br>        
复楚情何极，亡秦气未平。<br>        
雄风清角劲，落日大旗明。<br>        
缟素酬家国，戈船决死生！<br>        
胡笳千古恨，一片月临城。<br>        
<br>        
        
绝句（四首选一）<br>        
<br>        
扁舟明月两峰间，千顷芦花人未还；<br>        
缥缈苍茫不可接，白云空翠洞庭山。<br>       
<br>       
精卫<br>       
<br>       
北风荡天地，有鸟鸣空林。<br>       
志长羽翼短，衔石随浮沈。<br>       
崇山日以高，沧海日以深。<br>       
愧非补天匹，延颈振哀音。<br>       
辛苦徒自力，慷慨谁为心？<br>       
滔滔东逝波，劳劳成古今。       
</p>       
<hr>       
<p>        
清诗       
<br>       
       
<br>       
<a name="31"></a>       
林古度(1580-1666)<br>       
<br>       
吉祥寺古梅<br>       
<br>       
一树古梅花数亩，城中客子乍来看。<br>       
不知花气清相逼，但觉山深春尚寒。<br>       
<br>       
       
金陵冬夜<br>       
<br>       
老来贫困实堪磋，寒气偏归我一家。<br>       
无被夜眠牵破絮，浑如孤鹤入芦花。       
</p>       
<hr>  
<p><a name="88"></a>陈恭尹&nbsp;<br> 
<br> 
读秦纪<br> 
<br> 
谤声易弭怨难除，秦法虽严亦甚疏。<br> 
夜半桥边哼孺子，人间犹有未烧书。</p> 
<hr>      
<p><a name="32"></a>      
钱谦益(1582-1664)<br>       
<br>       
和盛集陶《落叶》（二首选一）<br>       
<br>       
秋老钟山万木稀，凋伤总属劫尘飞。<br>       
不知玉露凉风急，只道金陵王气非。<br>       
倚月素娥徒有树，履霜青女正无衣。<br>       
华林惨淡如沙漠，万里寒空一雁归。&nbsp;<br>       
<br>       
       
众香庵赠自休长老<br>       
<br>       
略霸迪一径分，千山香雪照斜醺。<br>       
道人不作寻花梦，只道漫山是白云。<br>       
<br>       
       
吴门春仲送李生还长安<br>       
<br>       
阑风伏雨暗江城，扶病将愁起送行。<br>       
烟月扬州如梦寐，江山建业又清明。<br>       
夜乌啼断门前柳，春鸟衔残花外樱。<br>       
尊酒前期君莫忘，药囊我欲傍余生。<br>       
<br>       
       
碧云寺<br>        
<br>        
丹青台殿起层层，玉砌雕闹取次登。<br>        
禁近恩波蒙葬地，内家香火傍掸灯。<br>        
丰碑巨刻书元宰，碧海红尘问老僧。<br>        
礼罢空王三叹息，自穿萝径拄孤藤。<br>        
<br>        
        
金陵后观棋（六首选一）<br>        
<br>        
寂寞枯秤响寥，案淮秋老咽寒潮。<br>        
白头灯影凉宵里，一局残横见六朝。<br>        
<br>        
        
后秋兴之十三（八首选一）<br>        
<br>        
海角崖山一线斜，从今也不属中华。<br>        
更无鱼腹捐躯地，况有龙涎泛海槎？<br>        
望断关河非汉帜，吹残日月是胡笳。<br>        
嫦娥老大无归处，独俺银轮哭桂花。<br>       
<br>       
西湖杂感（六首）<br>      
<br>      
其一<br>      
<br>      
板荡凄凉忍再闻？烟峦如赭水如焚。<br>      
白沙堤下唐时草，鄂国坟边宋代云。<br>      
树上黄鹂今作友，枝头杜宇昔为君。<br>      
昆明劫后钟声在，依恋湖山报夕曛。<br>      
<br>      
其二<br>      
<br>      
潋艳西湖水一方，吴根越角两茫茫。<br>      
孤山鹤云花如雪，葛岭鹃啼月似霜。<br>      
油壁轻车来北里，梨园小部奏西厢。<br>      
而今纵会空王法，知是前尘也断肠。<br>      
<br>      
其三<br>      
<br>      
方袍潇洒角巾偏，才上红楼又画船。<br>      
修竹便娟调鹤地，春风蕴籍养花天。<br>      
蝶过柳苑迎丹粉，莺坐桃堤侯管弦。<br>      
不是承平好时节，湖山容易著神仙。<br>      
<br>      
其四<br>      
<br>      
冷泉净寺可怜生，雨血风毛作队行。<br>      
罗刹江边人饲虎，女儿山下鬼啼莺。<br>      
漏穿夕塔烟烽影，飘撇晨钟鼓角声。<br>      
夜雨滴残舟淅沥，不须噩梦也心惊。<br>      
<br>      
其五<br>      
<br>      
建业余杭古帝丘，六朝南渡尽风流。<br>      
白公妓可如安石，苏小湖应并莫愁。<br>      
戎马南来皆故国，江山北望总神州。<br>      
行都宫阙荒烟里，禾黍从残似石头。<br>      
<br>      
其六<br>      
<br>      
冬青树老六陵秋，恸哭遗民总白头。<br>      
南渡衣冠非故国，西湖烟水是清流。<br>      
早时朔漠翎弹怨，他日居庸宇唤休。<br>      
苦恨嬉春铁崖叟，锦兜诗报百年愁。      
</p>      
<hr>      
<p><a name="33"></a>       
谈迁(1594-1657)<br>        
<br>        
渡江<br>        
<br>        
大江骇浪限东南，当日降帆有旧惭。<br>        
击揖空闻多慷慨，投戈毕竟为沉酣。<br>        
龙天浩劫馀弧塔，海岳书生别旧庵。<br>        
闻道佛狸曾驻马，岂因佳味有黄柑？<br>        
<br>        
        
广陵<br>        
<br>        
南朝旧事一芜城，故国飘零百感生。<br>        
柳影天涯随去辇，杨花江上变浮萍。<br>        
远山依旧横新黛，断岸还看散冷萤。<br>        
今日广陵思往事，十年前亦号承平。       
</p>       
<hr>       
<p><a name="34"></a>        
项圣谟(1597-1658)<br>        
<br>        
题自画大树<br>        
<br>        
风号大树中天立，日落西山四海孤。<br>        
短策且随时旦暮，不堪回首望菰蒲。       
</p>       
<hr>       
<p><a name="35"></a>        
朱之瑜(1600-1682)<br>        
<br>        
漫兴<br>        
<br>        
远逐徐生迹，移舟住别峰。<br>        
遗书搜孔壁，仙路隔秦封。<br>        
流水去无尽，故人何日逢？<br>        
乡书经岁达，离恨转重重。<br>        
<br>        
        
避地日本感赋（二首选一）<br>        
<br>        
汉土西看白日昏，伤心胡虏据中原。<br>        
衣冠谁有先朝制？东海翻然认故园。       
</p>       
<hr>       
<p><a name="36"></a>        
冯班(1602-1671)<br>        
<br>        
题友人《听雨舟》<br>        
<br>        
篷窗偏称挂鱼蓑，荻叶声中爱雨过。<br>        
莫道陆居原是屋，如今平地有风波。<br>        
<br>        
        
朝歌旅舍<br>        
<br>        
乞索生涯寄食身，舟前波浪马前尘。<br>        
无成头白休频叹，似我白头能几人？       
</p>       
<hr>       
<p><a name="37"></a>        
阎尔梅(1603-1679)<br>        
<br>        
沧州道中<br>        
<br>        
潞河数百里，家家悬柳枝。<br>        
言自春至夏，雨泽全未施。<br>        
燥土既伤禾，短苗不掩陂。<br>        
辘轳干以破，井涸园菜萎。<br>        
旧米日增价，卖者尚犹夷。<br>        
贫者止垄头，怅望安所之。<br>        
还视釜无烟，束腰相对饥。<br>        
欲贷东西邻，邻家先我悲。<br>        
且勿计终年，胡以延此时？<br>        
树未尽蒙灾，争走餐其皮。<br>        
门外兼催租，官府严呼追。<br>        
大哭无可卖，指此抱中儿。<br>        
儿女况无多，卖尽将何为？<br>        
下民抑何辜，天怒乃相罹，<br>        
下民即有辜，天恕何至斯！<br>        
视天非梦梦，召之者为谁？<br>        
呜乎！雨乎！<br>        
安得及今一滂沱，救此未死之遗黎！<br>        
<br>        
        
绝贼臣胡谦光<br>        
<br>        
贼臣不自量，称予是故人。<br>        
敢以书招予，冀予与同尘。<br>        
一笑置弗答，萧然湖水滨。<br>        
湖水经霜碧，树光翠初匀。<br>        
妻子甘作苦，昏晓役舂薪。<br>        
国家有废兴，吾道有诎申。<br>        
委蛇听大命，柔气转时新。<br>        
生死非我虞，但虞辱此身。<br>        
<br>        
        
采桑曲<br>        
<br>        
种桑人家十之九，连绿不断阴千亩。<br>        
年年相戒桑熟时，畏人盗桑晨暮守。<br>        
前年灾水去年旱，私债官租如火锻。<br>        
今春差觉风雨好，可惜桑田种又少。<br>        
采桑女子智于男，晓雾浸鞋携笋篮。<br>        
幼年父母责女红，蚕事绩事兼其中。<br>        
桑有稚壮与瘦肥，亦有蚕饱与蚕饥。<br>        
忌讳时时外意生，心血耗尽茧初成。<br>        
织不及匹机上卖，急偿官租与私债。<br>        
促织在室丝已竭，机抒西邻响不绝。<br>        
残岁无米货入苦，妄意明年新丝补。       
</p>       
<hr>       
<p><a name="38"></a>        
傅山(1607-1684)<br>       
<br>       
乙酉岁除八绝句（选―）<br>       
<br>       
纵说今宵旧岁除，未应除得旧臣荼。<br>       
摩云即有回阳雁，寄得南枝芳信无？<br>       
<br>       
       
秋径<br>        
<br>        
伙涉真高兴，留侯太有情。<br>        
篇章想不死，蜩蟪定长生。<br>        
剑求一人敌，杯中万虑冥。<br>        
悠然篱菊老，可不咏荆卿。<br>        
<br>        
        
客盂，盂有问余于右元者，右元&nbsp;<br>       
占韵复之，阿好过情，遂如韵自遣<br>       
<br>       
扬雄拟我槐非伦，况复无才撰《美新》。<br>       
什一懒营虚笑鬼，寻常守辱失钱神。<br>       
生憎褚彦兴齐国，喜道陶潜是晋人。<br>       
破衲黄冠犹末死，还因邻里问僧珍。       
</p>       
<hr>       
<p><a name="39"></a>       
商景兰<br>       
<br>       
悼亡<br>        
<br>        
君自垂千古，吾犹恋一生。<br>        
君臣原大节，儿女亦人情。<br>        
折槛生前事，遗碑死后名。<br>        
存亡虽异路，贞白本相成。       
</p>       
<hr>       
<p><a name="40"></a>金人瑞(1608-1661)<br>        
<br>        
上巳日，天畅晴甚，觉《兰亭》“天朗气<br>        
清”句为右军入化之笔，昭明忽然出手，<br>        
岂谓年年有印板上巳耶？诗以纪之<br>        
<br>        
三春却是暮秋天，逸少临文写现前。<br>        
上巳若还如印板，至今何不永和年？<br>        
<br>        
逸少临文总是愁，暮春写得如清秋。<br>        
少年太子无伤感，却把奇文一笔勾。       
</p>       
<hr>       
<p><a name="41"></a>        
吴伟业(1609-1671)<br>        
       
<br>      
圆圆曲<br>       
<br>       
鼎湖当日弃人间，破敌收京下玉关。<br>       
恸哭六军俱缟素，冲冠一怒为红颜。<br>       
红颜流落非吾恋，逆贼天亡自荒宴。<br>       
电扫黄巾定黑山，哭罢君亲再相见。<br>       
相见初经田窦家，侯门歌舞出如花。<br>       
许将戚里空侯伎，等取将军油壁车。<br>       
家本姑苏浣花里，圆圆小字妖罗绮。<br>       
梦向夫差苑里游，宫娥拥入君王起。<br>       
前身合是采莲人，门前一片横塘水。<br>       
横塘双桨去如飞，何处豪家强载归？<br>       
此际岂知非薄命，此时只有泪沾衣。<br>       
熏天意气连宫掖，明眸皓齿无人惜。<br>       
夺归永巷闭良家，教就新声倾座客。<br>       
座客飞觞红日莫，一曲哀弦向谁诉？<br>       
白皙通侯最少年，拣取花枝屡回顾。<br>       
早携娇鸟出樊笼，待得银河几时渡？<br>       
恨杀军书抵死催，苦留后约将人误。<br>       
相约恩深相见难，一朝蚁贼满长安。<br>       
可怜思妇楼头柳，认作天边粉絮看。<br>       
便索绿珠围内第，强呼绛树出雕栏。<br>       
若非将士全师胜，争得蛾眉匹马还。<br>       
蛾眉马上传呼进，云鬟不整惊魂定。<br>       
蜡烛迎来在战场，啼妆满面残红印。<br>       
专征萧鼓向秦川，金牛道上车千乘。<br>       
斜谷云深起画楼，散关月落开妆镜。<br>       
传来消息满红乡，乌桕红经十度霜。<br>       
都曲妓师怜尚在，浣沙女伴忆同行。<br>       
旧巢共是衔泥燕，飞上枝头变凤凰。<br>       
长向尊前悲老大，有人夫婿擅侯王。<br>       
当时只受声名累，贵戚名豪尽延致。<br>       
一斛珠连万斛愁，关山漂泊腰支细。<br>       
错怨狂风扬落花，无边春色来天地。<br>       
尝闻倾国与倾城，翻使周郎受重名。<br>       
妻子岂应关大计，英雄无奈是多情。<br>       
全家白骨成灰土，一代红妆照汗青。<br>       
君不见馆娃初起鸳鸯宿，越女如花看不足。<br>       
香径尘生鸟自啼，渫廊人去苔空绿。<br>       
换羽移宫万里愁，珠歌翠舞古梁州。<br>       
为君别唱吴宫曲，汉水东南日夜流。&nbsp;<br>      
<br>      
      
鸳湖曲<br>       
<br>       
驾鸯湖畔草粘天，二月春深好放船。<br>       
柳叶乱飘千尺雨，桃花斜带一路烟。<br>       
烟雨迷离不知处，旧堤却认门前树。<br>       
树上流莺三两声，十年此地扁舟住。<br>       
主人爱客锦筵开，水闻风吹笑语来。<br>       
画鼓队催桃叶伎，玉箫声出柘枝台。<br>       
轻靴窄袖娇妆束，脆管繁弦竞追逐。<br>       
云鬟子弟按霓裳，雪面参军舞Y鹆。<br>       
酒尽移船曲榭西，满湖灯火醉人归。<br>       
朝来别奏新翻曲，更出红妆向柳堤。<br>       
欢乐朝朝兼暮暮，七贵三公何足数！<br>       
十幅蒲帆几尺风，吹君直上长安路。<br>       
长安富贵玉骢骄，侍女薰香护早朝。<br>       
分付南湖旧花柳，好留烟月伴归桡。<br>       
那知转眼浮生梦，萧萧日影悲风动。<br>       
中散弹琴竞未终，山公启事成何用！<br>       
东市朝衣一旦休，北邙g土亦难留。<br>       
白杨尚作他人树，红粉知非旧日楼。<br>       
烽火名园窜狐兔，画图偷窥老兵怒。<br>       
宁使当时没县官，不堪朝市都非故！<br>       
我来倚棹向湖边，烟雨台空倍惘然。<br>       
芳草乍疑歌扇绿，落英错认舞衣鲜。<br>       
人生苦乐皆陈迹，年去年来堪痛惜。<br>       
闻笛休嗟石季伦，衔坏且效陶彭泽。<br>       
君不见白浪掀天一叶危，收竿还伯转船迟。<br>       
世人无限风波苦，输与江湖钓叟知。<br>       
<br>       
       
读史杂感（十首选二）<br>       
<br>       
莫定三分计，先求五等封。<br>       
国中惟指马，阃外尽从龙。<br>       
朝事归诸将，军需仰大农。<br>       
淮南数州地，幕府但歌钟。<br>       
<br>       
北寺谗成狱，西园贿拜官。<br>       
上书休讨贼，进爵在迎銮。<br>       
相国争开第，将军罢筑坛。<br>       
空余苏武节，流涕向长安。<br>       
<br>       
       
中秋看月有感<br>       
<br>       
今年京口月，犹得杖藜看。<br>       
暂息干戈易，重经少壮难。<br>       
江声连戍鼓，人影出渔竿。<br>       
晚悟盈亏理，愁君白玉盘。<br>       
<br>       
       
过吴江有感<br>       
<br>       
落日松陵道，堤长欲抱城。<br>       
塔盘湖势动，桥引月痕生。<br>       
市静人逃赋，江宽客避兵。<br>       
廿年交旧散，把酒叹浮名。&nbsp;<br>      
<br>      
      
戏题仕女图（十二首选二）<br>      
<br>      
            一舸<br>       
<br>       
霸越亡吴计已行，论功何物赏倾城？<br>       
西施亦有弓藏惧，不独鸱夷变姓名。&nbsp;<br>      
<br>      
            出塞<br>       
<br>       
玉关秋尽雁连天，碛里明驼路几千！<br>       
夜半李陵台上月，可能还似汉宫圆？<br>       
<br>       
       
下相极东庵读同年北使时诗卷<br>       
<br>       
兰若停骖洒墨成，过河持节事分明。<br>       
上林飞雁无还表，头白山僧话子卿。&nbsp;<br>      
<br>      
      
阻雪<br>       
<br>       
关山虽胜路难堪，才上征鞍又解骖。<br>       
十丈黄尘千尺雪，可知俱不似江南。&nbsp;<br>      
<br>      
      
临清大雪<br>      
<br>      
白头风雪上长安，短褐疲驴帽带宽。<br>      
辜负故园梅树好，南枝开放北枝寒。<br>      
<br>      
      
伍员<br>       
<br>       
投金濑畔敢安居？覆楚亡吴数上书。<br>       
手把蜀镂思往事，九原归去愧包胥。<br>       
<br>       
       
追悼<br>       
<br>       
秋风萧索响空帏，酒醒更残泪满衣。<br>       
辛苦共尝偏早去，乱离知否得同归。<br>       
君亲有愧吾还在，生死无端事总非。<br>       
最是伤心看稚女，一窗灯火照鸣机。&nbsp;<br>      
<br>      
      
过淮阴有感<br>      
<br>      
登高怅望八公山，琪树丹崖未可攀。<br>      
莫想阴符遇黄石，好将鸿宝驻朱颜。<br>      
浮生所欠只一死，尘世无由拾九还。<br>      
我本淮王旧鸡犬，不随仙去落人间。&nbsp;<br>      
<br>      
      
梅村<br>       
<br>       
枳篱茅舍掩苍苔，乞竹分花手自栽。<br>       
不好诣人贪客过，惯迟作答爱书来。<br>       
闲窗听雨摊诗卷，独树看云上啸台。<br>       
桑落酒香卢桔美，钓肥斜系草堂开。<br>       
<br>       
       
怀古兼吊侯朝宗<br>       
<br>       
河洛风尘万里昏，百年心事向夷门。<br>       
气倾市侠收奇用，策动宫娥报旧恩。<br>       
多见摄衣称上客，几人刎颈送王孙。<br>       
死生终负侯赢诺，欲滴椒浆泪满樽。<br>       
<br>       
       
捉船行<br>       
<br>       
官差捉船为载兵，大船买脱中船行。<br>       
中船芦港且潜避，小船无知唱歌去。<br>       
郡符昨下吏如虎，快桨追风摇急橹。<br>       
村人露肘捉头来，背似土牛耐鞭苦。<br>       
苦辞船小要何用？争执汹汹路人拥。<br>       
前头船见不敢行，晓事篙题敛钱送。<br>       
船户家家坏十千，官司查点侯如年。<br>       
发回仍索常行费，另派门摊云雇船。<br>       
君不见官舫嵬峨无用处，打彭插旗马头住。&nbsp;<br>      
<br>      
      
临顿儿<br>       
<br>       
临顿谁家儿？生小矜白皙。<br>       
阿爷负官钱，弃置何仓卒！<br>       
贻我适谁家，朱门临广陌。<br>       
嘱侬且好住，跳弄无知识。<br>       
独怪临去时，摩首如怜惜。<br>       
三年教歌舞，万里离亲戚。<br>       
绝技逢侯王，宠异施恩泽。<br>       
高堂红氍毹，华灯布瑶席。<br>       
授以紫檀槽，吹以白玉笛。<br>       
文锦缝我衣，珍珠装我额。<br>       
瑟瑟珊瑚枝，曲罢恣狼藉。<br>       
我本贫家子，邂逅道抛掷。<br>       
一身被驱使，两口无消息。<br>       
纵赏千万金，莫救饿死骨。<br>       
欢乐居他乡，骨肉诚何益！<br>       
<br>       
       
直溪吏<br>       
<br>       
直溪虽乡村，故是尚书里。<br>       
短棹经其门，叫声忽盈耳。<br>       
一翁被束缚，苦辞橐如洗。<br>       
吏指所居堂，即贫谁信尔。<br>       
呼人好作计，缓且受鞭垂。&nbsp;<br>      
穿漏四五间，中已无窗几。<br>      
屋梁记日月，仰视殊自耻。<br>      
昔也三年成，今也一朝毁。<br>      
贻我风雨愁，饱汝歌呼喜。<br>      
官逋依旧在，府帖重追起。<br>      
旁人共唏嘘，感叹良有以。<br>      
东家瓦渐稀，西舍墙半圯。<br>      
生涯分应尽，迟速总一理。<br>      
居者今何栖，去者将安徙。<br>      
明岁留空村，极目唯流水。&nbsp;<br>      
<br>      
      
清凉山赞佛寺 （四首选一）<br>         
<br>         
西北有高山，云是文殊台。<br>         
台上明月池，千叶金莲开。<br>         
花花相映发，叶叶同根栽。<br>         
王母携双成，绿盖云中来。<br>         
结以同心合，授以九子钗。<br>         
翠装雕玉辇，丹髹沉香斋。<br>         
护置琉璃屏，立在文石阶。<br>         
长恐乘风去，舍我归蓬莱。<br>         
从猎往上林，小队城南隈。<br>         
雪鹰异凡羽，果马殊群材。<br>         
言过乐游怨，进及长杨街。<br>         
张宴奏丝桐，新月穿宫槐。<br>         
携手呼太息，乐极生微哀。<br>         
千秋终寂寞，此日谁追陪。<br>         
陛下寿万年，妾命如尘埃。<br>         
愿共南山椁，长奉西宫杯。<br>         
披香淖博士，侧听私惊猜：<br>         
今日乐方乐，私语胡为哉？<br>         
待诏东方生，执戟前诙谐。<br>         
熏炉拂黼帐，白露零苍台。<br>         
吾王慎玉体，对酒毋伤怀。&nbsp;<br>        
<br>        
        
采石矶<br>         
<br>         
石壁千寻险，江流一矢争。<br>         
曾闻飞将上，落日吊开平。&nbsp;<br>        
<br>        
        
古意<br>         
<br>         
欢似机中丝，织作相思树。<br>         
侬似衣上花，春风吹不去。        
</p>        
<hr>        
<p><a name="42"></a>       
黄宗羲(1610-1695)<br>       
<br>       
山居杂咏<br>       
<br>       
锋镝牢囚取决过，依然不废我弦歌。<br>       
死犹未肯输心去，贫亦岂能奈我何！<br>       
廿两棉花装破被，三根松木煮空锅。<br>       
一冬也是堂堂地，岂信人间胜著多。<br>       
<br>       
       
卧病旬日未已，闲书所感（二首选一）<br>       
<br>       
此地那堪再度年？此身惭傀在灯前。<br>       
梦中失哭儿呼我，天末招魂鸟降筵。<br>       
好友多从忠节传，人情不尽绝交篇。<br>       
于今屈指几回死，未死犹然被病眠。<br>       
<br>       
       
苍水<br>        
<br>        
少年苦节何人似？得此全归亦称情。<br>        
废寺醵钱收弃骨，老生秃笔记琴声。<br>        
遥空摩影狂相得，群水穿礁浩未平。<br>        
两世雪交私不得，只随众口一闲评。<br>        
<br>        
        
周公谨砚（四首选二）<br>        
<br>        
弁阳片石出塘栖，馀墨犹然积水湄。<br>        
一半已书亡宋事，更留一半写今时。<br>        
<br>        
剩水残山字句饶，剡源仁近共推敲。<br>        
砚中斑驳遗民泪，井底千年恨未销。       
</p>       
<hr>       
<p><a name="43"></a>        
杜F(1611-1687)<br>        
<br>        
楼雨<br>        
<br>        
晓雨天沾草，萧萧牧马群。<br>        
鼓鼙喧绝檄，部落拥将军。<br>        
仆病炊无木，悭僧屐不分。<br>        
儿童生故晚，正诵美新文。<br>        
<br>        
        
晴<br>        
<br>        
海角收残雨，楼前散夕阳。<br>        
行吟原草泽，醉卧即沙场。<br>        
骑马人如戏，呼鹰俗故狂。<br>        
白头苏属国，只合看牛羊！       
</p>       
<hr>       
<p><a name="44"></a>        
方以智(1611-1671)<br>        
<br>        
独往<br>        
<br>        
同伴都分毛，麻鞋独入林。<br>        
一年五变姓，十字九椎心。<br>        
听惯干戈信，愁因风雨深。<br>        
死生容易事，所痛为知音！       
</p>       
<hr>       
<p><a name="45"></a>        
冒襄(1611-1693)<br>        
<br>        
和阮亭《秋柳》诗原韵（四首选二）<br>        
<br>        
南浦西风合断魂，数枝清影立朱门。<br>        
可知春去浑无迹，忽地霜来渐有痕。<br>        
家世凄凉灵武殿，腰肢憔悴莫愁村。<br>        
曲中旧侣如相忆，急管哀筝与细论。<br>        
<br>        
红闺紫塞昼飞霜，顾影羞窥白玉塘。<br>        
近日心情惟短笛，当年花絮已空箱。<br>        
梦残舞榭还歌榭，泪落岐王与薛王。<br>        
回首三春攀折苦，错教根植善和坊。       
</p>       
<hr>       
<p><a name="46"></a>        
李渔(1611-1685)<br>        
<br>        
清明前一日&nbsp;<br>       
<br>       
正当离乱世，莫说艳阳天。<br>       
地冷易寒食，烽多难禁烟。<br>       
战场花是血，驿路柳为鞭。<br>       
荒垅关山隔，凭谁寄纸钱？<br>       
<br>       
       
夏寒不雨为楚人忧岁<br>       
<br>       
江风五月尚飕飕，疑是生寒应麦秋。<br>       
暑雨不多难望岁，密云虽布转增忧。<br>       
四方丰歉觇三楚，两载饥寒遍九州。<br>       
民命久悬仓廪绝，问天何事苦为仇？       
</p>       
<hr>       
<p><a name="47"></a>       
钱澄之(1612-1694)<br>       
<br>       
梅花（二首）<br>        
<br>        
何处花先放？向南三两村。<br>        
未春天似梦，彻夜月无言。<br>        
且喜昏鸦散，毋嫌翠羽喧。<br>        
众芳久寂寞，赖汝照乾坤。<br>        
<br>        
离离压残雪，脉脉照溪滨。<br>        
一任夜五月，何妨天不春！<br>        
芳华凭俗赏，风味与谁亲？<br>        
只觉闭门后，徘徊似有人。       
</p>       
<hr>       
<p><a name="48"></a>        
方文(1612-1669)<br>        
<br>        
竹枝词（十首选二）<br>        
<br>        
侬家住在大江东，妾似船桅郎似篷。<br>        
船桅一心在篷里，篷无定向只随风。<br>        
<br>        
春水新添几尺波，泛舟小妇解吴歌。<br>        
笑指侬如江上月，团圆时少缺时多。       
</p>       
<hr>       
<p><a name="49"></a>        
周亮工(1612-1672)<br>        
<br>        
自剑津发燕江次西溪<br>        
<br>        
双剑潆洄地，篮舆十万峰。<br>        
云争桥上屋，水舞石边春。<br>        
破壁蹲饥虎，残僧拜废钟。<br>        
追呼亦肯到，何处劝为农？       
</p>       
<hr>       
<p><a name="50"></a>        
归庄(1613-1673)<br>        
<br>        
己丑元日<br>        
<br>        
四年绝域度新正，此夕空将两目瞠。<br>        
天下兴亡凭揲策，一身进退类悬旌。<br>        
商君法令牛毛细，王莽征徭鱼尾W。<br>        
不信江南百万户，锄稷只向陇头耕。<br>        
<br>        
        
观田家收获（三首选一）<br>        
<br>        
稻香秫熟暮秋天，阡陌纵横万亩连。<br>        
五载输粮女真国，天全我志独无田。<br>        
<br>        
        
落花诗（十二首选一）<br>        
<br>        
江南春老叹红稀，树底残英高下飞。<br>        
燕蹴莺衔何太急！溷多茵少竟安归？<br>        
阑干晓露芳条冷，池馆斜阳绿荫肥。<br>        
静掩蓬门独惆怅，从他芳草自菲菲。       
</p>       
<hr>       
<p><a name="51"></a>        
陈忱(1613-?)<br>        
<br>        
叹燕<br>        
<br>        
春归林木古兴嗟，燕语斜阳立浅沙。<br>        
休说旧时王与谢，寻常百姓亦无家。       
</p>       
<hr>       
<p><a name="52"></a>        
顾炎武(1613-1681)<br>        
<br>        
海上（四首）<br>        
<br>        
日入空山海气侵，秋光千里自登临。<br>        
十年天地干戈老，四海苍生吊哭深。<br>        
水涌神山来白鸟，云浮仙阙见黄金。<br>        
此中何处无人世，只恐难酬烈士心。<br>        
<br>        
满地关河一望哀，彻天烽火照胥台。<br>        
名王白马江东去，故国降幡海上来。<br>        
秦望云空阳鸟散，冶山天远朔风回。<br>        
楼船见说军容盛，左次犹虚授钺才。<br>        
<br>        
南营乍浦北南沙，终古提封属汉家。<br>        
万里风烟通日本，一军旗鼓向天涯。<br>        
楼船已奉征蛮敕，博望空乘泛海槎。<br>        
愁绝王师看不到，寒涛东起日西斜。<br>        
<br>        
长看白日下芜城，又见孤云海上生。<br>        
感慨河山追失计，艰难戎马发深情。<br>        
埋轮拗镞周千亩，蔓草枯杨汉二京。<br>        
今日大梁非旧国，夷门愁杀老侯赢。<br>        
<br>        
        
精卫<br>        
<br>        
万事有不平，尔何空自苦；<br>        
长将一寸身，衔木到终古？<br>        
我愿平东海，身沉心不改；<br>        
大海无平期，我心无绝时。<br>        
呜呼！君不见，<br>        
西山衔木众鸟多，鹊来燕去自成窠。<br>        
<br>        
        
酬朱监纪四辅<br>        
<br>        
十载江南事已非，与君辛苦各生归。<br>        
愁看京口三军溃，痛说扬州十日围。<br>        
碧血未消今战垒，白头相见旧征衣。<br>        
东京朱祜年犹少，莫向尊前叹式微。<br>        
<br>        
        
赋得秋柳<br>        
<br>        
昔日金枝间白花，只今摇落向天涯。<br>        
条空不系长征马，叶少难藏觅宿鸦。<br>        
老去桓公重出塞，罢官陶令乍归家。<br>        
先皇玉座灵和殿，泪洒西风日又斜。<br>        
<br>        
        
又酬傅处士次韵（二首选―）<br>        
<br>        
清切频吹越石笳，穷愁犹驾阮生车。<br>        
时当汉腊遗臣祭，义激韩雠旧相家。<br>        
陵阙生哀回夕照，河山垂泪发春花。<br>        
相将便是天涯侣，不用虚乘犯斗槎。       
</p>       
<hr>       
<p><a name="53"></a>        
龚鼎孳(1615-1673)<br>        
<br>        
上巳将过金陵（三首选二）<br>        
<br>        
S矶一棹水云宽，采石晴峰涌翠盘。<br>        
天气殊佳芳禊会，海风吹客到长干。<br>        
<br>        
倚槛春风玉树飘，空江铁锁野烟消。<br>        
兴怀无限兰亭感，流水青山送六朝。       
</p>       
<hr>       
<p><a name="54"></a>        
施闰章(1618-1683)<br>        
<br>        
雪中望岱岳<br>        
<br>        
碧海烟归尽，晴峰雪半残。<br>        
冰泉悬众壑，云路郁千盘。<br>        
影落齐燕白，光连天地寒。<br>        
秦碑凌绝壁，杖策好谁看？<br>        
<br>        
        
江月<br>        
<br>        
十月晴江月，微风夜未寒。<br>        
依人光不定，照影思无端。<br>        
少壮随波去，关河行路难。<br>        
平生素心友，莫共此时看。<br>        
<br>        
        
泊樵舍<br>        
<br>        
涨减水逾急，秋阴未夕昏。<br>        
乱山成野戍，黄叶自江村。<br>        
带雨疏星见，回风绝岸喧。<br>        
经过多战舰，茅屋几家存？<br>        
<br>        
        
山行<br>        
<br>        
野寺分晴树，山亭过晚霞。<br>        
春深无客到，一路落松花<br>        
<br>        
        
浮萍兔丝篇<br>        
<br>        
    李将军言：部曲尝掠人妻，既数年，携之南征，值<br>        
其故夫，一见恸绝；问其夫已纳新妇，则兵之故妻也。<br>        
四人皆大哭，各反其妻而去。予为作《浮萍兔丝篇》。<br>        
<br>        
浮萍寄洪波，飘飘束复西。<br>        
兔丝I乔柯，袅袅复离披。<br>        
兔丝断有日，浮萍合有时；<br>        
浮萍语免丝，离合安可知！<br>        
健儿东南征，马上倾城姿；<br>        
轻罗作障面，顾盼生光仪。<br>        
故夫从旁窥，拭目惊且疑；<br>        
长跪问健儿：“毋乃贱子妻？<br>        
贱子分已断，买妇商山陲；<br>        
但愿一相见，永诀从此辞。”<br>        
相见肝肠绝，健儿心乍悲，<br>        
自言“亦有妇，商山生别离，<br>        
我戍十余载，不知从阿谁？<br>        
尔妇既我乡，便可会路歧。”<br>        
宁知商山妇，复向健儿啼：<br>        
“本执君箕帚，弃我忽如遗。”<br>        
黄雀从乌飞，比翼长参差，<br>        
雄飞占新巢，雌伏思旧枝。<br>        
两雄相顾诧，各自还其雌。<br>        
雌雄一时合，双泪沾裳衣。       
</p>       
<hr>       
<p><a name="55"></a>        
吴嘉纪(1618-1684)<br>        
<br>        
绝句<br>        
<br>        
白头灶户低草房，六月煎盐烈火旁。<br>        
走出门前炎日里，偷闲一刻是乘凉。       
</p>       
<hr>       
<p><a name="56"></a>        
尤侗(1618-1704)<br>       
<br>       
闻鹧鸪<br>        
<br>        
鹧鸪声里夕阳西，陌上征人首尽低。<br>        
遍地关山行不得，为谁辛苦尽情啼？       
</p>       
<hr>       
<p><a name="57"></a>        
王夫之(1619-1692)<br>        
<br>        
初度口占（辛丑）<br>        
<br>        
新买茱萸半亩堂，苔侵床足月侵墙。<br>        
天涯芳草迷归路，病叶还禁一夜霜。<br>        
<br>        
        
雨余小步<br>        
<br>        
莲花莲叶柳塘西，疏雨疏风斜照低。<br>        
竹箨冠轻容雪鬓，桃枝杖滑困春泥。<br>        
垂虹疑饮双溪水，砌草新添一寸荑。<br>        
不拟孤山闲放鹤，鹁鸠恰恰向人啼。       
</p>       
<hr>       
<p><a name="58"></a>        
毛奇龄(1623-1713)<br>        
<br>        
赠柳生<br>        
<br>        
流落人间柳敬亭，消除豪气鬓星星。<br>        
江南多少前朝事，说与人间不忍听。       
</p>       
<hr>       
<p><a name="59"></a>        
屈大均(1629-1696)<br>        
<br>        
云州秋望<br>        
<br>        
白草黄羊外，空闻v篥哀。<br>        
遥寻苏武庙，不上李陵台。<br>        
风助群鹰击，云随万马来。<br>        
关前无数柳，一夜落龙堆。<br>  
<br>  
秣陵<br>  
<br>  
牛首开天阙，龙岗抱帝宫。<br>  
六朝春草里，万井落花中。<br>  
访旧乌衣少，听歌玉树空。<br>  
如何亡国恨，尽在大江东！       
</p>       
<hr>       
<p><a name="60"></a>        
朱彝尊 (1629-1709)<br>         
<br>         
哭王处士（六首选一）<br>         
<br>         
相送悲长别，还家惨独行。<br>         
流连简书札，次第念交情。<br>         
自有箧中作，何难身后名！<br>         
泉台应快意，未必似平生。<br>         
<br>         
         
来青轩<br>         
<br>         
天书稠叠此山亭，往事犹传翠辇经。<br>         
莫倚危栏频北望，十三陵树几曾青？<br>         
<br>         
         
出居庸关<br>         
<br>         
居庸关上子规啼，饮马流泉落日低。<br>         
雨雪自飞千嶂外，榆林只隔数峰西。<br>         
<br>         
         
云中至日<br>         
<br>         
去岁山川缙云岭，今年雨雪白登台。<br>         
可怜日至长为客，何意天涯数举杯！<br>         
城晚角声通雁塞，关寒马色上龙堆。<br>         
故园望断江村里，愁说梅花细细开。<br>         
<br>         
         
度大庾岭<br>         
<br>         
雄关直上岭云孤，驿路梅花岁月徂。<br>         
丞相祠堂虚寂寞，越王城阙总荒芜。<br>         
自来北至无鸿雁，从此南飞有鹧鸪。<br>         
乡国不堪重伫望，乱山落日满长途。<br>         
<br>         
         
鸳鸯湖棹歌（―百首选六）<br>         
<br>         
　　　　　　其一<br>
<br>
樯燕樯乌绕楫师，树头树底挽船丝。<br>
村边处处围桑叶，水上家家养鸭儿。<br>
<br>
　　　　　　其二<br>
<br>
穆湖莲叶小于钱，卧柳虽多不碍船。<br>
两岸新苗才过雨，夕阳沟水响溪田。<br>
<br>
　　　　　　其三<br>
<br>
西水驿前津鼓声，原田角角野鸡鸣。<br>
苔心菜甲桃花里，未到天明棹入城。<br>
<br>
　　　　　　其四<br>
<br>
长水风荷叶叶香，斜塘惯宿野鸳鸯。<br>
郎舟爱向斜塘去，妾意终怜长水长。<br>
<br>
　　　　　　其五<br>
<br>
屋上鸠鸣谷雨开，横塘游女荡船回。<br>
桃花落后蚕齐浴，竹笋抽时燕便来。<br>
<br>
　　　　　　其六<br>
<br>
秋水寻常没钓矶，秋林随意敞柴扉。<br>
八月田中黄雀啄，九月田中黄雀肥。<br>
<br>

晚次崞县<br>
<br>
百战楼烦地，三春尚朔风。<br>
雪飞寒食后，城闭夕阳中。<br>
行役身将老，艰难岁不同。<br>
流移嗟雁户，生计各西东。<br>
<br>

玉带生歌并序<br>
<br>
    玉带生，文信国所遗砚也。予见之吴下，既摹其铭<br>
而装池之，且为之歌曰：<br>
<br>
玉带生，吾语汝：汝产自端州，汝来自横浦。幸免事降<br>
表，佥名谢道清，亦不识大都承旨赵孟俯。能令信公喜，<br>
辟汝置幕府。<br>
当年文墨宾，代汝一一数：参军谁？谢w羽；寮佐谁？<br>
邓中甫；弟子谁？王炎午。独汝形躯短小，风貌朴古；<br>
步不能趋，口不能语：既无鹳之鹆之活眼睛，兼少犀纹<br>
彪纹好眉妩；赖有忠信存，波涛孰敢侮？是时丞相气尚<br>
豪，可怜一舟之外无尺土，共汝草檄飞书意良苦。四十<br>
四字铭厥背，爱汝心坚刚不吐。<br>
自从转战屡丧师，天之所坏不可支。惊心柴市日，慷慨<br>
且诵临终诗，疾风蓬勃扬沙时。传有十义士，表以石塔<br>
藏公尸。生也亡命何所之？或云西台上，唏发一叟涕涟<br>
，手击竹如意，生时亦相随。冬青成阴陵骨朽，百年<br>
踪迹人莫知。<br>
会稽张思廉，逢生赋长句。抱遗老人阁笔看，七客寮中<br>
敢（口夭）怒？吾今遇汝沧浪亭，漆匣初开紫衣露，海<br>
桑陵谷又经三百秋，以手摩尚如故。洗汝池上之寒泉，<br>
漂汝林端之霏雾；俾汝畏留天地间，墨花恣洒鹅毛素。<br>
<br>
晓入郡城<br>
<br>
轻舟乘间入，击缆坏篱根。<br>
古道横边马，孤城闭水门。<br>
星含兵气动，月傍晓烟昏。<br>
辛苦乡关路，重来断客魂。
</p>
<hr>
<p><a name="95"></a>彭孙y（1631-1700）<br>
<br>
秋日登滕王阁<br>
<br>
客路逢秋思易伤，江天烟景正苍凉。<br>
依然极浦生秋水，终古寒潮送夕阳。<br>
高士几回亭草绿？梅仙一去岭云荒。<br>
临风不见南来雁，书札何由达豫章？</p>
<hr>
<p><a name="61"></a>
王士祯(1634-1711)<br>       
<br>       
秦淮杂诗（二十首选―）<br>       
<br>       
傅寿清歌沙嫩箫，红牙紫玉夜相邀。<br>       
而今明月空如水，不见青溪长板桥。<br>       
<br>       
       
真州绝句（六首选一）<br>       
<br>       
江干多是钓人居，柳陌菱塘一带疏；<br>       
好是日斜风定后，半江红树卖鲈鱼。<br>       
<br>       
       
初春济南作<br>       
<br>       
山郡逢春复乍晴，陂塘分出几泉清？<br>       
郭边万户皆临水，雪后千峰半入城。<br>       
<br>       
       
秋柳（四首选―）<br>        
<br>        
秋来何处最销魂？残照西风白下门。<br>        
他日差池春燕影，只今憔悴晚烟痕。<br>        
愁生陌上黄聪曲，梦远江南乌夜村。<br>        
莫听临风三弄笛，玉关哀怨总难论。<br>        
<br>        
        
息斋夜宿即事怀故园<br>        
<br>        
夜来微雨歇，河汉在西堂。<br>        
萤火出深碧，池荷闻暗香。<br>        
开窗邻竹树，高枕忆沧浪。<br>        
此夕南枝鸟，无因到故乡。<br>        
<br>        
        
高邮雨泊<br>        
<br>        
寒雨秦邮夜泊船，南湖新涨水连天。<br>        
风流不见秦淮海，寂寞人间五百年。<br>        
<br>        
        
余澹心寄金陵咏怀古迹却寄二首（选―）<br>        
<br>        
千古秦淮水，东流绕旧京。<br>        
江南戎马后，愁杀庾兰成！<br>        
<br>        
        
江上<br>        
<br>        
吴头楚尾路如何？烟雨秋深暗自波。<br>        
晚趁寒潮渡江去，满林黄叶雁声多。       
</p>       
<hr>  
<p><a name="90"></a>洪N（1645-1704）<br> 
<br> 
京东杂感二首<br> 
<br> 
其一<br> 
<br> 
胜国巡游地，孤城有废宫。<br> 
周垣春草外，园殿夕阳下。<br> 
狐沙翻雪，鸱蹲树啸风。<br> 
唯馀旧村落，鸡犬似新丰。<br> 
<br> 
其二<br> 
<br> 
雾隐前山烧，林开小市灯。<br> 
软沙平受月，春水细流冰。<br> 
远望穷高下，孤怀感废兴。<br> 
白头遗老在，指点十三陵。</p> 
<hr> 
<p><a name="91"></a>黄任<br> 
<br> 
西湖杂诗五首<br> 
<br> 
其一<br> 
<br> 
珍重游人入画图，楼台绣错与茵铺。<br> 
宋家万里中原土，博得钱塘十顷湖。<br> 
<br> 
其二<br> 
<br> 
画罗纨扇总如云，细草新泥簇蝶裙。<br> 
孤愤何关儿女事，踏青争上岳王坟！<br> 
<br> 
其三<br> 
<br> 
鱼羹宋嫂六桥无，原是樊楼旧酒垆。<br> 
宣索可怜停玉食，官家和泪话东都。<br> 
<br> 
其四<br> 
<br> 
梅花亦作黍离看，野水荒坟绕一湾。<br> 
肠断黄金台下客，更传天语到孤山。<br> 
<br> 
其五<br> 
<br> 
珠襦玉匣出昭陵，杜宇斜阳不可听。<br> 
千树桃花万条柳，六桥无地种冬青。</p> 
<hr> 
<p><a name="94"></a>孔尚任（1648-1718）<br> 
<br> 
北固山看大江<br> 
<br> 
孤城铁瓮四山围，绝顶高秋坐落晖。<br> 
眼见长江趋大海，青天却似向西飞。</p> 
<hr>      
<p><a name="62"></a>       
查慎行(1650-1727)<br>        
<br>        
渡百里湖<br>        
<br>        
湖面宽千顷，湖流浅半篙。<br>        
远帆如不动，原树竞相高。<br>        
岁已占秋旱，民犹望雨膏。<br>        
涸鳞如可活，吾敢畏波涛？<br>        
<br>        
        
寒夜次潘岷原韵<br>        
<br>        
一片西风作楚声，卧闻落叶打窗鸣。<br>        
不知十月江寒重，陡觉三更布被轻。<br>        
霜压啼乌惊月上，夜骄饥鼠阚灯明。<br>        
还家梦绕江湖阔，薄醉醒来句忽成。<br>        
<br>        
        
三闾祠<br>        
<br>        
平远江山极目回，古祠漠漠背城开。<br>        
莫嫌举世无知己，未有庸人不忌才。<br>        
放逐肯消亡国恨？岁时犹动楚人哀！<br>        
湘兰沅芷年年绿，想见吟魂自往来。<br>        
<br>        
        
中秋夜洞庭湖对月歌<br>        
<br>        
长风霾云莽千里，云气蓬蓬天冒水。<br>        
风收云散波乍平，倒转青天作湖底。<br>        
初看落日沉波红，素月欲升天敛容。<br>        
舟人回首尽东望，吞吐故在冯夷宫。<br>        
须臾忽自波心上，镜面横开十余丈。<br>        
月光浸水水浸天，一派空明互回荡。<br>        
此时骊龙潜最深，目炫不得衔珠吟。<br>        
巨鱼无知作腾踔，鳞甲一动千黄金。<br>        
人间此境知难必，快意翻从偶然得。<br>        
遥闻渔父唱歌来，始觉中秋是今夕。<br>        
<br>        
        
雨过桐庐<br>        
<br>        
江势西来弯复弯，乍惊风物异乡关。<br>        
百家小聚还成县，三面无城却倚山。<br>        
帆影依依枫叶外，滩声汩汩碓床间。<br>        
雨蓑烟笠严陵近，惭愧清流照客颜。<br>        
<br>        
        
渡黄河<br>        
<br>        
地势豁中州，黄河掌上流。<br>        
岸低沙易涸，天远树全浮。<br>        
梁宋回头失，徐淮极目收。<br>        
身轻往来便，自叹不如鸥。<br>        
<br>        
        
早过淇县<br>        
<br>        
高登桥下水汤汤，朝涉河边露气凉。<br>        
行过淇园天未晓，一痕残月杏花香。<br>        
<br>        
        
邺下杂咏（四首选一）<br>        
<br>        
一赋何当敌两京，也知土木费经营。<br>        
浊漳确是无情物，流尽繁华只此声。<br>        
<br>        
        
晓过鸳湖<br>        
<br>        
晓风催我挂帆行，绿涨春芜岸欲平。<br>        
长水塘南三日雨，菜花香过秀州城。<br>       
<br>       
度仙霞关题天雨庵壁<br>       
<br>       
虎啸猿啼万壑哀，北风吹雨过山来。<br>       
人从井底盘旋上，天向关门豁达开。<br>       
地险昔曾当剧贼，时平谁敢说雄才？<br>       
煎茶好领闲僧意，知是芒鞋到几回！       
</p>       
<hr>       
<p><a name="63"></a>        
赵执信(1692-1744)<br>        
<br>        
晓过灵石<br>        
<br>        
晓色熹微岭上横，望中云物转凄清。<br>        
林收宿雾初通日，山挟回风尽入城。<br>        
客路远随残月没，乡心半向早寒生。<br>        
惊鸦满眼苍烟里，愁绝戍楼横吹声。<br>        
<br>        
        
山行杂诗四首（选一）<br>        
<br>        
岭路盘盘行欲迷，晚来霜霰忽凄凄。<br>        
林间风过犹兼叶，涧底寒轻已作泥。<br>        
马足蹙时疑地尽，溪云多处觉天低。<br>        
倦游莫讶惊心数，岁暮空山鸟乱啼。<br>        
<br>        
        
萤火<br>        
<br>        
和雨还穿户，经风忽过墙。<br>        
虽缘草成质，不借月为光。<br>        
解识幽人意，请今聊处囊。<br>        
君看落空阔，何异大星芒。       
</p>       
<hr>  
<p><a name="96"></a>宋湘（1673-1769）<br> 
<br> 
说诗八首<br> 
<br> 
三百诗人岂有诗，都成绝唱沁心脾。<br> 
今人不讲源头水，只问支流派是谁。<br> 
<br> 
涂脂传粉画长眉，按拍循腔疾复迟。<br> 
学过邯郸多少步，可怜挨户卖歌儿。<br> 
<br> 
心源探到古人初，征实翻空总自如。<br> 
好把臭皮囊洗净，神仙楼阁在高虚。<br> 
<br> 
豫章出地势轮铮细草孤花亦可人。<br> 
独有五通仙杜老，各还命脉各精神。<br> 
<br> 
学韩学杜学髯苏，自是排场与众殊。<br> 
若使自家无曲子，等闲铙鼓与笙芋。<br> 
<br> 
池塘春草妙难寻，泥落空梁苦用心。<br> 
若比大江流日夜，哀丝豪竹在知音。<br> 
<br> 
文章妙绝有邱迟，一纸书中百首诗。<br> 
正在将军旗鼓处，忽然花杂草长时。<br> 
<br> 
读书万卷真须破，念佛千声好是空。<br> 
多少英雄齐下泪，一生缠死笔头中。</p> 
<hr>      
<p><a name="64"></a>       
沈德潜(1673-1769)<br>        
<br>        
夜月渡江<br>        
<br>        
万里金波照眼明，布帆十幅破空行。<br>        
微茫欲没三山影，浩荡还流六代声。<br>        
水底鱼龙惊静夜，天边牛斗转深更。<br>        
长风瞬息过京口，楚尾吴头无限情。<br>        
<br>        
        
过真州<br>        
<br>        
扬州西去真州路，万树垂杨绕岸栽。<br>        
野店酒香帆尽落，寒塘渔散鹭初回。<br>        
晓风残月屯田墓，零露浮云魏帝台。<br>        
此夕临江动离思，白沙亭畔笛声哀。<br>        
<br>        
        
吴山怀古（四首选一）<br>        
<br>        
夫差曾报阖闾仇，宋室南迁事竟休。<br>        
和议有人增岁币，偏安无诏复神州。<br>        
中朝已洒苌弘血，塞北空闻杜宇愁。<br>        
莫上凤凰山顶望，冬青谁认旧陵邱？       
</p>       
<hr>       
<p><a name="65"></a>        
厉鹗(1692-1752)<br>       
<br>       
晓至湖上<br>       
<br>       
出郭晓色微，临水人意静。<br>       
水上寒雾生，弥漫与天永。<br>       
折苇动有声，遥山淡无影。<br>       
稍见初日开，三两列舴艋。<br>       
安得学野凫，泛泛逐清影。<br>       
<br>       
       
宝应舟中月夜<br>       
<br>       
芦根渺渺望无涯，雁落圆沙几点排？<br>       
明月堕烟霜着水，行人今夜宿清淮。<br>       
<br>       
       
渡河<br>        
<br>        
北来始作泛槎游，晚色苍苍望里收。<br>        
一线黄流奔禹甸，两涯残雪接徐州。<br>        
古今沉璧知无限，天地浮萍各自谋。<br>        
明日轻装又驴背，风前惭愧白沙鸥。<br>        
<br>        
        
富春<br>        
<br>        
富春县前江势奔，危楼如画俯山根。<br>        
林林人影向沙市，叶叶风帆下海门。<br>        
秋入遥空无寸翳，旱经焦土有千村。<br>        
田家正堕忧时泪，安得新酤倒瓦盆？<br>        
<br>        
        
春寒<br>        
<br>        
漫脱春衣浣酒红，江南二月最多风。<br>        
梨花雪后酴雪，人在重帘浅梦中。<br>        
<br>        
        
荆溪道中<br>        
<br>        
如画云岚西复西，梁溪几折入荆溪？<br>        
舟师失道隔烟问，山鸟畏人穿竹啼。       
</p>       
<hr>       
<p><a name="66"></a>        
郑燮(1693-1765)<br>       
<br>       
潍县署中画竹，呈年伯包大中丞括<br>       
<br>       
衙斋卧听萧萧竹，疑是民间疾苦声；<br>       
些小吾曹州县吏，一枝一叶总关情。<br>       
<br>       
       
竹石<br>        
<br>        
咬定青山不放松，立根原在破岩中。<br>        
千磨万击还坚劲，任尔东西南北风。       
</p>       
<hr>       
<p><a name="67"></a>        
袁枚(1716-1797)<br>       
<br>       
咏史（六首选―）<br>        
<br>        
东汉耻机权，君子多nn。<br>        
悲哉陈与窦，谋E功不成。<br>        
其时凉州反，有人颁孝经；<br>        
意欲口打贼，贼闻笑不胜。<br>        
虽无补国家，尚未远人情。<br>        
一变至南宋，佛行而儒名。<br>        
希哲学主静，人死不闻声。<br>        
魏公败符离，自夸心学精，<br>        
杀人三十万，於心不曾惊。<br>        
似此称理学，何处托生灵。<br>        
呜呼孔与孟，九泉涕沾缨。<br>        
<br>        
        
箴作诗者<br>        
<br>        
倚马休夸速藻佳，相如终竟压邹枚。<br>        
物须见少方为贵，诗到能迟转是才。<br>        
清角声高非易奏，优昙花好不轻开。<br>        
须知极乐神仙境，修炼多从苦处来。<br>        
<br>        
        
仿元遗山论诗（四十二首选―）<br>        
<br>        
不相菲薄不相师，公道持论我最知；<br>        
一代正宗才力薄，望溪文集阮亭诗。<br>        
<br>        
        
到石梁观瀑布<br>        
<br>        
天风肃肃衣裳飘，人声渐小滩声骄。<br>        
知是天台古石桥。<br>        
一龙独跨山之凹，高耸脊背横伸腰，<br>        
其下嵌空走怒涛。<br>        
涛水来从华顶遥，分为左右瀑两条，<br>        
到此收束群流交。<br>        
五叠六叠势益高，一落千丈声怒号。<br>        
如旗如布如狂蛟，非雷非电非笙匏。<br>        
银河飞落青松梢，素车白马云中跑。<br>        
势急欲下石阻挠，回澜怒立猛欲跳。<br>        
逢逢布鼓雷门敲，水犀军向皋兰鏖，<br>        
三千组练挥银刀，四川崖壁齐动摇。<br>        
伟哉铜殿造前朝，五百罗汉如相招。<br>        
我本钱塘儿弄潮，到此使人意也消，<br>        
心花怒开神理超。<br>        
高枕龙背持其尻，上视下视行周遭；<br>        
其奈冷泠雨溅袍，天风吹人立不牢。<br>        
北宫虽勇目已逃，恍如子在齐闻韶。<br>        
不图为乐如斯妙，得坐一刻胜千朝。<br>        
安得将身化巨鳌，看他万古长滔滔！<br>        
<br>        
        
湖上杂诗（二十首选一）<br>        
<br>        
凤岭高登演武台，排衙石上大风来。<br>        
钱王英武康王弱，一样江山两样才。<br>        
<br>        
        
桐江作（四首选二）<br>        
<br>        
桐江春水绿如油，两岸青山送客舟。<br>        
明秀渐多奇险少，分明山色近杭州。<br>        
<br>        
久别天台路已迷，眼前尚觉白云低。<br>        
诗人用笔求逋峭，何不看山到浙西？<br>        
<br>        
        
独秀峰<br>        
<br>        
来龙去脉绝无有，突然一峰插南斗。<br>        
桂林山水奇八九，独秀峰尤冠其首。<br>        
三百六级登其巅，一城烟水来眼前。<br>        
青山尚且直如弦，人生孤立何伤焉？<br>        
<br>        
        
遣兴（二十四首选二）<br>        
<br>        
爱好由来下笔难，一诗千改始心安。<br>        
阿婆还似初笄女，头未梳成不许看。<br>        
<br>        
但肯寻诗便有诗，灵犀一点是吾师。<br>        
夕阳芳草寻常物，解用多为绝妙词。<br>        
<br>        
        
十二月十五夜<br>        
<br>        
沉沉更鼓急，渐渐人声绝。<br>        
吹灯窗更明，月照一天白。<br>        
<br>        
        
苔<br>        
<br>        
白日不到处，青春恰自来。<br>        
苔花如米小，亦学牡丹开。<br>       
<br>       
鸡<br>       
<br>       
养鸡纵鸡食，鸡肥乃烹之。<br>       
主人计固佳，不可与鸡知。       
</p>       
<hr>       
<p><a name="68"></a>        
蒋士铨(1725-1785)<br>        
<br>        
远游（二首选一）<br>        
<br>        
初日照林莽，积霭生庭闱。<br>        
长跪拜慈母，有泪不敢垂；<br>        
“连年客道路，儿生未远离；<br>        
力学既苦晚，可复无常师？<br>        
负籍出门去，白日东西驰；<br>        
远游幸有方，母心休念之。<br>        
儿食有齑粉，母毋念儿饥；<br>        
儿服有敝裘，母毋念儿衣。<br>        
倚闾勿盼望，岁暮儿当归。”<br>        
俯首听儿言，丁宁语儿知。<br>        
小妹不解事，视母为笑唬。<br>        
新妇亦善愁，含泪无言词。<br>        
繁忧未能语，匪但离别悲。<br>        
父车既已驾，我复行迟迟。<br>        
岂无寸草心，珍重三春晖。<br>        
仰看林间乌，绕树哑哑飞。<br>        
<br>        
        
极目（二首选一）<br>        
<br>        
江山奇胜总偏安，天堑茫茫固守难。<br>        
史册事随春梦过，皖公青入酒杯间。<br>        
<br>        
        
响岳<br>        
<br>        
不重雄封重艳情，遗踪犹自慕倾城。<br>        
怜伊几两平生屐，踏碎山河是此声！       
</p>       
<hr>       
<p><a name="69"></a>        
赵翼(1727-1814)<br>       
<br>       
       
论诗（五首）<br>       
<br>       
满眼生机转化钧，天工人巧日争新。<br>      
预支五百年新意，到了千年又觉陈。<br>      
<br>      
李杜诗篇万口传，至今已觉不新鲜。<br>      
江山代有才人出，各领风骚数百年。<br>      
<br>      
只眼须凭自主张，纷纷艺苑漫雌黄。<br>      
矮人看戏何曾见，都是随人说短长。<br>      
<br>      
少时学语苦难圆，只道工夫半未全。<br>      
到老始知非力取，三分人事七分天。<br>      
<br>      
诗解穷人我未空，想因诗尚不曾工。<br>      
熊鱼自笑贪心甚，既要工诗又怕穷。<br>       
<br>       
       
读书所见（六首选二）<br>       
<br>       
        其一<br>       
<br>       
后人观古书，每随己境地。<br>       
譬如广场中，环看高台戏。<br>       
矮人在平地，举头仰而企。<br>       
危楼有凭槛，刘桢方平视。<br>       
做戏非有殊，看戏乃各异。<br>       
矮人看戏归，自谓见仔细；<br>       
楼上人闻之，不觉笑喷鼻。<br>       
<br>       
        其二<br>       
<br>       
何处夫己氏，作吏印悬肘；<br>       
望门计民赀，掩取鱼入笱。<br>       
呜呼百金产，中人岂易有！<br>       
饥肠忍吼牛，劳筋羡眠狗；<br>       
铢铢积数世，方期保敝帚。<br>       
一朝威攫之，空空剩两手。<br>       
竭彼祖父力，贻我子孙守；<br>       
天道果有知，此物可能久？<br>       
<br>       
       
山行杂诗（七首选―）<br>       
<br>       
山云才迤穑顷刻雨点飘。<br>       
乃知云变雨，不必到层霄。<br>       
只在百丈间，即化甘澍膏。<br>       
君看云薄处，曦影如隔绡。<br>       
自是此雨上，仍有赤日高。<br>       
<br>       
       
野步<br>       
<br>       
峭寒催换木棉裘，倚杖郊原作近游。<br>       
最是秋风管闲事，红他枫叶白人头。      
</p>      
<hr>      
<p><a name="70"></a>       
洪亮吉(1746-1809)<br>        
<br>        
过水西渡<br>        
<br>        
已作如尘似梦看，残春曾此一停鞍。<br>        
能迎三十年前客，只有参天竹万竿。       
</p>       
<hr>  
<p><a name="93"></a>江世铨<br> 
<br> 
题画<br> 
<br> 
不写晴山写雨山，似呵明镜照烟鬟。<br> 
人间万象模糊好，风马云车便往还。</p> 
<hr>      
<p><a name="71"></a>       
黄景仁 (1749-1783)<br>         
<br>         
杂感<br>         
<br>         
仙佛茫茫两未成，只知独夜不平鸣。<br>         
风蓬飘尽悲歌气，泥絮沾来薄幸名。<br>         
十有九人堪白眼，百无―用是书生。<br>         
莫因诗卷愁成谶，春鸟秋虫自作声。<br>         
<br>         
         
绮怀（十六首选一）<br>         
<br>         
露槛星房各悄然，江湖秋枕当游仙；<br>         
有情皓月怜孤影，无赖闲花照独眠。<br>         
结束铅华归少作，屏除丝竹人中年。<br>         
茫茫来日愁如海，寄语羲和快著鞭<br>         
<br>         
         
圈虎行<br>         
<br>         
都门岁首陈百技，鱼龙怪兽罕不备；<br>         
何物市上游手儿，役使山君作儿戏。<br>         
初舁虎圈来广场，倾城观者如堵墙；<br>         
四周立栅牵虎出，毛拳耳戢气不扬。<br>         
先撩虎须虎犹帖，以卓地虎人立；<br>         
人呼虎吼声如雷，牙爪丛中奋身入。<br>         
虎口呀开大如牛，人转从容探以手；<br>         
更脱头颅抵虎口，以头饲虎虎不受，<br>         
虎舌舐人如舐毂。忽按虎脊叱使行，<br>         
虎便逡巡绕阑走。<br>         
翻身踞地蹴冻尘，挥身抖开花锦茵；<br>         
盘回舞势学胡旋，似张虎威实媚人；<br>         
少焉仰卧若佯死，投之以肉霍然起；<br>         
观者一笑争醵钱，人既得钱虎摇尾。<br>         
仍驱入圈负以趋，此间乐亦忘山居。<br>         
依人虎任人颐使，伴虎人皆虎唾余。<br>         
我观此状气消沮：嗟尔斑奴亦何苦！<br>         
不能决蹯尔不智，不能破槛尔不武。<br>         
此曹一生衣食汝，<br>         
彼岂有力如中黄，复似梁鸯能喜怒。<br>         
汝得残餐究奚补？伥鬼羞颜亦更主；<br>         
旧山同伴倘相逢，笑尔行藏不如鼠。<br>         
<br>         
         
少年行<br>         
<br>         
男儿作健向沙场，自爱登台不望乡。<br>         
太白高高天尺五，宝刀明月共辉光。<br>         
<br>         
         
安庆客舍<br>         
<br>         
月斜东壁影虚龛，枕簟清秋梦正酣。<br>         
一样梦醒听络纬，今宵江北昨江南。<br>         
<br>         
         
癸巳除夕偶成<br>         
<br>         
　　　　　　其一<br>
<br>
千家笑语漏迟迟，忧患潜从物外知。<br>
悄立市桥人不识，一星如月看多时。<br>
<br>
　　　　　　其二<br>
<br>
年年此夕费吟呻，儿女灯前窃笑频。<br>
汝辈何知吾自悔，枉抛心力作诗人。<br>
<br>

将之京师杂别（六首选―）<br>
<br>
翩与归鸿共北征，登山临水黯愁生。<br>
江南草长莺飞日，游子离邦去里情。<br>
五夜壮心悲伏枥，百年左计负躬耕。<br>
自嫌诗少幽燕气，故作冰天跃马行。<br>
<br>

都门秋思（四首选二）<br>
<br>
　　　　　　其一<br>
<br>
五剧车声隐若雷，北邙惟见冢千堆。<br>
夕阳劝客登楼去，山色将秋绕郭来。<br>
寒甚更无修竹倚，愁多思买白杨栽。<br>
全家都在风声里，九月衣裳未剪裁。<br>
<br>
　　　　　　其二<br>
<br>
侧身人海叹栖迟，浪说文章擅色丝。<br>
倦客马卿谁买赋，诸生何武漫称诗。<br>
一梳霜冷慈亲发，半甑尘凝病妇炊。<br>
寄语绕枝乌鹊道：天寒休傍最高枝。<br>
<br>

春兴<br> 
<br> 
夜来风雨梦难成，是处溪头听卖饧。<br> 
怪底桃花半零落，江村明日是清明。
</p>
<hr>
<p><a name="97"></a>孙原湘（1760-1829）<br>
<br>
牧歌<br>
<br>
上牛坐，伏牛卧，牧童光阴牛背过。<br>
牛尾秃速牛角弯，牛肥牛瘠心先关。<br>
母呼儿饭儿不饭，人饿须知饲牛晚。<br>
放之平泉，以宽牛劳；<br>
浴之清浅，以息牛喘。<br>
牛能养人识人意，一牛全家命所寄。<br>
阿牛牵牛去输租，劝爷卖牛宁卖吾。</p>
<hr>
<p><a name="72"></a> 
张问陶(1764-1814)<br>        
<br>        
晓行<br>        
<br>        
人语梦频惊，辕铃动晓征。<br>        
飞沙沉露气，残月带鸡声。<br>        
客路逾千里，归心折五更。<br>        
回怜江上宅，星汉近平明。<br>        
<br>        
        
芦沟<br>        
<br>        
芦沟南望尽尘埃，木脱霜寒大漠开。<br>        
天海诗情驴背得，关山秋色雨中来。<br>        
茫茫阅世无成局，碌碌因人是废才。<br>        
往日英雄呼不起，放歌空吊古金台。<br>        
<br>        
        
望太白山<br>        
<br>        
形势抗西岳，尊严朝百灵。<br>        
雪留秦汉白，山界雍梁青。<br>        
鸟道欺三峡，神功怀五丁。<br>        
蛾眉可横绝，归梦记曾经。<br>        
<br>        
        
读《桃花扇》传奇偶题八绝句（选―）<br>        
<br>        
竟指秦淮作战场，美人扇上写兴亡。<br>        
两朝应举侯公子，忍对桃花说李香！<br>        
<br>        
        
瞿塘、巫峡<br>        
<br>        
瞿塘蟠大壁，巫峡削千峰。<br>        
处处奇相敌，山山妙不重。<br>        
诗随林壑变，天辟画图浓。<br>        
何日真游遍，穿云策短筇？<br>        
<br>        
        
出峡泊宜昌府（四首选一）<br>        
<br>        
万山回首太陵（山旁）颍此日余生问最能。<br>        
送尽奇峰双眼豁，江天空阔看彝陵。       
</p>       
<hr>       
<p>        
近代诗<br>       
<br>       
<a name="73"></a>       
张维屏(1780-1859)<br>       
<br>       
新雷<br>        
<br>        
造物无言却有情，每於寒尽觉春生；<br>        
千红万紫安排著，只待新雷第一声。       
</p>       
<hr>  
<p><a name="89"></a>陈沆（1785－1825）<br> 
<br> 
扬州城楼<br> 
<br> 
涛声寒泊一城孤，万瓦霜中听雁呼。<br> 
曾是绿杨千树好，只今明月一分无。<br> 
穹商日夜荒歌舞，乐岁东南困转轮。<br> 
道谊既经功利重，临风还忆董江都。</p> 
<hr>      
<p><a name="74"></a>       
林则徐(1785-1850)<br>        
<br>        
即目<br>       
<br>       
万笏尖中路渐成，远看如削近还平。<br>       
不知身与诸天接，却讶云从下界生。<br>       
飞瀑正拖千嶂雨，斜阳先放一峰晴。<br>       
眼前直觉群山小，罗列儿孙未得名。<br>       
<br>       
       
赴戍登程口占示家人（其二）<br>       
<br>       
力微任重久神疲，再竭衰庸定不支。<br>       
苟利国家生死以，岂因祸福避趋之！<br>       
谪居正是君恩厚，养拙刚于戍卒宜。<br>       
戏与山妻谈故事，试吟断送老头皮。       
</p>       
<hr>       
<p><a name="75"></a>       
龚自珍 (1792-1841)<br>         
<br>         
夜坐（二首）<br>         
<br>         
　　　　　　其一<br>
<br>
春夜伤心坐画屏，不如放眼入青冥。<br>
一山突起丘陵妒，万籁无言帝座灵。<br>
塞上似腾奇女气，江东久殒少微星。<br>
从来不蓄湘累问，唤出嫦娥诗与听。<br>
<br>
　　　　　　其二<br>
<br>
沉沉心事北南东，一睨人材海内空。<br>
壮岁始参周史席，髫年惜堕晋贤风。<br>
功高拜将成仙外，才尽回肠荡气中。<br>
万一禅关砉然破，美人如玉剑如虹。<br>
<br>

咏史<br> 
<br> 
金粉东南十五州，万重恩怨属名流。<br> 
牢盆狎客操全算，团扇才人踞上游。<br> 
避席畏闻文字狱，著书都为稻粱谋。<br> 
田横五百人安在，难道归来尽列侯？<br> 
<br> 
 
逆旅题壁，次周伯恬原韵<br> 
<br> 
名场阅历莽无涯，心史纵横自一家。<br> 
秋气不惊堂内燕，夕阳还恋路旁鸦。<br> 
东邻嫠老难为妾，古木根深不似花。<br> 
何日冥鸿踪迹遂，美人经卷葬年华。<br> 
<br> 
 
秋心三首　　　　　　　<br>
<br>
　　　　　　其一<br>
<br>
秋心如海复如潮，但有秋魂不可招。<br>
漠漠郁金香在臂，亭亭古玉佩当腰。<br>
气寒西北何人剑，声满东南几处箫。<br>
斗大明星烂无数，长天一月坠林梢。<br>
<br>
　　　　　　其二<br>
<br>
忽筮一官来阙下，众中俯仰不材身。<br>
新知触眼春云过，老辈填胸夜雨沦。<br>
天问有灵难置对，阴符无效勿虚陈。<br>
晓来客籍差夸富，无数湘南剑外民。<br>
<br>
　　　　　　其三<br>
<br>
我所思兮在何所，胸中灵气欲成云。<br>
槎通碧汉无多路，土蚀寒花又此坟。<br>
某水某山埋姓氏，一钗一佩断知闻。<br>
起看历历楼台外，窈窕秋星或是君。<br>
<br>

又忏心一首<br>
<br>
佛言劫火遇皆销，何物千年怒若潮。<br>
经济文章磨白昼，幽光狂慧复中宵。<br>
来何汹涌须挥剑，去尚缠绵可付箫。<br>
心药心灵总心病，寓言决欲就灯烧。<br>
<br>

己亥杂诗（三百十五首选六）<br>
<br>
　　　　　　其五<br>
<br>
浩荡离愁白日斜，吟鞭东指即天涯。<br>
落红不是无情物，化作春泥更护花。<br>
<br>
　　　　　　其八<br>
<br>
太行一脉走蜿，莽莽畿西虎气蹲。<br>
送我摇鞭竟东去，此山不语看中原。<br>
<br>
　　　　　　其八十三<br>
<br>
只筹一缆十夫多，细算千艘渡此河。<br>
我亦曾`太仓粟，夜闻邪许泪滂沱！<br>
                  （五月十二日抵淮埔作）&nbsp;<br>
<br>
　　　　　　其八十七<br>
<br>
故人横海拜将军，侧立南天未r勋。<br>
我有阴符三百字，蜡丸难寄惜雄文。&nbsp;<br>
<br>
　　　　　　其一百二十五<br>
<br>
九州生气恃风雷，万马齐喑究可哀。<br>
我劝天公重抖擞，不拘一格降人才。<br>
<br>
　　　　　　其一百三十<br>
<br>
陶潜酷似卧龙豪，万古浔阳松菊高；<br>
莫信诗人竟平淡，二分梁甫一分骚。<br>
<br>

梦中作四绝句（之二）<br>
<br>
黄金华发两飘萧，六九童心尚未消。<br>
叱起海红帘底月，四厢花影怒于潮。<br>
<br>
赋忧患<br>
<br>
故物人寰少，犹蒙忧患俱。<br>
春深恒作伴，宵梦亦先驱。<br>
不逐年华改，难同逝水徂。<br>
多情谁似汝？未忍托禳巫。<br>
<br>
远志&nbsp;<br>
<br>
九边烂数等雕虫，远志真看小草同。&nbsp;<br>
枉说健儿身在手，青灯夜雪阻山东。&nbsp;<br>
<br>

西郊落花歌<br>
<br>
西郊落花天下奇，古人但赋伤春诗。<br>
西郊车马一朝尽，定庵先生沽酒来赏之。<br>
先生探春人不觉，先生送春人又嗤。<br>
呼朋亦得三四子，出城失色神皆痴。<br>
如钱塘潮夜澎湃，如昆阳战晨披靡；<br>
如八万四千天女洗脸罢，齐向此地倾胭脂。<br>
奇龙怪凤爱漂泊，琴高之鲤何反欲上天为？<br>
玉皇宫中空若洗，三十六界无一青蛾眉。<br>
又如先生平生之忧患，恍惚怪诞百出无穷期。<br>
先生读书尽三藏，最喜维摩卷里多清词。<br>
又闻净土落花深四寸，瞑目观赏尤神驰。<br>
西方净国未可到，下笔绮语何漓漓！<br>
安得树有不尽之花更雨新好者，三百六十日长是落花时。
</p>
<hr>
<p><a name="76"></a>
魏源(1794-1857)<br>       
<br>       
三湘棹歌（三首选一）<br>       
<br>       
　　楚水入洞庭者三：曰蒸湘，曰资湘，曰沅湘；<br>
故有“三湘”之名。洞庭即湘水之尾，故君山曰湘<br>
山也。资湘亦名潇湘，今资江发源武冈上游之夫夷<br>
水，土人尚曰潇溪，其地曰萧地。见《宝庆府志》。<br>
《水经注》不言潇水，而柳宗元别指永州一水为潇，<br>
遂以蒸湘为潇湘，而三湘仅存其二矣。予生长三湘，<br>
溯洄云水，爰为棹歌三章，以正其失，且寄湖山乡<br>
国之思。<br>
<br>
　　　　　资湘（即潇湘）<br>
<br>
溪行欲尽竹不已，苍雪纷纷化流水。<br>
船尾甫出碧玉湾，船头不见白云起。<br>
船斩竹撑竹篙，篙声响应空谷号。<br>
舟底水将石作骨，江边山以石为毛。<br>
滩声渐急篙渐近，知有截溪渔簖近。<br>
渔翁晒网鹭晒翅，一潭竹影涵鱼影。
</p>
<hr>
<p><a name="77"></a>
何绍基(1799-1873)<br>       
<br>       
山雨<br>       
<br>       
短笠团团避树枝。初凉天气野行宜。<br>       
溪云到处自相聚，山雨忽来人不知。<br>       
马上衣巾任沾湿，村边瓜豆也离披。<br>       
新晴尽放峰峦出，万瀑齐飞又一奇。       
</p>       
<hr>  
<p><a name="92"></a>江（1818－1866）<br> 
<br> 
湖楼早起二首<br> 
<br> 
其一<br> 
<br> 
面湖楼好纳朝光，夜梦分明起辄忘。<br> 
但记晓钟来两寺，一钟声短一声长。<br> 
<br> 
其二<br> 
<br> 
湖上朝来水气升，南高峰色自颉<br> 
小船看尔投西岸，载得三人两是僧。</p> 
<hr>      
<p><a name="78"></a>      
黄遵宪(1848-1905)<br>       
<br>       
杂感（五首选一）<br>        
<br>        
大块凿混沌，浑浑旋大圜；<br>        
隶首不能算，知有几万年。<br>        
羲轩造书契，今始岁五千；<br>        
以我视后人，若居三代先。<br>        
俗儒好尊古，日日故纸研；<br>        
六经字所无，不敢入诗篇。<br>        
古人弃糟粕，见之口流涎；<br>        
沿习甘剽盗，妄造丛罪愆。<br>        
黄土同抟人，今古何愚贤；<br>        
即今忽已古，断自何代前？<br>        
明窗敞流离，高炉蒸香烟；<br>        
左陈端溪砚，右列薛涛笺；<br>        
我手写我口，古岂能拘牵！<br>        
即今流俗语，我若登简编；<br>        
五千年后人，惊为古斓斑。<br>        
<br>        
        
海行杂感（十四首选一）<br>        
<br>        
星星世界遍诸天，不计三千与大千。<br>        
倘亦乘槎中有客，回头望我地球圆。<br>        
<br>        
        
纪事（八首选一）<br>        
<br>        
众人耳目外，重以甘言诱；<br>        
浓绿茁芽茶，浅碧酿花酒。<br>        
斜纹黑普罗，杂俎红毡h，<br>        
琐屑到钗钏，取足供媚妇。<br>        
上谒士雕龙，下访市屠狗；<br>        
墨床与侏张，相见辄握手。<br>        
指此区区物，是某托转授；<br>        
怀上花名册，出请纪谁某。<br>        
“知君有姻族，知君有甥舅，<br>        
赖君提挈力，吾党定举首。”<br>        
丁宁复丁宁：“幸勿杂然否。”<br>        
<br>        
        
今别离（四首选二）<br>        
<br>        
        其一<br>        
<br>        
朝寄平安语，暮寄相思字；<br>        
驰书迅已极，云是君所寄。<br>        
既非君手书，又无君默记；<br>        
虽署花字名，知谁箝缗尾。<br>        
寻常并坐语，未遽悉心事，<br>        
况经三四译，岂能达人意？<br>        
只有斑斑墨，颇似临行泪。<br>        
门前两行树，离离到天际，<br>        
中央亦有丝，有丝两头系。<br>        
如何君寄书，断续不时至？<br>        
每日百须臾，书到时有几？<br>        
一息不相闻，使我容颜悴。<br>        
安得如电光，一闪至君旁！<br>        
<br>        
        其二<br>        
<br>        
开函喜动色，分明是君容；<br>        
自君镜V来，入妾怀袖中。<br>        
临行剪中衣，是妾亲手缝。<br>        
肥瘦妾自思，今昔得毋同？<br>        
自别思见君，情如春酒浓；<br>        
今日见君面，仍觉心忡忡。<br>        
揽镜妾自照，颜色桃花红；<br>        
开箧持赠君，如舆君相逢。<br>        
妾有钗插鬓，君有襟当胸；<br>        
双悬可怜影，汝我长相从。<br>        
虽则长相从，别恨终无穷；<br>        
对面不解语，若隔山万重；<br>        
自非梦来往，密意何由通？<br>        
<br>        
        
赠梁任父同年<br>        
<br>        
寸寸河山寸寸金，（亻瓜）离分裂力谁任？<br>        
杜鹃再拜忧天泪，精卫无穷填海心！<br>        
<br>        
        
夜起<br>        
<br>        
千声檐铁百淋铃，雨横风狂暂一停。<br>        
正望鸡鸣天下白，又惊鹅击海东青。<br>        
沉阴噎噎何多日，残月晖晖尚几星。<br>        
斗室苍茫吾独立，万家酣睡几人醒？       
</p>       
<hr>       
<p><a name="79"></a>        
文廷式(1856-1904)<br>        
<br>        
过洞庭湖<br>        
<br>        
舟人祷福祀灵君，我有狂言愿彻闻；<br>        
借取重湖八百里，肄吾十万水犀军。       
</p>       
<hr>       
<p><a name="80"></a>        
康有为(1858-1927)<br>        
<br>        
澹如楼读书<br>        
<br>        
三年不读南朝史，琐艳浓香久懒熏。<br>        
偶有遁逃聊学佛，伤於哀乐遂能文。<br>        
忏除绮语从居易，悔作雕虫似子云。<br>        
忧患百经未闻道，空阶细雨送斜曛。<br>  
<br>  
过虎门<br>  
<br>  
粤海重关二虎尊，万龙轰斗事犹存。<br>  
至今遗垒余残石，白浪如山过虎门。       
</p>       
<hr>       
<p><a name="81"></a>        
丘逢甲(1864-1912)<br>        
<br>        
春愁<br>        
<br>        
春愁难遣强看山，往事惊心泪欲潸。<br>        
四百万人同一哭，去年今日割台湾。<br>        
<br>        
        
山村即目<br>        
<br>        
一角西峰夕照中，断云东岭雨蒙蒙。<br>        
林枫欲老柿将熟，秋在万山深处红。<br>  
<br>  
韩江有感<br>  
<br>  
道是南风竟北风，敢将蹭蹬怨天公。<br>  
男儿要展回天策，都在千盘百折中。       
</p>       
<hr>       
<p><a name="82"></a>        
谭嗣同(1865-1898)<br>        
<br>        
狱中题壁<br>        
<br>        
望门投止思张俭，忍死须臾待杜根；<br>        
我自横刀向天笑，去留肝胆两昆仑。       
</p>       
<hr>       
<p><a name="83"></a>        
梁启超(1873-1929)<br>        
<br>        
读陆放翁集（四首选一）<br>        
<br>        
　　　　　　其一<br>
<br>
诗界千年靡靡风，兵魂销尽国魂空。<br>
集中什九从军乐，亘古男儿一放翁。<br>
<br>

<br>
台湾竹枝词（十首选一）<br>
<br>
　　　　　　其二<br>
<br>
韭莱花开心一枝，花正黄时叶正肥。<br>
愿郎摘花连叶摘，到死心头不肯离。
</p>
<hr>
<p><a name="84"></a>
陈去病(1874-1933)<br>       
<br>       
中元节自黄浦出吴淞泛海<br>       
<br>       
舵楼高唱大江东，万里苍茫一览空。<br>       
海上波涛回荡极，眼前洲渚有无中。<br>       
云磨雨洗天如碧，日炙风翻水泛红。<br>       
唯有胥涛若银练，素车白马战秋风。       
</p>       
<hr>       
<p><a name="85"></a>       
 秋瑾(1875-1907)<br>       
<br>       
黄海舟中日人索句并见日俄战争地图<br>       
<br>       
万里乘云去复来，只身东海挟春雷。<br>       
忍看图画移颜色，肯使江山付劫灰。<br>       
浊酒不销忧国泪，救时应仗出群才。<br>       
拼将十万头颅血，须把乾坤力挽回。<br>      
<br>      
日人石井君索和即用原韵<br>      
<br>      
漫云女子不英雄，万里乘风独向东。<br>      
诗思一帆海空阔，梦魂三岛月玲珑。<br>      
铜驼已陷悲回首，汗马终惭未有功。<br>      
如许伤心家国恨，那堪客里度春风。<br>      
<br>      
对酒      
</p>      
<p>不惜千金买宝刀，貂裘换酒也堪豪。<br>      
一腔热血勤珍重，洒去犹能化碧涛。<br>   
<br>   
残菊&nbsp;<br> 
<br> 
岭梅开后晓风寒，几度添衣怕倚栏。&nbsp;<br> 
残菊犹能傲霜雪，休将白眼向人看。<br>  
<br>  
赤壁怀古<br>  
<br>  
潼潼水势向江东，此地曾闻用火攻。&nbsp;<br>  
怪道侬来凭吊日，岸花焦灼尚余红。&nbsp;<br>  
<br>  
杜鹃花<br>  
<br>  
杜鹃花发杜鹃啼，似血如朱一抹齐。<br>  
应是留春留不住，夜深风露也寒凄。<br>  
<br>  
赋柳<br>  
<br>  
独向东风舞楚腰，为谁颦恨为谁娇？&nbsp;<br>  
灞陵桥畔销魂处，临水傍堤万万条。<br>  
<br>  
红毛刀歌<br>  
<br>  
一泓秋水净纤毫，远看不知光如刀。&nbsp;<br>  
直骇玉龙蟠匣内，待乘雷雨腾云霄。&nbsp;<br>  
传闻利器来红毛，大食日本羞同曹。&nbsp;<br>  
濡血便令骨节解，断头不俟锋刃交。&nbsp;<br>  
抽刀出鞘天为摇，日月星辰芒骤韬。&nbsp;<br>  
斫地一声海水立，露风三寸阴风号。&nbsp;<br>  
陆专犀象水截蛟，魍魉惊避魑魅逃。&nbsp;<br>  
遭斯刃者凡几辈？骷髅成群血涌涛。&nbsp;<br>  
刀头百万英雄泣，腕底乾坤杀劫操。&nbsp;<br>  
且来挂壁暂不用，夜夜鸣啸声疑{。&nbsp;<br>  
英灵渴欲饮战血，也如块磊需酒浇。&nbsp;<br>  
红毛红毛尔休骄，尔器诚利吾宁抛。&nbsp;<br>  
自强在人不在器，区区一刀焉足豪？&nbsp;<br>  
<br>  
剑歌<br>  
<br>  
炎帝世系伤中绝，芒芒国恨何时雪？&nbsp;<br>  
世无平权只强权，话到兴亡眦欲裂。&nbsp;<br>  
千金市得宝剑来，公理不恃恃赤铁。&nbsp;<br>  
死生一事付鸿毛，人生到此方英杰。&nbsp;<br>  
饥时欲啖仇人头，渴时欲饮匈奴血。&nbsp;<br>  
侠骨棱虬辆胖荩不信太刚刚则折。&nbsp;<br>  
血染斑斑已化碧，汉王诛暴由三尺。&nbsp;<br>  
五胡乱晋南北分，衣冠文弱难辞责。&nbsp;<br>  
君不见剑气棱棱贯斗牛？ 胸中了了旧恩仇？&nbsp;<br>  
锋芒未露已惊世，养晦京华几度秋。&nbsp;<br>  
一匣深藏不露锋，知音落落世难逢。&nbsp;<br>  
空山一夜惊风雨，跃跃沉吟欲化龙。&nbsp;<br>  
宝光闪闪惊四座，九天白日暗无色。&nbsp;<br>  
按剑相顾读史书，书中误国多奸贼。&nbsp;<br>  
中原忽化牧羊场，咄咄腥风吹禹域。&nbsp;<br>  
除却干将与莫邪，世界伊谁开暗黑。&nbsp;<br>  
斩尽妖魔百鬼藏，澄清天下本天职。&nbsp;<br>  
他年成败利钝不计较， 但恃铁血主义报祖国。&nbsp;<br>  
<br>  
秋海棠<br>  
<br>  
栽植恩深雨露同，一丛浅淡一丛浓。&nbsp;<br>  
平生不借春光力，几度开来斗晚风？&nbsp;<br>  
<br>  
去常德州中感赋<br>  
<br>  
一出江城百感生，论交谁可并汪伦？&nbsp;<br>  
多情不若堤边柳，犹是依依远送人。&nbsp;<br>  
<br>  
失题<br>  
<br>  
登天骑白龙，走山跨猛虎。&nbsp;<br>  
叱咤风云生，精神四飞舞。&nbsp;<br>  
大人处世当与神物游，&nbsp;<br>  
顾彼豚犬诸儿安足伍！&nbsp;<br>  
不见项羽酣呼钜鹿战，&nbsp;<br>  
刘秀雷震昆阳鼓，&nbsp;<br>  
年约二十余，而能兴汉楚；&nbsp;<br>  
杀人莫敢当，万世钦英武。&nbsp;<br>  
愧我年二七，于世尚无补。&nbsp;<br>  
空负时局忧，无策驱胡虏。&nbsp;<br>  
所幸在风尘，志气终不腐。&nbsp;<br>  
每闻鼓鼙声，心思辄震怒。&nbsp;<br>  
其奈势力孤，群才不为助。&nbsp;<br>  
因之泛东海，冀得壮士辅。&nbsp;</p>     
<hr>  
<p><a name="98"></a>王国维（1877-1927）<br> 
<br> 
颐和园词<br> 
<br> 
汉家七叶钟阳九，苟捶绨；杈庞小<br> 
南国潢池正弄兵，北沽门户仍飞牡。<br> 
仓皇万乘向金微，一去宫车不复归。<br> 
提挈嗣皇绥旧服，万几从此出宫闱。<br> 
东朝渊塞曾无匹，西宫才略称第一。<br> 
恩泽何曾逮外家，咨谋往往闻温室。<br> 
亲王辅政最称贤，诸将专征捷奏先。<br> 
迅归偾阑厝赵拢八方重睹中兴年。<br> 
联翩方召升朝右，北门独对西平手。<br> 
因治楼船凿汉池，别营台沼追文囿。<br> 
西直门西柳色青，玉泉山下水流清。<br> 
新锡山名呼万寿，旧疏河水号昆明。<br> 
昆明万寿佳山水，中间宫殿排云起。<br> 
拂水回廊千步深，冠山芨笕层峙。<br> 
Q道盘行凌紫烟，上方宝殿放祈年。<br> 
更栽火树千花发，不数名珠彻夜悬。<br> 
是时朝野多丰豫，年年三月迎銮驭。<br> 
长乐深严苦敝神，甘泉爽垲宜清暑。<br> 
高秋风日过重阳，佳节坤成启未央。<br> 
丹陛大陈三部伎，玉亲举万年觞。<br> 
嗣皇上寿称臣子，本朝家法严无比。<br> 
问膳曾无赐坐时，从游罕讲家人礼。<br> 
东平小女最承恩，远嫁归来奉紫宸。<br> 
卧起每偕荣寿主，丹青差喜缪夫人。<br> 
尊号珠联十六字，太官加豆依前制。<br> 
别启琼林贮羡余，更营玉府L珍异。<br> 
月殿云阶敞上方，宫中习静夜焚香。<br> 
但祝时平边塞静，千秋万岁未渠央。<br> 
五十年间天下母，后来无继前无偶。<br> 
却因清暇话平生，万事何堪重回首。<br> 
忆昔先皇幸朔方，属车恩幸故难量。<br> 
内批教写清舒馆，小印新镌同道堂。<br> 
一朝铸鼎降龙驭，后宫髯绝不能去。<br> 
北渚何堪帝子愁，南衙复遘丞卿怒。<br> 
手夷端肃反京师，永念冲人未有知。<br> 
为简儒臣严谕教，别求名族正宫闱。<br> 
可怜白日西南驶，一纪恩勤付流水。<br> 
甲观曾无世嫡孙，后宫并乏才人子。<br> 
提携犹子付黄图，劬苦还如同治初。<br> 
又见法宫冯玉几，更劳武帐坐珠襦。<br> 
国事中间几翻覆，近年最忆怀来辱。<br> 
草地间关短毂车，邮亭仓卒芜萎粥。<br> 
上相留都树大牙，东南诸将奉王家。<br> 
坐令佳气腾金阙，复道都人望翠华。<br> 
自古忠良能活国，于今母子仍玉食。<br> 
宗庙重闻钟鼓声，离宫不改池台色。<br> 
一自官家静摄频，含饴无异弄诸孙。<br> 
但看腰脚今犹健，莫道伤心迹已陈。<br> 
两宫一旦同绵罚天柱偏先地维折。<br> 
高武子孙复几人，哀平国统仍三绝。<br> 
是时长乐正弥留，茹痛还为社稷谋。<br> 
已遣伯禽承大统，更扳公旦觐诸侯。<br> 
别有重臣升御榻，紫枢元老开黄阁。<br> 
安世忠勤自始终，本初才气尤腾踔。<br> 
复数同时奉话言，诸王刘泽号亲贤。<br> 
独总百官居冢宰，共扶孺子济艰难。<br> 
社稷有灵邦有主，今朝地下告文祖。<br> 
坐见弥天戢玉棺，独留末命书盟府。<br> 
原庙丹青俨若神，镜奁遗物尚如新。<br> 
那知此日新朝主，便是当时顾命臣。<br> 
离宫一闭经三载，绿水青山不曾改。<br> 
雨洗苍苔石兽闲，风摇朱户铜蠡在。<br> 
云韶散乐久无声，甲帐珠取次倾。<br> 
岂谓先朝营楚殿，翻教今日恨尧臣。<br> 
宣室遗言犹在耳，山河盟誓期终始。<br> 
寡妇孤儿要易欺，讴歌狱讼终何是。<br> 
深宫母子独凄然，却似滦阳游幸年。<br> 
昔去会逢天下养，今来劣受厉人怜。<br> 
虎鼠龙鱼无定态，唐侯已在虞宾位。<br> 
且语王孙慎勿疏，相期黄发终无艾。<br> 
定陵松柏郁青青，应为兴亡一拊膺。<br> 
却忆年年寒食节，朱侯亲上十三陵。</p> 
<hr>    
<p><a name="86"></a>     
 苏曼殊(1884-1918)<br>       
<br>       
以诗并画留别汤国顿二首<br>      
<br>      
其一<br>  
<br>  
蹈海鲁连不帝秦，茫茫烟水着浮身；<br>  
国民孤愤英雄泪，洒上鲛绡赠故人。<br>  
<br>  
其二<br>  
<br>  
海天龙战血玄黄，披发长歌揽大荒；<br>  
易水萧萧人去也，一天明月白如霜。<br>      
<br>      
      
过平户延平诞生处<br>      
<br>      
行人遥指郑公石，沙白松青夕照边。<br>      
极目神州余子尽，袈裟和泪伏碑前。<br>      
<br>      
      
过若松町有感<br>      
<br>      
孤灯引梦记朦胧，风雨邻庵夜半钟。<br>      
我再来时人已去，涉江谁为采芙蓉？<br>      
<br>      
      
本事诗十首（选二）<br>      
<br>      
乌舍凌波肌似雪，亲持红叶索题诗。<br>      
还卿一钵无情泪，恨不相逢未剃时。<br>      
<br>      
春雨楼头尺八箫，何时归看浙江潮？<br>      
芒鞋破钵无人识，踏过樱花第几桥？<br>  
<br>  
过蒲田<br>  
<br>  
柳阴深处马蹄骄，无际银沙逐退潮。<br>  
茅店冰旗直市近，满山红叶女郎樵。<br>  
<br>  
淀江道中口占<br>  
<br>  
孤村隐隐起微烟，处处秧歌竞插田。<br>  
羸马未须愁远道，桃花红欲上吟鞭。     
</p>     
<hr>     
<p><a name="87"></a>      
 柳亚子(1887-1958)<br>      
<br>      
孤愤<br>     
<br>     
孤愤真防决地维，忍抬醒眼看群尸？<br>     
美新已见扬雄颂，劝进还传阮籍词。<br>     
岂有沐猴能作帝，居然腐鼠亦乘时。<br>     
宵来忽作亡秦梦，北伐声中起誓师。<br> 
<br> 
放歌<br> 
<br> 
天地太无情，日月何无光？<br> 
浮云西北来，随风作低昂。<br> 
我生胡不辰，丁斯老大邦。<br> 
仰面出门去，泪下何淋浪！<br> 
听我前致辞，血气同感伤。<br> 
上言专制酷，罗网重重强，<br> 
人权既蹂躏，《天演》终沦亡。<br> 
众生尚酣睡，民气苦不扬。<br> 
豺狼方当道，燕雀犹处堂。<br> 
天骄闯然入，踞我卧榻旁。<br> 
瓜分与豆剖，横议声洋洋。<br> 
世界大风潮，鬼泣神亦瞠。<br> 
盘涡日以急，欲渡河无梁。<br> 
沉沉四百州，尸冢遥相望。<br> 
他人殖民地，何处为故乡？<br> 
下言女贼盛，兰惠黯不芳。<br> 
女权痛零落，女界遭厄殃。<br> 
邪说起何人？扶抑分阴阳。<br> 
无才便是德，忍令群雌盲。<br> 
服从供玩好，谬种流无疆。<br> 
明明平等权，剥削无尽藏。<br> 
会稽首刻石，罪魁仇秦皇。<br> 
变本复加厉，蠢尔南朝唐。<br> 
刖刑施无辜，岸狱盈闺房。<br> 
同胞二百兆，心死热血凉。<br> 
钗愁与鬟病，漫漫长夜长。<br> 
我思欧人种，贤哲用斗量。<br> 
私心窃景仰，二圣难颉颃。<br> 
卢梭第一人，铜像巍天阊。<br> 
《民约》创鸿著，大义君民昌。<br> 
胚胎革命军，一扫秕与糠。<br> 
百年来欧陆，幸福日恢张。<br> 
继者斯宾塞，女界赖一匡。<br> 
平权富想象，公理方翔翔。<br> 
谬种辟前人，妄诩解剖详。<br> 
智慧用益出，大哉言煌煌。<br> 
独笑支那士，论理魔为障。<br> 
乡愿倡l言，毒人纲与常。<br> 
横流今泛滥，洪祸谁能当？<br> 
安得有豪杰，重使此理彰！<br> 
仰天苦无言，长歌一引吭。<br> 
<br> 
题张苍水集<br> 
<br> 
北望中原涕泪多，胡尘惨淡汉山河。<br> 
盲风晦雨凄其夜，起读先生正气歌。     
</p>     
<hr>                
                
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>                
                
</html>                
                
                
                
                
