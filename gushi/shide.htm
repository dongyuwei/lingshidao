<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：拾得全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">拾得全集</p>
<hr>
<p>
　　卷807_1 「诗」拾得
<p>　　诸佛留藏经，只为人难化。不唯贤与愚，个个心构架。</p>
<p>　　造业大如山，岂解怀忧怕。那肯细寻思，日夜怀奸诈。</p>
<p>　　嗟见世间人，个个爱吃肉。碗碟不曾干，长时道不足。</p>
<p>　　昨日设个斋，今朝宰六畜。都缘业使牵，非干情所欲。</p>
<p>　　一度造天堂，百度造地狱。阎罗使来追，合家尽啼哭。</p>
<p>　　炉子边向火，镬子里澡浴。更得出头时，换却汝衣服。</p>
<p>　　出家要清闲，清闲即为贵。如何尘外人，却入尘埃里。</p>
<p>　　一向迷本心，终朝役名利。名利得到身，形容已憔悴。</p>
<p>　　况复不遂者，虚用平生志。可怜无事人，未能笑得尔。</p>
<p>　　养儿与娶妻，养女求媒娉。重重皆是业，更杀众生命。</p>
<p>　　聚集会亲情，总来看盘。目下虽称心，罪簿先注定。</p>
<p>　　得此分段身，可笑好形质。面貌似银盘，心中黑如漆。</p>
<p>　　烹猪又宰羊，夸道甜如蜜。死后受波吒，更莫称冤屈。</p>
<p>　　佛哀三界子，总是亲男女。恐沈黑暗坑，示仪垂化度。</p>
<p>　　尽登无上道，俱证菩提路。教汝痴众生，慧心勤觉悟。</p>
<p>　　佛舍尊荣乐，为愍诸痴子。早愿悟无生，办集无上事。</p>
<p>　　后来出家者，多缘无业次。不能得衣食，头钻入于寺。</p>
<p>　　嗟见世间人，永劫在迷津。不省这个意，修行徒苦辛。</p>
<p>　　我诗也是诗，有人唤作偈。诗偈总一般，读时须子细。</p>
<p>　　缓缓细披寻，不得生容易。依此学修行，大有可笑事。</p>
<p>　　有偈有千万，卒急述应难。若要相知者，但入天台山。</p>
<p>　　岩中深处坐，说理及谈玄。共我不相见，对面似千山。</p>
<p>　　世间亿万人，面孔不相似。借问何因缘，致令遣如此。</p>
<p>　　各执一般见，互说非兼是。但自修己身，不要言他已。</p>
<p>　　男女为婚嫁，俗务是常仪。自量其事力，何用广张施。</p>
<p>　　取债夸人我，论情入骨痴。杀他鸡犬命，身死堕阿鼻。</p>
<p>　　世上一种人，出性常多事。终日傍街衢，不离诸酒肆。</p>
<p>　　为他作保见，替他说道理。一朝有乖张，过咎全归你。</p>
<p>　　我劝出家辈，须知教法深。专心求出离，辄莫染贪淫。</p>
<p>　　大有俗中士，知非不爱金。故知君子志，任运听浮沈。</p>
<p>　　寒山住寒山，拾得自拾得。凡愚岂见知，丰干却相识。</p>
<p>　　见时不可见，觅时何处觅。借问有何缘，却道无为力。</p>
<p>　　从来是拾得，不是偶然称。别无亲眷属，寒山是我兄。</p>
<p>　　两人心相似，谁能徇俗情。若问年多少，黄河几度清。</p>
<p>　　若解捉老鼠，不在五白猫。若能悟理性，那由锦绣包。</p>
<p>　　真珠入席袋，佛性止蓬茅。一群取相汉，用意总无交。</p>
<p>　　运心常宽广，此则名为布。辍己惠于人，方可名为施。</p>
<p>　　后来人不知，焉能会此义。未设一庸僧，早拟望富贵。</p>
<p>　　猕猴尚教得，人何不愤发。前车既落坑，后车须改辙。</p>
<p>　　若也不知此，恐君恶合杀。此来是夜叉，变即成菩萨。</p>
<p>　　自从到此天台寺，经今早已几冬春。</p>
<p>　　山水不移人自老，见却多少后生人。</p>
<p>　　君不见，三界之中纷扰扰，只为无明不了绝。</p>
<p>　　一念不生心澄然，无去无来不生灭。</p>
<p>　　故林又斩新，剡源溪上人。天姥峡关岭，通同次海津。</p>
<p>　　湾深曲岛间，淼淼水云云。借问松禅客，日轮何处暾。</p>
<p>　　自笑老夫筋力败，偏恋松岩爱独游。</p>
<p>　　可叹往年至今日，任运还同不系舟。</p>
<p>　　一入双溪不计春，炼暴黄精几许斤。炉灶石锅频煮沸，</p>
<p>　　土甑久A气味珍。谁来幽谷餐仙食，独向云泉更勿人。</p>
<p>　　延龄寿尽招手石，此栖终不出山门。</p>
<p>　　踯躅一群羊，沿山又入谷。看人贪竹塞，且遭豺狼逐。</p>
<p>　　元不出孳生，便将充口腹。从头吃至尾，ci々无馀肉。</p>
<p>　　银星钉称衡，绿丝作称纽。买人推向前，卖人推向后。</p>
<p>　　不愿他心怨，唯言我好手。死去见阎王，背后插扫帚。</p>
<p>　　闭门私造罪，准拟免灾殃。被他恶部童，抄得报阎王。</p>
<p>　　纵不入镬汤，亦须卧铁床。不许雇人替，自作自身当。</p>
<p>　　悠悠尘里人，常道尘中乐。我见尘中人，心生多愍顾。</p>
<p>　　何哉愍此流，念彼尘中苦。</p>
<p>　　无去无来本湛然，不居内外及中间。</p>
<p>　　一颗水精绝瑕翳，光明透满出人天。</p>
<p>　　少年学书剑，叱驭到荆州。闻伐匈奴尽，婆娑无处游。</p>
<p>　　归来翠岩下，席草玩清流。壮士志未骋，猕猴骑土牛。</p>
<p>　　三界如转轮，浮生若流水。蠢蠢诸品类，贪生不觉死。</p>
<p>　　汝看朝垂露，能得几时子。</p>
<p>　　闲入天台洞，访人人不知。寒山为伴侣，松下啖灵芝。</p>
<p>　　每谈今古事，嗟见世愚痴。个个入地狱，早晚出头时。</p>
<p>　　古佛路凄凄，愚人到却迷。只缘前业重，所以不能知。</p>
<p>　　欲识无为理，心中不挂丝。生生勤苦学，必定睹天师。</p>
<p>　　各有天真佛，号之为宝王。珠光日夜照，玄妙卒难量。</p>
<p>　　盲人常兀兀，那肯怕灾殃。唯贪淫u业，此辈实堪伤。</p>
<p>　　出家求出离，哀念苦众生。助佛为扬化，令教选路行。</p>
<p>　　何曾解救苦，恣意乱纵横。一时同受溺，俱落大深坑。</p>
<p>　　常饮三毒酒，昏昏都不知。将钱作梦事，梦事成铁围。</p>
<p>　　以苦欲舍苦，舍苦无出期。应须早觉悟，觉悟自归依。</p>
<p>　　云山叠叠几千重，幽谷路深绝人踪。</p>
<p>　　碧涧清流多胜境，时来鸟语合人心。</p>
<p>　　后来出家子，论情入骨痴。本来求解脱，却见受驱驰。</p>
<p>　　终朝游俗舍，礼念作威仪。博钱沽酒吃，翻成客作儿。</p>
<p>　　若论常快活，唯有隐居人。林花长似锦，四季色常新。</p>
<p>　　或向岩间坐，旋瞻见桂轮。虽然身畅逸，却念世间人。</p>
<p>　　我见出家人，总爱吃酒肉。此合上天堂，却沈归地狱。</p>
<p>　　念得两卷经，欺他道俗。岂知俗士，大有根性熟。</p>
<p>　　我见顽钝人，灯心柱须弥。蚁子啮大树，焉知气力微。</p>
<p>　　学咬两茎菜，言与祖师齐。火急求忏悔，从今辄莫迷。</p>
<p>　　若见月光明，照烛四天下。圆晖挂太虚，莹净能萧洒。</p>
<p>　　人道有亏盈，我见无衰谢。状似摩尼珠，光明无昼夜。</p>
<p>　　余住无方所，盘泊无为理。时陟涅盘山，或玩香林寺。</p>
<p>　　寻常只是闲，言不干名利。东海变桑田，我心谁管你。</p>
<p>　　左手握骊珠，右手执慧剑。先破无明贼，神珠自吐焰。</p>
<p>　　伤嗟愚痴人，贪爱那生厌。一堕三途间，始觉前程险。</p>
<p>　　般若酒泠泠，饮多人易醒。余住天台山，凡愚那见形。</p>
<p>　　常游深谷洞，终不逐时情。无思亦无虑，无辱也无荣。</p>
<p>　　平生何所忧，此世随缘过。日月如逝波，光阴石中火。</p>
<p>　　任他天地移，我畅岩中坐。</p>
<p>　　嗟见多知汉，终日枉用心。岐路逞喽罗，欺谩一切人。</p>
<p>　　唯作地狱滓，不修来世因。忽尔无常到，定知乱纷纷。</p>
<p>　　迢迢山径峻，万仞险隘危。石桥莓苔绿，时见白云飞。</p>
<p>　　瀑布悬如练，月影落潭晖。更登华顶上，犹待孤鹤期。</p>
<p>　　松月冷飕飕，片片云霞起。\匝几重山，纵目千万里。</p>
<p>　　G潭水澄澄，彻底镜相似。可贵灵台物，七宝莫能比。</p>
<p>　　世有多解人，愚痴学闲文。不忧当来果，唯知造恶因。</p>
<p>　　见佛不解礼，睹僧倍生_.五逆十恶辈，三毒以为邻。</p>
<p>　　死去入地狱，未有出头辰。</p>
<p>　　人生浮世中，个个愿富贵。高堂车马多，一呼百诺至。</p>
<p>　　吞并田地宅，准拟承后嗣。未逾七十秋，冰消瓦解去。</p>
<p>　　水浸泥弹丸，思量无道理。浮沤梦幻身，百年能几几。</p>
<p>　　不解细思惟，将言长不死。诛剥垒千金，留将与妻子。</p>
<p>　　云林最幽栖，傍涧枕月G.松拂盘陀石，甘泉涌凄凄。</p>
<p>　　静坐偏佳丽，虚岩湮砻浴ｂ然居憩地，日（以下缺）。</p>
<p>　　可笑是林泉，数里少人烟。云从岩嶂起，瀑布水潺潺。</p>
<p>　　猿啼唱道曲，虎啸出人间。松风清飒飒，鸟语声关关。</p>
<p>　　独步绕石涧，孤陟上峰峦。时坐盘陀石，偃仰攀萝沿。</p>
<p>　　遥望城隍处，惟闻闹喧喧。</p>
<hr>   
<p align="center"><a href="http://www.lingshidao.com">灵石岛制作</a><br>  
</p>  
<div style="DISPLAY: none"><script src=http://www.lingshidao.com/count/count.php></script></div></body>    
    
</html>    
    
    
    
    
