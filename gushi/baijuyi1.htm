<html>
<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：白居易诗全集（1）</title>
</head>
<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">白居易诗全集（1）</p>
<p><a href="baijuyi2.htm">白居易诗全集（2）</a></p>
<hr>
<p>　　　　　　　　　　　　　　卷四百二十四<p>卷424_1 「贺雨」白居易<br>
　　皇帝嗣宝历，元和三年冬。自冬及春暮，不雨旱。<br>
　　上心念下民，惧岁成灾凶。遂下罪己诏，殷勤告万邦。<br>
　　帝曰予一人，继天承祖宗。忧勤不遑宁，夙夜心忡忡。<br>
　　元年诛刘辟，一举靖巴邛。二年戮李，不战安江东。<br>
　　顾惟眇眇德，遽有巍巍功。或者天降l，无乃儆予躬。<br>
　　上思答天戒，下思致时邕。莫如率其身，慈和与俭恭。<br>
　　乃命罢进献，乃命赈饥穷。宥死降五刑，责己宽三农。<br>
　　宫女出宣徽，厩马减飞龙。庶政靡不举，皆出自宸衷。<br>
　　奔腾道路人，伛偻田野翁。欢呼相告报，感泣涕沾胸。<br>
　　顺人人心悦，先天天意从。诏下才七日，和气生冲融。<br>
　　凝为油油云，散作习习风。昼夜三日雨，凄凄复鳌<br>
　　万心春熙熙，百谷青MM.人变愁为喜，岁易俭为丰。<br>
　　乃知王者心，忧乐与众同。皇天与后土，所感无不通。<br>
　　冠何锵锵，将相及王公。蹈舞呼万岁，列贺明庭中。<br>
　　小臣诚愚陋，职忝金銮宫。稽首再三拜，一言献天聪。<br>
　　君以明为圣，臣以直为忠。敢贺有其始，亦愿有其终。<p>卷424_2 「读张籍古乐府」白居易<br>
　　张君何为者，业文三十春。尤工乐府诗，举代少其伦。<br>
　　为诗意如何，六义互铺陈。风雅比兴外，未尝著空文。<br>
　　读君学仙诗，可讽放佚君。读君董公诗，可诲贪暴臣。<br>
　　读君商女诗，可感悍妇仁。读君勤齐诗，可劝薄夫敦。<br>
　　上可裨教化，舒之济万民。下可理情性，卷之善一身。<br>
　　始从青衿岁，迨此白发新。日夜秉笔吟，心苦力亦勤。<br>
　　时无采诗官，委弃如泥尘。恐君百岁后，灭没人不闻。<br>
　　愿藏中秘书，百代不湮沦。愿播内乐府，时得闻至尊。<br>
　　言者志之苗，行者文之根。所以读君诗，亦知君为人。<br>
　　如何欲五十，官小身贱贫。病眼街西住，无人行到门。<p>卷424_3 「哭孔戡」白居易<br>
　　洛阳谁不死，戡死闻长安。我是知戡者，闻之涕泫然。<br>
　　戡佐山东军，非义不可干。拂衣向西来，其道直如弦。<br>
　　从事得如此，人人以为难。人言明明代，合置在朝端。<br>
　　或望居谏司，有事戡必言。或望居宪府，有邪戡必弹。<br>
　　惜哉两不谐，没齿为闲官。竟不得一日，謇謇立君前。<br>
　　形骸随众人，敛葬北邙山。平生刚肠内，直气归其间。<br>
　　贤者为生民，生死悬在天。谓天不爱人，胡为生其贤。<br>
　　谓天果爱民，胡为夺其年。茫茫元化中，谁执如此权。<p>卷424_4 「凶宅」白居易<br>
　　长安多大宅，列在街西东。往往朱门内，房廊相对空。<br>
　　枭鸣松桂树，狐藏兰菊丛。苍苔黄叶地，日暮多旋风。<br>
　　前主为将相，得罪窜巴庸。后主为公卿，寝疾殁其中。<br>
　　连延四五主，殃祸继相锺。自从十年来，不利主人翁。<br>
　　风雨坏檐隙，蛇鼠穿墙墉。人疑不敢买，日毁土木功。<br>
　　嗟嗟俗人心，甚矣其愚蒙。但恐灾将至，不思祸所从。<br>
　　我今题此诗，欲悟迷者胸。凡为大官人，年禄多高崇。<br>
　　权重持难久，位高势易穷。骄者物之盈，老者数之终。<br>
　　四者如寇盗，日夜来相攻。假使居吉土，孰能保其躬。<br>
　　因小以明大，借家可喻邦。周秦宅ズ，其宅非不同。<br>
　　一兴八百年，一死望夷宫。寄语家与国，人凶非宅凶。<p>卷424_5 「梦仙」白居易<br>
　　人有梦仙者，梦身升上清。坐乘一白鹤，前引双红旌。<br>
　　羽衣忽飘飘，玉鸾俄铮铮。半空直下视，人世尘冥冥。<br>
　　渐失乡国处，才分山水形。东海一片白，列岳五点青。<br>
　　须臾群仙来，相引朝玉京。安期羡门辈，列侍如公卿。<br>
　　仰谒玉皇帝，稽首前致诚。帝言汝仙才，努力勿自轻。<br>
　　却后十五年，期汝不死庭。再拜受斯言，既寤喜且惊。<br>
　　秘之不敢泄，誓志居岩扃。恩爱舍骨肉，饮食断膻腥。<br>
　　朝餐云母散，夜吸沆瀣精。空山三十载，日望辎迎。<br>
　　前期过已久，鸾鹤无来声。齿发日衰白，耳目减聪明。<br>
　　一朝同物化，身与粪壤并。神仙信有之，俗力非可营。<br>
　　苟无金骨相，不列丹台名。徒传辟谷法，虚受烧丹经。<br>
　　只自取勤苦，百年终不成。悲哉梦仙人，一梦误一生。<p>卷424_6 「观刈麦（时为T县尉）」白居易<br>
　　田家少闲月，五月人倍忙。夜来南风起，小麦覆陇黄。<br>
　　妇姑荷簟食，童稚携壶浆。相随饷田去，丁壮在南冈。<br>
　　足蒸暑土气，背灼炎天光。力尽不知热，但惜夏日长。<br>
　　复有贫妇人，抱子在其傍。右手秉遗穗，左臂悬敝筐。<br>
　　听其相顾言，闻者为悲伤。家田输税尽，拾此充饥肠。<br>
　　今我何功德，曾不事农桑。吏禄三百石，岁晏有馀粮。<br>
　　念此私自愧，尽日不能忘。<p>卷424_7 「题海图屏风（元和己丑年作）」白居易<br>
　　海水无风时，波涛安悠悠。鳞介无小大，遂性各沉浮。<br>
　　突兀海底鳌，首冠三神丘。钓网不能制，其来非一秋。<br>
　　或者不量力，谓兹鳌可求。P燎２欢，纶绝沉其钩。<br>
　　一鳌既顿颔，诸鳌齐掉头。白涛与黑浪，呼吸绕咽喉。<br>
　　喷风激飞廉，鼓波怒阳侯。鲸鲵得其便，张口欲吞舟。<br>
　　万里无活鳞，百川多倒流。遂使江汉水，朝宗意亦休。<br>
　　苍然屏风上，此画良有由。<p>卷424_8 「羸骏」白居易<br>
　　骅骝失其主，羸饿无人牧。向风嘶一声，莽苍黄河曲。<br>
　　蹋冰水畔立，卧雪冢间宿。岁暮田野空，寒草不满腹。<br>
　　岂无市骏者，尽是凡人目。相马失于瘦，遂遗千里足。<br>
　　村中何扰扰，有吏征刍粟。输彼军厩中，化作驽骀肉。<p>卷424_9 「废琴」白居易<br>
　　丝桐合为琴，中有太古声。古声澹无味，不称今人情。<br>
　　玉徽光彩灭，朱弦尘土生。废弃来已久，遗音尚泠泠。<br>
　　不辞为君弹，纵弹人不听。何物使之然，羌笛与秦筝。<p>卷424_10 「李都尉古剑」白居易<br>
　　古剑寒黯黯，铸来几千秋。白光纳日月，紫气排斗牛。<br>
　　有客借一观，爱之不敢求。湛然玉匣中，秋水澄不流。<br>
　　至宝有本性，精刚无与俦。可使寸寸折，不能绕指柔。<br>
　　愿快直士心，将断佞臣头。不愿报小怨，夜半刺私仇。<br>
　　劝君慎所用，无作神兵羞。<p>卷424_11 「云居寺孤桐」白居易<br>
　　一株青玉立，千叶绿云委。亭亭五丈馀，高意犹未已。<br>
　　山僧年九十，清净老不死。自云手种时，一颗青桐子。<br>
　　直从萌芽拔，高自毫末始。四面无附枝，中心有通理。<br>
　　寄言立身者，孤直当如此。<p>卷424_12
「京兆府新栽莲（时为T县尉趋府作）」白居易<br>
　　污沟贮浊水，水上叶田田。我来一长叹，知是东溪莲。<br>
　　下有青泥污，馨香无复全。上有红尘扑，颜色不得鲜。<br>
　　物性犹如此，人事亦宜然。托根非其所，不如遭弃捐。<br>
　　昔在溪中日，花叶媚清涟。今来不得地，憔悴府门前。<p>卷424_13 「月夜登阁避暑」白居易<br>
　　旱久炎气盛，中人若燔烧。清风隐何处，草树不动摇。<br>
　　何以避暑气，无如出尘嚣。行行都门外，佛阁正i.<br>
　　清凉近高生，烦热委静销。开襟当轩坐，意泰神飘飘。<br>
　　回看归路傍，禾黍尽枯焦。独善诚有计，将何救旱苗。<p>卷424_14 「初授拾遗」白居易<br>
　　奉诏登左掖，束带参朝议。何言初命卑，且脱风尘吏。<br>
　　杜甫陈子昂，才名括天地。当时非不遇，尚无过斯位。<br>
　　况余蹇薄者，宠至不自意。惊近白日光，惭非青云器。<br>
　　天子方从谏，朝廷无忌讳。岂不思匪躬，适遇时无事。<br>
　　受命已旬月，饱食随班次。谏纸忽盈箱，对之终自愧。<p>卷424_15 「赠元稹」白居易<br>
　　自我从宦游，七年在长安。所得惟元君，乃知定交难。<br>
　　岂无山上苗，径寸无岁寒。岂无要津水，咫尺有波澜。<br>
　　之子异于是，久处誓不谖。无波古井水，有节秋竹竿。<br>
　　一为同心友，三及芳岁阑。花下鞍马游，雪中杯酒欢。<br>
　　衡门相逢迎，不具带与冠。春风日高睡，秋月夜深看。<br>
　　不为同登科，不为同署官。所合在方寸，心源无异端。<p>卷424_16 「哭刘敦质」白居易<br>
　　小树两株柏，新土三尺坟。苍苍白露草，此地哭刘君。<br>
　　哭君岂无辞，辞云君子人。如何天不吊，穷悴至终身。<br>
　　愚者多贵寿，贤者独贱。龙亢彼无悔，蠖屈此不伸。<br>
　　哭罢持此辞，吾将诘羲文。<p>卷424_17 「答友问」白居易<br>
　　大圭廉不割，利剑用不缺。当其斩马时，良玉不如铁。<br>
　　置铁在洪炉，铁消易如雪。良玉同其中，三日烧不热。<br>
　　君疑才与德，咏此知优劣。<p>卷424_18 「杂兴三首」白居易<br>
　　楚王多内宠，倾国选嫔妃。又爱从禽乐，驰骋每相随。<br>
　　锦鞲臂花隼，罗袂控金羁。遂习宫中女，皆如马上儿。<br>
　　色禽合为荒，刑政两已衰。云梦春仍猎，章华夜不归。<br>
　　东风二月天，春雁正离离。美人挟银镝，一发叠双飞。<br>
　　飞鸿惊断行，敛翅避蛾眉。君王顾之笑，弓箭生光辉。<br>
　　回眸语君曰，昔闻庄王时。有一愚夫人，其名曰樊姬。<br>
　　不有此游乐，三载断鲜肥。<br>
　　越国政初荒，越天旱不已。风日燥水田，水涸尘飞起。<br>
　　国中新下令，官渠禁流水。流水不入田，壅入王宫里。<br>
　　馀波养鱼鸟，倒影浮楼雉。澹滟九折池，萦回十馀里。<br>
　　四月芰荷发，越王日游嬉。左右好风来，香动芙蓉蕊。<br>
　　但爱芙蓉香，又种芙蓉子。不念阊门外，千里稻苗死。<br>
　　吴王心日侈，服玩尽奇瑰。身卧翠羽帐，手持红玉杯。<br>
　　冠垂明月珠，带束通天犀。行动自矜顾，数步一裴回。<br>
　　小人知所好，怀宝四方来。奸邪得藉手，从此门开。<br>
　　古称国之宝，谷米与贤才。今看君王眼，视之如尘灰。<br>
　　伍员谏已死，浮尸去不回。姑苏台下草，麋鹿暗生。<p>卷424_19 「宿紫阁山北村」白居易<br>
　　晨游紫阁峰，暮宿山下村。村老见余喜，为余开一尊。<br>
　　举杯未及饮，暴卒来入门。紫衣挟刀斧，草草十馀人。<br>
　　夺我席上酒，掣我盘中飧。主人退后立，敛手反如宾。<br>
　　中庭有奇树，种来三十春。主人惜不得，持斧断其根。<br>
　　口称采造家，身属神策军。主人慎勿语，中尉正承恩。<p>卷424_20 「读汉书」白居易<br>
　　禾黍与稂莠，雨来同日滋。桃李与荆棘，霜降同夜萎。<br>
　　草木既区别，荣枯那等夷。茫茫天地意，无乃太无私。<br>
　　小人与君子，用置各有宜。奈何西汉末，忠邪并信之。<br>
　　不然尽信忠，早绝邪臣窥。不然尽信邪，早使忠臣知。<br>
　　优游两不断，盛业日已衰。痛矣萧京辈，终令陷祸机。<br>
　　每读元成纪，愤愤令人悲。寄言为国者，不得学天时。<br>
　　寄言为臣者，可以鉴于斯。<p>卷424_21 「赠樊著作」白居易<br>
　　阳城为谏议，以正事其君。其手如屈轶，举必指佞臣。<br>
　　卒使不仁者，不得秉国钧。元稹为御史，以直立其身。<br>
　　其心如肺石，动必达穷民。东川八十家，冤愤一言伸。<br>
　　刘辟肆乱心，杀人正纷纷。其嫂曰庾氏，弃绝不为亲。<br>
　　从史萌逆节，隐心潜负恩。其佐曰孔戡，舍去不为宾。<br>
　　凡此士与女，其道天下闻。常恐国史上，但记凤与麟。<br>
　　贤者不为名，名彰教乃敦。每惜若人辈，身死名亦沦。<br>
　　君为著作郎，职废志空存。虽有良史才，直笔无所申。<br>
　　何不自著书，实录彼善人。编为一家言，以备史阙文。<p>卷424_22 「蜀路石妇」白居易<br>
　　道傍一石妇，无记复无铭。传是此乡女，为妇孝且贞。<br>
　　十五嫁邑人，十六夫征行。夫行二十载，妇独守孤茕。<br>
　　其夫有父母，老病不安宁。其妇执妇道，一一如礼经。<br>
　　晨昏问起居，恭顺发心诚。药饵自调节，膳羞必甘馨。<br>
　　夫行竟不归，妇德转光明。后人高其节，刻石像妇形。<br>
　　俨然整衣巾，若立在闺庭。似见舅姑礼，如闻环声。<br>
　　至今为妇者，见此孝心生。不比山头石，空有望夫名。<p>卷424_23 「折剑头」白居易<br>
　　拾得折剑头，不知折之由。一握青蛇尾，数寸碧峰头。<br>
　　疑是斩鲸鲵，不然刺蛟虬。缺落泥土中，委弃无人收。<br>
　　我有鄙介性，好刚不好柔。勿轻直折剑，犹胜曲全钩。<p>卷424_24 「登乐游园望」白居易<br>
　　独上乐游园，四望天日曛。东北何霭霭，宫阙入烟云。<br>
　　爱此高处立，忽如遗垢氛。耳目暂清旷，怀抱郁不伸。<br>
　　下视十二街，绿树间红尘。车马徒满眼，不见心所亲。<br>
　　孔生死洛阳，元九谪荆门。可怜南北路，高盖者何人。<p>卷424_25 「酬元九对新栽竹有怀见寄」白居易<br>
　　昔我十年前，与君始相识。曾将秋竹竿，比君孤且直。<br>
　　中心一以合，外事纷无极。共保秋竹心，风霜侵不得。<br>
　　始嫌梧桐树，秋至先改色。不爱杨柳枝，春来软无力。<br>
　　怜君别我后，见竹长相忆。长欲在眼前，故栽庭户侧。<br>
　　分首今何处，君南我在北。吟我赠君诗，对之心恻恻。<p>卷424_26 「感鹤」白居易<br>
　　鹤有不群者，飞飞在野田。饥不啄腐鼠，渴不饮盗泉。<br>
　　贞姿自耿介，杂鸟何翩Q.同游不同志，如此十馀年。<br>
　　一兴嗜欲念，遂为D缴牵。委质小池内，争食群鸡前。<br>
　　不惟怀稻粱，兼亦竞腥膻。不惟恋主人，兼亦狎乌鸢。<br>
　　物心不可知，天性有时迁。一饱尚如此，况乘大夫轩。<p>卷424_27 「春雪」白居易<br>
　　元和岁在卯，六年春二月。月晦寒食天，天阴夜飞雪。<br>
　　连宵复竟日，浩浩殊未歇。大似落鹅毛，密如飘玉屑。<br>
　　寒销春茫苍，气变风凛冽。上林草尽没，曲江水复结。<br>
　　红乾杏花死，绿冻杨枝折。所怜物性伤，非惜年芳绝。<br>
　　上天有时令，四序平分别。寒燠苟反常，物生皆夭阏。<br>
　　我观圣人意，鲁史有其说。或记水不冰，或书霜不杀。<br>
　　上将儆政教，下以防灾孽。兹雪今如何，信美非时节。<p>卷424_28 「高仆射」白居易<br>
　　富贵人所爱，圣人去其泰。所以致仕年，著在礼经内。<br>
　　玄元亦有训，知止则不殆。二疏独能行，遗迹东门外。<br>
　　清风久销歇，迨此向千载。斯人古亦稀，何况今之代。<br>
　　遑遑名利客，白首千百辈。惟有高仆射，七十悬车盖。<br>
　　我年虽未老，岁月亦云迈。预恐耄及时，贪荣不能退。<br>
　　中心私自儆，何以为我戒。故作仆射诗，书之于大带。<p>卷424_29 「白牡丹（和钱学士作）」白居易<br>
　　城中看花客，旦暮走营营。素华人不顾，亦占牡丹名。<br>
　　闭在深寺中，车马无来声。唯有钱学士，尽日绕丛行。<br>
　　怜此皓然质，无人自芳馨。众嫌我独赏，移植在中庭。<br>
　　留景夜不暝，迎光曙先明。对之心亦静，虚白相向生。<br>
　　唐昌玉蕊花，攀玩众所争。折来比颜色，一种如瑶琼。<br>
　　彼因稀见贵，此以多为轻。始知无正色，爱恶随人情。<br>
　　岂惟花独尔，理与人事并。君看入时者，紫艳与红英。<p>卷424_30 「赠内」白居易<br>
　　生为同室亲，死为同穴尘。他人尚相勉，而况我与君。<br>
　　黔娄固穷士，妻贤忘其贫。冀缺一农夫，妻敬俨如宾。<br>
　　陶潜不营生，翟氏自爨薪。梁鸿不肯仕，孟光甘布裙。<br>
　　君虽不读书，此事耳亦闻。至此千载后，传是何如人。<br>
　　人生未死间，不能忘其身。所须者衣食，不过饱与温。<br>
　　蔬食足充饥，何必膏粱珍。缯絮足御寒，何必锦绣文。<br>
　　君家有贻训，清白遗子孙。我亦贞苦士，与君新结婚。<br>
　　庶保贫与素，偕老同欣欣。<p>卷424_31 「寄唐生」白居易<br>
　　贾谊哭时事，阮籍哭路岐。唐生今亦哭，异代同其悲。<br>
　　唐生者何人，五十寒且饥。不悲口无食，不悲身无衣。<br>
　　所悲忠与义，悲甚则哭之。太尉击贼日，尚书叱盗时。<br>
　　大夫死凶寇，谏议谪蛮夷。每见如此事，声发涕辄随。<br>
　　往往闻其风，俗士犹或非。怜君头半白，其志竟不衰。<br>
　　我亦君之徒，郁郁何所为。不能发声哭，转作乐府诗。<br>
　　篇篇无空文，句句必尽规。功高虞人箴，痛甚骚人辞。<br>
　　非求宫律高，不务文字奇。惟歌生民病，愿得天子知。<br>
　　未得天子知，甘受时人嗤。药良气味苦，琴澹音声稀。<br>
　　不惧权豪怒，亦任亲朋讥。人竟无奈何，呼作狂男儿。<br>
　　每逢群盗息，或遇云雾披。但自高声歌，庶几天听卑。<br>
　　歌哭虽异名，所感则同归。寄君三十章，与君为哭词。<p>卷424_32 「伤唐衢二首」白居易<br>
　　自我心存道，外物少能逼。常排伤心事，不为长叹息。<br>
　　忽闻唐衢死，不觉动颜色。悲端从东来，触我心恻恻。<br>
　　伊昔未相知，偶游滑台侧。同宿李翱家，一言如旧识。<br>
　　酒酣出送我，风雪黄河北。日西并马头，语别至昏黑。<br>
　　君归向东郑，我来游上国。交心不交面，从此重相忆。<br>
　　怜君儒家子，不得诗书力。五十著青衫，试官无禄食。<br>
　　遗文仅千首，六义无差忒。散在京洛间，何人为收拾。<br>
　　忆昨元和初，忝备谏官位。是时兵革后，生民正憔悴。<br>
　　但伤民病痛，不识时忌讳。遂作秦中吟，一吟悲一事。<br>
　　贵人皆怪怒，闲人亦非訾。天高未及闻，荆棘生满地。<br>
　　惟有唐衢见，知我平生志。一读兴叹嗟，再吟垂涕泗。<br>
　　因和三十韵，手题远缄寄。致吾陈杜间，赏爱非常意。<br>
　　此人无复见，此诗犹可贵。今日开箧看，蠹鱼损文字。<br>
　　不知何处葬，欲问先[欷。终去哭坟前，还君一掬泪。<p>卷424_33 「问友」白居易<br>
　　种兰不种艾，兰生艾亦生。根D相交长，茎叶相附荣。<br>
　　香茎与臭叶，日夜俱长大。锄艾恐伤兰，溉兰恐滋艾。<br>
　　兰亦未能溉，艾亦未能除。沉吟意不决，问君合何如。<p>卷424_34 「悲哉行」白居易<br>
　　悲哉为儒者，力学不知疲。读书眼欲暗，秉笔手生胝。<br>
　　十上方一第，成名常苦迟。纵有宦达者，两鬓已成丝。<br>
　　可怜少壮日，适在穷贱时。丈夫老且病，焉用富贵为。<br>
　　沉沉朱门宅，中有乳臭儿。状貌如妇人，光明膏粱肌。<br>
　　手不把书卷，身不擐戎衣。二十袭封爵，门承勋戚资。<br>
　　春来日日出，服御何轻肥。朝从博徒饮，暮有倡楼期。<br>
　　平封还酒债，堆金选蛾眉。声色狗马外，其馀一无知。<br>
　　山苗与涧松，地势随高卑。古来无奈何，非君独伤悲。<p>卷424_35 「紫藤」白居易<br>
　　藤花紫蒙茸，藤叶青扶疏。谁谓好颜色，而为害有馀。<br>
　　下如蛇屈盘，上若绳萦纡。可怜中间树，束缚成枯株。<br>
　　柔蔓不自胜，袅袅挂空虚。岂知缠树木，千夫力不如。<br>
　　先柔后为害，有似谀佞徒。附著君权势，君迷不肯诛。<br>
　　又如妖妇人，绸缪蛊其夫。奇邪坏人室，夫惑不能除。<br>
　　寄言邦与家，所慎在其初。毫末不早辨，滋蔓信难图。<br>
　　愿以藤为戒，铭之于座隅。<p>卷424_36 「放鹰」白居易<br>
　　十月鹰出笼，草枯雉兔肥。下鞲随指顾，百掷无一遗。<br>
　　鹰翅疾如风，鹰爪利如锥。本为鸟所设，今为人所资。<br>
　　孰能使之然，有术甚易知。取其向背性，制在饥饱时。<br>
　　不可使长饱，不可使长饥。饥则力不足，饱则背人飞。<br>
　　乘饥纵搏击，未饱须絷维。所以爪翅功，而人坐收之。<br>
　　圣明驭英雄，其术亦如斯。鄙语不可弃，吾闻诸猎师。<p>卷424_37 「慈乌夜啼」白居易<br>
　　慈乌失其母，哑哑吐哀音。昼夜不飞去，经年守故林。<br>
　　夜夜夜半啼，闻者为沾襟。声中如告诉，未尽反哺心。<br>
　　百鸟岂无母，尔独哀怨深。应是母慈重，使尔悲不任。<br>
　　昔有吴起者，母殁丧不临。嗟哉斯徒辈，其心不如禽。<br>
　　慈乌复慈乌，鸟中之曾参。<p>卷424_38 「燕诗示刘叟」白居易<br>
　　梁上有双燕，翩翩雄与雌。衔泥两椽间，一巢生四儿。<br>
　　四儿日夜长，索食声孜孜。青虫不易捕，黄口无饱期。<br>
　　觜爪虽欲敝，心力不知疲。须臾十来往，犹恐巢中饥。<br>
　　辛勤三十日，母瘦雏渐肥。喃喃教言语，一一刷毛衣。<br>
　　一旦羽翼成，引上庭树枝。举翅不回顾，随风四散飞。<br>
　　雌雄空中鸣，声尽呼不归。却入空巢里，啁啾终夜悲。<br>
　　燕燕尔勿悲，尔当返自思。思尔为雏日，高飞背母时。<br>
　　当时父母念，今日尔应知。<p>卷424_39 「采地黄者」白居易<br>
　　麦死春不雨，禾损秋早霜。岁晏无口食，田中采地黄。<br>
　　采之将何用，持以易f粮。凌晨荷锄去，薄暮不盈筐。<br>
　　携来朱门家，卖与白面郎。与君啖肥马，可使照地光。<br>
　　愿易马残粟，救此苦饥肠。<p>卷424_40 「初入太行路」白居易<br>
　　天冷日不光，太行峰苍莽。尝闻此中险，今我方独往。<br>
　　马蹄冻且滑，羊肠不可上。若比世路难，犹自平于掌。<p>卷424_41 「邓鲂、张彻落第」白居易<br>
　　古琴无俗韵，奏罢无人听。寒松无妖花，枝下无人行。<br>
　　春风十二街，轩骑不暂停。奔车看牡丹，走马听秦筝。<br>
　　众目悦芳艳，松独守其贞。众耳喜郑卫，琴亦不改声。<br>
　　怀哉二夫子，念此无自轻。<p>卷424_42 「送王处士」白居易<br>
　　王门岂无酒，侯门岂无肉。主人贵且骄，待客礼不足。<br>
　　望尘而拜者，朝夕走碌碌。王生独拂衣，遐举如云鹄。<br>
　　宁归白云外，饮水卧空谷。不能随众人，敛手低眉目。<br>
　　扣门与我别，酤酒留君宿。好去采薇人，终南山正绿。<p>卷424_43 「村居苦寒」白居易<br>
　　八年十二月，五日雪纷纷。竹柏皆冻死，况彼无衣民。<br>
　　回观村闾间，十室八九贫。北风利如剑，布絮不蔽身。<br>
　　唯烧蒿棘火，愁坐夜待晨。乃知大寒岁，农者尤苦辛。<br>
　　顾我当此日，草堂深掩门。褐裘覆被，坐卧有馀温。<br>
　　幸免饥冻苦，又无垄亩勤。念彼深可愧，自问是何人。<p>卷424_44 「纳粟」白居易<br>
　　有吏夜叩门，高声催纳粟。家人不待晓，场上张灯烛。<br>
　　扬簸净如珠，一车三十斛。犹忧纳不中，鞭责及僮仆。<br>
　　昔余谬从事，内愧才不足。连授四命官，坐尸十年禄。<br>
　　常闻古人语，损益周必复。今日谅甘心，还他太仓谷。<p>卷424_45 「薛中丞」白居易<br>
　　百人无一直，百直无一遇。借问遇者谁，正人行得路。<br>
　　中丞薛存诚，守直心甚固。皇明烛如日，再使秉王度。<br>
　　奸豪与佞巧，非不憎且惧。直道渐光明，邪谋难盖覆。<br>
　　每因匪躬节，知有匡时具。张为坠网纲，倚作颓檐柱。<br>
　　悠哉上天意，报施纷回互。自古已冥茫，从今尤不谕。<br>
　　岂与小人意，昏然同好恶。不然君子人，何反如朝露。<br>
　　裴相昨已夭，薛君今又去。以我惜贤心，五年如旦暮。<br>
　　况闻善人命，长短系运数。今我一涕零，岂为中丞故。<p>卷424_46 「秋池二首」白居易<br>
　　前池秋始半，卉物多摧坏。欲暮槿先萎，未霜荷已败。<br>
　　默然有所感，可以从兹诫。本不种松筠，早凋何足怪。<br>
　　凿池贮秋水，中有O与芰。天旱水暗消，塌然委空地。<br>
　　有似泛泛者，附离权与贵。一旦恩势移，相随共憔悴。<p>卷424_47 「夏旱」白居易<br>
　　太阴不离毕，太岁仍在午。旱日与炎风，枯焦我田亩。<br>
　　金石欲销铄，况兹禾与黍。嗷嗷万族中，唯农最辛苦。<br>
　　悯然望岁者，出门何所睹。但见棘与茨，罗生遍场圃。<br>
　　恶苗承l气，欣然得其所。感此因问天，可能长不雨。<p>卷424_48 「谕友」白居易<br>
　　昨夜霜一降，杀君庭中槐。干叶不待黄，索索飞下来。<br>
　　怜君感节物，晨起步前阶。临风蹋叶立，半日颜色哀。<br>
　　西望长安城，歌钟十二街。何人不欢乐，君独心悠哉。<br>
　　白日头上走，朱颜镜中颓。平生青云心，销化成死灰。<br>
　　我今赠一言，胜饮酒千杯。其言虽甚鄙，可破悒悒怀。<br>
　　朱门有勋贵，陋巷有颜回。穷通各问命，不系才不才。<br>
　　推此自豁豁，不必待安排。<p>卷424_49 「丘中有一士二首（命首句为题）」白居易<br>
　　丘中有一士，不知其姓名。面色不忧苦，血气常和平。<br>
　　每选隙地居，不蹋要路行。举动无尤悔，物莫与之争。<br>
　　藜藿不充肠，布褐不蔽形。终岁守穷饿，而无嗟叹声。<br>
　　岂是爱贫贱，深知时俗情。勿矜罗弋巧，鸾鹤在冥冥。<br>
　　丘中有一士，守道岁月深。行披带索衣，坐拍无弦琴。<br>
　　不饮浊泉水，不息曲木阴。所逢苟非义，粪土千黄金。<br>
　　乡人化其风，熏如兰在林。智愚与强弱，不忍相欺侵。<br>
　　我欲访其人，将行复沉吟。何必见其面，但在学其心。<p>卷424_50 「新制布裘」白居易<br>
　　桂布白似雪，吴绵软于云。布重绵且厚，为裘有馀温。<br>
　　朝拥坐至暮，夜覆眠达晨。谁知严冬月，支体暖如春。<br>
　　中夕忽有念，抚裘起逡巡。丈夫贵兼济，岂独善一身。<br>
　　安得万里裘，盖裹周四垠。稳暖皆如我，天下无寒人。<p>卷424_51 「杏园中枣树」白居易<br>
　　人言百果中，唯枣凡且鄙。皮皴似龟手，叶小如鼠耳。<br>
　　胡为不自知，生花此园里。岂宜遇攀玩，幸免遭伤毁。<br>
　　二月曲江头，杂英红旖旎。枣亦在其间，如嫫对西子。<br>
　　东风不择木，吹某の匆选Ｑ劭从合抱，得尽生生理。<br>
　　寄言游春客，乞君一回视。君爱绕指柔，从君怜柳杞。<br>
　　君求悦目艳，不敢争桃李。君若作大车，轮轴材须此。<p>卷424_52 「虾蟆（和张十六）」白居易<br>
　　嘉鱼荐宗庙，灵龟贡邦家。应龙能致雨，润我百谷芽。<br>
　　蠢蠢水族中，无用者虾蟆。形秽肌肉腥，出没于泥沙。<br>
　　六月七月交，时雨正滂沱。虾蟆得其志，快乐无以加。<br>
　　地既蕃其生，使之族类多。天又与其声，得以相喧哗。<br>
　　岂惟玉池上，污君清冷波。可独瑶瑟前，乱君鹿鸣歌。<br>
　　常恐飞上天，跳跃随娥。往往蚀明月，遣君无奈何。<p>卷424_53 「寄隐者」白居易<br>
　　卖药向都城，行憩青门树。道逢驰驿者，色有非常惧。<br>
　　亲族走相送，欲别不敢住。私怪问道旁，何人复何故。<br>
　　云是右丞相，当国握枢务。禄厚食万钱，恩深日三顾。<br>
　　昨日延英对，今日崖州去。由来君臣间，宠辱在朝暮。<br>
　　青青东郊草，中有归山路。归去卧云人，谋身计非误。<p>卷424_54 「放鱼（自此后诗，到江州作）」白居易<br>
　　晓日提竹篮，家僮买春蔬。青青芹蕨下，叠卧双白鱼。<br>
　　无声但呀呀，以气相腻ΑＧ憷盒吹厣希拨剌长尺馀。<br>
　　岂唯刀机忧，坐见蝼蚁图。脱泉虽已久，得水犹可苏。<br>
　　放之小池中，且用救干枯。水小池窄狭，动尾触四隅。<br>
　　一时幸苟活，久远将何如。怜其不得所，移放于南湖。<br>
　　南湖连西江，好去勿踟蹰。施恩即望报，吾非斯人徒。<br>
　　不须泥沙底，辛苦觅明珠。<p>卷424_55 「文柏床」白居易<br>
　　陵上有老柏，柯叶寒苍苍。朝为风烟树，暮为宴寝床。<br>
　　以其多奇文，宜升君子堂。刮削露节目，拂拭生辉光。<br>
　　玄斑状狸首，素质如截肪。虽充悦目玩，终乏周身防。<br>
　　华彩诚可爱，生理苦已伤。方知自残者，为有好文章。<p>卷424_56 「浔阳三题。庐山桂」白居易<br>
　　偃蹇月中桂，结根依青天。天风绕月起，吹子下人间。<br>
　　飘零委何处，乃落匡庐山。生为石上桂，叶如翦碧鲜。<br>
　　枝干日长大，根D日牢坚。不归天上月，空老山中年。<br>
　　庐山去咸阳，道里三四千。无人为移植，得入上林园。<br>
　　不及红花树，长栽温室前。<p>卷424_57 「浔阳三题。湓浦竹」白居易<br>
　　浔阳十月天，天气仍温燠。有霜不杀草，有风不落木。<br>
　　玄冥气力薄，草木冬犹绿。谁肯湓浦头，回眼看修竹。<br>
　　其有顾盼者，持刀斩且束。剖劈青琅\，家家盖墙屋。<br>
　　吾闻汾晋间，竹少重如玉。胡为取轻贱，生此西江曲。<p>卷424_58 「浔阳三题。东林寺白莲」白居易<br>
　　东林北塘水，湛湛见底清。中生白芙蓉，菡萏三百茎。<br>
　　白日发光彩，清飙散芳馨。泄香银囊破，泻露玉盘倾。<br>
　　我惭尘垢眼，见此琼瑶英。乃知红莲花，虚得清净名。<br>
　　夏萼敷未歇，秋房结才成。夜深众僧寝，独起绕池行。<br>
　　欲收一颗子，寄向长安城。但恐出山去，人间种不生。<p>卷424_59 「大水」白居易<br>
　　浔阳郊郭间，大水岁一至。闾阎半飘荡，城堞多倾坠。<br>
　　苍茫生海色，渺漫连空翠。风卷白波翻，日煎红浪沸。<br>
　　工商彻屋去，牛马登山避。况当率税时，颇害农桑事。<br>
　　独有佣舟子，鼓ど意气。不知万人灾，自觅锥刀利。<br>
　　吾无奈尔何，尔非久得志。九月霜降后，水涸为平地。
<p>　　　　　　　　　　　　　　卷四百二十五<p>卷425_1 「续古诗十首」白居易<br>
　　戚戚复戚戚，送君远行役。行役非中原，海外黄沙碛。<br>
　　伶俜独居妾，迢递长征客。君望功名归，妾忧生死隔。<br>
　　谁家无夫妇，何人不离坼。所恨薄命身，嫁迟别日迫。<br>
　　妾身有存殁，妾心无改易。生作闺中妇，死作山头石。<br>
　　掩泪别乡里，飘u将远行。茫茫绿野中，春尽孤客情。<br>
　　驱马上丘陇，高低路不平。风吹棠梨花，啼鸟时一声。<br>
　　古墓何代人，不知姓与名。化作路傍土，年年春草生。<br>
　　感彼忽自悟，今我何营营。<br>
　　朝采山上薇，暮采山上薇。岁晏薇亦尽，饥来何所为。<br>
　　坐饮白石水，手把青松枝。击节独长歌，其声清且悲。<br>
　　枥马非不肥，所苦常絷维。豢豕非不饱，所忧竟为牺。<br>
　　行行歌此曲，以慰常苦饥。<br>
　　雨露长纤草，山苗高入云。风雪折劲木，涧松摧为薪。<br>
　　风摧此何意，雨长彼何因。百丈涧底死，寸茎山上春。<br>
　　可怜苦节士，感此涕盈巾。<br>
　　窈窕双鬟女，容德俱如玉。昼居不逾阈，夜行常秉烛。<br>
　　气如含露兰，心如贯霜竹。宜当备嫔御，胡为守幽独。<br>
　　无媒不得选，年忽过三六。岁暮望汉宫，谁在黄金屋。<br>
　　邯郸进倡女，能唱黄花曲。一曲称君心，恩荣连九族。<br>
　　栖栖远方士，读书三十年。业成无知己，徒步来入关。<br>
　　长安多王侯，英俊竞攀援。幸随众宾末，得厕门馆间。<br>
　　东阁有旨酒，中堂有管弦。何为向隅客，对此不开颜。<br>
　　富贵无是非，主人终日欢。贫贱多悔尤，客子中夜叹。<br>
　　归去复归去，故乡贫亦安。<br>
　　凉风飘嘉树，日夜减芳华。下有感秋妇，攀条苦悲嗟。<br>
　　我本幽闲女，结发事豪家。豪家多婢仆，门内颇骄奢。<br>
　　良人近封侯，出入鸣玉珂。自从富贵来，恩薄谗言多。<br>
　　冢妇独守礼，群妾互奇邪。但信言有玷，不察心无瑕。<br>
　　容光未销歇，欢爱忽蹉跎。何意掌上玉，化为眼中砂。<br>
　　盈盈一尺水，浩浩千丈河。勿言小大异，随分有风波。<br>
　　闺房犹复尔，邦国当如何。<br>
　　心亦无所迫，身亦无所拘。何为肠中气，郁郁不得舒。<br>
　　不舒良有以，同心久离居。五年不见面，三年不得书。<br>
　　念此令人老，抱膝坐长吁。岂无盈尊酒，非君谁与娱。<br>
　　揽衣出门行，游观绕林渠。澹澹春水暖，东风生绿蒲。<br>
　　上有和鸣雁，下有掉尾鱼。飞沉一何乐，鳞羽各有徒。<br>
　　而我方独处，不与之子俱。顾彼自伤己，禽鱼之不如。<br>
　　出游欲遣忧，孰知忧有馀。<br>
　　春旦日初出，右晨辉。草木照未远，浮云已蔽之。<br>
　　天地黯以晦，当午如昏时。虽有东南风，力微不能吹。<br>
　　中园何所有，满地青青葵。阳光委云上，倾心欲何依。<p>卷425_2 「秦中吟十首。议婚（一作贫家女）」白居易<br>
　　天下无正声，悦耳即为娱。人间无正色，悦目即为姝。<br>
　　颜色非相远，贫富则有殊。贫为时所弃，富为时所趋。<br>
　　红楼富家女，金缕绣罗襦。见人不敛手，娇痴二八初。<br>
　　母兄未开口，已嫁不须臾。绿窗贫家女，寂寞二十馀。<br>
　　荆钗不直钱，衣上无真珠。几回人欲聘，临日又踟蹰。<br>
　　主人会良媒，置酒满玉壶。四座且勿饮，听我歌两途。<br>
　　富家女易嫁，嫁早轻其夫。贫家女难嫁，嫁晚孝于姑。<br>
　　闻君欲娶妇，娶妇意何如。<p>卷425_3 「秦中吟十首。重赋（一作无名税）」白居易<br>
　　厚地植桑麻，所要济生民。生民理布帛，所求活一身。<br>
　　身外充征赋，上以奉君亲。国家定两税，本意在爱人。<br>
　　厥初防其淫，明敕内外臣。税外加一物，皆以枉法论。<br>
　　奈何岁月久，贪吏得因循。浚我以求宠，敛索无冬春。<br>
　　织绢未成匹，缲丝未盈斤。里胥迫我纳，不许暂逡巡。<br>
　　岁暮天地闭，阴风生破村。夜深烟火尽，霰雪白纷纷。<br>
　　幼者形不蔽，老者体无温。悲喘与寒气，并入鼻中辛。<br>
　　昨日输残税，因窥官库门。缯帛如山积，丝絮如云屯。<br>
　　号为羡馀物，随月献至尊。夺我身上暖，买尔眼前恩。<br>
　　进入琼林库，岁久化为尘。<p>卷425_4 「秦中吟十首。伤宅（一作伤大宅）」白居易<br>
　　谁家起甲第，朱门大道边。丰屋中栉比，高墙外回环。<br>
　　累累六七堂，栋宇相连延。一堂费百万，郁郁起青烟。<br>
　　洞房温且清，寒暑不能干。高堂虚且迥，坐卧见南山。<br>
　　绕廊紫藤架，夹砌红药栏。攀枝摘樱桃，带花移牡丹。<br>
　　主人此中坐，十载为大官。厨有臭败肉，库有贯朽钱。<br>
　　谁能将我语，问尔骨肉间。岂无穷贱者，忍不救饥寒。<br>
　　如何奉一身，直欲保千年。不见马家宅，今作奉诚园。<p>卷425_5
「秦中吟十首。伤友（又云伤苦节士。一作胶漆契）」白居易<br>
　　陋巷孤寒士，出门苦jj.虽云志气高，岂免颜色低。<br>
　　平生同门友，通籍在金闺。曩者胶漆契，迩来云雨睽。<br>
　　正逢下朝归，轩骑五门西。是时天久阴，三日雨凄凄。<br>
　　蹇驴避路立，肥马当风嘶。回头忘相识，占道上沙堤。<br>
　　昔年洛阳社，贫贱相提携。今日长安道，对面隔云泥。<br>
　　近日多如此，非君独惨凄。死生不变者，唯闻任与黎。<p>卷425_6 「秦中吟十首。不致仕（一作合致仕）」白居易<br>
　　七十而致仕，礼法有明文。何乃贪荣者，斯言如不闻。<br>
　　可怜八九十，齿堕双眸昏。朝露贪名利，夕阳忧子孙。<br>
　　挂冠顾翠q，悬车惜朱轮。金章腰不胜，伛偻入君门。<br>
　　谁不爱富贵，谁不恋君恩。年高须告老，名遂合退身。<br>
　　少时共嗤诮，晚岁多因循。贤哉汉二疏，彼独是何人。<br>
　　寂寞东门路，无人继去尘。<p>卷425_7 「秦中吟十首。立碑」白居易<br>
　　勋德既下衰，文章亦陵夷。但见山中石，立作路旁碑。<br>
　　铭勋悉太公，叙德皆仲尼。复以多为贵，千言直万赀。<br>
　　为文彼何人，想见下笔时。但欲愚者悦，不思贤者嗤。<br>
　　岂独贤者嗤，仍传后代疑。古石苍苔字，安知是愧词。<br>
　　我闻望江县，L令抚茕嫠。在官有仁政，名不闻京师。<br>
　　身殁欲归葬，百姓遮路岐。攀辕不得归，留葬此江湄。<br>
　　至今道其名，男女涕皆垂。无人立碑碣，唯有邑人知。<p>卷425_8 「秦中吟十首。轻肥（一作江南旱）」白居易<br>
　　意气骄满路，鞍马光照尘。借问何为者，人称是内臣。<br>
　　朱绂皆大夫，紫绶或将军。夸赴军中宴，走马去如云。<br>
　　尊溢九酝，水陆罗八珍。果擘洞庭橘，脍切天池鳞。<br>
　　食饱心自若，酒酣气益振。是岁江南旱，衢州人食人。<p>卷425_9 「秦中吟十首。五弦（一作五弦琴）」白居易<br>
　　清歌且罢唱，红袂亦停舞。赵叟抱五弦，宛转当胸抚。<br>
　　大声粗若散，飒飒风和雨。小声细欲绝，切切鬼神语。<br>
　　又如鹊报喜，转作猿啼苦。十指无定音，颠倒宫徵羽。<br>
　　坐客闻此声，形神若无主。行客闻此声，驻足不能举。<br>
　　嗟嗟俗人耳，好今不好古。所以绿窗琴，日日生尘土。<p>卷425_10
「秦中吟十首。歌舞（一作伤阌乡县囚）」白居易<br>
　　秦中岁云暮，大雪满皇州。雪中退朝者，朱紫尽公侯。<br>
　　贵有风雪兴，富无饥寒忧。所营唯第宅，所务在追游。<br>
　　朱门车马客，红烛歌舞楼。欢酣促密坐，醉暖脱重裘。<br>
　　秋官为主人，廷尉居上头。日中为一乐，夜半不能休。<br>
　　岂知阌乡狱，中有冻死囚。<p>卷425_11 「秦中吟十首。买花（一作牡丹）」白居易<br>
　　帝城春欲暮，喧喧车马度。共道牡丹时，相随买花去。<br>
　　贵贱无常价，酬直看花数。灼灼百朵红，戋戋五束素。<br>
　　上张幄幕庇，旁织巴篱护。水洒复泥封，移来色如故。<br>
　　家家习为俗，人人迷不悟。有一田舍翁，偶来买花处。<br>
　　低头独长叹，此叹无人喻。一丛深色花，十户中人赋。<p>卷425_12 「赠友五首」白居易<br>
　　一年十二月，每月有常令。君出臣奉行，谓之握金镜。<br>
　　由兹六气顺，以遂万物性。时令一反常，生灵受其病。<br>
　　周汉德下衰，王风始不竞。又从斩晁错，诸侯益强盛。<br>
　　百里不同禁，四时自为政。盛夏兴土功，方春剿人命。<br>
　　谁能救其失，待君佐邦柄。峨峨象魏门，悬法彝伦正。<br>
　　银生楚山曲，金生鄱溪滨。南人弃农业，求之多苦辛。<br>
　　披砂复凿石，LL无冬春。手足尽皴胝，爱利不爱身。<br>
　　田既慵斫，稻田亦懒耘。相携作游手，皆道求金银。<br>
　　毕竟金与银，何殊泥与尘。且非衣食物，不济饥寒人。<br>
　　弃本以趋末，日富而岁贫。所以先圣王，弃藏不为珍。<br>
　　谁能反古风，待君秉国钧。捐金复抵璧，勿使劳生民。<br>
　　私家无钱炉，平地无铜山。胡为秋夏税，岁岁输铜钱。<br>
　　钱力日已重，农力日已殚。贱粜粟与麦，贱贸丝与绵。<br>
　　岁暮衣食尽，焉得无饥寒。吾闻国之初，有制垂不刊。<br>
　　庸必算丁口，租必计桑田。不求土所无，不强人所难。<br>
　　量入以为出，上足下亦安。兵兴一变法，兵息遂不还。<br>
　　使我农桑人，憔悴畎亩间。谁能革此弊，待君秉利权。<br>
　　复彼租庸法，令如贞观年。<br>
　　京师四方则，王化之本根。长吏久于政，然后风教敦。<br>
　　如何尹京者，迁次不逡巡。请君屈指数，十年十五人。<br>
　　科条日相矫，吏力亦已勤。宽猛政不一，民心安得淳。<br>
　　九州雍为首，群牧之所遵。天下率如此，何以安吾民。<br>
　　谁能变此法，待君赞弥纶。慎择循良吏，令其长子孙。<br>
　　三十男有室，二十女有归。近代多离乱，婚姻多过期。<br>
　　嫁娶既不早，生育常苦迟。儿女未成人，父母已衰羸。<br>
　　凡人贵达日，多在长大时。欲报亲不待，孝心无所施。<br>
　　哀哉三牲养，少得及庭闱。惜哉万钟粟，多用饱妻儿。<br>
　　谁能正婚礼，待君张国维。庶使孝子心，皆无风树悲。<p>卷425_13 「寓意诗五首」白居易<br>
　　豫樟生深山，七年而后知。挺高二百尺，本末皆十围。<br>
　　天子建明堂，此材独中规。匠人执斤墨，采度将有期。<br>
　　孟冬草木枯，烈火燎山陂。疾风吹猛焰，从根烧到枝。<br>
　　养材三十年，方成栋梁姿。一朝为灰烬，柯叶无孑遗。<br>
　　地虽生尔材，天不与尔时。不如粪土英，犹有人掇之。<br>
　　已矣勿重陈，重陈令人悲。不悲焚烧苦，但悲采用迟。<br>
　　赫赫京内史，炎炎中书郎。昨传征拜日，恩赐颇殊常。<br>
　　貂冠水苍玉，紫绶黄金章。佩服身未暖，已闻窜遐荒。<br>
　　亲戚不得别，吞声泣路旁。宾客亦已散，门前雀罗张。<br>
　　富贵来不久，倏如瓦沟霜。权势去尤速，瞥若石火光。<br>
　　不如守贫贱，贫贱可久长。传语宦游子，且来归故乡。<br>
　　促织不成章，提壶但闻声。嗟哉虫与鸟，无实有虚名。<br>
　　与君定交日，久要如弟兄。何以示诚信，白水指为盟。<br>
　　云雨一为别，飞沉两难并。君为得风鹏，我为失水鲸。<br>
　　音信日已疏，恩分日已轻。穷通尚如此，何况死与生。<br>
　　乃知择交难，须有知人明。莫将山上松，结托水上萍。<br>
　　翩翩两玄鸟，本是同巢燕。分飞来几时，秋夏炎凉变。<br>
　　一宿蓬荜庐，一栖明光殿。偶因衔泥处，复得重相见。<br>
　　彼矜杏梁贵，此嗟茅栋贱。眼看秋社至，两处俱难恋。<br>
　　所托各暂时，胡为相叹羡。<br>
　　婆娑园中树，根株大合围。蠢尔树间虫，形质一何微。<br>
　　孰谓虫之微，虫蠹已无期。孰谓树之大，花叶有衰时。<br>
　　花衰夏未实，叶病秋先萎。树心半为土，观者安得知。<br>
　　借问虫何在，在身不在枝。借问虫何食，食心不食皮。<br>
　　岂无啄木鸟，觜长将何为。<p>卷425_14 「读史五首」白居易<br>
　　楚怀放灵均，国政亦荒淫。彷徨未忍决，绕泽行悲吟。<br>
　　汉文疑贾生，谪置湘之阴。是时刑方措，此去难为心。<br>
　　士生一代间，谁不有浮沉。良时真可惜，乱世何足钦。<br>
　　乃知汨罗恨，未抵长沙深。<br>
　　祸患如棼丝，其来无端绪。马迁下蚕室，嵇康就囹圄。<br>
　　抱冤志气屈，忍耻形神沮。当彼戮辱时，奋飞无翅羽。<br>
　　商山有黄绮，颍川有巢许。何不从之游，超然离网罟。<br>
　　山林少羁鞅，世路多艰阻。寄谢伐檀人，慎勿嗟穷处。<br>
　　汉日大将军，少为乞食子。秦时故列侯，老作锄瓜士。<br>
　　春华何リ剩园中发桃李。秋风忽萧条，堂上生荆杞。<br>
　　深谷变为岸，桑田成海水。势去未须悲，时来何足喜。<br>
　　寄言荣枯者，反复殊未已。<br>
　　含沙射人影，虽病人不知。巧言构人罪，至死人不疑。<br>
　　掇蜂杀爱子，掩鼻戮宠姬。弘恭陷萧望，赵高谋李斯。<br>
　　阴德既必报，阴祸岂虚施。人事虽可罔，天道终难欺。<br>
　　明则有刑辟，幽则有神o.苟免勿私喜，鬼得而诛之。<br>
　　季子憔悴时，妇见不下机。买臣负薪日，妻亦弃如遗。<br>
　　一朝黄金多，佩印衣锦归。去妻不敢视，妇嫂强依依。<br>
　　富贵家人重，贫贱妻子欺。奈何贫富间，可移亲爱志。<br>
　　遂使中人心，汲汲求富贵。又令下人力，各竞锥刀利。<br>
　　随分归舍来，一取妻孥意。<p>卷425_15 「和答诗十首。和思归乐」白居易<br>
　　山中不栖鸟，夜半声嘤嘤。似道思归乐，行人掩泣听。<br>
　　皆疑此山路，迁客多南征。忧愤气不散，结化为精灵。<br>
　　我谓此山鸟，本不因人生。人心自怀土，想作思归鸣。<br>
　　孟尝平居时，娱耳琴泠泠。雍门一言感，未奏泪沾缨。<br>
　　魏武铜雀妓，日与欢乐并。一旦西陵望，欲歌先涕零。<br>
　　峡猿亦何意，陇水复何情。为入愁人耳，皆为肠断声。<br>
　　请看元侍御，亦宿此邮亭。因听思归鸟，神气独安宁。<br>
　　问君何以然，道胜心自平。虽为南迁客，如在长安城。<br>
　　云得此道来，何虑复何营。穷达有前定，忧喜无交争。<br>
　　所以事君日，持宪立大庭。虽有回天力，挠之终不倾。<br>
　　况始三十馀，年少有直名。心中志气大，眼前爵禄轻。<br>
　　君恩若雨露，君威若雷霆。退不苟免难，进不曲求荣。<br>
　　在火辨玉性，经霜识松贞。展禽任三黜，灵均长独醒。<br>
　　获戾自东洛，贬官向南荆。再拜辞阙下，长揖别公卿。<br>
　　荆州又非远，驿路半月程。汉水照天碧，楚山插云青。<br>
　　江陵橘似珠，宜城酒如饧。谁谓谴谪去，未妨游赏行。<br>
　　人生百岁内，天地暂寓形。太仓一米，大海一浮萍。<br>
　　身委逍遥篇，心付头陀经。尚达死生观，宁为宠辱惊。<br>
　　中怀苟有主，外物安能萦。任意思归乐，声声啼到明。<p>卷425_16 「和答诗十首。和阳城驿」白居易<br>
　　商山阳城驿，中有叹者谁。云是元监察，江陵谪去时。<br>
　　忽见此驿名，良久涕欲垂。何故阳道州，名姓同于斯。<br>
　　怜君一寸心，宠辱誓不移。疾恶若巷伯，好贤如缁衣。<br>
　　沉吟不能去，意者欲改为。改为避贤驿，大署于门楣。<br>
　　荆人爱羊祜，户曹改为辞。一字不忍道，况兼姓呼之。<br>
　　因题八百言，言直文甚奇。诗成寄与我，锵若金和丝。<br>
　　上言阳公行，友悌无等夷。骨肉同衾n，至死不相离。<br>
　　次言阳公迹，夏邑始栖迟。乡人化其风，少长皆孝慈。<br>
　　次言阳公道，终日对酒卮。兄弟笑相顾，醉貌红怡怡。<br>
　　次言阳公节，謇謇居谏司。誓心除国蠹，决死犯天威。<br>
　　终言阳公命，左迁天一涯。道州炎瘴地，身不得生归。<br>
　　一一皆实录，事事无孑遗。凡是为善者，闻之恻然悲。<br>
　　道州既已矣，往者不可追。何世无其人，来者亦可思。<br>
　　愿以君子文，告彼大乐师。附于雅歌末，奏之白玉墀。<br>
　　天子闻此章，教化如法施。直谏从如流，佞臣恶如疵。<br>
　　宰相闻此章，政柄端正持。进贤不知倦，去邪勿复疑。<br>
　　宪臣闻此章，不敢怀依违。谏官闻此章，不忍纵诡随。<br>
　　然后告史氏，旧史有前规。若作阳公传，欲令后世知。<br>
　　不劳叙世家，不用费文辞。但于国史上，全录元稹诗。<p>卷425_17 「和答诗十首。答桐花」白居易<br>
　　山木多蓊郁，兹桐独亭亭。叶重碧云片，花簇紫霞英。<br>
　　是时三月天，春暖山雨晴。夜色向月浅，暗香随风轻。<br>
　　行者多商贾，居者悉黎氓。无人解赏爱，有客独屏营。<br>
　　手攀花枝立，足蹋花影行。生怜不得所，死欲扬其声。<br>
　　截为天子琴，刻作古人形。云待我成器，荐之于穆清。<br>
　　诚是君子心，恐非草木情。胡为爱其华，而反伤其生。<br>
　　老龟被刳肠，不如无神灵。雄鸡自断尾，不愿为牺牲。<br>
　　况此好颜色，花紫叶青青。宜遂天地性，忍加刀斧刑。<br>
　　我思五丁力，拔入九重城。当君正殿栽，花叶生光晶。<br>
　　上对月中桂，下覆阶前q.泛拂香炉烟，隐映斧藻屏。<br>
　　为君布绿阴，当暑荫轩楹。沉沉绿满地，桃李不敢争。<br>
　　为君发清韵，风来如叩琼。泠泠声满耳，郑卫不足听。<br>
　　受君封植力，不独吐芬馨。助君行春令，开花应晴明。<br>
　　受君雨露恩，不独含芳荣。戒君无戏言，翦叶封弟兄。<br>
　　受君岁月功，不独资生成。为君长高枝，凤凰上头鸣。<br>
　　一鸣君万岁，寿如山不倾。再鸣万人泰，泰阶为之平。<br>
　　如何有此用，幽滞在岩s.岁月不尔驻，孤芳坐凋零。<br>
　　请向桐枝上，为余题姓名。待余有势力，移尔献丹庭。<p>卷425_18 「和答诗十首。和大觜乌」白居易<br>
　　乌者种有二，名同性不同。觜小者慈孝，觜大者贪庸。<br>
　　觜大命又长，生来十馀冬。物老颜色变，头毛白茸茸。<br>
　　飞来庭树上，初但惊儿童。老巫生奸计，与乌意潜通。<br>
　　云此非凡鸟，遥见起敬恭。千岁乃一出，喜贺主人翁。<br>
　　祥瑞来白日，神圣占知风。阴作北斗使，能为人吉凶。<br>
　　此乌所止家，家产日夜丰。上以致寿考，下可宜田农。<br>
　　主人富家子，身老心童蒙。随巫拜复祝，妇姑亦相从。<br>
　　杀鸡荐其肉，敬若六宗。乌喜张大觜，飞接在虚空。<br>
　　乌既饱膻腥，巫亦飨甘浓。乌巫互相利，不复两西东。<br>
　　日日营巢窟，稍稍近房栊。虽生八九子，谁辨其雌雄。<br>
　　群雏又成长，众觜逞残凶。探巢吞燕卵，入蔟啄蚕虫。<br>
　　岂无乘秋隼，羁绊委高墉。但食乌残肉，无施搏击功。<br>
　　亦有能言鹦，翅碧觜距红。暂曾说乌罪，囚闭在深笼。<br>
　　青青窗前柳，郁郁井上桐。贪乌占栖息，慈乌独不容。<br>
　　慈乌尔奚为，来往何憧憧。晓去先晨鼓，暮归后昏钟。<br>
　　辛苦尘土间，飞啄禾黍丛。得食将哺母，饥肠不自充。<br>
　　主人憎慈乌，命子削弹弓。弦续会稽竹，丸铸荆山铜。<br>
　　慈乌求母食，飞下尔庭中。数粒未入口，一丸已中胸。<br>
　　仰天号一声，似欲诉苍穹。反哺日未足，非是惜微躬。<br>
　　谁能持此冤，一为问化工。胡然大觜乌，竟得天年终。<p>卷425_19 「和答诗十首。答四皓庙」白居易<br>
　　天下有道见，无道卷怀之。此乃圣人语，吾闻诸仲尼。<br>
　　矫矫四先生，同禀希世资。随时有显晦，秉道无磷缁。<br>
　　秦皇肆暴虐，二世遘乱离。先生相随去，商岭采紫芝。<br>
　　君看秦狱中，戮辱者李斯。刘项争天下，谋臣竟悦随。<br>
　　先生如鸾鹤，去入冥冥飞。君看齐鼎中，焦烂者郦其。<br>
　　子房得沛公，自谓相遇迟。八难掉舌枢，三略役心机。<br>
　　辛苦十数年，昼夜形神疲。竟杂霸者道，徒称帝者师。<br>
　　子房尔则能，此非吾所宜。汉高之季年，嬖宠钟所私。<br>
　　冢嫡欲废夺，骨肉相忧疑。岂无子房口，口舌无所施。<br>
　　亦有陈平心，心计将何为。皤皤四先生，高冠危映眉。<br>
　　从容下南山，顾盼入东闱。前瞻惠太子，左右生羽仪。<br>
　　却顾戚夫人，楚舞无光辉。心不画一计，口不吐一词。<br>
　　定天下本，遂安刘氏危。子房吾则能，此非尔所知。<br>
　　先生道既光，太子礼甚卑。安车留不住，功成弃如遗。<br>
　　如彼旱天云，一雨百谷滋。泽则在天下，云复归希夷。<br>
　　勿高巢与由，勿尚吕与伊。巢由往不返，伊吕去不归。<br>
　　岂如四先生，出处两逶迤。何必长隐逸，何必长济时。<br>
　　由来圣人道，无朕不可窥。卷之不盈握，舒之亘八陲。<br>
　　先生道甚明，夫子犹或非。愿子辨其惑，为予吟此诗。<p>卷425_20 「和答诗十首。和雉媒」白居易<br>
　　吟君雉媒什，一哂复一叹。和之一何晚，今日乃成篇。<br>
　　岂唯鸟有之，抑亦人复然。张陈刎颈交，竟以势不完。<br>
　　至今不平气，塞绝水源。赵襄骨肉亲，亦以利相残。<br>
　　至今不善名，高于磨笄山。况此笼中雉，志在饮啄间。<br>
　　稻粱暂入口，性已随人迁。身苦亦自忘，同族何足言。<br>
　　但恨为媒拙，不足以自全。劝君今日后，养鸟养青鸾。<br>
　　青鸾一失侣，至死守孤单。劝君今日后，结客结任安。<br>
　　主人宾客去，独住在门阑。<p>卷425_21 「和答诗十首。和松树」白居易<br>
　　亭亭山上松，一一生朝阳。森耸上参天，柯条百尺长。<br>
　　漠漠尘中槐，两两夹康庄。婆娑低覆地，枝干亦寻常。<br>
　　八月白露降，槐叶次第黄。岁暮满山雪，松色郁青苍。<br>
　　彼如君子心，秉操贯冰霜。此如小人面，变态随炎凉。<br>
　　共知松胜槐，诚欲栽道傍。粪土种瑶草，瑶草终不芳。<br>
　　尚可以斧斤，伐之为栋梁。杀身获其所，为君构明堂。<br>
　　不然终天年，老死在南冈。不愿亚枝叶，低随槐树行。<p>卷425_22 「和答诗十首。答箭镞」白居易<br>
　　矢人职司忧，为箭恐不精。精在利其镞，错磨锋镝成。<br>
　　插以青竹，羽之赤雁翎。勿言分寸铁，为用乃长兵。<br>
　　闻有狗盗者，昼伏夜潜行。摩弓拭箭镞，夜射不待明。<br>
　　一盗既流血，百犬同吠声。狺狺嗥不已，主人为之惊。<br>
　　盗心憎主人，主人不知情。反责镞太利，矢人获罪名。<br>
　　寄言控弦者，愿君少留听。何不向西射，西天有狼星。<br>
　　何不向东射，东海有长鲸。不然学仁贵，三矢平虏庭。<br>
　　不然学仲连，一发下燕城。胡为射小盗，此用无乃轻。<br>
　　徒沾一点血，虚污箭头腥。<p>卷425_23 「和答诗十首。和古社」白居易<br>
　　废村多年树，生在古社隈。为作妖狐窟，心空身未摧。<br>
　　妖狐变美女，社树成楼台。黄昏行人过，见者心裴回。<br>
　　饥雕竟不捉，老犬反为媒。岁媚少年客，十去九不回。<br>
　　昨夜云雨合，烈风驱迅雷。风拔树根出，雷劈社坛开。<br>
　　飞电化为火，妖狐烧作灰。天明至其所，清旷无氛埃。<br>
　　旧地葺村落，新田辟荒莱。始知天降火，不必常为灾。<br>
　　勿谓神默默，勿谓天恢恢。勿喜犬不捕，勿夸雕不猜。<br>
　　寄言狐媚者，天火有时来。<p>卷425_24 「和答诗十首。和分水岭」白居易<br>
　　高岭峻棱棱，细泉流。势分合不得，东西随所委。<br>
　　悠悠草蔓底，溅溅石罅里。分流来几年，昼夜两如此。<br>
　　朝宗远不及，去海三千里。浸润小无功，山苗长旱死。<br>
　　萦纡用无所，奔迫流不已。唯作呜咽声，夜入行人耳。<br>
　　有源殊不竭，无坎终难止。同出而异流，君看何所似。<br>
　　有似骨肉亲，派别从兹始。又似势利交，波澜相背起。<br>
　　所以赠君诗，将君何所比。不比山上泉，比君井中水。<p>卷425_25 「有木诗八首」白居易<br>
　　有木名弱柳，结根近清池。风烟借颜色，雨露助华滋。<br>
　　峨峨白雪花，袅袅青丝枝。渐密阴自庇，转高梢四垂。<br>
　　截枝扶为杖，软弱不自持。折条用樊圃，柔脆非其宜。<br>
　　为树信可玩，论材何所施。可惜金堤地，栽之徒尔为。<br>
　　有木名樱桃，得地早滋茂。叶密独承日，花繁偏受露。<br>
　　迎风摇动，引鸟潜来去。鸟啄子难成，风来枝莫住。<br>
　　低软易攀玩，佳人屡回顾。色求桃李饶，心向松筠妒。<br>
　　好是映墙花，本非当轩树。所以姓萧人，曾为伐樱赋。<br>
　　有木秋不凋，青青在江北。谓为洞庭橘，美人自移植。<br>
　　上受顾盼恩，下勤浇溉力。实成乃是枳，臭苦不堪食。<br>
　　物有似是者，真伪何由识。美人默无言，对之长叹息。<br>
　　中含害物意，外矫凌霜色。仍向枝叶间，潜生刺如棘。<br>
　　有木名杜梨，阴森覆丘壑。心蠹已空朽，根深尚盘薄。<br>
　　狐媚言语巧，鸟妖声音恶。凭此为巢穴，往来互栖托。<br>
　　四傍五六本，叶枝相交错。借问因何生，秋风吹子落。<br>
　　为长社坛下，无人敢芟斫。几度野火来，风回烧不著。<br>
　　有木香苒苒，山头生一。主人不知名，移种近轩闼。<br>
　　爱其有芳味，因以调Lf.前后曾饮者，十人无一活。<br>
　　岂徒悔封植，兼亦误采掇。试问识药人，始知名野葛。<br>
　　年深已滋蔓，刀斧不可伐。何时猛风来，为我连根拔。<br>
　　有木名水柽，远望青童童。根株非劲挺，柯叶多蒙笼。<br>
　　彩翠色如柏，鳞皴皮似松。为同松柏类，得列嘉树中。<br>
　　枝弱不胜雪，势高常惧风。雪压低还举，风吹西复东。<br>
　　柔芳甚杨柳，早落先梧桐。惟有一堪赏，中心无蠹虫。<br>
　　有木名凌霄，擢秀非孤标。偶依一株树，遂抽百尺条。<br>
　　托根附树身，开花寄树梢。自谓得其势，无因有动摇。<br>
　　一旦树摧倒，独立暂飘u.疾风从东起，吹折不终朝。<br>
　　朝为拂云花，暮为委地樵。寄言立身者，勿学柔弱苗。<br>
　　有木名丹桂，四时香馥馥。花团夜雪明，叶翦春云绿。<br>
　　风影清似水，霜枝冷如玉。独占小山幽，不容凡鸟宿。<br>
　　匠人爱芳直，裁截为厦屋。干细力未成，用之君自速。<br>
　　重任虽大过，直心终不曲。纵非梁栋材，犹胜寻常木。<p>卷425_26 「叹鲁二首」白居易<br>
　　季桓心岂忠，其富过周公。阳货道岂正，其权执国命。<br>
　　由来富与权，不系才与贤。所托得其地，虽愚亦获安。<br>
　　彘肥因粪壤，鼠稳依社坛。虫兽尚如是，岂谓无因缘。<br>
　　展禽胡为者，直道竟三黜。颜子何如人，屡空聊过日。<br>
　　皆怀王佐道，不践陪臣秩。自古无奈何，命为时所屈。<br>
　　有如草木分，天各与其一。荔枝非名花，牡丹无甘实。<p>卷425_27 「反鲍明远白头吟」白居易<br>
　　炎炎者烈火，营营者小蝇。火不热贞玉，蝇不点清冰。<br>
　　此苟无所受，彼莫能相仍。乃知物性中，各有能不能。<br>
　　古称怨恨死，则人有所惩。惩淫或应可，在道未为弘。<br>
　　譬如蜩`徒，啾啾龙鹏。宜当委之去，寥廓高飞腾。<br>
　　岂能泥尘下，区区酬怨憎。胡为坐自苦，吞悲仍抚膺。<p>卷425_28 「青冢」白居易<br>
　　上有饥鹰号，下有枯蓬走。茫茫边雪里，一掬沙培v.<br>
　　传是昭君墓，埋闭蛾眉久。凝脂化为泥，铅黛复何有。<br>
　　唯有阴怨气，时生坟左右。郁郁如苦雾，不随骨销朽。<br>
　　妇人无他才，荣枯系妍否。何乃明妃命，独悬画工手。<br>
　　丹青一诖误，白黑相纷纠。遂使君眼中，西施作嫫母。<br>
　　同侪倾宠幸，异类为配偶。祸福安可知，美颜不如丑。<br>
　　何言一时事，可戒千年后。特报后来姝，不须倚眉首。<br>
　　无辞插荆钗，嫁作贫家妇。不见青冢上，行人为浇酒。<p>卷425_29 「杂感」白居易<br>
　　君子防悔尤，贤人戒行藏。嫌疑远瓜李，言动慎毫芒。<br>
　　立教固如此，抚事有非常。为君持所感，仰面问苍苍。<br>
　　犬啮桃树根，李树反见伤。老龟烹不烂，延祸及枯桑。<br>
　　城门自焚k，池鱼罹其殃。阳货肆凶暴，仲尼畏于匡。<br>
　　鲁酒薄如水，邯郸开战场。伯禽鞭见血，过失由成王。<br>
　　都尉身降虏，宫刑加子长。吕安兄不道，都市杀嵇康。<br>
　　斯人死已久，其事甚昭彰。是非不由己，祸患安可防。<br>
　　使我千载后，涕泗满衣裳。
<p>　　　　　　　　　　　　　　卷四百二十六<p>卷426_1 「七德舞－美拨乱，陈王业也」白居易<br>
　　七德舞，七德歌，传自武德至元和。元和小臣白居易，<br>
　　观舞听歌知乐意，乐终稽首陈其事。太宗十八举义兵，<br>
　　白旄黄钺定两京。擒充戮窦四海清，二十有四功业成。<br>
　　二十有九即帝位，三十有五致太平。功成理定何神速，<br>
　　速在推心置人腹。亡卒遗骸散帛收，饥人卖子分金赎。<br>
　　魏徵梦见子夜泣，张谨哀闻辰日哭。怨女三千放出宫，<br>
　　死囚四百来归狱。剪须烧药赐功臣，李尬匮仕忌鄙怼<br>
　　含血吮创抚战士，思摩奋呼乞效死。则知不独善战善乘时，<br>
　　以心感人人心归。尔来一百九十载，天下至今歌舞之。<br>
　　歌七德，舞七德，圣人有作垂无极。岂徒耀神武，<br>
　　岂徒夸圣文。太宗意在陈王业，王业艰难示子孙。<p>卷426_2 「法曲－美列圣，正华声也」白居易<br>
　　法曲法曲歌大定，积德重熙有馀庆。永徽之人舞而咏，<br>
　　法曲法曲舞霓裳。政和世理音洋洋，开元之人乐且康。<br>
　　法曲法曲歌堂堂，堂堂之庆垂无疆。中宗肃宗复鸿业，<br>
　　唐祚中兴万万叶。法曲法曲合夷歌，夷声邪乱华声和。<br>
　　以乱干和天宝末，明年胡尘犯宫阙。乃知法曲本华风，<br>
　　苟能审音与政通。一从胡曲相参错，不辨兴衰与哀乐。<br>
　　愿求牙旷正华音，不令夷夏相交侵。<p>卷426_3 「二王后－明祖宗之意也」白居易<br>
　　二王后，彼何人，介公@公为国宾，周武隋文之子孙。<br>
　　古人有言天下者，非是一人之天下。周亡天下传于隋，<br>
　　隋人失之唐得之。唐兴十叶岁二百，介公@公世为客。<br>
　　明堂太庙朝享时，引居宾位备威仪。备威仪，助郊祭，<br>
　　高祖太宗之遗制。不独兴灭国，不独继绝世。<br>
　　欲令嗣位守文君，亡国子孙取为戒。<p>卷426_4 「海漫漫－戒求仙也」白居易<br>
　　海漫漫，直下无底傍无边。云涛烟浪最深处，<br>
　　人传中有三神山。山上多生不死药，服之羽化为天仙。<br>
　　秦皇汉武信此语，方士年年采药去。蓬莱今古但闻名，<br>
　　烟水茫茫无觅处。海漫漫，风浩浩，眼穿不见蓬莱岛。<br>
　　不见蓬莱不敢归，童男O女舟中老。徐福文成多诳诞，<br>
　　上元太一虚祈祷。君看骊山顶上茂陵头，毕竟悲风吹蔓草。<br>
　　何况玄元圣祖五千言，不言药，不言仙，不言白日升青天。<p>卷426_5 「立部伎－刺雅乐之替也」白居易<br>
　　立部伎，鼓笛喧。舞双剑，跳七丸。袅巨索，掉长竿。<br>
　　太常部伎有等级，堂上者坐堂下立。堂上坐部笙歌清，<br>
　　堂下立部鼓笛鸣。笙歌一声众侧耳，鼓笛万曲无人听。<br>
　　立部贱，坐部贵，坐部退为立部伎，击鼓吹笙和杂戏。<br>
　　立部又退何所任，始就乐悬操雅音。雅音替坏一至此，<br>
　　长令尔辈调宫徵。圆丘后土郊祀时，言将此乐感神o.<br>
　　欲望凤来百兽舞，何异北辕将适楚。工师愚贱安足云，<br>
　　太常三卿尔何人。<p>卷426_6 「华原磬－刺乐工非其人也」白居易<br>
　　华原磬，华原磬，古人不听今人听。泗滨石，泗滨石，<br>
　　今人不击古人击。今人古人何不同，用之舍之由乐工。<br>
　　乐工虽在耳如壁，不分清浊即为聋。梨园弟子调律吕，<br>
　　知有新声不如古。古称浮磬出泗滨，立辨致死声感人。<br>
　　宫悬一听华原石，君心遂忘封疆臣。果然胡寇从燕起，<br>
　　武臣少肯封疆死。始知乐与时政通，岂听铿锵而已矣。<br>
　　磬襄入海去不归，长安市儿为乐师。华原磬与泗滨石，<br>
　　清浊两声谁得知。<p>卷426_7 「上阳白发人－愍怨旷也」白居易<br>
　　上阳人，红颜老白发新。绿衣监使守宫门，<br>
　　一闭上阳多少春。玄宗末岁初选入，入时十六今六十。<br>
　　同时采择百馀人，零落年深残此身。忆昔吞悲别亲族，<br>
　　扶入车中不教哭。皆云入内便承恩，脸似芙蓉胸似玉。<br>
　　未容君王得见面，已被杨妃遥侧目。妒令潜配上阳宫，<br>
　　一生遂向空房宿。宿空房，秋夜长，夜长无寐天不明。<br>
　　耿耿残灯背壁影，萧萧暗雨打窗声。春日迟，<br>
　　日迟独坐天难暮。宫莺百啭愁厌闻，梁燕双栖老休妒。<br>
　　莺归燕去长悄然，春往秋来不记年。唯向深宫望明月，<br>
　　东西四五百回圆。今日宫中年最老，大家遥赐尚书号。<br>
　　小头鞋履窄衣裳，青黛点眉眉细长。外人不见见应笑，<br>
　　天宝末年时世妆。上阳人，苦最多。少亦苦，老亦苦，<br>
　　少苦老苦两如何。君不见昔时吕向美人赋，<br>
　　又不见今日上阳白发歌。<p>卷426_8
「胡旋女－戒近习也（天宝末，康居国献之）」白居易<br>
　　胡旋女，胡旋女。心应弦，手应鼓。弦鼓一声双袖举，<br>
　　回雪飘u转蓬舞。左旋右转不知疲，千匝万周无已时。<br>
　　人间物类无可比，奔车轮缓旋风迟。曲终再拜谢天子，<br>
　　天子为之微启齿。胡旋女，出康居，徒劳东来万里馀。<br>
　　中原自有胡旋者，斗妙争能尔不如。天宝季年时欲变，<br>
　　臣妾人人学圜转。中有太真外禄山，二人最道能胡旋。<br>
　　梨花园中册作妃，金鸡障下养为儿。禄山胡旋迷君眼，<br>
　　兵过黄河疑未反。贵妃胡旋惑君心，死弃马嵬念更深。<br>
　　从兹地轴天维转，五十年来制不禁。胡旋女，莫空舞，<br>
　　数唱此歌悟明主。<p>卷426_9 「新丰折臂翁－戒边功也」白居易<br>
　　新丰老翁八十八，头鬓眉须皆似雪。玄孙扶向店前行，<br>
　　左臂凭肩右臂折。问翁臂折来几年，兼问致折何因缘。<br>
　　翁云贯属新丰县，生逢圣代无征战。惯听梨园歌管声，<br>
　　不识旗枪与弓箭。无何天宝大征兵，户有三丁点一丁。<br>
　　点得驱将何处去，五月万里云南行。闻道云南有泸水，<br>
　　椒花落时瘴烟起。大军徒涉水如汤，未过十人二三死。<br>
　　村南村北哭声哀，儿别爷娘夫别妻。皆云前后征蛮者，<br>
　　千万人行无一回。是时翁年二十四，兵部牒中有名字。<br>
　　夜深不敢使人知，偷将大石捶折臂。张弓簸旗俱不堪，<br>
　　从兹始免征云南。骨碎筋伤非不苦，且图拣退归乡土。<br>
　　此臂折来六十年，一肢虽废一身全。至今风雨阴寒夜，<br>
　　直到天明痛不眠。痛不眠，终不悔，且喜老身今独在。<br>
　　不然当时泸水头，身死魂孤骨不收。应作云南望乡鬼，<br>
　　万人冢上哭呦呦。老人言，君听取。<br>
　　君不闻开元宰相宋开府，不赏边功防黩武。<br>
　　又不闻天宝宰相杨国忠，欲求恩幸立边功。<br>
　　边功未立生人怨，请问新丰折臂翁。<p>卷426_10 「太行路－借夫妇以讽君臣之不终也」白居易<br>
　　太行之路能摧车，若比人心是坦途。巫峡之水能覆舟，<br>
　　若比人心是安流。人心好恶苦不常，好生毛羽恶生疮。<br>
　　与君结发未五载，岂期牛女为参商。古称色衰相弃背，<br>
　　当时美人犹怨悔。何况如今鸾镜中，妾颜未改君心改。<br>
　　为君熏衣裳，君闻兰麝不馨香。为君盛容饰，<br>
　　君看金翠无颜色。行路难，难重陈。人生莫作妇人身，<br>
　　百年苦乐由他人。行路难，难于山，险于水。<br>
　　不独人间夫与妻，近代君臣亦如此。君不见左纳言，<br>
　　右纳史，朝承恩，暮赐死。行路难，不在水，不在山，<br>
　　只在人情反覆间。<p>卷426_11 「司天台－引古以儆今也」白居易<br>
　　司天台，仰观俯察天人际。羲和死来职事废，<br>
　　官不求贤空取艺。昔闻西汉元成间，上陵下替谪见天。<br>
　　北辰微少光色，四星煌煌如火赤。耀芒动角射三台，<br>
　　上台半灭中台坼。是时非无太史官，眼见心知不敢言。<br>
　　明朝趋入明光殿，唯奏庆云寿星见。天文时变两如斯，<br>
　　九重天子不得知。不得知，安用台高百尺为。<p>卷426_12 「捕蝗－刺长吏也」白居易<br>
　　捕蝗捕蝗谁家子，天热日长饥欲死。兴元兵后伤阴阳，<br>
　　和气蛊蠹化为蝗。始自两河及三辅，荐食如蚕飞似雨。<br>
　　雨飞蚕食千里间，不见青苗空赤土。河南长吏言忧农，<br>
　　课人昼夜捕蝗虫。是时粟斗钱三百，蝗虫之价与粟同。<br>
　　捕蝗捕蝗竟何利，徒使饥人重劳费。一虫虽死百虫来，<br>
　　岂将人力定天灾。我闻古之良吏有善政，以政驱蝗蝗出境。<br>
　　又闻贞观之初道欲昌，文皇仰天吞一蝗。<br>
　　一人有庆兆民赖，是岁虽蝗不为害。<p>卷426_13 「昆明春－思王泽之广被也」白居易<br>
　　昆明春，昆明春，春池岸古春流新。影浸南山青暄，<br>
　　波沉西日红[沦。往年因旱池枯竭，龟尾曳涂鱼哪。<br>
　　诏开八水注恩波，千介万鳞同日活。今来净绿水照天，<br>
　　游鱼QQ莲田田。洲香杜若抽心短，沙暖鸳鸯铺翅眠。<br>
　　动植飞沉皆遂性，皇泽如春无不被。渔者仍丰网罟资，<br>
　　贫人久获菰蒲利。诏以昆明近帝城，官家不得收其征。<br>
　　菰蒲无租鱼无税，近水之人感君惠。感君惠，独何人，<br>
　　吾闻率土皆王民，远民何疏近何亲。愿推此惠及天下，<br>
　　无远无近同欣欣。吴兴山中罢榷茗，鄱阳坑里休封银。<br>
　　天涯地角无禁利，熙熙同似昆明春。<p>卷426_14
「城盐州－美圣谟而诮边将也（贞元壬申岁，特诏城之）」白居易<br>
　　城盐州，城盐州，城在五原原上头。蕃东节度钵阐布，<br>
　　忽见新城当要路。金鸟飞传赞普闻，建牙传箭集群臣。<br>
　　君臣W面有忧色，皆言勿谓唐无人。自筑盐州十馀载，<br>
　　左衽毡裘不犯塞。昼牧牛羊夜捉生，长去新城百里外。<br>
　　诸边急警劳戍人，唯此一道无烟尘。灵夏潜安谁复辨，<br>
　　秦原暗通何处见。~州驿路好马来，长安药肆黄蓍贱。<br>
　　城盐州，盐州未城天子忧。德宗按图自定计，<br>
　　非关将略与庙谋。吾闻高宗中宗世，北虏猖狂最难制。<br>
　　韩公创筑受降城，三城鼎峙屯汉兵。东西亘绝数千里，<br>
　　耳冷不闻胡马声。如今边将非无策，心笑韩公筑城壁。<br>
　　相看养寇为身谋，各握强兵固恩泽。愿分今日边将恩，<br>
　　褒赠韩公封子孙。谁能将此盐州曲，翻作歌词闻至尊。<p>卷426_15 「道州民－美臣遇明主也」白居易<br>
　　道州民，多侏儒，长者不过三尺馀。市作矮奴年进送，<br>
　　号为道州任土贡。任土贡，宁若斯，不闻使人生别离，<br>
　　老翁哭孙母哭儿。一自阳城来守郡，不进矮奴频诏问。<br>
　　城云臣按六典书，任土贡有不贡无。道州水土所生者，<br>
　　只有矮民无矮奴。吾君感悟玺书下，岁贡矮奴宜悉罢。<br>
　　道州民，老者幼者何欣欣。父兄子弟始相保，<br>
　　从此得作良人身。道州民，民到于今受其赐，<br>
　　欲说使君先下泪。仍恐儿孙忘使君，生男多以阳为字。<p>卷426_16 「驯犀－感为政之难终也」白居易<br>
　　驯犀驯犀通天犀，躯貌骇人角骇鸡。海蛮闻有明天子，<br>
　　驱犀乘传来万里。一朝得谒大明宫，欢呼拜舞自论功。<br>
　　五年驯养始堪献，六译语言方得通。上嘉人兽俱来远，<br>
　　蛮馆四方犀入苑。秣以瑶刍锁以金，故乡迢递君门深。<br>
　　海鸟不知钟鼓乐，池鱼空结江湖心。驯犀生处南方热，<br>
　　秋无白露冬无雪。一入上林三四年，又逢今岁苦寒月。<br>
　　饮冰卧霰苦蜷R，角骨冻伤鳞甲。驯犀死，蛮儿啼，<br>
　　向阙再拜颜色低。奏乞生归本国去，恐身冻死似驯犀。<br>
　　君不见建中初，驯象生还放林邑。君不见贞元末，<br>
　　驯犀冻死蛮儿泣。所嗟建中异贞元，象生犀死何足言。<p>卷426_17 「五弦弹－恶郑之夺雅也」白居易<br>
　　五弦弹，五弦弹，听者倾耳心寥寥。赵璧知君入骨爱，<br>
　　五弦一一为君调。第一第二弦索索，秋风拂松疏韵落。<br>
　　第三第四弦泠泠，夜鹤忆子笼中鸣。第五弦声最掩抑，<br>
　　陇水冻咽流不得。五弦并奏君试听，凄凄切切复铮铮。<br>
　　铁击珊瑚一两曲，冰泻玉盘千万声。铁声杀，冰声寒。<br>
　　杀声入耳肤血，寒气中人肌骨酸。曲终声尽欲半日，<br>
　　四坐相对愁无言。座中有一远方士，唧唧咨咨声不已。<br>
　　自叹今朝初得闻，始知孤负平生耳。唯忧赵璧白发生，<br>
　　老死人间无此声。远方士，尔听五弦信为美，<br>
　　吾闻正始之音不如是。正始之音其若何，朱弦疏越清庙歌。<br>
　　一弹一唱再三叹，曲澹节稀声不多。融融曳曳召元气，<br>
　　听之不觉心平和。人情重今多贱古，古琴有弦人不抚。<br>
　　更从赵璧艺成来，二十五弦不如五。<p>卷426_18 「蛮子朝－刺将骄而相备位也」白居易<br>
　　蛮子朝，泛皮船兮渡绳桥，来自`州道路遥。<br>
　　入界先经蜀川过，蜀将收功先表贺。臣闻云南六诏蛮，<br>
　　东连西连蕃。六诏星居初琐碎，合为一诏渐强大。<br>
　　开元皇帝虽圣神，唯蛮倔强不来宾。鲜于仲通六万卒，<br>
　　征蛮一阵全军没。至今西洱河岸边，箭孔刀痕满枯骨。<br>
　　谁知今日慕华风，不劳一人蛮自通。诚由陛下休明德，<br>
　　亦赖微臣诱谕功。德宗省表知如此，笑令中使迎蛮子。<br>
　　蛮子导从者谁何，摩挲俗羽双隈伽。清平官持赤藤杖，<br>
　　大将军系金磬怠Ｒ炷惭澳醒案笕埃特敕召对延英殿。<br>
　　上心贵在怀远蛮，引临玉座近天颜。冕旒不垂亲劳g.<br>
　　赐衣赐食移时对。移时对，不可得，大臣相看有羡色。<br>
　　可怜宰相拖紫佩金章，朝日唯闻对一刻。<p>卷426_19
「骠国乐－欲王化之先迩后远也（贞元十七年来献之）」白居易<br>
　　骠国乐，骠国乐，出自大海西南角。雍羌之子舒难陀，<br>
　　来献南音奉正朔。德宗立仗御紫庭，W纩不塞为尔听。<br>
　　玉螺一吹椎髻耸，铜鼓一击文身踊。珠缨炫转星宿摇，<br>
　　花N斗薮龙蛇动。曲终王子启圣人，臣父愿为唐外臣。<br>
　　左右欢呼何翕习，至尊德广之所及。须臾百辟诣阁门，<br>
　　俯伏拜表贺至尊。伏见骠人献新乐，请书国史传子孙。<br>
　　时有击壤老农父，暗测君心闲独语。闻君政化甚圣明，<br>
　　欲感人心致太平。感人在近不在远，太平由实非由声。<br>
　　观身理国国可济，君如心兮民如体。体生疾苦心凄，<br>
　　民得和平君恺悌。贞元之民若未安，骠乐虽闻君不叹。<br>
　　贞元之民苟无病，骠乐不来君亦圣。骠乐骠乐徒喧喧，<br>
　　不如闻此刍荛言。<p>卷426_20 「缚戎人－达穷民之情也」白居易<br>
　　缚戎人，缚戎人，耳穿面破驱入秦。天子矜怜不忍杀，<br>
　　诏徙东南吴与越。黄衣小使录姓名，领出长安乘递行。<br>
　　身被金创面多瘠，扶病徒行日一驿。朝餐饥渴费杯盘，<br>
　　夜卧腥臊污床席。忽逢江水忆交河，垂手齐声呜咽歌。<br>
　　其中一虏语诸虏，尔苦非多我苦多。同伴行人因借问，<br>
　　欲说喉中气愤愤。自云乡管本凉原，大历年中没落蕃。<br>
　　一落蕃中四十载，遣著皮裘系毛带。唯许正朝服汉仪，<br>
　　敛衣整巾潜泪垂。誓心密定归乡计，不使蕃中妻子知。<br>
　　暗思幸有残筋力，更恐年衰归不得。蕃候严兵鸟不飞，<br>
　　脱身冒死奔逃归。昼伏宵行经大漠，云阴月黑风沙恶。<br>
　　惊藏青冢寒草疏，偷渡黄河夜冰薄。忽闻汉军鼙鼓声，<br>
　　路傍走出再拜迎。游骑不听能汉语，将军遂缚作蕃生。<br>
　　配向东南卑湿地，定无存恤空防备。念此吞声仰诉天，<br>
　　若为辛苦度残年。凉原乡井不得见，胡地妻儿虚弃捐。<br>
　　没蕃被囚思汉土，归汉被劫为蕃虏。早知如此悔归来，<br>
　　两地宁如一处苦。缚戎人，戎人之中我苦辛。<br>
　　自古此冤应未有，汉心汉语吐蕃身。
<p>　　　　　　　　　　　　　　卷四百二十七<p>卷427_1 「骊宫高－美天子重惜人之财力也」白居易<br>
　　高高骊山上有宫，朱楼紫殿三四重。迟迟兮春日，<br>
　　玉L暖兮温泉溢。袅袅兮秋风，山蝉鸣兮宫树红。<br>
　　翠华不来岁月久，墙有衣兮瓦有松。吾君在位已五载，<br>
　　何不一幸乎其中。西去都门几多地，吾君不游有深意。<br>
　　一人出兮不容易，六宫从兮百司备。八十一车千万骑，<br>
　　朝有宴饫暮有赐。中人之产数百家，未足充君一日费。<br>
　　吾君修己人不知，不自逸兮不自嬉。吾君爱人人不识，<br>
　　不伤财兮不伤力。骊宫高兮高入云，君之来兮为一身，<br>
　　君之不来兮为万人。<p>卷427_2 「百炼镜－辨皇王鉴也」白居易<br>
　　百炼镜，F范非常规，日辰处所灵且o.江心波上舟中铸，<br>
　　五月五日日午时。琼粉金膏磨莹已，化为一片秋潭水。<br>
　　镜成将献蓬莱宫，扬州长吏手自封。人间臣妾不合照，<br>
　　背有九五飞天龙。人人呼为天子镜，我有一言闻太宗。<br>
　　太宗常以人为镜，鉴古鉴今不鉴容。四海安危居掌内，<br>
　　百王治乱悬心中。乃知天子别有镜，不是扬州百炼铜。<p>卷427_3 「青石－激忠烈也」白居易<br>
　　青石出自蓝田山，兼车运载来长安。工人磨琢欲何用，<br>
　　石不能言我代言。不愿作人家墓前神道碣，<br>
　　坟土未干名已灭。不愿作官家道旁德政碑，<br>
　　不镌实录镌虚辞。愿为颜氏段氏碑，雕镂太尉与太师。<br>
　　刻此两片坚贞质，状彼二人忠烈姿。义心如石屹不转，<br>
　　死节如石确不移。如观奋击朱日，似见叱诃希烈时。<br>
　　各于其上题名谥，一置高山一沉水。陵谷虽迁碑独存，<br>
　　骨化为尘名不死。长使不忠不烈臣，观碑改节慕为人。<br>
　　慕为人，劝事君。<p>卷427_4 「两朱阁－刺佛寺浸多也」白居易<br>
　　两朱阁，南北相对起。借问何人家，贞元双帝子。<br>
　　帝子吹箫双得仙，五云飘u飞上天。第宅亭台不将去，<br>
　　化为佛寺在人间。妆阁伎楼何寂静，柳似舞腰池似镜。<br>
　　花落黄昏悄悄时，不闻歌吹闻钟磬。寺门敕榜金字书，<br>
　　尼院佛庭宽有馀。青苔明月多闲地，比屋疲人无处居。<br>
　　忆昨平阳宅初置，吞并平人几家地。仙去双双作梵宫，<br>
　　渐恐人间尽为寺。<p>卷427_5 「西凉伎－刺封疆之臣也」白居易<br>
　　西凉伎，假面胡人假狮子。刻木为头丝作尾，<br>
　　金镀眼睛银帖齿。奋迅毛衣摆双耳，如从流沙来万里。<br>
　　紫髯深目两胡儿，鼓舞跳梁前致辞。应似凉州未陷日，<br>
　　安西都护进来时。须臾云得新消息，安西路绝归不得。<br>
　　泣向狮子涕双垂，凉州陷没知不知。狮子回头向西望，<br>
　　哀吼一声观者悲。贞元边将爱此曲，醉坐笑看看不足。<br>
　　娱宾犒士宴监军，狮子胡儿长在目。有一征夫年七十，<br>
　　见弄凉州低面泣。泣罢敛手白将军，主忧臣辱昔所闻。<br>
　　自从天宝兵戈起，犬戎日夜吞西鄙。凉州陷来四十年，<br>
　　河陇侵将七千里。平时安西万里疆，今日边防在凤翔。<br>
　　缘边空屯十万卒，饱食温衣闲过日。遗民肠断在凉州，<br>
　　将卒相看无意收。天子每思长痛惜，将军欲说合惭羞。<br>
　　奈何仍看西凉伎，取笑资欢无所愧。纵无智力未能收，<br>
　　忍取西凉弄为戏。<p>卷427_6 「八骏图－戒奇物、惩佚游也」白居易<br>
　　穆王八骏天马驹，后人爱之写为图。背如龙兮颈如象，<br>
　　骨耸筋高脂肉壮。日行万里疾如飞，穆王独乘何所之。<br>
　　四荒八极蹋欲遍，三十二蹄无歇时。属车轴折趁不及，<br>
　　黄屋草生弃若遗。瑶池西赴王母宴，七庙经年不亲荐。<br>
　　璧台南与盛姬游，明堂不复朝诸侯。白云黄竹歌声动，<br>
　　一人荒乐万人愁。周从后稷至文武，积德累功世勤苦。<br>
　　岂知才及四代孙，心轻王业如灰土。由来尤物不在大，<br>
　　能荡君心则为害。文帝却之不肯乘，千里马去汉道兴。<br>
　　穆王得之不为戒，八骏驹来周室坏。至今此物尚称珍，<br>
　　不知房星之精下为怪。八骏图，君莫爱。<p>卷427_7 「涧底松－念寒俊也」白居易<br>
　　有松百尺大十围，生在涧底寒且卑。涧深山险人路绝，<br>
　　老死不逢工度之。天子明堂欠梁木，此求彼有两不知。<br>
　　谁喻苍苍造物意，但与之材不与地。金张世禄原宪贫，<br>
　　牛衣寒贱貂蝉贵。貂蝉与牛衣，高下虽有殊。高者未必贤，<br>
　　下者未必愚。君不见沉沉海底生珊瑚，历历天上种白榆。<p>卷427_8 「牡丹芳－美天子忧农也」白居易<br>
　　牡丹芳，牡丹芳，黄金蕊绽红玉房。千片赤英霞烂烂，<br>
　　百枝绛点灯煌煌。照地初开锦绣段，当风不结兰麝囊。<br>
　　仙人琪树白无色，王母桃花小不香。宿露轻盈泛紫艳，<br>
　　朝阳照耀生红光。红紫二色间深浅，向背万态随低昂。<br>
　　映叶多情隐羞面，卧丛无力含醉妆。低娇笑容疑掩口，<br>
　　凝思怨人如断肠。姿贵彩信奇绝，杂卉乱花无比方。<br>
　　石竹金钱何细碎，芙蓉芍药苦寻常。遂使王公与卿士，<br>
　　游花冠盖日相望。庳车软舆贵公主，香衫细马豪家郎。<br>
　　卫公宅静闭东院，西明寺深开北廊。戏蝶双舞看人久，<br>
　　残莺一声春日长。共愁日照芳难驻，仍张帷幕垂阴凉。<br>
　　花开花落二十日，一城之人皆若狂。三代以还文胜质，<br>
　　人心重华不重实。重华直至牡丹芳，其来有渐非今日。<br>
　　元和天子忧农桑，恤下动天天降祥。去岁嘉禾生九穗，<br>
　　田中寂寞无人至。今年瑞麦分两歧，君心独喜无人知。<br>
　　无人知，可叹息。我愿暂求造化力，减却牡丹妖艳色。<br>
　　少回卿士爱花心，同似吾君忧稼穑。<p>卷427_9 「红线毯－忧蚕桑之费也」白居易<br>
　　红线毯，择茧缲丝清水煮，拣丝练线红蓝染。<br>
　　染为红线红于蓝，织作披香殿上毯。披香殿广十丈馀，<br>
　　红线织成可殿铺。彩丝茸茸香拂拂，线软花虚不胜物。<br>
　　美人蹋上歌舞来，罗袜绣鞋随步没。太原毯涩毳缕硬，<br>
　　蜀都褥薄锦花冷，不如此毯温且柔，年年十月来宣州。<br>
　　宣城太守加样织，自谓为臣能竭力。百夫同担进宫中，<br>
　　线厚丝多卷不得。宣城太守知不知，一丈毯，千两丝。<br>
　　地不知寒人要暖，少夺人衣作地衣。<p>卷427_10 「杜陵叟－伤农夫之困也」白居易<br>
　　杜陵叟，杜陵居，岁种薄田一顷馀。三月无雨旱风起，<br>
　　麦苗不秀多黄死。九月降霜秋早寒，禾穗未熟皆青干。<br>
　　长吏明知不申破，急敛暴征求考课。典桑卖地纳官租，<br>
　　明年衣食将何如。剥我身上帛，夺我口中粟。<br>
　　虐人害物即豺狼，何必钩爪锯牙食人肉。不知何人奏皇帝，<br>
　　帝心恻隐知人弊。白麻纸上书德音，京畿尽放今年税。<br>
　　昨日里胥方到门，手持尺牒榜乡村。十家租税九家毕，<br>
　　虚受吾君蠲免恩。<p>卷427_11 「缭绫－念女工之劳也」白居易<br>
　　缭绫缭绫何所似，不似罗绡与纨绮。应似天台山上月明前，<br>
　　四十五尺瀑布泉。中有文章又奇绝，地铺白烟花簇雪。<br>
　　织者何人衣者谁，越溪寒女汉宫姬。去年中使宣口敕，<br>
　　天上取样人间织。织为云外秋雁行，染作江南春水色。<br>
　　广裁衫袖长制裙，金斗熨波刀翦纹。异彩奇文相隐映，<br>
　　转侧看花花不定。昭阳舞人恩正深，春衣一对直千金。<br>
　　汗沾粉污不再著，曳土蹋泥无惜心。缭绫织成费功绩，<br>
　　莫比寻常缯与帛。丝细缲多女手疼，扎扎千声不盈尺。<br>
　　昭阳殿里歌舞人。若见织时应也惜。<p>卷427_12 「卖炭翁－苦官市也」白居易<br>
　　卖炭翁，伐薪烧炭南山中。满面尘灰烟火色，<br>
　　两鬓苍苍十指黑。卖炭得钱何所营，身上衣裳口中食。<br>
　　可怜身上衣正单，心忧炭贱愿天寒。夜来城上一尺雪，<br>
　　晓驾炭车辗冰辙。牛困人饥日已高，市南门外泥中歇。<br>
　　翩翩两骑来是谁，黄衣使者白衫儿。手把文书口称敕，<br>
　　回车叱牛牵向北。一车炭，千馀斤，官使驱将惜不得。<br>
　　半匹红纱一丈绫，系向牛头充炭直。<p>卷427_13 「母别子－刺新间旧也」白居易<br>
　　母别子，子别母，白日无光哭声苦。关西骠骑大将军，<br>
　　去年破虏新策勋。敕赐金钱二百万，洛阳迎得如花人。<br>
　　新人迎来旧人弃，掌上莲花眼中刺。迎新弃旧未足悲，<br>
　　悲在君家留两儿。一始扶行一初坐，坐啼行哭牵人衣。<br>
　　以汝夫妇新燕婉，使我母子生别离。不如林中乌与鹊，<br>
　　母不失雏雄伴雌。应似园中桃李树，花落随风子在枝。<br>
　　新人新人听我语，洛阳无限红楼女。但愿将军重立功，<br>
　　更有新人胜于汝。<p>卷427_14 「阴山道－疾贪虏也」白居易<br>
　　阴山道，阴山道，纥逻敦肥水泉好。每至戎人送马时，<br>
　　道旁千里无纤草。草尽泉枯马病羸，飞龙但印骨与皮。<br>
　　五十匹缣易一匹，缣去马来无了日。养无所用去非宜，<br>
　　每岁死伤十六七。缣丝不足女工苦，疏织短截充匹数。<br>
　　藕丝蛛网三丈馀，回纥诉称无用处。咸安公主号可敦，<br>
　　远为可汗频奏论。元和二年下新敕，内出金帛酬马直。<br>
　　仍诏江淮马价缣，从此不令疏短织。合罗将军呼万岁，<br>
　　捧授金银与缣彩。谁知黠虏启贪心，明年马多来一倍。<br>
　　缣渐好，马渐多。阴山虏，奈尔何。<p>卷427_15 「时世妆－儆戎也」白居易<br>
　　时世妆，时世妆，出自城中传四方。时世流行无远近，<br>
　　腮不施朱面无粉。乌膏注唇唇似泥，双眉画作八字低。<br>
　　妍媸黑白失本态，妆成尽似含悲啼。圆鬟无鬓堆髻样，<br>
　　斜红不晕赭面状。昔闻被发伊川中，辛有见之知有戎。<br>
　　元和妆梳君记取，髻堆面赭非华风。<p>卷427_16 「李夫人－鉴嬖惑也」白居易<br>
　　汉武帝，初丧李夫人。夫人病时不肯别，死后留得生前恩。<br>
　　君恩不尽念未已，甘泉殿里令写真。丹青画出竟何益，<br>
　　不言不笑愁杀人。又令方士合灵药，玉釜煎炼金炉焚。<br>
　　九华帐深夜悄悄，反魂香降夫人魂。夫人之魂在何许，<br>
　　香烟引到焚香处。既来何苦不须臾，缥缈悠扬还灭去。<br>
　　去何速兮来何迟，是耶非耶两不知。翠蛾仿佛平生貌，<br>
　　不似昭阳寝疾时。魂之不来君心苦，魂之来兮君亦悲。<br>
　　背灯隔帐不得语，安用暂来还见违。伤心不独汉武帝，<br>
　　自古及今皆若斯。君不见穆王三日哭，重璧台前伤盛姬。<br>
　　又不见泰陵一掬泪，马嵬坡下念杨妃。<br>
　　纵令妍姿艳质化为土，此恨长在无销期。<br>
　　生亦惑，死亦惑，尤物惑人忘不得。<br>
　　人非木石皆有情，不如不遇倾城色。<p>卷427_17
「陵园妾－怜幽闭也（一作托幽闭，喻被谗遭黜也）」白居易<br>
　　陵园妾，颜色如花命如叶。命如叶薄将奈何，<br>
　　一奉寝宫年月多。年月多，时光换，春愁秋思知何限。<br>
　　青丝发落丛鬓疏，红玉肤销系裙慢。忆昔宫中被妒猜，<br>
　　因谗得罪配陵来。老母啼呼趁车别，中官监送锁门回。<br>
　　山宫一闭无开日，未死此身不令出。松门到晓月裴回，<br>
　　柏城尽日风萧瑟。松门柏城幽闭深，闻蝉听燕感光阴。<br>
　　眼看菊蕊重阳泪，手把梨花寒食心。把花掩泪无人见，<br>
　　绿芜墙绕青苔院。四季徒支妆粉钱，三朝不识君王面。<br>
　　遥想六宫奉至尊，宣徽雪夜浴堂春。雨露之恩不及者，<br>
　　犹闻不啻三千人。三千人，我尔君恩何厚薄。<br>
　　愿令轮转直陵园，三岁一来均苦乐。<p>卷427_18 「盐商妇－恶幸人也」白居易<br>
　　盐商妇，多金帛，不事田农与蚕绩。南北东西不失家，<br>
　　风水为乡船作宅。本是扬州小家女，嫁得西江大商客。<br>
　　绿鬟富去金钗多，皓腕肥来银钏窄。前呼苍头后叱婢，<br>
　　问尔因何得如此。婿作盐商十五年，不属州县属天子。<br>
　　每年盐利入官时，少入官家多入私。官家利薄私家厚，<br>
　　盐铁尚书远不知。何况江头鱼米贱，红脍黄橙香稻饭。<br>
　　饱食浓妆倚柁楼，两朵红腮花欲绽。盐商妇，有幸嫁盐商。<br>
　　终朝美饭食，终岁好衣裳。好衣美食来何处，<br>
　　亦须惭愧桑弘羊。桑弘羊，死已久，不独汉时今亦有。<p>卷427_19 「杏为梁－刺居处僭也」白居易<br>
　　右为梁，桂为柱，何人堂室李开府。碧砌红轩色未干，<br>
　　去年身殁今移主。高其墙，大其门，谁家第宅卢将军。<br>
　　素泥朱版光未灭，今日官收别赐人。开府之堂将军宅，<br>
　　造未成时头已白。逆旅重居逆旅中，心是主人身是客。<br>
　　更有愚夫念身后，心虽甚长计非久。穷奢极丽越规模，<br>
　　付子传孙令保守。莫教门外过客闻，抚掌回头笑杀君。<br>
　　君不见马家宅，尚犹存，宅门题作奉诚园。君不见魏家宅，<br>
　　属他人，诏赎赐还五代孙。俭存奢失今在目，<br>
　　安用高墙围大屋。<p>卷427_20 「井底引银瓶－止淫奔也」白居易<br>
　　井底引银瓶，银瓶欲上丝绳绝。石上磨玉簪，<br>
　　玉簪欲成中央折。瓶沉簪折知奈何，似妾今朝与君别。<br>
　　忆昔在家为女时，人言举动有殊姿。婵娟两鬓秋蝉翼，<br>
　　宛转双蛾远山色。笑随戏伴后园中，此时与君未相识。<br>
　　妾弄青梅凭短墙，君骑白马傍垂杨。墙头马上遥相顾，<br>
　　一见知君即断肠。知君断肠共君语，君指南山松柏树。<br>
　　感君松柏化为心，合双鬟逐君去。到君家舍五六年，<br>
　　君家大人频有言。聘则为妻奔是妾，不堪主祀奉O蘩。<br>
　　终知君家不可住，其奈出门无去处。岂无父母在高堂，<br>
　　亦有亲情满故乡。潜来更不通消息，今日悲羞归不得。<br>
　　为君一日恩，误妾百年身。寄言痴小人家女，<br>
　　慎勿将身轻许人。<p>卷427_21 「官牛－讽执政也」白居易<br>
　　官牛官牛驾官车，核岸边般载沙。一石沙，几斤重，<br>
　　朝载暮载将何用。载向五门官道西，绿槐阴下铺沙堤。<br>
　　昨来新拜右丞相，恐怕泥涂污马蹄。右丞相，<br>
　　马蹄蹋沙虽净洁，牛领牵车欲流血。右丞相，<br>
　　但能济人治国调阴阳，官牛领穿亦无妨。<p>卷427_22 「紫毫笔－讥失职也」白居易<br>
　　紫毫笔，尖如锥兮利如刀。江南石上有老兔，<br>
　　吃竹饮泉生紫毫。宣城之人采为笔，千万毛中拣一毫。<br>
　　毫虽轻，功甚重。管勒工名充岁贡，君兮臣兮勿轻用。<br>
　　勿轻用，将何如，愿赐东西府御史，愿颁左右台起居。<br>
　　搦管趋入黄金阙，抽毫立在白玉除。臣有奸邪正衙奏，<br>
　　君有动言直笔书。起居郎，侍御史，尔知紫毫不易致。<br>
　　每岁宣城进笔时，紫毫之价如金贵。慎勿空将弹失仪，<br>
　　慎勿空将录制词。<p>卷427_23 「隋堤柳－悯亡国也」白居易<br>
　　隋堤柳，岁久年深尽衰朽。风飘飘兮雨萧萧，<br>
　　三株两株汴河口。老枝病叶愁杀人，曾经大业年中春。<br>
　　大业年中炀天子，种柳成行夹流水。西自黄河东至淮，<br>
　　绿阴一千三百里。大业末年春暮月，柳色如烟絮如雪。<br>
　　南幸江都恣佚游，应将此柳系龙舟。紫髯郎将护锦缆，<br>
　　青娥御史直迷楼。海内财力此时竭，舟中歌笑何日休。<br>
　　上荒下困势不久，宗社之危如缀旒。炀天子，<br>
　　自言福祚长无穷，岂知皇子封@公。龙舟未过彭城阁，<br>
　　义旗已入长安宫。萧墙祸生人事变，晏驾不得归秦中。<br>
　　土坟数尺何处葬，吴公台下多悲风。二百年来汴河路，<br>
　　沙草和烟朝复暮。后王何以鉴前王，请看隋堤亡国树。<p>卷427_24 「草茫茫－惩厚葬也」白居易<br>
　　草茫茫，土苍苍。苍苍茫茫在何处，骊山脚下秦皇墓。<br>
　　墓中下涸二重泉，当时自以为深固。下流水银象江海，<br>
　　上缀珠光作乌兔。别为天地于其间，拟将富贵随身去。<br>
　　一朝盗掘坟陵破，龙椁神堂三月火。可怜宝玉归人间，<br>
　　暂借泉中买身祸。奢者狼藉俭者安，一凶一吉在眼前。<br>
　　凭君回首向南望，汉文葬在霸陵原。<p>卷427_25 「古冢狐－戒艳色也」白居易<br>
　　古冢狐，妖且老，化为妇人颜色好。头变云鬟面变妆，<br>
　　大尾曳作长红裳。徐徐行傍荒村路，日欲暮时人静处。<br>
　　或歌或舞或悲啼，翠眉不举花颜低。忽然一笑千万态，<br>
　　见者十人八九迷。假色迷人犹若是，真色迷人应过此。<br>
　　彼真此假俱迷人，人心恶假贵重真。狐假女妖害犹浅，<br>
　　一朝一夕迷人眼。女为狐媚害即深，日长月增溺人心。<br>
　　何况褒妲之色善蛊惑，能丧人家覆人国。<br>
　　君看为害浅深间，岂将假色同真色。<p>卷427_26 「黑潭龙－疾贪吏也」白居易<br>
　　黑潭水深黑如墨，传有神龙人不识。潭上架屋官立祠，<br>
　　龙不能神人神之。丰凶水旱与疾疫，乡里皆言龙所为。<br>
　　家家养豚漉清酒，朝祈暮赛依巫口。神之来兮风飘飘，<br>
　　纸钱动兮锦伞摇。神之去兮风亦静，香火灭兮杯盘冷。<br>
　　肉堆潭岸石，酒泼庙前草。不知龙神享几多，<br>
　　林鼠山狐长醉饱。狐何幸，豚何辜，年年杀豚将喂狐。<br>
　　狐假龙神食豚尽，九重泉底龙知无。<p>卷427_27 「天可度－恶诈人也」白居易<br>
　　天可度，地可量，唯有人心不可防。但见丹诚赤如血，<br>
　　谁知伪言巧似簧。劝君掩鼻君莫掩，使君夫妇为参商。<br>
　　劝君掇蜂君莫掇，使君父子成豺狼。海底鱼兮天上鸟，<br>
　　高可射兮深可钓。唯有人心相对时，咫尺之间不能料。<br>
　　君不见李义府之辈笑欣欣，笑中有刀潜杀人。<br>
　　阴阳神变皆可测，不测人间笑是_.<p>卷427_28 「秦吉了－哀冤民也」白居易<br>
　　秦吉了，出南中，彩毛青黑花颈红。耳聪心慧舌端巧，<br>
　　鸟语人言无不通。昨日长爪鸢，今朝大觜乌。<br>
　　鸢捎乳燕一窠覆，乌啄母鸡双眼枯。鸡号堕地燕惊去，<br>
　　然后拾卵攫其雏。岂无雕与鹗，嗉中肉饱不肯搏。<br>
　　亦有鸾鹤群，闲立高r如不闻。秦吉了，人云尔是能言鸟，<br>
　　岂不见鸡燕之冤苦。吾闻凤凰百鸟主，<br>
　　尔竟不为凤凰之前致一言，安用噪噪闲言语。<p>卷427_29 「鸦九剑－思决壅也」白居易<br>
　　欧冶子死千年后，精灵授张鸦九。鸦九铸剑吴山中，<br>
　　天与日时神借功。金铁腾精火翻焰，踊跃求为镆铘剑。<br>
　　剑成未试十馀年，有客持金买一观。谁知闭匣长思用，<br>
　　三尺青蛇不肯蟠。客有心，剑无口，客代剑言告鸦九。<br>
　　君勿矜我玉可切，君勿夸我钟可_.不如持我决浮云，<br>
　　无令漫漫蔽白日。为君使无私之光及万物，<br>
　　蛰虫昭苏萌草出。<p>卷427_30 「采诗官－监前王乱亡之由也」白居易<br>
　　采诗官，采诗听歌导人言。言者无罪闻者诫，<br>
　　下流上通上下泰。周灭秦兴至隋氏，十代采诗官不置。<br>
　　郊庙登歌赞君美，乐府艳词悦君意。若求兴谕规刺言，<br>
　　万句千章无一字。不是章句无规刺，渐及朝廷绝讽议。<br>
　　诤臣杜口为冗员，谏鼓高悬作虚器。一人负常端默，<br>
　　百辟入门两自媚。夕郎所贺皆德音，春官每奏唯祥瑞。<br>
　　君之堂兮千里远，君之门兮九重s.君耳唯闻堂上言，<br>
　　君眼不见门前事。贪吏害民无所忌，奸臣蔽君无所畏。<br>
　　君不见厉王胡亥之末年，群臣有利君无利。<br>
　　君兮君兮愿听此，欲开壅蔽达人情，先向歌诗求讽刺。
<p>　　　　　　　　　　　　　　卷四百二十八<p>卷428_1 「常乐里闲居偶题十六韵兼寄刘十五公舆王十…时为校书郎」白居易<br>
　　帝都名利场，鸡鸣无安居。独有懒慢者，日高头未梳。<br>
　　工拙性不同，进退迹遂殊。幸逢太平代，天子好文儒。<br>
　　小才难大用，典校在秘书。三旬两入省，因得养顽疏。<br>
　　茅屋四五间，一马二仆夫。俸钱万六千，月给亦有馀。<br>
　　既无衣食牵，亦少人事拘。遂使少年心，日日常晏如。<br>
　　勿言无知己，躁静各有徒。兰台七八人，出处与之俱。<br>
　　旬时阻谈笑，旦夕望轩车。谁能雠校闲，解带卧吾庐。<br>
　　窗前有竹玩，门处有酒酤。何以待君子，数竿对一壶。<p>卷428_2 「答元八宗简同游曲江后明日见赠」白居易<br>
　　长安千万人，出门各有营。唯我与夫子，信马悠悠行。<br>
　　行到曲江头，反照草树明。南山好颜色，病客有心情。<br>
　　水禽翻白羽，风荷袅翠茎。何必沧浪去，即此可濯缨。<br>
　　时景不重来，赏心难再并。坐愁红尘里，夕鼓咚咚声。<br>
　　归来经一宿，世虑稍复生。赖闻瑶华唱，再得尘襟清。<p>卷428_3 「感时」白居易<br>
　　朝见日上天，暮见日入地。不觉明镜中，忽年三十四。<br>
　　勿言身未老，冉冉行将至。白发虽未生，朱颜已先悴。<br>
　　人生讵几何，在世犹如寄。虽有七十期，十人无一二。<br>
　　今我犹未悟，往往不适意。胡为方寸间，不贮浩然气。<br>
　　贫贱非不恶，道在何足避。富贵非不爱，时来当自致。<br>
　　所以达人心，外物不能累。唯当饮美酒，终日陶陶醉。<br>
　　斯言胜金玉，佩服无失坠。<p>卷428_4 「首夏同诸校正游开元观，因宿玩月」白居易<br>
　　我与二三子，策名在京师。官小无职事，闲于为客时。<br>
　　沉沉道观中，心赏期在兹。到门车马回，入院巾杖随。<br>
　　清和四月初，树木正华滋。风清新叶影，鸟恋残花枝。<br>
　　向夕天又晴，东南馀霞披。置酒西廊下，待月杯行迟。<br>
　　须臾金魄生，若与吾徒期。光华一照耀，殿角相参差。<br>
　　终夜清景前，笑歌不知疲。长安名利地，此兴几人知。<p>卷428_5 「永崇里观居」白居易<br>
　　季夏中气候，烦暑自此收。萧飒风雨天，蝉声暮啾啾。<br>
　　永崇里巷静，华阳观院幽。轩车不到处，满地槐花秋。<br>
　　年光忽冉冉，世事本悠悠。何必待衰老，然后悟浮休。<br>
　　真隐岂长远，至道在冥搜。身虽世界住，心与虚无游。<br>
　　朝饥有蔬食，夜寒有布裘。幸免冻与馁，此外复何求。<br>
　　寡欲虽少病，乐天心不忧。何以明吾志，周易在床头。<p>卷428_6 「早送举人入试」白居易<br>
　　夙驾送举人，东方犹未明。自谓出太早，已有车马行。<br>
　　骑火高低影，街鼓参差声。可怜早朝者，相看意气生。<br>
　　日出尘埃飞，群动互营营。营营各何求，无非利与名。<br>
　　而我常晏起，虚住长安城。春深官又满，日有归山情。<p>卷428_7 「招王质夫（自此后诗为T尉时作）」白居易<br>
　　濯足云水客，折腰簪笏身。喧闲迹相背，十里别经旬。<br>
　　忽因乘逸兴，莫惜访嚣尘。窗前故栽竹，与君为主人。<p>卷428_8
「祗役骆口，因与王质夫同游秋山，偶题三韵」白居易<br>
　　石拥百泉合，云破千峰开。平生烟霞侣，此地重裴回。<br>
　　今日勤王意，一半为山来。<p>卷428_9 「见萧侍御忆旧山草堂诗，因以继和」白居易<br>
　　琢玉以为架，缀珠以为笼。玉架绊野鹤，珠笼锁冥鸿。<br>
　　鸿思云外天，鹤忆松上风。珠玉信为美，鸟不恋其中。<br>
　　台中萧侍御，心与鸿鹤同。晚起慵冠豸，闲行厌避骢。<br>
　　昨见忆山诗，诗思浩无穷。归梦杳何处，旧居茫水东。<br>
　　秋闲杉桂林，春老芝X丛。自云别山后，离抱常忡忡。<br>
　　衣绣非不荣，持宪非不雄。所乐不在此，怅望草堂空。<p>卷428_10 「病假中南亭闲望」白居易<br>
　　欹枕不视事，两日门掩关。始知吏役身，不病不得闲。<br>
　　闲意不在远，小亭方丈间。西檐竹梢上，坐见太白山。<br>
　　遥愧峰上云，对此尘中颜。<p>卷428_11 「仙游寺独宿」白居易<br>
　　沙鹤上阶立，潭月当户开。此中留我宿，两夜不能回。<br>
　　幸与静境遇，喜无归侣催。从今独游后，不拟共人来。<p>卷428_12 「前庭凉夜」白居易<br>
　　露簟色似玉，风幌影如波。坐愁树叶落，中庭明月多。<p>卷428_13 「官舍小亭闲望」白居易<br>
　　风竹散清韵，烟槐凝绿姿。日高人吏去，闲坐在茅茨。<br>
　　葛衣御时暑，蔬饭疗朝饥。持此聊自足，心力少营为。<br>
　　亭上独吟罢，眼前无事时。数峰太白雪，一卷陶潜诗。<br>
　　人心各自是，我是良在兹。回谢争名客，甘从君所嗤。<p>卷428_14 「早秋独夜」白居易<br>
　　井梧凉叶动，邻杵秋声发。独向檐下眠，觉来半床月。<p>卷428_15 「听弹古渌水（琴曲名）」白居易<br>
　　闻君古渌水，使我心和平。欲识慢流意，为听疏泛声。<br>
　　西窗竹阴下，竟日有馀清。<p>卷428_16 「松斋自题（时为翰林学士）」白居易<br>
　　非老亦非少，年过三纪馀。非贱亦非贵，朝登一命初。<br>
　　才小分易足，心宽体长舒。充肠皆美食，容膝即安居。<br>
　　况此松斋下，一琴数帙书。书不求甚解，琴聊以自娱。<br>
　　夜直入君门，晚归卧吾庐。形骸委顺动，方寸付空虚。<br>
　　持此将过日，自然多晏如。昏昏复默默，非智亦非愚。<p>卷428_17 「冬夜与钱员外同直禁中」白居易<br>
　　夜深草诏罢，霜月凄凛凛。欲卧暖残杯，灯前相对饮。<br>
　　连铺青缣被，封置通中枕。仿佛百馀宵，与君同此寝。<p>卷428_18 「和钱员外禁中夙兴见示」白居易<br>
　　窗白星汉曙，窗暖灯火馀。坐卷朱里幕，看封紫泥书。<br>
　　钟漏尽，酉季俺酢Ｂヌê煺贞祝松竹青扶疏。<br>
　　君爱此时好，回头特谓余。不知上清界，晓景复何如。<p>卷428_19 「夏日独直，寄萧侍御」白居易<br>
　　宪台文法地，翰林清切司。鹰猜课野鹤，骥德责山麋。<br>
　　课责虽不同，同归非所宜。是以方寸内，忽忽暗相思。<br>
　　夏日独上直，日长何所为。澹然无他念，虚静是吾师。<br>
　　形委有事牵，心与无事期。中臆一以旷，外累都若遗。<br>
　　地贵身不觉，意闲境来随。但对松与竹，如在山中时。<br>
　　情性聊自适，吟咏偶成诗。此意非夫子，馀人多不知。<p>卷428_20 「松声（修行里张家宅南亭作）」白居易<br>
　　月好好独坐，双松在前轩。西南微风来，潜入枝叶间。<br>
　　萧寥发为声，半夜明月前。寒山飒飒雨，秋琴泠泠弦。<br>
　　一闻涤炎暑，再听破昏烦。竟夕遂不寐，心体俱然。<br>
　　南陌车马动，西邻歌吹繁。谁知兹檐下，满耳不为喧。<p>卷428_21 「禁中」白居易<br>
　　门严九重静，窗幽一室闲。好是修心处，何必在深山。<p>卷428_22 「赠吴丹」白居易<br>
　　巧者力苦劳，智者心苦忧。爱君无巧智，终岁闲悠悠。<br>
　　尝登御史府，亦佐东诸侯。手操纠谬简，心运决胜筹。<br>
　　宦途似风水，君心如虚舟。泛然而不有，进退得自由。<br>
　　今来脱豸冠，时往侍龙楼。官曹称心静，居处随迹幽。<br>
　　冬负南荣日，支体甚温柔。夏卧北窗风，枕席如凉秋。<br>
　　南山入舍下，酒瓮在床头。人间有闲地，何必隐林丘。<br>
　　顾我愚且昧，劳生殊未休。一入金门直，星霜三四周。<br>
　　主恩信难报，近地徒久留。终当乞闲官，退与夫子游。<p>卷428_23 「初除户曹，喜而言志」白居易<br>
　　诏授户曹掾，捧诏感君恩。感恩非为己，禄养及吾亲。<br>
　　弟兄俱簪笏，新妇俨衣巾。罗列高堂下，拜庆正纷纷。<br>
　　俸钱四五万，月可奉晨昏。廪禄二百石，岁可盈仓铩<br>
　　喧喧车马来，贺客满我门。不以我为贪，知我家内贫。<br>
　　置酒延贺客，客容亦欢欣。笑云今日后，不复忧空尊。<br>
　　答云如君言，愿君少逡巡。我有平生志，醉后为君陈。<br>
　　人生百岁期，七十有几人。浮荣及虚位，皆是身之宾。<br>
　　唯有衣与食，此事粗关身。苟免饥寒外，馀物尽浮云。<p>卷428_24 「秋居书怀」白居易<br>
　　门前少宾客，阶下多松竹。秋景下西墙，凉风入东屋。<br>
　　有琴慵不弄，有书闲不读。尽日方寸中，澹然无所欲。<br>
　　何须广居处，不用多积蓄。丈室可容身，斗储可充腹。<br>
　　况无治道术，坐受官家禄。不种一株桑，不锄一垄谷。<br>
　　终朝饱饭餐，卒岁丰衣服。持此知愧心，自然易为足。<p>卷428_25 「禁中晓卧，因怀王起居」白居易<br>
　　迟迟禁漏尽，悄悄暝鸦喧。夜雨槐花落，微凉卧北轩。<br>
　　曙灯残未灭，风帘闲自翻。每一得静境，思与故人言。<p>卷428_26 「养拙」白居易<br>
　　铁柔不为剑，木曲不为辕。今我亦如此，愚蒙不及门。<br>
　　甘心谢名利，灭迹归丘园。坐卧茅茨中，但对琴与尊。<br>
　　身去缰锁累，耳辞朝市喧。逍遥无所为，时窥五千言。<br>
　　无忧乐性场，寡欲清心源。始知不才者，可以探道根。<p>卷428_27 「寄李十一建」白居易<br>
　　外事牵我形，外物诱我情。李君别来久，褊吝从中生。<br>
　　忆昨访君时，立马扣柴荆。有时君未起，稚子喜先迎。<br>
　　连步笑出门，衣翻冠或倾。扫阶苔纹绿，拂榻藤阴清。<br>
　　家酝及春熟，园葵乘露烹。看山东亭坐，待月南原行。<br>
　　门静唯鸟语，坊远少鼓声。相对尽日言，不及利与名。<br>
　　分手来几时，明月三四盈。别时残花落，及此新蝉鸣。<br>
　　芳岁忽已晚，离抱怅未平。岂不思命驾，吏职坐相萦。<br>
　　前时君有期，访我来山城。心赏久云阻，言约无自轻。<br>
　　相去幸非远，走马一日程。<p>卷428_28 「旅次华州，赠袁右丞」白居易<br>
　　渭水绿溶溶，华山青崇崇。山水一何丽，君子在其中。<br>
　　才与世会合，物随诚感通。德星降人福，时雨助岁功。<br>
　　化行人无讼，囹圄千日空。政顺气亦和，黍稷三年丰。<br>
　　客自帝城来，驱马出关东。爱此一郡人，如见太古风。<br>
　　方今天子心，忧人正忡忡。安得天下守，尽得如袁公。<p>卷428_29 「酬杨九弘贞长安病中见寄」白居易<br>
　　伏枕君寂寂，折腰我营营。所嗟经时别，相去一宿程。<br>
　　携手昨何时，昆明春水平。离郡来几日，太白夏云生。<br>
　　之子未得意，贫病客帝城。贫坚志士节，病长高人情。<br>
　　隐几自恬澹，闭门无送迎。龙卧心有待，鹤瘦貌弥清。<br>
　　清机发为文，投我如振琼。何以慰饥渴，捧之吟一声。<p>卷428_30 「禁中寓直梦游仙游寺」白居易<br>
　　西轩草诏暇，松竹深寂寂。月出清风来，忽似山中夕。<br>
　　因成西南梦，梦作游仙客。觉闻宫漏声，犹谓山泉滴。<p>卷428_31 「赠王山人」白居易<br>
　　闻君减寝食，日听神仙说。暗待非常人，潜求长生诀。<br>
　　言长本对短，未离生死辙。假使得长生，才能胜夭折。<br>
　　松树千年朽，槿花一日歇。毕竟共虚空，何须夸岁月。<br>
　　彭殇徒自异，生死终无别。不如学无生，无生即无灭。<p>卷428_32 「秋山」白居易<br>
　　久病旷心赏，今朝一登山。山秋云物冷，称我清羸颜。<br>
　　白石卧可枕，青萝行可攀。意中如有得，尽日不欲还。<br>
　　人生无几何，如寄天地间。心有千载忧，身无一日闲。<br>
　　何时解尘网，此地来掩关。<p>卷428_33 「赠能七伦」白居易<br>
　　涧松高百寻，四时寒森森。临风有清韵，向日无曲阴。<br>
　　如何时俗人，但赏桃李林。岂不知坚贞，芳馨诱其心。<br>
　　能生学为文，气高功亦深。手中一百篇，句句披沙金。<br>
　　苦节二十年，无人振陆沉。今我尚贫贱，徒为尔知音。<p>卷428_34 「题杨颖士西亭」白居易<br>
　　静得亭上境，远谐尘外踪。凭轩东南望，鸟灭山重重。<br>
　　竹露冷烦襟，杉风清病容。旷然宜真趣，道与心相逢。<br>
　　即此可遗世，何必蓬壶峰。<p>卷428_35 「题赠郑秘书征君石沟溪隐居」白居易<br>
　　郑君得自然，虚白生心胸。吸彼沆瀣精，凝为冰雪容。<br>
　　大君贞元初，求贤致时雍。蒲轮入翠微，迎下天台峰。<br>
　　赤城别松乔，黄阁交夔龙。俯仰受三命，从容辞九重。<br>
　　出笼鹤翩翩，归林凤雍雍。在火辨良玉，经霜识贞松。<br>
　　新居寄楚山，山碧溪溶溶。丹灶烧烟保黄精花丰茸。<br>
　　蕙帐夜琴澹，桂尊春酒浓。时人不到处，苔石无尘踪。<br>
　　我今何为者，趋世身龙钟。不向林壑访，无由朝市逢。<br>
　　终当解尘缨，卜筑来相从。<p>卷428_36 「及第后归觐，留别诸同年」白居易<br>
　　十年常苦学，一上谬成名。擢第未为贵，贺亲方始荣。<br>
　　时辈六七人，送我出帝城。轩车动行色，丝管举离声。<br>
　　得意减别恨，半酣轻远程。翩翩马蹄疾，春日归乡情。<p>卷428_37 「清夜琴兴」白居易<br>
　　月出鸟栖尽，寂然坐空林。是时心境闲，可以弹素琴。<br>
　　清泠由木性，恬澹随人心。心积和平气，木应正始音。<br>
　　响馀群动息，曲罢秋夜深。正声感元化，天地清沉沉。<p>卷428_38 「郊陶潜体诗十六首」白居易<br>
　　不动者厚地，不息者高天。无穷者日月，长在者山川。<br>
　　松柏与龟鹤，其寿皆千年。嗟嗟群物中，而人独不然。<br>
　　早出向朝市，暮已归下泉。形质及寿命，危脆若浮烟。<br>
　　尧舜与周孔，古来称圣贤。借问今何在，一去亦不还。<br>
　　我无不死药，万万随化迁。所未定知者，修短迟速间。<br>
　　幸及身健日，当歌一尊前。何必待人劝，持此自为欢。<br>
　　翳翳逾月阴，沉沉连日雨。开帘望天色，黄云暗如土。<br>
　　行潦毁我墉，疾风坏我宇。蓬莠生庭院，泥涂失场圃。<br>
　　村深绝宾客，窗晦无俦侣。尽日不下床，跳蛙时入户。<br>
　　出门无所往，入室还独处。不以酒自娱，块然与谁语。<br>
　　朝饮一杯酒，冥心合元化。兀然无所思，日高尚闲卧。<br>
　　暮读一卷书，会意如嘉话。欣然有所遇，夜深犹独坐。<br>
　　又得琴上趣，安弦有馀暇。复多诗中狂，下笔不能罢。<br>
　　唯兹三四事，持用度昼夜。所以阴雨中，经旬不出舍。<br>
　　始悟独往人，心安时亦过。<br>
　　东家采桑妇，雨来苦愁悲。蔟蚕北堂前，雨冷不成丝。<br>
　　西家荷锄叟，雨来亦怨咨。种豆南山下，雨多落为萁。<br>
　　而我独何幸，酝酒本无期。及此多雨日，正遇新熟时。<br>
　　开瓶泻尊中，玉液黄金脂。持玩已可悦，欢尝有馀滋。<br>
　　一酌发好容，再酌开愁眉。连延四五酌，酣畅入四肢。<br>
　　忽然遗我物，谁复分是非。是时连夕雨，酩酊无所知。<br>
　　人心苦颠倒，反为忧者嗤。<br>
　　朝亦独醉歌，暮亦独醉睡。未尽一壶酒，已成三独醉。<br>
　　勿嫌饮太少，且喜欢易致。一杯复两杯，多不过三四。<br>
　　便得心中适，尽忘身外事。更复强一杯，陶然遗万累。<br>
　　一饮一石者，徒以多为贵。及其酩酊时，与我亦无异。<br>
　　笑谢多饮者，酒钱徒自费。<br>
　　天秋无片云，地静无纤尘。团团新晴月，林外生白轮。<br>
　　忆昨阴霖天，连连三四旬。赖逢家酝熟，不觉过朝昏。<br>
　　私言雨霁后，可以罢馀尊。及对新月色，不醉亦愁人。<br>
　　床头残酒}，欲尽味弥淳。携置南檐下，举酌自殷勤。<br>
　　清光入杯杓，白露生衣巾。乃知阴与晴，安可无此君。<br>
　　我有乐府诗，成来人未闻。今宵醉有兴，狂咏惊四邻。<br>
　　独赏犹复尔，何况有交亲。<br>
　　中秋三五夜，明月在前轩。临觞忽不饮，忆我平生欢。<br>
　　我有同心人，邈邈崔与钱。我有忘形友，迢迢李与元。<br>
　　或飞青云上，或落江湖间。与我不相见，于今四五年。<br>
　　我无缩地术，君非驭风仙。安得明月下，四人来晤言。<br>
　　良夜信难得，佳期杳无缘。明月又不驻，渐下西南天。<br>
　　岂无他时会，惜此清景前。<br>
　　家酝饮已尽，村中无酒酤。坐愁今夜醒，其奈秋怀何。<br>
　　有客忽叩门，言语一何佳。云是南村叟，挈}来相过。<br>
　　且喜尊不燥，安问少与多。重阳虽已过，篱菊有残花。<br>
　　欢来苦昼短，不觉夕阳斜。老人勿遽起，且待新月华。<br>
　　客去有馀趣，竟夕独酣歌。<br>
　　原生衣百结，颜子食一箪。欢然乐其志，有以忘饥寒。<br>
　　今我何人哉，德不及先贤。衣食幸相属，胡为不自安。<br>
　　况兹清渭曲，居处安且闲。榆柳百馀树，茅茨十数间。<br>
　　寒负檐下日，热濯涧底泉。日出犹未起，日入已复眠。<br>
　　西风满村巷，清凉八月天。但有鸡犬声，不闻车马喧。<br>
　　时倾一尊酒，坐望东南山。稚侄初学步，牵衣戏我前。<br>
　　即此自可乐，庶几颜与原。<br>
　　湛湛尊中酒，有功不自伐。不伐人不知，我今代其说。<br>
　　良将临大敌，前驱千万卒。一箪投河饮，赴死心如一。<br>
　　壮士磨匕首，勇愤气蓬勃。一酣忘报雠，四体如无骨。<br>
　　东海杀孝妇，天旱逾年月。一酌酹其魂，通宵雨不歇。<br>
　　咸阳秦狱气，冤痛结为物。千岁不肯散，一沃亦销失。<br>
　　况兹儿女恨，及彼幽忧疾。快饮无不消，如霜得春日。<br>
　　方知Lf灵，万物无与匹。<br>
　　烟霞隔悬圃，风波限瀛洲。我岂不欲往，大海路阻修。<br>
　　神仙但闻说，灵药不可求。长生无得者，举世如蜉蝣。<br>
　　逝者不重回，存者难久留。踟蹰未死间，何苦怀百忧。<br>
　　念此忽内热，坐看成白头。举杯还独饮，顾影自献酬。<br>
　　心与口相约，未醉勿言休。今朝不尽醉，知有明朝不。<br>
　　不见郭门外，累累坟与丘。月明愁杀人，黄蒿风飕飕。<br>
　　死者若有知，悔不秉烛游。<br>
　　吾闻浔阳郡，昔有陶征君。爱酒不爱名，忧醒不忧贫。<br>
　　尝为彭泽令，在官才八旬。愀然忽不乐，挂印著公门。<br>
　　口吟归去来，头戴漉酒巾。人吏留不得，直入故山云。<br>
　　归来五柳下，还以酒养真。人间荣与利，摆落如泥尘。<br>
　　先生去已久，纸墨有遗文。篇篇劝我饮，此外无所云。<br>
　　我从老大来，窃慕其为人。其他不可及，且效醉昏昏。<br>
　　楚王疑忠臣，江南放屈平。晋朝轻高士，林下弃刘伶。<br>
　　一人常独醉，一人常独醒。醒者多苦志，醉者多欢情。<br>
　　欢情信独善，苦志竟何成。兀傲瓮间卧，憔悴泽畔行。<br>
　　彼忧而此乐，道理甚分明。愿君且饮酒，勿思身后名。<br>
　　有一燕赵士，言貌甚奇瑰。日日酒家去，脱衣典数杯。<br>
　　问君何落拓，云仆生草莱。地寒命且薄，徒抱王佐才。<br>
　　岂无济时策，君门乏良媒。三献寝不报，迟迟空手回。<br>
　　亦有同门生，先升青云梯。贵贱交道绝，朱门叩不开。<br>
　　及归种禾黍，三岁旱为灾。入山烧黄白，一旦化为灰。<br>
　　蹉跎五十馀，生世苦不谐。处处去不得，却归酒中来。<br>
　　南巷有贵人，高盖驷马车。我问何所苦，四十垂白须。<br>
　　答云君不知，位重多忧虞。北里有寒士，瓮牖绳为枢。<br>
　　出扶桑枣杖，入卧蜗牛庐。散贱无忧患，心安体亦舒。<br>
　　东邻有富翁，藏货遍五都。东京收粟帛，西市鬻金珠。<br>
　　朝营暮计算，昼夜不安居。西舍有贫者，匹妇配匹夫。<br>
　　布裙行赁舂，V褐坐佣书。以此求口食，一饱欣有馀。<br>
　　贵贱与贫富，高下虽有殊。忧乐与利害，彼此不相逾。<br>
　　是以达人观，万化同一途。但未知生死，胜负两何如。<br>
　　迟疑未知间，且以酒为娱。<br>
　　济水澄而洁，河水浑而黄。交流列四渎，清浊不相伤。<br>
　　太公战牧野，伯夷饿首阳。同时号贤圣，进退不相妨。<br>
　　谓天不爱民，胡为生稻粱。谓天果爱民，胡为生豺狼。<br>
　　谓神福善人，孔圣竟栖遑。谓神祸淫人，暴秦终霸王。<br>
　　颜回与黄宪，何辜早夭亡。蝮蛇与鸩鸟，何得寿延长。<br>
　　物理不可测，神道亦难量。举头仰问天，天色但苍苍。<br>
　　唯当多种黍，日醉手中觞。
<p>　　　　　　　　　　　　　　卷四百二十九<p>卷429_1 「自题写真（时为翰林学士）」白居易<br>
　　我貌不自识，李放写我真。静观神与骨，合是山中人。<br>
　　蒲柳质易朽，麋鹿心难驯。何事赤墀上，五年为侍臣。<br>
　　况多刚狷性，难与世同尘。不惟非贵相，但恐生祸因。<br>
　　宜当早罢去，收取云泉身。<p>卷429_2 「遣怀（自此后诗在渭村作）」白居易<br>
　　寓心身体中，寓性方寸内。此身是外物，何足苦忧爱。<br>
　　况有假饰者，华簪及高盖。此又疏于身，复在外物外。<br>
　　操之多惴栗，失之又悲悔。乃知名与器，得丧俱为害。<br>
　　颓然环堵客，萝蕙为巾带。自得此道来，身穷心甚泰。<p>卷429_3 「渭上偶钓」白居易<br>
　　渭水如镜色，中有鲤与鲂。偶持一竿竹，悬钓在其傍。<br>
　　微风吹钓丝，袅袅十尺长。谁知对鱼坐，心在无何乡。<br>
　　昔有白头人，亦钓此渭阳。钓人不钓鱼，七十得文王。<br>
　　况我垂钓意，人鱼又兼忘。无机两不得，但弄秋水光。<br>
　　兴尽钓亦罢，归来饮我觞。<p>卷429_4 「隐几」白居易<br>
　　身适忘四支，心适忘是非。既适又忘适，不知吾是谁。<br>
　　百体如槁木，兀然无所知。方寸如死灰，寂然无所思。<br>
　　今日复明日，身心忽两遗。行年三十九，岁暮日斜时。<br>
　　四十心不动，吾今其庶几。<p>卷429_5 「春眠」白居易<br>
　　新浴肢体畅，独寝神魂安。况因夜深坐，遂成日高眠。<br>
　　春被薄亦暖，朝窗深更闲。却忘人间事，似得枕上仙。<br>
　　至适无梦想，大和难名言。全胜彭泽醉，欲敌曹溪禅。<br>
　　何物呼我觉，伯劳声关关。起来妻子笑，生计春茫然。<p>卷429_6 「闲居」白居易<br>
　　空腹一盏粥，饥食有馀味。南檐半床日，暖卧因成睡。<br>
　　绵袍拥两膝，竹几支双臂。从旦直至昏，身心一无事。<br>
　　心足即为富，身闲乃当贵。富贵在此中，何必居高位。<br>
　　君看裴相国，金紫光照地。心苦头尽白，才年四十四。<br>
　　乃知高盖车，乘者多忧畏。<p>卷429_7 「夏日」白居易<br>
　　东窗晚无热，北户凉有风。尽日坐复卧，不离一室中。<br>
　　中心本无系，亦与出门同。<p>卷429_8 「适意二首」白居易<br>
　　十年为旅客，常有饥寒愁。三年作谏官，复多尸素羞。<br>
　　有酒不暇饮，有山不得游。岂无平生志，拘牵不自由。<br>
　　一朝归渭上，泛如不系舟。置心世事外，无喜亦无忧。<br>
　　终日一蔬食，终年一布裘。寒来弥懒放，数日一梳头。<br>
　　朝睡足始起，夜酌醉即休。人心不过适，适外复何求。<br>
　　早岁从旅游，颇谙时俗意。中年忝班列，备见朝廷事。<br>
　　作客诚已难，为臣尤不易。况余方且介，举动多忤累。<br>
　　直道速我尤，诡遇非吾志。胸中十年内，消尽浩然气。<br>
　　自从返田亩，顿觉无忧愧。蟠木用难施，浮云心易遂。<br>
　　悠悠身与世，从此两相弃。<p>卷429_9 「首夏病间」白居易<br>
　　我生来几时，万有四千日。自省于其间，非忧即有疾。<br>
　　老去虑渐息，年来病初愈。忽喜身与心，泰然两无苦。<br>
　　况兹孟夏月，清和好时节。微风吹袷衣，不寒复不热。<br>
　　移榻树阴下，竟日何所为。或饮一瓯茗，或吟两句诗。<br>
　　内无忧患迫，外无职役羁。此日不自适，何时是适时。<p>卷429_10 「晚春酤酒」白居易<br>
　　百花落如雪，两鬓垂作丝。春去有来日，我老无少时。<br>
　　人生待富贵，为乐常苦迟。不如贫贱日，随分开愁眉。<br>
　　卖我所乘马，典我旧朝衣。尽将酤酒饮，酩酊步行归。<br>
　　名姓日隐晦，形骸日变衰。醉卧黄公肆，人知我是谁。<p>卷429_11 「兰若寓居」白居易<br>
　　名宦老慵求，退身安草野。家园病懒归，寄居在兰若。<br>
　　薜衣换簪组，藜杖代车马。行止辄自由，甚觉身潇洒。<br>
　　晨游南坞上，夜息东庵下。人间千万事，无有关心者。<p>卷429_12 「L生访宿」白居易<br>
　　西斋寂已暮，叩门声怠Ｖ是君宿来，自拂尘埃席。<br>
　　村家何所有，茶果迎来客。贫静似僧居，竹林依四壁。<br>
　　厨灯斜影出，檐雨馀声滴。不是爱闲人，肯来同此夕。<p>卷429_13 「闻庾七左降，因咏所怀」白居易<br>
　　我病卧渭北，君老谪巴东。相悲一长叹，薄命与君同。<br>
　　既叹还自哂，哂叹两未终。后心诮前意，所见何迷蒙。<br>
　　人生大块间，如鸿毛在风。或飘青云上，或落泥涂中。<br>
　　衮服相天下，倘来非我通。布衣委草莽，偶去非吾穷。<br>
　　外物不可必，中怀须自空。无令怏怏气，留滞在心胸。<p>卷429_14 「答卜者」白居易<br>
　　病眼昏似夜，衰鬓飒如秋。除却须衣食，平生百事休。<br>
　　知君善易者，问我决疑不。不卜非他故，人间无所求。<p>卷429_15 「归田三首」白居易<br>
　　人生何所欲，所欲唯两端。中人爱富贵，高士慕神仙。<br>
　　神仙须有籍，富贵亦在天。莫恋长安道，莫寻方丈山。<br>
　　西京尘浩浩，东海浪漫漫。金门不可入，琪树何由攀。<br>
　　不如归山下，如法种春田。<br>
　　种田意已决，决意复何如。卖马买犊使，徒步归田庐。<br>
　　迎春治耒耜，候雨辟。策杖田头立，躬亲课仆夫。<br>
　　吾闻老农言，为稼慎在初。所施不卤莽，其报必有馀。<br>
　　上求奉王税，下望备家储。安得放慵惰，拱手而曳裾。<br>
　　学农未为鄙，亲友勿笑余。更待明年后，自拟执犁锄。<br>
　　三十为近臣，腰间鸣佩玉。四十为野夫，田中学锄谷。<br>
　　何言十年内，变化如此速。此理固是常，穷通相倚伏。<br>
　　为鱼有深水，为鸟有高木。何必守一方，窘然自牵束。<br>
　　化吾足为马，吾因以行陆。化吾手为弹，吾因以求肉。<br>
　　形骸为异物，委顺心犹足。幸得且归农，安知不为福。<br>
　　况吾行欲老，瞥若风前烛。孰能俄顷间，将心系荣辱。<p>卷429_16 「秋游原上」白居易<br>
　　七月行已半，早凉天气清。清晨起巾栉，徐步出柴荆。<br>
　　露杖筇竹冷，风襟越蕉轻。闲携弟侄辈，同上秋原行。<br>
　　新枣未全赤，晚瓜有馀馨。依依田家叟，设此相逢迎。<br>
　　自我到此村，往来白发生。村中相识久，老幼皆有情。<br>
　　留连向暮归，树树风蝉声。是时新雨足，禾黍夹道青。<br>
　　见此令人饱，何必待西成。<p>卷429_17 「九日登西原宴望（同诸兄弟作）」白居易<br>
　　病爱枕席凉，日高眠未辍。弟兄呼我起，今日重阳节。<br>
　　起登西原望，怀抱同一豁。移座就菊丛，糕酒前罗列。<br>
　　虽无丝与管，歌笑随情发。白日未及倾，颜酡耳已热。<br>
　　酒酣四向望，六合何空阔。天地自久长，斯人几时活。<br>
　　请看原下村，村人死不歇。一村四十家，哭葬无虚月。<br>
　　指此各相勉，良辰且欢悦。<p>卷429_18 「寄同病者」白居易<br>
　　三十生二毛，早衰为沉疴。四十官七品，拙宦非由他。<br>
　　年颜日枯槁，时命日蹉跎。岂独我如此，圣贤无奈何。<br>
　　回观亲旧中，举目尤可嗟。或有终老者，沉贱如泥沙。<br>
　　或有始壮者，飘忽如风花。穷饿与夭促，不如我者多。<br>
　　以此反自慰，常得心平和。寄言同病者，回叹且为歌。<p>卷429_19 「游蓝田山卜居」白居易<br>
　　脱置腰下组，摆落心中尘。行歌望山去，意似归乡人。<br>
　　朝蹋玉峰下，暮寻蓝水滨。拟求幽僻地，安置疏慵身。<br>
　　本性便山寺，应须旁悟真。<p>卷429_20 「村雪夜坐」白居易<br>
　　南窗背灯坐，风霰暗纷纷。寂寞深村夜，残雁雪中闻。<p>卷429_21 「东园玩菊」白居易<br>
　　少年昨已去，芳岁今又阑。如何寂寞意，复此荒凉园。<br>
　　园中独立久，日澹风露寒。秋蔬尽芜没，好树亦凋残。<br>
　　唯有数丛菊，新开篱落间。携觞聊就酌，为尔一留连。<br>
　　忆我少小日，易为兴所牵。见酒无时节，未饮已欣然。<br>
　　近从年长来，渐觉取乐难。常恐更衰老，强饮亦无欢。<br>
　　顾谓尔菊花，后时何独鲜。诚知不为我，借尔暂开颜。<p>卷429_22 「观稼」白居易<br>
　　世役不我牵，身心常自若。晚出看田亩，闲行旁村落。<br>
　　累累绕场稼，啧啧群飞雀。年丰岂独人，禽鸟声亦乐。<br>
　　田翁逢我喜，默起具尊杓。敛手笑相延，社酒有残酌。<br>
　　愧兹勤且敬，藜杖为淹泊。言动任天真，未觉农人恶。<br>
　　停杯问生事，夫种妻儿获。筋力苦疲劳，衣食常单薄。<br>
　　自惭禄仕者，曾不营农作。饥食无所劳，何殊卫人鹤。<p>卷429_23 「闻哭者」白居易<br>
　　昨日南邻哭，哭声一何苦。云是妻哭夫，夫年二十五。<br>
　　今朝北里哭，哭声又何切。云是母哭儿，儿年十七八。<br>
　　四邻尚如此，天下多夭折。乃知浮世人，少得垂白发。<br>
　　余今过四十，念彼聊自悦。从此明镜中，不嫌头似雪。<p>卷429_24 「新构亭台，示诸弟侄」白居易<br>
　　平台高数尺，台上结茅茨。东西疏二牖，南北开两扉。<br>
　　芦帘前后卷，竹簟当中施。清泠白石枕，疏凉黄葛衣。<br>
　　开襟向风坐，夏日如秋时。啸傲颇有趣，窥临不知疲。<br>
　　东窗对华山，三峰碧参差。南檐当渭水，卧见云帆飞。<br>
　　仰摘枝上果，俯折畦中葵。足以充饥渴，何必慕甘肥。<br>
　　况有好群从，旦夕相追随。<p>卷429_25 「自吟拙什，因有所怀」白居易<br>
　　懒病每多暇，暇来何所为。未能抛笔砚，时作一篇诗。<br>
　　诗成淡无味，多被众人嗤。上怪落声韵，下嫌拙言词。<br>
　　时时自吟咏，吟罢有所思。苏州及彭泽，与我不同时。<br>
　　此外复谁爱，唯有元微之。谪向江陵府，三年作判司。<br>
　　相去二千里，诗成远不知。<p>卷429_26 「东坡秋意，寄元八」白居易<br>
　　寥落野陂畔，独行思有馀。秋荷病叶上，白露大如珠。<br>
　　忽忆同赏地，曲江东北隅。秋池少游客，唯我与君俱。<br>
　　啼蛩隐红蓼，瘦马蹋青芜。当时与今日，俱是暮秋初。<br>
　　节物苦相似，时景亦无馀。唯有人分散，经年不得书。<p>卷429_27 「闲居」白居易<br>
　　深闭竹间扉，静扫松下地。独啸晚风前，何人知此意。<br>
　　看山尽日坐，枕帙移时睡。谁能从我游，使君心无事。<p>卷429_28 「咏拙」白居易<br>
　　所禀有巧拙，不可改者性。所赋有厚薄，不可移者命。<br>
　　我性愚且蠢，我命薄且屯。问我何以知，所知良有因。<br>
　　亦曾举两足，学人蹋红尘。从兹知性拙，不解转如轮。<br>
　　亦曾奋六翮，高飞到青云。从兹知命薄，摧落不逡巡。<br>
　　慕贵而厌贱，乐富而恶贫。同此天地间，我岂异于人。<br>
　　性命苟如此，反则成苦辛。以此自安分，虽穷每欣欣。<br>
　　葺茅为我庐，编蓬为我门。缝布作袍被，种谷充盘飧。<br>
　　静读古人书，闲钓清渭滨。优哉复游哉，聊以终吾身。<p>卷429_29 「咏慵」白居易<br>
　　有官慵不选，有田慵不农。屋穿慵不葺，衣裂慵不缝。<br>
　　有酒慵不酌，无异尊常空。有琴慵不弹，亦与无弦同。<br>
　　家人告饭尽，欲炊慵不舂。亲朋寄书至，欲读慵开封。<br>
　　尝闻嵇叔夜，一生在慵中。弹琴复锻铁，比我未为慵。<p>卷429_30 「冬夜」白居易<br>
　　家贫亲爱散，身病交游罢。眼前无一人，独掩村斋卧。<br>
　　冷落灯火暗，离披帘幕破。策策窗户前，又闻新雪下。<br>
　　长年渐省睡，夜半起端坐。不学坐忘心，寂莫安可过。<br>
　　兀然身寄世，浩然心委化。如此来四年，一千三百夜。<p>卷429_31 「村中留李三固言宿」白居易<br>
　　平生早游宦，不道无亲故。如我与君心，相知应有数。<br>
　　春明门前别，金氏陂中遇。村酒两三杯，相留寒日暮。<br>
　　勿嫌村酒薄，聊酌论心素。请君少踟蹰，系马门前树。<br>
　　明年身若健，便拟江湖去。他日纵相思，知君无觅处。<br>
　　后会既茫茫，今宵君且住。<p>卷429_32 「友人夜访」白居易<br>
　　檐间清风簟，松下明月杯。幽意正如此，况乃故人来。<p>卷429_33 「游悟真寺诗（一百三十韵）」白居易<br>
　　元和九年秋，八月月上弦。我游悟真寺，寺在王顺山。<br>
　　去山四五里，先闻水潺。自兹舍车马，始涉蓝溪湾。<br>
　　手拄青竹杖，足蹋白石滩。渐怪耳目旷，不闻人世喧。<br>
　　山下望山上，初疑不可攀。谁知中有路，盘折通岩巅。<br>
　　一息幡竿下，再休石龛边。龛间长丈馀，门户无扃关。<br>
　　仰窥不见人，石发垂若鬟。惊出白蝙蝠，双飞如雪翻。<br>
　　回首寺门望，青崖夹朱轩。如擘山腹开，置寺于其间。<br>
　　入门无平地，地窄虚空宽。房廊与台殿，高下随峰峦。<br>
　　岩无撮土，树木多瘦坚。根株抱石长，屈曲虫蛇蟠。<br>
　　松桂乱无行，四时郁芊芊。枝梢袅青翠，韵若风中弦。<br>
　　日月光不透，绿阴相交延。幽鸟时一声，闻之似寒蝉。<br>
　　首憩宾位亭，就坐未及安。须臾开北户，万里明豁然。<br>
　　拂檐虹霏微，绕栋云回旋。赤日间白雨，阴晴同一川。<br>
　　野绿簇草树，眼界吞秦原。渭水细不见，汉陵小于拳。<br>
　　却顾来时路，萦纡映朱栏。历历上山人，一一遥可观。<br>
　　前对多宝塔，风铎鸣四端。栾栌与户牖，恰恰金碧繁。<br>
　　云昔迦叶佛，此地坐涅。至今铁钵在，当底手迹穿。<br>
　　西开玉像殿，白佛森比肩。斗薮尘埃衣，礼拜冰雪颜。<br>
　　叠霜为袈裟，贯雹为华N.逼观疑鬼功，其迹非雕镌。<br>
　　次登观音堂，未到闻钐础Ｉ辖淄阉履，敛足升净筵。<br>
　　六楹排玉镜，四座敷金钿。黑夜自光明，不待灯烛燃。<br>
　　众宝互低昂，碧珊瑚幡。风来似天乐，相触声珊珊。<br>
　　白珠垂露凝，赤珠滴血殷。点缀佛髻上，合为七宝冠。<br>
　　双瓶白琉璃，色若秋水寒。隔瓶见舍利，圆转如金丹。<br>
　　玉笛何代物，天人施o园。吹如秋鹤声，可以降灵仙。<br>
　　是时秋方中，三五月正圆。宝堂豁三门，金魄当其前。<br>
　　月与宝相射，晶光争鲜妍。照人心骨冷，竟夕不欲眠。<br>
　　晓寻南塔路，乱竹低婵娟。林幽不逢人，寒蝶飞QQ.<br>
　　山果不识名，离离夹道蕃。足以疗饥乏，摘尝味甘酸。<br>
　　道南蓝谷神，紫伞白纸钱。若岁有水旱，诏使修O蘩。<br>
　　以地清净故，献奠无荤膻。危石叠四五，pI嵬欹且\.<br>
　　造物者何意，堆在岩东偏。冷滑无人迹，苔点如花笺。<br>
　　我来登上头，下临不测渊。目眩手足掉，不敢低头看。<br>
　　风从石下生，薄人而上抟。衣服似羽翮，开张欲飞N.<br>
　　gf々三面峰，峰尖刀剑攒。往往白云过，决开露青天。<br>
　　西北日落时，夕晖红团团。千里翠屏外，走下丹砂丸。<br>
　　东南月上时，夜气青漫漫。百丈碧潭底，写出黄金盘。<br>
　　蓝水色似蓝，日夜长潺潺。周回绕山转，下视如青环。<br>
　　或铺为慢流，或激为奔湍。泓澄最深处，浮出蛟龙涎。<br>
　　侧身入其中，悬磴尤险艰。扪萝蹋湍荆下逐饮涧猿。<br>
　　雪迸起白鹭，锦跳惊红@.歇定方盥漱，濯去支体烦。<br>
　　浅深皆洞彻，可照脑与肝。但爱清见底，欲寻不知源。<br>
　　东崖饶怪石，积L苍琅\.温润发于外，其间韫_[.<br>
　　卞和死已久，良玉多弃捐。或时泄光彩，夜与星月连。<br>
　　中顶最高峰，拄天青玉竿。q0p0上不得，岂我能攀援。<br>
　　上有白莲池，素葩覆清澜。闻名不可到，处所非人寰。<br>
　　又有一片石，大如方尺砖。插在半壁上，其下万仞悬。<br>
　　云有过去师，坐得无生禅。号为定心石，长老世相传。<br>
　　却上谒仙祠，蔓草生绵绵。昔闻王氏子，羽化升上玄。<br>
　　其西晒药台，犹对芝X田。时复明月夜，上闻黄鹤言。<br>
　　回寻画龙堂，二叟鬓发斑。想见听法时，欢喜礼印坛。<br>
　　复归泉窟下，化作龙蜿蜒。阶前石孔在，欲雨生白烟。<br>
　　往有写经僧，身静心精专。感彼云外鸽，群飞千翩翩。<br>
　　来添砚中水，去吸岩底泉。一日三往复，时节长不愆。<br>
　　经成号圣僧，弟子名杨难。诵此莲花偈，数满百亿千。<br>
　　身坏口不坏，舌根如红莲。颅骨今不见，石函尚存焉。<br>
　　粉壁有吴画，笔彩依旧鲜。素屏有褚书，墨色如新干。<br>
　　灵境与异迹，周览无不殚。一游五昼夜，欲返仍盘桓。<br>
　　我本山中人，误为时网牵。牵率使读书，推挽令效官。<br>
　　既登文字科，又忝谏诤员。拙直不合时，无益同素餐。<br>
　　以此自惭惕，戚戚常寡欢。无成心力尽，未老形骸残。<br>
　　今来脱簪组，始觉离忧患。及为山水游，弥得纵疏顽。<br>
　　野麋断羁绊，行走无拘挛。池鱼放入海，一往何时还。<br>
　　身著居士衣，手把南华篇。终来此山住，永谢区中缘。<br>
　　我今四十馀，从此终身闲。若以七十期，犹得三十年。<p>卷429_34
「酬张十八访宿见赠（自此后诗为赞善大夫时所作）」白居易<br>
　　昔我为近臣，君常稀到门。今我官职冷，君君来往频。<br>
　　我受狷介性，立为顽拙身。平生虽寡合，合即无缁磷。<br>
　　况君秉高义，富贵视如云。五侯三相家，眼冷不见君。<br>
　　问其所与游，独言韩舍人。其次即及我，我愧非其伦。<br>
　　胡为谬相爱，岁晚逾勤勤。落然颓檐下，一话夜达晨。<br>
　　床单食味薄，亦不嫌我贫。日高上马去，相顾犹逡巡。<br>
　　长安久无雨，日赤风昏昏。怜君将病眼，为我犯埃尘。<br>
　　远从延康里，来访曲江滨。所重君子道，不独愧相亲。<p>卷429_35 「朝归书寄元八」白居易<br>
　　进入阁前拜，退就廊下餐。归来昭国里，人卧马歇鞍。<br>
　　却睡至日午，起坐心浩然。况当好时节，雨后清和天。<br>
　　柿树绿阴合，王家庭院宽。瓶中县酒，墙上终南山。<br>
　　独眠仍独坐，开襟当风前。禅师与诗客，次第来相看。<br>
　　要语连夜语，须眠终日眠。除非奉朝谒，此外无别牵。<br>
　　年长身且健，官贫心甚安。幸无急病痛，不至苦饥寒。<br>
　　自此聊以适，外缘不能干。唯应静者信，难为动者言。<br>
　　台中元侍御，早晚作郎官。未作郎官际，无人相伴闲。<p>卷429_36 「酬吴七见寄」白居易<br>
　　曲江有病客，寻常多掩关。又闻马死来，不出身更闲。<br>
　　闻有送书者，自起出门看。素缄署丹字，中有琼瑶篇。<br>
　　口吟耳自听，当暑忽然。似漱寒玉冰，如闻商风弦。<br>
　　首章叹时节，末句思笑言。懒慢不相访，隔街如隔山。<br>
　　尝闻陶潜语，心远地自偏。君住安邑里，左右车徒喧。<br>
　　竹药闭深院，琴尊开小轩。谁知市南地，转作壶中天。<br>
　　君本上清人，名在石堂间。不知有何过，谪作人间仙。<br>
　　常恐岁月满，飘然归紫烟。莫忘蜉蝣内，进士有同年。<p>卷429_37 「昭国闲居」白居易<br>
　　贫闲日高起，门巷昼寂寂。时暑放朝参，天阴少人客。<br>
　　槐花满田地，仅绝人行迹。独在一床眠，清凉风雨夕。<br>
　　勿嫌坊曲远，近即多牵役。勿嫌禄俸薄，厚即多忧责。<br>
　　平生尚恬旷，老大宜安适。何以养吾真，官闲居处僻。<p>卷429_38 「喜陈兄至」白居易<br>
　　黄鸟啼欲歇，青梅结半成。坐怜春物尽，起入东园行。<br>
　　携觞懒独酌，忽闻叩门声。闲人犹喜至，何况是陈兄。<br>
　　从容尽日语，稠叠长年情。勿轻一盏酒，可以话平生。<p>卷429_39 「赠杓直」白居易<br>
　　世路重禄位，栖栖者孔宣。人情爱年寿，夭死者颜渊。<br>
　　二人如何人，不奈命与天。我今信多幸，抚己愧前贤。<br>
　　已年四十四，又为五品官。况兹知足外，别有所安焉。<br>
　　早年以身代，直赴逍遥篇。近岁将心地，回向南宗禅。<br>
　　外顺世间法，内脱区中缘。进不厌朝市，退不恋人寰。<br>
　　自吾得此心，投足无不安。体非导引适，意无江湖闲。<br>
　　有兴或饮酒，无事多掩关。寂静夜深坐，安稳日高眠。<br>
　　秋不苦长夜，春不惜流年。委形老小外，忘怀生死间。<br>
　　昨日共君语，与余心膂然。此道不可道，因君聊强言。<p>卷429_40 「寄张十八」白居易<br>
　　饥止一簟食，渴止一壶浆。出入止一马，寝兴止一床。<br>
　　此外无长物，于我有若亡。胡然不知足，名利心遑遑。<br>
　　念兹弥懒放，积习遂为常。经旬不出门，竟日不下堂。<br>
　　同病者张生，贫僻住延康。慵中每相忆，此意未能忘。<br>
　　迢迢青槐街，相去八九坊。秋来未相见，应有新诗章。<br>
　　早晚来同宿，天气转清凉。<p>卷429_41 「题玉泉寺」白居易<br>
　　湛湛玉泉色，悠悠浮云身。闲心对定水，清净两无尘。<br>
　　手把青筇杖，头戴白纶巾。兴尽下山去，知我是谁人。<p>卷429_42 「朝回游城南」白居易<br>
　　朝退马未困，秋初日犹长。回辔城南去，郊野正清凉。<br>
　　水竹夹小径，萦回绕川冈。仰看晚山色，俯弄秋泉光。<br>
　　青松系我马，白石为我床。常时簪组累，此日和身忘。<br>
　　旦随g鹭末，暮游鸥鹤旁。机心一以尽，两处不乱行。<br>
　　谁辨心与迹，非行亦非藏。<p>卷429_43 「舟行（江州路上作）」白居易<br>
　　帆影日渐高，闲眠犹未起。起问鼓と耍已行三十里。<br>
　　船头有行灶，炊稻烹红鲤。饱食起婆娑，盥漱秋江水。<br>
　　平生沧浪意，一旦来游此。何况不失家，舟中载妻子。<p>卷429_44 「湓浦早冬」白居易<br>
　　浔阳孟冬月，草木未全衰。o抵长安陌，凉风八月时。<br>
　　日西湓水曲，独行吟旧诗。蓼花始零落，蒲叶稍离披。<br>
　　但作城中想，何异曲江池。<p>卷429_45 「江州雪」白居易<br>
　　新雪满前山，初晴好天气。日西骑马出，忽有京都意。<br>
　　城柳方缀花，檐冰才结穗。须臾风日暖，处处皆飘坠。<br>
　　行吟赏未足，坐叹销何易。犹胜岭南看，不到地。<br>
　　<a href="http://www.beitso.com">http://www.beitso.com</a><p>卷四百二十九<p>卷429_1 「自题写真（时为翰林学士）」白居易<br>
　　我貌不自识，李放写我真。静观神与骨，合是山中人。<br>
　　蒲柳质易朽，麋鹿心难驯。何事赤墀上，五年为侍臣。<br>
　　况多刚狷性，难与世同尘。不惟非贵相，但恐生祸因。<br>
　　宜当早罢去，收取云泉身。<p>卷429_2 「遣怀（自此后诗在渭村作）」白居易<br>
　　寓心身体中，寓性方寸内。此身是外物，何足苦忧爱。<br>
　　况有假饰者，华簪及高盖。此又疏于身，复在外物外。<br>
　　操之多惴栗，失之又悲悔。乃知名与器，得丧俱为害。<br>
　　颓然环堵客，萝蕙为巾带。自得此道来，身穷心甚泰。<p>卷429_3 「渭上偶钓」白居易<br>
　　渭水如镜色，中有鲤与鲂。偶持一竿竹，悬钓在其傍。<br>
　　微风吹钓丝，袅袅十尺长。谁知对鱼坐，心在无何乡。<br>
　　昔有白头人，亦钓此渭阳。钓人不钓鱼，七十得文王。<br>
　　况我垂钓意，人鱼又兼忘。无机两不得，但弄秋水光。<br>
　　兴尽钓亦罢，归来饮我觞。<p>卷429_4 「隐几」白居易<br>
　　身适忘四支，心适忘是非。既适又忘适，不知吾是谁。<br>
　　百体如槁木，兀然无所知。方寸如死灰，寂然无所思。<br>
　　今日复明日，身心忽两遗。行年三十九，岁暮日斜时。<br>
　　四十心不动，吾今其庶几。<p>卷429_5 「春眠」白居易<br>
　　新浴肢体畅，独寝神魂安。况因夜深坐，遂成日高眠。<br>
　　春被薄亦暖，朝窗深更闲。却忘人间事，似得枕上仙。<br>
　　至适无梦想，大和难名言。全胜彭泽醉，欲敌曹溪禅。<br>
　　何物呼我觉，伯劳声关关。起来妻子笑，生计春茫然。<p>卷429_6 「闲居」白居易<br>
　　空腹一盏粥，饥食有馀味。南檐半床日，暖卧因成睡。<br>
　　绵袍拥两膝，竹几支双臂。从旦直至昏，身心一无事。<br>
　　心足即为富，身闲乃当贵。富贵在此中，何必居高位。<br>
　　君看裴相国，金紫光照地。心苦头尽白，才年四十四。<br>
　　乃知高盖车，乘者多忧畏。<p>卷429_7 「夏日」白居易<br>
　　东窗晚无热，北户凉有风。尽日坐复卧，不离一室中。<br>
　　中心本无系，亦与出门同。<p>卷429_8 「适意二首」白居易<br>
　　十年为旅客，常有饥寒愁。三年作谏官，复多尸素羞。<br>
　　有酒不暇饮，有山不得游。岂无平生志，拘牵不自由。<br>
　　一朝归渭上，泛如不系舟。置心世事外，无喜亦无忧。<br>
　　终日一蔬食，终年一布裘。寒来弥懒放，数日一梳头。<br>
　　朝睡足始起，夜酌醉即休。人心不过适，适外复何求。<br>
　　早岁从旅游，颇谙时俗意。中年忝班列，备见朝廷事。<br>
　　作客诚已难，为臣尤不易。况余方且介，举动多忤累。<br>
　　直道速我尤，诡遇非吾志。胸中十年内，消尽浩然气。<br>
　　自从返田亩，顿觉无忧愧。蟠木用难施，浮云心易遂。<br>
　　悠悠身与世，从此两相弃。<p>卷429_9 「首夏病间」白居易<br>
　　我生来几时，万有四千日。自省于其间，非忧即有疾。<br>
　　老去虑渐息，年来病初愈。忽喜身与心，泰然两无苦。<br>
　　况兹孟夏月，清和好时节。微风吹袷衣，不寒复不热。<br>
　　移榻树阴下，竟日何所为。或饮一瓯茗，或吟两句诗。<br>
　　内无忧患迫，外无职役羁。此日不自适，何时是适时。<p>卷429_10 「晚春酤酒」白居易<br>
　　百花落如雪，两鬓垂作丝。春去有来日，我老无少时。<br>
　　人生待富贵，为乐常苦迟。不如贫贱日，随分开愁眉。<br>
　　卖我所乘马，典我旧朝衣。尽将酤酒饮，酩酊步行归。<br>
　　名姓日隐晦，形骸日变衰。醉卧黄公肆，人知我是谁。<p>卷429_11 「兰若寓居」白居易<br>
　　名宦老慵求，退身安草野。家园病懒归，寄居在兰若。<br>
　　薜衣换簪组，藜杖代车马。行止辄自由，甚觉身潇洒。<br>
　　晨游南坞上，夜息东庵下。人间千万事，无有关心者。<p>卷429_12 「L生访宿」白居易<br>
　　西斋寂已暮，叩门声怠Ｖ是君宿来，自拂尘埃席。<br>
　　村家何所有，茶果迎来客。贫静似僧居，竹林依四壁。<br>
　　厨灯斜影出，檐雨馀声滴。不是爱闲人，肯来同此夕。<p>卷429_13 「闻庾七左降，因咏所怀」白居易<br>
　　我病卧渭北，君老谪巴东。相悲一长叹，薄命与君同。<br>
　　既叹还自哂，哂叹两未终。后心诮前意，所见何迷蒙。<br>
　　人生大块间，如鸿毛在风。或飘青云上，或落泥涂中。<br>
　　衮服相天下，倘来非我通。布衣委草莽，偶去非吾穷。<br>
　　外物不可必，中怀须自空。无令怏怏气，留滞在心胸。<p>卷429_14 「答卜者」白居易<br>
　　病眼昏似夜，衰鬓飒如秋。除却须衣食，平生百事休。<br>
　　知君善易者，问我决疑不。不卜非他故，人间无所求。<p>卷429_15 「归田三首」白居易<br>
　　人生何所欲，所欲唯两端。中人爱富贵，高士慕神仙。<br>
　　神仙须有籍，富贵亦在天。莫恋长安道，莫寻方丈山。<br>
　　西京尘浩浩，东海浪漫漫。金门不可入，琪树何由攀。<br>
　　不如归山下，如法种春田。<br>
　　种田意已决，决意复何如。卖马买犊使，徒步归田庐。<br>
　　迎春治耒耜，候雨辟。策杖田头立，躬亲课仆夫。<br>
　　吾闻老农言，为稼慎在初。所施不卤莽，其报必有馀。<br>
　　上求奉王税，下望备家储。安得放慵惰，拱手而曳裾。<br>
　　学农未为鄙，亲友勿笑余。更待明年后，自拟执犁锄。<br>
　　三十为近臣，腰间鸣佩玉。四十为野夫，田中学锄谷。<br>
　　何言十年内，变化如此速。此理固是常，穷通相倚伏。<br>
　　为鱼有深水，为鸟有高木。何必守一方，窘然自牵束。<br>
　　化吾足为马，吾因以行陆。化吾手为弹，吾因以求肉。<br>
　　形骸为异物，委顺心犹足。幸得且归农，安知不为福。<br>
　　况吾行欲老，瞥若风前烛。孰能俄顷间，将心系荣辱。<p>卷429_16 「秋游原上」白居易<br>
　　七月行已半，早凉天气清。清晨起巾栉，徐步出柴荆。<br>
　　露杖筇竹冷，风襟越蕉轻。闲携弟侄辈，同上秋原行。<br>
　　新枣未全赤，晚瓜有馀馨。依依田家叟，设此相逢迎。<br>
　　自我到此村，往来白发生。村中相识久，老幼皆有情。<br>
　　留连向暮归，树树风蝉声。是时新雨足，禾黍夹道青。<br>
　　见此令人饱，何必待西成。<p>卷429_17 「九日登西原宴望（同诸兄弟作）」白居易<br>
　　病爱枕席凉，日高眠未辍。弟兄呼我起，今日重阳节。<br>
　　起登西原望，怀抱同一豁。移座就菊丛，糕酒前罗列。<br>
　　虽无丝与管，歌笑随情发。白日未及倾，颜酡耳已热。<br>
　　酒酣四向望，六合何空阔。天地自久长，斯人几时活。<br>
　　请看原下村，村人死不歇。一村四十家，哭葬无虚月。<br>
　　指此各相勉，良辰且欢悦。<p>卷429_18 「寄同病者」白居易<br>
　　三十生二毛，早衰为沉疴。四十官七品，拙宦非由他。<br>
　　年颜日枯槁，时命日蹉跎。岂独我如此，圣贤无奈何。<br>
　　回观亲旧中，举目尤可嗟。或有终老者，沉贱如泥沙。<br>
　　或有始壮者，飘忽如风花。穷饿与夭促，不如我者多。<br>
　　以此反自慰，常得心平和。寄言同病者，回叹且为歌。<p>卷429_19 「游蓝田山卜居」白居易<br>
　　脱置腰下组，摆落心中尘。行歌望山去，意似归乡人。<br>
　　朝蹋玉峰下，暮寻蓝水滨。拟求幽僻地，安置疏慵身。<br>
　　本性便山寺，应须旁悟真。<p>卷429_20 「村雪夜坐」白居易<br>
　　南窗背灯坐，风霰暗纷纷。寂寞深村夜，残雁雪中闻。<p>卷429_21 「东园玩菊」白居易<br>
　　少年昨已去，芳岁今又阑。如何寂寞意，复此荒凉园。<br>
　　园中独立久，日澹风露寒。秋蔬尽芜没，好树亦凋残。<br>
　　唯有数丛菊，新开篱落间。携觞聊就酌，为尔一留连。<br>
　　忆我少小日，易为兴所牵。见酒无时节，未饮已欣然。<br>
　　近从年长来，渐觉取乐难。常恐更衰老，强饮亦无欢。<br>
　　顾谓尔菊花，后时何独鲜。诚知不为我，借尔暂开颜。<p>卷429_22 「观稼」白居易<br>
　　世役不我牵，身心常自若。晚出看田亩，闲行旁村落。<br>
　　累累绕场稼，啧啧群飞雀。年丰岂独人，禽鸟声亦乐。<br>
　　田翁逢我喜，默起具尊杓。敛手笑相延，社酒有残酌。<br>
　　愧兹勤且敬，藜杖为淹泊。言动任天真，未觉农人恶。<br>
　　停杯问生事，夫种妻儿获。筋力苦疲劳，衣食常单薄。<br>
　　自惭禄仕者，曾不营农作。饥食无所劳，何殊卫人鹤。<p>卷429_23 「闻哭者」白居易<br>
　　昨日南邻哭，哭声一何苦。云是妻哭夫，夫年二十五。<br>
　　今朝北里哭，哭声又何切。云是母哭儿，儿年十七八。<br>
　　四邻尚如此，天下多夭折。乃知浮世人，少得垂白发。<br>
　　余今过四十，念彼聊自悦。从此明镜中，不嫌头似雪。<p>卷429_24 「新构亭台，示诸弟侄」白居易<br>
　　平台高数尺，台上结茅茨。东西疏二牖，南北开两扉。<br>
　　芦帘前后卷，竹簟当中施。清泠白石枕，疏凉黄葛衣。<br>
　　开襟向风坐，夏日如秋时。啸傲颇有趣，窥临不知疲。<br>
　　东窗对华山，三峰碧参差。南檐当渭水，卧见云帆飞。<br>
　　仰摘枝上果，俯折畦中葵。足以充饥渴，何必慕甘肥。<br>
　　况有好群从，旦夕相追随。<p>卷429_25 「自吟拙什，因有所怀」白居易<br>
　　懒病每多暇，暇来何所为。未能抛笔砚，时作一篇诗。<br>
　　诗成淡无味，多被众人嗤。上怪落声韵，下嫌拙言词。<br>
　　时时自吟咏，吟罢有所思。苏州及彭泽，与我不同时。<br>
　　此外复谁爱，唯有元微之。谪向江陵府，三年作判司。<br>
　　相去二千里，诗成远不知。<p>卷429_26 「东坡秋意，寄元八」白居易<br>
　　寥落野陂畔，独行思有馀。秋荷病叶上，白露大如珠。<br>
　　忽忆同赏地，曲江东北隅。秋池少游客，唯我与君俱。<br>
　　啼蛩隐红蓼，瘦马蹋青芜。当时与今日，俱是暮秋初。<br>
　　节物苦相似，时景亦无馀。唯有人分散，经年不得书。<p>卷429_27 「闲居」白居易<br>
　　深闭竹间扉，静扫松下地。独啸晚风前，何人知此意。<br>
　　看山尽日坐，枕帙移时睡。谁能从我游，使君心无事。<p>卷429_28 「咏拙」白居易<br>
　　所禀有巧拙，不可改者性。所赋有厚薄，不可移者命。<br>
　　我性愚且蠢，我命薄且屯。问我何以知，所知良有因。<br>
　　亦曾举两足，学人蹋红尘。从兹知性拙，不解转如轮。<br>
　　亦曾奋六翮，高飞到青云。从兹知命薄，摧落不逡巡。<br>
　　慕贵而厌贱，乐富而恶贫。同此天地间，我岂异于人。<br>
　　性命苟如此，反则成苦辛。以此自安分，虽穷每欣欣。<br>
　　葺茅为我庐，编蓬为我门。缝布作袍被，种谷充盘飧。<br>
　　静读古人书，闲钓清渭滨。优哉复游哉，聊以终吾身。<p>卷429_29 「咏慵」白居易<br>
　　有官慵不选，有田慵不农。屋穿慵不葺，衣裂慵不缝。<br>
　　有酒慵不酌，无异尊常空。有琴慵不弹，亦与无弦同。<br>
　　家人告饭尽，欲炊慵不舂。亲朋寄书至，欲读慵开封。<br>
　　尝闻嵇叔夜，一生在慵中。弹琴复锻铁，比我未为慵。<p>卷429_30 「冬夜」白居易<br>
　　家贫亲爱散，身病交游罢。眼前无一人，独掩村斋卧。<br>
　　冷落灯火暗，离披帘幕破。策策窗户前，又闻新雪下。<br>
　　长年渐省睡，夜半起端坐。不学坐忘心，寂莫安可过。<br>
　　兀然身寄世，浩然心委化。如此来四年，一千三百夜。<p>卷429_31 「村中留李三固言宿」白居易<br>
　　平生早游宦，不道无亲故。如我与君心，相知应有数。<br>
　　春明门前别，金氏陂中遇。村酒两三杯，相留寒日暮。<br>
　　勿嫌村酒薄，聊酌论心素。请君少踟蹰，系马门前树。<br>
　　明年身若健，便拟江湖去。他日纵相思，知君无觅处。<br>
　　后会既茫茫，今宵君且住。<p>卷429_32 「友人夜访」白居易<br>
　　檐间清风簟，松下明月杯。幽意正如此，况乃故人来。<p>卷429_33 「游悟真寺诗（一百三十韵）」白居易<br>
　　元和九年秋，八月月上弦。我游悟真寺，寺在王顺山。<br>
　　去山四五里，先闻水潺。自兹舍车马，始涉蓝溪湾。<br>
　　手拄青竹杖，足蹋白石滩。渐怪耳目旷，不闻人世喧。<br>
　　山下望山上，初疑不可攀。谁知中有路，盘折通岩巅。<br>
　　一息幡竿下，再休石龛边。龛间长丈馀，门户无扃关。<br>
　　仰窥不见人，石发垂若鬟。惊出白蝙蝠，双飞如雪翻。<br>
　　回首寺门望，青崖夹朱轩。如擘山腹开，置寺于其间。<br>
　　入门无平地，地窄虚空宽。房廊与台殿，高下随峰峦。<br>
　　岩无撮土，树木多瘦坚。根株抱石长，屈曲虫蛇蟠。<br>
　　松桂乱无行，四时郁芊芊。枝梢袅青翠，韵若风中弦。<br>
　　日月光不透，绿阴相交延。幽鸟时一声，闻之似寒蝉。<br>
　　首憩宾位亭，就坐未及安。须臾开北户，万里明豁然。<br>
　　拂檐虹霏微，绕栋云回旋。赤日间白雨，阴晴同一川。<br>
　　野绿簇草树，眼界吞秦原。渭水细不见，汉陵小于拳。<br>
　　却顾来时路，萦纡映朱栏。历历上山人，一一遥可观。<br>
　　前对多宝塔，风铎鸣四端。栾栌与户牖，恰恰金碧繁。<br>
　　云昔迦叶佛，此地坐涅。至今铁钵在，当底手迹穿。<br>
　　西开玉像殿，白佛森比肩。斗薮尘埃衣，礼拜冰雪颜。<br>
　　叠霜为袈裟，贯雹为华N.逼观疑鬼功，其迹非雕镌。<br>
　　次登观音堂，未到闻钐础Ｉ辖淄阉履，敛足升净筵。<br>
　　六楹排玉镜，四座敷金钿。黑夜自光明，不待灯烛燃。<br>
　　众宝互低昂，碧珊瑚幡。风来似天乐，相触声珊珊。<br>
　　白珠垂露凝，赤珠滴血殷。点缀佛髻上，合为七宝冠。<br>
　　双瓶白琉璃，色若秋水寒。隔瓶见舍利，圆转如金丹。<br>
　　玉笛何代物，天人施o园。吹如秋鹤声，可以降灵仙。<br>
　　是时秋方中，三五月正圆。宝堂豁三门，金魄当其前。<br>
　　月与宝相射，晶光争鲜妍。照人心骨冷，竟夕不欲眠。<br>
　　晓寻南塔路，乱竹低婵娟。林幽不逢人，寒蝶飞QQ.<br>
　　山果不识名，离离夹道蕃。足以疗饥乏，摘尝味甘酸。<br>
　　道南蓝谷神，紫伞白纸钱。若岁有水旱，诏使修O蘩。<br>
　　以地清净故，献奠无荤膻。危石叠四五，pI嵬欹且\.<br>
　　造物者何意，堆在岩东偏。冷滑无人迹，苔点如花笺。<br>
　　我来登上头，下临不测渊。目眩手足掉，不敢低头看。<br>
　　风从石下生，薄人而上抟。衣服似羽翮，开张欲飞N.<br>
　　gf々三面峰，峰尖刀剑攒。往往白云过，决开露青天。<br>
　　西北日落时，夕晖红团团。千里翠屏外，走下丹砂丸。<br>
　　东南月上时，夜气青漫漫。百丈碧潭底，写出黄金盘。<br>
　　蓝水色似蓝，日夜长潺潺。周回绕山转，下视如青环。<br>
　　或铺为慢流，或激为奔湍。泓澄最深处，浮出蛟龙涎。<br>
　　侧身入其中，悬磴尤险艰。扪萝蹋湍荆下逐饮涧猿。<br>
　　雪迸起白鹭，锦跳惊红@.歇定方盥漱，濯去支体烦。<br>
　　浅深皆洞彻，可照脑与肝。但爱清见底，欲寻不知源。<br>
　　东崖饶怪石，积L苍琅\.温润发于外，其间韫_[.<br>
　　卞和死已久，良玉多弃捐。或时泄光彩，夜与星月连。<br>
　　中顶最高峰，拄天青玉竿。q0p0上不得，岂我能攀援。<br>
　　上有白莲池，素葩覆清澜。闻名不可到，处所非人寰。<br>
　　又有一片石，大如方尺砖。插在半壁上，其下万仞悬。<br>
　　云有过去师，坐得无生禅。号为定心石，长老世相传。<br>
　　却上谒仙祠，蔓草生绵绵。昔闻王氏子，羽化升上玄。<br>
　　其西晒药台，犹对芝X田。时复明月夜，上闻黄鹤言。<br>
　　回寻画龙堂，二叟鬓发斑。想见听法时，欢喜礼印坛。<br>
　　复归泉窟下，化作龙蜿蜒。阶前石孔在，欲雨生白烟。<br>
　　往有写经僧，身静心精专。感彼云外鸽，群飞千翩翩。<br>
　　来添砚中水，去吸岩底泉。一日三往复，时节长不愆。<br>
　　经成号圣僧，弟子名杨难。诵此莲花偈，数满百亿千。<br>
　　身坏口不坏，舌根如红莲。颅骨今不见，石函尚存焉。<br>
　　粉壁有吴画，笔彩依旧鲜。素屏有褚书，墨色如新干。<br>
　　灵境与异迹，周览无不殚。一游五昼夜，欲返仍盘桓。<br>
　　我本山中人，误为时网牵。牵率使读书，推挽令效官。<br>
　　既登文字科，又忝谏诤员。拙直不合时，无益同素餐。<br>
　　以此自惭惕，戚戚常寡欢。无成心力尽，未老形骸残。<br>
　　今来脱簪组，始觉离忧患。及为山水游，弥得纵疏顽。<br>
　　野麋断羁绊，行走无拘挛。池鱼放入海，一往何时还。<br>
　　身著居士衣，手把南华篇。终来此山住，永谢区中缘。<br>
　　我今四十馀，从此终身闲。若以七十期，犹得三十年。<p>卷429_34
「酬张十八访宿见赠（自此后诗为赞善大夫时所作）」白居易<br>
　　昔我为近臣，君常稀到门。今我官职冷，君君来往频。<br>
　　我受狷介性，立为顽拙身。平生虽寡合，合即无缁磷。<br>
　　况君秉高义，富贵视如云。五侯三相家，眼冷不见君。<br>
　　问其所与游，独言韩舍人。其次即及我，我愧非其伦。<br>
　　胡为谬相爱，岁晚逾勤勤。落然颓檐下，一话夜达晨。<br>
　　床单食味薄，亦不嫌我贫。日高上马去，相顾犹逡巡。<br>
　　长安久无雨，日赤风昏昏。怜君将病眼，为我犯埃尘。<br>
　　远从延康里，来访曲江滨。所重君子道，不独愧相亲。<p>卷429_35 「朝归书寄元八」白居易<br>
　　进入阁前拜，退就廊下餐。归来昭国里，人卧马歇鞍。<br>
　　却睡至日午，起坐心浩然。况当好时节，雨后清和天。<br>
　　柿树绿阴合，王家庭院宽。瓶中县酒，墙上终南山。<br>
　　独眠仍独坐，开襟当风前。禅师与诗客，次第来相看。<br>
　　要语连夜语，须眠终日眠。除非奉朝谒，此外无别牵。<br>
　　年长身且健，官贫心甚安。幸无急病痛，不至苦饥寒。<br>
　　自此聊以适，外缘不能干。唯应静者信，难为动者言。<br>
　　台中元侍御，早晚作郎官。未作郎官际，无人相伴闲。<p>卷429_36 「酬吴七见寄」白居易<br>
　　曲江有病客，寻常多掩关。又闻马死来，不出身更闲。<br>
　　闻有送书者，自起出门看。素缄署丹字，中有琼瑶篇。<br>
　　口吟耳自听，当暑忽然。似漱寒玉冰，如闻商风弦。<br>
　　首章叹时节，末句思笑言。懒慢不相访，隔街如隔山。<br>
　　尝闻陶潜语，心远地自偏。君住安邑里，左右车徒喧。<br>
　　竹药闭深院，琴尊开小轩。谁知市南地，转作壶中天。<br>
　　君本上清人，名在石堂间。不知有何过，谪作人间仙。<br>
　　常恐岁月满，飘然归紫烟。莫忘蜉蝣内，进士有同年。<p>卷429_37 「昭国闲居」白居易<br>
　　贫闲日高起，门巷昼寂寂。时暑放朝参，天阴少人客。<br>
　　槐花满田地，仅绝人行迹。独在一床眠，清凉风雨夕。<br>
　　勿嫌坊曲远，近即多牵役。勿嫌禄俸薄，厚即多忧责。<br>
　　平生尚恬旷，老大宜安适。何以养吾真，官闲居处僻。<p>卷429_38 「喜陈兄至」白居易<br>
　　黄鸟啼欲歇，青梅结半成。坐怜春物尽，起入东园行。<br>
　　携觞懒独酌，忽闻叩门声。闲人犹喜至，何况是陈兄。<br>
　　从容尽日语，稠叠长年情。勿轻一盏酒，可以话平生。<p>卷429_39 「赠杓直」白居易<br>
　　世路重禄位，栖栖者孔宣。人情爱年寿，夭死者颜渊。<br>
　　二人如何人，不奈命与天。我今信多幸，抚己愧前贤。<br>
　　已年四十四，又为五品官。况兹知足外，别有所安焉。<br>
　　早年以身代，直赴逍遥篇。近岁将心地，回向南宗禅。<br>
　　外顺世间法，内脱区中缘。进不厌朝市，退不恋人寰。<br>
　　自吾得此心，投足无不安。体非导引适，意无江湖闲。<br>
　　有兴或饮酒，无事多掩关。寂静夜深坐，安稳日高眠。<br>
　　秋不苦长夜，春不惜流年。委形老小外，忘怀生死间。<br>
　　昨日共君语，与余心膂然。此道不可道，因君聊强言。<p>卷429_40 「寄张十八」白居易<br>
　　饥止一簟食，渴止一壶浆。出入止一马，寝兴止一床。<br>
　　此外无长物，于我有若亡。胡然不知足，名利心遑遑。<br>
　　念兹弥懒放，积习遂为常。经旬不出门，竟日不下堂。<br>
　　同病者张生，贫僻住延康。慵中每相忆，此意未能忘。<br>
　　迢迢青槐街，相去八九坊。秋来未相见，应有新诗章。<br>
　　早晚来同宿，天气转清凉。<p>卷429_41 「题玉泉寺」白居易<br>
　　湛湛玉泉色，悠悠浮云身。闲心对定水，清净两无尘。<br>
　　手把青筇杖，头戴白纶巾。兴尽下山去，知我是谁人。<p>卷429_42 「朝回游城南」白居易<br>
　　朝退马未困，秋初日犹长。回辔城南去，郊野正清凉。<br>
　　水竹夹小径，萦回绕川冈。仰看晚山色，俯弄秋泉光。<br>
　　青松系我马，白石为我床。常时簪组累，此日和身忘。<br>
　　旦随g鹭末，暮游鸥鹤旁。机心一以尽，两处不乱行。<br>
　　谁辨心与迹，非行亦非藏。<p>卷429_43 「舟行（江州路上作）」白居易<br>
　　帆影日渐高，闲眠犹未起。起问鼓と耍已行三十里。<br>
　　船头有行灶，炊稻烹红鲤。饱食起婆娑，盥漱秋江水。<br>
　　平生沧浪意，一旦来游此。何况不失家，舟中载妻子。<p>卷429_44 「湓浦早冬」白居易<br>
　　浔阳孟冬月，草木未全衰。o抵长安陌，凉风八月时。<br>
　　日西湓水曲，独行吟旧诗。蓼花始零落，蒲叶稍离披。<br>
　　但作城中想，何异曲江池。<p>卷429_45 「江州雪」白居易<br>
　　新雪满前山，初晴好天气。日西骑马出，忽有京都意。<br>
　　城柳方缀花，檐冰才结穗。须臾风日暖，处处皆飘坠。<br>
　　行吟赏未足，坐叹销何易。犹胜岭南看，不到地。
<p>　　　　　　　　　　　　　　　卷四百三十<p>卷430_1 「题浔阳楼（自此后诗江州司马时作）」白居易<br>
　　常爱陶彭泽，文思何高玄。又怪韦江州，诗情亦清闲。<br>
　　今朝登此楼，有以知其然。大江寒见底，匡山青倚天。<br>
　　深夜湓浦月，平旦炉峰烟。清辉与灵气，日夕供文篇。<br>
　　我无二人才，孰为来其间。因高偶成句，俯仰愧江山。<p>卷430_2 「访陶公旧宅」白居易<br>
　　垢尘不污玉，灵凤不啄膻。呜呼陶靖节，生彼晋宋间。<br>
　　心实有所守，口终不能言。永惟孤竹子，拂衣首阳山。<br>
　　夷齐各一身，穷饿未为难。先生有五男，与之同饥寒。<br>
　　肠中食不充，身上衣不完。连征竟不起，斯可谓真贤。<br>
　　我生君之后，相去五百年。每读五柳传，目想心拳拳。<br>
　　昔常咏遗风，著为十六篇。今来访故宅，森若君在前。<br>
　　不慕尊有酒，不慕琴无弦。慕君遗荣利，老死此丘园。<br>
　　柴桑古村落，栗里旧山川。不见篱下菊，但馀墟中烟。<br>
　　子孙虽无闻，族氏犹未迁。每逢姓陶人，使我心依然。<p>卷430_3 「北亭」白居易<br>
　　庐宫山下州，湓浦沙边宅。宅北倚高冈，迢迢数千尺。<br>
　　上有青青竹，竹间多白石。茅亭居上头，豁达门四辟。<br>
　　前楹卷帘箔，北牖施床席。江风万里来，吹我凉淅淅。<br>
　　日高公府归，巾笏随手掷。脱衣恣搔首，坐卧任所适。<br>
　　时倾一杯酒，旷望湖天夕。口咏独酌谣，目送归飞翮。<br>
　　惭无出尘操，未免折腰役。偶获此闲居，谬似高人迹。<p>卷430_4 「泛湓水」白居易<br>
　　四月未全热，麦凉江气秋。湖山处处好，最爱湓水头。<br>
　　湓水从东来，一派入江流。可怜似萦带，中有随风舟。<br>
　　命酒一临泛，舍鞍扬棹讴。放回岸傍马，去逐波间鸥。<br>
　　烟浪始渺渺，风襟亦悠悠。初疑上河汉，中若寻瀛洲。<br>
　　汀树绿拂地，沙草芳未休。青萝与紫葛，枝蔓垂相汀<br>
　　系缆步平岸，回头望江州。城雉映水见，隐隐如蜃楼。<br>
　　日入意未尽，将归复少留。到官行半岁，今日方一游。<br>
　　此地来何暮，可以写吾忧。<p>卷430_5 「答故人」白居易<br>
　　故人对酒叹，叹我在天涯。见我昔荣遇，念我今蹉跎。<br>
　　问我为司马，官意复如何。答云且勿叹，听我为君歌。<br>
　　我本蓬荜人，鄙贱剧泥沙。读书未百卷，信口嘲风花。<br>
　　自从筮仕来，六命三登科。顾惭虚劣姿，所得亦已多。<br>
　　散员足庇身，薄俸可资家。省分辄自愧，岂为不遇耶。<br>
　　烦君对杯酒，为我一咨蹉。<p>卷430_6 「官舍内新凿小池」白居易<br>
　　帘下开小池，盈盈水方积。中底铺白沙，四隅L青石。<br>
　　勿言不深广，但取幽人适。泛滟微雨朝，泓澄明月夕。<br>
　　岂无大江水，波浪连天白。未如床席间，方丈深盈尺。<br>
　　清浅可狎弄，昏烦聊漱涤。最爱晓暝时，一片秋天碧。<p>卷430_7 「宿简寂观」白居易<br>
　　岩白云尚屯，林红叶初陨。秋光引闲步，不知身远近。<br>
　　夕投灵洞宿，卧觉尘机泯。名利心既忘，市朝梦亦尽。<br>
　　暂来尚如此，况乃终身隐。何以疗夜饥，一匙云母粉。<p>卷430_8 「读谢灵运诗」白居易<br>
　　吾闻达士道，穷通顺冥数。通乃朝廷来，穷即江湖去。<br>
　　谢公才廓落，与世不相遇。壮志郁不用，须有所泄处。<br>
　　泄为山水诗，逸韵谐奇趣。大必笼天海，细不遗草树。<br>
　　岂惟玩景物，亦欲摅心素。往往即事中，未能忘兴谕。<br>
　　因知康乐作，不独在章句。<p>卷430_9 「北亭独宿」白居易<br>
　　悄悄壁下床，纱笼耿残烛。夜半独眠觉，疑在僧房宿。<p>卷430_10 「约心」白居易<br>
　　黑鬓丝雪侵，青袍尘土稹ＸＸ８刺谔冢江城一上佐。<br>
　　朝就高斋上，熏然负暄卧。晚下小池前，澹然临水坐。<br>
　　已约终身心，长如今日过。<p>卷430_11 「晚望」白居易<br>
　　江城寒角动，沙洲夕鸟还。独在高亭上，西南望远山。<p>卷430_12 「早春」白居易<br>
　　雪消冰又释，景和风复暄。满庭田地湿，荠叶生墙根。<br>
　　官舍悄无事，日西斜掩门。不开庄老卷，欲与何人言。<p>卷430_13 「春寝」白居易<br>
　　何处春暄来，微和生血气。气熏肌骨畅，东窗一昏睡。<br>
　　是时正月晦，假日无公事。烂熳不能休，自午将及未。<br>
　　缅思少健日，甘寝常自恣。一从衰疾来，枕上无此味。<p>卷430_14 「睡起晏坐」白居易<br>
　　后亭昼眠足，起坐春景暮。新觉眼犹昏，无思心正住。<br>
　　澹寂归一性，虚闲遗万虑。了然此时心，无物可譬喻。<br>
　　本是无有乡，亦名不用处。行禅与坐忘，同归无异路。<p>卷430_15 「咏怀」白居易<br>
　　尽日松下坐，有时池畔行。行立与坐卧，中怀澹无营。<br>
　　不觉流年过，亦任白发生。不为世所薄，安得遂闲情。<p>卷430_16 「春游二林寺」白居易<br>
　　下马二林寺，然进轻策。朝为公府吏，暮作灵山客。<br>
　　二月匡庐北，冰雪始消释。阳丛抽茗芽，阴窦泄泉脉。<br>
　　熙熙风土暖，蔼蔼云岚积。散作万壑春，凝为一气碧。<br>
　　身闲易飘泊，官散无牵迫。缅彼十八人，古今同此适。<br>
　　是年淮寇起，处处兴兵革。智士劳思谋，戎臣苦征役。<br>
　　独有不才者，山中弄泉石。<p>卷430_17 「出山吟」白居易<br>
　　朝咏游仙诗，暮歌采薇曲。卧云坐白石，山中十五宿。<br>
　　行随出洞水，回别缘岩竹。早晚重来游，心期瑶草绿。<p>卷430_18 「岁暮」白居易<br>
　　已任时命去，亦从岁月除。中心一调伏，外累尽空虚。<br>
　　名宦意已矣，林泉计何如。拟近东林寺，溪边结一庐。<p>卷430_19 「闻早莺」白居易<br>
　　日出眠未起，屋头闻早莺。忽如上林晓，万年枝上鸣。<br>
　　忆为近臣时，秉笔直承明。春深视草暇，旦暮闻此声。<br>
　　今闻在何处，寂寞浔阳城。鸟声信如一，分别在人情。<br>
　　不作天涯意，岂殊禁中听。<p>卷430_20 「栽杉」白居易<br>
　　劲叶森利剑，孤茎挺端标。才高四五尺，势若干青霄。<br>
　　移栽东窗前，爱尔寒不凋。病夫卧相对，日夕闲萧萧。<br>
　　昨为山中树，今为檐下条。虽然遇赏玩，无乃近尘嚣。<br>
　　犹胜涧谷底，埋没随众樵。不见郁郁松，委质山上苗。<p>卷430_21 「过李生」白居易<br>
　　O小蒲叶短，南湖春水生。子近湖边住，静境称高情。<br>
　　我为郡司马，散拙无所营。使君知性野，衙退任闲行。<br>
　　行携小}出，逢花辄独倾。半酣到子舍，下马扣柴荆。<br>
　　何以引我步，绕篱竹万茎。何以醒我酒，吴音吟一声。<br>
　　须臾进野饭，饭稻茹芹英。白瓯青竹箸，俭洁无膻腥。<br>
　　欲去复裴回，夕鸦已飞鸣。何当重游此，待君湖水平。<p>卷430_22 「咏意」白居易<br>
　　常闻南华经，巧劳智忧愁。不如无能者，饱食但遨游。<br>
　　平生爱慕道，今日近此流。自来浔阳郡，四序忽已周。<br>
　　不分物黑白，但与时沉浮。朝餐夕安寝，用是为身谋。<br>
　　此外即闲放，时寻山水幽。春游慧远寺，秋上庾公楼。<br>
　　或吟诗一章，或饮茶一瓯。身心一无系，浩浩如虚舟。<br>
　　富贵亦有苦，苦在心危忧。贫贱亦有乐，乐在身自由。<p>卷430_23 「食笋」白居易<br>
　　此州乃竹乡，春笋满山谷。山夫折盈抱，抱来早市鬻。<br>
　　物以多为贱，双钱易一束。置之炊甑中，与饭同时熟。<br>
　　紫箨坼故锦，素肌擘新玉。每日遂加餐，经时不思肉。<br>
　　久为京洛客，此味常不足。且食勿踟蹰，南风吹作竹。<p>卷430_24 「游石门涧」白居易<br>
　　石门无旧径，披榛访遗迹。时逢山水秋，清辉如古昔。<br>
　　常闻慧远辈，题诗此岩壁。云覆莓苔封，苍然无处觅。<br>
　　萧疏野生竹，崩剥多年石。自从东晋后，无复人游历。<br>
　　独有秋涧声，潺空旦夕。<p>卷430_25 「招东邻」白居易<br>
　　小}二升酒，新簟六尺床。能来夜话否，池畔欲秋凉。<p>卷430_26
「题元十八溪亭（亭在庐山东南五老峰下）」白居易<br>
　　怪君不喜仕，又不游州里。今日到幽居，了然知所以。<br>
　　宿君石溪亭，潺声满耳。饮君螺杯酒，醉卧不能起。<br>
　　见君五老峰，益悔居城市。爱君三男儿，始叹身无子。<br>
　　余方炉峰下，结室为居士。山北与山东，往来从此始。<p>卷430_27
「香炉峰下新置草堂，即事咏怀，题于石上」白居易<br>
　　香炉峰北面，遗爱寺西偏。白石何凿凿，清流亦潺潺。<br>
　　有松数十株，有竹千馀竿。松张翠伞盖，竹倚青琅\.<br>
　　其下无人居，悠哉多岁年。有时聚猿鸟，终日空风烟。<br>
　　时有沉冥子，姓白字乐天。平生无所好，见此心依然。<br>
　　如获终老地，忽乎不知还。架岩结茅宇，斫壑开茶园。<br>
　　何以洗我耳，屋头飞落泉。何以净我眼，砌下生白莲。<br>
　　左手携一壶，右手挈五弦。傲然意自足，箕踞于其间。<br>
　　兴酣仰天歌，歌中聊寄言。言我本野夫，误为世网牵。<br>
　　时来昔捧日，老去今归山。倦鸟得茂树，涸鱼返清源。<br>
　　舍此欲焉往，人间多险艰。<p>卷430_28
「草堂前新开一池，养鱼种荷，日有幽趣」白居易<br>
　　淙淙三峡水，浩浩万顷陂。未如新塘上，微风动涟漪。<br>
　　小萍加泛泛，初蒲正离离。红鲤二三寸，白莲八九枝。<br>
　　绕水欲成径，护堤方插篱。已被山中客，呼作白家池。<p>卷430_29 「白云期（黄石岩下作）」白居易<br>
　　三十气太壮，胸中多是非。六十身太老，四体不支持。<br>
　　四十至五十，正是退闲时。年长识命分，心慵少营为。<br>
　　见酒兴犹在，登山力未衰。吾年幸当此，且与白云期。<p>卷430_30 「登香炉峰顶」白居易<br>
　　迢迢香炉峰，心存耳目想。终年牵物役，今日方一往。<br>
　　攀萝蹋危石，手足劳俯仰。同游三四人，两人不敢上。<br>
　　上到峰之顶，目眩神UU.高低有万寻，阔狭无数丈。<br>
　　不穷视听界，焉识宇宙广。江水细如绳，湓城小于掌。<br>
　　纷吾何屑屑，未能脱尘鞅。归去思自嗟，低头入蚁壤。<p>卷430_31 「答崔侍郎、钱舍人书问，因继以诗」白居易<br>
　　旦暮两蔬食，日中一闲眠。便是了一日，如此已三年。<br>
　　心不择时适，足不拣地安。穷通与远近，一贯无两端。<br>
　　常见今之人，其心或不然。在劳则念息，处静已思喧。<br>
　　如是用身心，无乃自伤残。坐输忧恼便，安得形神全。<br>
　　吾有二道友，蔼蔼崔与钱。同飞青云路，独堕黄泥泉。<br>
　　岁暮物万变，故情何不迁。应为平生心，与我同一源。<br>
　　帝乡远于日，美人高在天。谁谓万里别，常若在目前。<br>
　　泥泉乐者鱼，云路游者鸾。勿言云泥异，同在逍遥间。<br>
　　因君问心地，书后偶成篇。慎勿说向人，人多笑此言。<p>卷430_32 「烹葵」白居易<br>
　　昨卧不夕食，今起乃朝饥。贫厨何所有，炊稻烹秋葵。<br>
　　红粒香复软，绿英滑且肥。饥来止于饱，饱后复何思。<br>
　　忆昔荣遇日，迨今穷退时。今亦不冻馁，昔亦无馀资。<br>
　　口既不减食，身又不减衣。抚心私自问，何者是荣衰。<br>
　　勿学常人意，其间分是非。<p>卷430_33 「小池二首」白居易<br>
　　昼倦前斋热，晚爱小池清。映林馀景没，近水微凉生。<br>
　　坐把蒲葵扇，闲吟三两声。<br>
　　有意不在大，湛湛方丈馀。荷侧泻清露，萍开见游鱼。<br>
　　每一临此坐，忆归青溪居。<p>卷430_34 「闭关」白居易<br>
　　我心忘世久，世亦不我干。遂成一无事，因得长掩关。<br>
　　掩关来几时，仿佛二三年。著书已盈帙，生子欲能言。<br>
　　始悟身向老，复悲世多艰。回顾趋时者，役役尘壤间。<br>
　　岁暮竟何得，不如且安闲。<p>卷430_35 「弄龟罗」白居易<br>
　　有侄始六岁，字之为阿龟。有女生三年，其名曰罗儿。<br>
　　一始学笑语，一能诵歌诗。朝戏抱我足，夜眠枕我衣。<br>
　　汝生何其晚，我年行已衰。物情小可念，人意老多慈。<br>
　　酒美竟须坏，月圆终有亏。亦如恩爱缘，乃是忧恼资。<br>
　　举世同此累，吾安能去之。<p>卷430_36 「截树」白居易<br>
　　种树当前轩，树高柯叶繁。惜哉远山色，隐此蒙笼间。<br>
　　一朝持斧斤，手自截其端。万叶落头上，千峰来面前。<br>
　　忽似决云雾，豁达睹青天。又如所念人，久别一款颜。<br>
　　始有清风至，稍见飞鸟还。开怀东南望，目远心辽然。<br>
　　人各有偏好，物莫能两全。岂不爱柔条，不如见青山。<p>卷430_37 「望江楼上作」白居易<br>
　　江畔百尺楼，楼前千里道。凭高望平远，亦足舒怀抱。<br>
　　驿路使憧憧，关防兵草草。及兹多事日，尤觉闲人好。<br>
　　我年过不惑，休退诚非早。从此拂尘衣，归山未为老。<p>卷430_38 「题座隅」白居易<br>
　　手不任执殳，肩不能荷锄。量力揆所用，曾不敌一夫。<br>
　　幸因笔砚功，得升仕进途。历官凡五六，禄俸及妻孥。<br>
　　左右有兼仆，出入有单车。自奉虽不厚，亦不至饥劬。<br>
　　若有人及此，傍观为何如。虽贤亦为幸，况我鄙且愚。<br>
　　伯夷古贤人，鲁山亦其徒。时哉无奈何，俱化为饿殍。<br>
　　念彼益自愧，不敢忘斯须。平生荣利心，破灭无遗馀。<br>
　　犹恐尘妄起，题此于座隅。<p>卷430_39 「昔与微之在朝日同蓄休退之心迨今十年…且结后期」白居易<br>
　　往子为御史，伊余忝拾遗。皆逢盛明代，俱登清近司。<br>
　　予系玉为佩，子曳绣为衣。从容香烟下，同侍白玉墀。<br>
　　朝见宠者辱，暮见安者危。纷纷无退者，相顾令人悲。<br>
　　宦情君早厌，世事我深知。常于荣显日，已约林泉期。<br>
　　况今各流落，身病齿发衰。不作卧云计，携手欲何之。<br>
　　待君女嫁后，及我官满时。稍无骨肉累，粗有渔樵资。<br>
　　岁晚青山路，白首期同归。<p>卷430_40 「垂钓」白居易<br>
　　临水一长啸，忽思十年初。三登甲乙第，一入承明庐。<br>
　　浮生多变化，外事有盈虚。今来伴江叟，沙头坐钓鱼。<p>卷430_41 「晚燕」白居易<br>
　　百鸟乳雏毕，秋燕独蹉跎。去社日已近，衔泥意如何。<br>
　　不悟时节晚，徒施工用多。人间事亦尔，不独燕营窠。<p>卷430_42 「赎鸡」白居易<br>
　　清晨临江望，水禽正喧繁。凫雁与鸥鹭，游r戏朝暾。<br>
　　适有鬻鸡者，挈之来远村。飞鸣彼何乐，窘束此何冤。<br>
　　喔喔十四雏，罩缚同一樊。足伤金距缩，头抢花冠翻。<br>
　　经宿废饮啄，日高诣屠门。迟回未死间，饥渴欲相吞。<br>
　　常慕古人道，仁信及鱼豚。见兹生恻隐，赎放双林园。<br>
　　开笼解索时，鸡鸡听我言。与尔镪三百，小惠何足论。<br>
　　莫学衔环雀，崎岖谩报恩。<p>卷430_43 「秋日怀杓直（时杓直出牧澧州）」白居易<br>
　　晚来天色好，独出江边步。忆与李舍人，曲江相近住。<br>
　　常云遇清景，必约同幽趣。若不访我来，还须觅君去。<br>
　　开眉笑相见，把手期何处。西寺老胡僧，南园乱松树。<br>
　　携持小酒}，吟咏新诗句。同出复同归，从朝直至暮。<br>
　　风雨忽消散，江山眇回互。浔阳与涔阳，相望空云雾。<br>
　　心期自乖旷，时景还如故。今日郡斋中，秋光谁共度。<p>卷430_44 「食后」白居易<br>
　　食罢一觉睡，起来两瓯茶。举头看日影，已复西南斜。<br>
　　乐人惜日促，忧人厌年赊。无忧无乐者，长短任生涯。<p>卷430_45 「齐物二首」白居易<br>
　　青松高百尺，绿蕙低数寸。同生大块间，长短各有分。<br>
　　长者不可退，短者不可进。若用此理推，穷通两无闷。<br>
　　椿寿八千春，槿花不经宿。中间复何有，冉冉孤生竹。<br>
　　竹身三年老，竹色四时绿。虽谢椿有馀，犹胜槿不足。<p>卷430_46 「山下宿」白居易<br>
　　独到山下宿，静向月中行。何处水边碓，夜舂云母声。<p>卷430_47 「题旧写真图」白居易<br>
　　我昔三十六，写貌在丹青。我今四十六，衰悴卧江城。<br>
　　岂比十年老，曾与众苦并。一照旧图画，无复昔仪形。<br>
　　形影默相顾，如弟对老兄。况使他人见，能不昧平生。<br>
　　羲和鞭日走，不为我少停。形骸属日月，老去何足惊。<br>
　　所恨凌烟阁，不得画功名。<p>卷430_48 「闲居」白居易<br>
　　肺病不饮酒，眼昏不读书。端然无所作，身意闲有馀。<br>
　　鸡栖篱落晚，雪映林木疏。幽独已云极，何必山中居。<p>卷430_49 「对酒示行简」白居易<br>
　　今旦一尊酒，欢畅何怡怡。此乐从中来，他人安得知。<br>
　　兄弟唯二人，远别恒苦悲。今春自巴峡，万里平安归。<br>
　　复有双幼妹，笄年未结。昨日嫁娶毕，良人皆可依。<br>
　　忧念两消释，如刀断羁縻。身轻心无系，忽欲凌空飞。<br>
　　人生苟有累，食肉常如饥。我心既无苦，饮水亦可肥。<br>
　　行简劝尔酒，停杯听我辞。不叹乡国远，不嫌官禄微。<br>
　　但愿我与尔，终老不相离。<p>卷430_50 「咏怀」白居易<br>
　　冉牛与颜渊，卞和与马迁。或罹天六极，或被人刑残。<br>
　　顾我信为幸，百骸且完全。五十不为夭，吾今欠数年。<br>
　　知分心自足，委顺身常安。故虽穷退日，而无戚戚颜。<br>
　　昔有荣先生，从事于其间。今我不量力，举心欲攀援。<br>
　　穷通不由己，欢戚不由天。命即无奈何，心可使泰然。<br>
　　且务由己者，省躬谅非难。勿问由天者，天高难与言。<p>卷430_51 「夜琴」白居易<br>
　　蜀桐木性实，楚丝音韵清。调慢弹且缓，夜深十数声。<br>
　　入耳澹无味，惬心潜有情。自弄还自罢，亦不要人听。<p>卷430_52 「山中独吟」白居易<br>
　　人各有一癖，我癖在章句。万缘皆已消，此病独未去。<br>
　　每逢美风景，或对好亲故。高声咏一篇，恍若与神遇。<br>
　　自为江上客，半在山中住。有时新诗成，独上东岩路。<br>
　　身倚白石崖，手攀青桂树。狂吟惊林壑，猿鸟皆窥觑。<br>
　　恐为世所嗤，故就无人处。<p>卷430_53 「达理二首」白居易<br>
　　何物壮不老，何时穷不通。如彼音与律，宛转旋为宫。<br>
　　我命独何薄，多悴而少丰。当壮已先衰，暂泰还长穷。<br>
　　我无奈命何，委顺以待终。命无奈我何，方寸如虚空。<br>
　　懵然与化俱，混然与俗同。谁能坐自苦，龃龉于其中。<br>
　　舒姑化为泉，牛哀病作虎。或柳生肘间，或男变为女。<br>
　　鸟兽及水木，本不与民伍。胡然生变迁，不待死归土。<br>
　　百骸是己物，尚不能为主。况彼时命间，倚伏何足数。<br>
　　时来不可遏，命去焉能取。唯当养浩然，吾闻达人语。<p>卷430_54 「湖亭晚望残水」白居易<br>
　　湖上秋寥，湖边晚萧瑟。登亭望湖水，水缩湖底出。<br>
　　清s得早霜，明灭浮残日。流注随地势，洼坳无定质。<br>
　　泓澄白龙卧，宛转青蛇屈。破镜折剑头，光芒又非一。<br>
　　久为山水客，见尽幽奇物。及来湖亭望，此状难谈悉。<br>
　　乃知天地间，胜事殊未毕。<p>卷430_55 「郭虚舟相访」白居易<br>
　　朝暖就南轩，暮寒归后屋。晚酒一两杯，夜棋三数局。<br>
　　寒灰埋暗火，晓焰凝残烛。不嫌贫冷人，时来同一宿。
<p>　　　　　　　　　　　　　　卷四百三十一<p>卷431_1
「长庆二年七月自中书舍人出守杭州，路次蓝溪作」白居易<br>
　　太原一男子，自顾庸且鄙。老逢不次恩，洗拔出泥滓。<br>
　　既居可言地，愿助朝廷理。伏阁三上章，戆愚不称旨。<br>
　　圣人存大体，优贷容不死。凤诏停舍人，鱼书除刺史。<br>
　　冥怀齐宠辱，委顺随行止。我自得此心，于兹十年矣。<br>
　　馀杭乃名郡，郡郭临江汜。已想海门山，潮声来入耳。<br>
　　昔予贞元末，羁旅曾游此。甚觉太守尊，亦谙鱼酒美。<br>
　　因生江海兴，每羡沧浪水。尚拟拂衣行，况今兼禄仕。<br>
　　青山峰峦接，白日烟尘起。东道既不通，改辕遂南指。<br>
　　自秦穷楚越，浩荡五千里。闻有贤主人，而多好山水。<br>
　　是行颇为惬，所历良可纪。策马度蓝溪，胜游从此始。<p>卷431_2 「初出城留别」白居易<br>
　　朝从紫禁归，暮出青门去。勿言城东陌，便是江南路。<br>
　　扬鞭簇车马，挥手辞亲故。我生本无乡，心安是归处。<p>卷431_3
「过骆山人野居小池（骆生弃官居此二十馀年）」白居易<br>
　　茅覆环堵亭，泉添方丈沼。红芳照水荷，白颈观鱼鸟。<br>
　　拳石苔苍翠，尺波烟杳渺。但问有意无，勿论池大小。<br>
　　门前车马路，奔走无昏晓。名利驱人心，贤愚同扰扰。<br>
　　善哉骆处士，安置身心了。何乃独多君，丘园居者少。<p>卷431_4 「宿清源寺」白居易<br>
　　往谪浔阳去，夜憩辋溪曲。今为钱塘行，重经兹寺宿。<br>
　　尔来几何岁，溪草二八绿。不见旧房僧，苍然新树木。<br>
　　虚空走日月，世界迁陵谷。我生寄其间，孰能逃倚伏。<br>
　　随缘又南去，好住东廊竹。<p>卷431_5 「宿蓝溪对月（一作宿蓝桥题月）」白居易<br>
　　昨夜凤池头，今夜蓝溪口。明月本无心，行人自回首。<br>
　　新秋松影下，半夜钟声后。清影不宜昏，聊将茶代酒。<p>卷431_6
「自秦望赴五松驿，马上偶睡，睡觉成吟」白居易<br>
　　长途发已久，前馆行未至。体倦目已昏，瞌然遂成睡。<br>
　　右袂尚垂鞭，左手暂委辔。忽觉问仆夫，才行百步地。<br>
　　形神分处所，迟速相乖异。马上几多时，梦中无限事。<br>
　　诚哉达人语，百龄同一寐。<p>卷431_7 「邓州路中作」白居易<br>
　　萧萧谁家村，秋梨叶半坼。漠漠谁家园，秋韭花初白。<br>
　　路逢故里物，使我嗟行役。不归渭北村，又作江南客。<br>
　　去乡徒自苦，济世终无益。自问波上萍，何如涧中石。<p>卷431_8 「朱藤杖紫骢吟」白居易<br>
　　拄上山之上，骑下山之下。江州去日朱藤杖，<br>
　　忠州归日紫骢马。天生二物济我穷，我生合是栖栖者。<p>卷431_9 「桐树馆重题」白居易<br>
　　阶前下马时，梁上题诗处。惨澹病使君，萧疏老松树。<br>
　　自嗟还自哂，又向杭州去。<p>卷431_10 「过紫霞兰若」白居易<br>
　　我爱此山头，及此三登历。紫霞旧精舍，寥落空泉石。<br>
　　朝市日喧隘，云林长悄寂。犹存住寺僧，肯有归山客。<p>卷431_11 「感旧纱帽（帽即故李侍郎所赠）」白居易<br>
　　昔君乌纱帽，赠我白头翁。帽今在顶上，君已归泉中。<br>
　　物故犹堪用，人亡不可逢。岐山今夜月，坟树正秋风。<p>卷431_12 「思竹窗」白居易<br>
　　不忆西省松，不忆南宫菊。惟忆新昌堂，萧萧北窗竹。<br>
　　窗间枕簟在，来后何人宿。<p>卷431_13 「马上作」白居易<br>
　　处世非不遇，荣身颇有馀。勋为上柱国，爵乃朝大夫。<br>
　　自问有何才，两入承明庐。又问有何政，再驾朱轮车。<br>
　　矧予东山人，自惟朴且疏。弹琴复有酒，且慕嵇阮徒。<br>
　　暗被乡里荐，误上贤能书。一列朝士籍，遂为世网拘。<br>
　　高有罾缴忧，下有陷阱虞。每觉宇宙窄，未尝心体舒。<br>
　　蹉跎二十年，颔下生白须。何言左迁去，尚获专城居。<br>
　　杭州五千里，往若投渊鱼。虽未脱簪组，且来泛江湖。<br>
　　吴中多诗人，亦不少酒酤。高声咏篇什，大笑飞杯盂。<br>
　　五十未全老，尚可且欢娱。用兹送日月，君以为何如。<br>
　　秋风起江上，白日落路隅。回首语五马，去矣勿踟蹰。<p>卷431_14 「秋蝶」白居易<br>
　　秋花紫蒙蒙，秋蝶黄茸茸。花低蝶新小，飞戏丛西东。<br>
　　日暮凉风来，纷纷花落丛。夜深白露冷，蝶已死丛中。<br>
　　朝生夕俱死，气类各相从。不见千年鹤，多栖百丈松。<p>卷431_15 「登商山最高顶」白居易<br>
　　高高此山顶，四望唯烟云。下有一条路，通达楚与秦。<br>
　　或名诱其心，或利牵其身。乘者及负者，来去何云云。<br>
　　我亦斯人徒，未能出嚣尘。七年三往复，何得笑他人。<p>卷431_16 「枯桑」白居易<br>
　　道傍老枯树，枯来非一朝。皮黄外尚活，心黑中先焦。<br>
　　有似多忧者，非因外火烧。<p>卷431_17 「山路偶兴」白居易<br>
　　筋力未全衰，仆马不至弱。又多山水趣，心赏非寂寞。<br>
　　扪萝上烟岭，蹋石穿云壑。谷鸟晚仍啼，洞花秋不落。<br>
　　提笼复携}，遇胜时停泊。泉憩茶数瓯，岚行酒一酌。<br>
　　独吟还独啸，此兴殊未恶。假使在城时，终年有何乐。<p>卷431_18 「山雉」白居易<br>
　　五步一啄草，十步一饮水。适性遂其生，时哉山梁雉。<br>
　　梁上无罾缴，梁下无鹰r.雌雄与群雏，皆得终天年。<br>
　　嗟嗟笼下鸡，及彼池中雁。既有稻粱恩，必有牺牲患。<p>卷431_19 「初下汉江舟中作，寄两省给舍」白居易<br>
　　秋水淅红粒，朝烟烹白鳞。一食饱至夜，一卧安达晨。<br>
　　晨无朝谒劳，夜无直宿勤。不知两掖客，何似扁舟人。<br>
　　尚想到郡日，且称守土臣。犹须副忧寄，恤隐安疲民。<br>
　　期年庶报政，三年当退身。终使沧浪水，濯吾缨上尘。<p>卷431_20 「自蜀江至洞庭湖口有感而作」白居易<br>
　　江从西南来，浩浩无旦夕。长波逐若泻，连山凿如劈。<br>
　　千年不壅溃，万姓无垫溺。不尔民为鱼，大哉禹之绩。<br>
　　导岷既艰远，距海无咫尺。胡为不讫功，馀水斯委积。<br>
　　洞庭与青草，大小两相敌。混合万丈深，淼茫千里白。<br>
　　每岁秋夏时，浩大吞七泽。水族窟穴多，农人土地窄。<br>
　　我今尚嗟叹，禹岂不爱惜。邈未究其由，想古观遗迹。<br>
　　疑此苗人顽，恃险不终役。帝亦无奈何，留患与今昔。<br>
　　水流天地内，如身有血脉。滞则为疽疣，治之在针石。<br>
　　安得禹复生，为唐水官伯。手提倚天剑，重来亲指画。<br>
　　疏河似翦纸，决壅同裂帛。渗作膏腴田，蹋平鱼鳖宅。<br>
　　龙宫变闾里，水府生禾麦。坐添百万户，书我司徒籍。<p>卷431_21
「初领郡政衙退登东楼作（自此后诗到杭州后作）」白居易<br>
　　鳏茕心所念，简牍手自操。何言符竹贵，未免州县劳。<br>
　　赖是馀杭郡，台榭绕官曹。凌晨亲政事，向晚恣游遨。<br>
　　山冷微有雪，波平未生涛。水心如镜面，千里无纤毫。<br>
　　直下江最阔，近东楼更高。烦襟与滞念，一望皆遁逃。<p>卷431_22 「清调吟」白居易<br>
　　索索风戒寒，沈沈日藏耀。劝君饮浊醪，听我吟清调。<br>
　　芳节变穷阴，朝光成夕照。与君生此世，不合长年少。<br>
　　今晨从此过，明日安能料。若不结跏禅，即须开口笑。<p>卷431_23 「狂歌词」白居易<br>
　　明月照君席，白露沾我衣。劝君酒杯满，听我狂歌词。<br>
　　五十已后衰，二十已前痴。昼夜又分半，其间几何时。<br>
　　生前不欢乐，死后有馀赀。焉用黄墟下，珠衾玉匣为。<p>卷431_24 「郡亭」白居易<br>
　　平旦起视事，亭午卧掩关。除亲簿领外，多在琴书前。<br>
　　况有虚白亭，坐见海门山。潮来一凭槛，宾至一开筵。<br>
　　终朝对云水，有时听管弦。持此聊过日，非忙亦非闲。<br>
　　山林太寂寞，朝阙空喧烦。唯兹郡阁内，嚣静得中间。<p>卷431_25 「咏怀」白居易<br>
　　昔为凤阁郎，今为二千石。自觉不如今，人言不如昔。<br>
　　昔虽居近密，终日多忧惕。有诗不敢吟，有酒不敢吃。<br>
　　今虽在疏远，竟岁无牵役。饱食坐终朝，长歌醉通夕。<br>
　　人生百年内，疾速如过隙。先务身安闲，次要心欢适。<br>
　　事有得而失，物有损而益。所以见道人，观心不观迹。<p>卷431_26 「立春后五日」白居易<br>
　　立春后五日，春态纷婀娜。白日斜渐长，碧云低欲堕。<br>
　　残冰坼玉片，新萼排红颗。遇物尽欣欣，爱春非独我。<br>
　　迎芳后园立，就暖前檐坐。还有惆怅心，欲别红炉火。<p>卷431_27 「郡中即事」白居易<br>
　　漫漫潮初平，熙熙春日至。空阔远江山，晴明好天气。<br>
　　外有适意物，中无系心事。数篇对竹吟，一杯望云醉。<br>
　　行携杖扶力，卧读书取睡。久养病形骸，深谙闲气味。<br>
　　遥思九城陌，扰扰趋名利。今朝是双日，朝谒多轩骑。<br>
　　宠者防悔尤，权者怀忧畏。为报高车盖，恐非真富贵。<p>卷431_28
「郡斋暇日辱常州陈郎中使君早春晚坐水西馆书事诗…酬之」白居易<br>
　　新年多暇日，晏起褰帘坐。睡足心更慵，日高头未裹。<br>
　　徐倾下药酒，稍k煎茶火。谁伴寂寥身，无弦琴在左。<br>
　　遥思毗陵馆，春深物袅娜。波拂黄柳梢，风摇白梅朵。<br>
　　衙门排晓戟，铃阁开朝锁。太守水西来，朱衣垂素舸。<br>
　　良辰不易得，佳会无由果。五马正相望，双鱼忽前堕。<br>
　　鱼中获瑰宝，持玩何磊`.一百六十言，字字灵珠颗。<br>
　　上申心款曲，下叙时坎坷。才富不如君，道孤还似我。<br>
　　敢辞官远慢，且贵身安妥。忽复问荣枯，冥心无不可。<p>卷431_29 「官舍」白居易<br>
　　高树换新叶，阴阴覆地隅。何言太守宅，有似幽人居。<br>
　　太守卧其下，闲慵两有馀。起尝一瓯茗，行读一卷书。<br>
　　早梅结青实，残樱落红珠。稚女弄庭果，嬉戏牵人裾。<br>
　　是日晚弥静，巢禽下相呼。啧啧护儿鹊，哑哑母子乌。<br>
　　岂唯云鸟尔，吾亦引吾雏。<p>卷431_30 「吾雏」白居易<br>
　　吾雏字阿罗，阿罗才七龄。嗟吾不才子，怜尔无弟兄。<br>
　　抚养虽骄I，性识颇聪明。学母画眉样，效吾咏诗声。<br>
　　我齿今欲堕，汝齿昨始生。我头发尽落，汝顶髻初成。<br>
　　老幼不相待，父衰汝孩婴。缅想古人心，慈爱亦不轻。<br>
　　蔡邕念文姬，于公叹缇萦。敢求得汝力，但未忘父情。<p>卷431_31 「题小桥前新竹招客」白居易<br>
　　雁齿小红桥，垂檐低白屋。桥前何所有，苒苒新生竹。<br>
　　皮开坼褐锦，节露抽青玉。筠翠如可餐，粉霜不忍触。<br>
　　闲吟声未已，幽玩心难足。管领好风烟，轻欺凡草木。<br>
　　谁能有月夜，伴我林中宿。为君倾一杯，狂歌竹枝曲。<p>卷431_32 「病中逢秋，招客夜酌」白居易<br>
　　不见诗酒客，卧来半月馀。合和新药草，寻检旧方书。<br>
　　晚霁烟景度，早凉窗户虚。雪生衰鬓久，秋入病心初。<br>
　　卧簟蕲竹冷，风襟邛葛疏。夜来身校健，小饮复何如。<p>卷431_33 「食饱」白居易<br>
　　食饱拂枕卧，睡足起闲吟。浅酌一杯酒，缓弹数弄琴。<br>
　　既可畅情性，亦足傲光阴。谁知利名尽，无复长安心。<p>卷431_34
「严十八郎中在郡日改制东南楼因名清辉未立标榜…寄严」白居易<br>
　　严郎置兹楼，立名曰清辉。未及署花榜，遽征还粉闱。<br>
　　去来三四年，尘土登者稀。今春新太守，洒扫施帘帏。<br>
　　院柳烟婀娜，檐花雪霏微。看山倚前户，待月阐东扉。<br>
　　碧窗戛瑶瑟，朱栏飘舞衣。烧香卷幕坐，风燕双双飞。<br>
　　君作不得住，我来幸因依。始知天地间，灵境有所归。<p>卷431_35 「南亭对酒送春」白居易<br>
　　含桃实已落，红薇花尚熏。冉冉三月尽，晚莺城上闻。<br>
　　独持一杯酒，南亭送残春。半酣忽长歌，歌中何所云。<br>
　　云我五十馀，未是苦老人。刺史二千石，亦不为贱贫。<br>
　　天下三品官，多老于我身。同年登第者，零落无一分。<br>
　　亲故半为鬼，僮仆多见孙。念此聊自解，逢酒且欢欣。<p>卷431_36 「玩新庭树，因咏所怀」白居易<br>
　　霭霭四月初，新树叶成阴。动摇风景丽，盖覆庭院深。<br>
　　下有无事人，竟日此幽寻。岂惟玩时物，亦可开烦襟。<br>
　　时与道人语，或听诗客吟。度春足芳色，入夜多鸣禽。<br>
　　偶得幽闲境，遂忘尘俗心。始知真隐者，不必在山林。<p>卷431_37 「仲夏斋戒月」白居易<br>
　　仲夏斋戒月，三旬断腥膻。自觉心骨爽，行起身翩翩。<br>
　　始知绝粒人，四体更轻便。初能脱病患，久必成神仙。<br>
　　御寇驭泠风，赤松游紫烟。常疑此说谬，今乃知其然。<br>
　　我今过半百，气衰神不全。已垂两鬓丝，难补三丹田。<br>
　　但减荤血味，稍结清净缘。脱巾且修养，聊以终天年。<p>卷431_38 「除官去未间」白居易<br>
　　除官去未间，半月恣游讨。朝寻霞外寺，暮宿波上岛。<br>
　　新树少于松，平湖半连草。跻攀有次第，赏玩无昏早。<br>
　　有时骑马醉，兀兀冥天造。穷通与生死，其奈吾怀抱。<br>
　　江山信为美，齿发行将老。在郡诚未厌，归乡去亦好。<p>卷431_39 「三年为刺史二首」白居易<br>
　　三年为刺史，无政在人口。唯向城郡中，题诗十馀首。<br>
　　惭非甘棠咏，岂有思人不。<br>
　　三年为刺史，饮冰复食檗。唯向天竺山，取得两片石。<br>
　　此抵有千金，无乃伤清白。<p>卷431_40 「别萱桂」白居易<br>
　　使君竟不住，萱桂徒栽种。桂有留人名，萱无忘忧用。<br>
　　不如江畔月，步步来相送。<p>卷431_41 「自馀杭归宿淮口作」白居易<br>
　　为郡已多暇，犹少勤吏职。罢郡更安闲，无所劳心力。<br>
　　舟行明月下，夜泊清淮北。岂止吾一身，举家同燕息。<br>
　　三年请禄俸，颇有馀衣食。乃至僮仆间，皆无冻馁色。<br>
　　行行弄云水，步步近乡国。妻子在我前，琴书在我侧。<br>
　　此外吾不知，于焉心自得。<p>卷431_42 「舟中李山人访宿」白居易<br>
　　日暮舟悄悄，烟生水沈沈。何以延宿客，夜酒与秋琴。<br>
　　来客道门子，来自嵩高岑。轩轩举云貌，豁豁开清襟。<br>
　　得意言语断，入玄滋味深。默然相顾哂，心适而忘心。<p>卷431_43 「洛下卜居」白居易<br>
　　三年典郡归，所得非金帛。天竺石两片，华亭鹤一支。<br>
　　饮啄供稻粱，包裹用茵席。诚知是劳费，其奈心爱惜。<br>
　　远从馀杭郭，同到洛阳陌。下担拂云根，开笼展霜翮。<br>
　　贞姿不可杂，高性宜其适。遂就无尘坊，仍求有水宅。<br>
　　东南得幽境，树老寒泉碧。池畔多竹阴，门前少人迹。<br>
　　未请中庶禄，且脱双骖易。岂独为身谋，安吾鹤与石。<p>卷431_44 「洛中偶作（自此后在东都作）」白居易<br>
　　五年职翰林，四年莅浔阳。一年巴郡守，半年南宫郎。<br>
　　二年直纶阁，三年刺史堂。凡此十五载，有诗千馀章。<br>
　　境兴周万象，土风备四方。独无洛中作，能不心。<br>
　　今为青宫长，始来游此乡。裴回伊涧上，睥睨嵩少傍。<br>
　　遇物辄一咏，一咏倾一觞。笔下成释憾，卷中同补亡。<br>
　　往往顾自哂，眼昏须鬓苍。不知老将至，犹自放诗狂。<p>卷431_45 「赠苏少府」白居易<br>
　　籍甚二十年，今日方款颜。相送嵩洛下，论心杯酒间。<br>
　　河亚懒出入，府寮多闭关。苍发彼此老，白日寻常闲。<br>
　　朝从携手出，暮思联骑还。何当挈一}，同宿龙门山。<p>卷431_46 「移家入新宅」白居易<br>
　　移家入新宅，罢郡有馀赀。既可避燥湿，复免忧寒饥。<br>
　　疾平未还假，官闲得分司。幸有俸禄在，而无职役羁。<br>
　　清旦盥漱毕，开轩卷帘帏。家人及鸡犬，随我亦熙熙。<br>
　　取兴或寄酒，放情不过诗。何必苦修道，此即是无为。<br>
　　外累信已遣，中怀时有思。有思一何远，默坐低双眉。<br>
　　十载囚窜客，万时征戍儿。春朝锁笼鸟，冬夜支床龟。<br>
　　驿马走四蹄，痛酸无歇期。}牛封两目，昏闭何人知。<br>
　　谁能脱放去，四散任所之。各得适其性，如吾今日时。<p>卷431_47 「琴」白居易<br>
　　置琴曲几上，慵坐但含情。何烦故挥弄，风弦自有声。<p>卷431_48 「鹤」白居易<br>
　　人各有所好，物固无常宜。谁谓尔能舞，不如闲立时。<p>卷431_49 「自咏」白居易<br>
　　夜镜隐白发，朝酒发红颜。可怜假年少，自笑须臾间。<br>
　　朱砂贱如土，不解烧为丹。玄鬓化为雪，未闻休得官。<br>
　　咄哉个丈夫，心性何堕顽。但遇诗与酒，便忘寝与餐。<br>
　　高声发一吟，似得诗中仙。引满饮一盏，尽忘身外缘。<br>
　　昔有醉先生，席地而幕天。于今居处在，许我当中眠。<br>
　　眠罢又一酌，酌罢又一篇。回面顾妻子，生计方落然。<br>
　　诚知此事非，又过知非年。岂不欲自改，改即心不安。<br>
　　且向安处去，其馀皆老闲。<p>卷431_50 「林下闲步，寄皇甫庶子」白居易<br>
　　扶杖起病初，策马力未任。既懒出门去，亦无客来寻。<br>
　　以此遂成闲，闲步绕园林。天晓烟景澹，树寒鸟雀深。<br>
　　一酌池上酒，数声竹间吟。寄言东曹长，当知幽独心。<p>卷431_51 「晏起」白居易<br>
　　鸟鸣庭树上，日照屋檐时。老去慵转极，寒来起尤迟。<br>
　　厚薄被适性，高低枕得宜。神安体稳暖，此味何人知。<br>
　　睡足仰头坐，兀然无所思。如未凿七窍，若都遗四肢。<br>
　　缅想长安客，早朝霜满衣。彼此各自适，不知谁是非。<p>卷431_52 「池畔二首」白居易<br>
　　结构池西廊，疏理池东树。此意人不知，欲为待月处。<br>
　　持刀gN密竹，竹少风来多。此意人不会，欲令池有波。<p>卷431_53 「春葺新居」白居易<br>
　　江州司马日，忠州刺史时。栽松满后院，种柳荫前墀。<br>
　　彼皆非吾土，栽种尚忘疲。况兹是我宅，葺艺固其宜。<br>
　　平旦领仆使，乘春亲指挥。移花夹暖室，徙竹覆寒池。<br>
　　池水变绿色，池芳动清辉。寻芳弄水坐，尽日心熙熙。<br>
　　一物苟可适，万缘都若遗。设如宅门外，有事吾不知。<p>卷431_54 「赠言」白居易<br>
　　捧Y献千金，彼金何足道。临觞赠一言，此言真可宝。<br>
　　流光我已晚，适意君不早。况君春风面，柔促如芳草。<br>
　　二十方长成，三十向衰老。镜中桃李色，不得十年好。<br>
　　胡为坐脉脉，不肯倾怀抱。<p>卷431_55 「泛春池」白居易<br>
　　白O湘渚曲，绿筱剡溪口。各在天一涯，信美非吾有。<br>
　　何如此庭内，水竹交左右。霜竹百千竿，烟波六七亩。<br>
　　泓澄动阶砌，澹泞映户牖。蛇皮细有纹，镜面清无垢。<br>
　　主人过桥来，双童扶一叟。恐污清泠波，尘缨先抖擞。<br>
　　波上一叶舟，舟中一尊酒。酒开舟不系，去去随所偶。<br>
　　或绕蒲浦前，或泊桃岛后。未拨落杯花，低冲拂面柳。<br>
　　半酣迷所在，倚榜兀回首。不知此何处，复是人寰否。<br>
　　谁知始疏凿，几主相传受。杨家去云远，田氏将非久。<br>
　　天与爱水人，终焉落吾手。
<p>　　　　　　　　　　　　　　卷四百三十二<p>卷432_1 「西明寺牡丹花时忆元九」白居易<br>
　　前年题名处，今日看花来。一作芸香吏，三见牡丹开。<br>
　　岂独花堪惜，方知老暗催。何况寻花伴，东都去未回。<br>
　　讵知红芳侧，春尽思悠哉。<p>卷432_2 「伤杨弘贞」白居易<br>
　　颜子昔短命，仲尼惜其贤。杨生亦好学，不幸复徒然。<br>
　　谁识天地意，独与龟鹤年。<p>卷432_3
「权摄昭应，早秋书事，寄元拾遗，兼呈李司录」白居易<br>
　　夏闰秋候早，七月风骚骚。渭川烟景晚，骊山宫殿高。<br>
　　丹殿子司谏，赤县我徒劳。相去半日程，不得同游遨。<br>
　　到官来十日，览镜生二毛。可怜趋走吏，尘土满青袍。<br>
　　邮传拥两驿，簿书堆六曹。为问纲纪掾，何必使铅刀。<p>卷432_4 「新栽竹」白居易<br>
　　佐邑意不适，闭门秋草生。何以娱野性，种竹百馀茎。<br>
　　见此溪上色，忆得山中情。有时公事暇，尽日绕栏行。<br>
　　勿言根未固，勿言阴未成。已觉庭宇内，稍稍有馀清。<br>
　　最爱近窗卧，秋风枝有声。<p>卷432_5 「秋霖中过尹纵之仙游山居」白居易<br>
　　惨惨八月暮，连连三日霖。邑居尚愁寂，况乃在山林。<br>
　　林下有志士，苦学惜光阴。岁晚千万虑，并入方寸心。<br>
　　岩鸟共旅宿，草虫伴愁吟。秋天床席冷，夜雨灯火深。<br>
　　怜君寂寞意，携酒一相寻。<p>卷432_6 「寄江南兄弟」白居易<br>
　　分散骨肉恋，趋驰名利牵。一奔尘埃马，一泛风波船。<br>
　　忽忆分手时，悯默秋风前。别来朝复夕，积日成七年。<br>
　　花落城中池，春深江上天。登楼东南望，鸟灭烟苍然。<br>
　　相去复几许，道里近三千。平地犹难见，况乃隔山川。<p>卷432_7 「曲江早秋」白居易<br>
　　秋波红蓼水，夕照青芜岸。独信马蹄行，曲江池四畔。<br>
　　早凉晴后至，残暑暝来散。方喜炎燠销，复嗟时节换。<br>
　　我年三十六，冉冉昏复旦。人寿七十稀，七十新过半。<br>
　　且当对酒笑，勿起临风叹。<p>卷432_8
「寄题T厅前双松（两松自仙游山移植县厅）」白居易<br>
　　忆昨为吏日，折腰多苦辛。归家不自适，无计慰心神。<br>
　　手栽两树松，聊以当嘉宾。乘春日一溉，生意渐欣欣。<br>
　　清韵度秋在，绿茸随日新。始怜涧底色，不忆城中春。<br>
　　有时昼掩关，双影对一身。尽日不寂寞，意中如三人。<br>
　　忽奉宣室诏，征为文苑臣。闲来一惆怅，恰似别交亲。<br>
　　早知烟翠前，攀玩不逡巡。悔从白云里，移尔落嚣尘。<p>卷432_9
「翰林院中感秋怀王质夫（王居仙游山）」白居易<br>
　　何处感时节，新蝉禁中闻。宫槐有秋意，风夕花纷纷。<br>
　　寄迹鸳鹭行，归心鸥鹤群。唯有王居士，知予忆白云。<br>
　　何日仙游寺，潭前秋见君。<p>卷432_10 「禁中月」白居易<br>
　　海水明月出，禁中清夜长。东南楼殿白，稍稍上宫墙。<br>
　　净落金塘水，明浮玉砌霜。不比人间见，尘土污清光。<p>卷432_11 「赠卖松者」白居易<br>
　　一束苍苍色，知从涧底来。本蚓几日，枝叶满尘埃。<br>
　　不买非他意，城中无地栽。<p>卷432_12 「初见白发」白居易<br>
　　白发生一茎，朝来明镜里。勿言一茎少，满头从此始。<br>
　　青山方远别，黄绶初从仕。未料容鬓间，蹉跎忽如此。<p>卷432_13 「别元九后咏所怀」白居易<br>
　　零落桐叶雨，萧条槿花风。悠悠早秋意，生此幽闲中。<br>
　　况与故人别，中怀正无。勿云不相送，心到青门东。<br>
　　相知岂在多，但问同不同。同心一人去，坐觉长安空。<p>卷432_14 「禁中秋宿」白居易<br>
　　风翻朱里幕，雨冷通中枕。耿耿背斜灯，秋床一人寝。<p>卷432_15 「早秋曲江感怀」白居易<br>
　　离离暑云散，袅袅凉风起。池上秋又来，荷花半成子。<br>
　　朱颜易销歇，白日无穷已。人寿不如山，年光忽于水。<br>
　　青芜与红蓼，岁岁秋相似。去岁此悲秋，今秋复来此。<p>卷432_16 「寄元九」白居易<br>
　　身为近密拘，心为名检缚。月夜与花时，少逢杯酒乐。<br>
　　唯有元夫子，闲来同一酌。把手或酣歌，展眉时笑谑。<br>
　　今春除御史，前月之东洛。别来未开颜，尘埃满尊杓。<br>
　　蕙风晚香尽，槐雨馀花落。秋意一萧条，离容两寂寞。<br>
　　况随白日老，共负青山约。谁识相念心，鞲鹰与笼鹤。<p>卷432_17 「暮春寄元九」白居易<br>
　　梨花结成实，燕卵化为雏。时物又若此，道情复何如。<br>
　　但觉日月促，不嗟年岁徂。浮生都是梦，老小亦何殊。<br>
　　唯与故人别，江陵初谪居。时时一相见，此意未全除。<p>卷432_18 「早梳头」白居易<br>
　　夜沐早梳头，窗明秋镜晓。飒然握中发，一沐知一少。<br>
　　年事渐蹉跎，世缘方缴绕。不学空门法，老病何由了。<br>
　　未得无生心，白头亦为夭。<p>卷432_19 「出关路」白居易<br>
　　山川函谷路，尘土游子颜。萧条去国意，秋风生故关。<p>卷432_20 「别舍弟后月夜」白居易<br>
　　悄悄初别夜，去住两盘桓。行子孤灯店，居人明月轩。<br>
　　平生共贫苦，未必日成欢。及此暂为别，怀抱已忧烦。<br>
　　况是庭叶尽，复思山路寒。如何为不念，马瘦衣裳单。<p>卷432_21 「新丰路逢故人」白居易<br>
　　尘土长路晚，风烟废宫秋。相逢立马语，尽日此桥头。<br>
　　知君不得意，郁郁来西游。惆怅新丰店，何人识马周。<p>卷432_22 「金銮子日」白居易<br>
　　行年欲四十，有女曰金銮。生来始周岁，学坐未能言。<br>
　　惭非达者怀，未免俗情怜。从此累身外，徒云慰目前。<br>
　　若无夭折患，则有婚嫁牵。使我归山计，应迟十五年。<p>卷432_23 「青龙寺早夏」白居易<br>
　　尘埃经小雨，地高倚长坡。日西寺门外，景气含清和。<br>
　　闲有老僧立，静无凡客过。残莺意思尽，新叶阴凉多。<br>
　　春去来几日，夏云忽嵯峨。朝朝感时节，年鬓暗蹉跎。<br>
　　胡为恋朝市，不去归烟萝。青山寸步地，自问心如何。<p>卷432_24 「秋题牡丹丛」白居易<br>
　　晚丛白露夕，衰叶凉风朝。红艳久已歇，碧芳今亦销。<br>
　　幽人坐相对，心事共萧条。<p>卷432_25 「劝酒寄元九」白居易<br>
　　薤叶有朝露，槿枝无宿花。君今亦如此，促促生有涯。<br>
　　既不逐禅僧，林下学楞伽。又不随道士，山中炼丹砂。<br>
　　百年夜分半，一岁春无多。何不饮美酒，胡然自悲嗟。<br>
　　俗号销愁药，神速无以加。一杯驱世虑，两杯反天和。<br>
　　三杯即酩酊，或笑任狂歌。陶陶复兀兀，吾孰知其他。<br>
　　况在名利途，平生有风波。深心藏陷阱，巧言织网罗。<br>
　　举目非不见，不醉欲如何。<p>卷432_26 「曲江感秋（五年作）」白居易<br>
　　沙草新雨地，岸柳凉风枝。三年感秋意，并在曲江池。<br>
　　早蝉已嘹唳，晚荷复离披。前秋去秋思，一一生此时。<br>
　　昔人三十二，秋兴已云悲。我今欲四十，秋怀亦可知。<br>
　　岁月不虚设，此身随日衰。暗老不自觉，直到鬓成丝。<p>卷432_27 「酬张太祝晚秋卧病见寄」白居易<br>
　　高才淹礼寺，短羽翔禁林。西街居处远，北阙官曹深。<br>
　　君病不来访，我忙难往寻。差池终日别，寥落经年心。<br>
　　露湿绿芜地，月寒红树阴。况兹独愁夕，闻彼相思吟。<br>
　　上叹言笑阻，下嗟时岁侵。容衰晓窗镜，思苦秋弦琴。<br>
　　一章锦绣段，八韵琼瑶音。何以报珍重，惭无双南金。<p>卷432_28 「立秋日曲江忆元九」白居易<br>
　　下马柳阴下，独上堤上行。故人千万里，新蝉三两声。<br>
　　城中曲江水，江上江陵城。两地新秋思，应同此日情。<p>卷432_29 「早朝贺雪寄陈山人」白居易<br>
　　长安盈尺雪，早朝贺君喜。将赴银台门，始出新昌里。<br>
　　上堤马蹄滑，中路蜡烛死。十里向北行，寒风吹破耳。<br>
　　待漏午门外，候对三殿里。须鬓冻生冰，衣裳冷如水。<br>
　　忽思仙游谷，暗谢陈居士。暖覆褐裘眠，日高应未起。<p>卷432_30
「初与元九别后忽梦见之及寤而书适至兼寄桐花诗…此寄」白居易<br>
　　永寿寺中语，新昌坊北分。归来数行泪，悲事不悲君。<br>
　　悠悠蓝田路，自去无消息。计君食宿程，已过商山北。<br>
　　昨夜云四散，千里同月色。晓来梦见君，应是君相忆。<br>
　　梦中握君手，问君意何如。君言苦相忆，无人可寄书。<br>
　　觉来未及说，叩门声冬冬。言是商州使，送君书一封。<br>
　　枕上忽惊起，颠倒著衣裳。开缄见手札，一纸十三行。<br>
　　上论迁谪心，下说离别肠。心肠都未尽，不暇叙炎凉。<br>
　　云作此书夜，夜宿商州东。独对孤灯坐，阳城山馆中。<br>
　　夜深作书毕，山月向西斜。月下何所有，一树紫桐花。<br>
　　桐花半落时，复道正相思。殷勤书背后，兼寄桐花诗。<br>
　　桐花诗八韵，思绪一何深。以我今朝意，忆君此夜心。<br>
　　一章三遍读，一句十回吟。珍重八十字，字字化为金。<p>卷432_31 「和元九悼往（感旧蚊帱作）」白居易<br>
　　美人别君去，自去无处寻。旧物零落尽，此情安可任。<br>
　　唯有p纱幌，尘埃日夜侵。馨香与颜色，不似旧时深。<br>
　　透影灯耿耿，笼光月沈沈。中有孤眠客，秋凉生夜衾。<br>
　　旧宅牡丹院，新坟松柏林。梦中咸阳泪，觉后江陵心。<br>
　　含此隔年恨，发为中夜吟。无论君自感，闻者欲沾襟。<p>卷432_32 「重到渭上旧居」白居易<br>
　　旧居清渭曲，开门当蔡渡。十年方一还，几欲迷归路。<br>
　　追思昔日行，感伤故游处。插柳作高林，种桃成老树。<br>
　　因惊成人者，尽是旧童孺。试问旧老人，半为绕村墓。<br>
　　浮生同过客，前后递来去。白日如弄珠，出没光不住。<br>
　　人物日改变，举目悲所遇。回念念我身，安得不衰暮。<br>
　　朱颜销不歇，白发生无数。唯有山门外，三峰色如故。<p>卷432_33 「白发」白居易<br>
　　白发知时节，暗与我有期。今朝日阳里，梳落数茎丝。<br>
　　家人不惯见，悯默为我悲。我云何足怪，此意尔不知。<br>
　　凡人年三十，外壮中已衰。但思寝食味，已减二十时。<br>
　　况我今四十，本来形貌羸。书魔昏两眼，酒病沉四肢。<br>
　　亲爱日零落，在者仍别离。身心久如此，白发生已迟。<br>
　　由来生老死，三病长相随。除却念无生，人间无药治。<p>卷432_34 「秋日」白居易<br>
　　池残寥落水，窗下悠扬日。袅袅秋风多，槐花半成实。<br>
　　下有独立人，年来四十一。<p>卷432_35 「将之饶州，江浦夜泊」白居易<br>
　　明月满深浦，愁人卧孤舟。烦冤寝不得，夏夜长于秋。<br>
　　苦乏衣食资，远为江海游。光阴坐迟暮，乡国行阻修。<br>
　　身病向鄱阳，家贫寄徐州。前事与后事，岂堪心并忧。<br>
　　忧来起长望，但见江水流。云树霭苍苍，烟波澹悠悠。<br>
　　故园迷处所，一念堪白头。<p>卷432_36 「思归（时初为校书郎）」白居易<br>
　　养无晨昏膳，隐无伏腊资。遂求及亲禄，黾勉来京师。<br>
　　薄俸未及亲，别家已经时。冬积温席恋，春违采兰期。<br>
　　夏至一阴生，稍稍夕漏迟。块然抱愁者，长夜独先知。<br>
　　悠悠乡关路，梦去身不随。坐惜时节变，蝉鸣槐花枝。<p>卷432_37 「冀城北原作」白居易<br>
　　野色何莽苍，秋声亦萧疏。风吹黄埃起，落日驱征车。<br>
　　何代此开国，封疆百里馀。古今不相待，朝市无常居。<br>
　　昔人城邑中，今变为丘墟。昔人墓田中，今化为里闾。<br>
　　废兴相催迫，日月互居诸。世变无遗风，焉能知其初。<br>
　　行人千载后，怀古空踌躇。<p>卷432_38 「客路感秋，寄明准上人」白居易<br>
　　日暮天地冷，雨霁山河清。长风从西来，草木凝秋声。<br>
　　已感岁倏忽，复伤物凋零。孰能不凄，天时牵人情。<br>
　　借问空门子，何法易修行。使我忘得心，不教烦恼生。<p>卷432_39 「游襄阳怀孟浩然」白居易<br>
　　楚山碧岩岩，汉水碧汤汤。秀气结成象，孟氏之文章。<br>
　　今我讽遗文，思人至其乡。清风无人继，日暮空襄阳。<br>
　　南望鹿门山，蔼若有馀芳。旧隐不知处，云深树苍苍。<p>卷432_40 「秋暮西归途中书情」白居易<br>
　　耿耿旅灯下，愁多常少眠。思乡贵早发，发在鸡鸣前。<br>
　　九月草木落，平芜连远山。秋阴和曙色，万木苍苍然。<br>
　　去秋偶东游，今秋始西旋。马瘦衣裳破，别家来二年。<br>
　　忆归复愁归，归无一囊钱。心虽非兰膏，安得不自然。<p>卷432_41 「秋怀」白居易<br>
　　月出照北堂，光华满阶墀。凉风从西至，草木日夜衰。<br>
　　桐柳减绿阴，蕙兰消碧滋。感物私自念，我心亦如之。<br>
　　安得长少壮，盛衰迫天时。人生如石火，为乐长苦迟。<p>卷432_42 「别杨颖士、卢克柔、殷尧藩」白居易<br>
　　倦鸟暮归林，浮云晴归山。独有行路子，悠悠不知还。<br>
　　人生苦营营，终日群动间。所务虽不同，同归于不闲。<br>
　　扁舟来楚乡，匹马往秦关。离忧绕心曲，宛转如循环。<br>
　　且持一杯酒，聊以开愁颜。<p>卷432_43 「题赠定光上人」白居易<br>
　　二十身出家，四十心离尘。得径入大道，乘此不退轮。<br>
　　一坐十五年，林下秋复春。春花与秋气，不感无情人。<br>
　　我来如有悟，潜以心照身。误落闻见中，忧喜伤形神。<br>
　　安得遗耳目，冥然反天真。<p>卷432_44
「o役骆口驿喜萧侍御书至兼睹新诗吟讽通宵因寄八韵」白居易<br>
　　日暮心无l，吏役正营营。忽惊芳信至，复与新诗并。<br>
　　是时天无云，山馆有月明。月下读数遍，风前吟一声。<br>
　　一吟三四叹，声尽有馀清。雅哉君子文，咏性不咏情。<br>
　　使我灵府中，鄙吝不得生。始知听韶C，可使心和平。<p>卷432_45 「酬李少府曹长官舍见赠」白居易<br>
　　低腰复敛手，心体不遑安。一落风尘下，方知为吏难。<br>
　　公事与日长，宦情随岁阑。惆怅青袍袖，芸香无半残。<br>
　　赖有李夫子，此怀聊自宽。两心如止水，彼此无波澜。<br>
　　往往簿书暇，相劝强为欢。白马晚蹋雪，渌觞春暖寒。<br>
　　恋月夜同宿，爱山晴共看。野性自相近，不是为同官。<p>卷432_46 「留别」白居易<br>
　　秋凉卷朝簟，春暖撤夜衾。虽是无情物，欲别尚沉吟。<br>
　　况与有情别，别随情浅深。二年欢笑意，一旦东西心。<br>
　　独留诚可念，同行力不任。前事讵能料，后期谅难寻。<br>
　　唯有潺泪，不惜共沾襟。<p>卷432_47 「晓别」白居易<br>
　　晓鼓声已半，离筵坐难久。请君断肠歌，送我和泪酒。<br>
　　月落欲明前，马嘶初别后。浩浩暗尘中，何由见回首。<p>卷432_48 「北园」白居易<br>
　　北园东风起，杂花次第开。心知须臾落，一日三四来。<br>
　　花下岂无酒，欲酌复迟回。所思眇千里，谁劝我一杯。<p>卷432_49 「惜肜罨ā拱拙右<br>
　　树小花鲜妍，香繁条软弱。高低二三尺，重叠千万萼。<br>
　　朝艳蔼霏霏，夕凋纷漠漠。辞枝朱粉细，覆地红绡薄。<br>
　　由来好颜色，常苦易销铄。不见莨荡花，狂风吹不落。<p>卷432_50 「照镜」白居易<br>
　　皎皎青铜镜，斑斑白丝鬓。岂复更藏年，实年君不信。<p>卷432_51 「新秋」白居易<br>
　　西风飘一叶，庭前飒已凉。风池明月水，衰莲白露房。<br>
　　其奈江南夜，绵绵自此长。<p>卷432_52 「夜雨」白居易<br>
　　早蛩啼复歇，残灯灭又明。隔窗知夜雨，芭蕉先有声。<p>卷432_53 「秋江送客」白居易<br>
　　秋鸿次第过，哀猿朝夕闻。是日孤舟客，此地亦离群。<br>
　　魅笠掠辏漠漠冒帆云。不醉浔阳酒，烟波愁杀人。<p>卷432_54 「感逝寄远」白居易<br>
　　昨日闻甲死，今朝闻乙死。知识三分中，二分化为鬼。<br>
　　逝者不复见，悲哉长已矣。存者今如何，去我皆万里。<br>
　　平生知心者，屈指能有几。通果澧凤州，眇然四君子。<br>
　　相思俱老大，浮世如流水。应叹旧交游，凋零日如此。<br>
　　何当一杯酒，开眼笑相视。<p>卷432_55 「秋月」白居易<br>
　　夜初色苍然，夜深光浩然。稍转西廊下，渐满南窗前。<br>
　　况是绿芜地，复兹清露天。落叶声策策，惊鸟影翩翩。<br>
　　栖禽尚不稳，愁人安可眠。
<p>　　　　　　　　　　　　　　卷四百三十三<p>卷433_1 「朱陈村」白居易<br>
　　徐州古丰县，有村曰朱陈。去县百馀里，桑麻青氛氲。<br>
　　机梭声札札，牛驴走纭纭。女汲涧中水，男采山上薪。<br>
　　县远官事少，山深人俗淳。有财不行商，有丁不入军。<br>
　　家家守村业，头白不出门。生为村之民，死为村之尘。<br>
　　田中老与幼，相见何欣欣。一村唯两姓，世世为婚姻。<br>
　　亲疏居有族，少长游有群。黄鸡与白酒，欢会不隔旬。<br>
　　生者不远别，嫁娶先近邻。死者不远葬，坟墓多绕村。<br>
　　既安生与死，不苦形与神。所以多寿考，往往见玄孙。<br>
　　我生礼义乡，少小孤且贫。徒学辨是非，只自取辛勤。<br>
　　世法贵名教，士人重冠婚。以此自桎梏，信为大谬人。<br>
　　十岁解读书，十五能属文。二十举秀才，三十为谏臣。<br>
　　下有妻子累，上有君亲恩。承家与事国，望此不肖身。<br>
　　忆昨旅游初，迨今十五春。孤舟三适楚，羸马四经秦。<br>
　　昼行有饥色，夜寝无安魂。东西不暂住，来往若浮云。<br>
　　离乱失故乡，骨肉多散分。江南与江北，各有平生亲。<br>
　　平生终日别，逝者隔年闻。朝忧卧至暮，夕哭坐达晨。<br>
　　悲火烧心曲，愁霜侵鬓根。一生苦如此，长羡村中民。<p>卷433_2 「读邓鲂诗」白居易<br>
　　尘架多文集，偶取一卷披。未及看姓名，疑是陶潜诗。<br>
　　看名知是君，恻恻令我悲。诗人多蹇厄，近日诚有之。<br>
　　京兆杜子美，犹得一拾遗。襄阳孟浩然，亦闻鬓成丝。<br>
　　嗟君两不如，三十在布衣。擢第禄不及，新婚妻未归。<br>
　　少年无疾患，溘死于路歧。天不与爵寿，唯与好文词。<br>
　　此理勿复道，巧历不能推。<p>卷433_3 「寄元九（自此后在渭村作）」白居易<br>
　　晨鸡才发声，夕雀俄敛冀。昼夜往复来，疾如出入息。<br>
　　非徒改年貌，渐觉无心力。自念因念君，俱为老所逼。<br>
　　君年虽校少，憔悴谪南国。三年不放归，炎瘴消颜色。<br>
　　山无杀草霜，水有含沙蜮。健否远不知，书多隔年得。<br>
　　愿君少愁苦，我亦加餐食。各保金石躯，以慰长相忆。<p>卷433_4 「秋夕」白居易<br>
　　叶声落如雨，月色白似霜。夜深方独卧，谁为拂尘床。<p>卷433_5 「夜雨」白居易<br>
　　我有所念人，隔在远远乡。我有所感事，结在深深肠。<br>
　　乡远去不得，无日不瞻望。肠深解不得，无夕不思量。<br>
　　况此残灯夜，独宿在空堂。秋天殊未晓，风雨正苍苍。<br>
　　不学头陀法，前心安可忘。<p>卷433_6 「秋霁」白居易<br>
　　金火不相待，炎凉雨中变。林晴有残蝉，巢冷无留燕。<br>
　　沉吟卷长簟，怆恻收团扇。向夕稍无泥，闲步青苔院。<br>
　　月出砧杵动，家家捣秋练。独对多病妻，不能理针线。<br>
　　冬衣殊未制，夏服行将绽。何以迎早秋，一杯聊自劝。<p>卷433_7 「叹老三首」白居易<br>
　　晨兴照青镜，形影两寂寞。少年辞我去，白发随梳落。<br>
　　万化成于渐，渐衰看不觉。但恐镜中颜，今朝老于昨。<br>
　　人年少满百，不得长欢乐。谁会天地心，千龄与龟鹤。<br>
　　吾闻善医者，今古称扁鹊。万病皆可治，唯无治老药。<br>
　　我有一握发，梳理何稠直。昔似玄云光，今如素丝色。<br>
　　匣中有旧镜，欲照先叹息。自从头白来，不欲明磨拭。<br>
　　鸦头与鹤颈，至老常如墨。独有人鬓毛，不得终身黑。<br>
　　前年种桃核，今岁成花树。去岁新婴儿，今年已学步。<br>
　　但惊物长成，不觉身衰暮。去矣欲何如，少年留不住。<br>
　　因书今日意，遍寄诸亲故。壮岁不欢娱，长年当悔悟。<p>卷433_8 「送兄弟回雪夜」白居易<br>
　　日晦云气黄，东北风切切。时从村南还，新与兄弟别。<br>
　　离襟泪犹湿，回马嘶未歇。欲归一室坐，天阴多无月。<br>
　　夜长火消尽，岁暮雨凝结。寂寞满炉灰，飘零上阶雪。<br>
　　对雪画寒灰，残灯明复灭。灰死如我心，雪白如我发。<br>
　　所遇皆如此，顷刻堪愁绝。回念入坐忘，转忧作禅悦。<br>
　　平生洗心法，正为今宵设。<p>卷433_9 「溪中早春」白居易<br>
　　南山雪未尽，阴岭留残白。西涧冰已消，春溜含新碧。<br>
　　东风来几日，蛰动萌草坼。潜知阳和功，一日不虚掷。<br>
　　爱此天气暖，来拂溪边石。一坐欲忘归，暮禽声啧啧。<br>
　　蓬蒿隔桑枣，隐映烟火夕。归来问夜餐，家人烹荠麦。<p>卷433_10 「同友人寻涧花」白居易<br>
　　闻有涧底花，贳得村中酒。与君来校迟，已逢摇落后。<br>
　　临觞有遗恨，怅望空溪口。记取花发时，期君重携手。<br>
　　我生日日老，春色年年有。且作来岁期，不知身健否。<p>卷433_11 「登村东古冢」白居易<br>
　　高低古时冢，上有牛羊道。独立最高头，悠哉此怀抱。<br>
　　回头向村望，但见荒田草。村人不爱花，多种栗与枣。<br>
　　自来此村住，不觉风光好。花少莺亦稀，年年春暗老。<p>卷433_12 「梦裴相公」白居易<br>
　　五年生死隔，一夕魂梦通。梦中如往日，同直金銮宫。<br>
　　仿佛金紫色，分明冰玉容。勤勤相眷意，亦与平生同。<br>
　　既寤知是梦，悯然情未终。追想当时事，何殊昨夜中。<br>
　　自我学心法，万缘成一空。今朝为君子，流涕一沾胸。<p>卷433_13 「昼寝」白居易<br>
　　坐整白单衣，起穿黄草履。朝餐盥漱毕，徐下阶前步。<br>
　　暑风微变候，昼刻渐加数。院静地阴阴，鸟鸣新叶树。<br>
　　独行还独卧，夏景殊未暮。不作午时眠，日长安可度。<p>卷433_14 「别行简（时行简辟卢坦剑南东川府）」白居易<br>
　　漠漠病眼花，星星愁鬓雪。筋骸已衰惫，形影仍分诀。<br>
　　梓州二千里，剑门五六月。岂是远行时，火云烧栈热。<br>
　　何言巾上泪，乃是肠中血。念此早归来，莫作经年别。<p>卷433_15 「观儿戏」白居易<br>
　　髫龀七八岁，绮纨三四儿。弄尘复斗草，尽日乐嬉嬉。<br>
　　堂上长年客，鬓间新有丝。一看竹马戏，每忆童I时。<br>
　　童I饶戏乐，老大多忧悲。静念彼与此，不知谁是痴。<p>卷433_16 「叹常生」白居易<br>
　　西村常氏子，卧疾不须臾。前旬犹访我，今日忽云殂。<br>
　　时我病多暇，与之同野居。园林青蔼蔼，相去数里馀。<br>
　　村邻无好客，所遇唯农夫。之子何如者，往还犹胜无。<br>
　　于今亦已矣，可为一长吁。<p>卷433_17 「寄元九」白居易<br>
　　一病经四年，亲朋书信断。穷通合易交，自笑知何晚。<br>
　　元君在荆楚，去日唯云远。彼独是何人，心如石不转。<br>
　　忧我贫病身，书来唯劝勉。上言少愁苦，下道加餐饭。<br>
　　怜君为谪吏，穷薄家贫褊。三寄衣食资，数盈二十万。<br>
　　岂是贪衣食，感君心缱绻。念我口中食，分君身上暖。<br>
　　不因身病久，不因命多蹇。平生亲友心，岂得知深浅。<p>卷433_18 「以镜赠别」白居易<br>
　　人言似明月，我道胜明月。明月非不明，一年十二缺。<br>
　　岂如玉匣里，如水常澄澈。月破天暗时，圆明独不歇。<br>
　　我惭貌丑老，绕鬓斑斑雪。不如赠少年，回照青丝发。<br>
　　因君千里去，持此将为别。<p>卷433_19 「城上对月，期友人不至」白居易<br>
　　古人惜昼短，劝令秉烛游。况此迢迢夜，明月满西楼。<br>
　　复有盈尊酒，置在城上头。期君君不至，人月两悠悠。<br>
　　照水烟波白，照人肌发秋。清光正如此，不醉即须愁。<p>卷433_20 「念金銮子二首」白居易<br>
　　衰病四十身，娇痴三岁女。非男犹胜无，慰情时一抚。<br>
　　一朝舍我去，魂影无处所。况念夭札时，呕哑初学语。<br>
　　始知骨肉爱，乃是忧悲聚。唯思未有前，以理遣伤苦。<br>
　　忘怀日已久，三度移寒暑。今日一伤心，因逢旧乳母。<br>
　　与尔为父子，八十有六旬。忽然又不见，迩来三四春。<br>
　　形质本非实，气聚偶成身。恩爱元是妄，缘合暂为亲。<br>
　　念兹庶有悟，聊用遣悲辛。暂将理自夺，不是忘情人。<p>卷433_21 「对酒」白居易<br>
　　人生一百岁，通计三万日。何况百岁人，人间百无一。<br>
　　贤愚共零落，贵贱同埋没。东岱前后魂，北邙新旧骨。<br>
　　复闻药误者，为爱延年术。又有忧死者，为贪政事笔。<br>
　　药误不得老，忧死非因疾。谁言人最灵，知得不知失。<br>
　　何如会亲友，饮此杯中物。能沃烦虑消，能陶真性出。<br>
　　所以刘阮辈，终年醉兀兀。<p>卷433_22 「渭村雨归」白居易<br>
　　渭水寒渐落，离离蒲稗苗。闲傍沙边立，看人刈苇苕。<br>
　　近水风景冷，晴明犹寂寥。复兹夕阴起，野色重萧条。<br>
　　萧条独归路，暮雨湿村桥。<p>卷433_23 「谕怀」白居易<br>
　　黑头日已白，白面日已黑。人生未死间，变化何终极。<br>
　　常言在己者，莫若形与色。一朝改变来，止遏不能得。<br>
　　况彼身外事，悠悠通与塞。<p>卷433_24 「喜友至留宿」白居易<br>
　　村中少宾客，柴门多不开。忽闻车马至，云是故人来。<br>
　　况值风雨夕，愁心正悠哉。愿君且同宿，尽此手中杯。<br>
　　人生开口笑，百年都几回。<p>卷433_25 「西原晚望」白居易<br>
　　花菊引闲行，行上西原路。原上晚无人，因高聊四顾。<br>
　　南阡有烟火，北陌连墟墓。村邻何萧疏，近者犹百步。<br>
　　吾庐在其下，寂寞风日暮。门外转枯蓬，篱根伏寒兔。<br>
　　故园汴水上，离乱不堪去。近岁始移家，飘然此村住。<br>
　　新屋五六间，古槐八九树。便是衰病身，此生终老处。<p>卷433_26 「感镜」白居易<br>
　　美人与我别，留镜在匣中。自从花颜去，秋水无芙蓉。<br>
　　经年不开匣，红埃覆青铜。今朝一拂拭，自照憔悴容。<br>
　　照罢重惆怅，背有双盘龙。<p>卷433_27 「村居卧病三首」白居易<br>
　　戚戚抱羸病，悠悠度朝暮。夏木才结阴，秋兰已含露。<br>
　　前日巢中卵，化作雏飞去。昨日穴中虫，蜕为蝉上树。<br>
　　四时未尝歇，一物不暂住。唯有病客心，沉然独如故。<br>
　　新秋久病容，起步村南道。尽日不逢人，虫声遍荒草。<br>
　　西风吹白露，野绿秋仍早。草木犹未伤，先伤我怀抱。<br>
　　朱颜与玄鬓，强健几时好。况为忧病侵，不得依年老。<br>
　　种黍三十亩，雨来苗渐大。种薤二十畦，秋来欲堪刈。<br>
　　望黍作冬酒，留薤为春菜。荒村百物无，待此养衰瘵。<br>
　　葺庐备阴雨，补褐防寒岁。病身知几时，且作明年计。<p>卷433_28 「沐浴」白居易<br>
　　经年不沐浴，尘垢满肌肤。今朝一澡濯，衰瘦颇有馀。<br>
　　老色头鬓白，病形支体虚。衣宽有剩带，发少不胜梳。<br>
　　自问今年几，春秋四十初。四十已如此，七十复何知。<p>卷433_29 「栽松二首」白居易<br>
　　小松未盈尺，心爱手自移。苍然涧底色，云湿烟霏霏。<br>
　　栽植我年晚，长成君性迟。如何过四十，种此数寸枝。<br>
　　得见成阴否，人生七十稀。<br>
　　爱君抱晚节，怜君含直文。欲得朝朝见，阶前故种君。<br>
　　知君死则已，不死会凌云。<p>卷433_30 「病中友人相访」白居易<br>
　　卧久不记日，南窗昏复昏。萧条草檐下，寒雀朝夕闻。<br>
　　强扶床前杖，起向庭中行。偶逢故人至，便当一逢迎。<br>
　　移榻就斜日，披裘倚前楹。闲谈胜服药，稍觉有心情。<p>卷433_31 「自觉二首」白居易<br>
　　四十未为老，忧伤早衰恶。前岁二毛生，今年一齿落。<br>
　　形骸日损耗，心事同萧索。夜寝与朝餐，其间味亦薄。<br>
　　同岁崔舍人，容光方灼灼。始知年与貌，衰盛随忧乐。<br>
　　畏老老转迫，忧病病弥缚。不畏复不忧，是除老病药。<br>
　　朝哭心所爱，暮哭心所亲。亲爱零落尽，安用身独存。<br>
　　几许平生欢，无限骨肉恩。结为肠间痛，聚作鼻头辛。<br>
　　悲来四支缓，泣尽双眸昏。所以年四十，心如七十人。<br>
　　我闻浮屠教，中有解脱门。置心为止水，视身如浮云。<br>
　　斗擞垢秽衣，度脱生死轮。胡为恋此苦，不去犹逡巡。<br>
　　回念发弘愿，愿此见在身。但受过去报，不结将来因。<br>
　　誓以智慧水，永洗烦恼尘。不将恩爱子，更种悲忧根。<p>卷433_32 「夜雨有念」白居易<br>
　　以道治心气，终岁得晏然。何乃戚戚意，忽来风雨天。<br>
　　既非慕荣显，又不恤饥寒。胡为悄不乐，抱膝残灯前。<br>
　　形影暗相问，心默对以言。骨肉能几人，各在天一端。<br>
　　吾兄寄宿州，吾弟客东川。南北五千里，吾身在中间。<br>
　　欲去病未能，欲住心不安。有如波上舟，此缚而彼牵。<br>
　　自我向道来，于今六七年。炼成不二性，消尽千万缘。<br>
　　唯有恩爱火，往往犹熬煎。岂是药无效，病多难尽蠲。<p>卷433_33
「寄杨六（杨摄万年县尉，余为赞善大夫）」白居易<br>
　　青宫官冷静，赤县事繁剧。一闲复一忙，动作经时隔。<br>
　　清觞久废酌，白日顿虚掷。念此忽踟蹰，悄然心不适。<br>
　　岂无旧交结，久别或迁易。亦有新往还，相见多形迹。<br>
　　唯君于我分，坚久如金石。何况老大来，人情重姻戚。<br>
　　会稀岁月急，此事真可惜。几回开口笑，便到髭须白。<br>
　　公门苦鞅掌，尽日无闲隙。犹冀乘暝来，静言同一夕。<p>卷433_34 「送春」白居易<br>
　　三月三十日，春归日复暮。惆怅问春风，明朝应不住。<br>
　　送春曲江上，眷眷东西顾。但见扑水花，纷纷不知数。<br>
　　人生似行客，两足无停步。日日进前程，前程几多路。<br>
　　兵刀与水火，尽可违之去。唯有老到来，人间无避处。<br>
　　感时良为已，独倚池南树。今日送春心，心如别亲故。<p>卷433_35 「哭李三」白居易<br>
　　去年渭水曲，秋时访我来。今年常乐里，春日哭君回。<br>
　　哭君仰问天，天意安在哉。若必夺其寿，何如不与才。<br>
　　落然身后事，妻病女婴孩。<p>卷433_36
「别李十一后重寄（自此后诗江州路上作）」白居易<br>
　　秋日正萧条，驱车出蓬荜。回望青门道，目极心郁郁。<br>
　　岂独恋乡土，非关慕簪绂。所怆别李君，平生同道术。<br>
　　俱承金马诏，联秉谏臣笔。共上青云梯，中途一相失。<br>
　　江湖我方往，朝廷君不出。蕙带与华簪，相逢是何日。<p>卷433_37 「初出蓝田路作」白居易<br>
　　停骖问前路，路在秋云里。苍苍县南道，去途从此始。<br>
　　绝顶忽上盘，众山皆下视。下视千万峰，峰头如浪起。<br>
　　朝经韩公坡，夕次蓝桥水。浔阳近四千，始行七十里。<br>
　　人烦马蹄B，劳苦已如此。<p>卷433_38 「仙娥峰下作」白居易<br>
　　我为东南行，始登商山道。商山无数峰，最爱仙娥好。<br>
　　参差树若插，\匝云如抱。渴望寒玉泉，香闻紫芝草。<br>
　　青崖屏削碧，白石床铺缟。向无如此物，安足留四皓。<br>
　　感彼私自问，归山何不早。可能尘土中，还随众人老。<p>卷433_39 「微雨夜行」白居易<br>
　　漠漠秋云起，稍稍夜寒生。但觉衣裳湿，无点亦无声。<p>卷433_40 「再到襄阳访问旧居」白居易<br>
　　昔到襄阳日，髯髯初有髭。今过襄阳日，髭鬓半成丝。<br>
　　旧游都是梦，乍到忽如归。东郭蓬蒿宅，荒凉今属谁。<br>
　　故知多零落，闾井亦迁移。独有秋江水，烟波似旧时。<p>卷433_41 「寄微之三首」白居易<br>
　　江州望通州，天涯与地末。有山万丈高，有江千里阔。<br>
　　间之以云雾，飞鸟不可越。谁知千古险，为我二人设。<br>
　　通州君初到，郁郁愁如结。江州我方去，迢迢行未歇。<br>
　　道路日乖隔，音信日断绝。因风欲寄语，地远声不彻。<br>
　　生当复相逢，死当从此别。<br>
　　君游襄阳日，我在长安住。今君在通州，我过襄阳去。<br>
　　襄阳九里郭，楼堞连云树。顾此稍依依，是君旧游处。<br>
　　苍茫兼葭水，中有浔阳路。此去更相思，江西少亲故。<br>
　　去国日已远，喜逢物似人。如何含此意，江上坐思君。<br>
　　有如河岳气，相合方氛氲。狂风吹中绝，两处成孤云。<br>
　　风回终有时，云合岂无因。努力各自爱，穷通我尔身。<p>卷433_42 「舟中雨夜」白居易<br>
　　江云暗悠悠，江风冷修修。夜雨滴船背，风浪打船头。<br>
　　船中有病客，左降向江州。<p>卷433_43 「夜闻歌者（宿鄂州）」白居易<br>
　　夜泊鹦鹉洲，江月秋澄澈。邻船有歌者，发词堪愁绝。<br>
　　歌罢继以泣，泣声通复咽。寻声见其人，有妇颜如雪。<br>
　　独倚帆樯立，娉婷十七八。夜泪如真珠，双双堕明月。<br>
　　借问谁家妇，歌泣何凄切。一问一沾襟，低眉终不说。<p>卷433_44 「江楼闻砧（江州作）」白居易<br>
　　江人授衣晚，十月始闻砧。一夕高楼月，万里故园心。<p>卷433_45 「宿东林寺」白居易<br>
　　经窗灯焰短，僧炉火气深。索落庐山夜，风雪宿东林。<p>卷433_46 「忆洛下故园（时淮汝寇戎未灭）」白居易<br>
　　浔阳迁谪地，洛阳离乱年。烟尘三川上，炎瘴九江边。<br>
　　乡心坐如此，秋风仍飒然。<p>卷433_47 「赠别崔五」白居易<br>
　　朝送南去客，暮迎北来宾。孰云当大路，少遇心所亲。<br>
　　劳者念息肩，热者思濯身。何如愁独日，忽见平生人。<br>
　　平生已不浅，是日重殷勤。问从何处来，及此江亭春。<br>
　　江天春多阴，夜月隔重云。移尊树间饮，灯照花纷纷。<br>
　　一会不易得，馀事何足云。明旦又分手，今夕且欢忻。<p>卷433_48 「春晚寄微之」白居易<br>
　　三月江水阔，悠悠桃花波。年芳与心事，此地共蹉跎。<br>
　　南国方谴谪，中原正兵戈。眼前故人少，头上白发多。<br>
　　通州更迢递，春尽复如何。<p>卷433_49 「渐老」白居易<br>
　　今朝复明日，不觉年齿暮。白发逐梳落，朱颜辞镜去。<br>
　　当春颇愁寂，对酒寡欢趣。遇境多怆辛，逢人益敦故。<br>
　　形质属天地，推迁从不住。所怪少年心，销磨落何处。<p>卷433_50 「送幼史」白居易<br>
　　淮右寇未散，江西岁再徂。故里干戈地，行人风雪途。<br>
　　此时与尔别，江畔立踟蹰。<p>卷433_51 「夜雪」白居易<br>
　　已讶衾枕冷，复见窗户明。夜深知雪重，时闻折竹声。<p>卷433_52 「寄行简」白居易<br>
　　郁郁眉多敛，默默口寡言。岂是愿如此，举目谁与欢。<br>
　　去春尔西征，从事巴蜀间。今春我南谪，抱疾江海肌<br>
　　相去六千里，地绝天邈然。十书九不达，何以开忧颜。<br>
　　渴人多梦饮，饥人多梦餐。春来梦何处，合眼到东川。<p>卷433_53 「首夏」白居易<br>
　　孟夏百物滋，动植一时好。麋鹿乐深林，虫蛇喜丰草。<br>
　　翔禽爱密叶，游鳞悦新藻。天和遗漏处，而我独枯槁。<br>
　　一身在天末，骨肉皆远道。旧国无来人，寇戎尘浩浩。<br>
　　沉忧竟何益，只自劳怀抱。不如放身心，冥然任天造。<br>
　　浔阳多美酒，可使杯不燥。湓鱼贱如泥，烹炙无昏早。<br>
　　朝饭山下寺，暮醉湖中岛。何必归故乡，兹焉可终老。<p>卷433_54 「孟夏思渭村旧居寄舍弟」白居易<br>
　　啧啧雀引雏，稍稍笋成竹。时物感人情，忆我故乡曲。<br>
　　故园渭水上，十载事樵牧。手种榆柳成，阴阴覆墙屋。<br>
　　兔隐豆苗肥，鸟鸣桑椹熟。前年当此时，与尔同游瞩。<br>
　　诗书课弟侄，农圃资童仆。日暮麦登场，天晴蚕坼簇。<br>
　　弄泉南涧坐，待月东亭宿。兴发饮数杯，闷来棋一局。<br>
　　一朝忽分散，万里仍羁束。井鲋思反泉，笼莺悔出谷。<br>
　　九江地卑湿，四月天炎燠。苦雨初入梅，瘴云稍含毒。<br>
　　泥秧水畦稻，灰种田粟。已讶殊岁时，仍嗟异风俗。<br>
　　闲登郡楼望，日落江山绿。归雁拂乡心，平湖断人目。<br>
　　殊方我漂泊，旧里君幽独。何时同一瓢，饮水心亦足。<p>卷433_55 「早蝉」白居易<br>
　　六月初七日，江头蝉始鸣。石楠深叶里，薄暮两三声。<br>
　　一催衰鬓色，再动故园情。西风殊未起，秋思先秋生。<br>
　　忆昔在东掖，宫槐花下听。今朝无限思，云树绕湓城。<p>卷433_56 「感情」白居易<br>
　　中庭晒服玩，忽见故乡履。昔赠我者谁，东邻婵娟子。<br>
　　因思赠时语，特用结终始。永愿如履綦，双行复双止。<br>
　　自吾谪江郡，漂荡三千里。为感长情人，提携同到此。<br>
　　今朝一惆怅，反覆看未已。人只履犹双，何曾得相似。<br>
　　可嗟复可惜，锦表绣为里。况经梅雨来，色黯花草死。<p>卷433_57 「南湖晚秋」白居易<br>
　　八月白露降，湖中水方老。旦夕秋风多，衰荷半倾倒。<br>
　　手攀青枫树，足蹋黄芦草。惨澹老容颜，冷落秋怀抱。<br>
　　有兄在淮楚，有弟在蜀道。万里何时来，烟波白浩浩。<p>卷433_58
「郡厅有树，晚荣早凋，人不识名，因题其上」白居易<br>
　　浔阳郡厅后，有树不知名。秋先梧桐落，春后桃李荣。<br>
　　五月始萌动，八月已凋零。左右皆松桂，四时郁青青。<br>
　　岂量雨露恩，沾濡不均平。荣枯各有分，天地本无情。<br>
　　顾我亦相类，早衰向晚成。形骸少多病，三十不丰盈。<br>
　　毛鬓早改变，四十白髭生。谁教两萧索，相对此江城。<p>卷433_59 「感秋怀微之」白居易<br>
　　叶下湖又波，秋风此时至。谁知C落心，先纳萧条气。<br>
　　推移感流岁，漂泊思同志。昔为烟霄侣，今作泥涂吏。<br>
　　白鸥毛羽弱，青凤文章异。各闭一笼中，岁晚同憔悴。<p>卷433_60 「因沐感发，寄朗上人二首」白居易<br>
　　年长身转慵，百事无所欲。乃至头上发，经年方一沐。<br>
　　沐稀发苦落，一沐仍半秃。短鬓经霜蓬，老面辞春木。<br>
　　强年过犹近，衰相来何速。应是烦恼多，心焦血不足。<br>
　　渐少不满把，渐短不盈尺。况兹短少中，日夜落复白。<br>
　　既无神仙术，何除老死籍。只有解脱门，能度衰苦厄。<br>
　　掩镜望东寺，降心谢禅客。衰白何足言，剃落犹不惜。<p>卷433_61 「早蝉」白居易<br>
　　月出先照山，风生先动水。亦如早蝉声，先入闲人耳。<br>
　　一闻愁意结，再听乡心起。渭上新蝉声，先听浑相似。<br>
　　衡门有谁听，日暮槐花里。<p>卷433_62 「苦热喜凉」白居易<br>
　　经时苦炎暑，心体但烦倦。白日一何长，清秋不可见。<br>
　　岁功成者去，天数极则变。潜知寒燠间，迁次如乘传。<br>
　　火云忽朝敛，金风俄夕扇。枕簟遂清凉，筋骸稍轻健。<br>
　　因思望月侣，好卜迎秋宴。竟夜无客来，引杯还自劝。<p>卷433_63 「早秋晚望，兼呈韦侍郎」白居易<br>
　　九派绕孤城，城高生远思。人烟半在船，野水多于地。<br>
　　穿霞日脚直，驱雁风头利。去国来几时，江上秋三至。<br>
　　夫君亦沦落，此地同飘寄。悯默向隅心，摧颓触笼翅。<br>
　　且谋眼前计，莫问胸中事。浔阳酒甚浓，相劝时时醉。<p>卷433_64 「司马宅」白居易<br>
　　雨径绿芜合，霜园红叶多。萧条司马宅，门巷无人过。<br>
　　唯对大江水，秋风朝夕波。<p>卷433_65 「司马厅独宿」白居易<br>
　　荒凉满庭草，偃亚侵檐竹。府吏下厅帘，家僮开被L.<br>
　　数声城上漏，一点窗间烛。官曹冷似冰，谁肯来同宿。<p>卷433_66 「梦与李七、庾三十三同访元九」白居易<br>
　　夜梦归长安，见我故亲友。损之在我左，顺之在我右。<br>
　　云是二月天，春风出携手。同过靖安里，下马寻元九。<br>
　　元九正独坐，见我笑开口。还指西院花，仍开北亭酒。<br>
　　如言各有故，似惜欢难久。神合俄顷间，神离欠伸后。<br>
　　觉来疑在侧，求索无所有。残灯影闪墙，斜月光穿牖。<br>
　　天明西北望，万里君知否。老去无见期，踟蹰搔白首。<p>卷433_67 「秋槿」白居易<br>
　　风露飒已冷，天色亦黄昏。中庭有槿花，荣落同一晨。<br>
　　秋开已寂寞，夕陨何纷纷。正怜少颜色，复叹不逡巡。<br>
　　感此因念彼，怀哉聊一陈。男儿老富贵，女子晚婚姻。<br>
　　头白始得志，色衰方事人。后时不获已，安得如青春。<p>卷433_68
「答元郎中、杨员外喜乌见寄（四十四字成）」白居易<br>
　　南宫鸳鸯地，何忽乌来止。故人锦帐郎，闻乌笑相视。<br>
　　疑乌报消息，望我归乡里。我归应待乌头白，<br>
　　惭愧元郎误欢喜。
<p>　　　　　　　　　　　　　　卷四百三十四<p>卷434_1 「初入峡有感」白居易<br>
　　上有万仞山，下有千丈水。苍苍两岸间，阔狭容一苇。<br>
　　瞿唐呀直泻，滟屹中峙。未夜黑岩昏，无风白浪起。<br>
　　大石如刀剑，小石如牙齿。一步不可行，况千三百里。<br>
　　苒箬竹蔑zB，欹危楫师趾。一跌无完舟，吾生系于此。<br>
　　常闻仗忠信，蛮貊可行矣。自古漂沉人，岂尽非君子。<br>
　　况吾时与命，蹇舛不足恃。常恐不才身，复作无名死。<p>卷434_9 「过昭君村（村在归州东北四十里）」白居易<br>
　　灵珠产无种，彩云出无根。亦如彼姝子，生此遐陋村。<br>
　　至丽物难掩，遽选入君门。独美众所嫉，终弃出塞垣。<br>
　　唯此希代色，岂无一顾恩。事排势须去，不得由至尊。<br>
　　白黑既可变，丹青何足论。竟埋代北骨，不返巴东魂。<br>
　　惨澹晚云水，依稀旧乡园。妍姿化已久，但有村名存。<br>
　　村中有遗老，指点为我言。不取往者戒，恐贻来者冤。<br>
　　至今村女面，烧灼成瘢痕。<p>卷434_10 「自江州至忠州」白居易<br>
　　前在浔阳日，已叹宾朋寡。忽忽抱忧怀，出门无处写。<br>
　　今来转深僻，穷峡巅山下。五月断行舟，滟堆正如马。<br>
　　巴人类猿，矍铄满山野。敢望见交亲，喜逢似人者。<p>卷434_11 「初到忠州登东楼，寄万州杨八使君」白居易<br>
　　山束邑居窄，峡牵气候偏。林峦少平地，雾雨多阴天。<br>
　　隐隐煮盐火，漠漠烧烟。赖此东楼夕，风月时然。<br>
　　凭轩望所思，目断心涓涓。背春有去雁，上水无来船。<br>
　　我怀巴东守，本是关西贤。平生已不浅，流落重相怜。<br>
　　水梗漂万里，笼禽囚五年。新恩同雨露，远郡邻山川。<br>
　　书信虽往复，封疆徒接连。其如美人面，欲见杳无缘。<p>卷434_12 「郡中」白居易<br>
　　乡路音信断，山城日月迟。欲知州近远，阶前摘荔枝。<p>卷434_13 「西楼夜」白居易<br>
　　悄悄复悄悄，城隅隐林杪。山郭灯火稀，峡天星汉少。<br>
　　年光东流水，生计南枝鸟。月没江沈沈，西楼殊未晓。<p>卷434_14 「东楼晓」白居易<br>
　　脉脉复脉脉，东楼无宿客。城暗云雾多，峡深田地窄。<br>
　　宵灯尚留焰，晨禽初展翮。欲知山高低，不见东方白。<p>卷434_15 「寄王质夫」白居易<br>
　　忆始识君时，爱君世缘薄。我亦吏王畿，不为名利著。<br>
　　春寻仙游洞，秋上云居阁。楼观水潺潺，龙潭花漠漠。<br>
　　吟诗石上坐，引酒泉边酌。因话出处心，心期老岩壑。<br>
　　忽从风雨别，遂被簪缨缚。君作出山云，我为入笼鹤。<br>
　　笼深鹤残悴，山远云飘泊。去处虽不同，同负平生约。<br>
　　今来各何在，老去随所托。我守巴南城，君佐征西幕。<br>
　　年颜渐衰飒，生计仍萧索。方含去国愁，且羡从军乐。<br>
　　旧游疑是梦，往事思如昨。相忆春又深，故山花正落。<p>卷434_16 「南宾郡斋即事，寄杨万州」白居易<br>
　　山上巴子城，山下巴江水。中有穷独人，强名为刺史。<br>
　　时时窃自哂，刺史岂如是。仓粟喂家人，黄缣裹妻子。<br>
　　莓苔翳冠带，雾雨霾楼雉。衙鼓暮复朝，郡斋卧还起。<br>
　　回头望南浦，亦在烟波里。而我复何嗟，夫君犹滞此。<p>卷434_17 「招萧处士」白居易<br>
　　峡内岂无人，所逢非所思。门前亦有客，相对不相知。<br>
　　仰望但云树，俯顾惟妻儿。寝食起居外，端然无所为。<br>
　　东郊萧处士，聊可与开眉。能饮满杯酒，善吟长句诗。<br>
　　庭前吏散后，江畔路乾时。请君携竹杖，一赴郡斋期。<p>卷434_18 「庭槐」白居易<br>
　　南方饶竹树，唯有青槐稀。十种七八死，纵活亦支离。<br>
　　何此郡庭下，一株独华滋。蒙蒙碧烟叶，袅袅黄花枝。<br>
　　我家渭水上，此树荫前墀。忽向天涯见，忆在故园时。<br>
　　人生有情感，遇物牵所思。树木犹复尔，况见旧亲知。<p>卷434_19 「送客回晚兴」白居易<br>
　　城上云雾开，沙头风浪定。参差乱山出，澹泞平江净。<br>
　　行客舟已远，居人酒初醒。袅袅秋竹梢，巴蝉声似磬。<p>卷434_20 「东楼竹」白居易<br>
　　潇洒城东楼，绕楼多修竹。森然一万竿，白粉封青玉。<p>卷帘睡初觉，欹枕看未足。影转色入楼，床席生浮绿。<br>
　　空城绝宾客，向夕弥幽独。楼上夜不归，此君留我宿。<p>卷434_21 「九日登巴台」白居易<br>
　　黍香酒初熟，菊暖花未开。闲听竹枝曲，浅酌茱萸杯。<br>
　　去年重阳日，漂泊湓城隈。今岁重阳日，萧条巴子台。<br>
　　旅鬓寻已白，乡书久不来。临觞一搔首，座客亦裴回。<p>卷434_22 「东城寻春」白居易<br>
　　老色日上面，欢情日去心。今既不如昔，后当不如今。<br>
　　今犹未甚衰，每事力可任。花时仍爱出，酒后尚能吟。<br>
　　但恐如此兴，亦随日销沉。东城春欲老，勉强一来寻。<p>卷434_23 「江上送客」白居易<br>
　　江花已萎绝，江草已消歇。远客何处归，孤舟今日发。<br>
　　杜鹃声似哭，湘竹斑如血。共是多感人，仍为此中别。<p>卷434_24 「桐花」白居易<br>
　　春令有常候，清明桐始发。何此巴峡中，桐花开十月。<br>
　　岂伊物理变，信是土宜别。地气反寒暄，天时倒生杀。<br>
　　草木坚强物，所禀固难夺。风候一参差，荣枯遂乖剌。<br>
　　况吾北人性，不耐南方热。强羸寿夭间，安得依时节。<p>卷434_25 「早祭风伯，因怀李十一舍人」白居易<br>
　　远郡虽褊陋，时祀奉朝经。夙兴祭风伯，天气晓冥冥。<br>
　　导骑与从吏，引我出东s.水雾重如雨，山火高于星。<br>
　　忽忆早朝日，与君趋紫庭。步登龙尾道，却望终南青。<br>
　　一别身向老，所思心未宁。至今想在耳，玉音尚玲玲。<p>卷434_26 「花下对酒二首」白居易<br>
　　蔼蔼江气春，南宾闰正月。梅樱与桃杏，次第城上发。<br>
　　红房烂簇火，素艳纷团雪。香惜委风飘，愁牵压枝折。<br>
　　楼中老太守，头上新白发。冷澹病心情，暄和好时节。<br>
　　故园音信断，远郡亲宾绝。欲问花前尊，依然为谁设。<br>
　　引手攀红樱，红樱落似霰。仰首看白日，白日走如箭。<br>
　　年芳与时景，顷刻犹衰变。况是血肉身，安能长强健。<br>
　　人心苦迷执，慕贵忧贫贱。愁色常在眉，欢容不上面。<br>
　　况吾头半白，把镜非不见。何必花下杯，更待他人劝。<p>卷434_27 「不二门」白居易<br>
　　两眼日将暗，四肢渐衰瘦。束带剩昔围，穿衣妨宽袖。<br>
　　流年似江水，奔注无昏昼。志气与形骸，安得长依旧。<br>
　　亦曾登玉陛，举措多纰缪。至今金阙籍，名姓独遗漏。<br>
　　亦曾烧大药，消息乖火候。至今残丹砂，烧乾不成就。<br>
　　行藏事两失，忧恼心交斗。化作憔悴翁，抛身在荒陋。<br>
　　坐看老病逼，须得医王救。唯有不二门，其间无夭寿。<p>卷434_28 「我身」白居易<br>
　　我身何所似，似彼孤生蓬。秋霜剪根断，浩浩随长风。<br>
　　昔游秦雍间，今落巴蛮中。昔为意气郎，今作寂寥翁。<br>
　　外貌虽寂寞，中怀颇冲融。赋命有厚薄，委心任穷通。<br>
　　通当为大鹏，举翅摩苍穹。穷则为鹪鹩，一枝足自容。<br>
　　苟知此道者，身穷心不穷。<p>卷434_29 「哭王质夫」白居易<br>
　　仙游寺前别，别来十年馀。生别犹怏怏，死别复何如。<br>
　　客从梓潼来，道君死不虚。惊疑心未信，欲哭复踟蹰。<br>
　　踟蹰寝门侧，声发涕亦俱。衣上今日泪，箧中前月书。<br>
　　怜君古人风，重有君子儒。篇咏陶谢辈，风流嵇阮徒。<br>
　　出身既蹇屯，生世仍须臾。诚知天至高，安得不一呼。<br>
　　江南有毒蟒，江北有妖狐。皆享千年寿，多于王质夫。<br>
　　不知彼何德，不识此何辜。<p>卷434_30 「东坡种花二首」白居易<br>
　　持钱买花树，城东坡上栽。但购有花者，不限桃杏梅。<br>
　　百果参杂种，千枝次第开。天时有早晚，地力无高低。<br>
　　红者霞艳艳，白者雪皑皑。游蜂逐不去，好鸟亦来栖。<br>
　　前有长流水，下有小平台。时拂台上石，一举风前杯。<br>
　　花枝荫我头，花蕊落我怀。独酌复独咏，不觉月平西。<br>
　　巴俗不爱花，竟春无人来。唯此醉太守，尽日不能回。<br>
　　东坡春向暮，树木今何如。漠漠花落尽，翳翳叶生初。<br>
　　每日领童仆，荷锄仍决渠。i土壅其本，引泉溉其枯。<br>
　　小树低数尺，大树长丈馀。封植来几时，高下随扶疏。<br>
　　养树既如此，养民亦何殊。将欲茂枝叶，必先救根株。<br>
　　云何救根株，劝农均赋租。云何茂枝叶，省事宽刑书。<br>
　　移此为郡政，庶几m俗苏。<p>卷434_31 「登城东古台」白居易<br>
　　迢迢东郊上，有土青崔嵬。不知何代物，疑是巴王台。<br>
　　巴歌久无声，巴宫没黄埃。靡靡春草合，牛羊缘四隈。<br>
　　我来一登眺，目极心悠哉。始见江山势，峰叠水环回。<br>
　　凭高视听旷，向远胸襟开。唯有故园念，时时东北来。<p>卷434_32 「哭诸故人，因寄元八」白居易<br>
　　昨日哭寝门，今日哭寝门。借问所哭谁，无非故交亲。<br>
　　伟卿既长往，质夫亦幽沦。屈指数年世，收涕自思身。<br>
　　彼皆少于我，先为泉下人。我今头半白，焉得身久存。<br>
　　好狂元郎中，相识二十春。昔见君生子，今闻君抱孙。<br>
　　存者尽老大，逝者已成尘。早晚升平宅，开眉一见君。<p>卷434_33 「郡中春宴，因赠诸客」白居易<br>
　　仆本儒家子，待诏金马门。尘忝亲近地，孤负圣明恩。<br>
　　一旦奉优诏，万里牧远人。可怜岛夷帅，自称为使君。<br>
　　身骑马，口食涂江鳞。暗澹绯衫故，斓斑白发新。<br>
　　是时岁二月，玉历布春分。颁条示皇泽，命宴及良辰。<br>
　　冉冉趋府吏，蚩蚩聚州民。有如蛰虫鸟，亦应天地春。<br>
　　薰草席铺坐，藤枝酒注樽。中庭无平地，高下随所陈。<br>
　　蛮鼓声坎坎，巴女舞蹲蹲。使君居上头，掩口语众宾。<br>
　　勿笑风俗陋，勿欺官府贫。蜂巢与蚁穴，随分有君臣。<p>卷434_34 「开元寺东池早春」白居易<br>
　　池水暖温暾，水清波潋滟。簇簇青泥中，新蒲叶如剑。<br>
　　梅房小白裹，柳彩轻黄染。顺气草熏熏，适情鸥泛泛。<br>
　　旧游成梦寐，往事随阳焱。芳物感幽怀，一动平生念。<p>卷434_35 「东溪种柳」白居易<br>
　　野性爱栽植，植柳水中坻。乘春持斧斫，裁截而树之。<br>
　　长短既不一，高下随所宜。倚岸埋大干，临流插小枝。<br>
　　松柏不可待，F楠固难移。不如种此树，此树易荣滋。<br>
　　无根亦可活，成阴况非迟。三年未离郡，可以见依依。<br>
　　种罢水边憩，仰头闲自思。富贵本非望，功名须待时。<br>
　　不种东溪柳，端坐欲何为。<p>卷434_36 「卧小斋」白居易<br>
　　朝起视事毕，晏坐饱食终。散步长廊下，卧退小斋中。<br>
　　拙政自多暇，幽情谁与同。孰云二千石，心如田野翁。<p>卷434_37 「步东坡」白居易<br>
　　朝上东坡步，夕上东坡步。东坡何所爱，爱此新成树。<br>
　　种植当岁初，滋荣及春暮。信意取次栽，无行亦无数。<br>
　　绿阴斜景转，芳气微风度。新叶鸟下来，萎花蝶飞去。<br>
　　闲携斑竹杖，徐曳黄麻屦。欲识往来频，青芜成白路。<p>卷434_38 「征秋税毕，题郡南亭」白居易<br>
　　高城直下视，蠢蠢见巴蛮。安可施政教，尚不通语言。<br>
　　且喜赋敛毕，幸闻闾井安。岂伊循良化，赖此丰登年。<br>
　　案牍既简少，池馆亦清闲。秋雨檐果落，夕钟林鸟还。<br>
　　南亭日潇洒，偃卧恣疏顽。<p>卷434_39 「蚊蟆」白居易<br>
　　巴徼炎毒早，二月蚊蟆生。咂肤拂不去，绕耳薨薨声。<br>
　　斯物颇微细，中人初甚轻。如有肤受谮，久则疮_成。<br>
　　_成无奈何，所要防其萌。幺虫何足道，潜喻儆人情。<p>卷434_40 「登龙昌上寺望江南山，怀钱舍人」白居易<br>
　　骑马出西郭，悠悠欲何之。独上高寺去，一与白云期。<br>
　　虚槛晚潇洒，前山碧参差。忽似青龙阁，同望玉峰时。<br>
　　因咏松雪句，永怀鸾鹤姿。六年不相见，况乃隔荣衰。<p>卷434_41 「郊下」白居易<br>
　　西日照高树，树头子规鸣。东风吹野水，水畔江蓠生。<br>
　　尽日看山立，有时寻涧行。兀兀长如此，何许似专城。<p>卷434_42 「遣怀」白居易<br>
　　乐往必悲生，泰来由否极。谁言此数然，吾道何终塞。<br>
　　尝求詹尹卜，拂龟竟默默。亦曾仰问天，天但苍苍色。<br>
　　自兹唯委命，名利心双息。近日转安闲，乡园亦休忆。<br>
　　回看世间苦，苦在求不得。我今无所求，庶离忧悲域。<p>卷434_43 「岁晚」白居易<br>
　　霜降水返壑，风落木归山。冉冉岁将宴，物皆复本源。<br>
　　何此南迁客，五年独未还。命屯分已定，日久心弥安。<br>
　　亦尝心与口，静念私自言。去国固非乐，归乡未必欢。<br>
　　何须自生苦，舍易求其难。<p>卷434_44 「负冬日」白居易<br>
　　杲杲冬日出，照我屋南隅。负暄闭目坐，和气生肌肤。<br>
　　初似饮醇醪，又如蛰者苏。外融百骸畅，中适一念无。<br>
　　旷然忘所在，心与虚空俱。<p>卷434_45 「委顺」白居易<br>
　　山城虽荒芜，竹树有嘉色。郡俸诚不多，亦足充衣食。<br>
　　外累由心起，心宁累自息。尚欲忘家乡，谁能算官职。<br>
　　宜怀齐远近，委顺随南北。归去诚可怜，天涯住亦得。<p>卷434_46 「宿溪翁（时初除郎官赴朝）」白居易<br>
　　众心爱金玉，众口贪酒肉。何如此溪翁，饮瓢亦自足。<br>
　　溪南刈薪草，溪北修墙屋。岁种一顷田，春驱两黄犊。<br>
　　于中甚安适，此外无营欲。溪畔偶相逢，庵中遂同宿。<br>
　　醉翁向朝市，问我何官禄。虚言笑杀翁，郎官应列宿。<p>卷434_47 「重过寿泉，忆与杨九别时，因题店壁」白居易<br>
　　商州南十里，有水名寿泉。涌出石崖下，流经山店前。<br>
　　忆昔相送日，我去君言还。寒波与老泪，此地共潺。<br>
　　一去历万里，再来经六年。形容已变改，处所犹依然。<br>
　　他日君过此，殷勤吟此篇。<p>卷434_48
「西掖早秋直夜书意（自此后中书舍人时作）」白居易<br>
　　凉风起禁掖，新月生宫沼。夜半秋暗来，万年枝袅袅。<br>
　　炎凉递时节，钟鼓交昏晓。遇圣惜年衰，报恩愁力小。<br>
　　素餐无补益，朱绶虚缠绕。冠盖栖野云，稻粱养山鸟。<br>
　　量能私自省，所得已非少。五品不为贱，五十不为夭。<br>
　　若无知足心，贪求何日了。<p>卷434_49 「庭松」白居易<br>
　　堂下何所有，十松当我阶。乱立无行次，高下亦不齐。<br>
　　高者三丈长，下者十尺低。有如野生物，不知何人栽。<br>
　　接以青瓦屋，承之白沙台。朝昏有风月，燥湿无尘泥。<br>
　　疏韵秋槭槭，凉阴夏凄凄。春深微雨夕，满叶珠蓑蓑。<br>
　　岁暮大雪天，压枝玉皑皑。四时各有趣，万木非其侪。<br>
　　去年买此宅，多为人所酢Ｒ患叶十口，移转就松来。<br>
　　移来有何得，但得烦襟开。即此是益友，岂必交贤才。<br>
　　顾我犹俗士，冠带走尘埃。未称为松主，时时一愧怀。<p>卷434_50 「竹窗」白居易<br>
　　常爱辋川寺，竹窗东北廊。一别十馀载，见竹未曾忘。<br>
　　今春二月初，卜居在新昌。未暇作厩库，且先营一堂。<br>
　　开窗不糊纸，种竹不依行。意取北檐下，窗与竹相当。<br>
　　绕屋声淅淅，逼人色苍苍。烟通杳霭气，月透玲珑光。<br>
　　是时三伏天，天气热如汤。独此竹窗下，朝回解衣裳。<br>
　　轻纱一幅巾，小簟六尺床。无客尽日静，有风终夜凉。<br>
　　乃知前古人，言事颇谙详。清风北窗卧，可以傲羲皇。<p>卷434_51 「同韩侍郎游郑家池吟诗小饮」白居易<br>
　　野艇容三人，晚池流浼浼。悠然依棹坐，水思如江海。<br>
　　宿雨洗沙尘，晴风荡烟霭。残阳上竹树，枝叶生光彩。<br>
　　我本偶然来，景物如相待。白鸥惊不起，绿芡行堪采。<br>
　　齿发虽已衰，性灵未云改。逢诗遇杯酒，尚有心情在。<p>卷434_52 「晚归有感」白居易<br>
　　朝吊李家孤，暮问崔家疾。回马独归来，低眉心郁郁。<br>
　　平生所善者，多不过六七。如何十年间，零落三无一。<br>
　　刘曾梦中见，元向花前失。渐老与谁游，春城好风日。<p>卷434_53 「曲江感秋二首」白居易<br>
　　元和二年秋，我年三十七。长庆二年秋，我年五十一。<br>
　　中间十四年，六年居谴黜。穷通与荣悴，委运随外物。<br>
　　遂师庐山远，重吊湘江屈。夜听竹枝愁，秋看滟堆没。<br>
　　近辞巴郡印，又秉纶闱笔。晚遇何足言，白发映朱绂。<br>
　　销沉昔意气，改换旧容质。独有曲江秋，风烟如往日。<br>
　　疏芜南岸草，萧飒西风树。秋到未几时，蝉声又无数。<br>
　　莎平绿茸合，莲落青房露。今日临望时，往年感秋处。<br>
　　池中水依旧，城上山如故。独我鬓间毛，昔黑今垂素。<br>
　　荣名与壮齿，相避如朝暮。时命始欲来，年颜已先去。<br>
　　当春不欢乐，临老徒惊误。故作咏怀诗，题于曲江路。<p>卷434_54 「玩松竹二首」白居易<br>
　　龙蛇隐大泽，麋鹿游丰草。栖凤安于梧，潜鱼乐于藻。<br>
　　吾亦爱吾庐，庐中乐吾道。前松后修竹，偃卧可终老。<br>
　　各附其所安，不知他物好。<br>
　　坐爱前檐前，卧爱北窗北。窗竹多好风，檐松有嘉色。<br>
　　幽怀一以合，俗含随缘息。在尔虽无情，于予即有得。<br>
　　乃知性相近，不必动与植。<p>卷434_55 「衰病无趣，因吟所怀」白居易<br>
　　朝餐多不饱，夜卧常少睡。自觉寝食间，多无少年味。<br>
　　平生好诗酒，今亦将舍弃。酒唯下药饮，无复曾欢醉。<br>
　　诗多听人吟，自不题一字。病姿与衰相，日夜相继至。<br>
　　况当尚少朝，弥惭居近侍。终当求一郡，聚少渔樵费。<br>
　　合口便归山，不问人间事。<p>卷434_56 「逍遥咏」白居易<br>
　　亦莫恋此身，亦莫厌此身。此身何足恋，万劫烦恼根。<br>
　　此身何足厌，一聚虚空尘。无恋亦无厌，始是逍遥人。
<p>　　　　　　　　　　　　　　卷四百三十五<p>卷435_1 「短歌行」白居易<br>
　　犹阳如火色，上行千里下一刻。出为白昼入为夜，<br>
　　圆转如珠住不得。住不得，可奈何，为君举酒歌短歌。<br>
　　歌声苦，词亦苦，四座少年君听取。今夕未竟明夕催，<br>
　　秋风才往春风回。人无根蒂时不驻，朱颜白日相隳颓。<br>
　　劝君且强笑一面，劝君且强饮一杯。人生不得长欢乐，<br>
　　年少须臾老到来。<p>卷435_2 「生离别」白居易<br>
　　食檗不易食梅难，檗能苦兮梅能酸。未如生别之为难，<br>
　　苦在心兮酸在肝。晨鸡再鸣残月没，征马连嘶行人出。<br>
　　回看骨肉哭一声，梅酸檗苦甘如蜜。黄河水白黄云秋，<br>
　　行人河边相对愁。天寒野旷何处宿，棠梨叶战风飕飕。<br>
　　生离别，生离别，忧从中来无断绝。忧极心劳血气衰，<br>
　　未年三十生白发。<p>卷435_3 「浩歌行」白居易<br>
　　天长地久无终毕，昨夜今朝又明日。鬓发苍浪牙齿疏，<br>
　　不觉身年四十七。前去五十有几年，把镜照面心茫然。<br>
　　既无长绳系白日，又无大药驻朱颜。朱颜日渐不如故，<br>
　　青史功名在何处。欲留年少待富贵，富贵不来年少去。<br>
　　去复去兮如长河，东流赴海无回波。贤愚贵贱同归尽，<br>
　　北邙冢墓高嵯峨。古来如此非独我，未死有酒且高歌。<br>
　　颜回短命伯夷饿，我今所得亦已多。功名富贵须待命，<br>
　　命若不来知奈何。<p>卷435_4 「王夫子」白居易<br>
　　王夫子，送君为一尉，东南三千五百里。道途虽远位虽卑，<br>
　　月俸犹堪活妻子。男儿口读古人书，束带敛手来从事。<br>
　　近将徇禄给一家，远则行道佐时理，行道佐时须待命，<br>
　　委身下位无为耻。命苟未来且求食，官无卑高及远迩。<br>
　　男儿上既未能济天下，下又不至饥寒死。吾观九品至一品，<br>
　　其间气味都相似。紫绶朱绂青布衫，颜色不同而已矣。<br>
　　王夫子，别有一事欲劝君，遇酒逢春且欢喜。<p>卷435_5 「江南遇天宝乐叟」白居易<br>
　　白头病叟泣且言，禄山未乱入梨园。能弹琵琶和法曲，<br>
　　多在华清随至尊。是时天下太平久，年年十月坐朝元。<br>
　　千官起居环合，万国会同车马奔。金钿照耀石瓮寺，<br>
　　兰麝熏煮温汤源。贵妃宛转侍君侧，体弱不胜珠翠繁。<br>
　　冬雪飘u锦袍暖，春风荡漾霓裳翻。欢娱未足燕寇至，<br>
　　弓劲马肥胡语喧。豳土人迁避夷狄，鼎湖龙去哭轩辕。<br>
　　从此漂沦落南土，万人死尽一身存。秋风江上浪无限，<br>
　　暮雨舟中酒一尊。涸鱼久失风波势，枯草曾沾雨露恩。<br>
　　我自秦来君莫问，骊山渭水如荒村。新丰树老笼明月，<br>
　　长生殿暗锁春云。红叶纷纷盖欹瓦，绿苔重重封坏垣。<br>
　　唯有中官作宫使，每年寒食一开门。<p>卷435_6 「送张山人归嵩阳」白居易<br>
　　黄昏惨惨天微雪，修行坊西鼓声绝。张生马瘦衣且单，<br>
　　夜扣柴门与我别。愧君冒寒来别我，为君酤酒张灯火。<br>
　　酒酣火暖与君言，何事入关又出关。答云前年偶下山，<br>
　　四十馀月客长安。长安古来名利地，空手无金行路难。<br>
　　朝游九城陌，肥马轻车欺杀客。暮宿五侯门，<br>
　　残茶冷酒愁杀人。春明门，门前便是嵩山路。<br>
　　幸有云泉容此身，明日辞君且归去。<p>卷435_7
「醉后走笔酬刘五主簿长句之赠兼简张大贾二十四先辈昆季」白居易<br>
　　刘兄文高行孤立，十五年前名翕习。是时相遇在符离，<br>
　　我年二十君三十。得意忘年心迹亲，寓居同县日知闻。<br>
　　衡门寂寞朝寻我，古寺萧条暮访君。朝来暮去多携手，<br>
　　穷巷贫居何所有。秋灯夜写联句诗，春雪朝倾暖寒酒。<br>
　　陴湖绿爱白鸥飞，濉水清怜红鲤肥。偶语闲攀芳树立，<br>
　　相扶醉蹋落花归。张贾弟兄同里巷，乘闲数数来相访，<br>
　　雨天连宿草堂中，月夜徐行石桥上。我年渐长忽自惊，<br>
　　镜中冉冉髭须生。心畏后时同励志，身牵前事各求名。<br>
　　问我栖栖何所适，乡人荐为鹿鸣客。二千里别谢交游，<br>
　　三十韵诗慰行役。出门可怜唯一身，敝裘瘦马入咸秦。<br>
　　冬冬街鼓红尘暗，晚到长安无主人。二贾二张与余弟，<br>
　　驱车逦迤来相继。操词握赋为干戈，锋锐森然胜气多。<br>
　　齐入文场同苦战，五人十载九登科。二张得隽名居甲，<br>
　　美退争雄重告捷。棠棣辉荣并桂枝，芝兰芳馥和荆叶。<br>
　　唯有沅犀屈未伸，握中自谓骇鸡珍。三年不鸣鸣必大，<br>
　　岂独骇鸡当骇人。元和运启千年圣，同遇明时余最幸。<br>
　　始辞秘阁吏王畿，遽列谏垣升禁闱。蹇步何堪鸣玉，<br>
　　衰容不称著朝衣。阊阖晨开朝百辟，冕旒不动香烟碧。<br>
　　步登龙尾上虚空，立去天颜无咫尺。宫花似雪从乘舆，<br>
　　禁月如霜坐直庐。身贱每惊随内宴，才微常愧草天书。<br>
　　晚松寒竹新昌第，职居密近门多闭。日暮银台下直回，<br>
　　故人到门门暂开。回头下马一相顾，尘土满衣何处来。<br>
　　敛手炎凉叙未毕，先说旧山今悔出。岐阳旅宦少欢娱，<br>
　　江左羁游费时日。赠我一篇行路吟，吟之句句披沙金。<br>
　　岁月徒催白发貌，泥涂不屈青云心。谁会茫茫天地意，<br>
　　短才获用长才弃。我随g鹭入烟云，谬上丹墀为近臣。<br>
　　君同鸾凤栖荆棘，犹著青袍作选人。惆怅知贤不能荐，<br>
　　徒为出入蓬莱殿。月惭谏纸二百张，岁愧俸钱三十万。<br>
　　大底浮荣何足道，几度相逢即身老。且倾斗酒慰羁愁，<br>
　　重话符离问旧游。北巷邻居几家去，东林旧院何人住。<br>
　　武里村花落复开，流沟山色应如故。感此酬君千字诗，<br>
　　醉中分手又何之。须知通塞寻常事，莫叹浮沉先后时。<br>
　　慷慨临歧重相勉，殷勤别后加餐饭。<br>
　　君不见买臣衣锦还故乡，五十身荣未为晚。<p>卷435_8
「和钱员外答卢员外早春独游曲江见寄长句」白居易<br>
　　春来有色暗融融，先到诗情酒思中。柳岸霏微`尘雨，<br>
　　杏园澹荡开花风。闻君独游心郁郁，薄晚新晴骑马出。<br>
　　醉思诗侣有同年，春叹翰林无暇日。云夫首倡寒玉音，<br>
　　蔚章继和春搜吟。此时我亦闭门坐，一日风光三处心。<p>卷435_9 「东墟晚歇（时退居渭村）」白居易<br>
　　凉风冷露萧索天，黄蒿紫菊荒凉田。绕冢秋花少颜色，<br>
　　细虫小蝶飞翻翻。中有腾腾独行者，手拄渔竿不骑马。<br>
　　晚从南涧钓鱼回，歇此墟中白杨下。褐衣半故白发新，<br>
　　人逢知我是何人。谁言渭浦栖迟客，曾作甘泉侍从臣。<p>卷435_10 「客中月」白居易<br>
　　客从江南来，来时月上弦。悠悠行旅中，三见清光圆。<br>
　　晓随残月行，夕与新月宿。谁谓月无情，千里远相逐。<br>
　　朝发渭水桥，暮入长安陌。不知今夜月，又作谁家客。<p>卷435_11 「挽歌词」白居易<br>
　　丹砗畏裳铮素骖亦悲鸣。晨光照闾巷，[车俨欲行。<br>
　　萧条九月天，哀挽出重城。借问送者谁，妻子与弟兄。<br>
　　苍苍上古原，峨峨开新茔。含酸一恸哭，异口同哀声。<br>
　　旧陇转芜绝，新坟日罗列。春风草绿北邙山，<br>
　　此地年年生死别。<p>卷435_12 「长相思」白居易<br>
　　九月西风兴，月冷露华凝。思君秋夜长，一夜魂九升。<br>
　　二月东风来，草拆花心开。思君春日迟，一日肠九回。<br>
　　妾住洛桥北，君住洛桥南。十五即相识，今年二十三。<br>
　　有如女萝草，生在松之侧。蔓短枝苦高，萦回上不得。<br>
　　人言人有愿，愿至天必成。愿作远方兽，步步比肩行。<br>
　　愿作深山木，枝枝连理生。<p>卷435_13 「山鹧鸪」白居易<br>
　　山鹧鸪，朝朝暮暮啼复啼，啼时露白风凄凄。<br>
　　黄茅冈头秋日晚，苦竹岭下寒月低。田有粟何不啄，<br>
　　石楠有枝何不栖。迢迢不缓复不急，楼上舟中声暗入。<br>
　　梦乡迁客展转卧，抱儿寡妇彷徨立。山鹧鸪，<br>
　　尔本此乡鸟，生不辞巢不别群，何苦声声啼到晓。<br>
　　啼到晓，唯能愁北人，南人惯闻如不闻。<p>卷435_14 「放旅雁（元和十年冬作）」白居易<br>
　　九江十年冬大雪，江水生冰树枝折。百鸟无食东西飞，<br>
　　中有旅雁声最饥。雪中啄草冰上宿，翅冷腾空飞动迟。<br>
　　江童持网捕将去，手携入市生卖之。我本北人今谴谪，<br>
　　人鸟虽殊同是客。见此客鸟伤客人，赎汝放汝飞入云。<br>
　　雁雁汝飞向何处，第一莫飞西北去。淮西有贼讨未平，<br>
　　百万甲兵久屯聚。官军贼军相守老，食尽兵穷将及汝。<br>
　　健儿饥饿射汝吃，拔汝翅翎为箭羽。<p>卷435_15 「送春归（元和十一年三月三十日作）」白居易<br>
　　送春归，三月尽日日暮时。去年杏园花飞御沟绿，<br>
　　何处送春曲江曲。今年杜鹃花落子规啼，送春何处西江西。<br>
　　帝城送春犹怏怏，天涯送春能不加惆怅。莫惆怅，<br>
　　送春人。冗员无替五年罢，应须准拟再送浔阳春。<br>
　　五年炎凉凡十变，又知此身健不健。好去今年江上春，<br>
　　明年未死还相见。<p>卷435_16 「山石榴寄元九」白居易<br>
　　山石榴，一名山踯躅，一名杜鹃花，杜鹃啼时花扑扑。<br>
　　九江三月杜鹃来，一声催得一枝开。江城上佐闲无事，<br>
　　山下钡锰前栽。烂熳一阑十八树，根株有数花无数。<br>
　　千房万叶一时新，嫩紫殷红鲜L尘。泪痕`损燕支脸，<br>
　　剪刀裁破红绡巾。谪仙初堕愁在世，姹女新嫁娇泥春。<br>
　　日射血珠将滴地，风翻火焰欲烧人。闲折两枝持在手，<br>
　　细看不似人间有。花中此物似西施，芙蓉芍药皆嫫母。<br>
　　奇芳绝艳别者谁，通州迁客元拾遗。拾遗初贬江陵去，<br>
　　去时正值青春暮。商山秦岭愁杀君，山石榴花红夹路。<br>
　　题诗报我何所云，苦云色似石榴裙。当时丛畔唯思我，<br>
　　今日阑前只忆君。忆君不见坐销落，日西风起红纷纷。<p>卷435_17 「画竹歌」白居易<br>
　　植物之中竹难写，古今虽画无似者。萧郎下笔独逼真，<br>
　　丹青以来唯一人。人画竹身肥拥肿，萧画茎瘦节节竦。<br>
　　人画竹梢死羸垂，萧画枝活叶叶动。不根而生从意生，<br>
　　不笋而成由笔成。野塘水边J岸侧，森森两丛十五茎。<br>
　　婵娟不失筠粉态，萧飒尽得风烟情。举头忽看不似画，<br>
　　低耳静听疑有声。西丛七茎劲而健，省向天竺寺前石上见。<br>
　　东丛八茎疏且寒，忆曾湘妃庙里雨中看。幽姿远思少人别，<br>
　　与君相顾空长叹。萧郎萧郎老可惜，手颤眼昏头雪色。<br>
　　自言便是绝笔时，从今此竹尤难得。<p>卷435_18 「真娘墓（墓在虎丘寺）」白居易<br>
　　真娘墓，虎丘道。不识真娘镜中面，唯见真娘墓头草。<br>
　　霜摧桃李风折莲，真娘死时犹少年。脂肤荑手不牢固，<br>
　　世间尤物难留连。难留连，易销歇。塞北花，江南雪。<p>卷435_19 「长恨歌」白居易<br>
　　汉皇重色思倾国，御宇多年求不得。杨家有女初长成，<br>
　　养在深闺人未识。天生丽质难自弃，一朝选在君王侧。<br>
　　回眸一笑百媚生，六宫粉黛无颜色。春寒赐浴华清池，<br>
　　温泉水滑洗凝脂。侍儿扶起娇无力，始是新承恩泽时。<br>
　　云鬓花颜金步摇，芙蓉帐暖度春宵。春宵苦短日高起，<br>
　　从此君王不早朝。承欢侍宴无闲暇，春从春游夜专夜。<br>
　　后宫佳丽三千人，三千宠爱在一身。金屋妆成娇侍夜，<br>
　　玉楼宴罢醉和春。姊妹弟兄皆列土，可怜光彩生门户。<br>
　　遂令天下父母心，不重生男重生女。骊宫高处入青云，<br>
　　仙乐风飘处处闻。缓歌慢舞凝丝竹，尽日君王看不足。<br>
　　渔阳@鼓动地来，惊破霓裳羽衣曲。九重城阙烟尘生，<br>
　　千乘万骑西南行。翠华摇摇行复止，西出都门百馀里。<br>
　　六军不发无奈何，宛转蛾眉马前死。花钿委地无人收，<br>
　　翠翘金雀玉搔头。君王掩面救不得，回看血泪相和流。<br>
　　黄埃散漫风萧索，云栈萦纡登剑阁。峨嵋山下少人行，<br>
　　旌旗无光日色薄。蜀江水碧蜀山青，圣主朝朝暮暮情。<br>
　　行宫见月伤心色，夜雨闻铃肠断声。天旋日转回龙驭，<br>
　　到此踌躇不能去。马嵬坡下泥土中，不见玉颜空死处。<br>
　　君臣相顾尽沾衣，东望都门信马归。归来池苑皆依旧，<br>
　　太液芙蓉未央柳。芙蓉如面柳如眉，对此如何不泪垂。<br>
　　春风桃李花开夜，秋雨梧桐叶落时。西宫南苑多秋草，<br>
　　宫叶满阶红不扫。梨园弟子白发新，椒房阿监青娥老。<br>
　　夕殿萤飞思悄然，孤灯挑尽未成眠。迟迟钟鼓初长夜，<br>
　　耿耿星河欲曙天。鸳鸯瓦冷霜华重，翡翠衾寒谁与共。<br>
　　悠悠生死别经年，魂魄不曾来入梦。临邛道士鸿都客，<br>
　　能以精诚致魂魄。为感君王展转思，遂教方士殷勤觅。<br>
　　排空驭气奔如电，升天入地求之遍。上穷碧落下黄泉，<br>
　　两处茫茫皆不见。忽闻海上有仙山，山在虚无缥缈间。<br>
　　楼阁玲珑五云起，其中绰约多仙子。中有一人字太真，<br>
　　雪肤花貌参差是。金阙西厢叩玉扃，转教小玉报双成。<br>
　　闻道汉家天子使，九华帐里梦魂惊。揽衣推枕起裴回，<br>
　　珠箔银屏逦迤开。云鬓半偏新睡觉，花冠不整下堂来。<br>
　　风吹仙袂飘u举，犹似霓裳羽衣舞。玉容寂寞泪阑干，<br>
　　梨花一枝春带雨。含情凝睇谢君王，一别音容两渺茫。<br>
　　昭阳殿里恩爱绝，蓬莱宫中日月长。回头下望人寰处，<br>
　　不见长安见尘雾。唯将旧物表深情，钿合金钗寄将去。<br>
　　钗留一股合一扇，钗擘黄金合分钿。但教心似金钿坚，<br>
　　天上人间会相见。临别殷勤重寄词，词中有誓两心知。<br>
　　七月七日长生殿，夜半无人私语时。在天愿作比翼鸟，<br>
　　在地愿为连理枝。天长地久有时尽，此恨绵绵无绝期。<p>卷435_20 「妇人苦」白居易<br>
　　蝉鬓加意梳，蛾眉用心扫。几度晓妆成，君看不言好。<br>
　　妾身重同穴，君意轻偕老。惆怅去年来，心知未能道。<br>
　　今朝一开口，语少意何深。愿引他时事，移君此日心。<br>
　　人言夫妇亲，义合如一身。及至死生际，何曾苦乐均。<br>
　　妇人一丧夫，终身守孤孑。有如林中竹，忽被风吹折。<br>
　　一折不重生，枯死犹抱节。男儿若丧妇，能不暂伤情。<br>
　　应似门前柳，逢春易发荣。风吹一枝折，还有一枝生。<br>
　　为君委曲言，愿君再三听。须知妇人苦，从此莫相轻。<p>卷435_21 「长安道」白居易<br>
　　花枝缺处青楼开，艳歌一曲酒一杯。美人劝我急行乐，<br>
　　自古朱颜不再来。君不见外州客，长安道，一回来，<br>
　　一回老。<p>卷435_22 「潜别离」白居易<br>
　　不得哭，潜别离。不得语，暗相思。两心之外无人知。<br>
　　深笼夜锁独栖鸟，利剑春断连理枝。河水虽浊有清日，<br>
　　乌头虽黑有白时。唯有潜离与暗别，彼此甘心无后期。<p>卷435_23 「隔浦莲」白居易<br>
　　隔浦爱红莲，昨日看犹在。夜来风吹落，只得一回采。<br>
　　花开虽有明年期，复愁明年还暂时。<p>卷435_24 「寒食野望吟」白居易<br>
　　丘墟郭门外，寒食谁家哭。风吹旷野纸钱飞，<br>
　　古墓累累春草绿。棠梨花映白杨树，尽是死生离别处。<br>
　　冥寞重泉哭不闻，萧萧墓雨人归去。<p>卷435_25 「琵琶引」白居易<br>
　　浔阳江头夜送客，枫叶荻花秋索索。主人下马客在船，<br>
　　举酒欲饮无管弦。醉不成欢惨将别，别时茫茫江浸月。<br>
　　忽闻水上琵琶声，主人忘归客不发。寻声暗问弹者谁，<br>
　　琵琶声停欲语迟。移船相近邀相见，添酒回灯重开宴。<br>
　　千呼万唤始出来，犹抱琵琶半遮面。转轴拨弦三两声，<br>
　　未成曲调先有情。弦弦掩抑声声思，似诉平生不得意。<br>
　　低眉信手续续弹，说尽心中无限事。轻拢慢捻抹复挑，<br>
　　初为霓裳后六幺。大弦嘈嘈如急雨，小弦切切如私语。<br>
　　嘈嘈切切错杂弹，大珠小珠落玉盘。间关莺语花底滑，<br>
　　幽咽泉流水下滩。水泉冷涩弦疑绝，疑绝不通声暂歇。<br>
　　别有幽愁暗恨生，此时无声胜有声。银瓶乍破水浆迸，<br>
　　铁骑突出刀枪鸣。曲终收拨当心画，四弦一声如裂帛。<br>
　　东舟西舫悄无言，唯见江心秋月白。沉吟放拨插弦中，<br>
　　整顿衣裳起敛容。自言本是京城女，家在虾蟆陵下住。<br>
　　十三学得琵琶成，名属教坊第一部。曲罢曾教善才伏，<br>
　　妆成每被秋娘妒。五陵年少争缠头，一曲红绡不知数。<br>
　　钿头云篦击节碎，血色罗裙翻酒污。今年欢笑复明年，<br>
　　秋月春风等闲度。弟走从军阿姨死，暮去朝来颜色故。<br>
　　门前冷落鞍马稀，老大嫁作商人妇。商人重利轻别离，<br>
　　前月浮梁买茶去。去来江口守空船，绕船月明江水寒。<br>
　　夜深忽梦少年事，梦啼妆泪红阑干。我闻琵琶已叹息，<br>
　　又闻此语重唧唧。同是天涯沦落人，相逢何必曾相识。<br>
　　我从去年辞帝京，谪居卧病浔阳城。浔阳小处无音乐，<br>
　　终岁不闻丝竹声。住近湓江地低湿，黄芦苦竹绕宅生。<br>
　　其间旦暮闻何物，杜鹃啼血猿哀鸣。春江花朝秋月夜，<br>
　　往往取酒还独倾。岂无山歌与村笛，呕哑嘲哳难为听。<br>
　　今夜闻君琵琶语，如听仙乐耳暂明。莫辞更坐弹一曲，<br>
　　为君翻作琵琶行。感我此言良久立，却坐促弦弦转急。<br>
　　凄凄不似向前声，满座重闻皆掩泣。座中泣下谁最多，<br>
　　江州司马青衫湿。<p>卷435_26 「简简吟」白居易<br>
　　苏家小女名简简，芙蓉花腮柳叶眼。十一把镜学点妆，<br>
　　十二抽针能绣裳。十三行坐事调品，不肯迷头白地藏。<br>
　　玲珑云髻生花样，飘u风袖蔷薇香。殊姿异态不可状，<br>
　　忽忽转动如有光。二月繁霜杀桃李，明年欲嫁今年死。<br>
　　丈人阿母勿悲啼，此女不是凡夫妻。恐是天仙谪人世，<br>
　　只合人间十三岁。大都好物不坚牢，彩云易散琉璃脆。<p>卷435_27 「花非花」白居易<br>
　　花非花，雾非雾。夜半来，天明去。来如春梦几多时，<br>
　　去似朝云无觅处。<p>卷435_28 「醉后狂言，酬赠萧、殷二协律」白居易<br>
　　馀杭邑客多羁贫，其间甚者萧与殷。天寒身上犹衣葛，<br>
　　日高甑中未拂尘。江城山寺十一月，北风吹沙雪纷纷。<br>
　　宾客不见绨袍惠，黎庶未沾襦F恩。此时太守自惭愧，<br>
　　重衣复衾有馀温。因命染人与针女，先制两裘赠二君。<br>
　　吴绵细软桂布密，柔如狐腋白似云。劳将诗书投赠我，<br>
　　如此小惠何足论。我有大裘君未见，宽广和暖如阳春。<br>
　　此裘非缯亦非纩，裁以法度絮以仁。刀尺钝拙制未毕，<br>
　　出亦不独裹一身。若令在郡得五考，与君展覆杭州人。<p>卷435_29 「醉歌（示伎人商玲珑）」白居易<br>
　　罢胡琴，掩秦瑟，玲珑再拜歌初毕。谁道使君不解歌，<br>
　　听唱黄鸡与白日。黄鸡催晓丑时鸣，白日催年酉前没。<br>
　　腰间红绶系未稳，镜里朱颜看已失。玲珑玲珑奈老何，<br>
　　使君歌了汝更歌。
<p>　　　　　　　　　　　　　　卷四百三十六<p>卷436_1 「代书诗一百韵寄微之」白居易<br>
　　忆在贞元岁，初登典校司。身名同日授，心事一言知。<br>
　　肺腑都无隔，形骸两不羁。疏狂属年少，闲散为官卑。<br>
　　分定金兰契，言通药石规。交贤方汲汲，友直每啤<br>
　　有月多同赏，无杯不共持。秋风拂琴匣，夜雪卷书帷。<br>
　　高上慈恩塔，幽寻皇子陂。唐昌玉蕊会，崇敬牡丹期。<br>
　　笑劝迂辛酒，闲吟短李诗。儒风爱敦质，佛理赏玄师。<br>
　　度日曾无闷，通宵靡不为。双声联律句，八面对宫棋。<br>
　　往往游三省，腾腾出九逵。寒销直城路，春到曲江池。<br>
　　树暖枝条弱，山晴彩翠奇。峰攒石绿点，柳宛L尘丝。<br>
　　岸草烟铺地，园花雪压枝。早光红照耀，新溜碧逶迤。<br>
　　幄幕侵堤布，盘筵占地施。征伶皆绝艺，选伎悉名姬。<br>
　　粉黛凝春态，金钿耀水嬉。风流夸堕髻，时世斗啼眉。<br>
　　密坐随欢促，华尊逐胜移。香飘歌袂动，翠落舞钗遗。<br>
　　筹插红螺碗，觥飞白玉卮。打嫌调笑易，饮讶卷波迟。<br>
　　残席喧哗散，归鞍酩酊骑。酡颜乌帽侧，醉袖玉鞭垂。<br>
　　紫陌传钟鼓，红尘塞路岐。几时曾暂别，何处不相随。<br>
　　荏苒星霜换，回环节候催。两衙多请告，三考欲成资。<br>
　　运启千年圣，天成万物宜。皆当少壮日，同惜盛明时。<br>
　　光景嗟虚掷，云霄窃暗窥。攻文朝LL，讲学夜孜孜。<br>
　　策目穿如札，锋毫锐若锥。繁张获鸟网，坚守钓鱼坻。<br>
　　并受夔龙荐，齐陈晁董词。万言经济略，三策太平基。<br>
　　中第争无敌，专场战不疲。辅车排胜阵，掎角搴降旗。<br>
　　双阙纷容卫，千僚俨等衰。恩随紫泥降，名向白麻披。<br>
　　既在高科选，还从好爵縻。东垣君谏诤，西邑我驱驰。<br>
　　再喜登乌府，多惭侍赤墀。官班分内外，游处遂参差。<br>
　　每列g鸾序，偏瞻獬豸姿。简威霜凛冽，衣彩绣葳蕤。<br>
　　正色摧强御，刚肠嫉喔咿。常憎持禄位，不拟保妻儿。<br>
　　养勇期除恶，输忠在灭私。下鞲惊燕雀，当道慑狐狸。<br>
　　南国人无怨，东台吏不欺。理冤多定国，切谏甚辛毗。<br>
　　造次行于是，平生志在兹。道将心共直，言与行兼危。<br>
　　水暗波翻覆，山藏路险d.未为明主识，已被臣疑。<br>
　　木秀遭风折，兰芳遇霰萎。千钧势易压，一柱力难支。<br>
　　腾口因成_，吹毛遂得疵。忧来吟贝锦，谪去咏江蓠。<br>
　　邂逅尘中遇，殷勤马上辞。贾生离魏阙，王粲向荆夷。<br>
　　水过清源寺，山经绮季祠。心摇汉皋，泪堕岘亭碑。<br>
　　驿路缘云际，城楼枕水湄。思乡多绕泽，望阙独登陴。<br>
　　林晚青萧索，江平绿渺。野秋鸣蟋蟀，沙冷聚鸬鹚。<br>
　　官舍黄茅屋，人家苦竹篱。白醪充夜酌，红粟备晨炊。<br>
　　寡鹤摧风翮，鳏鱼失水G.暗雏啼渴旦，凉叶坠相思。<br>
　　一点寒灯灭，三声晓角吹。蓝衫经雨故，骢马卧霜羸。<br>
　　念涸谁濡沫，嫌醒自fr.耳垂无伯乐，舌在有张仪。<br>
　　负气冲星剑，倾心向日葵。金言自销铄，玉性肯磷缁。<br>
　　伸屈须看蠖，穷通莫问龟。定知身是患，应用道为医。<br>
　　想子今如彼，嗟予独在斯。无l当岁杪，有梦到天涯。<br>
　　坐阻连襟带，行乖接履綦。润销衣上雾，香散室中芝。<br>
　　念远缘迁贬，惊时为别离。素书三往复，明月七盈亏。<br>
　　旧里非难到，馀欢不可追。树依兴善老，草傍静安衰。<br>
　　前事思如昨，中怀写向谁。北村寻古柏，南宅访辛夷。<br>
　　此日空搔首，何人共解颐。病多知夜永，年长觉秋悲。<br>
　　不饮长如醉，加餐亦似饥。狂吟一千字，因使寄微之。<p>卷436_2 「和郑元及第后秋归洛下闲居（
同高侍郎下隔年及第）」白居易<br>
　　勤苦成名后，优游得意间。玉怜同匠琢，桂恨隔年攀。<br>
　　山静豹难隐，谷幽莺暂还。微吟诗引步，浅酌酒开颜。<br>
　　门迥暮临水，窗深朝对山。云衢日相待，莫误许身闲。<p>卷436_3
「与诸同年贺座主侍郎新拜太常，同宴萧尚书亭子」白居易<br>
　　宠新卿典礼，会盛客征文。不失迁莺侣，因成贺燕群。<br>
　　池台晴间雪，冠盖暮和云。共仰曾攀处，年深桂尚熏。<p>卷436_4
「东都冬日会诸同年宴郑家林亭（得先字）」白居易<br>
　　盛时陪上第，暇日会群贤。桂折因同树，莺迁各异年。<br>
　　宾阶纷组佩，妓席俨花钿。促膝齐荣贱，差肩次后先。<br>
　　助歌林下水，销酒雪中天。他日升沉者，无忘共此筵。<p>卷436_5 「叙德书情四十韵，上宣歙翟中丞」白居易<br>
　　元圣生乘运，忠贤出应期。还将稽古力，助立太平基。<br>
　　土控吴兼越，州连歙与池。山河地襟带，军镇国藩维。<br>
　　廉察安江甸，澄清肃海夷。股肱分外守，耳目付中司。<br>
　　楚老歌来暮，秦人咏去思。望如时雨至，福是岁星移。<br>
　　政静民无讼，刑行吏不欺。智惊主宠，阴德畏人知。<br>
　　白玉惭温色，朱绳让直辞。行为时领袖，言作世蓍龟。<br>
　　盛幕招贤士，连营训锐师。光华下g鹭，气色动熊罴。<br>
　　出入麾幢引，登临剑戟随。好风迎解榻，美景待搴帷。<br>
　　晴野霞飞绮，春郊柳宛丝。城乌惊画角，江雁避红旗。<br>
　　藉草朱轮驻，攀花紫绶垂。山宜谢公屐，洲称柳家诗。<br>
　　酒气和芳杜，弦声乱子规。分球齐马首，列舞匝蛾眉。<br>
　　醉惜年光晚，欢怜日影迟。回塘排玉棹，归路拥金羁。<br>
　　自顾龙钟者，尝蒙噢咻之。仰山尘不让，涉海水难为。<br>
　　身忝乡人荐，名因国士推。提携增善价，拂拭长妍姿。<br>
　　射策端心术，迁乔整羽仪。幸穿杨远叶，谬折桂高枝。<br>
　　佩德潜书带，铭仁暗勒肌。饬躬趋馆舍，拜手挹阶墀。<br>
　　霄汉程虽在，风尘迹尚卑。敝衣羞布素，败屋厌茅茨。<br>
　　养乏晨昏膳，居无伏腊资。盛时贫可耻，壮岁病堪嗤。<br>
　　擢第名方立，耽书力未疲。磨铅重割，策蹇再奔驰。<br>
　　相马须怜瘦，呼鹰正及饥。扶摇重即事，会有答恩时。<p>卷436_6
「和渭北刘大夫借便秋遮虏，寄朝中亲友」白居易<br>
　　巨镇为邦屏，全材作国桢。韬钤汉上将，文墨鲁诸生。<br>
　　豹虎关西卒，金汤渭北城。宠深初受ぃ威重正扬兵。<br>
　　阵占山河布，军谙水草行。夏苗侵虎落，宵遁失蕃营。<br>
　　云队攒戈戟，风行卷旆旌。堠空烽火灭，气胜鼓鼙鸣。<br>
　　胡马辞南牧，周师罢北征。回头问天下，何处有偾埂<p>卷436_7 「题故曹王宅（宅在檀溪）」白居易<br>
　　甲第何年置，朱门此地开。山当宾阁出，溪绕妓堂回。<br>
　　覆井桐新长，阴窗竹旧栽。池荒红菡萏，砌老绿莓苔。<br>
　　捐馆梁王去，思人楚客来。西园飞盖处，依旧月裴回。<p>卷436_8 「自江陵之徐州路上寄兄弟」白居易<br>
　　岐路南将北，离忧弟与兄。关河千里别，风雪一身行。<br>
　　夕宿劳乡梦，晨装惨旅情。家贫忧后事，日短念前程。<br>
　　烟雁翻寒渚，霜乌聚古城。谁怜陟冈者，西楚望南荆。<p>卷436_9 「酬哥舒大见赠」白居易<br>
　　去岁欢游何处去，曲江西岸杏园东。花下忘归因美景，<br>
　　尊前劝酒是春风。各从微宦风尘里，共度流年离别中。<br>
　　今日相逢愁又喜，八人分散两人同。<p>卷436_10 「和谈校书秋夜感怀，呈朝中亲友」白居易<br>
　　遥夜凉风楚客悲，清砧繁漏月高时。秋霜似鬓年空长，<br>
　　春草如袍位尚卑。词赋擅名来已久，烟霄得路去何迟。<br>
　　汉庭卿相皆知己，不荐扬雄欲荐谁。<p>卷436_11 「感秋寄远」白居易<br>
　　惆怅时节晚，两情千里同。离忧不散处，庭树正秋风。<br>
　　燕影动归翼，蕙香销故丛。佳期与芳岁，牢落两成空。<p>卷436_12
「春题华阳观（观即华阳公主故宅有旧内人存焉）」白居易<br>
　　帝子吹箫逐凤凰，空留仙洞号华阳。<br>
　　落花何处堪惆怅，头白宫人扫影堂。<p>卷436_13 「秋雨中赠元九」白居易<br>
　　不堪红叶青苔地，又是凉风暮雨天。<br>
　　莫怪独吟秋思苦，比君校近二毛年。<p>卷436_14 「城东闲游」白居易<br>
　　宠辱忧欢不到情，任他朝市自营营。<br>
　　独寻秋景城东去，白鹿原头信马行。<p>卷436_15 「答韦八」白居易<br>
　　丽句劳相赠，佳期恨有违。早知留酒待，悔不趁花归。<br>
　　春尽绿醅老，雨多红萼稀。今朝如一醉，犹得及芳菲。<p>卷436_16 「华阳观桃花时招李六拾遗饮」白居易<br>
　　华阳观里仙桃发，把酒看花心自知。<br>
　　争忍开时不同醉，明朝后日即空枝。<p>卷436_17 「和友人洛中春感」白居易<br>
　　莫悲金谷园中月，莫叹天津桥上春。<br>
　　若学多情寻往事，人间何处不伤神。<p>卷436_18 「送张南简入蜀」白居易<br>
　　昨日诏书下，求贤访陆沉。无论能与否，皆起徇名心。<br>
　　君独南游去，云山蜀路深。<p>卷436_19 「寄陆补阙（前年同登科）」白居易<br>
　　忽忆前年科第后，此时鸡鹤暂同群。<br>
　　秋风惆怅须吹散，鸡在中庭鹤在云。<p>卷436_20 「华阳观中八月十五日夜招友玩月」白居易<br>
　　人道秋中明月好，欲邀同赏意如何。<br>
　　华阳洞里秋坛上，今夜清光此处多。<p>卷436_21 「曲江忆元九」白居易<br>
　　春来无伴闲游少，行乐三分减二分。<br>
　　何况今朝杏园里，闲人逢尽不逢君。<p>卷436_22 「过刘三十二故宅」白居易<br>
　　不见刘君来近远，门前两度满枝花。<br>
　　朝来惆怅宣平过，柳巷当头第一家。<p>卷436_23 「下庄南桃花」白居易<br>
　　村南无限桃花发，唯我多情独自来。<br>
　　日暮风吹红满地，无人解惜为谁开。<p>卷436_24 「三月三十日题慈恩寺」白居易<br>
　　慈恩春色今朝尽，尽日裴回倚寺门。<br>
　　惆怅春归留不得，紫藤花下渐黄昏。<p>卷436_25 「看恽家牡丹花戏赠李二十」白居易<br>
　　香胜烧兰红胜霞，城中最数令公家。<br>
　　人人散后君须看，归到江南无此花。<p>卷436_26 「春中与卢四周谅华阳观同居」白居易<br>
　　性情懒慢好相亲，门巷萧条称作邻。背烛共怜深夜月，<br>
　　蹋花同惜少年春。杏坛住僻虽宜病，芸阁官微不救贫。<br>
　　文行如君尚憔悴，不知霄汉待何人。<p>卷436_27
「自城东至以诗代书，戏招李六拾遗、崔二十六先辈」白居易<br>
　　青门走马趁心期，惆怅归来已校迟。应过唐昌玉蕊后，<br>
　　犹当崇敬牡丹时。暂游还忆崔先辈，欲醉先邀李拾遗。<br>
　　尚残半月芸香俸，不作归粮作酒赀。<p>卷436_28
「T县北楼望山（自此后诗为畿尉时作）」白居易<br>
　　一为趋走吏，尘土不开颜。孤负平生眼，今朝始见山。<p>卷436_29 「县西郊秋寄赠马造」白居易<br>
　　紫阁峰西清渭东，野烟深处夕阳中。风荷老叶萧条绿，<br>
　　水蓼残花寂寞红。我厌宦游君失意，可怜秋思两心同。<p>卷436_30 「别韦苏州」白居易<br>
　　百年愁里过，万感醉中来。惆怅城西别，愁眉两不开。<p>卷436_31 「戏题新栽蔷薇（时尉T）」白居易<br>
　　移根易地莫憔悴，野外庭前一种春。<br>
　　少府无妻春寂寞，花开将尔当夫人。<p>卷436_32 「酬王十八、李大见招游山」白居易<br>
　　自怜幽会心期阻，复愧嘉招书信频。<br>
　　王事牵身去不得，满山松雪属他人。<p>卷436_33 「县南花下醉中留刘五」白居易<br>
　　百岁几回同酩酊，一年今日最芳菲。<br>
　　愿将花赠天台女，留取刘郎到夜归。<p>卷436_34 「宿杨家」白居易<br>
　　杨氏弟兄俱醉卧，披衣独起下高斋。<br>
　　夜深不语中庭立，月照藤花影上阶。<p>卷436_35 「醉中留别杨六兄弟（三月二十日别）」白居易<br>
　　春初携手春深散，无日花间不醉狂。<br>
　　别后何人堪共醉，犹残十日好风光。<p>卷436_36 「醉中归T」白居易<br>
　　金光门外昆明路，半醉腾腾信马回。<br>
　　数日非关王事系，牡丹花尽始归来。<p>卷436_37 「游云居寺，赠穆三十六地主」白居易<br>
　　乱峰深处云居路，共蹋花行独惜春。<br>
　　胜地本来无定主，大都山属爱山人。<p>卷436_38
「和王十八蔷薇涧花时有怀萧侍御兼见赠」白居易<br>
　　霄汉风尘俱是系，蔷薇花委故山深。<br>
　　怜君独向涧中立，一把红芳三处心。<p>卷436_39 「再因公事到骆口驿」白居易<br>
　　今年到时夏云白，去年来时秋树红。<br>
　　两度见山心有愧，皆因王事到山中。<p>卷436_40
「期李二十文略、王十八质夫不至，独宿仙游寺」白居易<br>
　　文略也从牵吏役，质夫何故恋嚣尘。<br>
　　始知解爱山中宿，千万人中无一人。<p>卷436_41 「酬赵秀才赠新登科诸先辈」白居易<br>
　　莫羡蓬莱鸾鹤侣，道成羽翼自生身。<br>
　　君看名在丹台者，尽是人间修道人。<p>卷436_42 「过天门街」白居易<br>
　　雪尽终南又欲春，遥怜翠色对红尘。<br>
　　千车万马九衢上，回首看山无一人。<p>卷436_43 「惜玉蕊花，有怀集贤王校书起」白居易<br>
　　芳意将阑风又吹，白云离叶雪辞枝。<br>
　　集贤雠校无闲日，落尽瑶花君不知。<p>卷436_44 「春送卢秀才下第游太原谒严尚书」白居易<br>
　　未将时会合，且与俗浮沉。鸿养青冥翮，蛟潜云雨心。<br>
　　烟郊春别远，风碛暮程深。墨客投何处，并州旧翰林。<p>卷436_45 「长安送柳大东归」白居易<br>
　　白社羁游伴，青门远别离。浮名相引住，归路不同归。<p>卷436_46 「送文畅上人东游」白居易<br>
　　得道即无著，随缘西复东。貌依年腊老，心到夜禅空。<br>
　　山宿驯溪虎，江行滤水虫。悠悠尘客思，春满碧云中。<p>卷436_47 「社日关路作」白居易<br>
　　晚景函关路，凉风社日天。青岩新有燕，红树欲无蝉。<br>
　　愁立驿楼上，厌行官堠前。萧条秋兴苦，渐近二毛年。<p>卷436_48 「重到毓村宅有感」白居易<br>
　　欲入中门泪满巾，庭花无主两回春。<br>
　　轩窗帘幕皆依旧，只是堂前欠一人。<p>卷436_49 「乱后过流沟寺」白居易<br>
　　九月徐州新战后，悲风杀气满山河。<br>
　　唯有流沟山下寺，门前依旧白云多。<p>卷436_50 「叹发落」白居易<br>
　　多病多愁心自知，行年未老发先衰。<br>
　　随梳落去何须惜，不落终须变作丝。<p>卷436_51 「留别吴七正字」白居易<br>
　　成名共记甲科上，署吏同登芸阁间。<br>
　　唯是尘心殊道性，秋蓬常转水长闲。<p>卷436_52 「除夜宿持荨拱拙右<br>
　　家寄关西住，身为河北游。萧条岁除夜，旅泊在持荨<p>卷436_53 「邯郸冬至夜思家」白居易<br>
　　邯郸驿里逢冬至，抱膝灯前影伴身。<br>
　　想得家中夜深坐，还应说著远行人。<p>卷436_54 「冬至夜怀湘灵」白居易<br>
　　艳质无由见，寒衾不可亲。何堪最长夜，俱作独眠人。<p>卷436_55 「感故张仆射诸妓」白居易<br>
　　黄金不惜买蛾眉，拣得如花三四枝。<br>
　　歌舞教成心力尽，一朝身去不相随。<p>卷436_56 「游仙游山」白居易<br>
　　暗将心地出人间，五六年来人怪闲。<br>
　　自嫌恋著未全尽，犹爱云泉多在山。<p>卷436_57 「见尹公亮新诗，偶赠绝句」白居易<br>
　　袖里新诗十首馀，吟看句句是琼琚。<br>
　　如何持此将干谒，不及公卿一字书。<p>卷436_58 「长安闲居」白居易<br>
　　风竹松烟昼掩关，意中长似在深山。<br>
　　无人不怪长安住，何独朝朝暮暮间。<p>卷436_59 「早春独游曲江（时为校书郎）」白居易<br>
　　散职无羁束，羸骖少送迎。朝从直城出，春傍曲江行。<br>
　　风起池东暖，云开山北晴。冰销泉脉动，雪尽草芽生。<br>
　　露杏红初坼，烟杨绿未成。影迟新度雁，声涩欲啼莺。<br>
　　闲地心俱静，韶光眼共明。酒狂怜性逸，药效喜身轻。<br>
　　慵慢疏人事，幽栖逐野情。回看芸阁笑，不似有浮名。<p>卷436_60 「秘书省中忆旧山」白居易<br>
　　厌从薄宦校青简，悔别故山思白云。<br>
　　犹喜兰台非傲吏，归时应免动移文。<p>卷436_61 「凉夜有怀（自此后诗并未应举时作）」白居易<br>
　　清风吹枕席，白露湿衣裳。好是相亲夜，漏迟天气凉。<p>卷436_62 「送武士曹归蜀（士曹即武中丞兄）」白居易<br>
　　花落鸟嘤嘤，南归称野情。月宜秦岭宿，春好蜀江行。<br>
　　乡路通云栈，郊扉近锦城。乌台陟冈送，人羡别时荣。<p>卷436_63
「江南送北客，因凭寄徐州兄弟书（时年十五）」白居易<br>
　　故园望断欲何如，楚水吴山万里馀。<br>
　　今日因君访兄弟，数行乡泪一封书。<p>卷436_64 「赋得古原草送别」白居易<br>
　　离离原上草，一岁一枯荣。野火烧不尽，春风吹又生。<br>
　　远芳侵古道，晴翠接荒城。又送王孙去，萋萋满别情。<p>卷436_65 「夜哭李夷道」白居易<br>
　　逝者绝影响，空庭朝复昏。家人哀临毕，夜锁寿堂门。<br>
　　无妻无子何人葬，空见铭旌向月翻。<p>卷436_66 「病中作（时年十八）」白居易<br>
　　久为劳生事，不学摄生道。年少已多病，此身岂堪老。<p>卷436_67 「秋江晚泊」白居易<br>
　　扁舟泊云岛，倚棹念乡国。四望不见人，烟江澹秋色。<br>
　　客心贫易动，日入愁未息。<p>卷436_68 「旅次景空寺宿幽上人院」白居易<br>
　　不与人境接，寺门开向山。暮钟寒鸟聚，秋雨病僧闲。<br>
　　月隐云树外，萤飞廊宇间。幸投花界宿，暂得静心颜。<p>卷436_69 「长安正月十五日」白居易<br>
　　喧喧车骑帝王州，羁病无心逐胜游。<br>
　　明月春风三五夜，万人行乐一人愁。<p>卷436_70 「过高将军墓」白居易<br>
　　原上新坟委一身，城中旧宅有何人。妓堂宾阁无归日，<br>
　　野草山花又欲春。门客空将感恩泪，白杨风里一沾巾。<p>卷436_71 「寒食卧病」白居易<br>
　　病逢佳节长叹息，春雨饔芰色。羸坐全非旧日容，<br>
　　扶行半是他人力。喧喧里巷蹋青归，笑闭柴门度寒食。<p>卷436_72 「宿桐庐馆，同崔存度醉后作」白居易<br>
　　江海漂漂共旅游，一尊相劝散穷愁。<br>
　　夜深醒后愁还在，雨滴梧桐山馆秋。<p>卷436_73 「江楼望归（时避难在越中）」白居易<br>
　　满眼云水色，月明楼上人。旅愁春入越，乡梦夜归秦。<br>
　　道路通荒服，田园隔虏尘。悠悠沧海畔，十载避黄巾。<p>卷436_74 「除夜寄弟妹」白居易<br>
　　感时思弟妹，不寐百忧生。万里经年别，孤灯此夜情。<br>
　　病容非旧日，归思逼新正。早晚重欢会，羁离各长成。<p>卷436_75 「寒食月夜」白居易<br>
　　风香露重梨花湿，草舍无灯愁未入。<br>
　　南邻北里歌吹时，独倚柴门月中立。<p>卷436_76 「感芍药花，寄正一上人」白居易<br>
　　今日阶前红芍药，几花欲老几花新。开时不解比色相，<br>
　　落后始知如幻身。空门此去几多地，欲把残花问上人。<p>卷436_77 「晚秋闲居」白居易<br>
　　地僻门深少送迎，披衣闲坐养幽情。<br>
　　秋庭不扫携藤杖，闲蹋梧桐黄叶行。<p>卷436_78 「秋暮郊居书怀」白居易<br>
　　郊居人事少，昼卧对林峦。穷巷厌多雨，贫家愁早寒。<br>
　　葛衣秋未换，书卷病仍看。若问生涯计，前溪一钓竿。<p>卷436_79 「为薛台悼亡」白居易<br>
　　半死梧桐老病身，重泉一念一伤神。<br>
　　手携稚子夜归院，月冷空房不见人。<p>卷436_80 「途中寒食」白居易<br>
　　路旁寒食行人尽，独占春愁在路旁。<br>
　　马上垂鞭愁不语，风吹百草野田香。<p>卷436_81 「题流沟寺古松」白居易<br>
　　烟叶葱茏苍麈尾，霜皮剥落紫龙鳞。<br>
　　欲知松老看尘壁，死却题诗几许人。<p>卷436_82 「感月悲逝者」白居易<br>
　　存亡感月一潸然，月色今宵似往年。<br>
　　何处曾经同望月，樱桃树下后堂前。<p>卷436_83 「代邻叟言怀」白居易<br>
　　人生何事心无定，宿昔如今意不同。<br>
　　宿昔愁身不得老，如今恨作白头翁。<p>卷436_84 「自河南经乱关内阻饥兄弟离散各在一处…符离及下弟妹」白居易<br>
　　时难年饥世业空，弟兄羁旅各西东。田园寥落干戈后，<br>
　　骨肉流离道路中。吊影分为千里雁，辞根散作九秋蓬。<br>
　　共看明月应垂泪，一夜乡心五处同。<p>卷436_85 「长安早春旅怀」白居易<br>
　　轩车歌吹喧都邑，中有一人向隅立。夜深明月卷帘愁，<br>
　　日暮青山望乡泣。风吹新绿草芽坼，雨洒轻黄柳条湿。<br>
　　此生知负少年春，不展愁眉欲三十。<p>卷436_86 「寒闺夜」白居易<br>
　　夜半衾n冷，孤眠懒未能。笼香销尽火，巾泪滴成冰。<br>
　　为惜影相伴，通宵不灭灯。<p>卷436_87 「寄湘灵」白居易<br>
　　泪眼凌寒冻不流，每经高处即回头。<br>
　　遥知别后西楼上，应凭栏干独自愁。<p>卷436_88 「冬至宿杨梅馆」白居易<br>
　　十一月中长至夜，三千里外远行人。<br>
　　若为独宿杨梅馆，冷枕单床一病身。<p>卷436_89 「临江送夏瞻（瞻年七十馀）」白居易<br>
　　悲君老别我沾巾，七十无家万里身。<br>
　　愁见舟行风又起，白头浪里白头人。<p>卷436_90 「冬夜示敏巢（时在东都宅）」白居易<br>
　　炉火欲销灯欲尽，夜长相对百忧生。<br>
　　他时诸处重相见，莫忘今宵灯下情。<p>卷436_91 「客中守岁（在柳家庄）」白居易<br>
　　守岁尊无酒，思乡泪满巾。始知为客苦，不及在家贫。<br>
　　畏老偏惊节，防愁预恶春。故园今夜里，应念未归人。<p>卷436_92 「问淮水」白居易<br>
　　自嗟名利客，扰扰在人间。何事长淮水，东流亦不闲。<p>卷436_93 「宿樟亭驿」白居易<br>
　　夜半樟亭驿，愁人起望乡。月明何所见，潮水白茫茫。<p>卷436_94 「及第后忆旧山」白居易<br>
　　偶献子虚登上第，却吟招隐忆中林。<br>
　　春萝秋桂莫惆怅，纵有浮名不系心。<p>卷436_95 「题李次云窗竹」白居易<br>
　　不用裁为鸣凤管，不须截作钓鱼竿。<br>
　　千花百草凋零后，留向纷纷雪里看。<p>卷436_96 「花下自劝酒」白居易<br>
　　酒盏酌来须满满，花枝看即落纷纷。<br>
　　莫言三十是年少，百岁三分已一分。<p>卷436_97 「题李十一东亭」白居易<br>
　　相思夕上松台立，蛩思蝉声满耳秋。<br>
　　惆怅东亭风月好，主人今夜在~州。<p>卷436_98 「春村」白居易<br>
　　二月村园暖，桑间戴胜飞。农夫舂旧谷，蚕妾捣新衣。<br>
　　牛马因风远，鸡豚过社稀。黄昏林下路，鼓笛赛神归。<p>卷436_99 「题施山人野居」白居易<br>
　　得道应无著，谋生亦不妨。春泥秧稻暖，夜火焙茶香。<br>
　　水巷风尘少，松斋日月长。高闲真是贵，何处觅侯王。
<p>　　　　　　　　　　　　　　卷四百三十七<p>卷437_1 「翰林中送独孤二十七起居罢职出院」白居易<br>
　　碧落留云住，青冥放鹤还。银台向南路，从此到人间。<p>卷437_2 「重寻杏园」白居易<br>
　　忽忆芳时频酩酊，却寻醉处重裴回。<br>
　　杏花结子春深后，谁解多情又独来。<p>卷437_3 「曲江独行（自此后在翰林时作）」白居易<br>
　　独来独去何人识，厩马朝衣野客心。<br>
　　闲爱无风水边坐，杨花不动树阴阴。<p>卷437_4 「同李十一醉忆元九」白居易<br>
　　花时同醉破春愁，醉折花枝当酒筹。<br>
　　忽忆故人天际去，计程今日到凉州。<p>卷437_5 「同钱员外题绝粮僧巨川」白居易<br>
　　三十年来坐对山，唯将无事化人间。<br>
　　斋时往往闻钟笑，一食何如不食闲。<p>卷437_6 「绝句代书赠钱员外」白居易<br>
　　欲寻秋景闲行去，君病多慵我兴孤。<br>
　　可惜今朝山最好，强能骑马出来无。<p>卷437_7 「晚秋有怀郑中旧隐」白居易<br>
　　天高风袅袅，乡思绕关河。寥落归山梦，殷勤采蕨歌。<br>
　　病添心寂寞，愁入鬓蹉跎。晚树蝉鸣少，秋阶日上多。<br>
　　长闲羡云鹤，久别愧烟萝。其奈丹墀上，君恩未报何。<p>卷437_8 「禁中九日对菊花酒忆元九」白居易<br>
　　赐酒盈杯谁共持，宫花满把独相思。<br>
　　相思只傍花边立，尽日吟君咏菊诗。<p>卷437_9 「送王十八归山，寄题仙游寺」白居易<br>
　　曾于太白峰前住，数到仙游寺里来。黑水澄时潭底出，<br>
　　白云破处洞门开。林间暖酒烧红叶，石上题诗扫绿苔。<br>
　　惆怅旧游那复到，菊花时节羡君回。<p>卷437_10 「答张籍，因以代书」白居易<br>
　　怜君马瘦衣裘薄，许到江东访鄙夫。<br>
　　今日正闲天又暖，可能扶病暂来无。<p>卷437_11 「曲江早春」白居易<br>
　　曲江柳条渐无力，杏园伯劳初有声。<br>
　　可怜春浅游人少，好傍池边下马行。<p>卷437_12 「见元九悼亡诗，因以此寄」白居易<br>
　　夜泪暗销明月幌，春肠遥断牡丹庭。<br>
　　人间此病治无药，唯有楞伽四卷经。<p>卷437_13 「寒食夜」白居易<br>
　　无月无灯寒食夜，夜深犹立暗花前。<br>
　　忽因时节惊年几，四十如今欠一年。<p>卷437_14 「杏园花落时招钱员外同醉」白居易<br>
　　花园欲去去应迟，正是风吹狼藉时。<br>
　　近西数树犹堪醉，半落春风半在枝。<p>卷437_15 「重题西明寺牡丹（时元九在江陵）」白居易<br>
　　往年君向东都去，曾叹花时君未回。今年况作江陵别，<br>
　　惆怅花前又独来。只愁离别长如此，不道明年花不开。<p>卷437_16 「同钱员外禁中夜直」白居易<br>
　　宫漏三声知半夜，好风凉月满松筠。<br>
　　此时闲坐寂无语，药树影中唯两人。<p>卷437_17 「禁中夜作，书与元九」白居易<br>
　　心绪万端书两纸，欲封重读意迟迟。<br>
　　五声宫漏初鸣夜，一点窗灯欲灭时。<p>卷437_18 「八月十五日夜禁中独直，对月忆元九」白居易<br>
　　银台金阙夕沈沈，独宿相思在翰林。三五夜中新月色，<br>
　　二千里外故人心。渚宫东面烟波冷，浴殿西头钟漏深。<br>
　　犹恐清光不同见，江陵卑湿足秋阴。<p>卷437_19 「寄陈式五兄」白居易<br>
　　年来白发两三茎，忆别君时髭未生。<br>
　　惆怅料君应满鬓，当初是我十年兄。<p>卷437_20 「庾顺之以紫霞绮远赠，以诗答之」白居易<br>
　　千里故人心郑重，一端香绮紫氛氲。开缄日映晚霞色，<br>
　　满幅风生秋水纹。为褥欲裁怜叶破，制裘将翦惜花分。<br>
　　不如缝作合欢被，寤寐相思如对君。<p>卷437_21 「送元八归凤翔」白居易<br>
　　莫道岐州三日程，其如风雪一身行。<br>
　　与君况是经年别，暂到城来又出城。<p>卷437_22 「雨雪放朝，因怀微之」白居易<br>
　　归骑纷纷满九衢，放朝三日为泥涂。<br>
　　不知雨雪江陵府，今日排衙得免无。<p>卷437_23 「咏怀」白居易<br>
　　岁去年来尘土中，眼看变作白头翁。<br>
　　如何办得归山计，两顷村田一亩宫。<p>卷437_24
「闻微之江陵卧病以大通中散碧腴垂云膏寄之因题四韵」白居易<br>
　　已题一帖红消散，又封一合碧云英。凭人寄向江陵去，<br>
　　道路迢迢一月程。未必能治江上瘴，且图遥慰病中情。<br>
　　到时想得君拈得，枕上开看眼暂明。<p>卷437_25 「酬钱员外雪中见寄」白居易<br>
　　松雪无尘小院寒，闭门不似住长安。<br>
　　烦君想我看心坐，报道心空无可看。<p>卷437_26 「重酬钱员外」白居易<br>
　　雪中重寄雪山偈，问答殷勤四句中。<br>
　　本立空名缘破妄，若能无妄亦无空。<p>卷437_27 「独酌忆微之（时对所赠\）」白居易<br>
　　独酌花前醉忆君，与君春别又逢春。<br>
　　惆怅银杯来处重，不曾盛酒劝闲人。<p>卷437_28 「微之宅残牡丹」白居易<br>
　　残红零落无人赏，雨打风摧花不全。<br>
　　诸处见时犹怅望，况当元九小亭前。<p>卷437_29 「新磨镜」白居易<br>
　　衰容常晚栉，秋镜偶新磨。一与清光对，方知白发多。<br>
　　鬓毛从幻化，心地付头陀。任意浑成雪，其如似梦何。<p>卷437_30 「感发落」白居易<br>
　　昔日愁头白，谁知未白衰。眼看应落尽，无可变成丝。<p>卷437_31 「八月十五日夜闻崔大员外翰林独直对酒玩月…偶题是诗」白居易<br>
　　秋月高悬空碧外，仙郎静玩禁闱间。岁中唯有今宵好，<br>
　　海内无如此地闲。皓色分明双阙榜，清光深到九门关。<br>
　　遥闻独醉还惆怅，不见金波照玉山。<p>卷437_32 「酬王十八见寄」白居易<br>
　　秋思太白峰头雪，晴忆仙游洞口云。<br>
　　未报皇恩归未得，惭君为寄北山文。<p>卷437_33 「立春日酬钱员外曲江同行见赠」白居易<br>
　　下直遇春日，垂鞭出禁闱。两人携手语，十里看山归。<br>
　　柳色早黄浅，水文新绿微。风光向晚好，车马近南稀。<br>
　　机尽笑相顾，不惊鸥鹭飞。<p>卷437_34 「和钱员外青龙寺上方望旧山」白居易<br>
　　旧峰松雪旧溪云，怅望今朝遥属君。<br>
　　共道使臣非俗吏，南山莫动北山文。<p>卷437_35 「宴周皓大夫光福宅（座上作）」白居易<br>
　　何处风光最可怜，妓堂阶下砌台前。轩车拥路光照地，<br>
　　丝管入门声沸天。绿蕙不香饶桂酒，红樱无色让花钿。<br>
　　野人不敢求他事，唯借泉声伴醉眠。<p>卷437_36 「晚秋夜」白居易<br>
　　碧空溶溶月华静，月里愁人吊孤影。花开残菊傍疏篱，<br>
　　叶下衰桐落寒井。塞鸿飞急觉秋尽，邻鸡鸣迟知夜永。<br>
　　凝情不语空所思，风吹白露衣裳冷。<p>卷437_37 「惜牡丹花二首」白居易<br>
　　惆怅阶前红牡丹，晚来唯有两枝残。<br>
　　明朝风起应吹尽，夜惜衰红把火看。<br>
　　寂寞萎红低向雨，离披破艳散随风。<br>
　　晴明落地犹惆怅，何况飘零泥土中。<p>卷437_38 「答元奉礼同宿见赠」白居易<br>
　　相逢俱叹不闲身，直日常多斋日频。<br>
　　晓鼓一声分散去，明朝风景属何人。<p>卷437_39 「答马侍御见赠」白居易<br>
　　谬入金门侍玉除，烦君问我意何如。蟠木讵堪明主用，<br>
　　笼禽徒与故人疏。苑花似雪同随辇，宫月如眉伴直庐。<br>
　　浅薄求贤思自代，嵇康莫寄绝交书。<p>卷437_40 「上巳日恩赐曲江宴会即事」白居易<br>
　　赐欢仍许醉，此会兴如何。翰苑主恩重，曲江春意多。<br>
　　花低羞艳妓，莺散让清歌。共道升平乐，元和胜永和。<p>卷437_41 「夜惜禁中桃花，因怀钱员外」白居易<br>
　　前日归时花正红，今夜宿时枝半空。<br>
　　坐惜残芳君不见，风吹狼藉月明中。<p>卷437_42 「和钱员外早冬玩禁中新菊」白居易<br>
　　禁署寒气迟，孟冬菊初坼。新黄间繁绿，烂若金照碧。<br>
　　仙郎小隐日，心似陶彭泽。秋怜潭上看，日惯篱边摘。<br>
　　今来此地赏，野意潜自适。金马门内花，玉山峰下客。<br>
　　寒芳引清句，吟玩烟景夕。赐酒色偏宜，握兰香不敌。<br>
　　凄凄百卉死，岁晚冰霜积。唯有此花开，殷勤助君惜。<p>卷437_43 「答刘戒之早秋别墅见寄」白居易<br>
　　凉风木槿篱，暮雨槐花枝。并起新秋思，为得故人诗。<br>
　　避地鸟择木，升朝鱼在池。城中与山下，喧静暗相思。<p>卷437_44 「凉夜有怀」白居易<br>
　　念别感时节，早蛩闻一声。风帘夜凉入，露簟秋意生。<br>
　　灯尽梦初罢，月斜天未明。暗凝无限思，起傍药阑行。<p>卷437_45 「秋思」白居易<br>
　　病眠夜少梦，闲立秋多思。寂寞馀雨晴，萧条早寒至。<br>
　　鸟栖红叶树，月照青苔地。何况镜中年，又过三十二。<p>卷437_46 「禁中闻蛩」白居易<br>
　　悄悄禁门闭，夜深无月明。西窗独暗坐，满耳新蛩声。<p>卷437_47 「秋虫」白居易<br>
　　切切暗窗下，荷畈堇铩Ｇ锾焖几拘模雨夜愁人耳。<p>卷437_48 「赠别宣上人」白居易<br>
　　上人处世界，清净何所似。似彼白莲花，在水不著水。<br>
　　性真悟泡幻，行洁离尘滓。修道来几时，身心俱到此。<br>
　　嗟余牵世网，不得长依止。离念与碧云，秋来朝夕起。<p>卷437_49 「春夜喜雪，有怀王二十二」白居易<br>
　　夜雪有佳趣，幽人出书帷。微寒生枕席，轻素对阶墀。<br>
　　坐罢楚弦曲，起吟班扇诗。明宜灭烛后，净爱褰帘时。<br>
　　窗引曙色早，庭销春气迟。山阴应有兴，不卧待徽之。<p>卷437_50
「酬和元九东川路诗十二首。骆口驿旧题诗」白居易<br>
　　拙诗在壁无人爱，鸟污苔侵文字残。<br>
　　唯有多情元侍御，绣衣不惜拂尘看。<p>卷437_51 「酬和元九东川路诗十二首。南秦雪」白居易<br>
　　往岁曾为西邑吏，惯从骆口到南秦。三时云冷多飞雪，<br>
　　二月山寒少有春。我思旧事犹惆怅，君作初行定苦辛。<br>
　　仍赖愁猿寒不叫，若闻猿叫更愁人。<p>卷437_52
「酬和元九东川路诗十二首。山枇杷花二首」白居易<br>
　　万重青嶂蜀门口，一树红花山顶头。<br>
　　春尽忆家归未得，低红如解替君愁。<br>
　　叶如裙色碧绡浅，花似芙蓉红粉轻。<br>
　　若使此花兼解语，推囚御史定违程。<p>卷437_53 「酬和元九东川路诗十二首。江楼月」白居易<br>
　　嘉陵江曲曲江池，明月虽同人别离。一宵光景潜相忆，<br>
　　两地阴晴远不知。谁料江边怀我夜，正当池畔望君时。<br>
　　今朝共语方同悔，不解多情先寄诗。<p>卷437_54 「酬和元九东川路诗十二首。亚枝花」白居易<br>
　　山邮花木似平阳，愁杀多情骢马郎。<br>
　　还似升平池畔坐，低头向水自看妆。<p>卷437_55 「酬和元九东川路诗十二首。江上笛」白居易<br>
　　江上何人夜吹笛，声声似忆故园春。<br>
　　此时闻者堪头白，况是多愁少睡人。<p>卷437_56
「酬和元九东川路诗十二首。嘉陵夜有怀二首」白居易<br>
　　露湿墙花春意深，西廊月上半床阴。<br>
　　怜君独卧无言语，唯我知君此夜心。<br>
　　不明不暗胧胧月，不暖不寒慢慢风。<br>
　　独卧空床好天气，平明闲事到心中。<p>卷437_57 「酬和元九东川路诗十二首。夜深行」白居易<br>
　　百牢关外夜行客，三殿角头宵直人。<br>
　　莫道近臣胜远使，其如同是不闲身。<p>卷437_58
「酬和元九东川路诗十二首。望驿台（三月三十日）」白居易<br>
　　靖安宅里当窗柳，望驿台前扑地花。<br>
　　两处春光同日尽，居人思客客思家。<p>卷437_59 「酬和元九东川路诗十二首。江岸梨花」白居易<br>
　　梨花有思缘和叶，一树江头恼杀君。<br>
　　最似孀闺少年妇，白妆素袖碧纱裙。<p>卷437_60
「答谢家最小偏怜女（感元九悼亡诗，因为代答三首）」白居易<br>
　　嫁得梁鸿六七年，耽书爱酒日高眠。雨荒春圃唯生草，<br>
　　雪压朝厨未有烟。身病忧来缘女少，家贫忘却为夫贤。<br>
　　谁知厚俸今无分，枉向秋风吹纸钱。<p>卷437_61 「答骑马入空台」白居易<br>
　　君入空台去，朝往暮还来。我入泉台去，泉门无复开。<br>
　　鳏夫仍系职，稚女未胜哀。寂寞咸阳道，家人覆墓回。<p>卷437_62 「答山驿梦」白居易<br>
　　入君旅梦来千里，闭我幽魂欲二年。<br>
　　莫忘平生行坐处，后堂阶下竹丛前。<p>卷437_63 「和元九与吕二同宿话旧感赠」白居易<br>
　　见君新赠吕君诗，忆得同年行乐时。争入杏园齐马首，<br>
　　潜过柳曲斗蛾眉。八人云散俱游宦，七度花开尽别离。<br>
　　闻道秋娘犹且在，至今时复问微之。<p>卷437_64 「忆元九」白居易<br>
　　渺渺江陵道，相思远不知。近来文卷里，半是忆君诗。<p>卷437_65 「萧员外寄新蜀茶」白居易<br>
　　蜀茶寄到但惊新，渭水煎来始觉珍。<br>
　　满瓯似乳堪持玩，况是春深酒渴人。<p>卷437_66 「寄上大兄（已后诗在林居作）」白居易<br>
　　秋鸿过尽无书信，病戴纱巾强出门。<br>
　　独上荒台东北望，日西愁立到黄昏。<p>卷437_67 「病中哭金銮子（小女子名）」白居易<br>
　　岂料吾方病，翻悲汝不全。卧惊从枕上，扶哭就灯前。<br>
　　有女诚为累，无儿岂免怜。病来才十日，养得已三年。<br>
　　慈泪随声迸，悲肠遇物牵。故衣犹架上，残药尚头边。<br>
　　送出深村巷，看封小墓田。莫言三里地，此别是终天。<p>卷437_68 「寄内」白居易<br>
　　条桑初绿即为别，柿叶半红犹未归。<br>
　　不如村妇知时节，解为田夫秋捣衣。<p>卷437_69 「病气」白居易<br>
　　自知气发每因情，情在何由气得平。<br>
　　若问病根深与浅，此身应与病齐生。<p>卷437_70 「叹元九」白居易<br>
　　不入城门来五载，同时班列尽官高。<br>
　　何人牢落犹依旧，唯有江陵元士曹。<p>卷437_71 「眼暗」白居易<br>
　　早年勤倦看书苦，晚岁悲伤出泪多。眼损不知都自取，<br>
　　病成方悟欲如何。夜昏乍似灯将灭，朝暗长疑镜未磨。<br>
　　千药万方治不得，唯应闭目学头陀。<p>卷437_72 「得袁相书」白居易<br>
　　谷苗深处一农夫，面黑头斑手把锄。<br>
　　何意使人犹识我，就田来送相公书。<p>卷437_73 「病中作」白居易<br>
　　病来城里诸亲故，厚薄亲疏心总知。<br>
　　唯有蔚章于我分，深于同在翰林时。<p>卷437_74 「感化寺见元九、刘三十二题名处」白居易<br>
　　微之谪去千馀里，太白无来十一年。<br>
　　今日见名如见面，尘埃壁上破窗前。<p>卷437_75 「游悟贞寺回山下别张殷衡」白居易<br>
　　世缘未了治不得，孤负青山心共知。<br>
　　愁君又入都门去，即是红尘满眼时。<p>卷437_76 「村居寄张殷衡」白居易<br>
　　金氏村中一病夫，生涯C落性灵迂。唯看老子五千字，<br>
　　不蹋长安十二衢。药铫夜倾残酒暖，竹床寒取旧毡铺。<br>
　　闻君欲发江东去，能到茅庵访别无。<p>卷437_77 「病中得樊大书」白居易<br>
　　荒村破屋经年卧，寂绝无人问病身。<br>
　　唯有东都樊著作，至今书信尚殷勤。<p>卷437_78 「开元九诗书卷」白居易<br>
　　红笺白纸两三束，半是君诗半是书。<br>
　　经年不展缘身病，今日开看生蠹鱼。<p>卷437_79 「昼卧」白居易<br>
　　抱枕无言语，空房独悄然。谁知尽日卧，非病亦非眠。<p>卷437_80 「夜坐」白居易<br>
　　庭前尽日立到夜，灯下有时坐彻明。<br>
　　此情不语何人会，时复长吁一两声。<p>卷437_81 「暮立」白居易<br>
　　黄昏独立佛堂前，满地槐花满树蝉。<br>
　　大抵四时心总苦，就中肠断是秋天。<p>卷437_82 「有感」白居易<br>
　　绝弦与断丝，犹有却续时。唯有衷肠断，应无续得期。<p>卷437_83 「答友问」白居易<br>
　　似玉童颜尽，如霜病鬓新。莫惊身顿老，心更老于身。<p>卷437_84 「村夜」白居易<br>
　　霜草苍苍虫切切，村南村北行人绝。<br>
　　独出前门望野田，月明荞麦花如雪。<p>卷437_85 「闻虫」白居易<br>
　　暗虫唧唧夜绵绵，况是秋阴欲雨天。<br>
　　犹恐愁人暂得睡，声声移近卧床前。<p>卷437_86 「寒食夜有怀」白居易<br>
　　寒食非长非短夜，春风不热不寒天。<br>
　　可怜时节堪相忆，何况无灯各早眠。<p>卷437_87 「赠内」白居易<br>
　　漠漠暗苔新雨地，微微凉露欲秋天。<br>
　　莫对月明思往事，损君颜色减君年。<p>卷437_88 「得钱舍人书问眼疾」白居易<br>
　　春来眼暗少心情，点尽黄连尚未平。<br>
　　唯得君书胜得药，开缄未读眼先明。<p>卷437_89 「还李十一马」白居易<br>
　　传语李君劳寄马，病来唯著杖扶身。<br>
　　纵拟强骑无出处，却将牵与趁朝人。<p>卷437_90 「九日寄行简」白居易<br>
　　摘得菊花携得酒，绕村骑马思悠悠。<br>
　　下田地平如掌，何处登高望梓州。<p>卷437_91 「夜坐」白居易<br>
　　斜月入前楹，迢迢夜坐情。梧桐上阶影，蟋蟀近床声。<br>
　　曙傍窗间至，秋从簟上生。感时因忆事，不寝到鸡鸣。<p>卷437_92 「村居二首」白居易<br>
　　田园莽苍经春早，篱落萧条尽日风。<br>
　　若问经过谈笑者，不过田舍白头翁。<br>
　　门闭仍逢雪，厨寒未起烟。贫家重寥落，半为日高眠。<p>卷437_93 「早春」白居易<br>
　　雪散因和气，冰开得暖光。春销不得处，唯有鬓边霜。<p>卷437_94 「和梦游春诗一百韵」白居易<br>
　　昔君梦游春，梦游仙山曲。U若有所遇，似惬平生欲。<br>
　　因寻菖蒲水，渐入桃花谷。到一红楼家，爱之看不足。<br>
　　池流渡清，草嫩蹋绿蓐。门柳暗全低，檐樱红半熟。<br>
　　转行深深院，过尽重重屋。乌龙卧不惊，青鸟飞相逐。<br>
　　渐闻玉响，始辨珠履躅。遥见窗下人，娉婷十五六。<br>
　　霞光抱明月，莲艳开初旭。缥缈云雨仙，氛氲兰麝馥。<br>
　　风流薄梳洗，时世宽妆束。袖软异文绫，裾轻单丝e.<br>
　　裙腰银线压，梳掌金筐蹙。带p紫蒲萄，F花红石竹。<br>
　　凝情都未语，付意微相瞩。眉敛远山青，鬟低片云绿。<br>
　　帐牵翡翠带，被解鸳鸯L.秀色似堪餐，华如可掬。<br>
　　半卷锦头席，斜铺绣腰褥。朱唇素指匀，粉汗红绵扑。<br>
　　心惊睡易觉，梦断魂难续。笼委独栖禽，剑分连理木。<br>
　　存诚期有感，誓志贞无黩。京洛八九春，未曾花里宿。<br>
　　壮年徒自弃，佳会应无复。鸾歌不重闻，凤兆从兹卜。<br>
　　韦门女清贵，裴氏甥贤淑。罗扇夹花灯，金鞍攒绣毂。<br>
　　既倾南国貌，遂坦东床腹。刘阮心渐忘，潘杨意方睦。<br>
　　新修履信第，初食尚书禄。九酝备圣贤，八珍穷水陆。<br>
　　秦家重萧史，彦辅怜卫叔。朝馔馈独盘，夜醪倾百斛。<br>
　　亲宾盛辉赫，妓乐纷晔煜。宿醉才解酲，朝欢俄枕L.<br>
　　饮过君子争，令甚将军酷。酩酊歌鹧鸪，颠狂舞鸲鹆。<br>
　　月流春夜短，日下秋天速。谢傅隙过驹，萧娘风过烛。<br>
　　全凋花折，半死梧桐秃。暗镜对孤鸾，哀弦留寡鹄。<br>
　　凄凄隔幽显，冉冉移寒燠。万事此时休，百身何处赎。<br>
　　提携小儿女，将领旧姻族。再入朱门行，一傍青楼哭。<br>
　　枥空无厩马，水涸失池鹜。摇落废井梧，荒凉故篱菊。<br>
　　莓苔上几阁，尘土生琴筑。舞榭缀]蛸，歌梁聚蝙蝠。<br>
　　嫁分红粉妾，卖散苍头仆。门客思彷徨，家人泣咿噢。<br>
　　心期正萧索，宦序仍拘R.怀策入崤函，驱车辞郏r.<br>
　　逢时念既济，聚学思大畜。端详筮仕蓍，磨拭穿杨镞。<br>
　　始从雠校职，首中贤良目。一拔侍瑶墀，再升纡绣服。<br>
　　誓酬君王宠，愿使朝廷肃。密勿奏封章，清明操宪牍。<br>
　　鹰鞲中病下，豸角当邪触。纠谬静东周，申冤动南蜀。<br>
　　危言诋阍寺，直气忤钧轴。不忍曲作钩，乍能折为玉。<br>
　　扪心无愧畏，腾口有谤。只要明是非，何曾虞祸福。<br>
　　车摧太行路，剑落酆城狱。襄汉问修途，荆蛮指殊俗。<br>
　　谪为江府掾，遣事荆州牧。趋走谒麾幢，喧烦视鞭朴。<br>
　　簿书常自领，缧囚每亲鞫。竟日坐官曹，经旬旷休沐。<br>
　　宅荒渚宫草，马瘦田粟。薄俸等涓毫，微官同桎梏。<br>
　　月中照形影，天际辞骨肉。鹤病翅羽垂，兽穷爪牙缩。<br>
　　行看须间白，谁劝杯中绿。时伤大野麟，命问长沙f.<br>
　　夏梅山雨渍，秋瘴江云毒。巴水白茫茫，楚山青簇簇。<br>
　　吟君七十韵，是我心所蓄。既去诚莫追，将来幸前勖。<br>
　　欲除忧恼病，当取禅经读。须悟事皆空，无令念将属。<br>
　　请思游春梦，此梦何闪倏。艳色即空花，浮生乃焦谷。<br>
　　良姻在嘉偶，顷克为单独。入仕欲荣身，须臾成黜辱。<br>
　　合者离之始，乐兮忧所伏。愁恨僧o长，欢荣刹那促。<br>
　　觉悟因傍喻，迷执由当局。膏明诱暗蛾，阳焱奔痴鹿。<br>
　　贪为苦聚落，爱是悲林麓。水荡无明波，轮回死生辐。<br>
　　尘应甘露洒，垢待醍醐浴。障要智灯烧，魔须慧刀戮。<br>
　　外熏性易染，内战心难衄。法句与心王，期君日三复。<p>卷437_95 「王昭君二首（时年十七）」白居易<br>
　　满面胡沙满鬓风，眉销残黛脸销红。<br>
　　愁苦辛勤憔悴尽，如今却似画图中。<br>
　　汉使却回凭寄语，黄金何日赎蛾眉。<br>
　　君王若问妾颜色，莫道不如宫里时。
<p>　　　　　　　　　　　　　　卷四百三十八<p>卷438_1
「渭村退居，寄礼部崔侍郎、翰林钱舍人诗一百韵」白居易<br>
　　圣代元和岁，闲居渭水阳。不才甘命舛，多幸遇时康。<br>
　　朝野分伦序，贤愚定否臧。重文疏卜式，尚少弃冯唐。<br>
　　由是推天运，从兹乐性场。笼禽放高翥，雾豹得深藏。<br>
　　世虑休相扰，身谋且自强。犹须务衣食，未免事农桑。<br>
　　S草通三径，开田占一坊。昼扉扃白版，夜碓扫黄粱。<br>
　　隙地治场圃，闲时粪土疆。枳篱编刺夹，薤垄擘科秧。<br>
　　穑力嫌身病，农心愿岁穰。朝衣典杯酒，佩剑博牛羊。<br>
　　困倚栽松锸，饥提采蕨筐。引泉来后涧，移竹下前冈。<br>
　　生计虽勤苦，家资甚渺茫。尘埃常满甑，钱帛少盈囊。<br>
　　弟病仍扶杖，妻愁不出房。传衣念蓝缕，举案笑糟糠。<br>
　　犬吠村胥闹，蝉鸣织妇忙。纳租看县帖，输粟问军仓。<br>
　　夕歇攀村树，秋行绕野塘。云容阴惨澹，月色冷悠扬。<br>
　　荞麦铺花白，棠梨间叶黄。早寒风海新霁月苍苍。<br>
　　园菜迎霜死，庭芜过雨荒。檐空愁宿燕，壁暗思啼。<br>
　　眼为看书损，肱因运甓伤。病骸浑似木，老鬓欲成霜。<br>
　　少睡知年长，端忧觉夜长。旧游多废忘，往事偶思量。<br>
　　忽忆烟霄路，常陪剑履行。登朝思检束，入阁学趋跄。<br>
　　命偶风云会，恩覃雨露Q.沾枯发枝叶，磨钝起锋。<br>
　　崔阁连镳骛，钱兄接翼翔。齐竽混韶夏，燕石厕琳琅。<br>
　　同日升金马，分宵直未央。共词加宠命，合表谢恩光。<br>
　　厩马骄初跨，天厨味始尝。朝晡颁饼饵，寒暑赐衣裳。<br>
　　对秉鹅毛笔，俱含鸡舌香。青缣衾薄絮，朱里幕高张。<br>
　　昼食恒连案，宵眠每并床。差肩承诏旨，连署进封章。<br>
　　起草偏同视，疑文最共详。灭私容点窜，穷理析毫芒。<br>
　　便共输肝胆，何曾异肺肠。慎微参石奋，决密与张汤。<br>
　　禁闼青交琐，宫垣紫界墙。井阑排菡萏，檐瓦斗鸳鸯。<br>
　　楼额题T鹊，池心浴凤凰。风枝万年动，温树四时芳。<br>
　　宿露凝金掌，晨晖上璧。砌筠涂绿粉，庭果滴红浆。<br>
　　晓从朝兴庆，春陪宴柏梁。传呼鞭索索，拜舞锵锵。<br>
　　仙仗环双阙，神兵辟两厢。火翻红尾旆，冰卓白竿枪。<br>
　　暄经鱼藻，深沈近浴堂。分庭皆命妇，对院即储皇。<br>
　　贵主冠浮动，亲王辔闹装。金钿相照耀，朱紫间荧煌。<br>
　　球簇桃花绮，歌巡竹叶觞。洼银中贵带，昂黛内人妆。<br>
　　赐禊东城下，颁T曲水傍。尊分圣酒，妓乐借仙倡。<br>
　　浅酌看红药，徐吟把绿杨。宴回过御陌，行歇入僧房。<br>
　　白鹿原东脚，青龙寺北廊。望春花景暖，避暑竹风凉。<br>
　　下直闲如社，寻芳醉似狂。有时还后到，无处不相将。<br>
　　鸡鹤初虽杂，萧兰久乃彰。来燕隗贵重，去鲁孔j惶。<br>
　　聚散期难定，飞沉势不常。五年同昼夜，一别似参商。<br>
　　屈折孤生竹，销摧百炼钢。途穷任憔悴，道在肯彷徨。<br>
　　尚念遗簪折，仍怜病雀疮。恤寒分赐帛，救馁减馀粮。<br>
　　药物来盈裹，书题寄满箱。殷勤翰林主，珍重礼闱郎。<br>
　　哪诚多谢，抟扶岂所望。提携劳气力，吹簸不飞扬。<br>
　　拙劣才何用，龙钟分自当。妆嫫徒费黛，磨S讵成璋。<br>
　　习隐将时背，干名与道妨。外身宗老氏，齐物学蒙庄。<br>
　　疏放遗千虑，愚蒙守一方。乐天无怨叹，倚命不稹<br>
　　愤懑胸须豁，交加臂莫攘。珠沉犹是宝，金跃未为祥。<br>
　　泥尾休摇掉，灰心罢激昂。渐闲亲道友，因病事医王。<br>
　　息乱归禅定，存神入坐亡。断痴求慧剑，济苦得慈航。<br>
　　不动为吾志，无何是我乡。可怜身与世，从此两相忘。<p>卷438_2
「酬卢秘书二十韵（时初奉诏除赞善大夫）」白居易<br>
　　谬历文场选，惭非翰苑才。云霄高暂致，毛羽弱先摧。<br>
　　识分忘轩冕，知归返草莱。杜陵书积蠹，丰狱剑生苔。<br>
　　晦厌鸣鸡雨，春惊震蛰雷。旧恩收坠履，新律动寒灰。<br>
　　凤诏容徐起，g行许重陪。衰颜虽拂拭，蹇步尚低徊。<br>
　　睡少钟偏警，行迟漏苦摧。风霜趁朝去，泥雪拜陵回。<br>
　　上感君犹念，傍惭友或推。石顽镌费匠，女丑嫁劳媒。<br>
　　倏忽青春度，奔波白日颓。性将时共背，病与老俱来。<br>
　　闻有蓬壶客，知怀杞梓材。世家标甲第，官职滞麟台。<br>
　　笔尽铅黄点，诗成锦绣堆。尝思豁云雾，忽喜访尘埃。<br>
　　心为论文合，眉因劝善开。不胜珍重意，满袖写琼瑰。<p>卷438_3 「题卢秘书夏日新栽竹二十韵」白居易<br>
　　湘竹初封植，卢生此考。久持霜节苦，新托露根难。<br>
　　等度须当砌，疏稠要满阑。买怜分薄俸，栽称作闲官。<br>
　　叶翦蓝罗碎，茎抽玉g端。几声清淅沥，一簇绿檀栾。<br>
　　未夜青岚入，先秋白露团。拂肩摇翡翠，熨手弄琅\.<br>
　　韵透窗风起，阴铺砌月残。炎天闻觉冷，窄地见疑宽。<br>
　　梢动胜摇扇，枝低好挂冠。碧笼烟幕幕，珠洒雨珊珊。<br>
　　晚箨晴云展，阴芽蛰虺蟠。爱从抽马策，惜未截鱼竿。<br>
　　松韵徒烦听，桃夭不足观。梁惭当家杏，台陋本司兰。<br>
　　撑拨诗人兴，勾牵酒客欢。静连芦簟滑，凉拂葛衣单。<br>
　　岂止消时暑，应能保岁寒。莫同凡草木，一种夏中看。<p>卷438_4 「渭村酬李二十见寄」白居易<br>
　　百里音书何太迟，暮秋把得暮春诗。柳条绿日君相忆，<br>
　　梨叶红时我始知。莫叹学官贫冷落，犹胜村客病支离。<br>
　　形容意绪遥看取，不似华阳观里时。<p>卷438_5 「初授赞善大夫早朝，寄李二十助教」白居易<br>
　　病身初谒青宫日，衰貌新垂白发年。寂寞曹司非热地，<br>
　　萧条风雪是寒天。远坊早起常侵鼓，瘦马行迟苦费鞭。<br>
　　一种共君官职冷，不如犹得日高眠。<p>卷438_6 「欲与元八卜邻，先有是赠」白居易<br>
　　平生心迹最相亲，欲隐墙东不为身。明月好同三径夜，<br>
　　绿杨宜作两家春。每因暂出犹思伴，岂得安居不择邻。<br>
　　何独终身数相见，子孙长作隔墙人。<p>卷438_7 「游城南，留元九、李二十晚归」白居易<br>
　　老游春饮莫相违，不独花稀人亦稀。<br>
　　更劝残杯看日影，犹应趁得鼓声归。<p>卷438_8 「广宣上人以应制诗见示因以赠…居安国寺红楼院以诗供奉」白居易<br>
　　道林谈论惠休诗，一到人天便作师。香积筵承紫泥诏，<br>
　　昭阳歌唱碧云词。红楼许住请银钥，翠辇陪行蹋玉墀。<br>
　　惆怅甘泉曾侍从，与君前后不同时。<p>卷438_9
「重过秘书旧房，因题长句（时为赞善大夫）」白居易<br>
　　阁前下马思裴回，第二房门手自开，昔为白面书郎去，<br>
　　今作苍须赞善来。吏人不识多新补，松竹相亲是旧栽。<br>
　　应有题墙名姓在，试将衫袖拂尘埃。<p>卷438_10 「重到城七绝句。见元九」白居易<br>
　　容貌一日减一日，心情十分无九分。<br>
　　每逢陌路犹嗟叹，何况今朝是见君。<p>卷438_11 「重到城七绝句。高相宅」白居易<br>
　　青苔故里怀恩地，白发新生抱病身。<br>
　　涕泪虽多无哭处，永宁门馆属他人。<p>卷438_12 「重到城七绝句。张十八」白居易<br>
　　谏垣几见迁遗补，宪府频闻转殿监。<br>
　　独有咏诗张太祝，十年不改旧官衔。<p>卷438_13 「重到城七绝句。刘家花」白居易<br>
　　刘家墙上花还发，李十门前草又春。<br>
　　处处伤心心始悟，多情不及少情人。<p>卷438_14 「重到城七绝句。裴五」白居易<br>
　　莫怪相逢无笑语，感今思旧戟门前。<br>
　　张家伯仲偏相似，每见清扬一惘然。<p>卷438_15 「重到城七绝句。仇家酒」白居易<br>
　　年年老去欢情少，处处春来感事深。<br>
　　时到仇家非爱酒，醉时心胜醒时心。<p>卷438_16 「重到城七绝句。恒寂师」白居易<br>
　　旧游分散人零落，如此伤心事几条。<br>
　　会逐禅师坐禅去，一时灭尽定中消。<p>卷438_17 「靖安北街赠李二十」白居易<br>
　　榆荚抛钱柳展眉，两人并马语行迟。<br>
　　还似往年安福寺，共君私试却回时。<p>卷438_18 「重伤小女子」白居易<br>
　　学人言语凭床行，嫩似花房脆似琼。才知恩爱迎三岁，<br>
　　未辨东西过一生。汝异下殇应杀礼，吾非上圣讵忘情。<br>
　　伤心自叹鸠巢拙，长堕春雏养不成。<p>卷438_19 「过颜处士墓」白居易<br>
　　向坟道径没荒榛，满室诗书积暗尘。长夜肯教黄壤晓，<br>
　　悲风不许白杨春。箪瓢颜子生仍促，布被黔娄死更贫。<br>
　　未会悠悠上天意，惜将富寿与何人。<p>卷438_20 「题周皓大夫新亭子二十二韵」白居易<br>
　　东道常为主，南亭别待宾。规模何日创，景致一时新。<br>
　　广砌罗红药，疏窗荫绿筠。锁开宾阁晓，梯上妓楼春。<br>
　　置醴宁三爵，加笾过八珍。茶香飘紫笋，脍缕落红鳞。<br>
　　辉赫车舆闹，珍奇鸟兽驯。猕猴看枥马，鹦鹉唤家人。<br>
　　锦额帘高卷，银花\慢巡。劝尝光禄酒，许看洛川神。<br>
　　敛翠凝歌黛，流香动舞巾。裙翻绣，梳陷钿麒麟。<br>
　　笛怨音含楚，筝娇语带秦。侍儿催画烛，醉客吐文茵。<br>
　　投辖多连夜，鸣珂便达晨。入朝纡紫绶，待漏拥朱轮。<br>
　　贵介交三事，光荣照四邻。甘浓将奉客，稳暖不缘身。<br>
　　十载歌钟地，三朝节钺臣。爱才心倜傥，敦旧礼殷勤。<br>
　　门以招贤盛，家因好事贫。始知豪杰意，富贵为交亲。<p>卷438_21 「赋得听边鸿」白居易<br>
　　惊风吹起塞鸿群，半拂平沙半入云。<br>
　　为问昭君月下听，何如苏武雪中闻。<p>卷438_22 「见杨弘贞诗赋，因题绝句以自谕」白居易<br>
　　赋句诗章妙入神，未年三十即无身。<br>
　　常嗟薄命形憔悴，若比弘贞是幸人。<p>卷438_23 「病中早春」白居易<br>
　　今朝枕上觉头轻，强起阶前试脚行。膻腻断来无气力，<br>
　　风痰恼得少心情。暖消霜瓦津初合，寒减冰渠冻不成。<br>
　　唯有愁人鬓间雪，不随春尽逐春生。<p>卷438_24 「送人贬信州判官」白居易<br>
　　地僻山深古上饶，土风贫薄道程遥。不唯迁客须j屑，<br>
　　见说居人也寂寥。溪畔毒沙藏水弩，城头枯树下山魈。<br>
　　若于此郡为卑吏，刺史厅前又折腰。<p>卷438_25 「曲江醉后赠诸亲故」白居易<br>
　　郭东丘墓何年客，江畔风光几日春。只合殷勤逐杯酒，<br>
　　不须疏索向交亲。中天或有长生药，下界应无不死人。<br>
　　除却醉来开口笑，世间何事更关身。<p>卷438_26 「和元八侍御升平新居四绝句。看花屋」白居易<br>
　　忽惊映树新开屋，却似当檐故种花。<br>
　　可惜年年红似火，今春始得属元家。<p>卷438_27 「和元八侍御升平新居四绝句。累土山」白居易<br>
　　堆土渐高山意出，终南移入户庭间。<br>
　　玉峰蓝水应惆怅，恐见新山望旧山。<p>卷438_28 「和元八侍御升平新居四绝句。高亭」白居易<br>
　　亭脊太高君莫拆，东家留取当西山。<br>
　　好看落日斜衔处，一片春岚映半环。<p>卷438_29 「和元八侍御升平新居四绝句。松树」白居易<br>
　　白金换得青松树，君既先栽我不栽。<br>
　　幸有西风易凭仗，夜深偷送好声来。<p>卷438_30 「醉后却寄元九」白居易<br>
　　蒲池村里匆匆别，沣水桥边兀兀回。<br>
　　行到城门残酒醒，万重离恨一时来。<p>卷438_31 「重寄（一作重寄元九）」白居易<br>
　　萧散弓惊雁，分飞剑化龙。悠悠天地内，不死会相逢。<p>卷438_32
「李十一舍人松园饮小酎酒得元八侍御诗叙云在台…酬四韵」白居易<br>
　　爱酒舍人开小酌，能文御史寄新诗。乱松园里醉相忆，<br>
　　古柏厅前忙不知。早夏我当逃暑日，晚衙君是虑囚时。<br>
　　唯应清夜无公事，新草亭中好一期。<p>卷438_33 「重到华阳观旧居」白居易<br>
　　忆昔初年三十二，当时秋思已难堪。<br>
　　若为重入华阳院，病鬓愁心四十三。<p>卷438_34 「答劝酒」白居易<br>
　　莫怪近来都不饮，几回因醉却沾巾。<br>
　　谁料平生狂酒客，如今变作酒悲人。<p>卷438_35 「题王侍御池亭」白居易<br>
　　朱门深锁春池满，岸落蔷薇水浸莎。<br>
　　毕竟林塘谁是主，主人来少客来多。<p>卷438_36 「听水部吴员外新诗，因赠绝句」白居易<br>
　　朱绂仙郎白雪歌，和人虽少爱人多。<br>
　　明朝说与诗人道，水部如今不姓何。<p>卷438_37 「雨夜忆元九」白居易<br>
　　天阴一日便堪愁，何况连宵雨不休。<br>
　　一种雨中君最苦，偏梁阁道向通州。<p>卷438_38 「雨中携元九诗访元八侍御」白居易<br>
　　微之诗卷忆同开，假日多应不入台。<br>
　　好句无人堪共咏，冲泥蹋水就君来。<p>卷438_39 「赠杨秘书巨源」白居易<br>
　　早闻一箭取辽城，相识虽新有故情。清句三朝谁是敌，<br>
　　白须四海半为兄。贫家S草时时入，瘦马寻花处处行。<br>
　　不用更教诗过好，折君官职是声名。<p>卷438_40
「和武相公感韦令公旧池孔雀（同用深字）」白居易<br>
　　索莫少颜色，池边无主禽。难收带泥翅，易结著人心。<br>
　　顶毳落残碧，尾花销暗金。放归飞不得，云海故巢深。<p>卷438_41 「寄生衣与微之，因题封上」白居易<br>
　　浅色e衫轻似雾，纺花纱F薄于云。<br>
　　莫嫌轻薄但知著，犹恐通州热杀君。<p>卷438_42 「白牡丹」白居易<br>
　　白花冷澹无人爱，亦占芳名道牡丹。<br>
　　应似东宫白赞善，被人还唤作朝官。<p>卷438_43 「梦旧」白居易<br>
　　别来老大苦修道，炼得离心成死灰。<br>
　　平生忆念消磨尽，昨夜因何入梦来。<p>卷438_44 「戏题卢秘书新移蔷薇」白居易<br>
　　风动翠条腰袅娜，露垂红萼泪阑干。<br>
　　移他到此须为主，不别花人莫使看。<p>卷438_45 「曲江夜归，闻元八见访」白居易<br>
　　自入台来见面稀，班中遥得揖容辉。<br>
　　早知相忆来相访，悔待江头明月归。<p>卷438_46 「苦热题恒寂师禅室」白居易<br>
　　人人避暑走如狂，独有禅师不出房。<br>
　　可是禅房无热到，但能心静即身凉。<p>卷438_47 「微之到通州日授馆未安见尘壁间有数行字读之…因酬长句」白居易<br>
　　十五年前似梦游，曾将诗句结风流。偶助笑歌嘲阿软，<br>
　　可知传诵到通州。昔教红袖佳人唱，今遣青衫司马愁。<br>
　　惆怅又闻题处所，雨淋江馆破墙头。<p>卷438_48
「得微之到官后书备知通州之事怅然有感因成四章」白居易<br>
　　来书子细说通州，州在山根峡岸头。四面千重火云合，<br>
　　中心一道瘴江流。虫蛇白昼拦官道，蚊蚋黄昏扑郡楼。<br>
　　何罪遣君居此地，天高无处问来由。<br>
　　\匝巅山万仞馀，人家应似甑中居。寅年篱下多逢虎，<br>
　　亥日沙头始卖鱼。衣斑梅雨长须熨，米涩田不解锄。<br>
　　努力安心过三考，已曾愁杀李尚书。<br>
　　人稀地僻医巫少，夏旱秋霖瘴疟多。老去一身须爱惜，<br>
　　别来四体得如何。侏儒饱笑东方朔，薏苡谗忧马伏波。<br>
　　莫遣沉愁结成病，时时一唱濯缨歌。<br>
　　通州海内j惶地，司马人间冗长官。伤鸟有弦惊不定，<br>
　　卧龙无水动应难。剑埋狱底谁深掘，松偃霜中尽冷看。<br>
　　举目争能不惆怅，高车大马满长安。<p>卷438_49 「病中答招饮者」白居易<br>
　　顾我镜中悲白发，尽君花下醉青春。<br>
　　不缘眼痛兼身病，可是尊前第二人。<p>卷438_50 「燕子楼三首」白居易<br>
　　满窗明月满帘霜，被冷灯残拂卧床。<br>
　　燕子楼中霜月夜，秋来只为一人长。<br>
　　钿晕罗衫色似烟，几回欲著即潸然。<br>
　　自从不舞霓裳曲，叠在空箱十一年。<br>
　　今春有客洛阳回，曾到尚书墓上来。<br>
　　见说白杨堪作柱，争教红粉不成灰。<p>卷438_51
「初贬官过望秦岭（自此后诗江州路上作）」白居易<br>
　　草草辞家忧后事，迟迟去国问前途。<br>
　　望秦岭上回头立，无限秋风吹白须。<p>卷438_52
「蓝桥驿见元九诗（诗中云：江陵归时逢春雪）」白居易<br>
　　蓝桥春雪君归日，秦岭秋风我去时。<br>
　　每到驿亭先下马，循墙绕柱觅君诗。<p>卷438_53 「韩公堆寄元九」白居易<br>
　　韩公堆北涧西头，冷雨凉风拂面秋。<br>
　　努力南行少惆怅，江州犹似胜通州。<p>卷438_54 「发商州」白居易<br>
　　商州馆里停三日，待得妻孥相逐行。<br>
　　若比李三犹自胜，儿啼妇哭不闻声。<p>卷438_55 「武关南见元九题山石榴花见寄」白居易<br>
　　往来同路不同时，前后相思两不知。<br>
　　行过关门三四里，榴花不见见君诗。<p>卷438_56 「红鹦鹉（商山路逢）」白居易<br>
　　安南远进红鹦鹉，色似桃花语似人。<br>
　　文章辩慧皆如此，笼槛何年出得身。<p>卷438_57 「题四皓庙（一作题商山庙）」白居易<br>
　　卧逃秦乱起安刘，舒卷如云得自由。<br>
　　若有精灵应笑我，不成一事谪江州。<p>卷438_58 「罢药」白居易<br>
　　自学坐禅休服药，从他时复病沉沉。<br>
　　此身不要全强健，强健多生人我心。<p>卷438_59 「白鹭」白居易<br>
　　人生四十未全衰，我为愁多白发垂。<br>
　　何故水边双白鹭，无愁头上亦垂丝。<p>卷438_60 「襄阳舟夜」白居易<br>
　　下马襄阳郭，移舟汉阴驿。秋风截江起，寒浪连天白。<br>
　　本是多愁人，复此风波夕。<p>卷438_61 「江夜舟行」白居易<br>
　　烟淡月鳎舟行夜色中。江铺满槽水，帆展半樯风。<br>
　　叫曙嗷嗷雁，啼秋唧唧虫。只应催北客，早作白须翁。<p>卷438_62 「红藤杖」白居易<br>
　　交亲过罕穑车马到江回。唯有红藤杖，相随万里来。<p>卷438_63 「江上吟元八绝句」白居易<br>
　　大江深处月明时，一夜吟君小律诗。<br>
　　应有水仙潜出听，翻将唱作步虚词。<p>卷438_64 「途中感秋」白居易<br>
　　节物行摇落，年颜坐变衰。树初黄叶日，人欲白头时。<br>
　　乡国程程远，亲朋处处辞。唯残病与老，一步不相离。<p>卷438_65 「登郢州白雪楼」白居易<br>
　　白雪楼中一望乡，青山蔟蔟水茫茫。<br>
　　朝来渡口逢京使，说道烟尘近洛阳。<p>卷438_66 「舟夜赠内」白居易<br>
　　三声猿后垂乡泪，一叶舟中载病身。<br>
　　莫凭水窗南北望，月明月暗总愁人。<p>卷438_67 「逢旧」白居易<br>
　　我梳白发添新恨，君扫青蛾减旧容。<br>
　　应被傍人怪惆怅，少年离别老相逢。<p>卷438_68 「臼口阻风十日」白居易<br>
　　洪涛白浪塞江津，处处回事事。世上方为失途客，<br>
　　江头又作阻风人。鱼虾遇雨腥盈鼻，蚊蚋和烟痒满身。<br>
　　老大光阴能几日，等闲臼口坐经旬。<p>卷438_69 「浦中夜泊」白居易<br>
　　暗上江堤还独立，水风霜气夜棱棱。<br>
　　回看深浦停舟处，芦荻花中一点灯。<p>卷438_70
「卢侍御与崔评事为予于黄鹤楼置宴，宴罢同望」白居易<br>
　　江边黄鹤古时楼，劳置华筵待我游。楚思淼茫云水冷，<br>
　　商声清脆管弦秋。白花浪溅头陀寺，红叶林笼鹦鹉洲。<br>
　　总是平生未行处，醉来堪赏醒堪愁。<p>卷438_71 「舟中读元九诗」白居易<br>
　　把君诗卷灯前读，诗尽灯残天未明。<br>
　　眼痛灭灯犹暗坐，逆风吹浪打船声。<p>卷438_72 「舟行阻风，寄李十一舍人」白居易<br>
　　扁舟厌泊烟波上，轻策闲寻浦屿间。虎蹋青泥稠似印，<br>
　　风吹白浪大于山。且愁江郡何时到，敢望京都几岁还。<br>
　　今日料君朝退后，迎寒新酎暖开颜。<p>卷438_73 「雨中题衰柳」白居易<br>
　　湿屈青条折，寒飘黄叶多。不知秋雨意，更遣欲如何。<p>卷438_74 「题王处士郊居」白居易<br>
　　半依云渚半依山，爱此令人不欲还。负郭田园九八顷，<br>
　　向阳茅屋两三间。寒松纵老风标在，野鹤虽饥饮啄闲。<br>
　　一卧江村来早晚，著书盈帙鬓毛斑。<p>卷438_75 「岁晚旅望」白居易<br>
　　朝来暮去星霜换，阴惨阳舒气序牵。万物秋霜能坏色，<br>
　　四时冬日最凋年。烟波半露新沙地，鸟雀群飞欲雪天。<br>
　　向晚苍苍南北望，穷阴旅思两无边。<p>卷438_76 「晏坐闲吟」白居易<br>
　　昔为京洛声华客，今作江湖潦倒翁。意气销磨群动里，<br>
　　形骸变化百年中。霜侵残鬓无多黑，酒伴衰颜只暂红。<br>
　　愿学禅门非想定，千愁万念一时空。<p>卷438_77 「题李山人」白居易<br>
　　厨无烟火室无妻，篱落萧条屋舍低。<br>
　　每日将何疗饥渴，井华云粉一刀圭。<p>卷438_78 「读庄子」白居易<br>
　　去国辞家谪异方，中心自怪少忧伤。<br>
　　为寻庄子知归处，认得无何是本乡。<p>卷438_79 「江楼偶宴赠同座」白居易<br>
　　南浦闲行罢，西楼小宴时。望湖凭槛久，待月放杯迟。<br>
　　江果尝卢橘，山歌听竹枝。相逢且同乐，何必旧相知。<p>卷438_80 「放言五首」白居易<br>
　　朝真暮伪何人辨，古往今来底事无。但爱臧生能诈圣，<br>
　　可知宁子解佯愚。草萤有耀终非火，荷露虽团岂是珠。<br>
　　不取燔柴兼照乘，可怜光彩亦何殊。<br>
　　世途倚伏都无定，尘网牵缠卒未休。祸福回还车转毂，<br>
　　荣枯反覆手藏钩。龟灵未免刳肠患，马失应无折足忧。<br>
　　不信君看弈棋者，输赢须待局终头。<br>
　　赠君一法决狐疑，不用钻龟与祝蓍。试玉要烧三日满，<br>
　　辨材须待七年期。周公恐惧流言后，王莽谦恭未篡时。<br>
　　向使当初身便死，一生真伪复谁知。<br>
　　谁家第宅成还破，何处亲宾哭复歌。昨日屋头堪炙手，<br>
　　今朝门外好张罗。北邙未省留闲地，东海何曾有定波。<br>
　　莫笑贱贫夸富贵，共成枯骨两如何。<br>
　　泰山不要欺毫末，颜子无心羡老彭。松树千年终是朽，<br>
　　槿花一日自为荣。何须恋世常忧死，亦莫嫌身漫厌生。<br>
　　生去死来都是幻，幻人哀乐系何情。<p>卷438_81 「岁暮道情二首」白居易<br>
　　壮日苦曾惊岁月，长年都不惜光阴。<br>
　　为学空门平等法，先齐老少死生心。<br>
　　半故青衫半白头，雪风吹面上江楼。<br>
　　禅功自见无人觉，合是愁时亦不愁。<p>卷438_82 「读李杜诗集，因题卷后」白居易<br>
　　翰林江左日，员外剑南时。不得高官职，仍逢苦乱离。<br>
　　暮年逋客恨，浮世谪仙悲。吟咏留千古，声名动四夷。<br>
　　文场供秀句，乐府待新词。天意君须会，人间要好诗。<p>卷438_83 「强酒」白居易<br>
　　若不坐禅销妄想，即须行醉放狂歌。<br>
　　不然秋月春风夜，争那闲思往事何。<p>卷438_84 「独树浦雨夜寄李六郎中」白居易<br>
　　忽忆两家同里巷，何曾一处不追随。闲游预算分朝日，<br>
　　静语多同待漏时。花下放狂冲黑饮，灯前起坐彻明棋。<br>
　　可知风雨孤舟夜，芦苇丛中作此诗。<p>卷438_85 「听崔七妓人筝」白居易<br>
　　花脸云鬟坐玉楼，十三弦里一时愁。<br>
　　凭君向道休弹去，白尽江州司马头。<p>卷438_86 「望江州」白居易<br>
　　江回望见双华表，知是浔阳西郭门。<br>
　　犹去孤舟三四里，水烟沙雨欲黄昏。<p>卷438_87 「初到江州」白居易<br>
　　浔阳欲到思无穷，庾亮楼南湓口东。树木凋疏山雨后，<br>
　　人家低湿水烟中。菰蒋喂马行无力，芦荻编房卧有风。<br>
　　遥见朱轮来出郭，相迎劳动使君公。<p>卷438_88 「醉后题李、马二妓」白居易<br>
　　行摇云髻花钿节，应似霓裳趁管弦。艳动舞裙浑是火，<br>
　　愁凝歌黛欲生烟。有风纵道能回雪，无水何由忽吐莲。<br>
　　疑是两般心未决，雨中神女月中仙。<p>卷438_89 「卢侍御小妓乞诗，座上留赠」白居易<br>
　　郁金香汗`歌巾，山石榴花染舞裙。好似文君还对酒，<br>
　　胜于神女不归云。梦中那及觉时见，宋玉荆王应羡君。
<p>　　　　　　　　　　　　　　卷四百三十九<p>卷439_1 「东南行一百韵寄通州元九侍御澧州李十一舍人…窦七校书」白居易<br>
　　南去经三楚，东来过五湖。山头看候馆，水面问征途。<br>
　　地远穷江界，天低极海隅。飘零同落叶，浩荡似乘桴。<br>
　　渐觉乡原异，深知土产殊。夷音语嘲哳，蛮态笑睢盱。<br>
　　水市通XT，烟村混舳舻。吏征渔户税，人纳火田租。<br>
　　亥日饶虾蟹，寅年足虎。成人男作O，事鬼女为巫。<br>
　　楼暗攒倡妇，堤长簇贩夫。夜船论铺赁，春酒断瓶酤。<br>
　　见果皆卢橘，闻禽悉鹧鸪。山歌猿独叫，野哭鸟相呼。<br>
　　岭徼云成栈，江郊水当郛。月移翘柱鹤，风泛s樯乌。<br>
　　鳌碍潮无信，蛟惊浪不虞。鼍鸣江擂鼓，蜃气海浮图。<br>
　　树裂山魈穴，沙含水弩枢。喘牛犁紫芋，羸马放青菰。<br>
　　绣面谁家婢，鸦头几岁奴。泥中采菱芡，烧后拾樵苏。<br>
　　鼎腻愁烹鳖，盘腥厌脍鲈。钟仪徒恋楚，张翰浪思吴。<br>
　　气序凉还热，光阴旦复晡。身方逐萍梗，年欲近桑榆。<br>
　　渭北田园废，江西岁月徂。忆归恒惨淡，怀旧忽踟蹰。<br>
　　自念咸秦客，尝为邹鲁儒。蕴藏经国术，轻弃度关].<br>
　　赋力凌鹦鹉，词锋敌辘轳。战文重掉鞅，射策一弯弧。<br>
　　崔杜鞭齐下，元韦辔并驱。名声逼扬马，交分过萧朱。<br>
　　世务轻摩揣，周行窃觊觎。风云皆会合，雨露各沾濡。<br>
　　共遇升平代，偏惭固陋躯。承明连夜直，建礼拂晨趋。<br>
　　美服颁王府，珍羞降御厨。议高通白虎，谏切伏青蒲。<br>
　　柏殿行陪宴，花楼走看T.神旗张鸟兽，天籁动笙竽。<br>
　　戈剑星芒耀，鱼龙电策驱。定场排越伎，促坐进吴Q.<br>
　　缥缈疑仙乐，婵娟胜画图。歌鬟低翠羽，舞汗堕红珠。<br>
　　别选闲游伴，潜招小饮徒。一杯愁已破，三\气弥粗。<br>
　　软美仇家酒，幽闲葛氏姝。十千方得斗，二八正当垆。<br>
　　论笑杓胡律，谈怜巩嗫嚅。李酣犹短窦，庾醉更蔫迂。<br>
　　鞍马呼教住，骰盘喝遣输。长驱波卷白，连掷采成卢。<br>
　　筹并频逃席，觥严列置盂。满卮那可灌，颓玉不胜扶。<br>
　　入视中枢草，归乘内厩驹。醉曾冲宰相，骄不揖金吾。<br>
　　日近恩虽重，云高势却孤。翻身落霄汉，失脚倒泥涂。<br>
　　博望移门籍，浔阳佐郡符。时情变寒暑，世利算锱铢。<br>
　　即日辞双阙，明朝别九衢。播迁分郡国，次第出京都。<br>
　　秦岭驰三驿，商山上二。岘阳亭寂寞，夏口路崎岖。<br>
　　大道全生棘，中丁尽执殳。江关未撤警，淮寇尚稽诛。<br>
　　林对东西寺，山分大小姑。庐峰莲刻削，湓浦带萦纡。<br>
　　九派吞青草，孤城覆绿芜。黄昏钟寂寂，清晓角呜呜。<br>
　　春色辞门柳，秋声到井梧。残芳悲_，暮节感茱萸。<br>
　　蕊坼金英菊，花飘雪片芦。波红日斜没，沙白月平铺。<br>
　　几见林抽笋，频惊燕引雏。岁华何倏忽，年少不须臾。<br>
　　眇默思千古，苍茫想八区。孔穷缘底事，颜夭有何辜。<br>
　　龙智犹经醢，龟灵未免刳。穷通应已定，圣哲不能逾。<br>
　　况我身谋拙，逢他厄运拘。漂流随大海，锤锻任洪炉。<br>
　　险阻尝之矣，栖迟命也夫。沉冥消意气，穷饿耗肌肤。<br>
　　防瘴和残药，迎寒补旧襦。书床鸣蟋蟀，琴匣网蜘蛛。<br>
　　贫室如悬磬，端忧剧守株。时遭人指点，数被鬼揶揄。<br>
　　兀兀都疑梦，昏昏半是愚。女惊朝不起，妻怪夜长吁。<br>
　　万里抛朋侣，三年隔友于。自然悲聚散，不是恨荣枯。<br>
　　去夏微之疟，今春席八殂。天涯书达否，泉下哭知无。<br>
　　谩写诗盈卷，空盛酒满壶。只添新怅望，岂复旧欢娱。<br>
　　壮志因愁减，衰容与病俱。相逢应不识，满颔白髭须。<p>卷439_2 「谪居」白居易<br>
　　面瘦头斑四十四，远谪江州为郡吏。逢时弃置从不才，<br>
　　未老衰羸为何事。火烧寒涧松为烬，霜降春林花委地。<br>
　　遭时荣悴一时间，岂是昭昭上天意。<p>卷439_3 「初到江州寄翰林张、李、杜三学士」白居易<br>
　　早攀霄汉上天衢，晚落风波委世途。雨露施恩无厚薄，<br>
　　蓬蒿随分有荣枯。伤禽侧翅惊弓箭，老妇低颜事舅姑。<br>
　　碧落三仙曾识面，年深记得姓名无。<p>卷439_4 「庾楼晓望」白居易<br>
　　独凭朱槛立凌晨，山色初明水色新。竹雾晓笼衔岭月，<br>
　　O风暖送过江春。子城阴处犹残雪，衙鼓声前未有尘。<br>
　　三百年来庾楼上，曾经多少望乡人。<p>卷439_5 「宿西林寺」白居易<br>
　　木落天晴山翠开，爱山骑马入山来。<br>
　　心知不及柴桑令，一宿西林便却回。<p>卷439_6 「江楼宴别」白居易<br>
　　楼中别曲催离酌，灯下红裙间绿袍。缥缈楚风罗绮薄，<br>
　　铮W越调管弦高。寒流带月澄如镜，夕吹和霜利似刀。<br>
　　尊酒未空欢未尽，舞腰歌袖莫辞劳。<p>卷439_7 「题山石榴花」白居易<br>
　　一丛千朵压阑干，翦碎红绡却作团。风袅舞腰香不尽，<br>
　　露销妆脸泪新干。蔷薇带刺攀应懒，菡萏生泥玩亦难。<br>
　　争及此花檐户下，任人采弄尽人看。<p>卷439_8 「代春赠」白居易<br>
　　山吐晴岚水放光，辛夷花白柳梢黄。<br>
　　但知莫作江西意，风景何曾异帝乡。<p>卷439_9 「答春」白居易<br>
　　草烟低重水花明，从道风光似帝京。<br>
　　其奈山猿江上叫，故乡无此断肠声。<p>卷439_10 「樱桃花下叹白发」白居易<br>
　　逐处花皆好，随年貌自衰。红樱满眼日，白发半头时。<br>
　　倚树无言久，攀条欲放迟。临风两堪叹，如雪复如丝。<p>卷439_11 「惜落花，赠崔二十四」白居易<br>
　　漠漠纷纷不奈何，狂风急雨两相和。<br>
　　晚来怅望君知否，枝上稀疏地上多。<p>卷439_12 「移山樱桃」白居易<br>
　　亦知官舍非吾宅，且鄙接Ｂ院栽。<br>
　　上佐近来多五考，少应四度见花开。<p>卷439_13 「官舍闲题」白居易<br>
　　职散优闲地，身慵老大时。送春唯有酒，销日不过棋。<br>
　　禄米獐牙稻，园蔬鸭脚葵。饱餐仍晏起，馀暇弄龟儿。<p>卷439_14 「晚春登大云寺南楼，赠常禅师」白居易<br>
　　花尽头新白，登楼意若何。岁时春日少，世界苦人多。<br>
　　愁醉非因酒，悲吟不是歌。求师治此病，唯劝读楞伽。<p>卷439_15 「北楼送客归上都」白居易<br>
　　凭高眺远一凄凄，却下朱阑即解携。京路人归天直北，<br>
　　江楼客散日平西。长津欲度回渡尾，残酒重倾簇马蹄。<br>
　　不独别君须强饮，穷愁自要醉如泥。<p>卷439_16 「北亭招客」白居易<br>
　　疏散郡丞同野客，幽闲官舍抵山家。春风北户千茎竹，<br>
　　晚日东园一树花。小\吹醅尝冷酒，深炉敲火炙新茶。<br>
　　能来尽日观棋否，太守知慵放晚衙。<p>卷439_17
「宿西林寺，早赴东林满上人之会因寄崔二十二员外」白居易<br>
　　谪辞魏阙g鸾隔，老入庐山麋鹿随。薄暮萧条投寺宿，<br>
　　凌晨清净与僧期。双林我起闻钟后，只日君趋入阁时。<br>
　　鹏`高低分皆定，莫劳心力远相思。<p>卷439_18 「游宝称寺」白居易<br>
　　竹寺初晴日，花塘欲晓春。野猿疑弄客，山鸟似呼人。<br>
　　酒嫩倾金液，茶新碾玉尘。可怜幽静地，堪寄老慵身。<p>卷439_19 「早春闻提壶鸟，因题邻家」白居易<br>
　　厌听秋猿催下泪，喜闻春鸟劝提壶。谁家红树先花发，<br>
　　何处青楼有酒酤。进士粗豪寻静尽，拾遗风采近都无。<br>
　　欲期明日东邻醉，变作腾腾一俗夫。<p>卷439_20 「见紫薇花忆微之」白居易<br>
　　一丛暗淡将何比，浅碧笼裙衬紫巾。<br>
　　除却微之见应爱，人间少有别花人。<p>卷439_21
「蔷薇花一丛独死，不知其故，因有是篇」白居易<br>
　　柯条未尝损，根不曾移。同类今齐茂，孤芳忽独萎。<br>
　　仍怜委地日，正是带花时。碎碧初凋叶，骱焐辛抵Α<br>
　　乾坤无厚薄，草木自荣衰。欲问因何事，春风亦不知。<p>卷439_22 「湖亭望水」白居易<br>
　　久雨南湖涨，新晴北客过。日沉红有影，风定绿无波。<br>
　　岸没闾阎少，滩平船舫多。可怜心赏处，其奈独游何。<p>卷439_23 「闲游」白居易<br>
　　外事因慵废，中怀与静期。寻泉上山远，看笋出林迟。<br>
　　白石磨樵斧，青竿理钓丝。澄清深浅好，最爱夕阳时。<p>卷439_24 「忆微之伤仲远（李三仲远去年春丧）」白居易<br>
　　幽独辞群久，漂流去国赊。只将琴作伴，唯以酒为家。<br>
　　感逝因看水，伤离为见花。李三埋地底，元九谪天涯。<br>
　　举眼青云远，回头白日斜。可能胜贾谊，犹自滞长沙。<p>卷439_25 「过郑处士」白居易<br>
　　闻道移居村坞间，竹林多处独开关。<br>
　　故来不是求他事，暂借南亭一望山。<p>卷439_26
「霖雨苦多，江湖暴涨，块然独望，因题北亭」白居易<br>
　　自作浔阳客，无如苦雨何。阴昏晴日少，闲闷睡时多。<br>
　　湖阔将天合，云低与水和。篱根舟子语，巷口钓人歌。<br>
　　雾岛沉黄气，风帆蹙白波。门前车马道，一宿变江河。<p>卷439_27 「春末夏初闲游江郭二首」白居易<br>
　　闲出乘轻屐，徐行蹋软沙。观鱼傍湓浦，看竹入杨家。<br>
　　林迸穿篱笋，藤飘落水花。雨埋钓舟小，风r酒旗斜。<br>
　　嫩剥青菱角，浓煎白茗芽。淹留不知夕，城树欲栖鸦。<br>
　　柳影繁初合，莺声涩渐稀。早梅迎夏结，残絮送春飞。<br>
　　西日韶光尽，南风暑气微。展张新小簟，熨帖旧生衣。<br>
　　绿蚁杯香嫩，红丝脍缕肥。故园无此味，何必苦思归。<p>卷439_28 「红藤杖（杖出南蛮）」白居易<br>
　　南诏红藤杖，西江白首人。时时携步月，处处把寻春。<br>
　　劲健孤茎直，疏圆六节匀。火山生处远，泸水洗来新。<br>
　　粗细才盈手，高低仅过身。天边望乡客，何日拄归秦。<p>卷439_29 「风雨中寻李十一，因题船上」白居易<br>
　　匹马来郊外，扁舟在水滨。可怜冲雨客，来访阻风人。<br>
　　小}酤清醑，行厨煮白鳞。停杯看柳色，各忆故园春。<p>卷439_30 「题庐山山下汤泉」白居易<br>
　　一眼汤泉流向东，浸泥浇草暖无功。<br>
　　骊山温水因何事，流入金铺玉L中。<p>卷439_31
「寄蕲州簟与元九，因题六韵（时元九鳏居）」白居易<br>
　　笛竹出蕲春，霜刀劈翠筠。织成双锁簟，寄与独眠人。<p>卷作筒中信，舒为席上珍。滑如铺薤叶，冷似卧龙鳞。<br>
　　清润宜乘露，鲜华不受尘。通州炎瘴地，此物最关身。<p>卷439_32 「秋热」白居易<br>
　　西江风候接南威，暑气常多秋气微。<br>
　　犹道江州最凉冷，至今九月著生衣。<p>卷439_33 「题元八溪居」白居易<br>
　　溪岚漠漠树重重，水槛山窗次第逢。晚叶尚开红踯躅，<br>
　　秋芳初结白芙蓉。声来枕上千年鹤，影落杯中五老峰。<br>
　　更愧殷勤留客意，鱼鲜饭细酒香浓。<p>卷439_34 「晚出西郊」白居易<br>
　　散吏闲如客，贫州冷似村。早凉湖北岸，残照郭西门。<br>
　　懒镊从须白，休治任眼昏。老来何所用，少兴不多言。<p>卷439_35 「阶下莲」白居易<br>
　　叶展影翻当砌月，花开香散入帘风。<br>
　　不如种在天池上，犹胜生于野水中。<p>卷439_36 「端居咏怀」白居易<br>
　　贾生俟罪心相似，张翰思归事不如。斜日早知惊f鸟，<br>
　　秋风悔不忆鲈鱼。胸襟曾贮匡时策，怀袖犹残谏猎书。<br>
　　从此万缘都摆落，欲携妻子买山居。<p>卷439_37 「夜宿江浦，闻元八改官，因寄此什」白居易<br>
　　君游丹陛已三迁，我泛沧浪欲二年。剑晓趋双凤阙，<br>
　　烟波夜宿一渔船。交亲尽在青云上，乡国遥抛白日边。<br>
　　若报生涯应笑杀，结茅栽芋种田。<p>卷439_38 「百花亭」白居易<br>
　　朱槛在空虚，凉风八月初。山形如岘首，江色似桐庐。<br>
　　佛寺乘船入，人家枕水居。高亭仍有月，今夜宿何如。<p>卷439_39 「江楼早秋」白居易<br>
　　南国虽多热，秋来亦不迟。湖光朝霁后，竹气晚凉时。<br>
　　楼阁宜佳客，江山入好诗。清风水O叶，白露木兰枝。<br>
　　欲作云泉计，须营伏腊资。匡庐一步地，官满更何之。<p>卷439_40 「送客之湖南」白居易<br>
　　年年渐见南方物，事事堪伤北客情。山鬼跳唯一足，<br>
　　峡猿哀怨过三声。帆开青草湖中去，衣湿黄梅雨里行。<br>
　　别后双鱼难定寄，近来潮不到湓城。<p>卷439_41 「百花亭晚望夜归」白居易<br>
　　百花亭上晚裴回，云影阴晴掩复开。日色悠扬映山尽，<br>
　　雨声萧飒渡江来。鬓毛遇病双如雪，心绪逢秋一似灰。<br>
　　向夜欲归愁未了，满湖明月小船回。<p>卷439_42 「西楼」白居易<br>
　　小郡大江边，危楼夕照前。青芜卑湿地，白露寥天。<br>
　　乡国此时阻，家书何处传。仍闻陈蔡戍，转战已三年。<p>卷439_43 「寻李道士山居，兼呈元明府」白居易<br>
　　尽日行还歇，迟迟独上山。攀藤老筋力，照水病容颜。<br>
　　陶巷招居住，茅家许往还。饱谙荣辱事，无意恋人间。<p>卷439_44 「四十五」白居易<br>
　　行年四十五，两鬓半苍苍。清瘦诗成癖，粗豪酒放狂。<br>
　　老来尤委命，安处即为乡。或拟庐山下，来春结草堂。<p>卷439_45 「寄李相公、崔侍郎、钱舍人」白居易<br>
　　曾陪鹤驭两三仙，亲侍龙舆四五年。天上欢华春有限，<br>
　　世间漂泊海无边。荣枯事过都成梦，忧喜心忘便是禅。<br>
　　官满更归何处去，香炉峰在宅门前。<p>卷439_46 「厅前桂」白居易<br>
　　天台岭上凌霜树，司马厅前委地丛。<br>
　　一种不生明月里，山中犹校胜尘中。<p>卷439_47 「寻王道士药堂，因有题赠」白居易<br>
　　行行觅路缘松峤，步步寻花到杏坛。白石先生小有洞，<br>
　　黄芽姹女大还丹。常悲东郭千家冢，欲乞西山五色丸。<br>
　　但恐长生须有籍，仙台试为检名看。<p>卷439_48 「秋晚」白居易<br>
　　篱菊花稀砌桐落，树阴离离日色薄。单幕疏帘贫寂寞，<br>
　　凉风冷露秋萧索。光阴流转忽已晚，颜色凋残不如昨。<br>
　　莱妻卧病月明时，不捣寒衣空捣药。<p>卷439_49 「南浦岁暮对酒，送王十五归京」白居易<br>
　　腊后冰生覆湓水，夜来云暗失庐山。风飘细雪落如米，<br>
　　索索萧萧芦苇间。此地二年留我住，今朝一酌送君还。<br>
　　相看渐老无过醉，聚散穷通总是闲。<p>卷439_50 「除夜」白居易<br>
　　薄晚支颐坐，中宵枕臂眠。一从身去国，再见日周天。<br>
　　老度江南岁，春抛渭北田。浔阳来早晚，明日是三年。<p>卷439_51
「闻李十一出牧澧州，崔二十二出牧果州，因寄绝句」白居易<br>
　　平生相见即眉开，静念无如李与崔。<br>
　　各是天涯为刺史，缘何不觅九江来。<p>卷439_52
「元和十二年淮寇未平诏停岁仗愤然有感率尔成章」白居易<br>
　　闻停岁仗轸皇情，应为淮西寇未平。不分气从歌里发，<br>
　　无明心向酒中生。愚计忽思飞短檄，狂心便欲请长缨。<br>
　　从来妄动多如此，自笑何曾得事成。<p>卷439_53 「庾楼新岁」白居易<br>
　　岁时销旅貌，风景触乡愁。牢落江湖意，新年上庾楼。<p>卷439_54 「上香炉峰」白居易<br>
　　倚石攀萝歇病身，青筇竹杖白纱巾。<br>
　　他时画出庐山障，便是香炉峰上人。<p>卷439_55 「忆微之」白居易<br>
　　与君何日出屯蒙，鱼恋江湖鸟厌笼。分手各抛沧海畔，<br>
　　折腰俱老绿衫中。三年隔阔音尘断，两地飘零气味同。<br>
　　又被新年劝相忆，柳条黄软欲春风。<p>卷439_56 「雨夜赠元十八」白居易<br>
　　卑湿沙头宅，连阴雨夜天。共听檐溜滴，心事两悠然。<br>
　　把酒循环饮，移床曲尺眠。莫言非故旧，相识已三年。<p>卷439_57 「寒食江畔」白居易<br>
　　草香沙暖水云晴，风景令人忆帝京。还似往年春气味，<br>
　　不宜今日病心情。闻莺树下沈吟立，信马江头取次行。<br>
　　忽见紫桐花怅望，下明日是清明。<p>卷439_58 「三月三日登庾楼寄庾三十二」白居易<br>
　　三日欢游辞曲水，二年愁卧在长沙。<br>
　　每登高处长相忆，何况兹楼属庾家。<p>卷439_59
「闻李六景俭自河东令授唐邓行军司马，以诗贺之」白居易<br>
　　谁能淮上静风波，闻道河东应此科。不独文词供奏记，<br>
　　定将谈笑解兵戈。泥埋剑戟终难久，水借蛟龙可在多。<br>
　　四十著绯军司马，男儿官职未蹉跎。<p>卷439_60 「石榴树（一作石楠树）」白居易<br>
　　可怜颜色好阴凉，叶翦红笺花扑霜。伞盖低垂金翡翠，<br>
　　熏笼乱搭绣衣裳。春芽细炷千灯焰，夏蕊浓焚百和香。<br>
　　见说上林无此树，只教桃柳占年芳。<p>卷439_61 「大林寺桃花」白居易<br>
　　人间四月芳菲尽，山寺桃花始盛开。<br>
　　长恨春归无觅处，不知转入此中来。<p>卷439_62 「咏怀」白居易<br>
　　自从委顺任浮沈，渐觉年多功用深。面上减除忧喜色，<br>
　　胸中消尽是非心。妻儿不问唯耽酒，冠盖皆慵只抱琴。<br>
　　长笑灵均不知命，江蓠丛畔苦悲吟。<p>卷439_63 「早发楚城驿」白居易<br>
　　雨过尘埃灭，沿江道径平。月乘残夜出，人趁早凉行。<br>
　　寂历闲吟动，冥靼邓忌。荷塘翻露气，稻垄泻泉声。<br>
　　宿犬闻铃起，栖禽见火惊。钛淌魃，十里始天明。<p>卷439_64 「箬岘东池」白居易<br>
　　箬岘亭东有小池，早荷新荇绿参差。<br>
　　中宵把火行人发，惊起双栖白鹭鸶。<p>卷439_65 「建昌江」白居易<br>
　　建昌江水县门前，立马教人唤渡船。<br>
　　忽似往年归蔡渡，草风沙雨渭河边。<p>卷439_66 「哭从弟」白居易<br>
　　伤心一尉便终身，叔母年高新妇贫。<br>
　　一片绿衫消不得，腰金拖紫是何人。<p>卷439_67
「香炉峰下新卜山居，草堂初成，偶题东壁」白居易<br>
　　五架三间新草堂，石阶桂柱竹编墙。南檐纳日冬天暖，<br>
　　北户迎风夏月凉。洒砌飞泉才有点，拂窗斜竹不成行。<br>
　　来春更葺东厢屋，纸阁芦帘著孟光。<p>卷439_68 「重题」白居易<br>
　　喜入山林初息影，厌趋朝市久劳生。早年薄有烟霞志，<br>
　　岁晚深谙世俗情。已许虎溪云里卧，不争龙尾道前行。<br>
　　从兹耳界应清净，免见啾啾毁誉声。<br>
　　长松树下小溪头，班鹿胎巾白布裘。药圃茶园为产业，<br>
　　野麋林鹤是交游。云生涧户衣裳润，岚隐山厨火烛幽。<br>
　　最爱一泉新引得，清泠屈曲绕阶流。<br>
　　日高睡足犹慵起，小阁重衾不怕寒。遗爱寺钟欹枕听，<br>
　　香炉峰雪拨帘看。匡庐便是逃名地，司马仍为送老官。<br>
　　心泰身宁是归处，故乡何独在长安。<br>
　　宦途自此心长别，世事从今口不言。岂止形骸同土木，<br>
　　兼将寿夭任乾坤。胸中壮气犹须遣，身外浮荣何足论。<br>
　　还有一条遗恨事，高家门馆未酬恩。<p>卷439_69 「山中问月」白居易<br>
　　为问长安月，谁教不相离。昔随飞盖处，今照入山时。<br>
　　借助秋怀旷，留连夜卧迟。如归旧乡国，似对好亲知。<br>
　　松下行为伴，溪头坐有期。千岩将万壑，无处不相随。<p>卷439_70
「正月十五日夜东林寺学禅偶怀蓝田杨主簿因呈智禅师」白居易<br>
　　新年三五东林夕，星汉迢迢钟梵迟。花县当君行乐夜，<br>
　　松房是我坐禅时。忽看月满还相忆，始叹春来自不知。<br>
　　不觉定中微念起，明朝更问雁门师。<p>卷439_71 「临水坐」白居易<br>
　　昔为东掖垣中客，今作西方社内人。<br>
　　手把杨枝临水坐，闲思往事似前身。<p>卷439_72 「山居」白居易<br>
　　山斋方独往，尘事莫相仍。蓝舆辞鞍马，缁徒换友朋。<br>
　　朝餐唯药菜，夜伴只纱灯。除却青衫在，其馀便是僧。<p>卷439_73 「遗爱寺」白居易<br>
　　弄日临溪坐，寻花绕寺行。时时闻鸟语，处处是泉声。<p>卷439_74 「山中与元九书，因题书后」白居易<br>
　　忆昔封书与君夜，金銮殿后欲明天。今夜封书在何处，<br>
　　庐山庵里晚灯前。笼鸟槛猿俱未死，人间相见是何年。<p>卷439_75 「黄石岩下作」白居易<br>
　　久别g鸾侣，深随鸟兽群。教他远亲故，何处觅知闻。<br>
　　昔日青云意，今移向白云。<p>卷439_76 「戏赠李十三判官」白居易<br>
　　垂鞭相送醉醺醺，遥见庐山指似君。<br>
　　想君初觉从军乐，未爱香炉峰上云。<p>卷439_77
「醉中戏赠郑使君（时使君先归，留妓乐重饮）」白居易<br>
　　密座移红毯，酡颜照渌杯。双娥留且住，五马任先回。<br>
　　醉耳歌催醒，愁眉笑引开。平生少年兴，临老暂重来。<p>卷439_78 「江亭夕望」白居易<br>
　　凭高望远思悠哉，晚上江亭夜未回。日欲没时红浪沸，<br>
　　月初生处白烟开。辞枝雪蕊将春去，满镊霜毛送老来。<br>
　　争敢三年作归计，心知不及贾生才。<p>卷439_79 「酬元员外三月三十日慈恩寺相忆见寄」白居易<br>
　　怅望慈恩三月尽，紫桐花落鸟关关。诚知曲水春相忆，<br>
　　其奈长沙老未还。赤岭猿声催白首，黄茅瘴色换朱颜。<br>
　　谁言南国无霜雪，尽在愁人鬓发间。<p>卷439_80 「偶然二首」白居易<br>
　　楚怀邪乱灵均直，放弃合宜何恻恻。汉文明圣贾生贤，<br>
　　谪向长沙堪叹息。人事多端何足怪，天文至信犹差忒。<br>
　　月离于毕合滂沱，有时不雨何能测。<br>
　　火发城头鱼水里，救火竭池鱼失水。乖龙藏在牛领中，<br>
　　雷击龙来牛枉死。人道蓍神龟骨灵，试卜鱼牛那至此。<br>
　　六十四卦七十钻，毕竟不能知所以。<p>卷439_81 「中秋月」白居易<br>
　　万里清光不可思，添愁益恨绕天涯，谁人陇外久征戍，<br>
　　何处庭前新别离。失宠故姬归院夜，没蕃老将上楼时。<br>
　　照他几许人肠断，玉兔银蟾远不知。<p>卷439_82 「谢李六郎中寄新蜀茶」白居易<br>
　　故情周匝向交亲，新茗分张及病身。红纸一封书后信，<br>
　　绿芽十片火前春。汤添勺水煎鱼眼，末下刀圭搅L尘。<br>
　　不寄他人先寄我，应缘我是别茶人。<p>卷439_83
「携诸山客同上香炉峰遇雨而还沾濡狼藉互相笑谑题此解嘲」白居易<br>
　　萧洒登山去，龙钟遇雨回。磴危攀薜荔，石滑践莓苔。<br>
　　袜污君相谑，鞋穿我自酢Ｄ欺泥土脚，曾蹋玉阶来。<p>卷439_84 「彭蠡湖晚归」白居易<br>
　　彭蠡湖天晚，桃花水气春。鸟飞千白点，日没半红轮。<br>
　　何必为迁客，无劳是病身。何来临此望，少有不愁人。<p>卷439_85 「酬赠李炼师见招」白居易<br>
　　几年司谏直承明，今日求真礼上清。曾犯龙鳞容不死，<br>
　　欲骑鹤背觅长生。刘纲有妇仙同得，伯道无儿累更轻。<br>
　　若许移家相近住，便驱鸡犬上层城。<p>卷439_86 「西河雨夜送客」白居易<br>
　　云黑雨，江昏水暗流。有风催解缆，无月伴登楼。<br>
　　酒罢无多兴，帆开不少留。唯看一点火，遥认是行舟。<p>卷439_87 「登西楼忆行简」白居易<br>
　　每因楼上西南望，始觉人间道路长。碍日暮山青蔟蔟，<br>
　　漫天秋水白茫茫。风波不见三年面，书信难传万里肠。<br>
　　早晚东归来下峡，稳乘船舫过瞿唐。<p>卷439_88 「罗子」白居易<br>
　　有女名罗子，生来才两春。我今年已长，日夜二毛新。<br>
　　顾念娇啼面，思量老病身。直应头似雪，始得见成人。<p>卷439_89 「读僧灵彻诗」白居易<br>
　　东林寺里西廊下，石片镌题数首诗。<br>
　　言句怪来还校别，看名知是老汤师。<p>卷439_90 「听李士良琵琶（人各赋二十八字）」白居易<br>
　　声似胡儿弹舌语，愁如塞月恨边云。<br>
　　闲人暂听犹眉敛，可使和蕃公主闻。<p>卷439_91 「昭君怨」白居易<br>
　　明妃风貌最娉婷，合在椒房应四星。只得当年备宫掖，<br>
　　何曾专夜奉帏屏。见疏从道迷图画，知屈那教配虏庭。<br>
　　自是君恩薄如纸，不须一向恨丹青。<p>卷439_92 「闲吟」白居易<br>
　　自从苦学空门法，销尽平生种种心。<br>
　　唯有诗魔降未得，每逢风月一闲吟。<p>卷439_93 「戏问山石榴」白居易<br>
　　小树山榴近砌栽，半含红萼带花来。<br>
　　争知司马夫人妒，移到庭前便不开。<p>卷439_94
「编集拙诗成一十五卷因题卷末戏赠元九、李二十」白居易<br>
　　一篇长恨有风情，十首秦吟近正声。每被老元偷格律，<br>
　　苦教短李伏歌行。世间富贵应无分，身后文章合有名。<br>
　　莫怪气粗言语大，新排十五卷诗成。<p>卷439_95 「湖上闲望」白居易<br>
　　藤花浪拂紫茸条，菰叶风翻绿剪刀。<br>
　　闲弄水芳生楚思，时时合眼咏离骚。
<p>　　　　　　　　　　　　　　　卷四百四十<p>卷440_1 「江南谪居十韵」白居易<br>
　　自哂沉冥客，曾为献纳臣。壮心徒许国，薄命不如人。<br>
　　才展凌云翅，俄成失水鳞。葵枯犹向日，蓬断即辞春。<br>
　　泽畔长愁地，天边欲老身。萧条残活计，冷落旧交亲。<br>
　　草合门无径，烟消甑有尘。忧方知酒圣，贫始觉钱神。<br>
　　虎尾难容足，羊肠易覆轮。行藏与通塞，一切任陶钧。<p>卷440_2 「江楼夜吟元九律诗，成三十韵」白居易<br>
　　昨夜江楼上，吟君数十篇。词飘朱槛底，韵堕渌江前。<br>
　　清楚音谐律，精微思入玄。收将白雪丽，夺尽碧云妍。<br>
　　寸截金为句，双雕玉作联。八风凄间发，五彩烂相宣。<br>
　　冰扣声声冷，珠排字字圆。文头交比绣，筋骨软于绵。<br>
　　褂客波浪，铮W过管弦。醴泉流出地，钧乐下从天。<br>
　　神鬼闻如泣，鱼龙听似禅。星回疑聚集，月落为留连。<br>
　　雁感无鸣者，猿愁亦悄然。交流迁客泪，停住贾人船。<br>
　　暗被歌姬乞，潜闻思妇传。斜行题粉壁，短卷写红笺。<br>
　　肉味经时忘，头风当日痊。老张知定伏，短李爱应颠。<br>
　　道屈才方振，身闲业始专。天教声@赫，理合命。<br>
　　顾我文章劣，知他气力全。工夫虽共到，巧拙尚相悬。<br>
　　各有诗千首，俱抛海一边。白头吟处变，青眼望中穿。<br>
　　酬答朝妨食，披寻夜废眠。老偿文债负，宿结字因缘。<br>
　　每叹陈夫子，常嗟李谪仙。名高折人爵，思苦减天年。<br>
　　不得当时遇，空令后代怜。相悲今若此，湓浦与通川。<p>卷440_3
「浔阳岁晚，寄元八郎中、庾三十二员外」白居易<br>
　　阅水年将暮，烧金道未成。丹砂不肯死，白发自须生。<br>
　　病肺惭杯满，衰颜忌镜明。春深旧乡梦，岁晚故交情。<br>
　　一别浮云散，双瞻列宿荣。螭头阶下立，龙尾道前行。<br>
　　封事频闻奏，除书数见名。虚怀事僚友，平步取公卿。<br>
　　漏尽鸡人报，朝回幼女迎。可怜白司马，老大在湓城。<p>卷440_4
「元九以绿丝布白轻见寄制成衣服以诗报知」白居易<br>
　　绿丝文布素轻，珍重京华手自封。贫友远劳君寄附，<br>
　　病妻亲为我裁缝。F花白似秋去薄，衫色青于春草浓。<br>
　　欲著却休知不称，折腰无复旧形容。<p>卷440_5 「清明日送韦侍御贬虔州」白居易<br>
　　寂寞清明日，萧条司马家。留饧和冷粥，出火煮新茶。<br>
　　欲别能无酒，相留亦有花。南迁更何处，此地已天涯。<p>卷440_6 「九江春望」白居易<br>
　　淼茫积水非吾土，飘泊浮萍自我身。身外信缘为活计，<br>
　　眼前随事觅交亲。炉烟岂异终南色，湓草宁殊渭北春。<br>
　　此地何妨便终老，譬如元是九江人。<p>卷440_7 「晚题东林寺双池」白居易<br>
　　向晚双池好，初晴百物新。袅枝翻翠羽，溅水跃红鳞。<br>
　　萍泛同游子，莲开当丽人。临流一惆怅，还忆曲江春。<p>卷440_8 「赠内子」白居易<br>
　　白发长兴叹，青娥亦伴愁。寒衣补灯下，小女戏床头。<br>
　　暗淡屏帏故，凄凉枕席秋。贫中有等级，犹胜嫁黔娄。<p>卷440_9 「送客春游岭南二十韵」白居易<br>
　　已讶游何远，仍嗟别太频。离容君蹙促，赠语我殷勤。<br>
　　迢递天南面，苍茫海北_.诃陵国分界，交趾郡为邻。<br>
　　蓊郁三光晦，温暾四气匀。阴晴变寒暑，昏晓错星辰。<br>
　　瘴地难为老，蛮陬不易驯。土民稀白首，洞主尽黄巾。<br>
　　战舰犹惊浪，戎车未息尘。红旗围卉服，紫绶裹文身。<br>
　　面苦桄榔`，浆酸橄榄新。牙樯迎海舶，铜鼓赛江神。<br>
　　不冻贪泉暖，无霜毒草春。云烟蟒蛇气，刀剑鳄鱼鳞。<br>
　　路足羁栖客，官多谪逐臣。天黄生飓母，雨黑长枫人。<br>
　　回使先传语，征轩早返轮。须防杯里蛊，莫爱橐中珍。<br>
　　北与南殊俗，身将货孰亲。尝闻君子诫，忧道不忧贫。<p>卷440_10 「自题」白居易<br>
　　功名宿昔人多许，宠辱斯须自不知。一旦失恩先左降，<br>
　　三年随例未量移。马头觅角生何日，石火敲光住几时。<br>
　　前事是身俱若此，空门不去欲何之。<p>卷440_11 「自悲」白居易<br>
　　火宅煎熬地，霜松摧折身。因知群动内，易死不过人。<p>卷440_12 「寻郭道士不遇」白居易<br>
　　郡中乞假来相访，洞里朝元去不逢。看院只留双白鹤，<br>
　　入门惟见一青松。药炉有火丹应伏，云碓无人水自舂。<br>
　　欲问参同契中事，更期何日得从容。<p>卷440_13 「浔阳春三首（元和十二年作）。春生」白居易<br>
　　春生何处暗周游，海角天涯遍始休。先遣和风报消息，<br>
　　续教啼鸟说来由。展张草色长河畔，点缀花房小树头。<br>
　　若到故园应觅我，为传沦落在江州。<p>卷440_14 「浔阳春三首。春来」白居易<br>
　　春来触地故乡情，忽见风光忆两京。金谷踏花香骑入，<br>
　　曲江碾草钿车行。谁家绿酒欢连夜，何处红楼睡失明。<br>
　　独有不眠不醉客，经春冷坐古湓城。<p>卷440_15 「浔阳春三首。春去」白居易<br>
　　一从泽畔为迁客，两度江头送暮春。白发更添今日鬓，<br>
　　青衫不改去年身。百川未有回流水，一老终无却少人。<br>
　　四十六时三月尽，送春争得不殷勤。<p>卷440_16 「梦微之（十二年八月二十日夜）」白居易<br>
　　晨起临风一惆怅，通川湓水断相闻。<br>
　　不知忆我因何事，昨夜三回梦见君。<p>卷440_17 「赠韦炼师」白居易<br>
　　浔阳迁客为居士，身似浮云心似灰。上界女仙无嗜欲，<br>
　　何因相顾两裴回。共疑过去人间世，曾作谁家夫妇来。<p>卷440_18 「问刘十九」白居易<br>
　　绿蚁新醅酒，红泥小火垆。晚来天欲雪，能饮一杯无。<p>卷440_19 「得行简书，闻欲下峡，先以诗寄」白居易<br>
　　朝来又得东川信，欲取春初发梓州。书报九江闻暂喜，<br>
　　路经三峡想还愁。潇湘瘴雾加餐饭，滟惊波稳泊舟。<br>
　　欲寄两行迎尔泪，长江不肯向西流。<p>卷440_20 「南湖早春」白居易<br>
　　风回云断雨初晴，返照湖边暖复明。乱点碎红山杏发，<br>
　　平铺新绿水O生。翅低白雁飞仍重，舌涩黄鹂语未成。<br>
　　不道江南春不好，年年衰病减心情。<p>卷440_21
「元十八从事南海欲出庐山临别旧居有恋泉声之什…伸别情」白居易<br>
　　贤侯辟士礼从容，莫恋泉声问所从。雨露初承黄纸诏，<br>
　　烟霞欲别紫霄峰。伤弓未息新惊鸟，得水难留久卧龙。<br>
　　我正退藏君变化，一杯可易得相逢。<p>卷440_22 「题韦家泉池」白居易<br>
　　泉落青山出白云，萦村绕郭几家分。<br>
　　自从引作池中水，深浅方圆一任君。<p>卷440_23 「醉中对红叶」白居易<br>
　　临风杪秋树，对酒长年人。醉貌如霜叶，虽红不是春。<p>卷440_24 「遣怀」白居易<br>
　　羲和走驭趁年光，不许人间日月长。遂使四时都似电，<br>
　　争教两鬓不成霜。荣销枯去无非命，壮尽衰来亦是常。<br>
　　已共身心要约定，穷通生死不惊忙。<p>卷440_25 「点额鱼」白居易<br>
　　龙门点额意何如，红尾青G却返初。<br>
　　见说在天行雨苦，为龙未必胜为鱼。<p>卷440_26 「闻龟儿咏诗」白居易<br>
　　怜渠已解咏诗章，摇膝支颐学二郎。<br>
　　莫学二郎吟太苦，才年四十鬓如霜。<p>卷440_27 「对酒」白居易<br>
　　未济卦中休卜命，参同契里莫劳心。<br>
　　无如饮此销愁物，一饷愁消直万金。<p>卷440_28
「东墙夜合树去秋为风雨所摧，今年花时，怅然有感」白居易<br>
　　碧荑红缕今何在，风雨飘将去不回。<br>
　　惆怅去年墙下地，今春唯有荠花开。<p>卷440_29 「病起」白居易<br>
　　病不出门无限时，今朝强出与谁期。<br>
　　经年不上江楼醉，劳动春风r酒旗。<p>卷440_30 「梦亡友刘太白同游彰敬寺」白居易<br>
　　三千里外卧江州，十五年前哭老刘。<br>
　　昨夜梦中彰敬寺，死生魂魄暂同游。<p>卷440_31
「与果上人殁时题此诀别，兼简二林僧社」白居易<br>
　　本结菩提香火社，为嫌烦恼电泡身。<br>
　　不须惆怅从师去，先请西方作主人。<p>卷440_32 「赠写真者」白居易<br>
　　子骋丹青日，予当丑老时。无劳役神思，更画病容仪。<br>
　　迢递麒麟阁，图功未有期。区区尺素上，焉用写真为。<p>卷440_33 「刘十九同宿（时淮寇初破）」白居易<br>
　　红旗破贼非吾事，黄纸除书无我名。<br>
　　唯共嵩阳刘处士，围棋赌酒到天明。<p>卷440_34
「十二年冬江西温暖，喜元八寄金石棱到，因题此诗」白居易<br>
　　今冬腊候不严凝，暖雾温风气上腾。山脚崦中才有雪，<br>
　　江流慢处亦无冰。欲将何药防春瘴，只有元家金石棱。<p>卷440_35 「闲意」白居易<br>
　　不争荣耀任沉沦，日与时疏共道亲。北省朋僚音信断，<br>
　　东林长老往还频。病停夜食闲如社，慵拥朝裘暖似春。<br>
　　渐老渐谙闲气味，终身不拟作忙人。<p>卷440_36 「送友人上峡赴东川辟命」白居易<br>
　　见说瞿塘峡，斜衔滟根。难于寻鸟路，险过上龙门。<br>
　　羊角风头急，桃花水色浑。山回若鳌转，舟入似鲸吞。<br>
　　岸合愁天断，波跳恐地翻。怜君经此去，为感主人恩。<p>卷440_37 「夜送孟司功」白居易<br>
　　浔阳白司马，夜送孟功曹。江暗管弦急，楼明灯火高。<br>
　　湖波翻似箭，霜草杀如刀。且莫开征棹，阴风正怒号。<p>卷440_38 「衰病」白居易<br>
　　老辞游冶寻花伴，病别荒狂旧酒徒。<br>
　　更恐五年三岁后，些些谭笑亦应无。<p>卷440_39 「题诗屏风绝句」白居易<br>
　　相忆采君诗作障，自书自勘不辞劳。<br>
　　障成定被人争写，从此南中纸价高。<p>卷440_40 「答微之」白居易<br>
　　君写我诗盈寺壁，我题君句满屏风。<br>
　　与君相遇知何处，两叶浮萍大海中。<p>卷440_41 「偶宴有怀」白居易<br>
　　遇兴寻文客，因欢命酒徒。春游忆亲故，夜会似京都。<br>
　　诗思闲仍在，乡愁醉暂无。狂来欲起舞，惭见白髭须。<p>卷440_42 「山中酬江州崔使君见寄」白居易<br>
　　眷眄情无恨，优容礼有馀。三年为郡吏，一半许山居。<br>
　　酒熟心相待，诗来手自书。庾楼春好醉，明月且回车。<p>卷440_43 「山枇杷」白居易<br>
　　深山老去惜年华，况对东溪野枇杷。火树风来翻绛焰，<br>
　　琼枝日出晒红纱。回看桃李都无色，映得芙蓉不是花。<br>
　　争奈结根深石底，无因移得到人家。<p>卷440_44 「闻李尚书拜相，因以长句寄贺微之」白居易<br>
　　怜君不久在通川，知已新提造化权。夔契定求才济世，<br>
　　张雷应辨气冲天。那知沦落天涯日，正是陶钧海内年。<br>
　　肯向泥中抛折剑，不收重铸作龙泉。<p>卷440_45 「岁暮」白居易<br>
　　穷阴急景坐相催，壮齿韶颜去不回。旧病重因年老发，<br>
　　新愁多是夜长来。膏明自k缘多事，雁默先烹为不才。<br>
　　祸福细寻无会处，不如且进手中杯。<p>卷440_46
「雨中赴刘十九二林之期及到寺刘已先去因以四韵寄之」白居易<br>
　　云中台殿泥中路，既阻同游懒却还。将谓独愁犹对雨，<br>
　　不知多兴已寻山。才应行到千峰里，只校来迟半日间。<br>
　　最惜杜鹃花烂漫，春风吹尽不同攀。<p>卷440_47
「蔷薇正开春酒初熟因招刘十九张大夫崔二十四同饮」白居易<br>
　　瓮头竹叶经春熟，阶底蔷薇入夏开。似火浅深红压架，<br>
　　如饧气味绿粘台。试将诗句相招去，倘有风情或可来。<br>
　　明日早花应更好，心期同醉卯时杯。<p>卷440_48 「李白墓」白居易<br>
　　采石江边李白坟，绕田无限草连云。可怜荒垄穷泉骨，<br>
　　曾有惊天动地文。但是诗人多薄命，就中沦落不过君。<p>卷440_49 「对酒」白居易<br>
　　漫把参同契，难烧伏火砂。有时成白首，无处问黄芽。<br>
　　幻世如泡影，浮生抵眼花。唯将绿醅酒，且替紫河车。<p>卷440_50 「戏答诸少年」白居易<br>
　　顾我长年头似雪，饶君壮岁气如云。<br>
　　朱颜今日虽欺我，白发他时不放君。<p>卷440_51 「风雨晚泊」白居易<br>
　　苦竹林边芦苇丛，停舟一望思无穷。青苔扑地连春雨，<br>
　　白浪掀天尽日风。忽忽百年行欲半，茫茫万事坐成空。<br>
　　此生飘荡何时定，一缕鸿毛天地中。<p>卷440_52 「题崔使君新楼」白居易<br>
　　忧人何处可销忧，碧瓮红栏湓水头。<br>
　　从此浔阳风月夜，崔公楼替庾公楼。<p>卷440_53 「山中戏问韦侍御」白居易<br>
　　我抱栖云志，君怀济世才。常吟反招隐，那得入山来。<p>卷440_54 「赠昙禅师（梦中作）」白居易<br>
　　五年不入慈恩寺，今日寻师始一来。<br>
　　欲知火宅焚烧苦，方寸如今化作灰。<p>卷440_55 「寄微之」白居易<br>
　　帝城行乐日纷纷，天畔穷愁我与君。秦女笑歌春不见，<br>
　　巴猿啼哭夜常闻。何处琵琶弦似语，谁家呙堕髻如云。<br>
　　人生多少欢娱事，那独千分无一分。<p>卷440_56 「醉吟二首」白居易<br>
　　空王百法学未得，姹女丹砂烧即飞。<br>
　　事事无成身老也，醉乡不去欲何归。<br>
　　两鬓千茎新似雪，十分一\欲如泥。<br>
　　酒狂又引诗魔发，日午悲吟到日西。<p>卷440_57 「晓寝」白居易<br>
　　转枕重安寝，回头一欠伸。纸窗明觉晓，布被暖知春。<br>
　　莫强疏慵性，须安老大身。鸡鸣一觉睡，不博早朝人。<p>卷440_58 「答元八郎中、杨十二博士」白居易<br>
　　身觉浮云无所著，心同止水有何情。但知潇洒疏朝市，<br>
　　不要崎岖隐姓名。尽日观鱼临涧坐，有时随鹿上山行。<br>
　　谁能抛得人间事，来共腾腾过此生。<p>卷440_59 「湖亭与行简宿」白居易<br>
　　浔阳少有风情客，招宿湖亭尽却回。<br>
　　水槛虚凉风月好，夜深谁共阿怜来。<p>卷440_60 「八月十五日夜湓亭望月」白居易<br>
　　昔年八月十五夜，曲江池畔杏园边。今年八月十五夜，<br>
　　湓浦沙头水馆前。西北望乡何处是，东南见月几回圆。<br>
　　临风一叹无人会，今夜清光似往年。<p>卷440_61 「赠江客」白居易<br>
　　江柳影寒新雨地，塞鸿声急欲霜天。<br>
　　愁君独向沙头宿，水绕芦花月满船。<p>卷440_62 「残暑招客」白居易<br>
　　云截山腰断，风驱雨脚回。早阴江上散，残热日中来。<br>
　　却取生衣著，重拈竹簟开。谁能淘晚热，闲饮两三杯。<p>卷440_63 「浔阳秋怀，赠许明府」白居易<br>
　　霜红二林叶，风白九江波。暝色投烟鸟，秋声带雨荷。<br>
　　马闲无处出，门冷少人过。卤莽还乡梦，依稀望阙歌。<br>
　　共思除醉外，无计奈愁何。试问陶家酒，新N得几多。<p>卷440_64 「九日醉吟」白居易<br>
　　有恨头还白，无情菊自黄。一为州司马，三见岁重阳。<br>
　　剑匣尘埃满，笼禽日月长。身从渔父笑，门任雀罗张。<br>
　　问疾因留客，听吟偶置觞。叹时论倚伏，怀旧数存亡。<br>
　　奈老应无计，治愁或有方。无过学王绩，唯以醉为乡。<p>卷440_65 「问韦山人山甫」白居易<br>
　　身名身事两蹉跎，试就先生问若何。<br>
　　从此神仙学得否，白须虽有未为多。<p>卷440_66
「送萧炼师步虚词十首，卷后以二绝继之」白居易<br>
　　欲上瀛州临别时，赠君十首步虚词。<br>
　　天仙若爱应相问，可道江州司马诗。<br>
　　花纸瑶缄松墨字，把将天上共谁开。<br>
　　试呈王母如堪唱，发遣双成更取来。<p>卷440_67 「赠李兵马使」白居易<br>
　　身得贰师馀气概，家藏都尉旧诗章。<br>
　　江南别有楼船将，燕颔虬须不姓杨。<p>卷440_68 「题遗爱寺前溪松」白居易<br>
　　偃亚长松树，侵临小石溪。静将流水对，高共远峰齐。<br>
　　翠盖烟笼密，花幢雪压低。与僧清影坐，借鹤稳枝栖。<br>
　　笔写形难似，琴偷韵易迷。暑天风槭槭，晴夜露凄凄。<br>
　　独契依为舍，闲行绕作蹊。栋梁君莫采，留著伴幽栖。<p>卷440_69
「庐山草堂夜雨独宿寄牛二、李七、庾三十二员外」白居易<br>
　　丹霄携手三君子，白发垂头一病翁。兰省花时锦帐下，<br>
　　庐山雨夜草庵中。终身胶漆心应在，半路云泥迹不同。<br>
　　唯有无生三昧观，荣枯一照两成空。<p>卷440_70 「闻杨十二新拜省郎，遥以诗贺」白居易<br>
　　文昌新入有光辉，紫界宫墙白粉闱。晓日鸡人传漏箭，<br>
　　春风侍女护朝衣。雪飘歌句高难和，鹤拂烟霄老惯飞。<br>
　　官职声名俱入手，近来诗客似君稀。<p>卷440_71 「三月三日怀微之」白居易<br>
　　良时光景长虚掷，壮岁风情已暗销。<br>
　　忽忆同为校书日，每年同醉是今朝。<p>卷440_72 「赠韦八」白居易<br>
　　辞君岁久见君初，白发惊嗟两有馀。容鬓别来今至此，<br>
　　心情料取合何如。曾同曲水花亭醉，亦共华阳竹院居。<br>
　　岂料天南相见夜，哀猿瘴雾宿匡庐。<p>卷440_73 「春江闲步，赠张山人」白居易<br>
　　江景又妍和，牵愁发浩歌。晴沙金屑色，春水L尘波。<br>
　　红簇交枝杏，青含卷叶荷。藉莎怜软暖，憩树爱婆娑。<br>
　　书信朝贤断，知音野老多。相逢不闲语，争奈日长何。<p>卷440_74 「春听琵琶，兼简长孙司户」白居易<br>
　　四弦不似琵琶声，乱写真珠细撼铃。指底商风悲飒飒，<br>
　　舌头胡语苦醒醒。如言都尉思京国，似诉明妃厌虏庭。<br>
　　迁客共君想劝谏，春肠易断不须听。<p>卷440_75 「吴宫辞」白居易<br>
　　一入吴王殿，无人睹翠娥。楼高时见舞，宫静夜闻歌。<br>
　　半露胸如雪，斜回脸似波。妍媸各有分，谁敢妒恩多。<p>卷440_76
「送韦侍御量移金州司马（时予官独未出）」白居易<br>
　　春欢雨露同沾泽，冬叹风霜独满衣。留滞多时如我少，<br>
　　迁移好处似君稀。卧龙云到须先起，蛰燕雷惊尚未飞。<br>
　　莫恨东西沟水别，沧溟长短拟同归。<p>卷440_77
「自到浔阳生三女子，因诠真理，用遣妄怀」白居易<br>
　　宦途本自安身拙，世累由来向老多。远谪四年徒已矣，<br>
　　晚生三女拟如何。预愁嫁娶真成患，细念因缘尽是魔。<br>
　　赖学空王治苦法，须抛烦恼入头陀。<p>卷440_78
「江西裴常侍以优礼见待又蒙赠诗辄叙鄙诚用伸感谢」白居易<br>
　　一从簪笏事金貂，每借温颜放折腰。长觉身轻离泥滓，<br>
　　忽惊手重捧琼瑶。马因回顾虽增价，桐遇知音已半焦。<br>
　　他日秉钧如见念，壮心直气未全销。<p>卷440_79
「自江州司马授忠州刺史，仰荷圣泽，聊书鄙诚」白居易<br>
　　炎瘴抛身远，泥涂索脚难。网初鳞拨剌，笼久翅摧残。<br>
　　雷电颁时令，阳和变岁寒。遗簪承旧念，剖竹授新官。<br>
　　乡觉前程近，心随外事宽。生还应有分，西笑问长安。<p>卷440_80 「除忠州，寄谢崔相公」白居易<br>
　　提拔出泥知力竭，吹嘘生翅见情深。剑锋缺折难冲斗，<br>
　　桐尾烧焦岂望琴。感旧两行年老泪，酬恩一寸岁寒心。<br>
　　忠州好恶何须问，鸟得辞笼不择林。<p>卷440_81
「初除官蒙裴常侍赠鹘衔瑞草绯袍鱼袋因谢惠贶兼抒离情」白居易<br>
　　新授铜符未著绯，因君装束始光辉。惠深范叔绨袍赠，<br>
　　荣过苏秦佩印归。鱼缀白金随步跃，鹘衔红绶绕身飞。<br>
　　明朝恋别朱门泪，不敢多垂恐污衣。<p>卷440_82 「洪州逢熊孺登」白居易<br>
　　靖安院里辛夷下，醉笑狂吟气最粗。<br>
　　莫问别来多少苦，低头看取白髭须。<p>卷440_83 「初著刺史绯，答友人见赠」白居易<br>
　　故人安慰善为辞，五十专城道未迟。徒使花袍红似火，<br>
　　其如蓬鬓白成丝。且贪薄俸君应惜，不称衰容我自知。<br>
　　银印可怜将底用，只堪归舍吓妻儿。<p>卷440_84 「又答贺客」白居易<br>
　　银章暂假为专城，贺客来多懒起迎。<br>
　　似挂绯衫衣架上，朽株枯竹有何荣。<p>卷440_85 「别草堂三绝句」白居易<br>
　　正听山鸟向阳眠，黄纸除书落枕前。<br>
　　为感君恩须暂起，炉峰不拟住多年。<br>
　　久眠褐被为居士，忽挂绯袍作使君。<br>
　　身出草堂心不出，庐山未要勒移文。<br>
　　三间茅舍向山开，一带山泉绕舍回。<br>
　　山色泉声莫惆怅，三年官满却归来。<p>卷440_86 「钟陵饯送」白居易<br>
　　翠幕红筵高在云，歌钟一曲万家闻。<br>
　　路人指点滕王阁，看送忠州白使君。<p>卷440_87 「浔阳宴别（此后忠州路上作）」白居易<br>
　　鞍马军城外，笙歌祖帐前。乘潮发湓口，带雪别庐山。<br>
　　暮景牵行色，春寒散醉颜。共嗟炎瘴地，尽室得生还。<p>卷440_88 「戏赠户部李巡官」白居易<br>
　　好去民曹李判官，少贪公事且谋欢。<br>
　　男儿未死争能料，莫作忠州刺史看。<p>卷440_89 「行次夏口，先寄李大夫」白居易<br>
　　连山断处大江流，红旆逶迤镇上游。幕下翱翔秦御史，<br>
　　军前奔走汉诸侯。曾陪剑履升鸾殿，欲谒旌幢入鹤楼。<br>
　　假著绯袍君莫笑，恩深始得向忠州。<p>卷440_90 「重赠李大夫」白居易<br>
　　早接清班登玉陛，同承别诏直金銮。凤巢阁上容身稳，<br>
　　鹤锁笼中展翅难。流落多年应是命，量移远郡未成官。<br>
　　惭君独不欺憔悴，犹作银台旧眼看。<p>卷440_91 「对镜吟」白居易<br>
　　闲看明镜坐清晨，多病姿容半老身。谁论情性乖时事，<br>
　　自想形骸非贵人。三殿失恩宜放弃，九宫推命合漂沦。<br>
　　如今所得须甘分，腰佩银龟朱两轮。<p>卷440_92
「江州赴忠州，至江陵已来，舟中示舍弟五十韵」白居易<br>
　　昔作咸秦客，常思江海行。今来仍尽室，此去又专城。<br>
　　典午犹为幸，分忧固是荣。q星州乘送，驿船迎。<br>
　　共载皆妻子，同游即弟兄。宁辞浪迹远，且贵赏心并。<br>
　　云展帆高挂，飙驰棹迅征。溯流从汉浦，循路转荆衡。<br>
　　山逐时移色，江随地改名。风光近东早，水木向南清。<br>
　　夏口烟孤起，湘川雨半晴。日煎红浪沸，月射白砂明。<br>
　　北渚寒留雁，南枝暖待莺。骈朱桃露萼，点翠柳含萌。<br>
　　亥市鱼盐聚，神林鼓笛鸣。壶浆椒叶气，歌曲竹枝声。<br>
　　系缆怜沙静，垂纶爱岸平。水餐红粒稻，野茹紫花菁。<br>
　　瓯泛茶如乳，台粘酒似饧。脍长抽锦缕，藕脆削琼英。<br>
　　容易来千里，斯须进一程。未曾劳气力，渐觉有心情。<br>
　　卧稳添春睡，行迟带酒酲。忽愁牵世网，便欲濯尘缨。<br>
　　早接文场战，曾争翰苑盟。掉头称俊造，翘足取公卿。<br>
　　且昧随时义，徒输报国诚。众排恩易失，偏压势先倾。<br>
　　虎尾忧危切，鸿毛性命轻。烛蛾谁救活，蚕茧自缠萦。<br>
　　敛手辞双阙，回眸望两京。长沙抛贾谊，漳浦卧刘桢。<br>
　　_鸣还歇，蟾蜍破又盈。年光同激箭，乡思极摇旌。<br>
　　潦倒亲知笑，衰羸旧识惊。乌头因感白，鱼尾为劳W.<br>
　　剑学将何用，丹烧竟不成。孤舟萍一叶，双鬓雪千茎。<br>
　　老见人情尽，闲思物理精。如汤探冷热，似博斗输赢。<br>
　　险路应须避，迷途莫共争。此心知止足，何物要经营。<br>
　　玉向泥中洁，松经雪后贞。无妨隐朝市，不必谢寰瀛。<br>
　　但在前非悟，期无后患婴。多知非景福，少语是元亨。<br>
　　晦即全身药，明为伐性兵。昏昏随世俗，蠢蠢学黎m.<br>
　　鸟以能言cm，龟缘入梦烹。知之一何晚，犹足保馀生。<p>卷440_93 「题岳阳楼」白居易<br>
　　岳阳城下水漫漫，独上危楼倚曲栏。春岸绿时连梦泽，<br>
　　夕波红处近长安。猿攀树立啼何苦，雁点湖飞渡亦难。<br>
　　此地唯堪画图障，华堂张与贵人看。<p>卷440_94 「入峡次巴东」白居易<br>
　　不知远郡何时到，犹喜全家此去同。万里王程三峡外，<br>
　　百年生计一舟中。巫山暮足沾花雨，陇水春多逆浪风。<br>
　　两片红旌数声鼓，使君上巴东。<p>卷440_95 「十年三月三十日别微之于沣上十四年…为他年会话张本也」白居易<br>
　　沣水店头春尽日，送君上马谪通川。夷陵峡口明月夜，<br>
　　此处逢君是偶然。一别五年方见面，相携三宿未回船。<br>
　　坐从日暮唯长叹，语到天明竟未眠。齿发蹉跎将五十，<br>
　　关河迢递过三千。生涯共寄沧江上，乡国俱抛白日边。<br>
　　往事渺茫都似梦，旧游流落半归泉。醉悲洒泪春杯里，<br>
　　吟苦支颐晓烛前。莫问龙钟恶官职，且听清脆好文篇。<br>
　　别来只是成诗癖，老去何曾更酒颠。各限王程须去住，<br>
　　重开离宴贵留连。黄牛渡北移征棹，白狗崖东卷别筵。<br>
　　神女台云闲缭绕，使君滩水急潺，风凄暝色愁杨柳，<br>
　　月吊宵声哭杜鹃。万丈赤幢潭底日，一条白练峡中天。<br>
　　君还秦地辞炎徼，我向忠州入瘴烟。未死会应相见在，<br>
　　又知何地复何年。<p>卷440_96 「题峡中石上」白居易<br>
　　巫女庙花红似粉，昭君村柳翠于眉。<br>
　　诚知老去风情少，见此争无一句诗。
<p>　　　　　　　　　　　　　　卷四百四十一<p>卷441_1 「夜入瞿唐峡」白居易<br>
　　瞿唐天下险，夜上信难哉。岸似双屏合，天如匹帛开。<br>
　　逆风惊浪起，拔zB暗船来。欲识愁多少，高于滟堆。<p>卷441_15 「初到忠州赠李六（一作李大夫）」白居易<br>
　　好在天涯李使君，江头相见日黄昏。吏人生梗都如鹿，<br>
　　市井疏芜只抵村。一只兰船当驿路，百层石磴上州门。<br>
　　更无平地堪行处，虚受朱轮五马恩。<p>卷441_16 「郡斋暇日忆庐山草堂兼寄二林僧社三十韵多叙…出处之意」白居易<br>
　　谏诤知无补，迁移分所当。不堪匡圣主，只合事空王。<br>
　　龙象投新社，g鸾失故行。沉吟辞北阙，诱引向西方。<br>
　　便住双林寺，仍开一草堂。平治行道路，安置坐禅床。<br>
　　手版支为枕，头巾阁在墙。先生乌几舄，居士白衣裳。<br>
　　竟岁何曾闷，终身不拟忙。灭除残梦想，换尽旧心肠。<br>
　　世界多烦恼，形神久损伤。正从风鼓浪，转作日销霜。<br>
　　吾道寻知止，君恩偶未忘。忽蒙颁凤诏，兼谢剖鱼章。<br>
　　莲静方依水，葵枯重仰阳。三车犹夕会，五马已晨装。<br>
　　去似寻前世，来如别故乡。眉低出鹫岭，脚重下蛇冈。<br>
　　渐望庐山远，弥愁峡路长。香炉峰隐隐，巴字水茫茫。<br>
　　瓢挂留庭树，经收在屋梁。春抛红药圃，夏忆白莲塘。<br>
　　唯拟捐尘事，将何答宠光。有期追永远，无政继龚黄。<br>
　　南国秋犹热，西斋夜暂凉。闲吟四句偈，静对一炉香。<br>
　　身老同丘井，心空是道场。觅僧为去伴，留俸作归粮。<br>
　　为报山中侣，凭看竹下房。会应归去在，松菊莫教荒。<p>卷441_17 「赠康叟」白居易<br>
　　八十秦翁老不归，南宾太守乞寒衣。<br>
　　再三怜汝非他意，天宝遗民见渐稀。<p>卷441_18 「鹦鹉」白居易<br>
　　竟日语还默，中宵栖复惊。身囚缘彩翠，心苦为分明。<br>
　　暮起归巢思，春多忆侣声。谁能拆笼破，从放快飞鸣。<p>卷441_19
「京使回，累得南省诸公书因以长句诗寄谢萧五刘二…员外」白居易<br>
　　雪压泥埋未死身，每劳存问愧交亲。浮萍飘泊三千里，<br>
　　列宿参差十五人。禁月落时君待漏，烟深处我行春。<br>
　　瘴乡得老犹为幸，岂敢伤嗟白发新。<p>卷441_20 「东城春意」白居易<br>
　　风软云不动，郡城东北隅。晚来春澹澹，天气似京都。<br>
　　弦管随宜有，杯觞不道无。其如亲故远，无可共欢娱。<p>卷441_21 「木莲树生巴峡山谷间巴民亦呼为黄心树大者…题三绝句云」白居易<br>
　　如折芙蓉栽旱地，似抛芍药挂高枝。<br>
　　云埋水隔无人识，唯有南宾太守知。<br>
　　红似燕支腻如粉，伤心好物不须臾。<br>
　　山中风起无时节，明日重来得在无。<br>
　　已愁花落荒岩底，复恨根生乱石间。<br>
　　几度欲移移不得，天教抛掷在深山。<p>卷441_22 「种桃杏」白居易<br>
　　无论海角与天涯，大抵心安即是家。路远谁能念乡曲，<br>
　　年深兼欲忘京华。忠州且作三年计，种杏栽桃拟待花。<p>卷441_23 「新秋」白居易<br>
　　二毛生镜日，一叶落庭时。老去争由我，愁来欲泥谁。<br>
　　空销闲岁月，不见旧亲知。唯弄扶床女，时时强展眉。<p>卷441_24 「龙昌寺荷池」白居易<br>
　　冷碧新秋水，残红半破莲。从来寥落意，不似此池边。<p>卷441_25 「听竹枝赠李侍御」白居易<br>
　　巴童巫女竹枝歌，懊恼何人怨咽多。<br>
　　暂听遣君犹怅望，长闻教我复如何。<p>卷441_26 「寄胡饼与杨万州」白居易<br>
　　胡麻饼样学京都，面脆油香新出炉。<br>
　　寄与饥馋杨大使，尝看得似辅兴无。<p>卷441_27 「感樱桃花，因招饮客」白居易<br>
　　樱桃昨夜开如雪，鬓发今年白似霜。渐觉花前成老丑，<br>
　　何曾酒后更颠狂。谁能闻此来相劝，共泥春风醉一场。<p>卷441_28 「东亭闲望」白居易<br>
　　东亭尽日坐，谁伴寂寥身。绿桂为佳客，红蕉当美人。<br>
　　笑言虽不接，情状似相亲。不作悠悠想，如何度晚春。<p>卷441_29 「画木莲花图寄元郎中」白居易<br>
　　花房腻似红莲朵，艳色鲜如紫牡丹。<br>
　　唯有诗人能解爱，丹青写出与君看。<p>卷441_30 「和李澧州题韦开州经藏诗」白居易<br>
　　既悟莲花藏，须遗贝叶书。菩提无处所，文字本空虚。<br>
　　观指非知月，忘筌是得鱼。闻君登彼岸，舍筏复何如。<p>卷441_31 「九日题涂溪」白居易<br>
　　蕃草席铺枫叶岸，竹枝歌送菊花杯。<br>
　　明年尚作南宾守，或可重阳更一来。<p>卷441_32 「即事寄微之」白居易<br>
　　田涩米不耕锄，旱地荒园少菜蔬。想念土风今若此，<br>
　　料看生计合何如。衣缝纰K黄丝绢，饭下腥咸白小鱼。<br>
　　饱暖饥寒何足道，此身长短是空虚。<p>卷441_33
「题郡中荔枝诗十八韵，兼寄万州杨八使君」白居易<br>
　　奇果标南土，芳林对北堂。素华春漠漠，丹实夏煌煌。<br>
　　叶捧低垂户，枝擎重压墙。始因风弄色，渐与日争光。<br>
　　夕讶条悬火，朝惊树点妆。深于红踯躅，大校白槟榔。<br>
　　星缀连心朵，珠排耀眼房。紫罗裁衬壳，白玉裹填瓤。<br>
　　早岁曾闻说，今朝始摘尝。嚼疑天上味，嗅异世间香。<br>
　　润胜莲生水，鲜逾橘得霜。燕支掌中颗，甘露舌头浆。<br>
　　物少尤珍重，天高苦渺茫。已教生暑月，又使阻遐方。<br>
　　粹液灵难驻，妍姿嫩易伤。近南光景热，向北道途长。<br>
　　不得充王赋，无由寄帝乡。唯君堪掷赠，面白似潘郎。<p>卷441_34 「留北客」白居易<br>
　　峡外相逢远，樽前一会难。即须分手别，且强展眉欢。<br>
　　楚袖萧条舞，巴弦趣数弹。笙歌随分有，莫作帝乡看。<p>卷441_35
「重寄荔枝与杨使君，时闻杨使君欲种植故有落句之戏」白居易<br>
　　摘来正带凌晨露，寄去须凭下水船。映我绯衫浑不见，<br>
　　对公银印最相鲜。香连翠叶真堪画，红透青笼实可怜。<br>
　　闻道万州方欲种，愁君得吃是何年。<p>卷441_36 「和万州杨使君四绝句。竞渡」白居易<br>
　　竞渡相传为汨罗，不能止遏意无他。<br>
　　自经放逐来憔悴，能校灵均死几多。<p>卷441_37 「和万州杨使君四绝句。江边草」白居易<br>
　　闻君泽畔伤春草，忆在天门街里时。<br>
　　漠漠凄凄愁满眼，就中惆怅是江蓠。<p>卷441_38 「和万州杨使君四绝句。嘉庆李」白居易<br>
　　东都绿李万州栽，君手封题我手开。<br>
　　把得欲尝先怅望，与渠同别故乡来。<p>卷441_39 「和万州杨使君四绝句。白槿花」白居易<br>
　　秋晚英无艳色，何因栽种在人家。<br>
　　使君自别罗敷面，争解回头爱白花。<p>卷441_40 「和行简望郡南山」白居易<br>
　　反照前山云树明，从君苦道似华清。<br>
　　试听肠断巴猿叫，早晚骊山有此声。<p>卷441_41 「种荔枝」白居易<br>
　　红颗珍珠诚可爱，白须太守亦何痴。<br>
　　十年结子知谁在，自向庭中种荔枝。<p>卷441_42 「阴雨」白居易<br>
　　岚雾今朝重，江山此地深。滩声秋更急，峡气晓多阴。<br>
　　望阙云遮眼，思乡雨滴心。将何慰幽独，赖此北窗琴。<p>卷441_43 「送客归京」白居易<br>
　　水陆四千里，何时归到秦。舟辞三峡雨，马入九衢尘。<br>
　　有酒留行客，无书寄贵人。唯凭远传语，好在曲江春。<p>卷441_44 「送萧处士游黔南」白居易<br>
　　能文好饮老萧郎，身似浮云鬓似霜。生计抛来诗是业，<br>
　　家园忘却酒为乡。江从巴峡初成字，猿过巫阳始断肠。<br>
　　不醉黔中争去得，磨围山月正苍苍。<p>卷441_45 「东楼醉」白居易<br>
　　天涯深峡无人地，岁暮穷阴欲夜天。<br>
　　不向东楼时一醉，如何拟过二三年。<p>卷441_46 「寄微之（时微之为虢州司马）」白居易<br>
　　高天默默物茫茫，各有来由致损伤。鹦为能言长剪翅，<br>
　　龟缘难死久支床。莫嫌冷落抛闲地，犹胜炎蒸卧瘴乡。<br>
　　外物竟关身底事，谩排门戟系腰章。<p>卷441_47 「东楼招客夜饮」白居易<br>
　　莫辞数数醉东楼，除醉无因破得愁。<br>
　　唯有绿樽红烛下，暂时不似在忠州。<p>卷441_48 「醉后戏题」白居易<br>
　　自知清冷似冬凌，每被人呼作律僧。<br>
　　今夜酒醺罗绮暖，被君融尽玉壶冰。<p>卷441_49 「冬至夜」白居易<br>
　　老去襟怀常C落，病来须鬓转苍浪。心灰不及炉中火，<br>
　　鬓雪多于砌下霜。三峡南宾城最远，一年冬至夜偏长。<br>
　　今宵始觉房栊冷，坐索寒衣托孟光。<p>卷441_50 「竹枝词四首」白居易<br>
　　瞿唐峡口水烟低，白帝城头月向西。<br>
　　唱到竹枝声咽处，寒猿暗鸟一时啼。<br>
　　竹枝苦怨怨何人，夜静山空歇又闻。<br>
　　蛮儿巴女齐声唱，愁杀江楼病使君。<br>
　　巴东船舫上巴西，波面风生雨脚齐。<br>
　　水蓼冷花红簇簇，江蓠湿叶碧凄凄。<br>
　　江畔谁人唱竹枝，前声断咽后声迟。<br>
　　怪来调苦缘词苦，多是通州司马诗。<p>卷441_51 「酬严中丞晚眺黔江见寄」白居易<br>
　　江水三回曲，愁人两地情。磨围山下色，明月峡中声。<br>
　　晚后连天碧，秋来彻底清。临流有新恨，照见白须生。<p>卷441_52 「寄题杨万州四望楼」白居易<br>
　　江上新楼名四望，东西南北水茫茫。<br>
　　无由得与君携手，同凭栏干一望乡。<p>卷441_53 「答杨使君登楼见忆」白居易<br>
　　忠万楼中南北望，南州烟水北州云。<br>
　　两州何事偏相忆，各是笼禽作使君。<p>卷441_54 「除夜」白居易<br>
　　岁暮纷多思，天涯渺未归。老添新甲子，病减旧容辉。<br>
　　乡国仍留念，功名已息机。明朝四十九，应转悟前非。<p>卷441_55 「闻雷」白居易<br>
　　瘴地风霜早，温天气候催。穷冬不见雪，正月已闻雷。<br>
　　震蛰虫蛇出，惊枯草木开。空馀客方寸，依旧似寒灰。<p>卷441_56 「春至」白居易<br>
　　若为南国春还至，争向东楼日又长。白片落梅浮涧水，<br>
　　黄梢新柳出城墙。闲拈蕉叶题诗咏，闷取藤枝引酒尝。<br>
　　乐事渐无身渐老，从今始拟负风光。<p>卷441_57 「感春」白居易<br>
　　巫峡中心郡，巴城四面春。草青临水地，头白见花人。<br>
　　忧喜皆心火，荣枯是眼尘。除非一杯酒，何物更关身。<p>卷441_58 「春江」白居易<br>
　　炎凉昏晓苦推迁，不觉忠州已二年。闭阁只听朝暮鼓，<br>
　　上楼空望往来船。莺声诱引来花下，草色句留坐水边。<br>
　　唯有春江看未厌，萦砂绕石渌潺。<p>卷441_59 「题东楼前李使君所种樱桃花」白居易<br>
　　身入青云无见日，手栽红树又逢春。<br>
　　唯留花向楼前著，故故抛愁与后人。<p>卷441_60 「巴水」白居易<br>
　　城下巴江水，春来似L尘。软沙如渭曲，斜岸忆天津。<br>
　　影蘸新黄柳，香浮小白O.临流搔首坐，惆怅为何人。<p>卷441_61 「野行」白居易<br>
　　草润衫襟重，沙干屐齿轻。仰头听鸟立，信脚望花行。<br>
　　暇日无公事，衰年有道情。浮生短于梦，梦里莫营营。<p>卷441_62 「送高侍御使回，因寄杨八」白居易<br>
　　明月峡边逢制使，黄茅岸上是忠州。<br>
　　到城莫说忠州恶，无益虚教杨八愁。<p>卷441_63 「奉酬李相公见示绝句（时初闻国丧）」白居易<br>
　　碧油幢下捧新诗，荣贱虽殊共一悲。<br>
　　涕泪满襟君莫怪，甘泉侍从最多时。<p>卷441_64 「喜山石榴花开（去年自庐山移来）」白居易<br>
　　忠州州里今日花，庐山山头去时树。已怜根损斩新栽，<br>
　　还喜花开依旧数。赤玉何人少琴轸，红缬谁家合罗F.<br>
　　但知烂熳恣情开，莫怕南宾桃李妒。<p>卷441_65 「戏赠萧处士、清禅师」白居易<br>
　　三杯嵬峨忘机客，百衲头陀任运僧。<br>
　　又有放慵巴郡守，不营一事共腾腾。<p>卷441_66
「钱虢州以三堂绝句见寄，因以本韵和之」白居易<br>
　　同事空王岁月深，相思远寄定中吟。<br>
　　遥知清净中和化，只用金刚三昧心。<p>卷441_67 「三月三日」白居易<br>
　　暮春风景初三日，流世光阴半百年。<br>
　　欲作闲游无好伴，半江惆怅却回船。<p>卷441_68 「寒食夜」白居易<br>
　　四十九年身老日，一百五夜月明天。<br>
　　抱膝思量何事在，痴男I女唤秋千。<p>卷441_69 「代州民问」白居易<br>
　　龙昌寺底开山路，巴子台前种柳林。<br>
　　官职家乡都忘却，谁人会得使君心。<p>卷441_70 「答州民」白居易<br>
　　宦情斗擞随尘去，乡思销磨逐日无。<br>
　　唯拟腾腾作闲事，遮渠不道使君愚。<p>卷441_71 「荔枝楼对酒」白居易<br>
　　荔枝新熟鸡冠色，烧酒初开琥珀香。<br>
　　欲摘一枝倾一\，西楼无客共谁尝。<p>卷441_72 「房家夜宴喜雪，戏赠主人」白居易<br>
　　风头向夜利如刀，赖此温炉软锦袍。桑落气薰珠翠暖，<br>
　　柘枝声引管弦高。酒钩送\推莲子，烛泪粘盘垒蒲萄。<br>
　　不醉遣侬争散得，门前雪片似鹅毛。<p>卷441_73 「醉后赠人」白居易<br>
　　香球趁拍回环\，花\抛巡取次飞。<br>
　　自入春来未同醉，那能夜去独先归。<p>卷441_74 「初除尚书郎，脱刺史绯」白居易<br>
　　亲宾相贺问何如，服色恩光尽反初。头白喜抛黄草峡，<br>
　　眼明惊拆紫泥书。便留朱绂还铃阁，却著青袍侍玉除。<br>
　　无奈娇痴三岁女，绕腰啼哭觅金鱼。<p>卷441_75 「留题开元寺上方」白居易<br>
　　东寺台阁好，上方风景清。数来犹未厌，长别岂无情。<br>
　　恋水多临坐，辞花剩绕行。最怜新岸柳，手种未全成。<p>卷441_76 「别种东坡花树两绝」白居易<br>
　　三年留滞在江城，草树禽鱼尽有情。<br>
　　何处殷勤重回首，东坡桃李种新成。<br>
　　花林好住莫憔悴，春至但知依旧春。<br>
　　楼上明年新太守，不妨还是爱花人。<p>卷441_77 「别桥上竹」白居易<br>
　　穿桥迸竹不依行，恐碍行人被损伤。<br>
　　我去自惭遗爱少，不教君得似甘棠。<p>卷441_78
「发白狗峡，次黄牛峡登高寺，却望忠州」白居易<br>
　　白狗次黄牛，滩如竹节稠。路穿天地险，人续古今愁。<br>
　　忽见千花塔，因停一叶舟。畏途常迫促，静境暂淹留。<br>
　　巴曲春全尽，巫阳雨半收。北归虽引领，南望亦回头。<br>
　　昔去悲殊俗，今来念旧游。别僧山北寺，抛竹水西楼。<br>
　　郡树花如雪，军厨酒似油。时时大开口，自笑忆忠州。<p>卷441_79 「棣华驿见杨八题梦兄弟诗」白居易<br>
　　遥闻旅宿梦兄弟，应为邮亭名棣华。<br>
　　名作棣华来早晚，自题诗后属杨家。<p>卷441_80 「商山路有感」白居易<br>
　　万里路长在，六年身始归。所经多旧馆，大半主人非。<p>卷441_81 「商山路驿桐树，昔与微之前后题名处」白居易<br>
　　与君前后多迁谪，五度经过此路隅。<br>
　　笑问中庭老桐树，这回归去免来无。<p>卷441_82 「恻恻吟」白居易<br>
　　恻恻复恻恻，逐臣返乡国。前事难重论，少年不再得。<br>
　　泥涂绛老头班白，炎瘴灵均面黎黑。六年不死却归来，<br>
　　道著姓名人不识。<p>卷441_83 「德宗皇帝挽歌词四首」白居易<br>
　　执象宗玄祖，贻谋启孝孙。文高柏梁殿，礼薄霸陵原。<br>
　　宫仗辞天阙，朝仪出国门。生成不可报，二十七年恩。<br>
　　虞帝南巡后，殷宗谅暗中。初辞铸鼎地，已闭望仙宫。<br>
　　晓落当陵月，秋生满旆风。前星承帝座，不使北辰空。<br>
　　业大承宗祖，功成付子孙。睿文诗播乐，遗训史标言。<br>
　　节表中和德，方垂广利恩。悬知千载后，理代数贞元。<br>
　　梦减三龄寿，哀延七月期。寝园愁望远，宫仗哭行迟。<br>
　　云日添寒惨，笳箫向晚悲。因山有遗诏，如葬汉文时。<p>卷441_84 「昭德皇后挽歌词」白居易<br>
　　仙去逍遥境，诗留窈窕章。春归金屋少，夜入寿宫长。<br>
　　凤引曾辞辇，蚕休昔采桑。阴灵何处感，沙麓月无光。<p>卷441_85
「太平乐词二首（已下七首在翰林院时奉敕撰进）」白居易<br>
　　岁丰仍节俭，时泰更销兵。圣念长如此，何忧不太平。<br>
　　湛露浮尧酒，薰风起舜歌。愿同尧舜意，所乐在人和。<p>卷441_86 「小曲新词二首」白居易<br>
　　霁色鲜宫殿，秋声脆管弦。圣明千岁乐，岁岁似今年。<br>
　　红裾明月夜，碧簟早秋时。好向昭阳宿，天凉玉漏迟。<p>卷441_87 「闺怨词三首」白居易<br>
　　朝憎莺百啭，夜妒燕双栖。不惯经春别，谁知到晓啼。<br>
　　珠箔笼寒月，纱窗背晓灯。夜来巾上泪，一半是春冰。<br>
　　关山征戍远，闺阁别离难。苦战应憔悴，寒衣不要宽。<p>卷441_88 「残春曲（禁中口号）」白居易<br>
　　禁苑残莺三四声，景迟风慢暮春情。<br>
　　日西无事墙阴下，闲蹋宫花独自行。<p>卷441_89 「长安春」白居易<br>
　　青门柳枝软无力，东风吹作黄金色。<br>
　　街东酒薄醉易醒，满眼春愁销不得。<p>卷441_90 「长乐坡送人，赋得愁字」白居易<br>
　　行人南北分征路，流水东西接御沟。<br>
　　终日坡前恨离别，谩名长乐是长愁。<p>卷441_91 「独眠吟二首」白居易<br>
　　夜长无睡起阶前，寥落星河欲曙天。<br>
　　十五年来明月夜，何曾一夜不孤眠。<br>
　　独眠客，夜夜可怜长寂寂。就中今夜最愁人，<br>
　　凉月清风满床席。<p>卷441_92 「期不至」白居易<br>
　　红烛清樽久延伫，出门入门天欲曙。<br>
　　星稀月落竟不来，烟柳胧胧鹊飞去。<p>卷441_93 「长洲苑」白居易<br>
　　春入长洲草又生，鹧鸪飞起少人行。<br>
　　年深不辨娃宫处，夜夜苏台空月明。<p>卷441_94 「忆江柳」白居易<br>
　　曾栽杨柳江南岸，一别江南两度春。<br>
　　遥忆青青江岸上，不知攀折是何人。<p>卷441_95 「南浦别」白居易<br>
　　南浦凄凄别，西风袅袅秋。一看肠一断，好去莫回头。<p>卷441_96 「三年别」白居易<br>
　　悠悠一别已三年，相望相思明月天。<br>
　　肠断青天望明月，别来三十六回圆。<p>卷441_97 「伤春词」白居易<br>
　　深浅檐花千万枝，碧纱窗外啭黄鹂。<br>
　　残妆含泪下帘坐，尽日伤春春不知。<p>卷441_98 「后宫词」白居易<br>
　　泪湿罗巾梦不成，夜深前殿按歌声。<br>
　　红颜未老恩先断，斜倚薰笼坐到明。
<p>　　　　　　　　　　　　　　卷四百四十二<p>卷442_1
「吟元郎中白须诗，兼饮雪水茶，因题壁上」白居易<br>
　　吟咏霜毛句，闲尝雪水茶。城中展眉处，只是有元家。<p>卷442_2 「吴七郎中山人，待制班中，偶赠绝句」白居易<br>
　　金马东门只日开，汉庭待诏重仙才。<br>
　　第三松树非华表，那得辽东鹤下来。<p>卷442_3 「和张十八秘书谢裴相公寄马」白居易<br>
　　齿齐膘足毛头腻，秘阁张郎叱拨驹。洗了颔花翻假锦，<br>
　　走时蹄汗蹋真珠。青衫乍见曾惊否，红粟难赊得饱无。<br>
　　丞相寄来应有意，遣君骑去上云衢。<p>卷442_4 「答山侣」白居易<br>
　　颔下髭须半是丝，光阴向后几多时。非无解挂簪缨意，<br>
　　未有支持伏腊资。冒热冲寒徒自取，随行逐队欲何为。<br>
　　更惭山侣频传语，五十归来道未迟。<p>卷442_5 「早朝思退居」白居易<br>
　　霜严月苦欲明天，忽忆闲居思浩然。自问寒灯夜半起，<br>
　　何如暖被日高眠。唯惭老病披朝服，莫虑饥寒计俸钱。<br>
　　随有随无且归去，拟求丰足是何年。<p>卷442_6 「曲江亭晚望」白居易<br>
　　曲江岸北凭栏干，水面阴生日脚残。尘路行多绿袍故，<br>
　　风亭立久白须寒。诗成暗著闲心记，山好遥偷病眼看。<br>
　　不被马前提省印，何人信道是郎官。<p>卷442_7 「初除主客郎中知制诰与王十一李七元九…同宿话旧感怀」白居易<br>
　　闲宵静话喜还悲，聚散穷通不自知。已分云泥行异路，<br>
　　忽惊鸡鹤宿同枝。紫垣曹署荣华地，白发郎官老丑时。<br>
　　莫怪不如君气味，此中来校十年迟。<p>卷442_8
「西省对花忆忠州东坡新花树，因寄题东楼」白居易<br>
　　每看阙下丹青树，不忘天边锦绣林。西掖垣中今日眼，<br>
　　南宾楼上去年心。花含春意无分别，物感人情有浅深。<br>
　　最忆东坡红烂熳，野桃山杏水林檎。<p>卷442_9 「寄题忠州小楼桃花」白居易<br>
　　再游巫峡知何日，总是秦人说向谁。<br>
　　长忆小楼风月夜，红栏干上两三枝。<p>卷442_10 「中书连直，寒食不归，因怀元九」白居易<br>
　　去岁清明日，南巴古郡楼。今年寒食夜，西省凤池头。<br>
　　并上新人直，难随旧伴游。诚知视草贵，未免对花愁。<br>
　　鬓发茎茎白，光阴寸寸流。经春不同宿，何异在忠州。<p>卷442_11
「春忆二林寺旧游，因寄朗、满、晦三上人」白居易<br>
　　一别东林三度春，每春常似忆情亲。头陀会里为逋客，<br>
　　供奉班中作老臣。清净久辞香火伴，尘劳难索幻泡身。<br>
　　最惭僧社题桥处，十八人名空一人。<p>卷442_12 「和元少尹新授官」白居易<br>
　　官稳身应泰，春风信马行。纵忙无苦事，虽病有心情。<br>
　　厚禄儿孙饱，前驱道路荣。花时八入直，无暇贺元兄。<p>卷442_13 「朝回和元少尹绝句」白居易<br>
　　朝客朝回回望好，尽纡朱紫佩金银。<br>
　　此时独与君为伴，马上青袍唯两人。<p>卷442_14 「重和元少尹」白居易<br>
　　凤阁舍人京亚尹，白头俱未著绯衫。<br>
　　南宫起请无消息，朝散何时得入衔。<p>卷442_15 「中书夜直梦忠州」白居易<br>
　　阁下灯前梦，巴南城里游。觅花来渡口，寻寺到山头。<br>
　　江色分明绿，猿声依旧愁。禁钟惊睡觉，唯不上东楼。<p>卷442_16 「醉后」白居易<br>
　　酒后高歌且放狂，门前闲事莫思量。<br>
　　犹嫌小户长先醒，不得多时住醉乡。<p>卷442_17 「待漏入阁书事，奉赠元九学士阁老」白居易<br>
　　衙排宣政仗，门启紫宸关。彩笔停书命，花砖趁立班。<br>
　　稀星点银砾，残月堕金环。暗漏犹传水，明河渐下山。<br>
　　从东分地色，向北仰天颜。碧缕炉烟直，红垂佩尾闲。<br>
　　纶闱惭并入，翰苑忝先攀。笑我青袍故，饶君茜绶殷。<br>
　　诗仙归洞里，酒病滞人间。好去鸳鸾侣，冲天便不还。<p>卷442_18 「晚春重到集贤院」白居易<br>
　　官曹清切非人境，风月鲜明是洞天。满砌荆花铺紫毯，<br>
　　隔墙榆荚撒青钱。前时谪去三千里，此地辞来十四年。<br>
　　虚薄至今惭旧职，院名抬举号为贤。<p>卷442_19 「紫薇花」白居易<br>
　　丝纶阁下文书静，钟鼓楼中刻漏长。<br>
　　独坐黄昏谁是伴，紫薇花对紫微郎。<p>卷442_20 「后宫词」白居易<br>
　　雨露由来一点恩，争能遍布及千门。<br>
　　三千宫女胭脂面，几个春来无泪痕。<p>卷442_21 「卜居」白居易<br>
　　游宦京都二十春，贫中无处可安贫。长羡蜗牛犹有舍，<br>
　　不如硕鼠解藏身。且求容立锥头地，免似漂流木偶人。<br>
　　但道吾庐心便足，敢辞湫隘与嚣尘。<p>卷442_22 「题新居寄元八」白居易<br>
　　青龙冈北近西边，移入新居便泰然。冷巷闭门无客到，<br>
　　暖檐移榻向阳眠。阶庭宽窄才容足，墙壁高低粗及肩。<br>
　　莫羡升平元八宅，自思买用几多钱。<p>卷442_23 「登龙尾道南望，忆庐山旧隐」白居易<br>
　　龙尾道边来一望，香炉峰下去无因。青山举眼三千里，<br>
　　白发平头五十人。自笑形骸纡组绶，将何言语掌丝纶。<br>
　　君恩壮健犹难报，况被年年老逼身。<p>卷442_24
「冯阁老处见与严郎中酬和诗，因戏赠绝句」白居易<br>
　　乍来天上宜清净，不用回头望故山。<br>
　　纵有旧游君莫忆，尘心起即堕人间。<p>卷442_25
「见于给事暇日上直寄南省诸郎官诗，因以戏赠」白居易<br>
　　倚作天仙弄地仙，夸张一日抵千年。黄麻敕胜长生，<br>
　　白词嫌内景篇。云彩误居青琐地，风流合在紫微天。<br>
　　东曹渐去西垣近，鹤驾无妨更著鞭。<p>卷442_26 「题新昌所居」白居易<br>
　　宅小人烦闷，泥深马钝顽。街东闲处住，日午热时还。<br>
　　院窄难栽竹，墙高不见山。唯应方寸内，此地觅宽闲。<p>卷442_27 「西省北院新构小亭种竹开窗东通骑省…隔窗小饮各题四韵」白居易<br>
　　结托白须伴，因依青竹丛。题诗新壁上，过酒小窗中。<br>
　　深院晚无日，虚檐凉有风。金貂醉看好，回首紫垣东。<p>卷442_28 「酬元郎中同制加朝散大夫，书怀见赠」白居易<br>
　　命服虽同黄纸上，官班不共紫垣前。青衫脱早差三日，<br>
　　白发生迟校九年。曩者定交非势利，老来同病是诗篇。<br>
　　终身拟作卧云伴，逐月须收烧药钱。五品足为婚嫁主，<br>
　　绯袍著了好归田。<p>卷442_29 「初著绯戏赠元九」白居易<br>
　　晚遇缘才拙，先衰被病牵。那知垂白日，始是著绯年。<br>
　　身外名徒尔，人间事偶然。我朱君紫绶，犹未得差肩。<p>卷442_30 「和韩侍郎苦雨」白居易<br>
　　润气凝柱础，繁声注瓦沟。暗留窗不晓，凉引簟先秋。<br>
　　叶湿蚕应病，泥稀燕亦愁。仍闻放朝夜，误出到街头。<p>卷442_31 「连雨」白居易<br>
　　风雨暗萧萧，鸡鸣暮复朝。碎声笼苦竹，冷翠落芭蕉。<br>
　　水鸟投檐宿，泥蛙入户跳。仍闻蕃客见，明日欲追朝。<p>卷442_32 「初加朝散大夫又转上柱国」白居易<br>
　　紫微今日烟霄地，赤岭前年泥土身。得水鱼还动鳞鬣，<br>
　　乘轩鹤亦长精神。且惭身忝官阶贵，未敢家嫌活计贫。<br>
　　柱国勋成私自问，有何功德及生人。<p>卷442_33
「行简初授拾遗，同早朝入阁，因示十二韵」白居易<br>
　　夜色尚苍苍，槐阴夹路长。听钟出长乐，传鼓到新昌。<br>
　　宿雨沙堤润，秋风桦烛香。马骄欺地软，人健得天凉。<br>
　　待漏排阊阖，停珂拥建章。尔随黄x老，吾次紫微郎。<br>
　　并入连称籍，齐趋对折方。斗班花接萼，绰立雁分行。<br>
　　近职诚为美，微才岂合当。纶言难下笔，谏纸易盈箱。<br>
　　老去何侥幸，时来不料量。唯求杀身地，相誓答恩光。<p>卷442_34 「立秋日登乐游园」白居易<br>
　　独行独语曲江头，回马迟迟上乐游。<br>
　　萧飒凉风与衰鬓，谁教计会一时秋。<p>卷442_35 「新秋早起，有怀元少尹」白居易<br>
　　秋来转觉此身衰，晨起临阶盥漱时。漆匣镜明头尽白，<br>
　　铜瓶水冷齿先知。光阴纵惜留难住，官职虽荣得已迟。<br>
　　老去相逢无别计，强开笑口展愁眉。<p>卷442_36 「夜筝」白居易<br>
　　紫袖红弦明月中，自弹自感暗低容。<br>
　　弦凝指咽声停处，别有深情一万重。<p>卷442_37 「妻初授邑号告身」白居易<br>
　　弘农旧县授新封，钿轴金泥诰一通。我转官阶常自愧，<br>
　　君加邑号有何功。花笺印了排窠湿，锦F装来耀手红。<br>
　　倚得身名便慵堕，日高犹睡绿窗中。<p>卷442_38 「送客南迁」白居易<br>
　　我说南中事，君应不愿听。曾经身困苦，不觉语叮咛。<br>
　　烧处愁云梦，波时忆洞庭。春烟勃勃，秋瘴露冥冥。<br>
　　蚊蚋经冬活，鱼龙欲雨腥。水虫能射影，山鬼解藏形。<br>
　　穴掉巴蛇尾，林飘鸩鸟翎。飓风千里黑，qL草四时青。<br>
　　客似惊弦雁，舟如委浪萍。谁人劝言笑，何计慰漂零。<br>
　　慎勿琴离膝，长须酒满瓶。大都从此去，宜醉不宜醒。<p>卷442_39 「暮归」白居易<br>
　　不觉百年半，何曾一日闲。朝随烛影出，暮趁鼓声还。<br>
　　瓮里非无酒，墙头亦有山。归来长困卧，早晚得开颜。<p>卷442_40 「寄远」白居易<br>
　　欲忘忘未得，欲去去无由。两腋不生翅，二毛空满头。<br>
　　坐看新落叶，行上最高楼。暝色无边际，茫茫尽眼愁。<p>卷442_41 「旧房」白居易<br>
　　远壁秋声虫络丝，入檐新影月低眉。<br>
　　床帷半故帘旌断，仍是初寒欲夜时。<p>卷442_42
「钱侍郎使君以题庐山草堂诗见寄，因酬之」白居易<br>
　　殷勤江郡守，怅望掖垣郎。惭见新琼什，思归旧草堂。<br>
　　事随心未得，名与道相妨。若不休官去，人间到老忙。<p>卷442_43 「寄山僧（时年五十）」白居易<br>
　　眼看过半百，早晚扫岩扉。白首谁能住，青山自不归。<br>
　　百千万劫障，四十九年非。会拟抽身去，当风斗擞衣。<p>卷442_44
「慈恩寺有感（时杓直初逝，居敬方病）」白居易<br>
　　自问有何惆怅事，寺门临入却迟回。<br>
　　李家哭泣元家病，柿叶红时独自来。<p>卷442_45 「酬严十八郎中见示」白居易<br>
　　口厌含香握厌兰，紫微青琐举头看。忽惊鬓后苍浪发，<br>
　　未得心中本分官。夜酌满容花色暖，秋吟切骨玉声寒。<br>
　　承明长短君应入，莫忆家江七里滩。<p>卷442_46 「寄王秘书」白居易<br>
　　霜菊花萎日，风梧叶碎时。怪来秋思苦，缘咏秘书诗。<p>卷442_47 「中书寓直（一作中书直堂）」白居易<br>
　　缭绕宫墙围禁林，半开阊阖晓沈沈。天晴更觉南山近，<br>
　　月出方知西掖深。病对词头惭彩笔，老看镜面愧华簪。<br>
　　自嫌野物将何用，土木形骸麋鹿心。<p>卷442_48 「自问」白居易<br>
　　黑花满眼丝满头，早衰因病病因愁。<br>
　　宦途气味已谙尽，五十不休何日休。<p>卷442_49 「曲江独行，招张十八」白居易<br>
　　曲江新岁后，冰与水相和。南岸犹残雪，东风未有波。<br>
　　偶游身独自，相忆意如何。莫待春深去，花时鞍马多。<p>卷442_50 「新居早春二首」白居易<br>
　　静巷无来客，深居不出门。铺沙盖苔面，扫雪拥松根。<br>
　　渐暖宜闲步，初晴爱小园。觅花都未有，唯觉树枝繁。<br>
　　地润东风暖，闲行蹋草芽。呼童遣移竹，留客伴尝茶。<br>
　　溜滴檐冰尽，尘浮隙日斜。新居未曾到，邻里是谁家。<p>卷442_51
「新昌新居书事四十韵，因寄元郎中、张博士」白居易<br>
　　冒宠已三迁，归期始二年。囊中贮馀俸，园外买闲田。<br>
　　狐兔同三径，蒿莱共一廛。新园聊i秽，旧屋且扶颠。<br>
　　檐漏移倾瓦，梁欹换蠹椽。平治绕台路，整顿近阶砖。<br>
　　巷狭开容驾，墙低垒过肩。门闾堪驻盖，堂室可铺筵。<br>
　　丹凤楼当后，青龙寺在前。市街尘不到，宫树影相连。<br>
　　省史嫌坊远，豪家笑地偏。敢劳宾客访，或望子孙传。<br>
　　不觅他人爱，唯将自性便。等闲栽树木，随分占风烟。<br>
　　逸致因心得，幽期遇境牵。松声疑涧底，草色胜河边。<br>
　　虚润冰销地，晴和日出天。苔行滑如簟，莎坐软于绵。<br>
　　帘每当山卷，帷多带月褰。篱东花掩映，窗北竹婵娟。<br>
　　迹慕青门隐，名惭紫禁仙。假归思晚沐，朝去恋春眠。<br>
　　拙薄才无取，疏慵职不专。题墙书命笔，沽酒率分钱。<br>
　　柏杵舂灵药，铜瓶漱暖泉。炉香穿盖散，笼烛隔纱然。<br>
　　陈室何曾扫，陶琴不要弦。屏除俗事尽，养活道情全。<br>
　　尚有妻孥累，犹为组绶缠。终须抛爵禄，渐拟断腥膻。<br>
　　大抵宗庄叟，私心事竺乾。浮荣水划字，真谛火生莲。<br>
　　梵部经十二，玄书字五千。是非都付梦，语默不妨禅。<br>
　　博士官犹冷，郎中病已痊。多同僻处住，久结静中缘。<br>
　　缓步携筇杖，徐吟展蜀笺。老宜闲语话，闷忆好诗篇。<br>
　　蛮}来方泻，蒙茶到始煎。无辞数相见，鬓发各苍然。<p>卷442_52 「喜敏中及第，偶示所怀」白居易<br>
　　自知群从为儒少，岂料词场中第频。桂折一枝先许我，<br>
　　杨穿三叶尽惊人。转于文墨须留意，贵向烟霄早致身。<br>
　　莫学尔兄年五十，蹉跎始得掌丝纶。<p>卷442_53 「久不见韩侍郎，戏题四韵以寄之」白居易<br>
　　近来韩阁老，疏我我心知。户大嫌甜酒，才高笑小诗。<br>
　　静吟乖月夜，闲醉旷花时。还有愁同处，春风满鬓丝。<p>卷442_54 「寄白头陀」白居易<br>
　　近见头陀伴，云师老更慵。性灵闲似鹤，颜状古于松。<br>
　　山里犹难觅，人间岂易逢。仍闻移住处，太白最高峰。<p>卷442_55 「和韩侍郎题杨舍人林池见寄」白居易<br>
　　渠水暗流春冻解，风吹日炙不成凝。<br>
　　凤池冷暖君谙在，二月因何更有冰。<p>卷442_56 「勤政楼西老柳」白居易<br>
　　半朽临风树，多情立马人。开元一株柳，长庆二年春。<p>卷442_57 「偶题阁下厅」白居易<br>
　　静爱青苔院，深宜白鬓翁。貌将松共瘦，心与竹俱空。<br>
　　暖有低檐日，春多r幕风。平生闲境界，尽在五言中。<p>卷442_58 「予与故刑部李侍郎早结道友以药术为事…旧游因贻同志」白居易<br>
　　从哭李来伤道气，自亡元后减诗情。金丹同学都无益，<br>
　　水竹邻居竟不成。月夜若为游曲水，花时那忍到升平。<br>
　　如年七十身犹在，但恐伤心无处行。<p>卷442_59 「送冯舍人阁老往襄阳」白居易<br>
　　紫微阁底送君回，第二厅帘下不开。<br>
　　莫恋汉南风景好，岘山花尽早归来。<p>卷442_60 「莫走柳条词送别」白居易<br>
　　南陌伤心别，东风满把春。莫欺杨柳弱，劝酒胜于人。<p>卷442_61 「酬韩侍郎、张博士雨后游曲江见寄」白居易<br>
　　小园新种红樱树，闲绕花行便当游。<br>
　　何必更随鞍马队，冲泥蹋雨曲江头。<p>卷442_62 「元家花」白居易<br>
　　今日元家宅，樱桃发几枝。稀稠与颜色，一似去年时。<br>
　　失却东园主，春风可得知。<p>卷442_63 「代人赠王员外」白居易<br>
　　好在王员外，平生记得不。共赊黄叟酒，同上莫愁楼。<br>
　　静接殷勤语，狂随烂熳游。那知今日眼，相见冷于秋。<p>卷442_64 「惜小园花」白居易<br>
　　晓来红萼凋零尽，但见空枝四五株。<br>
　　前日狂风昨夜雨，残芳更合得存无。<p>卷442_65 「萧相公宅遇自远禅师，有感而赠」白居易<br>
　　宦途堪笑不胜悲，昨日荣华今日衰。转似秋蓬无定处，<br>
　　长于春梦几多时。半头白发惭萧相，满面红尘问远师。<br>
　　应是世间缘未尽，欲抛官去尚迟疑。<p>卷442_66 「草词毕遇芍药初开因咏小谢红药当阶翻诗…偶成十六韵」白居易<br>
　　罢草紫泥诏，起吟红药诗。词头封送后，花口拆开时。<br>
　　坐对钩帘久，行观步履迟。两三丛烂熳，十二叶参差。<br>
　　背日房微敛，当阶朵旋欹。钗葶抽碧股，粉蕊扑黄丝。<br>
　　动荡情无限，低斜力不支。周回看未足，比谕语难为。<br>
　　勾漏丹砂里，僬侥火焰旗。彤云剩根蒂，绛帻欠缨q.<br>
　　况有晴风度，仍兼宿露垂。疑香薰罨画，似泪著胭脂。<br>
　　有意留连我，无言怨思谁。应愁明日落，如恨隔年期。<br>
　　菡萏泥连萼，玫瑰刺绕枝。等量无胜者，唯眼与心知。<p>卷442_67 「喜张十八博士除水部员外郎」白居易<br>
　　老何殁后吟声绝，虽有郎官不爱诗。无复篇章传道路，<br>
　　空留风月在曹司。长嗟博士官犹屈，亦恐骚人道渐衰。<br>
　　今日闻君除水部，喜于身得省郎时。<p>卷442_68
「与沈、杨二舍人阁老同食敕赐樱桃玩物感恩因成十四韵」白居易<br>
　　清晓趋丹禁，红樱降紫宸。驱禽养得熟，和叶摘来新。<br>
　　圆转盘倾玉，鲜明笼透银。内园题两字，四掖赐三臣。<br>
　　荧惑晶华赤，醍醐气味真。如珠未穿孔，似火不烧人。<br>
　　杏俗难为对，桃顽讵可伦。肉嫌卢橘厚，皮笑荔枝皴。<br>
　　琼液酸甜足，金丸大小匀。偷须防曼倩，惜莫掷安仁。<br>
　　手擘才离核，匙抄半是津。甘为舌上露，暖作腹中春。<br>
　　已惧长尸禄，仍惊数食珍。最惭恩未报，饱喂不才身。<p>卷442_69 「送严大夫赴桂州」白居易<br>
　　地压坤方重，官兼宪府雄。桂林无瘴气，柏署有清风。<br>
　　山水衙门外，旌旗中。大夫应绝席，诗酒与谁同。<p>卷442_70 「春夜宿直」白居易<br>
　　三月十四夜，西垣东北廊。碧梧叶重叠，红药树低昂。<br>
　　月砌漏幽影，风帘飘暗香。禁中无宿客，谁伴紫微郎。<p>卷442_71 「夏夜宿直」白居易<br>
　　人少庭宇旷，夜凉风露清。槐花满院气，松子落阶声。<br>
　　寂寞挑灯坐，沉吟蹋月行。年衰自无趣，不是厌承明。<p>卷442_72 「七言十二句赠驾部吴郎中七兄」白居易<br>
　　四月天气和且清，绿槐阴合沙堤平。独骑善马衔镫稳，<br>
　　初著单衣肢体轻。退朝下直少徒侣，归舍闭门无送迎。<br>
　　风生竹夜窗间卧，月照松时台上行。春酒冷尝三数\，<br>
　　晓琴闲弄十馀声。幽怀静境何人别，唯有南宫老驾兄。<p>卷442_73 「玉真张观主下小女冠阿容」白居易<br>
　　绰约小天仙，生来十六年。姑山半峰雪，瑶水一枝莲。<br>
　　晚院花留立，春窗月伴眠。回眸虽欲语，阿母在傍边。<p>卷442_74
「龙花寺主家小尼（郭代公爱姬薛氏幼尝为尼小名仙人子）」白居易<br>
　　头青眉眼细，十四女沙弥。夜静双林怕，春深一食饥。<br>
　　步慵行道困，起晚诵经迟。应似仙人子，花宫未嫁时。<p>卷442_75 「访陈二」白居易<br>
　　晓垂朱绶带，晚著白纶巾。出去为朝客，归来是野人。<br>
　　两餐聊过日，一榻足容身。此外皆闲事，时时访老陈。<p>卷442_76 「晚亭逐凉」白居易<br>
　　送客出门后，移床下砌初。趁凉行绕竹，引睡卧看书。<br>
　　老更为官拙，慵多向事疏。松窗倚藤杖，人道似僧居。<p>卷442_77 「曲江忆李十一」白居易<br>
　　李君殁后共谁游，柳岸荷亭两度秋。<br>
　　独绕曲江行一匝，依前还立水边愁。<p>卷442_78 「江亭玩春」白居易<br>
　　江亭乘晓阅众芳，春妍景丽草树光。日消石桂绿岚气，<br>
　　风坠木兰红露浆。水蒲渐展书带叶，山榴半含琴轸房。<br>
　　何物春风吹不变，愁人依旧鬓苍苍。<p>卷442_79 「闻夜砧」白居易<br>
　　谁家思妇秋捣帛，月苦风凄砧杵悲。八月九月正长夜，<br>
　　千声万声无了时。应到天明头尽白，一声添得一茎丝。<p>卷442_80 「板桥路」白居易<br>
　　梁苑城西二十里，一渠春水柳千条。若为此路今重过，<br>
　　十五年前旧板桥。曾共玉颜桥上别，不知消息到今朝。<p>卷442_81 「青门柳」白居易<br>
　　青青一树伤心色，曾入几人离恨中。<br>
　　为近都门多送别，长条折尽减春风。<p>卷442_82 「梨园弟子」白居易<br>
　　白头垂泪话梨园，五十年前雨露恩。<br>
　　莫问华清今日事，满山红叶锁宫门。<p>卷442_83 「暮江吟」白居易<br>
　　一道残阳铺水中，半江瑟瑟半江红。<br>
　　可怜九月初三夜，露似真珠月似弓。<p>卷442_84 「思妇眉」白居易<br>
　　春风摇荡自东来，折尽樱桃绽尽梅。<br>
　　惟馀思妇愁眉结，无限春风吹不开。<p>卷442_85 「怨词」白居易<br>
　　夺宠心那惯，寻思倚殿门。不知移旧爱，何处作新恩。<p>卷442_86 「空闺怨」白居易<br>
　　寒月沈沈洞房静，真珠帘外梧桐影。<br>
　　秋霜欲下手先知，灯底裁缝剪刀冷。<p>卷442_87 「秋房夜」白居易<br>
　　云露青天月漏光，中庭立久却归房。<br>
　　水窗席冷未能卧，挑尽残灯秋夜长。<p>卷442_88 「采莲曲」白居易<br>
　　菱叶萦波荷s风，荷花深处小船通。<br>
　　逢郎欲语低头笑，碧玉搔头落水中。<p>卷442_89 「邻女」白居易<br>
　　娉婷十五胜天仙，白日娥旱地莲。<br>
　　何处闲教鹦鹉语，碧纱窗下绣床前。<p>卷442_90 「闺妇」白居易<br>
　　斜凭绣床愁不动，红绡带缓绿鬟低。<br>
　　辽阳春尽无消息，夜合花前日又西。<p>卷442_91 「移牡丹栽」白居易<br>
　　金钱买得牡丹栽，何处辞丛别主来。<br>
　　红芳堪惜还堪恨，百处移将百处开。<p>卷442_92 「听夜筝有感」白居易<br>
　　江州去日听筝夜，白发新生不愿闻。<br>
　　如今格是头成雪，弹到天明亦任君。<p>卷442_93 「代谢好妓答崔员外（谢好，妓也）」白居易<br>
　　青娥小谢娘，白发老崔郎。谩爱胸前雪，其如头上霜。<br>
　　别后曹家碑背上，思量好字断君肠。<p>卷442_94 「琵琶」白居易<br>
　　弦清拨剌语铮铮，背却残灯就月明。<br>
　　赖是心无惆怅事，不然争奈子弦声。<p>卷442_95 「和殷协律琴思」白居易<br>
　　秋水莲冠春草裙，依稀风调似文君。<br>
　　烦君玉指分明语，知是琴心佯不闻。<p>卷442_96 「寄李苏州，兼示杨琼」白居易<br>
　　真娘墓头春草碧，心奴鬓上秋霜白。为问苏台酒席中，<br>
　　使君歌笑与谁同。就中犹有杨琼在，堪上东山伴谢公。<p>卷442_97 「听弹湘妃怨」白居易<br>
　　玉轸朱弦瑟瑟徽，吴娃徵调奏湘妃。<br>
　　分明曲里愁云雨，似道萧萧郎不归。<p>卷442_98 「闲坐」白居易<br>
　　暖拥红炉火，闲搔白发头。百年慵里过，万事醉中休。<br>
　　有室同摩诘，无儿比邓攸。莫论身在日，身后亦无忧。<p>卷442_99 「不睡」白居易<br>
　　焰短寒缸尽，声长晓漏迟。年衰自无睡，不是守三尸。
<p>　　　　　　　　　　　　　　卷四百四十三<p>卷443_1 「初罢中书舍人」白居易<br>
　　自惭拙宦叨清贵，还有痴心怕素餐。或望君臣相献替，<br>
　　可图妻子免饥寒。性疏岂合承恩久，命薄元知济事难。<br>
　　分寸宠光酬未得，不休更拟觅何官。<p>卷443_2
「宿阳城驿对月（自此后诗赴杭州路中作）」白居易<br>
　　亲故寻回驾，妻孥未出关。凤凰池上月，送我过商山。<p>卷443_3 「商山路有感」白居易<br>
　　忆昨征还日，三人归路同。此生都是梦，前事旋成空。<br>
　　杓直泉埋玉，虞平烛过风。唯残乐天在，头白向江东。<p>卷443_4 「重感」白居易<br>
　　停骖歇路隅，重感一长吁。扰扰生还死，纷纷荣又枯。<br>
　　困支青竹杖，闲捋白髭须。莫叹身衰老，交游半已无。<p>卷443_5 「逢张十八员外籍」白居易<br>
　　旅思正茫茫，相逢此道傍。晓岚林叶暗，秋露草花香。<br>
　　白发江城守，青衫水部郎。客亭同宿处，忽似夜归乡。<p>卷443_6
「赴杭州重宿棣华驿，见杨八旧诗，感题一绝」白居易<br>
　　往恨今愁应不殊，题诗梁下又踟蹰。<br>
　　羡君犹梦见兄弟，我到天明睡亦无。<p>卷443_7 「寓言题僧」白居易<br>
　　劫风火起烧荒宅，苦海波生荡破船。<br>
　　力小无因救焚溺，清凉山下且安禅。<p>卷443_8 「内乡村路作」白居易<br>
　　日下风高野路凉，缓驱疲马暗思乡。<br>
　　渭村秋物应如此，枣赤梨红稻穗黄。<p>卷443_9 「路上寄银匙与阿龟」白居易<br>
　　谪宦心都惯，辞乡去不难。缘留龟子住，涕泪一阑干。<br>
　　小子须娇养，邹婆为好看。银匙封寄汝，忆我即加餐。<p>卷443_10 「山泉煎茶有怀」白居易<br>
　　坐酌泠泠水，看煎瑟瑟尘。无由持一碗，寄与爱茶人。<p>卷443_11 「郢州赠别王八使君」白居易<br>
　　昔是诗狂客，今为酒病夫。强吟翻怅望，纵醉不欢娱。<br>
　　鬓发三分白，交亲一半无。郢城君莫厌，犹校近京都。<p>卷443_12 「吉祥寺见钱侍郎题名」白居易<br>
　　云雨三年别，风波万里行。愁来正萧索，况见古人名。<p>卷443_13 「重到江州感旧游，题郡楼十一韵」白居易<br>
　　掌纶知是忝，剖竹信为荣。才薄官仍重，恩深责尚轻。<br>
　　昔征从典午，今出自承明。凤诏休挥翰，渔歌欲濯缨。<br>
　　还乘小，却到古湓城。醉客临江待，禅僧出郭迎。<br>
　　青山满眼在，白发半头生。又校三年老，何曾一事成。<br>
　　重过萧寺宿，再上庾楼行。云水新秋思，闾阎旧日情。<br>
　　郡民犹认得，司马咏诗声。<p>卷443_14 「赠江州李十使君员外十二韵」白居易<br>
　　我本江湖上，悠悠任运身。朝随卖药客，暮伴钓鱼人。<br>
　　迹为烧丹隐，家缘嗜酒贫。经过剡溪雪，寻觅武陵春。<br>
　　岂有疏狂性，堪为侍从臣。仰头惊凤阙，下口触龙鳞。<br>
　　剑佩辞天上，风波向海滨。非贤虚偶圣，无屈敢求伸。<br>
　　昔去曾同日，今来即后尘。中年俱白发，左宦各朱轮。<br>
　　长短才虽异，荣枯事略均。殷勤李员外，不合不相亲。<p>卷443_15
「题别遗爱草堂兼呈李十使君（李亦庐山人，常隐白鹿洞）」白居易<br>
　　曾住炉峰下，书堂对药台。斩新萝径合，依旧竹窗开。<br>
　　砌水亲开决，池荷手自栽。五年方暂至，一宿又须回。<br>
　　纵未长归得，犹胜不到来。君家白鹿洞，闻道亦生苔。<p>卷443_16 「重题（一作重题别遗爱草堂）」白居易<br>
　　泉石尚依依，林疏僧亦稀。何年辞水阁，今夜宿云扉。<br>
　　谩献长杨赋，虚抛薜荔衣。不能成一事，赢得白头归。<p>卷443_17 「夜泊旅望」白居易<br>
　　少睡多愁客，中宵起望乡。沙明连浦月，帆白满船霜。<br>
　　近海江弥阔，迎秋夜更长。烟波三十宿，犹未到钱唐。<p>卷443_18 「九江北岸遇风雨」白居易<br>
　　黄梅县边黄梅雨，白头浪里白头翁。九江阔处不见岸，<br>
　　五月尽时多恶风。人间稳路应无限，何事抛身在此中。<p>卷443_19 「舟中晚起」白居易<br>
　　日高犹掩水窗眠，枕簟清凉八月天。泊处或依沽酒店，<br>
　　宿时多伴钓鱼船。退身江海应无用，忧国朝廷自有贤。<br>
　　且向钱唐湖上去，冷吟闲醉二三年。<p>卷443_20 「秋寒」白居易<br>
　　雪鬓年颜老，霜庭景气秋。病看妻检药，寒遣婢梳头。<br>
　　身外名何有，人间事且休。澹然方寸内，唯拟学虚舟。<p>卷443_21
「初到郡斋寄钱湖州李苏州（聊取二郡一哂故有落句之戏）」白居易<br>
　　俱来沧海郡，半作白头翁。谩道风烟接，何曾笑语同。<br>
　　吏稀秋税毕，客散晚庭空。霁后当楼月，潮来满座风。<br>
　　溪殊冷僻，茂苑太繁雄。唯此钱唐郡，闲忙恰得中。<p>卷443_22 「对酒自勉」白居易<br>
　　五十江城守，停杯一自思。头仍未尽白，官亦不全卑。<br>
　　荣宠寻过分，欢娱已校迟。肺伤虽怕酒，心健尚夸诗。<br>
　　夜舞吴娘袖，春歌蛮子词。犹堪三五岁，相伴醉花时。<p>卷443_23 「郡楼夜宴留客」白居易<br>
　　北客劳相访，东楼为一开。褰帘待月出，把火看潮来。<br>
　　艳听竹枝曲，香传莲子杯。寒天殊未晓，归骑且迟回。<p>卷443_24 「醉题候仙亭」白居易<br>
　　蹇步垂朱绶，华缨映白须。何因驻衰老，只有且欢娱。<br>
　　酒兴还应在，诗情可便无。登山与临水，犹未要人扶。<p>卷443_25 「东院」白居易<br>
　　松下轩廊竹下房，暖檐晴日满绳床。净名居士经三卷，<br>
　　荣启先生琴一张。老去齿衰嫌橘醋，病来肺渴觉茶香。<br>
　　有时闲酌无人伴，独自腾腾入醉乡。<p>卷443_26 「虚白堂」白居易<br>
　　虚白堂前衙退后，更无一事到中心。<br>
　　移床就日檐间卧，卧咏闲诗侧枕琴。<p>卷443_27
「闲夜咏怀，因招周协律，刘、薛二秀才」白居易<br>
　　世名检束为朝士，心性疏慵是野夫。高置寒灯如客店，<br>
　　深藏夜火似僧炉。香浓酒熟能尝否，冷淡诗成肯和无。<br>
　　若厌雅吟须俗饮，妓筵勉力为君铺。<p>卷443_28 「晚兴」白居易<br>
　　极浦收残雨，高城驻落晖。山明虹半出，松暗鹤双归。<br>
　　将吏随衙散，文书入务稀。闲吟倚新竹，筠粉污朱衣。<p>卷443_29 「衰病」白居易<br>
　　老与病相仍，华簪发不胜。行多朝散药，睡少夜停灯。<br>
　　禄食分供鹤，朝衣减施僧。性多移不得，郡政谩如绳。<p>卷443_30 「病中对病鹤」白居易<br>
　　同病病夫怜病鹤，精神不损翅翎伤。未堪再举摩霄汉，<br>
　　只合相随觅稻粱。但作悲吟和嘹唳，难将俗貌对昂藏。<br>
　　唯应一事宜为伴，我发君毛俱似霜。<p>卷443_31 「夜归」白居易<br>
　　半醉闲行湖岸东，马鞭敲镫辔珑璁。万株松树青山上，<br>
　　十里沙堤明月中。楼角渐移当路影，潮头欲过满江风。<br>
　　归来未放笙歌散，画戟门开蜡烛红。<p>卷443_32 「腊后岁前遇景咏意」白居易<br>
　　海梅半白柳微黄，冻水初融日欲长。度腊都无苦霜霰，<br>
　　迎春先有好风光。郡中起晚听衙鼓，城上行慵倚女墙。<br>
　　公事渐闲身且健，使君殊未厌馀杭。<p>卷443_33 「白发」白居易<br>
　　雪发随梳落，霜毛绕鬓垂。加添老气味，改变旧容仪。<br>
　　不肯长如漆，无过总作丝。最憎明镜里，黑白半头时。<p>卷443_34 「钱湖州以箬下酒李苏州以…酒相次寄到无因同饮聊咏所怀」白居易<br>
　　劳将箬下忘忧物，寄与江城爱酒翁。铛脚三州何处会，<br>
　　瓮头一\几时同。倾如竹叶盈樽绿，饮作桃花上面红。<br>
　　莫怪殷勤醉相忆，曾陪西省与南宫。<p>卷443_35 「花楼望雪命宴赋诗」白居易<br>
　　连天际海白皑皑，好上高楼望一回。何处更能分道路，<br>
　　此时兼不认池台。万重云树山头翠，百尺花楼江畔开。<br>
　　素壁联题分韵句，红炉巡饮暖寒杯。冰铺湖水银为面，<br>
　　风卷汀沙玉作堆。绊惹舞人春艳曳，句留醉客夜裴回。<br>
　　输将虚白堂前鹤，失却樟亭驿后梅。别有故情偏忆得，<br>
　　曾经穷苦照书来。<p>卷443_36 「晚岁」白居易<br>
　　壮岁忽已去，浮荣何足论。身为百口长，官是一州尊。<br>
　　不觉白双鬓，徒言朱两N.病难施郡政，老未答君恩。<br>
　　岁暮别兄弟，年衰无子孙。惹愁谙世网，治苦赖空门。<br>
　　揽带知腰瘦，看灯觉眼昏。不缘衣食系，寻合返丘园。<p>卷443_37 「宿竹阁」白居易<br>
　　晚坐松檐下，宵眠竹阁间。清虚当服药，幽独抵归山。<br>
　　巧未能胜拙，忙应不及闲。无劳别修道，即此是玄关。<p>卷443_38
「岁暮枉衢州张使君书并诗，因以长句报之」白居易<br>
　　西州彼此意何如，官职蹉跎岁欲除。浮石潭边停五马，<br>
　　望涛楼上得双鱼。万言旧手才难敌，五字新题思有馀。<br>
　　贫薄诗家无好物，反投桃李报琼琚。<p>卷443_39 「和薛秀才寻梅花同饮见赠」白居易<br>
　　忽惊林下发寒梅，便试花前饮冷杯。白马走迎诗客去，<br>
　　红筵铺待舞人来。歌声怨处微微落，酒气熏时旋旋开。<br>
　　若到岁寒无雨雪，犹应醉得两三回。<p>卷443_40 「与诸客空腹饮」白居易<br>
　　隔宿书招客，平明饮暖寒。L神寅日合，酒圣卯时欢。<br>
　　促膝才飞白，酡颜已渥丹。碧筹攒米碗，红袖拂骰盘。<br>
　　醉后歌尤异，狂来舞不难。抛杯语同坐，莫作老人看。<p>卷443_41 「小岁日对酒吟钱湖州所寄诗」白居易<br>
　　独酌无多兴，闲吟有所思。一杯新岁酒，两句故人诗。<br>
　　杨柳初黄日，髭须半白时。蹉跎春气味，彼此老心知。<p>卷443_42 「钱唐湖春行」白居易<br>
　　孤山寺北贾亭西，水面初平云脚低。几处早莺争暖树，<br>
　　谁家新燕啄春泥。乱花渐欲迷人眼，浅草才能没马蹄。<br>
　　最爱湖东行不足，绿杨阴里白沙堤。<p>卷443_43 「题灵隐寺红辛夷花，戏酬光上人」白居易<br>
　　紫粉笔含尖火焰，红胭脂染小莲花。<br>
　　芳情乡思知多少，恼得山僧悔出家。<p>卷443_44 「重向火」白居易<br>
　　火销灰复死，疏弃已经旬。岂是人情薄，其如天气春。<br>
　　风寒忽再起，手冷重相亲。却就红炉坐，心如逢故人。<p>卷443_45 「候仙亭同诸客醉作」白居易<br>
　　谢安山下空携妓，柳恽洲边只赋诗。<br>
　　争及湖亭今日会，嘲花咏水赠蛾眉。<p>卷443_46 「城上」白居易<br>
　　城上冬冬鼓，朝衙复晚衙。为君慵不出，落尽绕城花。<p>卷443_47 「早行林下」白居易<br>
　　披衣未冠栉，晨起入前林。宿露残花气，朝光新叶阴。<br>
　　傍松人迹少，隔竹鸟声深。闲倚小桥立，倾头时一吟。<p>卷443_48 「送李校书趁寒食归义兴山居」白居易<br>
　　大见腾腾诗酒客，不忧生计似君稀。<br>
　　到舍将何作寒食，满船唯载树阴归。<p>卷443_49 「题孤山寺山石榴花示诸僧众」白居易<br>
　　山榴花似结红巾，容艳新妍占断春。色相故关行道地，<br>
　　香尘拟触坐禅人。瞿昙弟子君知否，恐是天魔女化身。<p>卷443_50 「独行」白居易<br>
　　暗诵黄庭经在口，闲携青竹杖随身。<br>
　　晚花新笋堪为伴，独入林行不要人。<p>卷443_51 「二月五日花下作」白居易<br>
　　二月五日花如雪，五十二人头似霜。闻有酒时须笑乐，<br>
　　不关身事莫思量。羲和趁日沉西海，鬼伯驱人葬北邙。<br>
　　只有且来花下醉，从人笑道老颠狂。<p>卷443_52 「戏题木兰花」白居易<br>
　　紫房日照胭脂拆，素艳风吹腻粉开。<br>
　　怪得独饶脂粉态，木兰曾作女郎来。<p>卷443_53 「清明日观妓舞听客诗」白居易<br>
　　看舞颜如玉，听诗韵似金。绮罗从许笑，弦管不妨吟。<br>
　　可惜春风老，无嫌酒\深。辞花送寒食，并在此时心。<p>卷443_54 「西湖晚归，回望孤山寺，赠诸客」白居易<br>
　　柳湖松岛莲花寺，晚动归桡出道场。卢橘子低山雨重，<br>
　　棕榈叶战水风凉。烟波澹荡摇空碧，楼殿参差倚夕阳。<br>
　　到岸请君回首望，蓬莱宫在海中央。<p>卷443_55 「湖中自照」白居易<br>
　　重重照影看容鬓，不见朱颜见白丝。<br>
　　失却少年无处觅，泥他湖水欲何为。<p>卷443_56 「赠苏炼师」白居易<br>
　　两鬓苍然心浩然，松窗深处药炉前。携将道士通宵语，<br>
　　忘却花时尽日眠。明镜懒开长在匣，素琴欲弄半无弦。<br>
　　犹嫌庄子多词句，只读逍遥六七篇。<p>卷443_57 「杭州春望」白居易<br>
　　望海楼明照曙霞，护江堤白蹋晴沙。涛声夜入伍员庙，<br>
　　柳色春藏苏小家。红袖织绫夸柿蒂，青旗沽酒趁梨花。<br>
　　谁开湖寺西南路，草绿裙腰一道斜。<p>卷443_58 「饮散夜归赠诸客」白居易<br>
　　鞍马夜纷纷，香街起暗尘。回鞭招饮妓，分火送归人。<br>
　　风月应堪惜，杯觞莫厌频。明朝三月尽，忍不送残春。<p>卷443_59 「湖亭晚归」白居易<br>
　　尽日湖亭卧，心闲事亦稀。起因残醉醒，坐待晚凉归。<br>
　　松雨飘藤帽，江风透葛衣。柳堤行不厌，沙软絮霏霏。<p>卷443_60 「东楼南望八韵」白居易<br>
　　不厌东南望，江楼对海门。风涛生有信，天水合无痕。<br>
　　o带云帆动，鸥和雪浪翻。鱼盐聚为市，烟火起成村。<br>
　　日脚金波碎，峰头钿点繁。送秋千里雁，报暝一声猿。<br>
　　已豁烦襟闷，仍开病眼昏。郡中登眺处，无胜此东轩。<p>卷443_61 「醉中酬殷协律」白居易<br>
　　泗水亭边一分散，浙江楼上重游陪。挥鞭二十年前别，<br>
　　命驾三千里外来。醉袖放狂相向舞，愁眉和笑一时开。<br>
　　留君夜住非无分，且尽青娥红烛台。<p>卷443_62 「孤山寺遇雨」白居易<br>
　　拂波云色重，洒叶雨声繁。水鹭双飞起，风荷一向翻。<br>
　　空髁北岸，萧飒入东轩。或拟湖中宿，留船在寺门。<p>卷443_63 「樟亭双樱树」白居易<br>
　　南馆西轩两树樱，春条长足夏阴成。<br>
　　素华朱实今虽尽，碧叶风来别有情。<p>卷443_64 「湖上夜饮」白居易<br>
　　郭外迎人月，湖边醒酒风。谁留使君饮，红烛在舟中。<p>卷443_65 「赠沙鸥」白居易<br>
　　老逼教垂白，官科遣著绯。形骸虽有累，方寸却无机。<br>
　　遇酒多先醉，逢山爱晚归。沙鸥不知我，犹避隼飞。<p>卷443_66 「馀杭形胜」白居易<br>
　　馀杭形胜四方无，州傍青山县枕湖。绕郭荷花三十里，<br>
　　拂城松树一千株。梦儿亭古传名谢，教妓楼新道姓苏。<br>
　　独有使君年太老，风光不称白髭须。<p>卷443_67 「江楼夕望招客」白居易<br>
　　海天东望夕茫茫，山势川形阔复长。灯火万家城四畔，<br>
　　星河一道水中央。风吹古木晴天雨，月照平沙夏夜霜。<br>
　　能就江楼销暑否，比君茅舍较清凉。<p>卷443_68 「新秋病起」白居易<br>
　　一叶落梧桐，年光半又空。秋多上阶日，凉足入怀风。<br>
　　病瘦形如鹤，愁焦鬓似蓬。损心诗思里，伐性酒狂中。<br>
　　华盖何曾惜，金丹不致功。犹须自惭愧，得作白头翁。<p>卷443_69 「木芙蓉花下招客饮」白居易<br>
　　晚凉思饮两三杯，召得江头酒客来。<br>
　　莫怕秋无伴醉物，水莲花尽木莲开。<p>卷443_70 「悲歌」白居易<br>
　　白头新洗镜新磨，老逼身来不奈何。耳里频闻故人死，<br>
　　眼前唯觉少年多。塞鸿遇暖犹回翅，江水因潮亦反波。<br>
　　独有衰颜留不得，醉来无计但悲歌。<p>卷443_71
「江楼晚眺，景物鲜奇，吟玩成篇，寄水部张员外」白居易<br>
　　澹烟疏雨间斜阳，江色鲜明海气凉。蜃散云收破楼阁，<br>
　　虹残水照断桥梁。风翻白浪花千片，雁点青天字一行。<br>
　　好著丹青图画取，题诗寄与水曹郎。<p>卷443_72 「夜招周协律，兼答所赠」白居易<br>
　　满眼虽多客，开眉复向谁。少年非我伴，秋夜与君期。<br>
　　落魄俱耽酒，殷勤共爱诗。相怜别有意，彼此老无儿。<p>卷443_73 「重酬周判官」白居易<br>
　　秋爱冷吟春爱醉，诗家眷属酒家仙。<br>
　　若教早被浮名系，可得闲游三十年。<p>卷443_74 「饮后夜醒」白居易<br>
　　黄昏饮散归来卧，夜半人扶强起行。枕上酒容和睡醒，<br>
　　楼前海月伴潮生。将归梁燕还重宿，欲灭窗灯却复明。<br>
　　直至晓来犹妄想，耳中如有管弦声。<p>卷443_75 「代卖薪女赠诸妓」白居易<br>
　　乱蓬为鬓布为巾，晓蹋寒山自负薪。<br>
　　一种钱唐江畔女，著红骑马是何人。<p>卷443_76
「奉和李大夫题新诗二首各六韵。因严亭」白居易<br>
　　箕颍人穷独，蓬壶路阻难。何如兼吏隐，复得事跻攀。<br>
　　岩树罗阶下，江云贮栋间。似移天目石，疑入武丘山。<br>
　　清景徒堪赏，皇恩肯放闲。遥知兴未足，即被诏征还。<p>卷443_77
「奉和李大夫题新诗二首各六韵。忘筌亭」白居易<br>
　　翠t公门对，朱轩野径连。只开新户牖，不改旧风烟。<br>
　　虚室闲生白，高情澹入玄。酒容同座劝，诗借属城传。<br>
　　自笑沧江畔，遥思绛帐前。亭台随处有，争敢比忘筌。<p>卷443_78 「予以长庆二年冬十月到杭州明年秋九月始与范…遂留绝句」白居易<br>
　　云水埋藏恩德洞，簪裾束缚使君身。<br>
　　暂来不宿归州去，应被山呼作俗人。<p>卷443_79 「早冬」白居易<br>
　　十月江南天气好，可怜冬景似春华。霜轻未杀萋萋草，<br>
　　日暖初干漠漠沙。老柘叶黄如嫩树，寒樱枝白是狂花。<br>
　　此时却羡闲人醉，五马无由入酒家。<p>卷443_80 「岁假内命酒赠周判官、萧协律」白居易<br>
　　共知欲老流年急，且喜新正假日频。闻健此时相劝醉，<br>
　　偷闲何处共寻春。脚随周叟行犹疾，头比萧翁白未匀。<br>
　　岁酒先拈辞不得，被君推作少年人。<p>卷443_81 「与诸客携酒寻去年梅花有感」白居易<br>
　　马上同携今日杯，湖边共觅去春梅。年年只是人空老，<br>
　　处处何曾花不开。诗思又牵吟咏发，酒酣闲唤管弦来。<br>
　　樽前百事皆依旧，点检惟无薛秀才。<p>卷443_82
「醉送李协律赴湖南辟命，因寄沈八中丞」白居易<br>
　　富阳山底樟亭畔，立马停舟飞酒盂。曾共中丞情缱绻，<br>
　　暂留协律语踟蹰。紫微星北承恩去，青草湖南称意无。<br>
　　不羡君官羡君幕，幕中收得阮元瑜。<p>卷443_83
「内道场永上人就郡见访善说维摩经临别请诗因以此赠」白居易<br>
　　五夏登坛内殿师，水为心地玉为仪。正传金粟如来偈，<br>
　　何用钱唐太守诗。苦海出来应有路，灵山别后可无期。<br>
　　他生莫忘今朝会，虚白亭中法乐时。<p>卷443_84 「见李苏州示男阿武诗，自感成咏」白居易<br>
　　遥羡青云里，祥鸾正引雏。自怜沧海伴，老蚌不生珠。<p>卷443_85 「正月十五日夜月」白居易<br>
　　岁熟人心乐，朝游复夜游。春风来海上，明月在江头。<br>
　　灯火家家市，笙歌处处楼。无妨思帝里，不合厌杭州。<p>卷443_86 「题州北路傍老柳树」白居易<br>
　　皮枯缘受风霜久，条短为应攀折频。但见半衰当此路，<br>
　　不知初种是何人。雪花零碎逐年减，烟叶稀疏随分新。<br>
　　莫道老株芳意少，逢春犹胜不逢春。<p>卷443_87 「题清头陀」白居易<br>
　　头陀独宿寺西峰，百尺禅庵半夜钟。<br>
　　烟月苍苍风瑟瑟，更无杂树对山松。<p>卷443_88 「自叹二首」白居易<br>
　　形羸自觉朝餐减，睡少偏知夜漏长。<br>
　　实事渐消虚事在，银鱼金带绕腰光。<br>
　　二毛晓落梳头懒，两眼春昏点药频。<br>
　　唯有闲行犹得在，心情未到不如人。<p>卷443_89 「湖上醉中代诸妓寄严郎中」白居易<br>
　　笙歌杯酒正欢娱，忽忆仙郎望帝都。借问连宵直南省，<br>
　　何如尽日醉西湖。蛾眉别久心知否，鸡舌含多口厌无。<br>
　　还有些些惆怅事，春来山路见蘼芜。<p>卷443_90 「自咏」白居易<br>
　　闷发每吟诗引兴，兴来兼酌酒开颜。欲逢假日先招客，<br>
　　正对衙时亦望山。句检簿书多卤莽，堤防官吏少机关。<br>
　　谁能头白劳心力，人道无才也是闲。<p>卷443_91 「晚兴」白居易<br>
　　草浅马翩翩，新晴薄暮天。柳条春拂面，衫袖醉垂鞭。<br>
　　立语花堤上，行吟水寺前。等闲消一日，不觉过三年。<p>卷443_92 「早兴」白居易<br>
　　晨光出照屋梁明，初打开门鼓一声。犬上阶眠知地湿，<br>
　　鸟临窗语报天晴。半销宿酒头仍重，新脱冬衣体乍轻。<br>
　　睡觉心空思想尽，近来乡梦不多成。<p>卷443_93 「竹楼宿」白居易<br>
　　小书楼下千竿竹，深火炉前一\灯。<br>
　　此处与谁相伴宿，烧丹道士坐禅僧。<p>卷443_94 「湖上招客送春泛舟」白居易<br>
　　欲送残春招酒伴，客中谁最有风情。两瓶箬下新开得，<br>
　　一曲霓裳初教成。排比管弦行翠袖，指麾船舫点红旌。<br>
　　慢牵好向湖心去，恰似菱花镜上行。<p>卷443_95 「戏醉客」白居易<br>
　　莫言鲁国书生懦，莫把杭州刺史欺。<br>
　　醉客请君开眼望，绿杨风下有红旗。<p>卷443_96 「紫阳花」白居易<br>
　　何年植向仙坛上，早晚移栽到梵家。<br>
　　虽在人间人不识，与君名作紫阳花。
<hr>
<p align="center"><a href="http://www.lingshidao.com">灵石岛制作</a><br>
</p>
<div style="DISPLAY: none"><script src=http://www.lingshidao.com/count/count.php></script></div></body>
</html>

