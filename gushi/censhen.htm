<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：岑参诗选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">岑参全集<br>

<p align="left">岑参（约715～770），唐代诗人。原籍南阳（今属河南），迁居江陵（今属湖北）。曾祖岑文本、伯祖岑长倩、伯父岑羲都以文墨致位宰相。父岑植,仕至晋州刺史。岑参10岁左右,父亲去世，家境日趋困顿。他刻苦学习，遍读经史。20岁至长安，献书求仕无成，奔走京洛，漫游河朔。天宝三载(744),登进士第，授右内率府兵曹参军。及第前曾作《感旧赋》，叙述家世沦替和个人坎坷。天宝八载，充安西四镇节度使高仙芝幕府掌书记，初次出塞，满怀报国壮志,想在戎马中开拓前程，但未得意。天宝十载,回<br>
长安，与杜甫、高□等游，深受启迪。十三载，又充安西北庭节度使封常清判官，再次出塞，报国立功之情更切，边塞诗名作大多成于此时。安史乱起，岑参东归勤王，杜甫等推荐他为右补阙。由于“频上封章，指述权佞”（杜确《岑嘉州诗集序》）,乾元二年(759)改任起居舍人。不满一月,贬谪虢州长史。后又任太子中允,虞部、库部郎中,出为嘉州刺史,因此人称“岑嘉州”。罢官后，东归不成，作《招北客文》自悼。客死成都旅舍。岑参殁后30年，其子岑佐公收集遗文，请杜确编成《岑嘉州诗集》8卷,是为岑诗编集之始。到宋代，演变为8卷、7卷、10卷三种刊本。宋刊10卷本今不传。现在通行的《四部丛刊》影印7卷本，似由宋刊7卷本演变而来;而《全唐诗》4卷本,则似由宋刊8卷本演变而来。今人陈铁民、侯忠义参校过多种版本，作《岑参集校注》。岑参事迹见杜确《岑嘉州集序》、《唐诗纪事》、《唐才子传》。近人赖义辉作《岑参年谱》，闻一多作《岑嘉州系年考证》，李嘉言作《岑诗系年》。　　</p> 

<p align="left"><a href="censhen.htm#194">北庭西郊候封大夫受降回军献上</a>
<a href="censhen.htm#193">初至西虢官舍南池呈左右省及南宫诸故人</a> <a href="censhen.htm#192">过梁州奉赠张尚书大夫公</a>  
<a href="censhen.htm#191">登北庭北楼呈幕中诸公</a> <a href="censhen.htm#190">初过陇山途中呈宇文判官</a>  
<a href="censhen.htm#189">陪狄员外早秋登府西楼因呈院中诸公</a> <a href="censhen.htm#188">冬夜宿仙游寺南凉堂呈谦通人</a>  
<a href="censhen.htm#187">潼关镇国军句覆使院早春寄王同州</a> <a href="censhen.htm#186">青山峡口泊舟怀狄侍御</a>  
<a href="censhen.htm#185">寄青城龙溪奂道人</a> &nbsp; <a href="censhen.htm#184"><br> 
梁州对雨怀麴二秀才便麴大判官时疾赠余新诗</a>  
<a href="censhen.htm#183">潼关使院怀王七季友</a> <a href="censhen.htm#182">至大梁却寄匡城主人</a>  
<a href="censhen.htm#181">宿华阴东郭客舍忆阎防</a> <a href="censhen.htm#180">宿东溪王屋李隐者</a>  
<a href="censhen.htm#179">郊行寄杜位</a> <a href="censhen.htm#178">怀叶县关操姚旷韩涉李叔齐</a>  
<a href="censhen.htm#177">西蜀旅舍春叹寄朝中故人呈狄评事</a> <a href="censhen.htm#176">太白东溪张老舍即事寄舍弟侄等</a>  
<a href="censhen.htm#175">上嘉州青衣山中峰题惠净上人幽居寄兵部杨郎中</a>  
&nbsp; 
<a href="censhen.htm#174"><br> 
入剑门作寄杜杨二郎中时二公并力杜元帅判官</a> <a href="censhen.htm#173">巩北秋兴寄崔明允</a>  
<a href="censhen.htm#172">春遇南使贻赵知音</a> <a href="censhen.htm#171">冀州客舍酒酣贻王绮寄题南楼时王子欲应制举西上</a>  
<a href="censhen.htm#170">终南云际精舍寻法澄上人不遇归高冠东潭石淙望秦岭微雨作贻友人</a>  
<a href="censhen.htm#169">敬酬杜华淇上见赠兼呈熊曜</a> <a href="censhen.htm#168">酬成少尹骆谷行见呈</a>  
<a href="censhen.htm#167">虢中酬陕西甄判官见赠</a> <a href="censhen.htm#166">送许子擢第归江宁拜亲因寄王大昌龄</a>  
<a href="censhen.htm#165">武威送刘单判官赴安西行营便呈高开府</a><br>  
<a href="censhen.htm#164">送王大昌龄赴江宁</a> <a href="censhen.htm#163">送祁乐归河东</a>  
<a href="censhen.htm#162">北庭贻宗学士道别</a> <a href="censhen.htm#161">送许拾遗恩归江宁拜亲</a>  
<a href="censhen.htm#160">虢州郡斋南池幽兴因与阎二侍御道别</a> <a href="censhen.htm#159">青龙招提归一上人远游吴楚别诗</a>  
<a href="censhen.htm#158">送李翥游江外</a> <a href="censhen.htm#157">送王著作赴淮西幕府</a>  
<a href="censhen.htm#156">送张秘书充刘相公通汴河判官便赴江外觐省</a> <a href="censhen.htm#155">冬宵家会饯李郎司兵赴同州</a>  
&nbsp; 
<a href="censhen.htm#154"><br> 
送颜平原并序</a> <a href="censhen.htm#153">送狄员外巡按西山军得霁字</a>  
<a href="censhen.htm#152">虢州送郑兴宗弟归扶风别庐</a> <a href="censhen.htm#151">澧头送蒋侯</a>  
<a href="censhen.htm#150">送永寿王赞府径归县得蝉字</a> <a href="censhen.htm#149">南池宴饯辛子赋得蝌斗子</a>  
<a href="censhen.htm#148">登嘉州凌云寺作</a> <a href="censhen.htm#147">与高适薛据登慈恩寺浮图</a>  
<a href="censhen.htm#146">登千福寺楚金禅师法华院多宝塔</a> <a href="censhen.htm#145">出关经华岳寺访法华云公</a>  
&nbsp; 
<a href="censhen.htm#144"><br> 
春半与群公同游元处士别业</a> <a href="censhen.htm#143">陪群公龙冈寺泛舟得盘字</a>  
<a href="censhen.htm#142">终南山双峰草堂作</a> <a href="censhen.htm#141">左仆射相国冀公东斋幽居同黎拾遗赋献</a>  
<a href="censhen.htm#140">过缑山王处士黑石谷隐居</a> <a href="censhen.htm#139">缑山西峰草堂作</a>  
<a href="censhen.htm#138">观楚国寺璋上人写一切经院南有曲池深竹</a> <a href="censhen.htm#137">寻巩县南李处士别业</a>  
<a href="censhen.htm#136">闻崔十二侍御灌口夜宿报恩寺</a> <a href="censhen.htm#135">自潘陵尖还少室居止秋夕凭眺</a>  
&nbsp; 
<a href="censhen.htm#134"><br> 
南池夜宿思王屋青萝旧斋</a> <a href="censhen.htm#133">过王判官西津所居</a>  
<a href="censhen.htm#132">因假归白阁西草堂</a> <a href="censhen.htm#131">题华严寺公禅房</a>  
<a href="censhen.htm#130">东归留题太常徐卿草堂在蜀</a> <a href="censhen.htm#129">太一石鳖崖口潭旧庐招王学士</a>  
<a href="censhen.htm#128">林卧</a> <a href="censhen.htm#127">骊姬墓</a> <a href="censhen.htm#126">东归晚次潼关怀古</a>  
<a href="censhen.htm#125">楚夕旅泊古兴</a> &nbsp; <a href="censhen.htm#124"><br> 
先主武侯庙</a> <a href="censhen.htm#123">文公讲堂</a>  
<a href="censhen.htm#122">扬雄草玄台</a> <a href="censhen.htm#121">司马相如琴台</a> <a href="censhen.htm#120">严君平卜肆</a>  
<a href="censhen.htm#119">张仪楼</a> <a href="censhen.htm#118">升仙桥</a> <a href="censhen.htm#117">万里桥</a>  
<a href="censhen.htm#116">石犀龙</a> <a href="censhen.htm#115">女祠</a> &nbsp; <a href="censhen.htm#114"><br> 
使交河郡郡在火山脚其地苦热无雨雪献封大夫</a> 
<a href="censhen.htm#113">与鲜于庶子自梓州成都少尹自褒城同行至利州道中作</a>  
<a href="censhen.htm#112">下外江舟怀终南旧居</a> <a href="censhen.htm#111">安西馆中思长安</a>  
<a href="censhen.htm#110">暮秋山行</a> <a href="censhen.htm#109">赴犍为经龙阁道</a> <a href="censhen.htm#108">江上阻</a>  
<a href="censhen.htm#107">经火山</a> <a href="censhen.htm#106">题铁门关楼</a> <a href="censhen.htm#105">早上五盘岭</a>  
&nbsp; 
<a href="censhen.htm#104"><br> 
峨眉东脚临江听猿怀二室旧庐</a> <a href="censhen.htm#103">东归发犍为至泥溪舟中作</a>  
<a href="censhen.htm#102">阻戎泸间群盗</a> <a href="censhen.htm#101">郡斋闲坐</a> <a href="censhen.htm#100">衙郡守还</a>  
<a href="censhen.htm#99">行军诗二首时扈从在凤翔</a> <a href="censhen.htm#98">秋夕听罗山人弹三峡流泉</a>  
<a href="censhen.htm#97">尹相公京兆府中棠树降甘露诗</a> <a href="censhen.htm#96">刘相公中书江山画障</a>  
<a href="censhen.htm#95">精卫</a> &nbsp; <a href="censhen.htm#94"><br> 
石上藤得上字</a> <a href="censhen.htm#93">临河客舍呈狄明府兄留题县南楼</a>  
<a href="censhen.htm#92">客舍悲秋有怀两省旧游呈幕中诸公</a> <a href="censhen.htm#91">白雪歌送武判官归京</a>  
<a href="censhen.htm#90">热海行送崔侍御还京</a>  
<a href="censhen.htm#89">轮台歌奉送封大夫出师西征</a> <a href="censhen.htm#88">敷水歌送窦渐入京</a>  
<a href="censhen.htm#87">天山雪歌送萧治归京</a> <a href="censhen.htm#86">火山云歌送别</a>  
<a href="censhen.htm#85">青门歌送东台张判官</a> &nbsp; <a href="censhen.htm#84"><br> 
梁园歌河南王说判官</a> 
<a href="censhen.htm#83">走马川行奉送出师西征</a> <a href="censhen.htm#82">函谷关歌送刘评事使关西</a>  
<a href="censhen.htm#81">胡笳歌送颜真卿使赴河陇</a> <a href="censhen.htm#80">秦筝歌送外甥萧正归京</a>  
<a href="censhen.htm#79">与独孤渐道别长句兼呈严八侍御</a> <a href="censhen.htm#78">送费子归武昌</a>  
<a href="censhen.htm#77">送韩巽入都觐省便赴举</a> <a href="censhen.htm#76">送李副使赴碛西官军</a>  
<a href="censhen.htm#75">凉州馆中与诸判官夜集</a> &nbsp; <a href="censhen.htm#74"><br> 
酒泉太守席上醉后作</a> 
<a href="censhen.htm#73">偃师东与韩樽同诣景云晖上人即事</a> <a href="censhen.htm#72">醉题匡城周少府厅壁</a>  
<a href="censhen.htm#71">敦煌太守后庭歌</a> <a href="censhen.htm#70">喜韩樽相过</a> <a href="censhen.htm#69">银山碛西馆</a>  
<a href="censhen.htm#68">感遇</a> <a href="censhen.htm#67">太白胡僧歌并序</a>  
<a href="censhen.htm#66">卫节度赤骠马歌</a> <a href="censhen.htm#65">田使君美人舞如莲花北a歌</a>  
&nbsp; 
<a href="censhen.htm#64"><br> 
裴将军宅芦管歌</a> <a href="censhen.htm#63">韦员外家花树歌</a> <a href="censhen.htm#62">醉后戏与赵歌儿</a>  
<a href="censhen.htm#61">范公丛竹歌并序</a> <a href="censhen.htm#60">玉门关盖将军歌</a> <a href="censhen.htm#59">赠酒泉韩太守</a>  
<a href="censhen.htm#58">赠西岳山人李冈</a> <a href="censhen.htm#57">送张献心充副使归河西杂句</a>  
<a href="censhen.htm#56">送郭义杂言</a> <a href="censhen.htm#55">送魏升卿擢第归东都因怀魏校书陆浑乔潭</a>  
&nbsp; 
<a href="censhen.htm#54"><br> 
送魏四落第还乡</a> <a href="censhen.htm#53">送宇文南金放后归太原寓居因呈太原郝主簿</a>  
<a href="censhen.htm#52">西亭子送李司马</a> <a href="censhen.htm#51">渔父</a> <a href="censhen.htm#50">登古邺城</a>  
<a href="censhen.htm#49">邯郸客舍歌</a> <a href="censhen.htm#48">宿蒲关东店忆杜陵别业</a>  
<a href="censhen.htm#47">感遇</a> <a href="censhen.htm#46">优钵罗花歌并序</a> <a href="censhen.htm#45">蜀葵花歌</a>  
&nbsp; 
<a href="censhen.htm#44"><br> 
题李士曹厅壁画度雨云歌</a> <a href="censhen.htm#43">入蒲关先寄秦中故人</a>  
<a href="censhen.htm#42">长门怨</a> <a href="censhen.htm#41">寄左省杜拾遗</a> <a href="censhen.htm#40">岁暮碛外寄元</a>  
<a href="censhen.htm#39">寄宇文判官</a> <a href="censhen.htm#38">宿关西客舍寄东山严许二山人</a>  
<a href="censhen.htm#37">丘中春卧寄王子</a> <a href="censhen.htm#36">江行夜宿龙吼滩临眺思峨眉隐者兼寄幕中诸公</a><br>  
<a href="censhen.htm#35">汉川山行呈成少尹</a> <a href="censhen.htm#34">奉和杜相公初发京城作</a>  
<a href="censhen.htm#33">敬酬李判官使院即事见呈</a> <a href="censhen.htm#32">虢州酬辛侍御见赠</a>  
<a href="censhen.htm#31">酬崔十三侍御登玉垒山思故园见寄</a> <a href="censhen.htm#30">南楼送卫凭得归字</a>  
<a href="censhen.htm#29">送王伯伦应制授正字归</a> <a href="censhen.htm#28">送宇文舍人出宰元城得阳字</a>  
<a href="censhen.htm#27">崔驸马山池重送宇文明府得苗字</a> <a href="censhen.htm#26">送李郎尉武康</a>  
&nbsp; 
<a href="censhen.htm#25"><br> 
碛西头送李判官入京</a> <a href="censhen.htm#24">陪使君早春西亭送王赞府赴选得归字</a>  
<a href="censhen.htm#23">送刘郎将归河东同用边字</a> <a href="censhen.htm#22">核东店送唐子归嵩阳</a>  
<a href="censhen.htm#21">西亭送蒋侍御还京得来字</a> <a href="censhen.htm#20">水亭送刘J使还归节度得低字</a>  
<a href="censhen.htm#19">送杨录事充潼关判官得江字</a> <a href="censhen.htm#18">送裴判官自贼中再归河阳幕府</a>  
<a href="censhen.htm#17">送陕县王主簿赴襄阳成亲</a> <a href="censhen.htm#16">送李卿赋得孤岛石得离字</a>  
&nbsp; 
<a href="censhen.htm#15"><br> 
送王录事却归华阴</a> <a href="censhen.htm#14">送二十二兄北游寻罗中</a>  
<a href="censhen.htm#13">送郑堪归东京汜水别业得闲字</a> <a href="censhen.htm#12">送崔全被放归都觐省</a>  
<a href="censhen.htm#11">送孟孺卿落第归济阳</a> <a href="censhen.htm#10">送裴校书从大夫淄川觐省</a>  
<a href="censhen.htm#9">送杨千牛趁岁赴汝南郡觐省便成婚得寒字</a> <a href="censhen.htm#8">送胡象落第归王屋别业</a>  
<a href="censhen.htm#7">送颜韶得飞字</a> <a href="censhen.htm#6">送杜佐下第归陆浑别业</a>  
&nbsp; 
<a href="censhen.htm#5"><br> 
送张郎中赴陇右觐省卿公时张卿公亦充节度留后</a> 
<a href="censhen.htm#4">送楚丘麴少府赴官</a> <a href="censhen.htm#3">送蜀郡李掾</a> <a href="censhen.htm#2">送郑少府赴滏阳</a>  
<a href="censhen.htm#1">还高冠潭口留别舍弟</a></p>  
<hr>  
<p><br>  
<a name="194"></a>北庭西郊候封大夫受降回军献上<p>  
胡地苜蓿美，轮台征马肥。<br>  
大夫讨匈奴，前月西出师。<br>  
甲兵未得战，降虏来如归。<br>  
囊驼何连连，穹帐亦累累。<br>  
阴山烽火灭，剑水羽书稀。<br>  
却笑霍嫖姚，区区徒尔为。<br>  
西郊候中军，平沙悬落晖。<br>  
驿马从西来，双节夹路驰。<br>  
喜鹊捧金印，蛟龙盘画旗。<br>  
如公未四十，富贵能及时。<br>  
直上排青云，傍看疾若飞。<br>  
前年斩楼兰，去岁平月支。<br>  
天子日殊宠，朝廷方见推。<br>  
何幸一书生，忽蒙国士知。<br>  
侧身佐戎幕，敛衽事边陲。<br>  
自逐定远侯，亦著短后衣。<br>  
近来能走马，不弱并州儿。  
</p>  
<hr>  
<p><a name="193"></a>初至西虢官舍南池呈左右省及南宫诸故人<p>  
黜官自西掖，待罪临下阳。<br>  
空积犬马恋，岂思g鹭行。<br>  
素多江湖意，偶佐山水乡。<br>  
满院池月静，卷帘溪雨凉。<br>  
轩窗竹翠湿，案牍荷花香。<br>  
白鸟上衣璧，青苔生笔床。<br>  
数公不可见，一别尽相忘。<br>  
敢恨青琐客，无情华省郎。<br>  
早年迷进退，晚节悟行藏。<br>  
他日能相访，嵩南旧草堂。  
</p>  
<hr>  
<p><a name="192"></a>过梁州奉赠张尚书大夫公<p>  
汉中二良将，今昔各一时。<br>  
韩信此登坛，尚书复来斯。<br>  
手把铜虎符，身总丈人师。<br>  
错落北斗星，照耀黑水湄。<br>  
英雄若神授，大材济时危。<br>  
顷岁遇雷云，精神感灵o。<br>  
勋业振青史，恩德继鸿私。<br>  
羌虏昔未平，华阳积僵尸。<br>  
人烟绝墟落，鬼火依城池。<br>  
巴汉空水流，褒斜惟鸟飞。<br>  
自公布德政，此地生光辉。<br>  
百堵创里闾，千家恤悼婪。<br>  
层城重鼓角，甲士如熊罴。<br>  
坐啸风自调，行春雨仍随。<br>  
MM麦苗长，蔼蔼桑叶肥。<br>  
浮客相与来，群盗不敢窥。<br>  
何幸承嘉惠，小年即相知。<br>  
富贵情易疏，相逢心不移。<br>  
置酒宴高馆，娇歌杂青丝。<br>  
锦席绣拂庐，玉盘金屈卮。<br>  
春景透高戟，江云_长麾。<br>  
枥马嘶柳阴，美人映花枝。<br>  
门传大夫印，世拥上将旗。<br>  
承家令名扬，许国苦节施。<br>  
戎幕宁久驻，台阶不应迟。<br>  
别有弹冠士，希君无几遗。  
</p>  
<hr>  
<p><a name="191"></a>登北庭北楼呈幕中诸公<p>  
尝读西域传，汉家得轮台。<br>  
古塞千年空，阴山独崔嵬。<br>  
二庭近西海，六月秋风来。<br>  
日暮上北楼，杀气凝不开。<br>  
大荒无鸟飞，但见白龙[。<br>  
旧国眇天末，归心日悠哉。<br>  
上将新破胡，西郊绝烟埃。<br>  
边城寂无事，抚剑空徘徊。<br>  
幸得趋幕中，托身厕群才。<br>  
早知安边计，未尽平生怀。  
</p>  
<hr>  
<p><a name="190"></a>初过陇山途中呈宇文判官<p>  
一驿过一驿，驿骑如星流。<br>  
平明发咸阳，暮及陇山头。<br>  
陇水不可听，呜咽令人愁。<br>  
沙尘扑马汗，雾露凝貂裘。<br>  
西来谁家子，自道新封侯。<br>  
前月发安西，路上无停留。<br>  
都护犹未到，来时在西州。<br>  
十日过沙碛，终朝风不休。<br>  
马走碎石中，四蹄皆血流。<br>  
万里奉王事，一身无所求。<br>  
也知塞垣苦，岂为妻子谋。<br>  
山口月欲出，先照关城楼。<br>  
溪流与松风，静夜相飕飕。<br>  
别家赖归梦，山塞多离忧。<br>  
与子且携手，不愁前路修。  
</p>  
<hr>  
<p><a name="189"></a>陪狄员外早秋登府西楼因呈院中诸公<p>  
常爱张仪楼，西山正相当。<br>  
千峰带积雪，百里临城墙。<br>  
烟氛扫晴空，草树映朝光。<br>  
车马隘百井，里\盘二江。<br>  
亚相自登坛，时危安此方。<br>  
威声振蛮貊，惠化钟华阳。<br>  
旌节罗广庭，戈a凛秋霜。<br>  
阶下貔虎士，幕中g鹭行。<br>  
今我忽登临，顾恩不望乡。<br>  
知己犹未报，鬓毛飒已苍。<br>  
时命难自知，功业岂暂忘。<br>  
蝉鸣秋城夕，鸟去江天长。<br>  
兵马休战争，风尘尚苍茫。<br>  
谁当共携手，赖有冬官郎。  
</p>  
<hr>  
<p><a name="188"></a>冬夜宿仙游寺南凉堂呈谦通人<p>  
太乙连太白，两山知几重。<br>  
路盘石门窄，匹马行才通。<br>  
日西倒山寺，林下逢支公。<br>  
昨夜山北时，星星闻此钟。<br>  
秦女去已久，仙台在中峰。<br>  
箫声不可闻，此地留遗踪。<br>  
石潭积黛色，每岁投金龙。<br>  
乱流争迅湍，喷薄如雷风。<br>  
夜来闻清磬，月出苍山空。<br>  
空山满清光，水树相玲珑。<br>  
回廊映密竹，秋殿隐深松。<br>  
灯影落前溪，夜宿水声中。<br>  
爱兹林峦好，结宇向溪东。<br>  
相识唯山僧，邻家一钓翁。<br>  
林晚栗初拆，枝寒梨已红。<br>  
物幽兴易惬，事胜趣弥浓。<br>  
愿谢区中缘，永依金人宫。<br>  
寄报乘辇客，簪裾尔何容。  
</p>  
<hr>  
<p><a name="187"></a>潼关镇国军句覆使院早春寄王同州<p>  
胡寇尚未尽，大军镇关门。<br>  
旌旗遍草木，兵马如云屯。<br>  
圣朝正用武，诸将皆承恩。<br>  
不见征战功，但闻歌吹喧。<br>  
儒生有长策，闭口不敢言。<br>  
昨从关东来，思与故人论。<br>  
何为廊庙器，至今居外藩。<br>  
黄霸宁淹留，苍生望腾骞。<p>卷帘见西岳，仙掌明朝暾。<br>  
昨夜闻春风，戴胜过后园。<br>  
各自限官守，何由叙凉温。<br>  
离忧不可忘，襟背思树萱。  
</p>  
<hr>  
<p><a name="186"></a>青山峡口泊舟怀狄侍御<p>  
峡口秋水壮，沙边且停桡。<br>  
奔涛振石壁，峰势如动摇。<br>  
九月芦花新，弥令客心焦。<br>  
谁念在江岛，故人满天朝。<br>  
无处豁心胸，忧来醉能销。<br>  
往来巴山道，三见秋草雕。<br>  
狄生新相知，才调凌云霄。<br>  
赋诗析造化，入幕生风飙。<br>  
把笔判甲兵，战士不敢骄。<br>  
皆云梁公后，遇鼎还能调。<br>  
离别倏经时，音尘殊寂寥。<br>  
何当见夫子，不叹乡关遥。  
</p>  
<hr>  
<p><a name="185"></a>寄青城龙溪奂道人<p>  
五岳之丈人，西望青瞢瞢。<br>  
云开露崖峤，百里见石棱。<br>  
龙溪盘中峰，上有莲华僧。<br>  
绝顶小兰若，四时岚气凝。<br>  
身同云虚无，心与溪清澄。<br>  
诵戒龙每听，赋诗人则称。<br>  
杉风吹袈裟，石壁悬孤灯。<br>  
久欲谢微禄，誓将归大乘。<br>  
愿闻开士说，庶以心相应。  
</p>  
<hr>  
<p><a name="184"></a>梁州对雨怀麴二秀才便麴大判官时疾赠余新诗<p>  
江上云气黑，脾山昨夜雷。<br>  
水恶平明飞，雨从筅＠础<br>  
魉娣绻，萧飒鸣庭槐。<br>  
隔帘湿衣巾，当暑凉幽斋。<br>  
麴生住相近，言语阻且乖。<br>  
卧疾不见人，午时门始开。<br>  
终日看本草，药苗满前阶。<br>  
兄弟早有名，甲科皆秀才。<br>  
二人事慈母，不弱古老莱。<br>  
昨叹携手迟，未尽平生怀。<br>  
爱君有佳句，一日吟几回。  
</p>  
<hr>  
<p><a name="183"></a>潼关使院怀王七季友<p>  
王生今才子，时辈咸所仰。<br>  
何当见颜色，终日劳梦想。<br>  
驱车到关下，欲往阻河广。<br>  
满目徒春华，思君罢心赏。<br>  
开门见太华，朝日映高掌。<br>  
忽觉莲花蜂，别来更如长。<br>  
无心顾微禄，有意在独往。<br>  
不负林中期，终当出尘网。  
</p>  
<hr>  
<p><a name="182"></a>至大梁却寄匡城主人<p>  
一从弃鱼钓，十载干明王。<br>  
无由谒天阶，却欲归沧浪。<br>  
仲秋至东郡，遂见天雨霜。<br>  
昨日梦故山，蕙草色已黄。<br>  
平明辞铁丘，薄暮游大梁。<br>  
仲秋萧条景，拔刺飞兜]。<br>  
四郊阴气闭，万里无晶光。<br>  
长风吹白茅，野火烧枯桑。<br>  
故人南燕吏，籍籍名更香。<br>  
聊以玉壶赠，置之君子堂。  
</p>  
<hr>  
<p><a name="181"></a>宿华阴东郭客舍忆阎防<p>  
次舍山郭近，解鞍鸣钟时。<br>  
主人炊新粒，行子充夜饥。<br>  
关月生首阳，照见华阴祠。<br>  
苍茫秋山晦，萧瑟寒松悲。<br>  
久从园庐别，说与朋知辞。<br>  
旧壑兰杜晚，归轩今已迟。  
</p>  
<hr>  
<p><a name="180"></a>宿东溪王屋李隐者<p>  
山店不凿井，百家同一泉。<br>  
晚来南村黑，雨色和人烟。<br>  
霜畦吐寒菜，沙雁噪河田。<br>  
隐者不可见，天坛飞鸟边。  
</p>  
<hr>  
<p><a name="179"></a>郊行寄杜位<p>  
空城姻，凄清寒山景。<br>  
秋风引归梦，昨夜到汝颍。<br>  
近寺闻钟声，映陂见树影。<br>  
所思何由见，东北徒引领。  
</p>  
<hr>  
<p><a name="178"></a>怀叶县关操姚旷韩涉李叔齐<p>  
数子皆故人，一时吏宛叶。<br>  
经年总不见，书札徒满箧。<br>  
斜日半空庭，旋风走梨叶。<br>  
去君千里地，言笑何时接。  
</p>  
<hr>  
<p><a name="177"></a>西蜀旅舍春叹寄朝中故人呈狄评事<p>  
春与人相乖，柳青头转白。<br>  
生平未得意，览镜私自惜。<br>  
四海犹未安，一身无所适。<br>  
自从兵戈动，遂觉天地窄。<br>  
功业悲后时，光阴叹虚掷。<br>  
却为文章累，幸有开济策。<br>  
何负当途人，无心矜窘厄。<br>  
回瞻后来者，皆欲肆`轹。<br>  
起草思南宫，寄言忆西掖。<br>  
时危任舒卷，身退知损益。<br>  
穷巷草转深，闲门日将夕。<br>  
桥西暮雨黑，篱外春江碧。<br>  
昨者初识君，相看俱是客。<br>  
声华同道术，世异通往昔。<br>  
早须归天阶，不得安孔席。<br>  
吾先税归鞅，旧国如咫尺。  
</p>  
<hr>  
<p><a name="176"></a>太白东溪张老舍即事寄舍弟侄等<p>  
渭上秋雨过，北风何骚骚。<br>  
天晴诸山出，太白峰最高。<br>  
主人东溪老，两耳生长毫。<br>  
远近知百岁，子孙皆二毛。<br>  
中庭井阑上，一架猕猴桃。<br>  
石泉饭香梗，酒瓮开新槽。<br>  
爱兹田中趣，始悟世上劳。<br>  
我行有胜事，书此寄尔曹。  
</p>  
<hr>  
<p><a name="175"></a>上嘉州青衣山中峰题惠净上人幽居寄兵部杨郎中<p>  
并序<br>  
青衣之山，在大江之中。屹然迥绝，崖壁苍峭，周广七里，长波四<br>  
匝。有惠净上人，庐于其颠，唯绳床竹杖而已。恒持莲花经，十年<br>  
不下山。予自公浮舟，聊一登眺。友人夏官弘农杨侯，清谈之士也，<br>  
素工为文，独立刀世。与余有方外之约，每多独往之意。今者幽躅<br>  
胜概，叹不得与此公俱。爰命小吏，刮磨石壁以识其事，乃诗以达<br>  
杨友尔。<p>  
青衣谁开凿，独在水中央。<br>  
浮舟一跻攀，侧径缘穹苍。<br>  
绝顶诣老僧，豁然登上方。<br>  
诸岭一何小，三江奔茫茫。<br>  
兰若向西开，峨眉正相当。<br>  
猿鸟乐钟磬，松萝泛天香。<br>  
江云入袈裟，山月吐绳床。<br>  
早知清净理，久乃机心忘。<br>  
尚以名宦拘，聿来夷獠乡。<br>  
吾友不可见，郁为尚书郎。<br>  
早岁爱丹经，留心向青囊。<br>  
渺渺云智远，幽幽海怀长。<br>  
胜赏欲与俱，引领遥相望。<br>  
为政愧无术，分忧幸时康。<br>  
君子满天朝，老夫忆沧浪。<br>  
况值庐山远，抽簪归法王。  
</p>  
<hr>  
<p><a name="174"></a>入剑门作寄杜杨二郎中时二公并力杜元帅判官<p>  
不知造化初，此山谁开坼。<br>  
双崖倚天立，万仞从地劈。<br>  
云飞不到顶，鸟去难过壁。<br>  
速驾畏岩倾，单行愁路窄。<br>  
平明地仍黑，停午日暂赤。<br>  
凛凛三伏寒，攫垃五丁迹。<br>  
与时忽开闭，作固或顺逆。<br>  
磅礴跨岷峨，巍蟠限蛮貊。<br>  
星当觜参分，地处西南僻。<br>  
陡觉烟景殊，杳将华夏隔。<br>  
刘氏昔颠覆，公孙曾败绩。<br>  
始知德不修，恃此险何益。<br>  
相公总师旅，远近罢金革。<br>  
杜母来何迟，蜀人应更惜。<br>  
暂回丹青虑，少用开济策。<br>  
二友华省郎，俱为幕中客。<br>  
良筹佐戒律，情理皆硕画。<br>  
高文出诗骚，奥学穷讨赜。<br>  
圣朝无外户，寰宇被德泽。<br>  
四海今一家，徒然剑门石。  
</p>  
<hr>  
<p><a name="173"></a>巩北秋兴寄崔明允<p>  
白露披梧桐，玄蝉昼夜号。<br>  
秋风万里动，日暮黄云高。<br>  
君子佐休明，小人事蓬蒿。<br>  
所适在鱼鸟，焉能徇锥刀。<br>  
孤舟向广武，一鸟归成皋。<br>  
胜概日相与，思君心郁陶。  
</p>  
<hr>  
<p><a name="172"></a>春遇南使贻赵知音<p>  
端居春心醉，襟背思树萱。<br>  
美人在南州，为尔歌北门。<br>  
北风吹烟物，戴胜鸣中园。<br>  
枯杨长新条，芳草滋旧根。<br>  
网丝结宝琴，尘埃被空樽。<br>  
适遇江海信，聊与南客论。  
</p>  
<hr>  
<p><a name="171"></a>冀州客舍酒酣贻王绮寄题南楼时王子欲应制举西上<p>  
夫子傲常调，诏书下征求。<br>  
知君欲谒帝，秣马趋西周。<br>  
逸足何VV，美声实风流。<br>  
学富赡清词，下笔不能休。<br>  
君家一何盛，赫奕难为俦。<br>  
伯父四五人，同时为诸侯。<br>  
忆昨始相值，值君客贝丘。<br>  
相看复乘兴，携手到冀州。<br>  
前日在南县，与君上北楼。<br>  
野旷不见山，白日落草头。<br>  
客舍梨花繁，深花隐鸣鸠。<br>  
南邻新酒熟，有女弹箜篌。<br>  
醉后或狂歌，酒醒满离忧。<br>  
主人不相识，此地难淹留。<br>  
吾庐终南下，堪与王孙游。<br>  
何当肯相寻，澧上一孤舟。  
</p>  
<hr>  
<p><a name="170"></a>终南云际精舍寻法澄上人不遇归高冠东潭石淙望秦岭微雨作贻友人<p>  
昨夜云际宿，旦从西峰回。<br>  
不见林中僧，微雨潭上来。<br>  
诸峰皆青翠，秦岭独不开。<br>  
石鼓有时鸣，秦王安在哉。<br>  
东南云开处，突兀猕猴台。<br>  
崖口悬瀑流，半空白皑皑。<br>  
喷壁四时雨，傍村终日雷。<br>  
北瞻长安道，日夕生尘埃。<br>  
若访张仲蔚，衡门满蒿莱。  
</p>  
<hr>  
<p><a name="169"></a>敬酬杜华淇上见赠兼呈熊曜<p>  
杜侯实才子，盛名不可及。<br>  
o曾效一官，今已年四十。<br>  
是君同时者，已有尚书郎。<br>  
怜君独夫遇，淹泊在他乡。<br>  
我从京师来，到此喜相见。<br>  
共论穷途事，不觉泪满面。<br>  
忆作癸未岁，吾兄自江东。<br>  
得君江湖诗，骨气凌谢公。<br>  
熊生尉淇上，开馆常待客。<br>  
喜我二人来，欢笑朝复夕。<br>  
县楼压春岸，戴胜鸣花枝。<br>  
吾徒在舟中，纵酒兼弹棋。<br>  
三月犹未还，寒愁满春草。<br>  
赖蒙瑶华赠，讽咏慰怀抱。  
</p>  
<hr>  
<p><a name="168"></a>酬成少尹骆谷行见呈<p>  
闻君行路难，惆怅临长衢。<br>  
岂不惮险艰，王程剩相拘。<br>  
忆昨蓬莱宫，新授刺史符。<br>  
明主仍赐衣，价直千万馀。<br>  
何幸承命日，得与夫子俱。<br>  
携手出华省，连镳赴长途。<br>  
五马当路嘶，按节投蜀都。<br>  
千崖信萦折，一径何盘纡。<br>  
层冰滑征轮，密竹碍隼。<br>  
深林迷昏旦，栈道凌空虚。<br>  
飞雪缩马毛，烈风擘我肤。<br>  
峰攒望天小，亭午见日初。<br>  
夜宿月近人，朝行云满车。<br>  
泉浇百罅坼，火入松心枯。<br>  
亚尹同心者，风流贤大夫。<br>  
荣禄上及亲，之官随板舆。<br>  
高价振台阁，清词出应徐。<br>  
成都春洒香，且用俸钱沽。<br>  
浮名何足道，海上堪乘桴。  
</p>  
<hr>  
<p><a name="167"></a>虢中酬陕西甄判官见赠<p>  
微才弃散地，拙宦惭清时。<br>  
白发徒自负，青云难可期。<br>  
胡尘暗东洛，亚相方出师。<br>  
分陕振鼓鼙，二崤满旌旗。<br>  
夫子廊庙器，迥然青冥姿。<br>  
阃外佐戎律，幕中吐兵奇。<br>  
前者驿使来，忽枉行军诗。<br>  
昼吟庭花落，夜讽山月移。<br>  
昔君隐苏门，浪迹不可羁。<br>  
诏书自征用，令誉天下知。<br>  
别来春草长，东望转相思。<br>  
寂寞山城暮，空闻画角悲。  
</p>  
<hr>  
<p><a name="166"></a>送许子擢第归江宁拜亲因寄王大昌龄<p>  
建异控京口，金陵款沧溟。<br>  
君家临秦淮，傍对石头城。<br>  
十年自勤学，一鼓游上京。<br>  
青春登甲科，动地闻香名。<br>  
解榻皆五侯，结交尽群英。<br>  
六月槐花飞，忽思莼菜羹。<br>  
跨马出国门，丹阳返柴荆。<br>  
楚云引归帆，淮水浮客程。<br>  
到家拜亲时，入门有光荣。<br>  
乡人尽来贺，置酒相邀迎。<br>  
闲眺北顾楼，醉眠湖上亭。<br>  
月从海门出，照见茅山青。<br>  
昔为帝王州，今幸天地平。<br>  
王朝变人世，千载空江声。<br>  
玄元告灵符，丹洞获其铭。<br>  
皇帝受玉册，群臣罗天庭。<br>  
喜气薄太阳，祥光彻冥。<br>  
奔走朝万国，崩腾集百灵。<br>  
王兄尚谪宦，屡见秋云生。<br>  
孤城带后湖，心与湖水清。<br>  
一县无诤辞，有时开道经。<br>  
黄鹤垂两翅，徘徊但悲鸣。<br>  
相思不可见，空望牛女星。  
</p>  
<hr>  
<p><a name="165"></a>武威送刘单判官赴安西行营便呈高开府<p>  
热海亘铁门，火山赫金方。<br>  
白草磨天涯，湖沙莽茫茫。<br>  
夫子佐戎幕，其锋利如霜。<br>  
中岁学兵符，不能守文章。<br>  
功业须及时，立身有行藏。<br>  
男儿感忠义，万里忘越乡。<br>  
孟夏边候迟，胡国草木长。<br>  
马疾过飞鸟，天穷超夕阳。<br>  
都护新出师，五月发军装。<br>  
甲兵二百万，错落黄金光。<br>  
扬旗拂昆仑，伐鼓震蒲昌。<br>  
太白引官军，天威临大荒。<br>  
西望云似蛇，戎夷知丧亡。<br>  
浑驱大宛马，系取楼兰王。<br>  
曾到交河城，风土断人肠。<br>  
寒驿远如点，边烽互相望。<br>  
赤亭多飘风，鼓怒不可当。<br>  
有时无人行，沙石乱飘扬。<br>  
夜静天萧条，鬼哭夹道傍。<br>  
地上多髑髅，皆是古战场。<br>  
置酒高馆夕，边城月苍苍。<br>  
军中宰肥牛，堂上罗羽觞。<br>  
红泪金烛盘，娇歌艳新妆。<br>  
望君仰青冥，短翮难可翔。<br>  
苍然西郊道，握手何慨慷。  
</p>  
<hr>  
<p><a name="164"></a>送王大昌龄赴江宁<p>  
对酒寂不语，怅然悲送君。<br>  
明时未得用，白首徒攻文。<br>  
泽国从一官，沧波几千里。<br>  
群公满天阙，独去过淮水。<br>  
旧家富春渚，尝忆卧江楼。<br>  
自闻君欲行，频望南徐州。<br>  
穷巷独闭门，寒灯静深屋。<br>  
北风吹微雪，抱被肯同宿。<br>  
君行到京口，正是桃花时。<br>  
舟中饶孤兴，湖上多新诗。<br>  
潜虬且深蟠，黄鹄举未晚。<br>  
惜君青云器，努力加餐饭。  
</p>  
<hr>  
<p><a name="163"></a>送祁乐归河东<p>  
祁乐后来秀，挺身出河东。<br>  
往年诣骊山，献赋温泉宫。<br>  
天子不召见，挥鞭遂从戎。<br>  
前月还长安，囊中金已空。<br>  
有时忽乘兴，画出江上峰。<br>  
床头苍梧云，帘下天台松。<br>  
忽如高堂上，飒飒生清风。<br>  
五月火云屯，气烧天地红。<br>  
鸟且不敢飞，子行如转蓬。<br>  
少华与首阳，隔河势争雄。<br>  
新月河上出，清光满关中。<br>  
置酒灞亭别，高歌披心胸。<br>  
君到故山时，为谢五老翁。  
</p>  
<hr>  
<p><a name="162"></a>北庭贻宗学士道别<p>  
万事不可料，叹君在军中。<br>  
读书破万卷，何事来从戎。<br>  
曾逐李轻车，西征出太蒙。<br>  
荷戈月窟外，擐甲昆仑东。<br>  
两度皆破胡，朝廷轻战功。<br>  
十年o一命，万里如飘蓬。<br>  
容鬓老胡尘，衣裘脆边风。<br>  
忽来轮台下，相见披心胸。<br>  
饮酒对春草，弹棋闻夜钟。<br>  
今且还龟兹，臂上悬角弓。<br>  
平沙向旅馆，匹马随飞鸿。<br>  
孤城倚大碛，海气迎边空。<br>  
四月犹自寒，天山雪蒙蒙。<br>  
君有贤主将，何谓泣途穷。<br>  
时来整六翮，一举凌苍穹。  
</p>  
<hr>  
<p><a name="161"></a>送许拾遗恩归江宁拜亲<p>  
诏书下青琐，驷马还吴洲。<br>  
束帛仍赐衣，恩波涨沧流。<br>  
微禄将及亲，向家非远游。<br>  
看君五斗米，不谢万户侯。<br>  
适出西掖垣，如到南徐州。<br>  
归心望海日，乡梦登江楼。<br>  
大江盘金陵，诸山横石头。<br>  
枫树隐茅屋，橘林系渔舟。<br>  
种药疏故畦，钓鱼垂旧钩。<br>  
对月京口夕，观涛海门秋。<br>  
天子怜谏官，论事不可休。<br>  
早来丹墀下，高驾无淹留。  
</p>  
<hr>  
<p><a name="160"></a>虢州郡斋南池幽兴因与阎二侍御道别<p>  
池色净天碧，水凉雨凄凄。<br>  
康风从东南，荷叶翻向西。<br>  
性本爱鱼鸟，未能返岩溪。<br>  
中岁徇微官，遂令心赏睽。<br>  
及兹佐山郡，不异寻幽栖。<br>  
小吏趋竹径，讼庭侵药畦。<br>  
胡尘暗河洛，二陕震鼓鼙。<br>  
故人佐戎轩，逸翮凌云霓。<br>  
行军在函谷，两度闻莺啼。<br>  
相看红旗下，饮酒白日低。<br>  
闻君欲朝天，驷马临道嘶。<br>  
仰望浮与沈，忽如云与泥。<br>  
夜眠驿楼月，晓发关城鸡。<br>  
惆怅西郊暮，乡书对君题。  
</p>  
<hr>  
<p><a name="159"></a>青龙招提归一上人远游吴楚别诗<p>  
久交应真侣，最叹青龙僧。<br>  
弃官向二年，削发归一乘。<br>  
了然莹心身，洁念乐空寂。<br>  
名香泛窗户，幽磬清晓夕。<br>  
往年仗一剑，由是佐二庭。<br>  
于焉久从戎，兼复解论兵。<br>  
世人犹未知，天子愿相见。<br>  
朝从青莲宇，暮入白虎殿。<br>  
宫女擎锡杖，御筵出香炉。<br>  
说法开藏经，论边穷阵图。<br>  
忘机厌尘喧，浪迹向江海。<br>  
思师石可访，惠远峰犹在。<br>  
今旦飞锡去，何时持钵还。<br>  
湖烟冷吴门，淮月衔楚山。<br>  
一身如浮云，万里过江水。<br>  
相思眇天末，南望无穷已。  
</p>  
<hr>  
<p><a name="158"></a>送李翥游江外<p>  
相识应十载，见君只一官。<br>  
家贫禄尚薄，霜降衣仍单。<br>  
惆怅秋草死，萧条芳岁阑。<br>  
且寻沧洲路，遥指吴云端。<br>  
匹马关塞远，孤舟江海宽。<br>  
夜眠楚烟湿，晓饭湖山寒。<br>  
砧净红落，袖香朱橘团。<br>  
帆前见禹庙，枕底闻严滩。<br>  
便获赏心趣，岂歌行路难。<br>  
青门须醉别，少为解征鞍。  
</p>  
<hr>  
<p><a name="157"></a>送王著作赴淮西幕府<p>  
燕子与百劳，一西复一东。<br>  
天空信寥廓，翔集何时同。<br>  
知己怅难遇，良朋非易逢。<br>  
怜君心相亲，与我家又通。<br>  
言笑日无度，书札凡几封。<br>  
湛湛万顷陂，森森千丈松。<br>  
不知有机巧，无事干心胸。<br>  
满堂皆酒徒，岂复羡王公。<br>  
早年抱将略，累岁依幕中。<br>  
昨者从淮西，归来奏边功。<br>  
承恩长乐殿，醉出明光宫。<br>  
逆旅悲寒蝉，客梦惊飞鸿。<br>  
发家见春草，却去闻秋风。<br>  
月色冷楚城，淮光透霜空。<br>  
各自务功业，当须激深衷。<br>  
别后能相思，何嗟山水重。  
</p>  
<hr>  
<p><a name="156"></a>送张秘书充刘相公通汴河判官便赴江外觐省<p>  
前年见君时，见君正泥蟠。<br>  
去年见君处，见君已风抟。<br>  
朝趋赤墀前，高视青云端。<br>  
新登麒麟阁，适脱獬豸冠。<br>  
刘公恋舟楫，汴水扬波澜。<br>  
万里江海通，九州天地宽。<br>  
昨夜动使星，今旦送征鞍。<br>  
老亲在吴郡，令弟双同官。<br>  
鲈剩堪忆，莼羹殊可餐。<br>  
即参幕中画，复展膝下欢。<br>  
因送故人行，试歌行路难。<br>  
何处路最难，最难在长安。<br>  
长安多权贵，珂声珊珊。<br>  
儒生直如弦，权贵不须干。<br>  
斗酒取一醉，孤琴为君弹。<br>  
临岐欲有赠，持以握中兰。  
</p>  
<hr>  
<p><a name="155"></a>冬宵家会饯李郎司兵赴同州<p>  
急管杂青丝，玉瓶金屈卮。<br>  
寒天高堂夜，扑地飞雪时。<br>  
贺君关西掾，新绶腰下垂。<br>  
白面皇家郎，逸翮青云姿。<br>  
明旦之官去，他辰良会稀。<br>  
惜别冬夜短，务欢杯行迟。<br>  
季女犹自小，老夫未令归。<br>  
且看匹马行，不得鸣凤飞。<br>  
昔岁到冯翊，人烟接京师。<br>  
曾上月楼头，遥见西岳祠。<br>  
沙苑逼官舍，莲峰压城池。<br>  
多暇或自公，读书复弹棋。<br>  
州县信徒劳，云霄亦可期。<br>  
应须力为政，聊慰此相思。  
</p>  
<hr>  
<p><a name="154"></a>送颜平原并序<p>  
十二年春，有诏补尚书十数公为郡守。上亲赋诗觞群公，宴于蓬莱前<br>  
殿，仍赠以缯帛，宠饯加等。参美颜公是行，为宠别章句。<p>  
天子念黎庶，诏书换诸侯。<br>  
仙郎授剖符，华省辍分忧。<br>  
置酒会前殿，赐钱若山丘。<br>  
天章降三光，圣泽该九州。<br>  
吾兄镇河朔，拜命宣皇猷。<br>  
驷马辞国门，一星东北流。<br>  
夏云照银印，暑雨随行b。<br>  
赤笔仍在箧，炉香惹衣裘。<br>  
此地邻东溟，孤城吊沧洲。<br>  
海风掣金戟，导吏呼鸣驺。<br>  
郊原北连燕，剽劫风未休。<br>  
鱼盐隘里巷，桑柘盈田畴。<br>  
为郡岂淹旬，政成应未秋。<br>  
易俗去猛虎，化人似驯鸥。<br>  
苍生已望君，黄霸宁久留。  
</p>  
<hr>  
<p><a name="153"></a>送狄员外巡按西山军得霁字<p>  
兵马守西山，中国非得计。<br>  
不知何代策，空使蜀人弊。<br>  
八州崖谷深，千里云雪闭。<br>  
泉浇阁道滑，水冻绳桥脆。<br>  
战士常苦饥，糗粮不相继。<br>  
胡兵犹不归，空山积年岁。<br>  
儒生识损益，言事皆审谛。<br>  
狄子幕府郎，有谋必康济。<br>  
胸中悬明镜，照耀无巨细。<br>  
莫辞冒险艰，可以裨节制。<br>  
相思江楼夕，愁见月澄霁。  
</p>  
<hr>  
<p><a name="152"></a>虢州送郑兴宗弟归扶风别庐<p>  
佐郡已三载，岂能长后时。<br>  
出关少亲友，赖汝常相随。<br>  
今旦忽言别，怆然俱泪垂。<br>  
平生沧洲意，独有青山知。<br>  
州县不敢说，云霄谁敢期。<br>  
因怀东溪老，最忆南峰缁。<br>  
为我多种药，还山应未迟。  
</p>  
<hr>  
<p><a name="151"></a>澧头送蒋侯<p>  
君住澧水北，我家澧水西。<br>  
两村辨乔木，五里间鸣鸡。<br>  
饮酒溪雨过，弹棋山月低。<br>  
徒闻蒋生径，尔去谁相携。  
</p>  
<hr>  
<p><a name="150"></a>送永寿王赞府径归县得蝉字<p>  
当官接闲暇，暂得归林泉。<br>  
百里路不宿，两乡山复连。<br>  
夜深露湿簟，月出风惊蝉。<br>  
且尽主人酒，为君从醉眠。  
</p>  
<hr>  
<p><a name="149"></a>南池宴饯辛子赋得蝌斗子<p>  
临池见蝌斗，羡尔乐有馀。<br>  
不忧网与钓，幸得免为鱼。<br>  
且愿充文字，登君尺素书。  
</p>  
<hr>  
<p><a name="148"></a>登嘉州凌云寺作<p>  
寺出飞鸟外，青峰戴朱楼。<br>  
搏壁跻半空，喜得登上头。<br>  
始知宇宙阔，下看三江流。<br>  
天晴见峨眉，如向波上浮。<br>  
迥旷姻景豁，阴森棕楠稠。<br>  
愿割区中缘，永从尘外游。<br>  
回风吹虎穴，片雨当龙湫。<br>  
僧房云蒙蒙，夏月寒飕飕。<br>  
回合俯近郭，寥落见远舟。<br>  
胜概无端倪，天宫可淹留。<br>  
一官讵足道，欲去令人愁。  
</p>  
<hr>  
<p><a name="147"></a>与高适薛据登慈恩寺浮图<p>  
塔势如涌出，孤高耸天宫。<br>  
登临出世界，磴道盘虚空。<br>  
突兀压神州，峥嵘如鬼工。<br>  
四角碍白日，七层摩苍穹。<br>  
下窥指高鸟，俯听闻惊风。<br>  
连山若波涛，奔凑似朝东。<br>  
青槐夹驰道，宫馆何玲珑。<br>  
秋色从西来，苍然满关中。<br>  
五陵北原上，万古青蒙蒙。<br>  
净理了可悟，胜因夙所宗。<br>  
誓将挂冠去，觉道资无穷。  
</p>  
<hr>  
<p><a name="146"></a>登千福寺楚金禅师法华院多宝塔<p>  
多宝灭已久，莲华付吾师。<br>  
宝塔凌太空，忽如涌出时。<br>  
数年功不成，一志坚自持。<br>  
明主亲梦见，世人今始知。<br>  
千家献黄金，万匠磨疏璃。<br>  
既空泰山木，亦罄天府赀。<br>  
焚香如云屯，幡盖珊珊垂。<br>  
悉@神绕护，众魔不敢窥。<br>  
作礼睹灵境，焚香方证疑。<br>  
庶割区中缘，脱身恒在兹。  
</p>  
<hr>  
<p><a name="145"></a>出关经华岳寺访法华云公<p>  
野寺聊解鞍，偶见法华僧。<br>  
开门对西岳，石壁青棱层。<br>  
竹径厚苍苔，松门盘紫藤。<br>  
长廊列古画，高殿悬孤灯。<br>  
五月山雨热，三峰火云蒸。<br>  
侧闻樵人言，深谷犹积冰。<br>  
久愿寻此山，至今嗟未能。<br>  
谪官忽东走，王程苦相仍。<br>  
欲去恋双树，何由穷一乘。<br>  
月轮吐山郭，夜色空清澄。  
</p>  
<hr>  
<p><a name="144"></a>春半与群公同游元处士别业<p>  
郭南处士宅，门外罗群峰。<br>  
胜概忽相引，春华今正浓。<br>  
山厨竹里挺，野碓藤间舂。<br>  
对酒云数片，卷帘花万重。<br>  
岩泉嗟到晚，州县欲归慵。<br>  
草色带朝雨，滩声兼夜钟。<br>  
爱兹清俗虑，何事老尘容。<br>  
况有林下约，转怀方外踪。  
</p>  
<hr>  
<p><a name="143"></a>陪群公龙冈寺泛舟得盘字<p>  
汉水天一色，寺楼波底看。<br>  
钟鸣长空夕，月出孤舟寒。<br>  
映酒见山火，隔帘闻夜滩。<br>  
紫鳞掣芳饵，红烛然金盘。<br>  
良友兴正惬，胜游情未阑。<br>  
此中堪倒载，须尽主人欢。  
</p>  
<hr>  
<p><a name="142"></a>终南山双峰草堂作<p>  
敛迹归山田，息心谢时辈。<br>  
昼还草堂卧，但与双峰对。<br>  
兴来恣佳游，事惬符胜概。<br>  
著书高窗下，日夕见城内。<br>  
曩为世人误，遂负平生爱。<br>  
久与林壑辞，及来松杉大。<br>  
偶兹近精庐，屡得名僧会。<br>  
有时逐樵渔，尽日不冠带。<br>  
崖口上新月，石门破苍霭。<br>  
色向群木深，光摇一潭碎。<br>  
缅怀郑生谷，颇忆严子濑。<br>  
胜事犹可追，斯人邈千载。  
</p>  
<hr>  
<p><a name="141"></a>左仆射相国冀公东斋幽居同黎拾遗赋献<p>  
丞相百僚长，两朝居此官。<br>  
成功云雷际，翊圣天地安。<br>  
不矜南宫贵，o向东山看。<br>  
宅占凤城胜，窗中云岭宽。<br>  
午时松轩夕，六月藤斋寒。<br>  
玉I女萝，金印耀牡丹。<br>  
山蝉上衣璧，野鼠缘药盘。<br>  
有时披道书，竟日不著冠。<br>  
幸得趋省闱，常欣在门阑。<br>  
何当复持衡，短翮期风抟。  
</p>  
<hr>  
<p><a name="140"></a>过缑山王处士黑石谷隐居<p>  
旧居缑山下，偏识缑山云。<br>  
处士久不还，见云如见君。<br>  
别来逾十秋，兵马日纷纷。<br>  
青溪开战场，黑谷屯行军。<br>  
遂令巢由辈，远逐麋鹿群。<br>  
独有南涧水，潺如昔闻。  
</p>  
<hr>  
<p><a name="139"></a>缑山西峰草堂作<p>  
结庐对中岳，青翠常在门。<br>  
遂耽水木兴，尽作渔樵言。<br>  
顷来阙章句，但欲闲心魂。<br>  
日色隐空谷，蝉声喧暮村。<br>  
囊闻道士语，偶见清净源。<br>  
隐几阅吹叶，乘秋眺归根。<br>  
独游念求仲，开径招王孙。<br>  
片雨下南涧，孤峰出东原。<br>  
栖迟虑益澹，脱略道弥敦。<br>  
野霭晴拂枕，客帆遥入轩。<br>  
尚平今何在，此意谁与论。<br>  
伫立云去尽，苍苍月开园。  
</p>  
<hr>  
<p><a name="138"></a>观楚国寺璋上人写一切经院南有曲池深竹<p>  
璋公不出院，群木闭深居。<br>  
誓写一切经，欲向万卷馀。<br>  
挥毫散林鹊，研墨警池鱼。<br>  
音翻四句偈，字译五天书。<br>  
鸣钟竹阴晚，汲水桐花初。<br>  
雨气润衣钵，香烟泛庭除。<br>  
此地日清静，诸天应未如。<br>  
不知将锡杖，早晚蹑空虚。  
</p>  
<hr>  
<p><a name="137"></a>寻巩县南李处士别业<p>  
先生近南郭，茅屋临东川。<br>  
桑叶隐村户，芦花映钓船。<br>  
有时著书暇，尽日窗中眠。<br>  
且喜闾井近，灌田同一泉。  
</p>  
<hr>  
<p><a name="136"></a>闻崔十二侍御灌口夜宿报恩寺<p>  
闻君寻野寺，便宿支公房。<br>  
溪月冷深殿，江云拥回廊。<br>  
然灯松林静，煮茗柴门香。<br>  
胜事不可接，相思幽兴长。  
</p>  
<hr>  
<p><a name="135"></a>自潘陵尖还少室居止秋夕凭眺<p>  
草堂近少室，夜静闻风松。<br>  
月出潘陵尖，照见十六峰。<br>  
九月山叶赤，G云淡秋容。<br>  
火点伊阳村，烟深嵩角钟。<br>  
尚子不可见，蒋生难再逢。<br>  
胜惬只自知，佳趣为谁浓。<br>  
昨诣山僧期，上到天坛东。<br>  
向下望雷雨，云间见回龙。<br>  
夕与人群疏，转爱丘壑中。<br>  
心澹水木会，兴幽鱼鸟通。<br>  
稀微了自释，出处乃不同。<br>  
况本无宦情，誓将依道风。  
</p>  
<hr>  
<p><a name="134"></a>南池夜宿思王屋青萝旧斋<p>  
池上卧烦暑，不栉复不巾。<br>  
有时清风来，自谓羲皇人。<br>  
天晴云归尽，雨洗月色新。<br>  
公事常不闲，道书日生尘。<br>  
早年家王屋，五别青萝春。<br>  
安得还旧山，东溪垂钓纶。  
</p>  
<hr>  
<p><a name="133"></a>过王判官西津所居<p>  
胜迹不在远，爱君池馆幽。<br>  
素怀岩中诺，宛得尘外游。<br>  
何必到清溪，忽来见沧洲。<br>  
潜移岷山石，暗引巴江流。<br>  
树密昼先夜，竹深夏已秋。<br>  
沙鸟上笔床，溪花_帘钩。<br>  
夫子贱簪冕，注心向林丘。<br>  
落日出公堂，垂纶乘钓舟。<br>  
赋诗忆楚老，载酒随江鸥。<br>  
然一傲吏，独在西津头。  
</p>  
<hr>  
<p><a name="132"></a>因假归白阁西草堂<p>  
雷声傍太白，雨在八九峰。<br>  
东望白阁云，半入紫阁松。<br>  
胜概纷满目，衡门趣弥浓。<br>  
幸有数亩田，得延二仲踪。<br>  
早闻达士语，偶与心相通。<br>  
误徇一微官，还山愧尘容。<br>  
钓竿不复把，野碓无人舂。<br>  
惆怅飞鸟尽，南G闻夜钟。  
</p>  
<hr>  
<p><a name="131"></a>题华严寺公禅房<p>  
寺南几十峰，峰翠晴可掬。<br>  
朝从老僧饭，昨日崖口宿。<br>  
锡杖倚枯松，绳床映深竹。<br>  
东G草堂路，来往行自熟。<br>  
生事在云山，谁能复羁束。  
</p>  
<hr>  
<p><a name="130"></a>东归留题太常徐卿草堂在蜀<p>  
不谢古名将，吾知徐太常。<br>  
年才三十馀，勇冠西南方。<br>  
顷曾策匹马，独出持两枪。<br>  
虏骑无数来，见君不敢当。<br>  
汉将小卫霍，蜀将凌关张。<br>  
卿月益清澄，将星转光芒。<br>  
复居少城北，遥对岷山阳。<br>  
车马日盈门，宾客常满堂。<br>  
曲池荫高树，小径穿丛篁。<br>  
江鸟飞入帘，山云来到床。<br>  
题诗芭蕉滑，封酒棕花香。<br>  
诸将射猎时，君在翰墨场。<br>  
圣主赏勋业，边城最辉光。<br>  
与我情绸缪，相知久芬芳。<br>  
忽作万里别，东归三峡长。  
</p>  
<hr>  
<p><a name="129"></a>太一石鳖崖口潭旧庐招王学士<p>  
骤雨鸣淅沥，惮镲G谷寒。<br>  
碧潭千馀尺，下见蛟龙蟠。<br>  
石门吞众流，绝岸呀层峦。<br>  
幽趣倏万变，奇观非一端。<br>  
偶逐干禄徒，十年皆小官。<br>  
抱板寻旧圃，弊庐临迅湍。<br>  
君子满清朝，小人思挂冠。<br>  
酿酒漉松子，引泉通竹竿。<br>  
何必濯沧浪，不能钓严滩。<br>  
此地可遗老，劝君来考。  
</p>  
<hr>  
<p><a name="128"></a>林卧<p>  
偶得鱼鸟趣，复兹水木凉。<br>  
远峰带雨色，落日摇川光。<br>  
臼中西山药，袖里淮南方。<br>  
唯爱隐几时，独游无何乡。  
</p>  
<hr>  
<p><a name="127"></a>骊姬墓<p>  
下作夷吾、重耳墓，隔河相去十三里。<p>  
骊姬北原上，闭骨已千秋。<br>  
浍水日东注，恶名终不流。<br>  
献公恣耽惑，视子如仇茹。<br>  
此事成蔓草，我来逢古丘。<br>  
蛾眉山月苦，蝉鬓野云愁。<br>  
欲吊二公子，横汾无轻舟。  
</p>  
<hr>  
<p><a name="126"></a>东归晚次潼关怀古<p>  
暮春别乡树，晚景低津楼。<br>  
伯夷在首阳，欲往无轻舟。<br>  
遂登关城望，下见洪河流。<br>  
自从巨灵开，流血千万秋。<br>  
行行潘生赋，赫赫曹公谋。<br>  
川上多往事，凄凉满空洲。  
</p>  
<hr>  
<p><a name="125"></a>楚夕旅泊古兴<p>  
独鹤唳江月，孤帆凌楚云。<br>  
秋风冷萧瑟，芦荻花纷纷。<br>  
忽思湘川老，欲访云中君。<br>  
骐息悲鸣，愁见豺虎群。  
</p>  
<hr>  
<p><a name="124"></a>先主武侯庙<p>  
先主与武侯，相逢云雷际。<br>  
感通君臣分，义激鱼水契。<br>  
遗庙空萧然，英灵贯千岁。  
</p>  
<hr>  
<p><a name="123"></a>文公讲堂<p>  
文公不可见，空使蜀人传。<br>  
讲席何时散，高台岂复全。<br>  
丰碑文字灭，冥漠不知年。  
</p>  
<hr>  
<p><a name="122"></a>扬雄草玄台<p>  
吾悲子云居，寂寞人已去。<br>  
娟娟西江月，犹照草玄处。<br>  
精怪喜无人，睢淼藏老树。  
</p>  
<hr>  
<p><a name="121"></a>司马相如琴台<p>  
相如琴台古，人去台亦空。<br>  
台上寒萧条，至今多悲风。<br>  
荒台汉时月，色与旧时同。  
</p>  
<hr>  
<p><a name="120"></a>严君平卜肆<p>  
君平曾卖卜，卜肆芜已久。<br>  
至今杖头钱，时时地上有。<br>  
不知支机石，还在人间否。  
</p>  
<hr>  
<p><a name="119"></a>张仪楼<p>  
传是秦时楼，巍巍至今在。<br>  
楼南两江水，千古长不改。<br>  
曾闻昔时人，岁月不相待。  
</p>  
<hr>  
<p><a name="118"></a>升仙桥<p>  
长桥题柱去，犹是未达时。<br>  
及乘驷马车，却从桥上归。<br>  
名共东流水，滔滔无尽期。  
</p>  
<hr>  
<p><a name="117"></a>万里桥<p>  
成都与维扬，相去万里地。<br>  
沧江东流疾，帆去如鸟翅。<br>  
楚客过此桥，东看尽垂泪。  
</p>  
<hr>  
<p><a name="116"></a>石犀<p>  
江水初荡，蜀人几为鱼。<br>  
向无尔石犀，安得有邑居。<br>  
始知李太守，伯禹亦不如。  
</p>  
<hr>  
<p><a name="115"></a>龙女祠<p>  
龙女何处来，来时乘风雨。<br>  
祠堂青林下，宛宛如相语。<br>  
蜀人竞祈恩，捧酒仍击鼓。  
</p>  
<hr>  
<p><a name="114"></a>使交河郡郡在火山脚其地苦热无雨雪献封大夫<p>  
奉使按胡俗，平明发轮台。<br>  
暮投交河城，火山亦崔巍。<br>  
九月尚流汗，炎风吹沙埃。<br>  
何事阴阳工，不遣雨雪来。<br>  
吾君方忧边，分阃资大才。<br>  
昨者新破胡，安西兵马回。<br>  
铁关控天涯，万里何辽哉。<br>  
烟尘不敢飞，白草空皑皑。<br>  
军中日无事，醉舞倾金。<br>  
汉代李将军，微功合可酢  
</p>  
<hr>  
<p><a name="113"></a>与鲜于庶子自梓州成都少尹自褒城同行至利州道中作<p>  
剖竹向西蜀，岷峨眇天涯。<br>  
空深北阙恋，岂惮南路赊。<br>  
前日登七盘，旷然见三巴。<br>  
汉水出筅＃梁山控褒斜。<br>  
栈道笼迅湍，行人贯层崖。<br>  
岩倾劣通马，石窄难容车。<br>  
深林怯魑魅，洞穴防龙蛇。<br>  
水种新插秧，山田正烧。<br>  
夜猿啸山雨，曙鸟鸣江花。<br>  
过午方始饭，经时旋及瓜。<br>  
数公各游宦，千里皆辞家。<br>  
言笑忘羁旅，还如在京华。  
</p>  
<hr>  
<p><a name="112"></a>下外江舟怀终南旧居<p>  
杉冷晓猿悲，楚客心欲绝。<br>  
孤舟巴山雨，万里阳台月。<br>  
水宿已淹时，芦花白如雪。<br>  
颜容老难W，把镜悲鬓发。<br>  
早年好金丹，方士传口诀。<br>  
敝庐终南下，久与真侣别。<br>  
道书谁更开，药灶烟遂灭。<br>  
顷来压尘网，安得有仙骨。<br>  
岩壑归去来，公卿是何物。  
</p>  
<hr>  
<p><a name="111"></a>安西馆中思长安<p>  
家在日出处，朝来起东风。<br>  
风从帝乡来，不异家信通。<br>  
绝域地欲尽，孤城天遂穷。<br>  
弥年但走马，终日随飘蓬。<br>  
寂寞不得意，辛勤方在公。<br>  
胡尘净古塞，兵气屯边空。<br>  
乡路眇天外，归期如梦中。<br>  
遥凭长房术，为缩天山东。  
</p>  
<hr>  
<p><a name="110"></a>暮秋山行<p>  
疲马卧长坡，夕阳下通津。<br>  
山风吹空林，飒飒如有人。<br>  
苍F霁凉雨，石路无飞尘。<br>  
千念集暮节，万籁悲萧晨。<br>  
_昨夜鸣，蕙草色已陈。<br>  
况在远行客，自然多苦辛。  
</p>  
<hr>  
<p><a name="109"></a>赴犍为经龙阁道<p>  
侧径转青壁，危梁透沧波。<br>  
汗流出鸟道，胆碎窥龙涡。<br>  
骤雨暗G口，归云网松萝。<br>  
屡闻羌儿笛，厌听巴童歌。<br>  
江路险复永，梦魂愁更多。<br>  
圣朝幸典郡，不敢嫌岷峨。  
</p>  
<hr>  
<p><a name="108"></a>江上阻<p>  
江上风欲来，泊舟未能发。<br>  
气昏雨已过，突兀山复出。<br>  
积浪成高丘，盘涡为嵌窟。<br>  
云低岸花掩，水涨滩草没。<br>  
老树蛇蜕皮，崩崖龙退骨。<br>  
平生抱忠信，艰险殊可忽。  
</p>  
<hr>  
<p><a name="107"></a>经火山<p>  
火山今始见，突兀蒲昌东。<br>  
赤焰烧虏云，炎氛蒸塞空。<br>  
不知阴阳炭，何独然此中。<br>  
我来严冬时，山下多炎风。<br>  
人马尽汗流，孰知造化功。  
</p>  
<hr>  
<p><a name="106"></a>题铁门关楼<p>  
铁关天西涯，极目少行客。<br>  
关门一小吏，终日对石壁。<br>  
桥跨千仞危，路盘两崖窄。<br>  
试登西楼望，一望头欲白。  
</p>  
<hr>  
<p><a name="105"></a>早上五盘岭<p>  
平旦驱驷马，旷然出五盘。<br>  
江回两崖斗，日隐群峰攒。<br>  
苍翠烟景曙，森沈云树寒。<br>  
松疏露孤驿，花密藏回滩。<br>  
栈道溪雨滑，田原草干。<br>  
此行为知己，不觉蜀道难。  
</p>  
<hr>  
<p><a name="104"></a>峨眉东脚临江听猿怀二室旧庐<p>  
峨眉烟翠新，昨夜秋雨洗。<br>  
分明峰头树，倒插秋江底。<br>  
久别二室间，图他五斗米。<br>  
哀猿不可听，北客欲流涕。  
</p>  
<hr>  
<p><a name="103"></a>东归发犍为至泥溪舟中作<p>  
前日解侯印，泛舟归山东。<br>  
平旦发犍为，逍遥信回风。<br>  
七月江水大，沧波涨秋空。<br>  
复有峨眉僧，诵经在舟中。<br>  
夜泊防虎豹，朝行逼鱼龙。<br>  
一道鸣迅湍，两边走连蜂。<br>  
猿拂岸花落，鸟啼檐树重。<br>  
烟霭吴楚连，溯沿湖海通。<br>  
忆昨在西掖，复曾入南宫。<br>  
日出朝圣人，端笏陪群公。<br>  
不意今弃置，何由豁心胸。<br>  
吾当海上去，且学乘桴翁。  
</p>  
<hr>  
<p><a name="102"></a>阻戎泸间群盗<p>  
蔚申岁，余罢官东归，属断江路时淹泊戎州作。<p>  
南州林莽深，亡命聚其间。<br>  
杀人无昏晓，尸积填江湾。<br>  
饿虎衔髑髅，饥乌啄心肝。<br>  
腥囊滩草死，血流江水殷。<br>  
夜雨风萧萧，鬼哭连楚山。<br>  
三江行人绝，万里无征船。<br>  
唯有白鸟飞，空见秋月圆。<br>  
罢官自南蜀，假道来兹川。<br>  
瞻望阳台云，惆怅不敢前。<br>  
帝乡北近日，泸口南连蛮。<br>  
何当遇长房，缩地到京关。<br>  
愿得随琴高，骑鱼向云烟。<br>  
明主每忧人，节使恒在边。<br>  
兵革方御寇，尔恶胡不悛。<br>  
吾窃悲尔徒，此生安得全。  
</p>  
<hr>  
<p><a name="101"></a>郡斋闲坐<p>  
负郭无良田，屈身徇微禄。<br>  
平生好疏旷，何事就羁束。<br>  
幸曾趋丹墀，数得侍黄屋。<br>  
故人尽荣宠，谁念此幽独。<br>  
州县非宿心，云山欣满目。<br>  
顷来废章句，终日披案牍。<br>  
佐郡竟何成，自悲徒碌碌。  
</p>  
<hr>  
<p><a name="100"></a>衙郡守还<p>  
洪迈曰：监司郡守，初上事，既受官吏参谒。至晡时，僚属复<br>  
伺刀客次。胥吏立庭下通刺曰衙，以听进退之命。<p>  
世事何反覆，一身难可料。<br>  
头白翻折腰，还家私自笑。<br>  
所嗟无产业，妻子嫌不调。<br>  
五斗米留人，东溪忆垂钓。  
</p>  
<hr>  
<p><a name="99"></a>行军诗二首时扈从在凤翔<p>  
吾窃悲此生，四十幸未老。<br>  
一朝逢世乱，终日不自保。<br>  
胡兵夺长安，宫殿生野草。<br>  
伤心五陵树，不见二京道。<br>  
我皇在行军，兵马日浩浩。<br>  
胡雏尚未灭，诸将恳征讨。<br>  
昨闻咸阳败，杀戮净如扫。<br>  
积尸若丘山，流血涨丰镐。<br>  
干戈碍乡国，豺虎满城堡。<br>  
村落皆无人，萧条空桑枣。<br>  
儒生有长策，无处豁怀抱。<br>  
块然伤时人，举首哭苍昊。<p>  
早知逢世乱，少小谩读书。<br>  
悔不学弯弓，向东射狂胡。<br>  
偶从谏官列，谬向丹墀趋。<br>  
未能匡吾君，虚作一丈夫。<br>  
抚创伤世路，哀歌泣良图。<br>  
功业今已迟，览镜悲白须。<br>  
平生抱忠义，不敢私微躯。  
</p>  
<hr>  
<p><a name="98"></a>秋夕听罗山人弹三峡流泉<p>  
皤皤岷山老，抱琴鬓苍然。<br>  
衫袖拂玉徽，为弹三峡泉。<br>  
此曲弹未半，高堂如空山。<br>  
石林何惮镲，忽在窗户间。<br>  
绕指弄呜咽，青丝激潺。<br>  
演漾怨楚云，虚徐韵秋烟。<br>  
疑兼阳台雨，似杂巫山猿。<br>  
幽引鬼神听，净令耳目便。<br>  
楚客肠欲断，湘妃泪斑斑。<br>  
谁裁青桐枝，b以朱丝弦。<br>  
能含古人曲，递与今人传。<br>  
知音难再逢，惜君方老年。<br>  
曲终月已落，惆怅东斋眠。  
</p>  
<hr>  
<p><a name="97"></a>尹相公京兆府中棠树降甘露诗<p>  
相国尹京兆，政成人不欺。<br>  
甘露降府庭，上天表无私。<br>  
非无他人家，岂少群木枝。<br>  
被兹甘棠树，美掩召伯诗。<br>  
团团甜如蜜，~~凝若脂。<br>  
千柯玉光碎，万叶珠颗垂。<br>  
昆仑何时来，庆云相逐飞。<br>  
魏宫铜盘贮，汉帝金掌持。<br>  
王泽布人和，精心动灵o。<br>  
君臣日同德，吊瑞方潜施。<br>  
何术令大臣，感通能及兹。<br>  
忽惊政化理，暗与神物期。<br>  
却笑赵张辈，徒称今古稀。<br>  
为君下天酒，曲蘖将用时。  
</p>  
<hr>  
<p><a name="96"></a>刘相公中书江山画障<p>  
相府徵墨妙，挥毫天地穷。<br>  
始知丹青笔，能夺造化功。<br>  
潇湘在帘间，庐壑横座中。<br>  
忽疑凤凰池，暗与江海通。<br>  
粉白湖上云，黛青天际峰。<br>  
昼日恒见月，孤帆如有风。<br>  
岩花不飞落，涧草无春冬。<br>  
担锡香炉缁，钓鱼沧浪翁。<br>  
如何平津意，尚想尘外踪。<br>  
富贵心独轻，山林兴弥浓。<br>  
喧幽趣颇异，出处事不同。<br>  
请君为苍生，未可追赤松。  
</p>  
<hr>  
<p><a name="95"></a>精卫<p>  
负剑出北门，乘桴适东溟。<br>  
一鸟海上飞，云是帝女灵。<br>  
玉颜溺水死，精卫空为名。<br>  
怨积徒有志，力微竟不成。<br>  
西山木石尽，巨壑何时平。  
</p>  
<hr>  
<p><a name="94"></a>石上藤得上字<p>  
石上生孤藤，弱蔓依石长。<br>  
不逢高枝引，未得凌空上。<br>  
何处堪托身，为君长万丈。  
</p>  
<hr>  
<p><a name="93"></a>临河客舍呈狄明府兄留题县南楼<p>  
黎阳城南雪正飞，黎阳渡头人未归。<br>  
河边酒家堪寄宿，主人小女能缝衣。<br>  
故人高卧黎阳县，一别三年不相见。<br>  
邑中雨雪偏著时，隔河东郡人遥羡。<br>  
邺都唯见古时丘，漳水还如旧日流。<br>  
城上望乡应不见，朝来好是懒登楼。  
</p>  
<hr>  
<p><a name="92"></a>客舍悲秋有怀两省旧游呈幕中诸公<p>  
三度为郎便白头，一从出守正经秋。<br>  
莫言圣主长不用，其那苍生应未休。<br>  
人间岁月如流水，客舍秋风今又起。<br>  
不知心事向谁论，江上蝉鸣空满耳。  
</p>  
<hr>  
<p><a name="91"></a>白雪歌送武判官归京<p>  
北风卷地白草折，胡天八月即飞雪。<br>  
忽然一夜春风来，千树万树梨花开。<br>  
散入珠帘湿罗幕，狐裘不暖锦衾薄。<br>  
将军角弓不得控，都护铁衣冷难著。<br>  
瀚海阑干百丈冰，愁云黪淡万里凝。<br>  
中军置酒饮归客，胡琴琵琶与羌笛。<br>  
纷纷暮雪下辕门，风掣红旗冻不翻。<br>  
轮台东门送君去，去时雪满天山路。<br>  
山回路转不见君，雪上空留马行处。  
</p>  
<hr>  
<p><a name="90"></a>热海行送崔侍御还京<p>  
侧闻阴山胡儿语，西头热海水如煮。<br>  
海上众鸟不敢飞，中有鲤鱼长且肥。<br>  
岸傍青草常不歇，空中白雪遥旋灭。<br>  
蒸沙烁石然虏云，沸浪炎波煎汉月。<br>  
阴火潜烧天地炉，何事偏烘西一隅。<br>  
势吞月窟侵太白，气连赤坂通单于。<br>  
送君一醉天山郭，正见夕阳海边落。<br>  
柏台霜威寒逼人，热海炎气为之薄。  
</p>  
<hr>  
<p><a name="89"></a>轮台歌奉送封大夫出师西征<p>  
轮台城头夜吹角，轮台城北旄头落。<br>  
羽书昨夜过渠黎，单于已在金山西。<br>  
戍楼西望烟尘黑，汉兵屯在轮台北。<br>  
上将拥旄西出征，平明吹笛大军行。<br>  
四边伐鼓雪海涌，三军大呼阴山动。<br>  
虏塞兵气连云屯，战场白骨缠草根。<br>  
剑河风急雪片阔，沙口石冻马蹄脱。<br>  
亚相勤王甘苦辛，誓将报主静边尘。<br>  
古来青史谁不见，今见功名胜古人。  
</p>  
<hr>  
<p><a name="88"></a>敷水歌送窦渐入京<p>  
罗敷昔时秦氏女，千载无人空处所。<br>  
昔时流水至今流，万事皆逐东流去。<br>  
此水东流无尽期，水声还似旧来时。<br>  
岸花仍自羞红脸，堤柳犹能学翠眉。<br>  
春去秋来不相待，水中月色长不改。<br>  
罗敷养蚕空耳闻，使君五马今何在。<br>  
九月霜天水正寒，故人西去度征鞍。<br>  
水底鲤鱼幸无数，愿君别后垂尺素。  
</p>  
<hr>  
<p><a name="87"></a>天山雪歌送萧治归京<p>  
天山有雪常不开，千峰万岭雪崔嵬。<br>  
北风夜卷赤亭口，一夜天山雪更厚。<br>  
能兼汉月照银山，复逐胡风过铁关。<br>  
交河城边飞鸟绝，轮台路上马蹄滑。<br>  
霭寒氛万里凝，阑干阴崖千丈冰。<br>  
将军狐裘卧不暖，都护宝刀冻欲断。<br>  
正是天山雪下时，送君走马归京师。<br>  
雪中何以赠君别，惟有青青松树枝。  
</p>  
<hr>  
<p><a name="86"></a>火山云歌送别<p>  
火山突兀赤亭口，火山五月火云厚。<br>  
火云满山凝未开，飞鸟千里不敢来。<br>  
平明乍逐胡风断，薄暮浑随塞雨回。<br>  
缭绕斜吞铁关树，氛氲半掩交河戍。<br>  
迢迢征路火山东，山上孤云随马去。  
</p>  
<hr>  
<p><a name="85"></a>青门歌送东台张判官<p>  
青门金锁平旦开，城头日出使车回。<br>  
青门柳枝正堪折，路傍一日几人别。<br>  
东出青门路不穷，驿楼官树灞陵东。<br>  
花扑征衣看似绣，云随去马色疑骢。<br>  
胡姬酒垆日未午，丝绳玉缸酒如乳。<br>  
灞头落花没马蹄，昨夜微雨花成泥。<br>  
黄鹂翅湿飞转低，关东尺书醉懒题。<br>  
须臾望君不可见，扬鞭飞疾如箭。<br>  
借问使乎何时来，莫作东飞伯劳西飞燕。  
</p>  
<hr>  
<p><a name="84"></a>梁园歌河南王说判官<p>  
君不见梁孝王修竹园，颓墙隐辚势仍存。<br>  
娇娥曼脸成草蔓，罗帷珠帘空竹根。<br>  
大梁一旦人代改，秋月春风不相待。<br>  
池中几度雁新来，洲上千年鹤应在。<br>  
梁园二月梨花飞，却似梁王雪下时。<br>  
当时置酒延枚叟，肯料平台狐兔走。<br>  
万事翻覆如浮云，昔人空在今人口。<br>  
单父古来称芯生，o今为政有吾兄。<br>  
轩若过梁园道，应傍琴台闻政声。  
</p>  
<hr>  
<p><a name="83"></a>走马川行奉送出师西征<p>  
君不见走马川行雪海边，平沙莽莽黄入天。轮台九月风夜吼，一川<br>  
碎石大如斗，随风满地石乱走。匈奴草黄马正肥，金山西见烟尘飞。<br>  
汉家大将西出师，将军金甲夜不脱。半夜军行戈相拨，风头如刀面<br>  
如割。马毛带雪汗气蒸，五花连钱旋作冰。幕中草檄砚水凝，虏骑<br>  
闻之应胆慑。料知短兵不敢接，车师西门伫献捷。  
</p>  
<hr>  
<p><a name="82"></a>函谷关歌送刘评事使关西<p>  
君不见函谷关，崩城毁壁至今在。<br>  
树根草蔓遮古道，空谷千年长不改。<br>  
寂寞无人空旧山，圣朝无外不须关。<br>  
白马公称何处去，青牛老人更不还。<br>  
苍苔白骨空满地，月与古时长相似。<br>  
野花不省见行人，山鸟何曾识关吏。<br>  
故人方乘使者车，吾知郭丹却不如。<br>  
请君时忆关外客，行到关西多致书。  
</p>  
<hr>  
<p><a name="81"></a>胡笳歌送颜真卿使赴河陇<p>  
君不闻胡笳声最悲，紫髯绿眼胡人吹。<br>  
吹之一曲犹未了，愁杀楼兰征戍儿。<br>  
凉秋八月萧关道，北风吹断天山草。<br>  
昆仑山南月欲斜，胡人向月吹胡笳。<br>  
胡笳怨兮将送君，秦山遥望陇山云。<br>  
边城夜夜多愁梦，向月胡笳谁喜闻。  
</p>  
<hr>  
<p><a name="80"></a>秦筝歌送外甥萧正归京<p>  
汝不闻秦筝声最苦，五色缠弦十三柱。<br>  
怨调慢声如欲语，一曲未终日移午。<br>  
红亭水木不知暑，忽弹黄钟和白。<br>  
清风飒来云不去，闻之酒醒泪如雨。<br>  
汝归秦兮弹秦声，秦声悲兮聊送汝。  
</p>  
<hr>  
<p><a name="79"></a>与独孤渐道别长句兼呈严八侍御<p>  
轮台客舍春草满，颍阳归客肠堪断。<br>  
穷荒绝漠鸟不飞，万碛千山梦犹懒。<br>  
怜君白面一书生，读书千卷未成名。<br>  
五侯贵门脚不到，数亩山田身自耕。<br>  
兴来浪迹无远近，及至辞家忆乡信。<br>  
无事垂鞭信马头，西南几欲穷天尽。<br>  
奉使三年独未归，边头词客旧来稀。<br>  
借问君来得几日，到家不觉换春衣。<br>  
高斋清昼卷帷幕，纱帽接[上四下离]慵不著。<br>  
中酒朝眠日色高，弹棋夜半灯花落。<br>  
冰片高堆金错盘，满堂凛凛五月寒。<br>  
桂林蒲萄新吐蔓，武城刺蜜未可餐。<br>  
军中置酒夜挝鼓，锦筵红烛月未午。<br>  
花门将军善胡歌，叶河蕃王能汉语。<br>  
知尔园林压渭滨，夫人堂上泣罗裙。<br>  
鱼龙川北盘溪雨，鸟鼠山西洮水云。<br>  
台中严公于我厚，别后新诗满人口。<br>  
自怜弃置天西头，因君为问相思否。  
</p>  
<hr>  
<p><a name="78"></a>送费子归武昌<p>  
汉阳归客悲秋草，旅舍叶飞愁不扫。<br>  
秋来倍忆武昌鱼，梦著只在巴陵道。<br>  
曾随上将过祁连，离家十年恒在边。<br>  
剑锋可惜虚用尽，马蹄无事今已穿。<br>  
知君开馆常爱客，樗h百金每一掷。<br>  
平生有钱将与人，江上故园空四壁。<br>  
吾观费子毛骨奇，广眉大口仍赤髭。<br>  
看君失路尚如此，人生贵饯那得知。<br>  
高秋八月归南楚，东门一壶聊出祖。<br>  
路指凤皇山北云，衣沾鹦鹉洲边雨。<br>  
勿叹蹉跎白发新，应须守道勿羞贫。<br>  
男儿何必恋妻子，莫向江村老却人。  
</p>  
<hr>  
<p><a name="77"></a>送韩巽入都觐省便赴举<p>  
槐叶苍苍柳叶黄，秋高八月天欲霜。<br>  
青门百壶送韩侯，白云千里连嵩丘。<br>  
北堂倚门望君忆，东归扇枕后秋色。<br>  
洛阳才子能几人，明年桂枝是君得。  
</p>  
<hr>  
<p><a name="76"></a>送李副使赴碛西官军<p>  
火山六月应更热，赤亭道口行人绝。<br>  
知君惯度祁连城，岂能愁见轮台月。<br>  
脱鞍暂入酒家垆，送君万里西击胡。<br>  
功名o向马上取，真是英雄一丈夫。  
</p>  
<hr>  
<p><a name="75"></a>凉州馆中与诸判官夜集<p>  
弯弯月出挂城头，城头月出照梁州。<br>  
凉州七里十万家，胡人半解弹琵琶。<br>  
琵琶一曲肠堪断，风萧萧兮夜漫漫。<br>  
河西幕中多故人，故人别来三五春。<br>  
花门楼前见秋草，岂能贫贱相看老。<br>  
一生大笑能几回，斗酒相逢须醉倒。  
</p>  
<hr>  
<p><a name="74"></a>酒泉太守席上醉后作<p>  
琵琶长笛曲相和，羌儿胡雏齐唱歌。<br>  
浑炙琅Ｅ胍巴眨交河美酒归叵罗。<br>  
三更醉后军中寝，无奈秦山归梦何。  
</p>  
<hr>  
<p><a name="73"></a>偃师东与韩樽同诣景云晖上人即事<p>  
山阴老僧解楞伽，颍阳归客远相过。<br>  
烟深草湿昨夜雨，雨后秋风渡漕河。<br>  
空山终日尘事少，平郊远见行人小。<br>  
尚书碛上黄昏钟，别驾渡头一归鸟。  
</p>  
<hr>  
<p><a name="72"></a>醉题匡城周少府厅壁<p>  
妇姑城南风雨秋，妇姑城中人独愁。<br>  
愁云遮却望乡处，数日不上西南楼。<br>  
故人薄暮公事闲，玉壶美酒琥珀殷。<br>  
颍阳秋草今黄尽，醉卧君家犹未还。  
</p>  
<hr>  
<p><a name="71"></a>敦煌太守后庭歌<p>  
敦煌太守才且贤，郡中无事高枕眠。<br>  
太守到来山出泉，黄砂碛里人种田。<br>  
敦煌耆旧鬓皓然，愿留太守更五年。<br>  
城头月出星满天，曲房置酒张锦筵。<br>  
美人红妆色正鲜，侧垂高髻插金钿。<br>  
醉坐藏钩红烛前，不知钩在若个边。<br>  
为君手把珊瑚鞭，射得半段黄金钱。<br>  
此中乐事亦已偏。  
</p>  
<hr>  
<p><a name="70"></a>喜韩樽相过<p>  
三月灞陵春已老，故人相逢耐醉倒。<br>  
瓮头春酒黄花脂，禄米只充沽酒资。<br>  
长安城中足年少，独共韩侯开口笑。<br>  
桃花点地红斑斑，有酒留君且莫还。<br>  
与君兄弟日携手，世上虚名好是闲。  
</p>  
<hr>  
<p><a name="69"></a>银山碛西馆<p>  
银山碛口风似箭，铁门关西月如练。<br>  
双双愁泪沾马毛，飒飒胡沙迸人面。<br>  
丈夫三十未富贵，安能终日守笔砚。  
</p>  
<hr>  
<p><a name="68"></a>感遇<p>  
五花骢马七香车，云是平阳帝子家。<br>  
凤皇城头日欲斜，门前高树鸣春鸦。<br>  
汉家鲁元君不闻，今作城西一古坟。<br>  
昔来唯有秦王女，独自吹萧乘白云。  
</p>  
<hr>  
<p><a name="67"></a>太白胡僧歌并序<p>  
太白中峰绝顶，有胡僧，不知几百岁。眉长数寸，身不制缯帛，衣<br>  
以草叶，恒持楞伽经。云壁迥绝，人迹罕到。尝东峰有斗虎，弱者<br>  
将死，僧杖而解之。西湫有毒龙，久而为患，僧器而贮之。商山赵<br>  
叟，前年采茯苓，深入太白，偶值此僧。访我而说，予恒有独往之<br>  
意，闻而悦之，乃为歌曰：<p>  
闻有胡僧在太白，兰若去天三百尺。<br>  
一持楞伽入中峰，世人难见但闻钟。<br>  
窗边锡杖解两虎，床下钵盂藏一龙。<br>  
草衣不针复不线，两耳垂肩眉覆面。<br>  
此僧年几那得知，手种青松今十围。<br>  
心将流水同清净，身与浮云无是非。<br>  
商山老人已曾识，愿一见之何由得。<br>  
山中有僧人不知，城里看山空黛色。  
</p>  
<hr>  
<p><a name="66"></a>卫节度赤骠马歌<p>  
君家赤骠画不得，一团旋风桃花色。<br>  
红缨紫珊瑚鞭，玉鞍锦鞯黄金勒。<br>  
请君鞲出看君骑，尾长@地如红丝。<br>  
自矜诸马皆不及，却忆百金新买时。<br>  
香街紫陌凤城内，满城见者谁不爱。<br>  
扬鞭骤急白汗流，弄影行骄碧蹄碎。<br>  
紫髯胡雏金剪刀，平明剪出三鬃高。<br>  
枥上看时独意气，众中牵出偏雄豪。<br>  
骑将猎向南山口，城南狐兔不复有。<br>  
草头一点疾如飞，却使苍鹰翻向后。<br>  
忆昨看君朝未央，鸣珂拥盖满路香。<br>  
始知边将真富贵，可怜人马相辉光。<br>  
男儿称意得如此，骏马长鸣北风起。<br>  
待君东去扫胡尘，为君一日行千里。  
</p>  
<hr>  
<p><a name="65"></a>田使君美人舞如莲花北a歌<p>  
此曲本出北同城<p>  
美人舞如莲花旋，世人有眼应未见。<br>  
高堂满地红氍毹，试舞一曲天下无。<br>  
此曲胡人传入汉，诸客见之惊且叹。<br>  
慢脸娇娥纤复，轻罗金缕花葱茏。<br>  
回裾转袖若飞雪，左a右a生旋风。<br>  
琵琶横笛和未匝，花门山头黄云合。<br>  
忽作出塞入塞声，白草胡沙寒飒飒。<br>  
翻身入破如有神，前见后见回回新。<br>  
始知诸曲不可比，采莲落梅徒聒耳。<br>  
世人学舞o是舞，恣态岂能得如此。  
</p>  
<hr>  
<p><a name="64"></a>裴将军宅芦管歌<p>  
辽东九月芦叶断，辽东小儿采芦管。<br>  
可怜新管清且悲，一曲风飘海头满。<br>  
海树萧索天雨霜，管声寥亮月苍苍。<br>  
白狼河北堪愁恨，玄兔城南皆断肠。<br>  
辽东将军长安宅，美人芦管会佳客。<br>  
弄调啾惮胜洞箫，发声窈窕欺横笛。<br>  
夜半高堂客未回，o将芦管送君杯。<br>  
巧能陌上惊杨柳，复向园中误落梅。<br>  
诸客爱之听未足，高卷珠帘列红烛。<br>  
将军醉舞不肯休，更使美人吹一曲。  
</p>  
<hr>  
<p><a name="63"></a>韦员外家花树歌<p>  
今年花似去年好，去年人到今年老。<br>  
始知人老不如花，可惜落花君莫扫。<br>  
君家兄弟不可当，列卿御史尚书郎。<br>  
朝回花底恒会客，花扑玉缸春酒香。  
</p>  
<hr>  
<p><a name="62"></a>醉后戏与赵歌儿<p>  
秦州歌儿歌调苦，偏能立唱濮阳女。<br>  
座中醉客不得意，闻之一声泪如雨。<br>  
向使逢着汉帝怜，董贤气咽不能语。  
</p>  
<hr>  
<p><a name="61"></a>范公丛竹歌并序<p>  
职方郎中兼侍御史范公乃于陕西使院内种竹，新制丛竹诗以见<br>  
示，美范公之清致雅操，遂为歌以和之。<p>  
世人见竹不解爱，知君种竹府城内。<br>  
此君托根幸得地，种来几时闻已大。<br>  
盛暑丛色寒，闲宵槭槭叶声干。<br>  
能清案牍帘下见，宜对琴书窗外看。<br>  
为君成阴将蔽日，迸笋穿阶踏还出。<br>  
守节偏凌御史霜，虚心愿比郎官笔。<br>  
君莫爱南山松树枝，竹色四时也不移。<br>  
寒天草木黄落尽，犹自青青君始知。  
</p>  
<hr>  
<p><a name="60"></a>玉门关盖将军歌<p>  
盖将军，真丈夫。<br>  
行年三十执金吾，身长七尺颇有须。<br>  
玉门关城迥且孤，黄沙万里白草枯。<br>  
南邻犬戎北接胡，将军到来备不虞。<br>  
五千甲兵胆力粗，军中无事但欢娱。<br>  
暖屋绣帘红地炉，织成壁衣花氍毹。<br>  
灯前侍婢泻玉壶，金铛乱点野酡酥。<br>  
紫绂金章左右趋，问著只是苍头奴。<br>  
美人一双闲且都，朱唇翠眉映明胖。<br>  
清歌一曲世所无，今日喜闻凤将雏。<br>  
可怜绝胜秦罗敷，使君五马谩踟蹰。<br>  
野草绣窠紫罗襦，红牙缕马对樗h。<br>  
玉盘纤手撒作卢，众中夸道不曾输。<br>  
枥上昂昂皆骏驹，桃花叱拨价最殊。<br>  
骑将猎向城南隅，腊日射杀千年狐。<br>  
我来塞外按边储，为君取醉酒剩沽。<br>  
醉争酒盏相喧呼，忽忆咸阳旧酒徒。  
</p>  
<hr>  
<p><a name="59"></a>赠酒泉韩太守<p>  
太守有能政，遥闻如古人。<br>  
俸钱尽供客，家计常清贫。<br>  
酒泉西望玉关道，千山万碛皆白草。<br>  
辞君走马归长安，忆君倏忽令人老。  
</p>  
<hr>  
<p><a name="58"></a>赠西岳山人李冈<p>  
君隐处，当一星，莲花峰头饭黄精，仙人掌上演丹经。<br>  
鸟可到，人莫攀，隐来十年不下山。袖中短书谁为达。<br>  
华阴道士卖药还。  
</p>  
<hr>  
<p><a name="57"></a>送张献心充副使归河西杂句<p>  
将门子弟君独贤，一从受命常在边。未至三十已高位，腰间金印色赭然。<br>  
前日承恩白虎殿，归来见者谁不羡。箧中赐衣十重馀，案上军书十二卷。<br>  
看君谋智若有神，爱君词句皆清新。澄湖万顷深见底，清冰一片光照人。<br>  
云中昨夜使星动，西门驿楼出相送。玉瓶素蚁腊酒香，金鞭白马紫游缰。<br>  
花门南，燕支北。张掖城头云正黑，送君一去天外忆。  
</p>  
<hr>  
<p><a name="56"></a>送郭义杂言<p>  
地上青草出，经冬令始归。<br>  
博陵无近信，犹未换春衣。<br>  
怜汝不忍别，送汝上酒楼。<br>  
初行莫早发，且宿霸桥头。<br>  
功名须及早，岁月莫虚掷。<br>  
早年已工诗，近日兼注易。<br>  
何时过东洛，早晚度盟津。<br>  
朝歌城边柳地，邯郸道上花扑人。<br>  
去年四月初，我正在河朔。<br>  
曾上君家县北楼，楼上分明见恒岳。<br>  
中山明府待君来，须计行程及早回。<br>  
到家速觅长安使，待汝书封我自开。  
</p>  
<hr>  
<p><a name="55"></a>送魏升卿擢第归东都因怀魏校书陆浑乔潭<p>  
井上桐叶雨，灞亭卷秋风。故人适战胜，匹马归山东。<br>  
问君今年三十几，能使香名满人耳。<br>  
君不见三峰直上五千仞，见君文章亦如此。<br>  
如君兄弟天下稀，雄辞健笔皆若飞。<br>  
将军金印紫绶，御史铁冠重绣衣。<br>  
乔生作尉别来久，因君为问平安否。<br>  
魏侯校理复何如，前日人来不得书。<br>  
陆浑山下佳可赏，蓬阁闲时日应往。<br>  
自料青云未有期，谁知白发偏能长。<br>  
垆头青丝白玉瓶，别时相顾酒如倾。<br>  
摇鞭举袂忽不见，千树万树空蝉鸣。  
</p>  
<hr>  
<p><a name="54"></a>送魏四落第还乡<p>  
东归不称意，客舍戴胜鸣。<br>  
腊酒饮未尽，春衫返已成。<br>  
长安柳枝春欲来，洛阳梨花在前开。<br>  
魏侯池馆今尚在，犹有太师歌舞台。<br>  
君家盛德岂徒然，时人注意在吾贤。<br>  
莫令别后无佳句，只向垆头空醉眠。  
</p>  
<hr>  
<p><br>  
<a name="53"></a>送宇文南金放后归太原寓居因呈太原郝主簿<p>  
归去不得意，北京关路赊。<br>  
却投晋山老，愁见汾阳花。<br>  
翻作灞陵客，怜君丞相家。<br>  
夜眠旅舍雨，晓辞春城鸦。<br>  
送君系马青门口，胡姬垆头劝君酒。<br>  
为问太原贤主人，春来更有新诗否。  
</p>  
<hr>  
<p><a name="52"></a>西亭子送李司马<p>  
高高亭子郡城西，直上千尺与云齐。<br>  
盘崖缘壁试攀跻，群山向下飞鸟低。<br>  
使君五马天半嘶，丝绳玉壶为君提。<br>  
坐来一望无端倪，红花绿柳莺乱啼。<br>  
千家万井连回溪，酒行未醉闻暮鸡。<br>  
点笔操纸为君题，为君题，惜解携。草萋萋，没马蹄。  
</p>  
<hr>  
<p><a name="51"></a>渔父<p>  
扁舟沧浪叟，心与沧浪清。<br>  
不自道乡里，无人知姓名。<br>  
朝从滩上饭，暮向芦中宿。<br>  
歌竟还复歌，手持一竿竹。<br>  
竿头钓丝长丈馀，鼓宄肆魑薅居。<br>  
世人那得识深意，此翁取适非取鱼。  
</p>  
<hr>  
<p><a name="50"></a>登古邺城<p>  
下马登邺城，城空复何见。<br>  
东风吹野火，暮入飞云殿。<br>  
城隅南对望陵台，漳水东流不复回。<br>  
武帝宫中人去尽，年年春色为谁来。  
</p>  
<hr>  
<p><a name="49"></a>邯郸客舍歌<p>  
客从长安来，驱马邯郸道。<br>  
伤心丛台下，一带生蔓草。<br>  
客舍门临漳水边，垂杨下系钓鱼船。<br>  
邯郸女儿夜沽酒，对客挑灯夸数钱。<br>  
酩酊醉时日正午，一曲狂歌垆上眠。  
</p>  
<hr>  
<p><a name="48"></a>宿蒲关东店忆杜陵别业<p>  
关门锁归客，一夜梦还家。<br>  
月落河上晓，遥闻秦树鸦。<br>  
长安二月归正好，杜陵树边纯是花。  
</p>  
<hr>  
<p><a name="47"></a>感遇<p>  
北山有芳杜，靡靡花正发。<br>  
未及得采之，秋风忽吹杀。<br>  
君不见拂云百丈青松柯，纵使秋风无奈何。<br>  
四时常作青黛色，可怜杜花不相识。  
</p>  
<hr>  
<p><a name="46"></a>优钵罗花歌并序<p>  
参尝读佛经，闻有优钵罗花，目所未见。天宝庚申岁，参忝大理评<br>  
事，摄监察御史，恋伊西北庭度支副使。自公多暇，乃刀府庭内，<br>  
栽树种药，为山凿池。婆娑乎其间，足以寄傲。交河小吏有献此花<br>  
者，云得之于天山之南。其状异刀众草，势笼众如冠弁。嶷然上耸，<br>  
生不傍引，攒花中折，骈叶外包，异香腾风，秀色媚景。因赏而叹<br>  
曰，尔不生于中土，僻在遐裔，使牡丹价重，芙蓉誉高，惜哉！夫<br>  
天地无私，阴阳无偏，各遂其生，自物厥性，岂以偏地而不生乎，<br>  
岂以无人而不芳乎？适此花不遭小吏，终委诸山谷，亦何异怀才之士，<br>  
未会明主，摈于林薮邪！因感而为歌，歌曰：<p>  
白山南，赤山北。其间有花人不识，绿茎碧叶好颜色。<br>  
叶六瓣，花九房。夜掩朝开多异香，何不生彼中国兮生西方。<br>  
移根在庭，媚我公堂。耻与众草之为伍，何亭亭而独芳。<br>  
何不为人之所赏兮，深山穷谷委严霜。<br>  
吾窃悲阳关道路长，曾不得献于君王。  
</p>  
<hr>  
<p><a name="45"></a>蜀葵花歌<p>  
昨日一花开，今日一花开。<br>  
今日花正好，昨日花已老。<br>  
始知人老不如花，可惜落花君莫扫。<br>  
人生不得长少年，莫惜床头沽酒钱。<br>  
请君有钱向酒家，君不见，蜀葵花。  
</p>  
<hr>  
<p><a name="44"></a>题李士曹厅壁画度雨云歌<p>  
似出栋梁里，如和风雨飞。掾曹有时不敢归，谓言雨过湿人衣。  
</p>  
<hr>  
<p><a name="43"></a>入蒲关先寄秦中故人<p>  
秦山数点似青黛，渭上一条如白练。<br>  
京师故人不可见，寄将两眼看飞燕。  
</p>  
<hr>  
<p><a name="42"></a>长门怨<p>  
君王嫌妾妒，闭妾在长门。<br>  
舞袖垂新宠，愁眉结旧恩。<br>  
绿钱侵履迹，红纷湿啼痕。<br>  
羞被夭桃笑，看春独不言。  
</p>  
<hr>  
<p><a name="41"></a>寄左省杜拾遗<p>  
联i趋丹陛，分曹限紫微。<br>  
晓随天仗入，暮惹御香归。<br>  
白发悲花落，青云羡鸟飞。<br>  
圣朝无阙事，自觉谏书稀。  
</p>  
<hr>  
<p><a name="40"></a>岁暮碛外寄元<p>  
西风传戍鼓，南望见前军。<br>  
沙碛人愁月，山城犬吠云。<br>  
别家逢逼岁，出塞独离群。<br>  
发到阳关白，书今远报君。  
</p>  
<hr>  
<p><a name="39"></a>寄宇文判官<p>  
西行殊未已，东望何时还。<br>  
终日风与雪，连天沙复山。<br>  
二年恋公事，两度过阳关。<br>  
相忆不可见，别来头已斑。  
</p>  
<hr>  
<p><a name="38"></a>宿关西客舍寄东山严许二山人<p>  
时天宝初七月初三日在内学见有高道举征云送关西雨，风传渭北秋。<p>  
孤灯然客梦，寒杵捣乡愁。<br>  
滩上思严子，山中忆许由。<br>  
苍生今有望，飞诏下林丘。  
</p>  
<hr>  
<p><a name="37"></a>丘中春卧寄王子<p>  
田中开白室，林下闭玄关。<p>卷迹人方处，无心云自闲。<br>  
竹深喧暮鸟，花缺露春山。<br>  
胜事那能说，王孙去未还。</p>  
<hr>  
<p><br>  
<a name="36"></a>江行夜宿龙吼滩临眺思峨眉隐者兼寄幕中诸公<p>  
官舍临江口，滩声人惯闻。<br>  
水烟晴吐月，山火夜烧云。<br>  
且欲寻方士，无心恋使君。<br>  
异乡何可住，况复久离群。  
</p>  
<hr>  
<p><a name="35"></a>汉川山行呈成少尹<p>  
西蜀方携手，南宫忆比肩。<br>  
平生犹不浅，羁旅转相怜。<br>  
山店云迎客，江村犬吠船。<br>  
秋来取一醉，须待月光眠。  
</p>  
<hr>  
<p><a name="34"></a>奉和杜相公初发京城作<p>  
按节辞黄阁，登坛恋赤墀。<br>  
衔恩期报主，授律远行师。<br>  
野鹊迎金印，郊云拂画旗。<br>  
叨陪幕中客，敢和出车诗。  
</p>  
<hr>  
<p><a name="33"></a>敬酬李判官使院即事见呈<p>  
公府日无事，吾徒只是闲。<br>  
草根侵柱础，苔色上门关。<br>  
饮砚时见鸟，卷帘晴对山。<br>  
新诗吟未足，昨夜梦东还。  
</p>  
<hr>  
<p><a name="32"></a>虢州酬辛侍御见赠<p>  
门柳叶已大，春花今复阑。<br>  
鬓毛方二色，愁绪日千端。<br>  
夫子屡新命，鄙夫仍旧官。<br>  
相思难见面，时展尺书看。  
</p>  
<hr>  
<p><a name="31"></a>酬崔十三侍御登玉垒山思故园见寄<p>  
玉垒天晴望，诸峰尽觉低。<br>  
故园江树北，斜日岭云西。<br>  
旷野看人小，长空共鸟齐。<br>  
高山徒仰止，不得日攀跻。  
</p>  
<hr>  
<p><a name="30"></a>南楼送卫凭得归字<p>  
近县多过客，似君诚亦稀。<br>  
南楼取凉好，便送故人归。<br>  
鸟向望中灭，雨侵晴处飞。<br>  
应须乘月去，且为解征衣。  
</p>  
<hr>  
<p><a name="29"></a>送王伯伦应制授正字归<p>  
当年最称意，数子不如君。<br>  
战胜时偏许，名高人共闻。<br>  
半天城北雨，斜日灞西云。<br>  
科斗皆成字，无令错古文。  
</p>  
<hr>  
<p><a name="28"></a>送宇文舍人出宰元城得阳字<p>  
双凫出未央，千里过河阳。<br>  
马带新行色，衣闻旧御香。<br>  
县花迎墨绶，关柳拂铜章。<br>  
别后能为政，相思淇水长。  
</p>  
<hr>  
<p><a name="27"></a>崔驸马山池重送宇文明府得苗字<p>  
竹里边红桥，花间藉绿苗。<br>  
池凉醒别酒，山翠拂行镳。<br>  
凰去妆楼闭，凫飞叶县遥。<br>  
不逢秦女在，何处听吹箫。  
</p>  
<hr>  
<p><a name="26"></a>送李郎尉武康<p>  
潘郎腰绶新，上县花春。<br>  
山色低官舍，湖光映吏人。<br>  
不须嫌邑小，莫即耻家贫。<br>  
更作东征赋，知君有老亲。  
</p>  
<hr>  
<p><a name="25"></a>碛西头送李判官入京<p>  
一身从远使，万里向安西。<br>  
汉月垂乡泪，胡沙费马蹄。<br>  
寻河愁地尽，过碛觉天低。<br>  
送子军中饮，家书醉里题。  
</p>  
<hr>  
<p><a name="24"></a>陪使君早春西亭送王赞府赴选得归字<p>  
西亭系五马，为送故人归。<br>  
客舍草新出，关门花欲飞。<br>  
到来逢岁酒，却去换春衣。<br>  
吏部归相待，如君才调稀。  
</p>  
<hr>  
<p><a name="23"></a>送刘郎将归河东同用边字<p>  
借问虎贲将，从军凡几年。<br>  
杀人宝刀缺，走马貂裘穿。<br>  
山雨醒别酒，关云迎渡船。<br>  
谢君贤主将，岂忘轮台边。  
</p>  
<hr>  
<p><a name="22"></a>核东店送唐子归嵩阳<p>  
野店临官路，重城压御堤。<br>  
山开灞水北，雨过杜陵西。<br>  
归梦秋能作，乡书醉懒题。<br>  
桥回忽不见，征马尚闻嘶。  
</p>  
<hr>  
<p><a name="21"></a>西亭送蒋侍御还京得来字<p>  
忽闻骢马至，喜见故人来。<br>  
欲语多时别，先愁计日回。<br>  
山河宜晚眺，云雾待君开。<br>  
为报乌合客，须怜白发催。  
</p>  
<hr>  
<p><a name="20"></a>水亭送刘J使还归节度得低字<p>  
无计留君住，应须绊马蹄。<br>  
红亭莫惜醉，白日眼看低。<br>  
解带怜高柳，移床爱小溪。<br>  
此来相见少，正事各东西。  
</p>  
<hr>  
<p><a name="19"></a>送杨录事充潼关判官得江字<p>  
夫子方寸里，秋天澄霁江。<br>  
关西望第一，郡内政无双。<br>  
狭室下珠箔，连宵倾玉缸。<br>  
平明犹未醉，斜月隐书窗。  
</p>  
<hr>  
<p><a name="18"></a>送裴判官自贼中再归河阳幕府<p>  
东郊未解围，忠义似君稀。<br>  
误落胡尘里，能持汉节归。<p>卷帘山对酒，上马雪沾衣。<br>  
却向嫖姚幕，翩翩去若飞。  
</p>  
<hr>  
<p><a name="17"></a>送陕县王主簿赴襄阳成亲<p>  
六月襄山道，三星汉水边。<br>  
求凰应不远，去马剩须鞭。<br>  
野店愁中雨，江城梦里蝉。<br>  
襄阳多故事，为我访先贤。  
</p>  
<hr>  
<p><a name="16"></a>送李卿赋得孤岛石得离字<p>  
一片他山石，ff映小池。<br>  
绿窠攒剥藓，尖硕坐鸬鹚。<br>  
水底看常倒，花边势欲。<br>  
君心能不转，卿月岂相离。  
</p>  
<hr>  
<p><a name="15"></a>送王录事却归华阴<p>  
王录事自华阴尉授虢州录事参军，旬日却复旧官。<p>  
相送欲狂歌，其如此别何。<br>  
攀辕人共惜，解印日无多。<br>  
仙掌云重见，关门路再过。<br>  
双鱼莫不寄，县外是黄河。  
</p>  
<hr>  
<p><a name="14"></a>送二十二兄北游寻罗中<p>  
斗柄欲东指，吾兄方北游。<br>  
无媒谒明主，失计干诸侯。<br>  
夜雪入穿履，朝霜凝敝裘。<br>  
遥知客舍饮，醉里闻春鸠。  
</p>  
<hr>  
<p><a name="13"></a>送郑堪归东京汜水别业得闲字<p>  
客舍见春草，忽闻思旧山。<br>  
看君灞陵去，匹马成皋还。<br>  
对酒风与雪，向家河复关。<br>  
因悲宦游子，终岁无时闲。  
</p>  
<hr>  
<p><a name="12"></a>送崔全被放归都觐省<p>  
夫子不自f，世人知者稀。<br>  
来倾阮氏酒，去著老莱衣。<br>  
渭北草新出，关东花欲飞。<br>  
楚王犹自惑，宋玉且将归。  
</p>  
<hr>  
<p><a name="11"></a>送孟孺卿落第归济阳<p>  
献赋头欲白，还家衣已穿。<br>  
羞过灞陵树，归种汶阳田。<br>  
客舍少乡信，床头无酒钱。<br>  
圣朝徒侧席，济上独遗贤。  
</p>  
<hr>  
<p><a name="10"></a>送裴校书从大夫淄川觐省<p>  
尚书未出守，爱子向青州。<br>  
一路通关树，孤城近海楼。<br>  
怀中江橘熟，倚处戟门秋。<br>  
更奉轻轩去，知君无客愁。  
</p>  
<hr>  
<p><a name="9"></a>送杨千牛趁岁赴汝南郡觐省便成婚得寒字<p>  
问吉转征鞍，安仁道姓潘。<br>  
归期明主赐，别酒故人欢。<br>  
珠箔障炉暖，孤裘耐腊寒。<br>  
汝南遥倚望，早去及春盘。  
</p>  
<hr>  
<p><a name="8"></a>送胡象落第归王屋别业<p>  
看君尚少年，不第莫凄然。<br>  
可即疲献赋，山村归种田。<br>  
野花迎短褐，河柳拂长鞭。<br>  
置酒聊相送，青门一醉眠。  
</p>  
<hr>  
<p><a name="7"></a>送颜韶得飞字<p>  
迁客犹未老，圣朝今复归。<br>  
一从襄阳住，几度梨花飞。<br>  
世事了可见，怜君人亦稀。<br>  
相逢贪醉卧，未得作春衣。  
</p>  
<hr>  
<p><a name="6"></a>送杜佐下第归陆浑别业<p>  
正月今欲半，陆浑花未开。<br>  
出关见青草，春色正东来。<br>  
夫子且归去，明时方爱才。<br>  
还须及秋赋，莫即隐嵩莱。  
</p>  
<hr>  
<p><a name="5"></a>送张郎中赴陇右觐省卿公时张卿公亦充节度留后<p>  
中郎凤一毛，世上独贤豪。<br>  
弱冠已银印，出身唯宝刀。<br>  
还家卿月迥，度陇将星高。<br>  
幕下多相识，边书醉懒操。  
</p>  
<hr>  
<p><a name="4"></a>送楚丘麴少府赴官<p>  
青袍美少年，黄绶一神仙。<br>  
微子城东面，梁王苑北边。<br>  
桃花色似马，榆荚小于钱。<br>  
单父闻相近，家书早为传。  
</p>  
<hr>  
<p><a name="3"></a>送蜀郡李掾<p>  
饮酒俱未醉，一言聊赠君。<br>  
功曹善为政，明主还应闻。<br>  
夜宿剑门月，朝行巴水云。<br>  
江城菊花发，满道香氛氲。  
</p>  
<hr>  
<p><a name="2"></a>送郑少府赴滏阳<p>  
子真河朔尉，邑里带清漳。<br>  
春草迎袍色，暗花拂绶香。<br>  
青山入官舍，黄鸟度宫墙。<br>  
若到铜台上，应怜魏寝荒。  
</p>  
<hr>  
<p><a name="1"></a>还高冠潭口留别舍弟<p>  
昨日山有信，o今耕种时。<br>  
遥传杜陵叟，怪我还山迟。<br>  
独向潭上酌，无人林下棋。<br>  
东溪忆汝处，闲卧对鸬鹚。  
</p>  
<hr>  
  
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>  
  
</html>  
  
  
  
  
