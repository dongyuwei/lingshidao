<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：王粲全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">王粲全集</p>
<p align="left"><br>
王粲(177～217)，汉魏间诗人。“建安七子”之一。字仲宣。山阳高平（今山东省金乡县）人。曾祖王龚、祖王畅，都曾位列三公。父王谦，为大将军何进长史。王粲少时即有才名，曾受到著名学者蔡邕的赏识。年十七,司徒辟举,诏授黄门侍郎；当时董卓新诛，其党李□、郭汜等在长安作乱，乃不应征召而往依荆州牧刘表。王粲在荆州住了16年，刘表以其貌不扬，又体弱通脱，不甚重用。建安十三年(208)秋,曹操南征荆州，粲劝刘表之子刘琮举州归降。操召授粲为丞相掾，赐爵关内侯，后又迁军师祭<br>
酒。建安十八年(213)，魏国既建,拜侍中。建安二十一年(216)冬，随军征吴，次年春，在返回邺城途中病卒。王粲诗今存23首，王粲赋今存20多篇。《隋书・经籍志》著录有《王粲集》11卷，《去伐论集》3卷,《汉末英雄记》10卷，皆佚。明代张溥辑有《王侍中集》1卷，收入《汉魏六朝百三家集》。</p>
<p align="left">
<a href="wangcan.htm#1">赠蔡子笃诗</a> <a href="wangcan.htm#2"> 赠文叔良</a> <a href="wangcan.htm#3"> 赠士孙文始</a>   
<a href="wangcan.htm#4"> 赠文叔良</a> <a href="wangcan.htm#5"> 赠杨德祖</a> <a href="wangcan.htm#6"> 为潘文则作思亲诗</a>   
<a href="wangcan.htm#7"> 公燕诗</a> <a href="wangcan.htm#8"> 从军诗五首</a> <a href="wangcan.htm#9"> 从军诗</a>   
<a href="wangcan.htm#10"> 从军诗</a> <a href="wangcan.htm#11"> 咏史诗</a> <a href="wangcan.htm#12"> 杂诗</a>   
<a href="wangcan.htm#13"> 诗四首</a> <a href="wangcan.htm#14"> 七哀诗三首</a> <a href="wangcan.htm#15"> 诗三首</a>   
<a href="wangcan.htm#16"> 行辞新福歌</a> <a href="wangcan.htm#17"> 矛俞新福歌</a> <a href="wangcan.htm#18"> 安台新福歌</a>   
<a href="wangcan.htm#19"> 弩俞新福歌</a> <a href="wangcan.htm#20">登楼赋</a></p> 
<hr> 
<p><a name="1"></a>赠蔡子笃诗&nbsp;<p> 
翼翼飞鸾。载飞载东。我友云徂。言戾旧邦。舫舟翩翩。以大江。蔚矣荒涂。时行靡通。慨我怀慕。君子所同。悠悠世路。乱离多阻。济岱江衡。邈焉异处。风流云散。一别如雨。人生实难。愿其弗与。瞻望遐路。允企伊伫。烈烈冬日。肃肃凄风。潜鳞在渊。归雁载轩。非鸿m。孰能飞x。虽则追慕。予思罔宣。瞻望东路。惨怆增叹。率彼江流。爰逝靡期。君子信誓。不迁于时。及子同寮。生死固之。何以赠行。言赋新诗。中心孔悼。涕泪涟。嗟尔君子。如何勿思。&nbsp;</p> 
<hr> 
<p><a name="2"></a>赠文叔良&nbsp;<p> 
温温恭人。禀道之极。&nbsp;</p> 
<hr> 
<p><a name="3"></a>赠士孙文始&nbsp;<p> 
天降丧乱。靡国不夷。我暨我友。自彼京师。宗守荡失。越用遁违。迁于荆楚。在漳之湄。在漳之湄。亦克晏处。和通}埙。比德车辅。既度礼义。卒获笑语。庶兹永日。无厥绪。虽曰无。时不我已。同心离事。乃有逝止。横此大江。淹彼南汜。我思弗及。载坐载起。惟彼南汜。君子居之。悠悠我心。薄言慕之。人亦有言。靡日不思。矧伊魍瘛：不凄而。晨风夕逝。托与之期。瞻仰王室。慨其永慨。良人在外。谁佐天官。四国方阻。俾尔归藩。作式下国。无曰蛮裔。不虔汝德。慎尔所主。率由嘉则。龙虽勿用。志亦靡忒。悠悠澹澧。郁彼唐林。虽则同域。邈尔迥深。白驹远志。古人所箴。允矣君子。不遐厥心。既往既来。无密尔音。&nbsp;</p> 
<hr> 
<p><a name="4"></a>赠文叔良&nbsp;<p> 
翩翩者鸿。率彼江滨。君子于征。爰聘西邻。临此洪渚。伊思梁岷。尔行孔邈。如何忽勤。君子敬始。慎尔所主。谋言必贤。错说申辅。延陵有作。侨Z是与。先民遗迹。来世之矩。既慎尔主。亦迪知几。探情以华。G着知微。视明听聪。靡事不惟。董褐荷名。胡宁不师。众不可盖。无尚我言。梧宫致辩。齐楚构患。成功有要。在众思欢。人之多忌。掩之实难。瞻彼黑水。滔滔其流。江汉有卷。允来厥休。二邦若否。职汝之由。缅彼行人。鲜克弗留。尚哉君子。异于他仇。人谁不勤。无厚我忧。惟诗作赠。敢咏在舟。&nbsp;</p> 
<hr> 
<p><a name="5"></a>赠杨德祖&nbsp;<p> 
我君饯之。其乐泄泄。&nbsp;</p> 
<hr> 
<p><a name="6"></a>为潘文则作思亲诗&nbsp;<p> 
穆穆显妣。德音徽止。思齐先姑。志侔姜姒。躬此劳瘁。鞠予小子。小子之生。遭世罔宁。烈考勤时。从之于征。奄遘不造。殷忧是婴。咨于靡及。退守祧p。五服荒离。四国分争。祸难斯逼。救死于颈。嗟我怀归。弗克弗逞。圣善独劳。莫慰其情。春秋代逝。于兹九龄。缅彼行路。焉托予诚。予诚既否。委之于天。庶我显妣。克保遐年。惟惧。心乎如悬。如何不吊。早世徂颠。于存弗养。于后弗临。遗衍在体。惨痛切心。形影尸立。魂爽飞沉。在昔蓼莪。哀有余音。我之此譬。忧其独深。胡宁视息。以济于今。岩岩丛险。则不可摧。仰瞻归云。俯聆飘回。飞焉靡翼。超焉靡阶。思若流波。情似坻颓。诗之作矣。情以告哀。&nbsp;</p> 
<hr> 
<p><a name="7"></a>公燕诗&nbsp;<p> 
昊天降丰泽。百卉挺葳蕤。凉风撤蒸暑。清云却炎晖。高会君子堂。并坐荫华榱。嘉肴充圆方。旨酒盈金。管弦发徽音。曲度清且悲。合坐同所乐。但灞行迟。常闻诗人语。不醉且无归。今日不极欢。含情欲待谁。见眷良不翅。守分岂能违。古人有遗言。君子福所绥。愿我贤主人。与天享巍巍。克符周公业。奕世不可追。&nbsp;</p> 
<hr> 
<p><a name="8"></a>从军诗五首&nbsp;<p> 
一&nbsp;<p> 
从军有苦乐。但问所从谁。所从神且武。焉得久劳师。相公征关右。赫怒震天威。一举灭獯虏。再举服羌夷。西收边地贼。忽若俯拾遗。陈赏越丘山。酒肉u川坻。军中多饫饶。人马皆溢肥。徒行兼乘还。空出有余资。拓地三千里。往返速若飞。歌舞入邺城。所愿获无违。昼日处大朝。日暮薄言归。外参时明政。内不废家私。禽兽惮为牺。良苗实已挥。窃慕负鼎翁。愿厉朽钝姿。不能效沮溺。相随把锄馈Ｊ炖婪蜃邮。信知所言非。&nbsp;<p> 
二&nbsp;<p> 
凉风厉秋节。司典告详刑。我君顺时发。桓桓东南征。泛舟盖长川。陈卒被隰贰Ｕ鞣蚧城灼荨Ｋ能无恋情。拊衿倚舟樯。眷眷思邺城。哀彼东山人。喟然感鹤鸣。日月不安处。人谁获恒宁。昔人从公旦。一徂辄三龄。今我神武师。暂往必速平。弃余亲睦恩。输力竭忠贞。惧无一夫用。报我素餐诚。夙夜自y性。思逝若抽萦。将秉先登羽。岂敢听金声。&nbsp;<p> 
三&nbsp;<p> 
从军征遐路。讨彼东南夷。方舟顺广川。薄暮未安坻。白日半西山。桑梓有余晖。蟋蟀夹岸鸣。孤鸟翩翩飞。征夫心多怀。凄凄令吾悲。下船登高防。草露沾我衣。回身赴床寝。此愁当告谁。身服干戈事。岂得念所私。即戎有授命。兹理不可违。<p> 
四&nbsp;<p> 
朝发邺都桥。暮济白马津。逍遥河堤上。左右望我军。连舫u万艘。带甲千万人。率彼东南路。将定一举勋。筹策运帷幄。一由我圣君。恨我无时谋。譬诸具官臣。鞠躬中坚内。微画无所陈。许历为完士。一言犹败秦。我有素餐责。诚愧伐檀人。虽无铅刀用。庶几奋薄身。&nbsp;<p> 
五&nbsp;<p> 
悠悠涉荒路。靡靡我心愁。四望无烟火。但见林与丘。城郭生榛棘。蹊径无所由。q蒲竟广泽。葭苇夹长流。日夕凉风发。翩翩漂吾舟。寒蝉在树鸣。鹳鹄摩天游。客子多悲伤。泪下不可收。朝入谯郡界。旷然消人忧。鸡鸣达四境。黍稷盈原畴。馆宅充里。士女满庄馗。自非贤圣国。谁能享斯休。诗人美乐土。虽客犹愿留。&nbsp;</p> 
<hr> 
<p><a name="9"></a>从军诗&nbsp;<p> 
被羽在先登。甘心除国疾。&nbsp;</p> 
<hr> 
<p><a name="10"></a>从军诗&nbsp;<p> 
楼船凌洪波。寻戈刺t虏。&nbsp;</p> 
<hr> 
<p><a name="11"></a>咏史诗&nbsp;<p> 
自古无殉死。达人所共知。秦穆杀三良。惜哉空尔为。结发事明君。受恩良不訾。临没要之死。焉得不相随。妻子当门泣。兄弟哭路垂。临穴呼苍天。涕下如绠縻。人生各有志。终不为此移。同知埋身剧。心亦有所施。生为百夫雄。死为壮士规。黄鸟作悲诗。至今声不亏。&nbsp;</p> 
<hr> 
<p><a name="12"></a>杂诗&nbsp;<p> 
日暮游西园。冀写忧思情。曲池扬素波。列树敷丹荣。上有特栖鸟。怀春向我鸣。褰G欲从之。路险不得征。徘徊不能去。伫立望尔形。风飚扬尘起。白日忽已冥。回身入空房。托梦通精诚。人欲天不违。何惧不合铡&nbsp;</p> 
<hr> 
<p><a name="13"></a>诗&nbsp;<p> 
吉日简清时。从君出西园。方策良马。并驰厉中原。北临清漳水。西看柏杨山。回翔游广囿。逍遥波渚间。&nbsp;<p> 
诗&nbsp;<p> 
列车息众驾。相伴绿水湄。幽兰吐芳烈。芙蓉发红晖。百鸟何缤翻。振翼t相追。投网引潜鲤。强弩下高飞。白日已西迈。欢乐忽忘归。<p> 
诗&nbsp;<p> 
联翻飞鸾鸟。独游无所因。毛羽照野草。哀鸣入青云。我尚假羽翼。飞G尔形身。愿及春阳会。交颈遘殷勤。&nbsp;<p> 
诗&nbsp;<p> 
鸷鸟化为鸠。远窜江汉边。遭遇风云会。托身鸾凤间。天姿既否戾。受性又不闲。邂逅见逼迫。a仰不得言。&nbsp;</p> 
<hr> 
<p><a name="14"></a>七哀诗三首&nbsp;<p> 
一&nbsp;<p> 
西京乱无象。豺虎方遘患。复弃中国去。远身适荆蛮。亲戚对我悲。朋友相追攀。出门无所见。白骨蔽平原。路有饥妇人。抱子弃草间。顾闻号泣声。挥涕独不违。未知身死处。何能两相完。驱马弃之去。不忍听此言。南登霸陵岸。回首望长安。悟彼下泉人。喟然伤心肝。&nbsp;<p> 
二&nbsp;<p> 
荆蛮非我乡。何为久滞淫。方舟大江。日暮愁我心。山冈有余映。岩阿增重阴。狐狸驰赴穴。飞鸟翔故林。流波激清响。猴猿临岸吟。迅风拂裳袂。白露沾衣襟。独夜不能寐。摄衣起抚琴。丝桐感人情。为我发悲音。旅无终极。忧思壮难任。&nbsp;<p> 
三&nbsp;<p> 
边城使心悲。昔吾亲更之。冰雪截肌肤。风飘无止期。百里不见人。草木谁当迟。登城望亭燧。翩翩飞戍旗。行者不顾反。出门与家辞。子弟多俘虏。哭泣无已时。天下尽乐土。何为久留兹。蓼虫不知辛。去来勿与谘。&nbsp;</p> 
<hr> 
<p><a name="15"></a>诗&nbsp;<p> 
荆轲为燕使。送者盈水滨。缟素易水上。涕泣不可挥。&nbsp;<p> 
诗&nbsp;<p> 
探怀授所欢。愿醉不顾身。&nbsp;<p> 
诗&nbsp;<p> 
哀笑动梁尘。急觞荡幽默。&nbsp;</p> 
<hr> 
<p><a name="16"></a>行辞新福歌<p> 
神武用师士素厉，仁恩广覆，猛节横逝。自古立功，莫我弘大。桓桓征四国，爰及海裔。汉国保长庆，垂祚延万世。&nbsp;</p> 
<hr> 
<p><a name="17"></a>矛俞新福歌&nbsp;<p> 
汉初建国家，匡九州。蛮荆震服，五刃三革休。安不忘备武乐修。宴我宾师，敬用御天，永乐无忧。子孙受百福，常与松乔游。A庶德，莫不咸欢柔。&nbsp;</p> 
<hr> 
<p><a name="18"></a>安台新福歌&nbsp;<p> 
武力既定，庶士咸绥。乐陈我广庭，式宴宾与师。昭文德，宣武威，平九有，抚民黎。荷天宠，延寿尸，千载莫我违。</p> 
<hr> 
<p><a name="19"></a>弩俞新福歌&nbsp;<p> 
材官选士，剑弩错陈。应桴蹈节，俯仰若神。绥我武烈，笃我淳仁。自东自西，莫不来宾。</p> 
<hr> 
<p><a name="20"></a>登楼赋</p> 
<p><br> 
　　  
登兹楼以四望兮，聊暇日以销忧。览斯宇之所处兮，实显敞而寡仇。挟清漳之通浦兮，  
倚曲沮之长洲。背坟衍之广陆兮，临皋隰之沃流。北弥陶牧，西接昭邱。华实蔽野，黍稷盈  
畴。虽信美而非吾土兮，曾何足以少留！<p> 
&nbsp;&nbsp;&nbsp;  
遭纷浊而迁逝兮，漫逾纪以迄今。情眷眷而怀归兮，孰忧思之可任？凭轩槛以遥望兮，  
向北风而开襟。平原远而极目兮，蔽荆山之高岑。路逶迤而修迥兮，川既漾而济深。悲旧乡  
之壅隔兮，涕横坠而弗禁。昔尼父之在陈兮，有归欤之叹音。钟仪幽而楚奏兮，庄舄显而越  
吟。人情同于怀土兮，岂穷达而异心！<p> 
&nbsp;&nbsp;&nbsp;  
惟日月之逾迈兮，俟河清其未极。冀王道之一平兮，假高衢而骋力。惧匏瓜之徒悬兮，  
畏井渫之莫食。步栖迟以徙倚兮，白日忽其将匿。风萧瑟而并兴兮，天惨惨而无色。兽狂顾  
以求群兮，鸟相鸣而举翼，原野阒其无人兮，征夫行而未息。心凄怆以感发兮，意忉怛而惨恻。循阶除而下降兮，气交愤于胸臆。夜参半而不寐兮，怅盘桓以反侧。</p> 
<hr> 
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>    
    
</html>    
