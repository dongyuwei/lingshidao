<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../style.css"><title>古诗库：王勃全集</title><meta name="GENERATOR" content="Microsoft FrontPage 4.0"></head><body><script language="javascript" src="../search.js"></script>
<center><input type="button" value="本页内部搜索" onclick="gofind()"></center><div align="center">王勃全集</div>
<div align="center">　</div>
<div align="center">
  <p align="left">王勃（649或650～675或676），唐代诗人。字子安。绛州龙门(今山西河津)人。王勃与杨炯、卢照邻、骆宾王以诗文齐名，并称“王杨卢骆”，亦称“初唐四杰”。王勃的祖父王通是隋末著名学者，号文中子。父亲王福□历任太常博士、雍州司功等职。王勃才华早露，未成年即被司刑太常伯刘祥道赞为神童,向朝廷表荐,对策高第,授朝散郎。乾封初(666)为沛王李贤征为王府侍读，两年后因戏为《檄英王鸡》文,被高宗怒逐出府。随即出游巴蜀。咸亨三年(672)补虢州参军,因擅杀官奴当诛,遇赦除名。其父亦受累贬为交趾令。上元二年(675)或三年(676),王勃南下探亲,渡海溺水，惊悸而死。王勃的文学主张崇尚实用，当时文坛盛行以上官仪为代表的诗风,“争构纤微，竞为雕刻”,“骨气都尽，刚健不闻”,王勃“思革其弊,用光志业”（杨炯《王勃集序》）。他创作“壮而不虚，刚而能润，雕而不碎，按而弥坚”的诗文，对转变风气起了很大作用。王勃的诗今存80多首，赋和序、表、碑、颂等文,今存90多篇。王勃的文集，较早的有20卷、30卷、27卷三种本子，皆不传。现有明崇祯中张燮搜辑汇编的《王子安集》16卷；清同治甲戌蒋清翊著《王子安集笺注》，分为20卷。此外，杨守敬《日本访书志》著录卷子本古钞《王子安文》1卷，并抄录其中逸文13篇（实为12篇，其中6篇残缺）。罗振玉《永丰乡人杂著续编》又辑有《王子安集佚文》 
  1册，共24篇，即增杨氏所无者12篇，且补足杨氏所录 6篇残缺之文。罗氏序文中还提及日本京都“富<br>
  冈君（谦藏）别藏《王子安集》卷廿九及卷三十”，按日本京都帝国大学部影印唐钞本第 
  1集有《王勃集残》2卷，注云“存第二十九至三十”,当即富冈所藏本。清宣统三年(1911)刊姚大荣《惜道味斋集》有《王子安年谱》。<br>
  　　</div>
<hr><p>卷55_1「倬彼我系」王勃<br>倬彼我系，出自有周。分疆锡社，派别支流。<br>居卫仕宋，臣嬴相刘。乃武乃文，或公或侯。<br>晋历崩坼，衣冠扰弊。粤自太原，播徂江獭<br>礼丧贤隐，时屯道闭。王室如毁，生人多殪。<br>伊我有器，思逢其主。自东施西，择木开宇。<br>田彼河曲，家乎汾浦。天未厌乱，吾将谁辅。<br>伊我祖德，思济九埏。不常厥所，于兹五迁。<br>欲及时也，夫岂愿焉。其位虽屈，其言则传。<br>爰述帝制，大L王道。曰天曰人，是祖是考。<br>礼乐咸若，诗书具草。贻厥孙谋，永为家宝。<br>伊余小子，信惭明哲。彼网有条，彼车有辙。<br>思屏人事，克终前烈。于嗟代网，卒余来绁。<br>来绁伊何，谓余曰仕。我瞻先达，三十方起。<br>夫岂不怀，高山仰止。愿言毓德，啜菽饮水。<br>有鸟反哺，其声嗷嗷。言念旧德，忧心忉忉。<br>今我不养，岁月其滔。黾勉从役，岂敢告劳。<br>从役伊何，薄求卑位。告劳伊何，来参卿事。<br>名存实爽，负信愆义。静言遐思，中心是愧。<p>卷55_2「上巳浮江宴韵得址字」王勃<br>披观玉京路，驻赏金台址。逸兴怀九仙，良辰倾四美。<br>松吟白云际，桂馥青溪里。别有江海心，日暮情何已。<p>卷55_3「春日宴乐游园赋韵得接字」王勃<br>帝里寒光尽，神皋春望浃。梅郊落晚英，柳甸惊初叶。<br>流水抽奇弄，崩云洒芳牒。清尊湛不空，暂喜平生接。<p>卷55_4「山亭夜宴」王勃<br>桂宇幽襟积，山亭凉夜永。森沉野径寒，肃穆岩扉静。<br>竹晦南汀色，荷翻北潭影。清兴殊未阑，林端照初景。<p>卷55_5「咏风」王勃<br>肃肃凉景生，加我林壑清。驱烟寻涧户，卷雾出山楹。<br>去来固无迹，动息如有情。日落山水静，为君起松声。<p>卷55_6「怀仙」王勃<br>鹤岑有奇径，麟洲富仙家。紫泉漱珠液，玄岩列丹葩。<br>常希披尘网，眇然登云车。鸾情极霄汉，凤想疲烟霞。<br>道存蓬瀛近，意惬朝市赊。无为坐惆怅，虚此江上华。<p>卷55_7「忽梦游仙」王勃<br>仆本江上客，牵迹在方内。寤寐霄汉间，居然有灵对。<br>翕尔登霞首，依然蹑云背。电策驱龙光，烟途俨鸾态。<br>乘月披金帔，连星解琼。浮识俄易归，真游邈难再。<br>寥廓沉遐想，周遑奉遗诲。流俗非我乡，何当释尘昧。<p>卷55_8「杂曲」王勃<br>智琼神女，来访文君。蛾眉始约，罗袖初薰。<br>歌齐曲韵，舞乱行纷。若向阳台荐枕，何啻得胜朝云。<p>卷55_9「秋夜长」王勃<br>秋夜长，殊未央，月明白露澄清光，层城绮阁遥相望。<br>遥相望，川无梁，北风受节南雁翔，崇兰委质时菊芳。<br>鸣环曳履出长廊，为君秋夜捣衣裳。<br>纤罗对凤凰，丹绮双鸳鸯，调砧乱杵思自伤。<br>思自伤，征夫万里戍他乡。鹤关音信断，龙门道路长。<br>君在天一方，寒衣徒自香。<p>卷55_10「采莲曲（乐府作采莲归）」王勃<br>采莲归，绿水芙蓉衣。秋风起浪凫雁飞。<br>桂棹兰桡下长浦，罗裙玉腕轻摇橹。叶屿花潭极望平，<br>江讴越吹相思苦。相思苦，佳期不可驻。<br>塞外征夫犹未还，江南采莲今已暮。今已暮，采莲花。<br>渠今那必尽娼家。官道城南把桑叶，何如江上采莲花。<br>莲花复莲花，花叶何稠叠。叶翠本羞眉，花红强如颊。<br>佳人不在兹，怅望别离时。牵花怜共蒂，折藕爱连丝。<br>故情无处所，新物从华滋。不惜西津交佩解，<br>还羞北海雁书迟。采莲歌有节，采莲夜未歇。<br>正逢浩荡江上风，又值裴回江上月。裴回莲浦夜相逢，<br>吴姬越女何丰茸。共问寒江千里外，征客关山路几重。<p>卷55_11「临高台」王勃<br>临高台，高台迢递绝浮埃。瑶轩绮构何崔嵬，<br>鸾歌凤吹清且哀。俯瞰长安道，萋萋御沟草。<br>斜对甘泉路，苍苍茂陵树。高台四望同，<br>帝乡佳气郁葱葱。紫阁丹楼纷照耀，璧房锦殿相玲珑。<br>东弥长乐观，西指未央宫。赤城映朝日，绿树摇春风。<br>旗亭百隧开新市，甲第千甍分戚里。朱轮翠盖不胜春，<br>叠榭层楹相对起。复有青楼大道中，绣户文窗雕绮栊。<br>锦衾夜不襞，罗帷昼未空。歌屏朝掩翠，妆镜晚窥红。<br>为君安宝髻，蛾眉罢花丛。尘间狭路黯将暮，<br>云间月色明如素。鸳鸯池上两两飞，凤凰楼下双双度。<br>物色正如此，佳期那不顾。银鞍绣毂盛繁华，<br>可怜今夜宿娼家。娼家少妇不须颦，东园桃李片时春。<br>君看旧日高台处，柏梁铜雀生黄尘。<p>卷55_12「滕王阁」王勃<br>滕王高阁临江渚，玉鸣鸾罢歌舞。画栋朝飞南浦云，<br>珠帘暮卷西山雨。闲云潭影日悠悠，物换星移几度秋。<br>阁中帝子今何在，槛外长江空自流。<p>卷55_13「江南弄」王勃<br>江南弄，巫山连楚梦，行雨行云几相送。<br>瑶轩金谷上春时，玉童仙女无见期。紫露香烟渺难托，<br>清风明月遥相思。遥相思，草徒绿，为听双飞凤凰曲。<p>卷56_1「圣泉宴」王勃<br>
披襟乘石磴，列籍俯春泉。兰气熏山酌，松声韵野弦。<br>影飘垂叶外，香度落花前。兴洽林塘晚，重岩起夕烟。<p>卷56_2「寻道观」王勃<br>芝廛光分野，蓬阙盛规模。碧坛清桂阈，丹洞肃松枢。<br>玉笈三山记，金箱五岳图。苍虬不可得，空望白云衢。<p>卷56_3「散关晨度」王勃<br>关山凌旦开，石路无尘埃。白马高谭去，青牛真气来。<br>重门临巨壑，连栋起崇隈。即今扬策度，非是弃]回。<p>卷56_4「别薛华」王勃<br>送送多穷路，遑遑独问津。悲凉千里道，凄断百年身。<br>心事同漂泊，生涯共苦辛。无论去与住，俱是梦中人。<p>卷56_5「重别薛华」王勃<br>明月沉珠浦，风飘濯锦川。楼台临绝岸，洲渚亘长天。<br>旅泊成千里，栖遑共百年。穷途唯有泪，还望独潸然。<p>卷56_6「游梵宇三觉寺」王勃<br>杏阁披青磴，雕台控紫岑。叶齐山路狭，花积野坛深。<br>萝幌栖禅影，松门听梵音。遽忻陪妙躅，延赏涤烦襟。<p>卷56_7「麻平晚行」王勃<br>百年怀土望，千里倦游情。高低寻戍道，远近听泉声。<br>涧叶才分色，山花不辨名。羁心何处尽，风急暮猿清。<p>卷56_8「送卢主簿」王勃<br>穷途非所恨，虚室自相依。城阙居年满，琴尊俗事稀。<br>开襟方未已，分袂忽多违。东岩富松竹，岁暮幸同归。<p>卷56_9「饯韦兵曹」王勃<br>征骖临野次，别袂惨江垂。川霁浮烟敛，山明落照移。<br>鹰风凋晚叶，蝉露泣秋枝。亭皋分远望，延想间云涯。<p>卷56_10「白下驿饯唐少府」王勃<br>下驿穷交日，昌亭旅食年。相知何用早，怀抱即依然。<br>浦楼低晚照，乡路隔风烟。去去如何道，长安在日边。<p>卷56_11「杜少府之任蜀州」王勃<br>城阙辅三秦，风烟望五津。与君离别意，同是宦游人。<br>海内存知己，天涯若比邻。无为在岐路，儿女共沾巾。<p>卷56_12「仲春郊外」王勃<br>东园垂柳径，西堰落花津。物色连三月，风光绝四邻。<br>鸟飞村觉曙，鱼戏水知春。初晴山院里，何处染嚣尘。<p>卷56_13「郊兴」王勃<br>空园歌独酌，春日赋闲居。泽兰侵小径，河柳覆长渠。<br>雨去花光湿，风归叶影疏。山人不惜醉，唯畏绿尊虚。<p>卷56_14「郊园即事」王勃<br>烟霞春旦赏，松竹故年心。断山疑画障，县溜泻鸣琴。<br>草遍南亭合，花开北院深。闲居饶酒赋，随兴欲抽簪。<p>卷56_15「观佛迹寺」王勃<br>莲座神容俨，松崖圣趾馀。年长金迹浅，地久石文疏。<br>颓华临曲磴，倾影赴前除。共嗟陵谷远，俄视化城虚。<p>卷56_16「山居晚眺赠王道士」王勃<br>金坛疏俗宇，玉洞侣仙群。花枝栖晚露，峰叶度晴云。<br>斜照移山影，回沙拥籀文。琴尊方待兴，竹树已迎曛。<p>卷56_17「八仙径」王勃<br>柰园欣八正，松岩访九仙。援萝窥雾术，攀林俯云烟。<br>代北鸾骖至，辽西鹤骑旋。终希脱尘网，连翼下芝田。<p>卷56_18「春日还郊」王勃<br>闲情兼嘿语，携杖赴岩泉。草绿萦新带，榆青缀古钱。<br>鱼床侵岸水，鸟路入山烟。还题平子赋，花树满春田。<p>卷56_19「对酒春园作」王勃<br>投簪下山阁，携酒对河梁。狭水牵长镜，高花送断香。<br>繁莺歌似曲，疏蝶舞成行。自然催一醉，非但阅年光。<p>卷56_20「观内怀仙」王勃<br>玉架残书隐，金坛旧迹迷。牵花寻紫涧，步叶下清G。<br>琼浆犹类乳，石髓尚如泥。自能成羽翼，何必仰云梯。<p>卷56_21「秋日别王长史」王勃<br>别路馀千里，深恩重百年。正悲西候日，更动北梁篇。<br>野色笼寒雾，山光敛暮烟。终知难再奉，怀德自潸然。<p>卷56_22「上巳浮江宴韵得遥字」王勃<br>上巳年光促，中川兴绪遥。绿齐山叶满，红泄片花销。<br>泉声喧后涧，虹影照前桥。遽悲春望远，江路积波潮。<p>卷56_23「长柳」王勃<br>晨征犯烟磴，夕憩在云关。晚风清近壑，新月照澄湾。<br>郊童樵唱返，津叟钓歌还。客行无与晤，赖此释愁颜。<p>卷56_24「铜雀妓二首」王勃<br>金凤邻铜雀，漳河望邺城。君王无处所，台榭若平生。<br>舞席纷何就，歌梁俨未倾。西陵松冷，谁见绮罗情。<br>妾本深宫妓，层城闭九重。君王欢爱尽，歌舞为谁容。<br>锦衾不复襞，罗衣谁再缝。高台西北望，流涕向青松。<p>卷56_25「羁游饯别」王勃<br>客心悬陇路，游子倦江干。槿丰朝砌静，筱密夜窗寒。<br>琴声销别恨，风景驻离欢。宁觉山川远，悠悠旅思难。<p>卷56_26「易阳早发」王勃<br>饬装侵晓月，奔策候残星。危阁寻丹障，回梁属翠屏。<br>云间迷树影，雾里失峰形。复此凉飙至，空山飞夜萤。<p>卷56_27「焦岸早行和陆四」王勃<br>侵星违旅馆，乘月戒征俦。复嶂迷晴色，虚岩辨暗流。<br>猿吟山漏晓，萤散野风秋。故人渺何际，乡关云雾浮。<p>卷56_28「深湾夜宿」王勃<br>津涂临巨壑，村宇架危岑。堰绝滩声隐，风交树影深。<br>江童暮理楫，山女夜调砧。此时故乡远，宁知游子心。<p>卷56_29「伤裴录事丧子」王勃<br>兰阶霜候早，松露穸台深。魄散珠胎没，芳销玉树沉。<br>露文宿草，烟照惨平林。芝焚空叹息，流恨满Y金。<p>卷56_30「泥G」王勃<br>弭棹凌奔壑，低鞭蹑峻岐。江涛出岸险，峰磴入云危。<br>溜急船文乱，岩斜骑影移。水烟笼翠渚，山照落丹崖。<br>风生O浦叶，露泣竹潭枝。泛水虽云美，劳歌谁复知。<p>卷56_31「三月曲水宴得烟字」王勃<br>彭泽官初去，河阳赋始传。田园归旧国，诗酒间长筵。<br>列室窥丹洞，分楼瞰紫烟。萦回亘津渡，出没控郊。<br>凤琴调上客，龙辔俨群仙。松石偏宜古，藤萝不记年。<br>重檐交密树，复磴拥危泉。抗石南岭，乘沙眇北川。<br>傅岩来筑处，G入钓前。日斜真趣远，幽思梦凉蝉。<p>卷56_32「秋日仙游观赠道士（一作骆宾王诗）」王勃<br>石图分帝宇，银牒洞灵宫。回丹萦岫室，复翠上岩栊。<br>雾浓金灶静，云暗玉坛空。野花常捧露，山叶自吟风。<br>林泉明月在，诗酒故人同。待余逢石髓，从尔命飞鸿。<p>卷56_33「晚留凤州」王勃<br>宝鸡辞旧役，仙凤历遗墟。去此近城阙，青山明月初。<p>卷56_34「羁春」王勃<br>客心千里倦，春事一朝归。还伤北园里，重见落花飞。<p>卷56_35「林塘怀友」王勃<br>芳屏画春草，仙杼织朝霞。何如山水路，对面即飞花。<p>卷56_36「山扉夜坐」王勃<br>抱琴开野室，携酒对情人。林塘花月下，别似一家春。<p>卷56_37「春庄」王勃<br>山中兰叶径，城外李桃园。岂知人事静，不觉鸟声喧。<p>卷56_38「春游」王勃<br>客念纷无极，春泪倍成行。今朝花树下，不觉恋年光。<p>卷56_39「春园」王勃<br>山泉两处晚，花柳一园春。还持千日醉，共作百年人。<p>卷56_40「林泉独饮」王勃<br>丘壑经涂赏，花柳遇时春。相逢今不醉，物色自轻人。<p>卷56_41「登城春望」王勃<br>物外山川近，晴初景霭新。芳郊花柳遍，何处不宜春。<p>卷56_42「他乡叙兴」王勃<br>缀叶归烟晚，乘花落照春。边城琴酒处，俱是越乡人。<p>卷56_43「夜兴」王勃<br>野烟含夕渚，山月照秋林。还将中散兴，来偶步兵琴。<p>卷56_44「临江二首」王勃<br>泛泛东流水，飞飞北上尘。归骖将别棹，俱是倦游人。<br>去骖嘶别路，归棹隐寒洲。江皋木叶下，应想故城秋。<p>卷56_45「江亭夜月送别二首」王勃<br>江送巴南水，山横塞北云。津亭秋月夜，谁见泣离群。<br>乱烟笼碧砌，飞月向南端。寂寂离亭掩，江山此夜寒。<p>卷56_46「别人四首」王勃<br>久客逢馀闰，他乡别故人。自然堪下泪，谁忍望征尘。<br>江上风烟积，山幽云雾多。送君南浦外，还望将如何。<br>桂轺虽不驻，兰筵幸未开。林塘风月赏，还待故人来。<br>霜华净天末，雾色笼江际。客子常畏人，何为久留滞。<p>卷56_47「赠李十四四首」王勃<br>野客思茅宇，山人爱竹林。琴尊唯待处，风月自相寻。<br>小径偏宜草，空庭不厌花。平生诗与酒，自得会仙家。<br>乱竹开三径，飞花满四邻。从来扬子宅，别有尚玄人。<br>风筵调桂轸，月径引藤杯。直当花院里，书斋望晓开。<p>卷56_48「早春野望」王勃<br>江旷春潮白，山长晓岫青。他乡临睨极，花柳映边亭。<p>卷56_49「山中」王勃<br>长江悲已滞，万里念将归。况属高风晚，山山黄叶飞。<p>卷56_50「冬郊行望」王勃<br>桂密岩花白，梨疏林叶红。江皋寒望尽，归念断征篷。<p>卷56_51「寒夜思友三首」王勃<br>久别侵怀抱，他乡变容色。月下调鸣琴，相思此何极。<br>云间征思断，月下归愁切。鸿雁西南飞，如何故人别。<br>朝朝翠山下，夜夜苍江曲。复此遥相思，清尊湛芳绿。<p>卷56_52「始平晚息」王勃<br>观阙长安近，江山蜀路赊。客行朝复夕，无处是乡家。<p>卷56_53「扶风昼届离京浸远」王勃<br>帝里金茎去，扶风石柱来。山川殊未已，行路方悠哉。<p>卷56_54「普安建阴题壁」王勃<br>江汉深无极，梁岷不可攀。山川云雾里，游子几时还。<p>卷56_55「九日」王勃<br>九日重阳节，开门有菊花。不知来送酒，若个是陶家。<p>卷56_56「秋江送别二首」王勃<br>早是他乡值早秋，江亭明月带江流。<br>已觉逝川伤别念，复看津树隐离舟。<br>归舟归骑俨成行，江南江北互相望。<br>谁谓波澜才一水，已觉山川是两乡。<p>卷56_57「蜀中九日」王勃<br>九月九日望乡台，他席他乡送客杯。<br>人情已厌南中苦，鸿雁那从北地来。<p>卷56_58「寒夜怀友杂体二首」王勃<br>北山烟雾始茫茫，南津霜月正苍苍。<br>秋深客思纷无已，复值征鸿中夜起。<br>复x重楼向浦开，秋风明月度江来。<br>故人故情怀故宴，相望相思不相见。<p>卷56_59「落花落（以下诗集不载）」王勃<br>落花落，落花纷漠漠。绿叶青跗映丹萼，<br>与君裴回上金x。影拂妆阶玳瑁筵，香飘舞馆茱萸幕。<br>落花飞，撩乱入中帷。落花春正满，春人归不归。<br>落花度，氛氲绕高树。落花春已繁，春人春不顾。<br>绮x青台静且闲，罗袂红巾复往还。盛年不再得，<br>高枝难重攀。试复旦游落花里，暮宿落花间。<br>与君落花院，台上起双鬟。<p>卷56_60「九日怀封元寂」王勃<br>九日郊原望，平野遍霜威。兰气添新酌，花香染别衣。<br>九秋良会少，千里故人稀。今日龙山外，当忆雁书归。<p>卷56_61「出境游山二首」王勃<br>源水终无路，山阿若有人。驱羊先动石，走兔欲投巾。<br>洞晚秋泉冷，岩朝古树新。峰斜连鸟翅，磴叠上鱼鳞。<br>化鹤千龄早，元龟六代春。浮云今可驾，沧海自成尘。<br>振翮凌霜吹，正月伫天浔。回镳凌翠壑，飞轸控青岑。<br>岩深灵灶没，涧毁石渠沉。宫阙云间近，江山物外临。<br>玉坛栖暮夜，珠洞结秋阴。萧萧离俗影，扰扰望乡心。<br>谁意山游好，屡伤人事侵。<p>卷56_62「河阳桥代窦郎中佳人答杨中舍」王勃<br>披风听鸟长河路，临津织女遥相妒。<br>判知秋夕带啼还，那及春朝携手度。<p>卷56_63「晦日宴高氏林亭同用华字」王<br>上序披林馆，中京视物华。竹窗低露叶，梅径起风花。<br>
景落春台雾，池侵旧渚沙。绮筵歌吹晚，暮雨泛香车。
<hr>
<br><table border="0" cellpadding="0"



><hr></table><p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>
</html>
