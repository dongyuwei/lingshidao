<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../style.css"><title>古诗库：杜审言全集</title>
<meta name="GENERATOR" content="Microsoft FrontPage 4.0">

</head>
<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center><p align="center">杜审言全集<p align="left">杜审言(?～708)，唐代诗人。字必简。祖籍襄阳(今湖北襄樊)，实为洛州巩县(今属河南)人。高宗咸亨元年(670) 进士。官隰城尉，累转洛阳丞，坐事贬吉州司户参军。因与同僚不睦，为州司马周季重等所构陷，系狱，将被杀。其子杜并，16岁，刺杀季重，己亦当场遇害。武后闻杜并为父报仇事，甚加叹异，召见审言，授著作佐郎，迁膳部员外郎。因依附张易之、张昌宗,于中宗神龙元年(705)与宋之问、沈缙诘热送时遭贬，他被流配到峰州。不久召还，授国子监主簿。卒年60余。杜审言是大诗人杜甫的祖父，少时与李峤、崔融、苏味道齐名，称“文章四友”。晚年和沈缙凇⑺沃问相唱和。他们都大力创作律诗，是唐代“近体诗”的奠基人。《旧唐书・经籍志》、《新唐书・艺文志》都著录《杜审言集》10卷。但到宋代已佚,仅存1卷，“有诗四十余篇而已”(《郡斋读书志》)。今存《杜审言诗集》1卷，诗43首。《全唐诗》编为1卷。傅璇琮《唐代诗人丛考・杜审言考》，对杜审言生平事迹多所考证。<hr><p>卷62_1「南海乱石山作」杜审言<br>涨海积稽天，群山高I地。相传称乱石，图典失其事。<br>悬危悉可惊，大小都不类。乍将云岛极，还与星河次。<br>上耸忽如飞，下临仍欲坠。朝暾V丹紫，夜魄炯青翠。<br>穹崇雾雨蓄，幽隐灵仙s。万寻挂鹤巢，千丈垂猿臂。<br>昔去景风涉，今来姑洗至。观此得咏歌，长时想精异。<p>卷62_2「送和西蕃使」杜审言<br>使出凤凰池，京师阳春晚。圣朝尚边策，诏谕兵戈偃。<br>拜手明光殿，摇心上林苑。种落逾青羌，关山度赤坂。<br>疆场及无事，雅歌而餐饭。宁独锡和戎，更当封定远。<p>卷62_3「蓬莱三殿侍宴奉敕咏终南山应制」杜审言<br>北斗挂城边，南山倚殿前。云标金阙迥，树杪玉堂悬。<br>半岭通佳气，中峰绕瑞烟。小臣持献寿，长此戴尧天。<p>卷62_4「望春亭侍游应诏」杜审言<br>帝出明光殿，天临太液池。尧樽随步辇，舜乐绕行麾。<br>万寿祯祥献，三春景物滋。小臣同酌海，歌颂答无为。<p>卷62_5「宿羽亭侍宴应制」杜审言<br>步辇千门出，离宫二月开。风光新柳报，宴赏落花催。<br>碧水摇空阁，青山绕吹台。圣情留晚兴，歌管送馀杯。<p>卷62_6「岁夜安乐公主满月侍宴应制」杜审言<br>戚里生昌胤，天杯宴重臣。画楼初满月，香殿早迎春。<br>睿作尧君宝，孙谋梁国珍。明朝元会日，万寿乐章陈。<p>卷62_7「奉和七夕侍宴两仪殿应制」杜审言<br>一年衔别怨，七夕始言归。敛泪开星靥，微步动云衣。<br>天回兔欲落，河旷鹊停飞。那堪尽此夜，复往弄残机。<p>卷62_8「大T（永昌元年）」杜审言<br>圣后乘乾日，皇明御历辰。紫宫初启坐，苍璧正临春。<br>雷雨垂膏泽，金钱赠下人。诏T欢赏遍，交泰睹惟新。<p>卷62_9「赋得妾薄命」杜审言<br>草绿长门掩，苔青永巷幽。宠移新爱夺，泪落故情留。<br>啼鸟惊残梦，飞花搅独愁。自怜春色罢，团扇复迎秋。<p>卷62_10「和韦承庆过义阳公主山池五首」杜审言<br>野兴城中发，朝英物外求。情悬朱绂望，契动赤泉游。<br>海燕巢书阁，山鸡舞画楼。雨馀清晚夏，共坐北岩幽。<br>径转危峰逼，桥回缺岸妨。玉泉移酒味，石髓换粳香。<br>绾雾青丝弱，牵风紫蔓长。犹言宴乐少，别向后池塘。<br>携琴绕碧沙，摇笔弄青霞。杜若幽庭草，芙蓉曲沼花。<br>宴游成野客，形胜得仙家。往往留仙步，登攀日易斜。<br>攒石当轩倚，悬泉度牖飞。鹿冲妓席，鹤子曳童衣。<br>园果尝难遍，池莲摘未稀。卷帘唯待月，应在醉中归。<br>赏玩期他日，高深爱此时。池分八水背，峰作九山疑。<br>地静鱼偏逸，人闲鸟欲欺。青溪留别兴，更与白云期。<p>卷62_11「和晋陵陆丞早春游望（一作韦应物诗）」杜审言<br>独有宦游人，偏惊物候新。云霞出海曙，梅柳渡江春。<br>淑气催黄鸟，晴光转绿O。忽闻歌古调，归思欲沾巾。<p>卷62_12「秋夜宴临津郑明府宅」杜审言<br>行止皆无地，招寻独有君。酒中堪累月，身外即浮云。<br>露白宵钟彻，风清晓漏闻。坐携馀兴往，还似未离群。<p>卷62_13「和康五庭芝望月有怀」杜审言<br>明月高秋迥，愁人独夜看。暂将弓并曲，翻与扇俱团。<br>雾濯清辉苦，风飘素影寒。罗衣一此鉴，顿使别离难。<p>卷62_14「登襄阳城」杜审言<br>旅客三秋至，层城四望开。楚山横地出，汉水接天回。<br>冠盖非新里，章华即旧台。习池风景异，归路满尘埃。<p>卷62_15「旅寓安南」杜审言<br>交趾殊风候，寒迟暖复催。仲冬山果熟，正月野花开。<br>积雨生昏雾，轻霜下震雷。故乡逾万里，客思倍从来。<p>卷62_16「春日怀归」杜审言<br>心是伤归望，春归异往年。河山鉴魏阙，桑梓忆秦川。<br>花杂芳园鸟，风和绿野烟。更怀欢赏地，车马洛桥边。<p>卷62_17「代张侍御伤美人」杜审言<br>二八泉扉掩，帷屏宠爱空。泪痕消夜烛，愁绪乱春风。<br>巧笑人疑在，新妆曲未终。应怜脂粉气，留著舞衣中。<p>卷62_18「送高郎中北使」杜审言<br>北狄愿和亲，东京发使臣。马衔边地雪，衣染异方尘。<br>岁月催行旅，恩荣变苦辛。歌钟期重锡，拜手落花春。<p>卷62_19「都尉山亭」杜审言<br>紫藤萦葛，绿刺I蔷薇。下钓看鱼跃，探巢畏鸟飞。<br>叶疏荷已晚，枝亚果新肥。胜迹都无限，只应伴月归。<p>卷62_20「夏日过郑七山斋」杜审言<br>共有樽中好，言寻谷口来。薜萝山径入，荷芰水亭开。<br>日气含残雨，云阴送晚雷。洛阳钟鼓至，车马系迟回。<p>卷62_21「送崔融」杜审言<br>君王行出将，书记远从征。祖帐连河阙，军麾动洛城。<br>旌旃朝朔气，笳吹夜边声。坐觉烟尘扫，秋风古北平。<p>卷62_22「经行岚州」杜审言<br>北地春光晚，边城气候寒。往来花不发，新旧雪仍残。<br>水作琴中听，山疑画里看。自惊牵远役，艰险促征鞍。<p>卷62_23「重九日宴江阴」杜审言<br>蟋蟀期归晚，茱萸节候新。降霜青女月，送酒白衣人。<br>高兴要长寿，卑栖隔近臣。龙沙即此地，旧俗坐为邻。<p>卷62_24「除夜有怀」杜审言<br>故节当歌守，新年把烛迎。冬氛恋虬箭，春色候鸡鸣。<br>兴尽闻壶覆，宵阑见斗横。还将万亿寿，更谒九重城。<p>卷62_25「晦日宴游」杜审言<br>日晦随q荚，春情著杏花。解绅宜就水，张幕会连沙。<br>歌管风轻度，池台日半斜。更看金谷骑，争向石崇家。<p>卷62_26「七夕」杜审言<br>白露含明月，青霞断绛河。天街七襄转，阁道二神过。<br>服锵环，香筵拂绮罗。年年今夜尽，机杼别情多。<p>卷62_27「守岁侍宴应制」杜审言<br>季冬除夜接新年，帝子王孙捧御筵。宫阙星河低拂树，<br>殿廷灯烛上薰天。弹弦奏节梅风入，对局探钩柏酒传。<br>欲向正元歌万寿，暂留欢赏寄春前。<p>卷62_28「大T」杜审言<br>毗陵震泽九州通，士女欢娱万国同。伐鼓撞钟惊海上，<br>新妆服照江东。梅花落处疑残雪，柳叶开时任好风。<br>火德云官逢道泰，天长地久属年丰。<p>卷62_29「春日京中有怀」杜审言<br>今年游寓独游秦，愁思看春不当春。上林苑里花徒发，<br>细柳营前叶漫新。公子南桥应尽兴，将军西第几留宾。<br>寄语洛城风日道，明年春色倍还人。<p>卷62_30「扈从出长安应制」杜审言<br>分野都畿列，时乘六御均。京师旧西幸，洛道此东巡。<br>文物驱三统，声名走百神。龙旗萦漏夕，凤辇拂钩陈。<br>抚迹地灵古，游情皇鉴新。山追散马日，水忆钓鱼人。<br>禹食传中使，尧樽遍下臣。省方称国阜，问道识风淳。<br>岁晚天行吉，年丰景从亲。欢娱包历代，宇宙忽疑春。<p>卷62_31「春日江津游望」杜审言<br>旅客摇边思，春江弄晚晴。烟销垂柳弱，雾卷落花轻。<br>飞棹乘空下，回流向日平。鸟啼移几处，蝶舞乱相迎。<br>忽叹人皆浊，堤防水至清。谷王常不让，深可戒中盈。<p>卷62_32「泛舟送郑卿入京」杜审言<br>帝坐蓬莱殿，恩追社稷臣。长安遥向日，宗伯正乘春。<br>相宅开基地，倾都送别人。行舟萦渌水，列戟满红尘。<br>酒助欢娱洽，风催景气新。此时光乃命，谁为惜无津。<p>卷62_33「度石门山」杜审言<br>石门千仞断，迸水落遥空。道束悬崖半，桥欹绝涧中。<br>仰攀人屡息，直下骑才通。泥拥奔蛇径，云埋伏兽丛。<br>星躔牛斗北，地脉象牙东。开塞随行变，高深触望同。<br>江声连骤雨，日气抱残虹。未改朱明律，先含白露风。<br>坚贞深不惮，险涩谅难穷。有异登临赏，徒为造化功。<p>卷62_34「赠崔融二十韵」杜审言<br>十年俱薄宦，万里各他方。云天断书札，风土异炎凉。<br>太息幽兰紫，劳歌奇树黄。日疑怀叔度，夜似忆真长。<br>北使从江表，东归在洛阳。相逢慰畴昔，相对叙存亡。<br>草深穷巷毁，竹尽故园荒。雅节君弥固，衰颜余自伤。<br>人事盈虚改，交游宠辱妨。雀罗争去翟，鹤氅竞寻王。<br>思极欢娱至，朋情讵可忘。琴樽横宴席，岩谷卧词场。<br>连骑追佳赏，城中及路傍。三川宿雨霁，四月晚花芳。<br>复此开悬榻，宁唯入后堂。兴酣鸲鹆舞，言洽凤凰翔。<br>高选俄迁职，严程已饬装。抚躬衔道义，携手恋辉光。<br>玉振先推美，金铭旧所防。忽嗟离别易，行役共时康。<p>卷62_35「赠苏味道」杜审言<br>北地寒应苦，南庭戍未归。边声乱羌笛，朔气卷戎衣。<br>雨雪关山暗，风霜草木稀。胡兵战欲尽，虏骑猎犹肥。<br>雁塞何时入，龙城几度围。据鞍雄剑动，插笔羽书飞。<br>舆驾还京邑，朋游满帝畿。方期来献凯，歌舞共春辉。<p>卷62_36「和李大夫嗣真奉使存抚河东」杜审言<br>六位乾坤动，三微历数迁。讴歌移火德，图谶在金天。<br>子月开阶统，房星受命年。祯符龙马出，宝凤凰传。<br>地即交风雨，都仍卜涧e。明堂唯御极，清庙乃尊先。<br>不宰神功运，无为大象悬。八荒平物土，四海接人烟。<br>已属群生泰，犹言至道偏。玺书傍问俗，旌节近推贤。<br>秩比司空位，官临御史员。雄词执刀笔，直谏罢楼船。<br>国有大臣器，朝加小会筵。将行备礼乐，送别仰神仙。<br>城阙周京转，关河陕服连。稍观汾水曲，俄指绛台前。<br>姑射聊长望，平阳遂宛然。舜耕馀草木，禹凿旧山川。<br>昔出诸侯上，无何霸业全。中军归战敌，外府绝兵权。<br>隐隐帝乡远，瞻瞻肃命虔。西河偃风俗，东壁挂星躔。<br>井邑榆社，陵园松柏田。荣光晴掩代，佳气晓侵燕。<br>雨霈鸿私涤，风行睿旨宣。茕嫠访疾苦，屠钓采贞坚。<br>人乐逢刑措，时康洽赏延。赐逾秦氏级，恩倍汉家钱。<br>拥传咸翘首，称觞竞比肩。拜迎弥道路，舞咏溢郊。<br>杀气西衡白，穷阴北暝玄。飞霜遥渡海，残月迥临边。<br>缅邈朝廷问，周流朔塞旋。兴来探马策，俊发抱龙泉。<br>学总八千卷，文倾三百篇。澄清得使者，作颂有人焉。<br>莫以崇班阂，而云胜托捐。伟材何磊落，陋质几翩Q。<br>江海宁为让，巴渝转自牵。一闻歌圣道，助曲荷陶甄。<p>卷62_37「赠苏绾书记」杜审言<br>知君书记本翩翩，为许从戎赴朔边。<br>红粉楼中应计日，燕支山下莫经年。<p>卷62_38「渡湘江」杜审言<br>迟日园林悲昔游，今春花鸟作边愁。<br>独怜京国人南窜，不似湘江水北流。<p>卷62_39「戏赠赵使君美人」杜审言<br>红粉青娥映楚云，桃花马上石榴裙。<br>罗敷独向东方去，谩学他家作使君。<hr><p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>
