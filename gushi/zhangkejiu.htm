<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：张可九散曲选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">张可九散曲选<br>
</p>
<p align="left"><a href="zhangkejiu.htm#1">[水仙子] 别怀</a> <a href="zhangkejiu.htm#2">[梧叶儿]  
湖山夜景</a> <a href="zhangkejiu.htm#3">[拆挂令] 西陵送别</a> <a href="zhangkejiu.htm#4">[水仙子]  
梅边即事</a> <a href="zhangkejiu.htm#5">[小梁州] 失题</a> <a href="zhangkejiu.htm#6">[红绣鞋]  
西湖雨</a> <a href="zhangkejiu.htm#7">[红绣鞋] 次韵</a> <a href="zhangkejiu.htm#8">[中吕]迎仙客  
秋夜</a> <a href="zhangkejiu.htm#9">[黄钟]人月圆 山中书事</a> <a href="zhangkejiu.htm#10">[黄钟]人月圆  
春晚次韵</a> <a href="zhangkejiu.htm#11">[黄钟]人月圆 雪中游虎丘</a> <a href="zhangkejiu.htm#12">[黄钟]人月圆  
客垂虹</a> <a href="zhangkejiu.htm#13">[黄钟]人月圆 吴门怀古</a> <a href="zhangkejiu.htm#14">[黄钟]人月圆  
春日湖上</a> <a href="zhangkejiu.htm#15">[正宫]醉太平</a> <a href="zhangkejiu.htm#16">[中吕]红绣鞋  
天台瀑布寺</a> <a href="zhangkejiu.htm#17">[中吕]普天乐 西湖即事</a> <a href="zhangkejiu.htm#18">[中吕]普天乐  
秋怀</a> <a href="zhangkejiu.htm#19">[中吕]喜春来 金华客舍</a> <a href="zhangkejiu.htm#20">[中吕]喜春来  
永康驿中</a> <a href="zhangkejiu.htm#21">[中吕]山坡羊 闺思 </a><a href="zhangkejiu.htm#22">[中吕]山坡羊  
客高邮</a> <a href="zhangkejiu.htm#23">[中吕]卖花声 怀古</a> <a href="zhangkejiu.htm#24">[南吕]四块玉  
客中九月</a> <a href="zhangkejiu.htm#25">[双调]庆东原 次马致远先辈韵</a> <a href="zhangkejiu.htm#26">[双调]落梅风  
春情</a> <a href="zhangkejiu.htm#27">[双调]水仙子 秋思</a> <a href="zhangkejiu.htm#28">[双调]水仙子  
西湖废圃</a> <a href="zhangkejiu.htm#29">[双调]殿前欢 离思舟</a> <a href="zhangkejiu.htm#30">[双调]殿前欢  
爱山亭上 </a><a href="zhangkejiu.htm#31">[双调]折桂令 村庵即事</a> <a href="zhangkejiu.htm#32">[双调]折桂令  
九日</a> <a href="zhangkejiu.htm#33">[双调]折桂令 次韵</a> <a href="zhangkejiu.htm#34">[双调]折桂令  
西陵送别</a> <a href="zhangkejiu.htm#35">[双调]清江引 秋怀</a> <a href="zhangkejiu.htm#36">[双调]清江引  
春思</a> <a href="zhangkejiu.htm#37">[双调]清江引 老王将军</a> <a href="zhangkejiu.htm#38">[越调]天净沙  
江上</a> <a href="zhangkejiu.htm#39">[越调]天净沙 湖上送别</a> <a href="zhangkejiu.htm#40">[越调]寨儿令  
次韵</a> <a href="zhangkejiu.htm#41">[越调]寨儿令 投闲即事</a> <a href="zhangkejiu.htm#42">[越调]凭阑人  
湖上</a> <a href="zhangkejiu.htm#43">[越调]凭阑人 湖上</a> </p>  
<hr>  
<p><br>  
<a name="1"></a>[水仙子] 别怀<p>  
飞花和雨送兰舟，细柳垂烟掩画楼，啼痕带酒淹罗袖，换金杯劳玉手。<br>  
大江流不尽诗愁，象牙床上，鲛绡枕头，梦到并州。 <p>  
<br>  
<a name="2"></a>[梧叶儿] 湖山夜景<p>  
猿啸黄昏後，人行画卷中。萧寺罢疏钟，湿翠横千嶂，清风响万松，<br>  
寒玉奏孤桐，身在秋香月宫。　　<p>
<br>
<a name="3"></a>[拆挂令] 西陵送别<p>  
画船儿载不起离愁。人到西陵，恨满东州，懒上归鞍，慵开泪眼，怕倚层楼。<br>  
春去春来管送别依依岸柳，潮生潮落，会忘机泛泛沙鸥。<br>  
烟水悠悠，有句相酬，无计相留。 <p>  
<br>  
<a name="4"></a>[水仙子] 梅边即事<p>  
好花多向雨中开，佳客新从云外来。清诗未了年前债，相逢且开怀。<br>  
曲阑干碾玉亭台，小树粉蝶翅，苍苔点鹿胎，踏碎青鞋。 <p>  
<br>  
<a name="5"></a>[小梁州] 失题<p>  
篷窗风急雨丝丝，笑捻吟髭，淮阳路何之？<br>  
鳞鸿至，把酒问篙师，<br>  
〔幺〕迎头便说兵戈事，风流莫再追思，<br>  
塌了酒楼，焚了茶肆，柳营花市，更呼甚燕子莺儿。<p>  
<br>  
<a name="6"></a>[红绣鞋] 西湖雨<p>  
删抹了东坡诗句，糊涂了西子妆梳，山色空蒙水模糊，<br>  
行云神女梦，泼墨范宽图，挂黑龙天外雨。<p>  
<br>  
<a name="7"></a>[红绣鞋] 次韵<p>  
剑击西风鬼啸，琴弹夜月猿号。<br>  
半醉渊明可人招，南来山隐隐，东去浪淘淘，浙江归路杳。　　　　<p>
<br>
<a name="8"></a>[中吕]迎仙客 秋夜<p>  
雨乍晴，月笼明。秋香院落砧杵鸣，二三更，千万声，捣碎离情，不管愁人听。  
<p>  
<br>  
<a name="9"></a>[黄钟]人月圆 山中书事<p>  
兴亡千古繁华梦，诗眼倦天涯。孔林乔木，吴宫蔓草，楚庙寒鸦。<br>  
数间茅舍，藏书万卷，投老村家。山中何事，松花酿酒，春水煎茶。<p>  
<br>  
<a name="10"></a>[黄钟]人月圆 春晚次韵<p>  
萋萋芳草春云乱，愁在夕阳中。短亭别酒，平湖画舫，垂柳骄骢。<br>  
一声啼鸟，一番夜雨，一阵东风。桃花吹尽，佳人何在，门掩残红。<p>  
<br>  
<a name="11"></a>[黄钟]人月圆 雪中游虎丘<p>  
梅花浑似真真面，留我何阑干。雪晴天气，松腰玉瘦，泉眼冰寒。<br>  
兴亡遗恨，一丘黄土，千古青山。老僧同醉，残碑休打，宝剑羞看。<p>  
<br>  
<a name="12"></a>[黄钟]人月圆 客垂虹<p>  
三高祠下天如镜，山色浸空鳌］桓张翰，渔舟范蠡，茶灶龟蒙。<br>  
故人何在，前和那里，心事谁同？黄花庭院，青灯夜雨，白发秋风。<p>  
<br>  
<a name="13"></a>[黄钟]人月圆 吴门怀古<p>  
山藏白虎云藏寺，池上老梅枝。洞庭归兴，香柑红树，鲈脍银丝。<br>  
白家池馆，吴王花草，长似坡诗。可人怜处，啼乌夜月，犹怨西施。<p>  
<br>  
<a name="14"></a>[黄钟]人月圆 春日湖上<p>  
小楼还被青山碍，隔断楚天遥。昨宵入梦，那人如玉，何处吹箫？<br>  
门前朝暮，无情秋月，有信春潮。看看憔悴，飞花心事，残柳眉梢。<p>  
<br>  
<a name="15"></a>[正宫]醉太平<p>  
人皆嫌命窘，谁不见钱亲？水晶环入面糊盆，才沾粘便滚。<br>  
文章糊了盛钱囤，门庭改作迷魂阵，清廉贬入睡馄饨。葫芦提倒稳。<p>  
<br>  
<a name="16"></a>[中吕]红绣鞋 天台瀑布寺<p>  
绝顶峰攒雪剑，悬崖水挂冰帘，倚树哀猿弄云尖。<br>  
血华啼杜宇，阴洞吼飞廉。比人心山未险。<p>  
<br>  
<a name="17"></a>[中吕]普天乐 西湖即事<p>  
蕊珠宫，蓬莱洞。青松影里，红藕香中。<br>  
千机云锦重，一片银河冻。缥缈佳人双飞凤，紫箫寒月满长空。<br>  
阑干晚风，菱歌上下，渔火西东。<p>  
<br>  
<a name="18"></a>[中吕]普天乐 秋怀<p>  
会真诗，相思债。花笺象管，钿盒金钗。雁啼明月中，人在青山外。<br>  
独上危楼愁无奈，起西风一片离怀。白衣未来，东篱好在，黄菊先开。<p>  
<br>  
<a name="19"></a>[中吕]喜春来 金华客舍<p>  
落红小雨苍苔径，飞絮东风细柳营。可怜客里过清明。不待听，昨夜杜鹃声。<p>  
<br>  
<a name="20"></a>[中吕]喜春来 永康驿中<p>  
荷盘敲珠千颗，山背披云玉一蓑。半篇诗景费吟哦。芳草坡，松外采茶歌。<p>  
<br>  
<a name="21"></a>[中吕]山坡羊 闺思<p>  
云松螺髻，香温鸳被，掩春闺一觉伤春睡。<br>  
柳花飞，小琼姬，一声“雪下呈祥瑞“，团圆梦儿生唤起。<br>  
“谁，不做美？呸，却是你！”<p>  
<br>  
<a name="22"></a>[中吕]山坡羊 客高邮<p>  
危台凝伫，苍苍烟树，夕阳曾送龙舟去。映菰芦，捕鱼图。<br>  
一竿风旆桥西路，人物风流闻上古。儒，秦太虚；湖，明月珠。<p>  
<br>  
<a name="23"></a>[中吕]卖花声 怀古<p>  
美人自刎乌江岸，战火曾烧赤璧山，将军空玉门关。<br>  
伤心秦汉，生民涂炭，读书人一声长叹。 <p>  
<br>  
<a name="24"></a>[南吕]四块玉 客中九月<p>  
落帽风，登高酒。人远天涯碧云秋，雨荒篱下黄花瘦。愁又愁，楼上楼，九月九。<p>  
<br>  
<a name="25"></a>[双调]庆东原 次马致远先辈韵<p>  
山容瘦，木叶凋。对西窗尽是诗材料。苍烟树杪，残雪柳条，红日花梢。<br>  
他得志笑闲人，他失脚闲人笑。<p>  
<br>  
<a name="26"></a>[双调]落梅风 春情<br>  
秋千院，拜扫天，柳荫中躲莺藏燕。掩霜纨递将诗半篇，怕帘外卖花人见。<p>  
<p>  
<a name="27"></a>[双调]水仙子 秋思<p>  
天边白雁写寒云，镜里青鸾瘦玉人，秋风昨夜愁成阵。思君不见君。缓歌独自开樽。<br>  
灯挑尽，酒半醺，如此黄昏。<p>  
<br>  
<a name="28"></a>[双调]水仙子 西湖废圃<p>  
夕阳芳草废歌台，老树寒鸦静御街，神仙环今何在？<br>  
荒基生暮霭，叹英雄白骨苍苔。<br>  
花已飘零去，山曾富贵来，俯仰伤怀。<p>  
<br>  
<a name="29"></a>[双调]殿前欢 离思舟<p>  
月笼沙，十年心事付琵琶。相思懒看帏屏画  
人在天涯。<br>  
春残豆蔻花，情寄鸳鸯帕，香冷茶蘼架。旧游台榭，晓梦窗纱。<p>  
<br>  
<a name="30"></a>[双调]殿前欢 爱山亭上<p>  
小阑干，又添新竹两三竿。倒持手版技颐看，容我偷闲。<br>  
松风古砚寒，藓土白石烂，蕉雨疏花绽。青山爱我，我爱青山。<p>  
<br>  
<a name="31"></a>[双调]折桂令 村庵即事<p>  
掩柴门啸傲烟霞，隐隐林峦，小小仙家。楼外白云，窗前翠竹，井底朱砂。<br>  
五亩宅无人种瓜，一村庵有客分茶。春色无多，开到蔷薇，落尽梨花。  
<p>  
<br>  
<a name="32"></a>[双调]折桂令 九日<p>  
对青山强整乌纱，归雁横秋，倦客思家。翠袖殷勤，金杯错落，玉手琵琶。<br>  
人老去西风白发，蝶愁来明日黄花。回首天涯，一抹斜阳，数点寒鸦。<p>  
<br>  
<a name="33"></a>[双调]折桂令 次韵<p>  
唤西施伴我西游，客路依依，烟水悠悠。树啼鹃，青天旅雁，白雪盟鸥。<br>  
人倚梨花病酒，月明杨柳维舟。试上层楼，绿满江南，红褪春愁。<p>  
<br>  
<a name="34"></a>[双调]折桂令 西陵送别<p>  
画船儿载不起离愁，人在西陵，恨满东州。懒上归鞍，慵开泪眼  
肠倚层楼。<br>  
春去春来，管送别依依岸柳。潮生潮落，会忘机泛泛沙鸥。<br>  
烟水悠悠，有句相酬，无计相留。<p>  
<br>  
<a name="35"></a>[双调]清江引 秋怀<p>  
西风信来家里，问我归期未？雁啼红叶天，人醉黄花地，芭蕉雨声秋梦里。<p>  
<br>  
<a name="36"></a>[双调]清江引 春思<p>  
黄莺乱啼门外柳，细雨清明后。能消几日春，又是相思瘦。梨花小窗人病酒。<p>  
<br>  
<a name="37"></a>[双调]清江引 老王将军<p>  
纶巾紫髯满把，老向辕门下。霜明宝剑花，尘暗银鞍帕。江边草青闲战马。<p>  
<br>  
<a name="38"></a>[越调]天净沙 江上<br>  
蘼溲闫缴常依依孤鹜残霞，隔水疏林几家。小舟如画，渔歌唱入芦花。<p>  
<br>  
<a name="39"></a>[越调]天净沙 湖上送别<p>  
红蕉隐隐窗纱，朱帘小小人家，绿柳匆匆去马。断桥西下，满湖烟雨愁花。<p>  
<br>  
<a name="40"></a>[越调]寨儿令 次韵<p>  
你见么？我愁他，青门几年不种瓜。世味嚼蜡，尘事抟沙，聚散树头鸦。<br>  
自休官清煞陶家，为调羹俗了梅花。<br>  
饮一杯金谷酒，分七碗玉川茶。不强如坐三日县官衙。 <p>  
<br>  
<a name="41"></a>[越调]寨儿令 投闲即事<br>  
石斗滩，剑门关，上青天不如行路难。世事循环，春色阑珊，人老且投闲。<br>  
文君古调休弹，疏翁樵唱新刊。梅亭十二阑，茅屋两三间。看，一带好江山。<p>  
<br>  
<a name="42"></a>[越调]凭阑人 湖上<p>  
远水晴天明落霞，古岸渔村横钓槎。翠帘沽酒家，画桥吹柳花。<p>  
<br>  
<a name="43"></a>[越调]凭阑人 湖上<p>  
江水澄澄江月明，江上何人掐玉筝？隔江和泪听，满江长叹声。  
</p>  
<hr>  
  
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>  
  
</html>  
  
  
  
