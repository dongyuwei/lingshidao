<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：薛涛全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">薛涛全集<br>
</p>
<p align="left">薛涛（？～832至835），唐代女诗人。字洪度，一作宏度。长安（今陕西西安）人。父薛郧，仕宦入蜀，死后，妻女流寓蜀中。薛涛姿容美艳，性敏慧，8岁能诗,洞晓音律，多才艺，声名倾动一时。德宗贞元(785～804)中，韦皋任剑南西川节度使，召令赋诗侑酒，遂入乐籍。后袁滋、刘□、高崇文、武元衡、李夷简、王播、段文昌、杜元颖、郭钊、李德裕相继镇蜀，她都以歌伎而兼清客的身份出入幕府。韦皋曾拟奏请朝廷授以秘书省校书郎的官衔，格于旧例，未能实现，但人们往往称之为“女校书”。有《锦江集》5卷，今佚。《全唐诗》录存其诗1卷。近人张蓬舟有《薛涛诗笺》。</p>  
<p align="left"><a href="xuetao.htm#1">鸳鸯草</a> <a href="xuetao.htm#2">池上双凫</a>   
<a href="xuetao.htm#3">风</a> <a href="xuetao.htm#4">月</a> <a href="xuetao.htm#5">蝉</a> <a href="xuetao.htm#6">春望词四首</a>   
<a href="xuetao.htm#7">罚赴边有怀上韦令公二首</a> <a href="xuetao.htm#8">宣上人见示与诸公唱和</a>   
<a href="xuetao.htm#9">酬人雨后玩竹</a> <a href="xuetao.htm#10">浣花亭陪川主王播相公暨僚同赋早菊</a>   
<a href="xuetao.htm#11">咏八十一颗</a> <a href="xuetao.htm#12">四友赞</a> <a href="xuetao.htm#13">柳絮咏</a>   
<a href="xuetao.htm#14">金灯花</a> <a href="xuetao.htm#15">朱槿花</a> <a href="xuetao.htm#16">忆荔枝</a>   
<a href="xuetao.htm#17">秋泉</a> <a href="xuetao.htm#18">采莲舟</a> <a href="xuetao.htm#19">菱荇沼</a>   
<a href="xuetao.htm#20">江边</a> <a href="xuetao.htm#21">九日遇雨二首</a> <a href="xuetao.htm#22">听僧吹芦管</a>   
<a href="xuetao.htm#23">试新服裁制初成三首</a> <a href="xuetao.htm#24">斛石山书事</a> <a href="xuetao.htm#25">西岩</a>   
<a href="xuetao.htm#26">题竹郎庙</a> <a href="xuetao.htm#27">赋凌云寺二首</a> <a href="xuetao.htm#28">海棠溪</a>   
<a href="xuetao.htm#29">罚赴边上韦相公二首</a> <a href="xuetao.htm#30">十离诗十首</a> <a href="xuetao.htm#31">赠韦校书</a>   
<a href="xuetao.htm#32">酬辛员外折花见遗</a> <a href="xuetao.htm#33">酬郭简州寄柑子</a>   
<a href="xuetao.htm#34">和郭员外题万里桥</a> <a href="xuetao.htm#35">送郑资州</a> <a href="xuetao.htm#36">江亭饯别</a>   
<a href="xuetao.htm#37">春郊游眺寄孙处士二首</a> <a href="xuetao.htm#38">送姚员外</a> <a href="xuetao.htm#39">酬祝十三秀才</a>   
<a href="xuetao.htm#40">贼平后上高相公</a> <a href="xuetao.htm#41">续嘉陵驿诗献武相国</a>   
<a href="xuetao.htm#42">上川主武元衡相国二首</a> <a href="xuetao.htm#43">摩诃池赠萧中丞</a>   
<a href="xuetao.htm#44">乡思</a> <a href="xuetao.htm#45">送卢员外</a> <a href="xuetao.htm#46">斛石山晓望寄吕侍御</a>   
<a href="xuetao.htm#47">寄词</a> <a href="xuetao.htm#48">送友人</a> <a href="xuetao.htm#49">别李郎中</a>   
<a href="xuetao.htm#50">赠远二首</a> <a href="xuetao.htm#51">寄张元夫</a> <a href="xuetao.htm#52">上王尚书</a>   
<a href="xuetao.htm#53">段相国游武担寺病不能从题寄</a> <a href="xuetao.htm#54">赠段校书</a>   
<a href="xuetao.htm#55">和李书记席上见赠</a> <a href="xuetao.htm#56">送扶炼师</a> <a href="xuetao.htm#57">酬文使君</a>   
<a href="xuetao.htm#58">酬李校书</a> <a href="xuetao.htm#59">酬雍秀才贻巴峡图</a> <a href="xuetao.htm#60">赠苏十三中丞</a>   
<a href="xuetao.htm#61">酬杨供奉法师见招</a> <a href="xuetao.htm#62">酬杜舍人</a> <a href="xuetao.htm#63">酬吴使君</a>   
<a href="xuetao.htm#64">筹边楼</a> <a href="xuetao.htm#65">棠梨花和李太尉</a> <a href="xuetao.htm#66">和刘宾客玉(艹舜)</a>   
<a href="xuetao.htm#67">江月楼</a> <a href="xuetao.htm#68">谒巫山庙</a> <a href="xuetao.htm#69">寄旧诗与元微之</a></p>   
<hr>   
<p><br>   
<a name="1"></a>鸳鸯草 <p>   
<br>   
绿英满香砌，两两鸳鸯小。 <br>   
但娱春日长，不管秋风早。 <p>   
<p>   
<a name="2"></a>池上双凫 <p>   
<br>   
双栖绿池上，朝去暮飞还。 <br>   
更忆将雏日，同心莲叶间。 <p>   
<p>   
<a name="3"></a>风 <p>   
<br>   
猎蕙微风远，飘弦唳一声。 <br>   
林梢明淅沥，松径夜凄清。 <p>   
<p>   
<a name="4"></a>月 <p>   
<br>   
魄依钩样小，扇逐汉机团。 <br>   
细影将圆质，人间几处看。 <p>   
<p>   
<a name="5"></a>蝉 <p>   
<br>   
露涤音清远，风吹故叶齐。 <br>   
声声似相接，各在一枝栖。 <p>   
<p>   
<a name="6"></a>春望词四首 <p>   
<br>   
花开不同赏，花落不同悲。 <br>   
欲问相思处，花开花落时。 <p>   
<br>   
(扌监)草结同心，将以遗知音。 <br>   
春愁正断绝，春鸟复哀吟。 <p>   
<br>   
风花日将老，佳期犹渺渺。 <br>   
不结同心人，空结同心草。 <p>   
<br>   
那堪花满枝，翻作两相思。 <br>   
玉箸垂朝镜，春风知不知。 <p>   
<p>   
<a name="7"></a>罚赴边有怀上韦令公二首 <p>   
<br>   
黠虏犹违命，烽烟直北愁。 <br>   
却教严谴妾，不敢向松州。 <p>   
<br>   
闻道边城苦，而今到始知。 <br>   
却将门下曲，唱与陇头儿。 <p>   
<p>   
<a name="8"></a>宣上人见示与诸公唱和 <p>   
<br>   
许厕高斋唱，涓泉定不如。 <br>   
可怜谯记室，流水满禅居。 <p>   
<p>   
<a name="9"></a>酬人雨后玩竹 <p>   
<br>   
南天春雨时，那鉴雪霜姿。 <br>   
众类亦云茂，虚心宁自持。 <br>   
多留晋贤醉，早伴舜妃悲。 <br>   
晚岁君能赏，苍苍劲节奇。 <p>   
<p>   
<a name="10"></a>浣花亭陪川主王播相公暨僚同赋早菊 <p>   
<br>   
西陆行终令，东篱始再阳。 <br>   
绿英初濯露，金蕊半含霜。 <br>   
自有兼材用，那同众草芳。 <br>   
献酬樽俎外，宁有惧豺狼。 <p>   
<p>   
<a name="11"></a>咏八十一颗 <p>   
<br>   
色比丹霞朝日，形如合浦圆(王当)。 <br>   
开时九九知数，见处双双颉颃。 <p>   
<p>   
<a name="12"></a>四友赞 <p>   
<br>   
磨润色先生之腹，濡藏锋都尉之头。 <br>   
引书媒而黯黯，入文亩以休休。 <p>   
<p>   
<a name="13"></a>柳絮咏 <p>   
<br>   
二月杨花轻复微，春风摇荡惹人衣。 <br>   
他家本是无情物，一向南飞又北飞。 <p>   
<p>   
<a name="14"></a>金灯花 <p>   
<br>   
阑边不见(艹襄)(艹襄)叶，砌下惟翻艳艳丛。 <br>   
细视欲将何物比，晓霞初叠赤城宫。 <p>   
<p>   
<a name="15"></a>朱槿花 <p>   
<br>   
红开露脸误文君，司蒡芙蓉草绿云。 <br>   
造化大都排比巧，衣裳色泽总薰薰。 <p>   
<p>   
<a name="16"></a>忆荔枝 <p>   
<br>   
传闻象郡隔南荒，绛实丰肌不可忘。 <br>   
近有青衣连楚水，素浆还得类琼浆。 <p>   
<p>   
<a name="17"></a>秋泉 <p>   
<br>   
泠色初澄一带烟，幽声遥泻十丝弦。 <br>   
长来枕上牵情思，不使愁人半夜眠。 <p>   
<p>   
<a name="18"></a>采莲舟 <p>   
<br>   
风前一叶压荷蕖，解报新秋又得鱼。 <br>   
兔走乌驰人语静，满溪红袂棹歌初。 <p>   
<p>   
<a name="19"></a>菱荇沼 <p>   
<br>   
水荇斜牵绿藻浮，柳丝和叶卧清流。 <br>   
何时得向溪头赏，旋摘菱花旋泛舟。 <p>   
<p>   
<a name="20"></a>江边 <p>   
<br>   
西风忽报雁双双，人世心形两自降。 <br>   
不为鱼肠有真诀，谁能夜夜立清江。 <p>   
<p>   
<a name="21"></a>九日遇雨二首 <p>   
<br>   
万里惊飙朔气深，江城萧索昼阴阴。 <br>   
谁怜不得登山去，可惜寒芳色似金。 <p>   
<br>   
茱萸秋节佳期阻，金菊寒花满院香。 <br>   
神女欲来知有意，先令云雨暗池塘。 <p>   
<p>   
<a name="22"></a>听僧吹芦管 <p>   
<br>   
晓蝉鸣咽暮莺愁，言语殷勤十指头。 <br>   
罢阅梵书劳一弄，散随金磬泥清秋。 <p>   
<p>   
<a name="23"></a>试新服裁制初成三首 <p>   
<br>   
紫阳宫里赐红绡，仙雾朦胧隔海遥。 <br>   
霜兔毳寒冰茧净，嫦娥笑指织星桥。 <p>   
<br>   
九气分为九色霞，五灵仙驭五云车。 <br>   
春风因过东君舍，偷样人间染百花。 <p>   
<br>   
长裾本是上清仪，曾逐群仙把玉芝。 <br>   
每到宫中歌舞会，折腰齐唱步虚词。 <p>   
<p>   
<a name="24"></a>斛石山书事 <p>   
<br>   
王家山水画图中，意思都卢粉墨容。 <br>   
今日忽登虚境望，步摇冠翠一千峰。 <p>   
<p>   
<a name="25"></a>西岩 <p>   
<br>   
凭阑却忆骑鲸客，把酒临风手自招。 <br>   
细雨声中停去马，夕阳影里乱鸣蜩。 <p>   
<p>   
<a name="26"></a>题竹郎庙 <p>   
<br>   
竹郎庙前多古木，夕阳沉沉山更绿。 <br>   
何处江村有笛声，声声尽是迎郎曲。 <p>   
<p>   
<a name="27"></a>赋凌云寺二首 <p>   
<br>   
闻说凌云寺里苔，风高日近绝纤埃。 <br>   
横云点染芙蓉壁，似待诗人宝月来。 <p>   
<br>   
闻说凌云寺里花，飞空绕磴逐江斜。 <br>   
有时锁得嫦娥镜，镂出瑶台五色霞。 <p>   
<p>   
<a name="28"></a>海棠溪 <p>   
<br>   
春教风景驻仙霞，水面鱼身总带花。 <br>   
人世不思灵卉异，竞将红缬染轻沙。 <p>   
<p>   
<a name="29"></a>罚赴边上韦相公二首 <p>   
<br>   
萤在荒芜月在天，萤飞岂到月轮边。 <br>   
重光万里应相照，目断云霄信不传。 <p>   
<br>   
按辔岭头寒复寒，微风细雨彻心肝。 <br>   
但得放儿归舍去，山水屏风永不看。 <p>   
<p>   
<a name="30"></a>十离诗十首 <p>   
<br>   
犬离主 <p>   
<br>   
出入朱门四五年，为知人意得人怜。 <br>   
近缘咬着亲知客，不得红丝毯上眠。 <p>   
<br>   
笔离手 <p>   
<br>   
越管宣毫始称情，红笺纸上撒花琼。 <br>   
都缘用久锋头尽，不得羲之手里擎。 <p>   
<br>   
马离厩 <p>   
<br>   
雪耳红毛浅碧蹄，追风曾到日东西。 <br>   
为惊玉貌郎君坠，不得华轩更一嘶。 <p>   
<br>   
鹦鹉离笼 <p>   
<br>   
陇西独自一孤身，飞去飞来上锦茵。 <br>   
都缘出语无方便，不得笼中再唤人。 <p>   
<br>   
燕离巢 <p>   
<br>   
出入朱门未忍抛，主人常爱语交交。 <br>   
衔泥秽污珊瑚枕，不得梁间更垒巢。 <p>   
<br>   
珠离掌 <p>   
<br>   
皎洁圆明内外通，清光似照水晶宫。 <br>   
只缘一点玷相秽，不得终宵在掌中。 <p>   
<br>   
鱼离池 <p>   
<br>   
跳跃深池四五秋，常摇朱尾弄纶钩。 <br>   
无端摆断芙蓉朵，不得清波更一游。 <p>   
<br>   
鹰离鞲 <p>   
<br>   
爪利如锋眼似铃，平原捉兔称高情。 <br>   
无端窜向青云外，不得君王臂上擎。 <p>   
<br>   
竹离亭 <p>   
<br>   
蓊郁新栽四五行，常将劲节负秋霜。 <br>   
为缘春笋钻墙破，不得垂阴覆玉堂。 <p>   
<br>   
镜离台 <p>   
<br>   
铸泻黄金镜始开，初生三五月徘徊。 <br>   
为遭无限尘蒙蔽，不得华堂上玉台。 <p>   
<p>   
<a name="31"></a>赠韦校书 <p>   
<br>   
芸香误比荆山玉，那似登科甲乙年。 <br>   
淡沲鲜风将绮思，飘花散蕊媚青天。 <p>   
<p>   
<a name="32"></a>酬辛员外折花见遗 <p>   
<br>   
青鸟东飞正落梅，衔花满口下瑶台。 <br>   
一枝为授殷勤意，把向风前旋旋开。 <p>   
<p>   
<a name="33"></a>酬郭简州寄柑子 <p>   
<br>   
霜规不让黄金色，圆质仍含御史香。 <br>   
何处同声情最异，临川太守谢家郎。 <p>   
<p>   
<a name="34"></a>和郭员外题万里桥 <p>   
<br>   
万里桥头独越吟，知凭文字写愁心。 <br>   
细侯风韵兼前事，不止为舟也作霖。 <p>   
<p>   
<a name="35"></a>送郑资州 <p>   
<br>   
雨暗眉山江水流，离人掩袂立高楼。 <br>   
双旌千骑骈东陌，独有罗敷望上头。 <p>   
<p>   
<a name="36"></a>江亭饯别 <p>   
<br>   
绿沼红泥物象幽，范汪兼(亻卒)李并州。 <br>   
离亭急管四更后，不见车公心独愁。 <p>   
<p>   
<a name="37"></a>春郊游眺寄孙处士二首 <p>   
<br>   
低头久立向蔷薇，爱似零陵香惹衣。 <br>   
何事碧鸡孙处士，伯劳东去燕西飞。 <p>   
<br>   
今朝纵目玩芳菲，夹缬笼裙绣地衣。 <br>   
满袖满头兼手把，教人识是看花归。 <p>   
<p>   
<a name="38"></a>送姚员外 <p>   
<br>   
万条江柳早秋枝，袅地翻风色未衰。 <br>   
欲折尔来将赠别，莫教烟月两乡悲。 <p>   
<p>   
<a name="39"></a>酬祝十三秀才 <p>   
<br>   
浩思蓝山玉彩寒，冰囊敲碎楚金盘。 <br>   
诗家利器驰声久，何用春闱榜下看。 <p>   
<p>   
<a name="40"></a>贼平后上高相公 <p>   
<br>   
惊看天地白荒荒，瞥见青山旧夕阳。 <br>   
始信大威能照映，由来日月借生光。 <p>   
<p>   
<a name="41"></a>续嘉陵驿诗献武相国 <p>   
<br>   
蜀门西更上青天，强为公歌蜀国弦。 <br>   
卓氏长卿称士女，锦江玉垒献山川。 <p>   
<p>   
<a name="42"></a>上川主武元衡相国二首 <p>   
<br>   
落日重城夕雾收，玳筵雕俎荐诸侯。 <br>   
因令朗月当庭燎，不使珠帘下玉钩。 <p>   
<br>   
东阁移尊绮席陈，貂簪龙节更宜春。 <br>   
军城画角三声歇，云幕初垂红烛新。 <p>   
<p>   
<a name="43"></a>摩诃池赠萧中丞 <p>   
<br>   
昔以多能佐碧油，今朝同泛旧仙舟。 <br>   
凄凉逝水颓波远，惟有碑泉咽不流。 <p>   
<p>   
<a name="44"></a>乡思 <p>   
<br>   
峨嵋山下水如油，怜我心同不系舟。 <br>   
何日片帆离锦浦，棹声齐唱发中流。 <p>   
<p>   
<a name="45"></a>送卢员外 <p>   
<br>   
玉垒山前风雪夜，锦官城外别离魂。 <br>   
信陵公子如相问，长向夷门感旧恩。 <p>   
<p>   
<a name="46"></a>斛石山晓望寄吕侍御 <p>   
<br>   
曦轮初转照仙扃，旋擘烟岚上(穴目)冥。 <br>   
不得玄晖同指点，天涯苍翠漫青青。 <p>   
<p>   
<a name="47"></a>寄词 <p>   
<br>   
菌阁芝楼杳霭中，霞开深见玉皇宫。 <br>   
紫阳天上神仙客，称在人间立世功。 <p>   
<p>   
<a name="48"></a>送友人 <p>   
<br>   
水国蒹葭夜有霜，月寒山色共苍苍。 <br>   
谁言千里自今夕，离梦杳如关塞长。 <p>   
<p>   
<a name="49"></a>别李郎中 <p>   
<br>   
花落梧桐凤别凰，想登秦岭更凄凉。 <br>   
安仁纵有诗将赋，一半音词杂悼亡。 <p>   
<p>   
<a name="50"></a>赠远二首 <p>   
<br>   
扰弱新蒲叶又齐，春深花发塞前溪。 <br>   
知君未转秦关骑，月照千门掩袖啼。 <p>   
<br>   
芙蓉新落蜀山秋，锦字开缄到是愁。 <br>   
闺阁不知戎马事，月高还上望夫楼。 <p>   
<p>   
<a name="51"></a>寄张元夫 <p>   
<br>   
前溪独立后溪行，鹭识朱衣自不惊。 <br>   
借问人间愁寂意，伯牙弦绝已无声。 <p>   
<p>   
<a name="52"></a>上王尚书 <p>   
<br>   
碧玉双幢白玉郎，初辞天帝下扶桑。 <br>   
手持云篆题新榜，十万人家春日长。 <p>   
<p>   
<a name="53"></a>段相国游武担寺病不能从题寄 <p>   
<br>   
消瘦翻堪见令公，落花无那恨东风。 <br>   
侬心犹道青春在，羞看飞蓬石镜中。 <p>   
<p>   
<a name="54"></a>赠段校书 <p>   
<br>   
公子翩翩说校书，玉弓金勒紫绡裾。 <br>   
玄成莫便骄名誉，文采风流定不知。 <p>   
<p>   
<a name="55"></a>和李书记席上见赠 <p>   
<br>   
翩翩射策东堂秀，岂复相逢豁寸心。 <br>   
借问风光为谁丽，万条丝柳翠烟深。 <p>   
<p>   
<a name="56"></a>送扶炼师 <p>   
<br>   
锦浦归舟巫峡云，绿波迢递雨纷纷。 <br>   
山阴妙术人传久，也说将鹅与右军。 <p>   
<p>   
<a name="57"></a>酬文使君 <p>   
<br>   
延英晓拜汉恩新，五马腾骧九陌尘。 <br>   
今日谢庭飞白雪，巴歌不复旧阳春。 <p>   
<p>   
<a name="58"></a>酬李校书 <p>   
<br>   
才游象外身虽远，学茂区中事易闻。 <br>   
自顾 800 漳滨多病后，空瞻逸翮舞青云。 <p>   
<p>   
<a name="59"></a>酬雍秀才贻巴峡图 <p>   
<br>   
千叠云峰万顷湖，白波分去绕荆吴。 <br>   
感君识我枕流意，重示瞿塘峡口图。 <p>   
<p>   
<a name="60"></a>赠苏十三中丞 <p>   
<br>   
洛阳陌上埋轮气，欲逐秋空击隼飞。 <br>   
今日芝泥检征诏，别须台外振霜威。 <p>   
<p>   
<a name="61"></a>酬杨供奉法师见招 <p>   
<br>   
远水长流洁复清，雪窗高卧与云平。 <br>   
不嫌袁室无烟火，惟笑商山有姓名。 <p>   
<p>   
<a name="62"></a>酬杜舍人 <p>   
<br>   
双鱼底事到侬家，扑手新诗片片霞。 <br>   
唱到白苹洲畔曲，芙蓉空老蜀江花。 <p>   
<p>   
<a name="63"></a>酬吴使君 <p>   
<br>   
支公别墅接花扃，买得前山总未经。 <br>   
入户剡溪云水满，高斋咫尺蹑青冥。 <p>   
<p>   
<a name="64"></a>筹边楼 <p>   
<br>   
平临云鸟八窗秋，壮压西川四十州。 <br>   
诸将莫贪羌族马，最高层处见边头。 <p>   
<p>   
<a name="65"></a>棠梨花和李太尉 <p>   
<br>   
吴钧蕙圃移嘉木，正及东溪春雨时。 <br>   
日晚莺啼何所为，浅深红腻压繁枝。 <p>   
<p>   
<a name="66"></a>和刘宾客玉(艹舜) <p>   
<br>   
琼枝(王勺)(王乐)露珊珊，欲折如披云彩寒。 <br>   
闲拂朱房何所似，缘山偏映日轮残。 <p>   
<p>   
<a name="67"></a>江月楼 <p>   
<br>   
秋风仿佛吴江冷，鸥鹭参差夕阳影。 <br>   
垂虹纳纳卧谯门，雉堞耽耽俯渔艇。 <br>   
阳安小儿拍手笑，使君幻出江南景。 <p>   
<p>   
<a name="68"></a>谒巫山庙 <p>   
<br>   
乱猿啼处访高唐，路入烟霞草木香。 <br>   
山色未能忘宋玉，水声犹是哭襄王。 <br>   
朝朝夜夜阳台下，为雨为云楚国亡。 <br>   
惆怅庙前多少柳，春来空斗画眉长。 <p>   
<p>   
<a name="69"></a>寄旧诗与元微之 <p>   
<br>   
诗篇调态人皆有，细腻风光我独知。 <br>   
月下咏花怜暗淡，雨朝题柳为欹垂。 <br>   
长教碧玉藏深处，总向红笺写自随。 <br>   
老大不能收拾得，与君开似好男儿。   
</p>   
<hr>   
   
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>   
   
</html>   
   
   
   
