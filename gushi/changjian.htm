<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：常建诗全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">常建诗全集<br>
</p>
<p align="left">唐代诗人。生卒年、字号均不详。或说长安（今陕西西安）人。开元十五年(727)进士。天宝中,官盱眙尉。后隐居鄂渚的西山。他的诗现存57首。数量虽不多，而“卓然与王、孟抗行者，殆十之六七”（《四库全书总目》）。今存《常建诗集》3卷,辑入《唐六名家集》。《常建集》2卷，辑入《唐百家诗》；《常建诗集》2卷，辑入《唐诗二十六家》。</p>  
<p align="left"><a href="changjian.htm#1">送陆擢</a> <a href="changjian.htm#2">送李十一尉临溪</a>   
<a href="changjian.htm#3">江上琴兴</a> <a href="changjian.htm#4">湖中晚霁</a> <a href="changjian.htm#5">宿王昌龄隐居</a>   
<a href="changjian.htm#6">送楚十少府</a> <a href="changjian.htm#7">张山人弹琴</a> <a href="changjian.htm#8">白湖寺後溪宿云门</a>   
<a href="changjian.htm#9">闲斋卧病(雨)行药至山馆稍次湖亭二首</a> <a href="changjian.htm#11">塞上曲</a>   
<a href="changjian.htm#12">仙谷遇毛女意知是秦宫人</a> <a href="changjian.htm#13">梦太白西峰</a>   
<a href="changjian.htm#14">鄂渚招王昌龄张偾</a> <a href="changjian.htm#15">春词二首</a> <a href="changjian.htm#17">晦日马镫曲稍次中流作</a>   
<a href="changjian.htm#18">古意</a> <a href="changjian.htm#19">宿五度溪仙人得道处</a> <a href="changjian.htm#20">赋得白日半(傍)西山</a>   
<a href="changjian.htm#21">春词</a> <a href="changjian.htm#22">赠三侍御</a> <a href="changjian.htm#23">第三峰</a>   
<a href="changjian.htm#24">古兴</a> <a href="changjian.htm#25">高楼夜弹筝</a> <a href="changjian.htm#26">客有自燕而归哀其老而赠之</a>   
<a href="changjian.htm#27">白龙窟泛舟寄天台学道者</a> <a href="changjian.htm#28">张天师草堂</a>   
<a href="changjian.htm#29">古意三首</a> <a href="changjian.htm#32">渔浦</a> <a href="changjian.htm#33">空灵山应田叟</a>   
<a href="changjian.htm#34">太公哀晚遇</a> <a href="changjian.htm#35">昭君墓</a> <a href="changjian.htm#36">吊王将军墓</a>   
<a href="changjian.htm#37">古意</a> <a href="changjian.htm#38">古兴</a> <a href="changjian.htm#39">张公子行</a>   
<a href="changjian.htm#40">题破山寺後禅院</a> <a href="changjian.htm#41">送李大都护</a> <a href="changjian.htm#42">潭州留别</a>   
<a href="changjian.htm#43">听琴秋夜赠寇尊师</a> <a href="changjian.htm#44">泊舟盱眙</a> <a href="changjian.htm#45">江行</a>   
<a href="changjian.htm#46">燕居</a> <a href="changjian.htm#47">送宇文六</a> <a href="changjian.htm#48">落第长安</a>   
<a href="changjian.htm#49">塞下</a> <a href="changjian.htm#50">题法院</a> <a href="changjian.htm#51">岭猿</a> <a href="changjian.htm#52">三日寻李九庄</a>   
<a href="changjian.htm#53">塞下曲四首</a> <a href="changjian.htm#57">戏题湖上</a> <a href="changjian.htm#58">吴故宫</a></p>   
<hr>   
<p><br>   
<a name="1"></a>01．送陆擢<p>   
圣代多才俊(秀)，陆生何考。<br>   
南山高松树，不合空携残。<br>   
九月湖上别，北风秋雨寒。<br>   
殷勤叹孤凤，早食金琅\。<p>   
<a name="2"></a>02．送李十一尉临溪<p>   
泠泠花下琴，君唱渡江吟。<br>   
天际一帆影，预悬离别心。<br>   
以言神仙尉，因致瑶华音。<br>   
回轸抚商调，越溪(声)澄碧林。<p>   
<a name="3"></a>03．江上琴兴<p>   
江上调玉琴，一弦清一心。<br>   
泠泠七弦遍，万木澄幽阴(音)。<br>   
能使江月白，又令江水深。<br>   
始知梧桐枝，可以徽黄金。<p>   
<a name="4"></a>04．湖中晚霁<p>   
湖广舟自轻，江天欲澄霁。<br>   
是时清楚望，气色犹霾恕<br>   
踟蹰金霞白，波上日初丽。<br>   
烟虹落镜中，树木生天际。<br>   
杳杳涯欲辨，蒙蒙云复闭。<br>   
言乘(垂)星汉明，又睹寰瀛势。<br>   
微兴从此惬，悠然不知岁。<br>   
试歌沧浪清，遂觉乾坤细。<br>   
岂念客衣薄，将期永投袂。<br>   
迟回渔父间，一雁声嘹唳。<p>   
<a name="5"></a>05．宿王昌龄隐居<p>   
清溪深不测(极)，隐处唯孤云。<br>   
松际露微月，清光犹为君。<br>   
茅亭宿花影，药院滋苔纹。<br>   
余亦谢时去，西山鸾鹤群。<p>   
<a name="6"></a>06．送楚十少府<p>   
微风吹霜气，寒影明(流)前除。<br>   
落日未能别，萧萧林木虚。<br>   
愁烟闭千里，仙尉其何如。<br>   
因送别鹤操，赠之双鲤鱼。<br>   
鲤鱼在金盘，别鹤哀有余。<br>   
心事则如此，请君开素书。<p>   
<a name="7"></a>07．张山人弹琴<p>   
君去芳草绿，西峰弹玉琴。<br>   
岂惟丘中赏，兼得清烦襟。<br>   
朝从山口还，出岭闻清(幽)音。<br>   
了然云霞气(意)，照见天地心。<br>   
玄鹤下澄空，翩翩舞松林。<br>   
改弦扣(和)商声，又听飞龙吟。<br>   
稍觉此身妄，渐知仙事深。<br>   
其将炼金鼎，永矣(以)投吾簪。<p>   
<a name="8"></a>08．白湖寺後溪宿云门<p>   
落日山水清，乱流鸣淙淙。<br>   
旧蒲雨抽节，新花水对窗。<br>   
溪中日已没，归鸟多为双。<br>   
杉松引直路，出谷临前湖。<br>   
洲渚晚色静，又观花与蒲。<br>   
入溪复登岭，草浅寒流速。<br>   
圆月明高峰，春山因独宿。<br>   
松阴澄初夜，曙色分远目。<br>   
日出城南隅，青青媚川陆。<br>   
乱花覆东郭，碧气销长林。<br>   
四郊一清影，千里归寸心。<br>   
前瞻王(去)程促，却恋云门深。<br>   
毕景有余兴，到家弹玉琴。<p>   
<a name="9"></a>09．闲斋卧病(雨)行药至山馆稍次湖亭二首<p>   
（一）<br>   
旬时结阴霖，帘外初白日。<br>   
斋沐清病容，心魂畏虚(灵)室。<br>   
闲梅照前户，明镜悲旧质。<br>   
同袍四五人，何不来问疾？<br>   
（二）<br>   
行药至石壁，东风变萌芽。<br>   
主人门外(一作山人山门)绿，小隐湖中花。<br>   
时物堪独往，春帆宜别家。<br>   
辞君响沧海，烂熳从天涯。<p>   
<a name="11"></a>11．塞上曲<p>   
翩翩云中使，来问太原卒。<br>   
百战苦不归，刀头怨明月。<br>   
塞云随阵落，寒日傍(旁)城没。<br>   
城下有寡妻，哀哀哭枯骨。<p>   
<a name="12"></a>12．仙谷遇毛女意知是秦宫人<p>   
溪口水石浅，泠泠明药丛。<br>   
入溪双峰峻，松栝疏幽风。<br>   
垂岭枝(竹)袅袅，翳泉花蒙蒙。<br>   
夤缘斋人目，路尽心弥通。<br>   
盘石横阳崖，前流(临)殊未穷。<br>   
回潭清云影，弥漫长天空。<br>   
水边一神女，千岁为玉童。<br>   
羽毛经汉代，殊翠逃秦宫。<br>   
目觌神已寓，鹤飞言未终。<br>   
祈君青云秘，愿谒黄仙翁。<br>   
尝以耕玉田，龙鸣西顶中。<br>   
金梯与天接，几日来相逢。<p>   
<a name="13"></a>13．梦太白西峰<p>   
梦寐升九崖，杳霭逢元君。<br>   
遣我太白峰(岑)，寥寥辞垢氛。<br>   
结宇在星汉，宴林闭氤氲。<br>   
檐楹覆余翠，巾舄生片云。<br>   
时往溪水(谷)间，孤亭昼仍曛。<br>   
松峰引天影，石濑青霞文。<br>   
恬目缓舟趣，霁心投鸟群。<br>   
春风又摇棹，潭岛花纷纷。<p>   
<a name="14"></a>14．鄂渚招王昌龄张偾<p>   
刈芦旷野中，沙土(上)飞黄云。<br>   
天晦无精光，茫茫悲远君。<br>   
楚山隔湘水，湖畔落日曛。<br>   
春雁又北飞，音书固难闻。<br>   
谪居未为叹，谗枉何由分。<br>   
午日逐蛟(蛇)龙，宜为吊冤文。<br>   
翻覆古共然，名(官)宦安足云。<br>   
贫士任枯槁，捕鱼清江濉<br>   
有时荷锄犁，旷野自耕耘。<br>   
不然春山隐，溪间花(何)氤氲。<br>   
山鹿自有场，贤达亦顾群。<br>   
二贤归去来，世上徒纷纷。<p>   
<a name="15"></a>15．春词二首<p>   
（一）<br>   
菀菀黄柳丝，蒙蒙杂花垂。<br>   
日高红妆卧，倚对(树)春光(风)迟。<br>   
宁知傍淇水，[黄金羁。<br>   
（二）<br>   
翳翳陌上桑，南枝交北堂。<br>   
美人金梯出，素手自提筐。<br>   
非但畏(为)蚕饥，盈盈娇路傍。<p>   
<a name="17"></a>17．晦日马镫曲稍次中流作<p>   
夜寒宿芦苇，晓色明西林。<br>   
初日在川上，便澄游子心。<br>   
秦(晴)天无纤翳，郊野浮春阴。<br>   
波静随钓鱼，舟小绿水深。<br>   
出浦见千里，旷然谐远寻。<br>   
扣船应渔父，因(同)唱沧浪吟。<p>   
<a name="18"></a>18．古意<p>   
牧马古道傍，道傍多古墓。<br>   
萧条愁杀人，蝉鸣白杨树。<br>   
回头望京邑，合沓生尘雾。<br>   
富贵安可常，归来保贞素。<p>   
<a name="19"></a>19．宿五度溪仙人得道处<p>   
五度溪上花，生根依两崖。<br>   
二月寻片云，愿宿秦人家。<br>   
上见悬崖崩，下见白水湍。<br>   
仙人弹棋处，石上青萝盘。<br>   
无处求玉童，翳翳唯林峦。<br>   
前溪遇新月，聊取玉琴弹。<p>   
<br>   
<a name="20"></a>20．赋得白日半(傍)西山<p>   
一身为轻舟，落日西山际。<br>   
常随去帆影，远接长天势。<br>   
物象归余清，林峦分夕丽。<br>   
亭亭碧流暗，日入孤霞继。<br>   
渚日远阴映，湖云尚明霁。<br>   
林昏楚色来，岸远荆门闭。<br>   
至夜转清迥，萧萧北风厉。<br>   
沙边雁鹭泊，宿处蒹葭蔽。<br>   
圆月逗前浦，孤琴又摇曳。<br>   
泠然夜遂深，白露沾人袂。<p>   
<a name="21"></a>21．春词<p>   
阶下草犹短，墙头梨花白。<br>   
织女高楼上，停梭顾行客。<br>   
闻君在何所，青鸟舒锦翮。<p>   
<a name="22"></a>22．赠三侍御<p>   
高山临大泽，正月芦花干。<br>   
阳色薰两崖，不改青松寒。<br>   
士贤守孤贞，古来皆共难。<br>   
明君错甚(任)才，台上飞三鸾。<br>   
操与霜雪明，量与江海宽。<br>   
束身视天涯，安能穷波澜。<br>   
孤鹤在枳棘，一枝非所安。<br>   
逸翮望绝霄，见欲凌云端。<br>   
层台何其高，山石流洪湍。<br>   
固知非天池，鸣跃同所欢。<br>   
谁念独枯槁，四十长江干。<br>   
责躬贵知己，效拙从一官。<br>   
折翮悲高风，苦饥候朝餐。<br>   
湖月映大海，天空何漫漫。<br>   
托身未知所，谋道庶不刊。<br>   
吟彼乔木诗，一夕常三叹。<p>   
<a name="23"></a>23．第三峰<p>   
西山第三顶，茅宇依双松。<br>   
杳杳欲至天，云梯升几重。<br>   
莹魄澄玉虚，以求鸾鹤踪。<br>   
逶迤非天人，执节乘赤龙。<br>   
旁映白日光，缥缈轻霞容。<br>   
孤辉上烟雾，余影明心胸。<br>   
愿与黄麒麟，欲飞而莫从。<br>   
因寂清万象，轻云自中峰。<br>   
山暝学栖鸟，月来随暗。<br>   
寻空静余响，袅袅云溪钟。<p>   
<a name="24"></a>24．古兴<p>   
汉上逢老翁，江口为僵尸。<br>   
白发沾黄泥，遗骸集乌鸱。<br>   
机巧自此忘，精魄今何之。<br>   
风吹钓竿折，鱼跃安能施。<br>   
白水明汀洲，菰蒲冒深陂。<br>   
唯留扁舟影，系在长江湄。<br>   
突兀枯松枝，悠扬女萝丝。<br>   
托身难凭依，生死焉相知。<br>   
遍观今时人，举世皆尔为。<br>   
将军死重围，汉卒犹争驰。<br>   
百马同一衔，万轮同一规。<br>   
名与身孰亲，君子宜固思。<p>   
<a name="25"></a>25．高楼夜弹筝<p>   
高楼百余尺，直上江水平。<br>   
明月照人苦，开帘弹玉筝。<br>   
山高猿急，天静鸿雁鸣。<br>   
曲度犹未终，东峰霞半生。<p>   
<a name="26"></a>26．客有自燕而归哀其老而赠之<p>   
羸马朝自燕，一身为二连。<br>   
忆亲拜孤冢，移葬双陵前。<br>   
幽愿从此毕，剑心因获全。<br>   
孟冬寒气盛，抚辔告言旋。<br>   
碣石海北门，余寇惟朝鲜。<br>   
离离一寒骑，袅袅驰白天。<br>   
生别皆自取，况为士卒先。<br>   
寸心渔阳兴，落日旌竿悬。<p>   
<a name="27"></a>27．白龙窟泛舟寄天台学道者<p>   
夕映翠山深，余晖在龙窟。<br>   
扁舟沧浪意，澹澹花影没。<br>   
西浮入天色，南望对云阙。<br>   
因忆莓苔峰，初阳濯玄发。<br>   
泉萝两幽映，松鹤间清越。<br>   
碧海莹子神，玉膏泽人骨。<br>   
忽然为枯木，微兴遂如兀。<br>   
应寂中有天，明心外无物。<br>   
环回从所泛，夜静犹不歇。<br>   
澹然意无限，身与波上月。<p>   
<a name="28"></a>28．张天师草堂<p>   
灵溪宴清宇，傍倚枯松根。<br>   
花药绕方丈，瀑泉飞至门。<br>   
四气闭炎热，两崖改明昏。<br>   
夜深月暂皎，亭午朝始暾。<br>   
信是天人居，幽幽寂无喧。<br>   
万壑应鸣磬，诸峰接一魂。<br>   
遂登仙子谷，因醉田生(中)樽。<br>   
时节开玉书，映飞天言。<br>   
心化便(更)无影，目精焉累烦。<br>   
忽然与(举)霄汉，寥落空南轩。<p>   
<a name="29"></a>29．古意三首<p>   
（一）<br>   
二妃方访舜，万里南方悬。<br>   
远道隔江汉，孤舟无岁年。<br>   
不知苍梧处，气尽呼青天。<br>   
愁泪变楚竹，蛾眉丧湘川。<br>   
後人立为庙，累世称其贤。<br>   
过客设祠祭，孤狸来坐边。<br>   
怀古未忍还，猿吟彻空山。<br>   
（二）<br>   
明月照高阁，采女褰罗衣。<br>   
歌舞临碧云，箫声沸珠箔。<br>   
青鸾临南海，天上双白鹤。<br>   
万里齐翼飞，意求君门乐。<br>   
玉霄九重闭，金锁夜不开。<br>   
两翅自无力，愁鸣云外来。<br>   
态深入(人)空贵，世屈无良媒。<br>   
俯仰顾中禁，东飞白玉台。<br>   
（三）<br>   
楚王竟何去，独自留巫山。<br>   
偏使世人见，迢迢江汉间。<br>   
驻舟春溪里，皆愿拜灵颜。<br>   
寤寐见神女，金沙鸣佩环。<br>   
闲艳绝世姿，令人气力微。<br>   
含笑尽不语，化作朝云飞。<p>   
<a name="32"></a>32．渔浦<p>   
春至百草绿，陂泽闻]f。<br>   
别家投钓翁，今世沧浪情。<br>   
沤为Z袍，折麻为长缨。<br>   
荣誉失本真，怪人浮此生。<br>   
碧水月自阔，安流净而平。<br>   
扁舟与天际，独往谁能名。<p>   
<a name="33"></a>33．空灵山应田叟<p>   
湖南无村落，山舍多黄茆。<br>   
淳朴如太古，其人居鸟巢。<br>   
牧童唱巴歌，野老亦献嘲。<br>   
泊舟问溪口，言语皆哑咬。<br>   
土俗不尚农，岂暇论肥硗。<br>   
莫徭射禽兽，浮客烹鱼鲛。<br>   
余亦罘D人，获麋今尚苞。<br>   
敬君中国来，愿以充其庖。<br>   
日入闻虎斗，空山满咆哮。<br>   
怀人虽共安，异域终难交。<br>   
白水可洗心，采薇可为肴。<br>   
曳策背落日，江风鸣梢梢。<p>   
<a name="34"></a>34．太公哀晚遇<p>   
日出渭流白，文王畋猎时。<br>   
钓翁在芦苇，川泽无熊罴。<br>   
诏书起遗贤，匹马令(今)致辞。<br>   
因称江海人，臣老筋力衰。<br>   
迟迟知天车，快快(怏怏)悟灵龟。<br>   
兵马更不猎，君臣皆共怡。<br>   
同车至咸阳，心影无磷缁。<br>   
四牡玉墀下，一言为帝师。<br>   
王侯拥朱门，轩盖曜长逵。<br>   
古来荣华人，遭遇谁知之。<br>   
落日悬桑榆，光景有顿亏。<br>   
倏忽(悲)天地人，虽贵将何为。<p>   
<a name="35"></a>35．昭君墓<p>   
汉宫岂不死，异域伤独(犹伤)没。<br>   
万里驮黄金，蛾眉为枯骨。<br>   
回车(军)夜出塞，立马皆不发。<br>   
共(愤)恨丹青人，坟上哭明月。<p>   
<a name="36"></a>36．吊王将军墓<p>   
嫖姚北伐时，深入强(几)千里。<br>   
战余落日黄，军败鼓声死。<br>   
尝闻汉飞将，可夺单于垒。<br>   
今与山鬼邻，残兵哭辽水。<p>   
<a name="37"></a>37．古意<p>   
井底玉冰洞地明，琥珀辘轳青丝索。<br>   
仙人骑凤披采霞，挽上银瓶照天阁。<br>   
黄金作身双飞龙，口衔明月喷芙蓉。<br>   
一时渡海望不见，晓上青楼十二重。<p>   
<a name="38"></a>38．古兴<p>   
辘轳井上双梧桐，飞鸟衔花日将没。<br>   
深闺女儿莫愁年，玉指泠泠怨金碧。<br>   
石榴裙裾蛱蝶飞，见人不语颦蛾眉。<br>   
青丝素丝红绿丝，织成锦衣衾当为谁。<p>   
<a name="39"></a>39．张公子行<br>   
一作古意<p>   
日出乘钓舟，袅袅持钓竿。<br>   
涉淇傍荷花，骢马闲金鞍。<br>   
侠客(使君)白云中，腰间悬辘轳。<br>   
出门事嫖姚，为君西击胡。<br>   
胡兵汉骑相驰逐，转战孤军西海(海西)北(曲)。<br>   
百尺旌竿沉黑云，边笳落日不堪闻。<p>   
<a name="40"></a>40．题破山寺後禅院<p>   
清晨入古寺，初日照高林。<br>   
曲径通幽处，禅房花木深。<br>   
山光悦鸟性，潭影空人心。<br>   
万籁此都寂，但余钟磬音。<p>   
<a name="41"></a>41．送李大都护<p>   
单与虽不战，都护事边深。<br>   
君执幕中秘，能为高士心。<br>   
海头近初月，碛里多愁阴。<br>   
西望郭犹子，将分泪满襟。<p>   
<a name="42"></a>42．潭州留别<p>   
贤达不相识，偶然交已深。<br>   
宿帆谒郡佐，怅别依禅林。<br>   
湘水流入海，楚云千里心。<br>   
望君杉松夜，山月清猿吟。<p>   
<a name="43"></a>43．听琴秋夜赠寇尊师<p>   
琴当秋夜听，况是洞中人。<br>   
一指指应法，一声声爽神。<br>   
寒虫临砌急(默)，清吹袅灯频。<br>   
何必钟期耳，高闲自可亲。<p>   
<a name="44"></a>44．泊舟盱眙<p>   
泊舟淮水次，霜降夕流清。<br>   
夜久潮侵岸，天寒月近城。<br>   
平沙依雁宿，候馆听鸡鸣。<br>   
乡国云霄外，谁堪羁旅情。<p>   
<a name="45"></a>45．江行<p>   
平湖四无际，此夜泛孤舟。<br>   
明月异方意，吴歌令客愁。<br>   
乡园碧云外，兄弟渌江头。<br>   
万里无归信，伤心看斗牛。<p>   
<a name="46"></a>46．燕居<p>   
青苔常满路，流水复入林。<br>   
远与市朝隔，日闻鸡犬深。<br>   
寥寥丘中想，渺渺湖上心。<br>   
啸傲转无欲，不知成陆沈。<p>   
<a name="47"></a>47．送宇文六<p>   
花影吹杨汉水(水彻)清，微(晓)风林里一枝轻。<br>   
即今江北还如此，愁杀江南离别情。<p>   
<a name="48"></a>48．落第长安<p>   
家园好在尚(往上)留秦，耻作明时失路人。<br>   
恐逢故里莺花笑，且向长安度一春。<p>   
<a name="49"></a>49．塞下<p>   
铁马胡裘出汉营，分麾百道救龙城。<br>   
左贤未遁旌(斩)竿折，过在将军不在兵。<p>   
<a name="50"></a>50．题法院<p>   
胜景门闲(开)对远山，竹深松老半含烟。<br>   
皓(皎，素)月殿中三度磬，水晶宫里一僧禅。<p>   
<a name="51"></a>51．岭猿<p>   
杳杳袅袅(凄凄   
依依)清且切，鹧鸪飞处又斜阳。<br>   
相思岭上相思泪，不到三声合断肠。<p>   
<a name="52"></a>52．三日寻李九庄<p>   
雨歇阳林东渡头，永和三日荡轻舟。<br>   
故人家在桃花岸，直到门前溪水流。<p>   
<a name="53"></a>53．塞下曲四首<p>   
（一）<p>   
玉帛朝回望帝乡，乌孙归去不称王。<br>   
天涯静处无征战，兵气销为日月光。<p>   
（二）<p>   
北海阴风动地来，明君祠上望龙堆。<br>   
髑髅皆是长城卒，日暮沙场飞作灰。<p>   
（三）<p>   
龙斗雌雄势已分，山崩鬼哭恨将军。<br>   
黄河直北千余里，冤气苍茫成黑云。<p>   
（四）<p>   
因嫁单于怨在边，蛾眉万古葬胡天。<br>   
汉家此去三千里，青冢常无草木烟。<p>   
<a name="57"></a>57．戏题湖上<p>   
湖上老人作矶(岛)头，湖里桃花水却流。<br>   
竹竿袅袅波无(白波)际，不知何者吞吾钩？<p>   
<a name="58"></a>58．吴故宫<p>   
越女歌长君且听，芙蓉香满水边城。<br>   
岂知一日终非主，犹自如今有怨声。   
</p>   
<hr>   
   
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>   
   
</html>   
   
   
   
