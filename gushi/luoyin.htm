<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：罗隐诗全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">罗隐诗全集</p>
<p align="left">罗隐(833～909)，唐代文学家。原名横，字昭谏，号江东生。杭州新城（今浙江桐庐）人。20岁应进士举，十试不第。咸通十一年(870)入湖南幕府。次年夏，受任衡阳主簿,旋乞假归。后游历大梁、淮、润等地，皆不得意。光启三年(887)归江东，投靠杭州刺史钱□,受爱重,任钱塘令,拜著作佐郎。钱□充镇海军节度使后，征任为掌书记，迁节度判官、司勋郎中。天□四年(907)唐亡,罗隐曾劝说钱□举兵讨梁，未能用。梁以谏议大夫征隐入朝，亦不行。后钱□表授吴越国给事中而卒，世称罗给事。著有诗集《甲乙集》10卷、后集5卷(有律赋数篇),《甲乙集》有明汲古阁刻本及《四部丛刊》影印宋刻本；文集《谗书》5卷、《两同书》2卷、《淮海寓言》 
7卷、《湘南应用集》3卷、《吴越掌记集》3卷和《广陵妖乱志》（不分卷）。《淮海寓言》以下数种俱散佚。明万历中姚士麟辑成《罗昭谏江东集》 
5卷。清康熙间张瓒辑成《罗昭谏集》 8卷，但都仍有所未收。嘉庆中吴骞《愚谷丛书》所收《谗书》刊本，即补得张本所未收者45篇。1983年12月中华书局出版雍文华校辑《罗隐集》，总集上述诸本所收，又有所辑佚，为今存罗集最全版本。罗隐的事迹见《旧五代史・梁书》、《十国春秋》、《唐诗纪事》、《唐才子传》等书，而以钱俨《吴越备史》和沈崧《罗给事墓志》所载较为详备。近人汪德振撰有《罗隐年谱》，收集了有关的事实材料，可参考。　　　　　　　　　　　　　　　　　　　</p>
<hr> 
<p>　　　　　　　　　　　　　　卷六百五十五<p>卷655_1 「曲江春感（一题作归五湖）」罗隐<br> 
　　江头日暖花又开，江东行客心悠哉。高阳酒徒半凋落，<br>
　　终南山色空崔嵬。圣代也知无弃物，侯门未必用非才。<br>
　　一船明月一竿竹，家住五湖归去来。<p>卷655_2 「皇陂」罗隐<br> 
　　皇陂潋滟深复深，陂西下马聊登临。垂杨风轻弄翠带，<br>
　　鲤鱼日暖跳黄金。三月穷途无胜事，十年流水见归心。<br>
　　输他谷口郑夫子，偷得闲名说至今。<p>卷655_3 「寄郑补阙」罗隐<br> 
　　夫子门前数仞墙，每经过处忆游梁。路从青琐无因见，<br>
　　恩在丹心不可忘。未必便为谗口隔，只应贪草谏书忙。<br>
　　别来愁悴知多少，两度槐花马上黄。<p>卷655_4 「牡丹花」罗隐<br> 
　　似共东风别有因，绛罗高卷不胜春。若教解语应倾国，<br>
　　任是无情亦动人。芍药与君为近侍，芙蓉何处避芳尘。<br>
　　可怜韩令功成后，辜负华过此身。<p>卷655_5 「黄河」罗隐<br> 
　　莫把阿胶向此倾，此中天意固难明。解通银汉应须曲，<br>
　　才出昆仑便不清。高祖誓功衣带小，仙人占斗客槎轻。<br>
　　三千年后知谁在，何必劳君报太平。<p>卷655_6 「汴河」罗隐<br> 
　　当时天子是闲游，今日行人特地愁。柳色纵饶妆故国，<br>
　　水声何忍到扬州。乾坤有意终难会，黎庶无情岂自由。<br>
　　应笑秦皇用心错，谩驱神鬼海东头。<p>卷655_7 「西京崇德里居」罗隐<br> 
　　进乏梯媒退又难，强随豪贵长安。风从昨夜吹银汉，<br>
　　泪拟何门落玉盘。抛掷红尘应有恨，思量仙桂也无端。<br>
　　锦鳞W尾平生事，却被闲人把钓竿。<p>卷655_8 「投所思」罗隐<br> 
　　憔悴长安何所为，旅魂穷命自相疑。满川碧嶂无归日，<br>
　　一榻红尘有泪时。雕琢只应劳郢匠，膏肓终恐误秦医。<br>
　　浮生七十今三十，从此凄惶未可知。<p>卷655_9  
「经张舍人旧居（一题作河中经故翰林张舍人所居）」罗隐<br> 
　　行尘不是昔时尘，谩向朱门忆侍臣。一榻已无开眼处，<br>
　　九泉应有爱才人。文馀吐凤他年诏，树想栖鸾旧日春。<br>
　　从此恩深转难报，夕阳衰草泪沾巾。<p>卷655_10 「雒城作」罗隐<br> 
　　大卤旌旗出洛滨，此中烟月已埃尘。更无楼阁寻行处，<br>
　　只有山川识野人。早得铸金夸范蠡，旋闻垂钓哭平津。<br>
　　旧游难得时难遇，回首空城百草春。<p>卷655_11 「姑苏城南湖陪曹使君游」罗隐<br> 
　　水蓼花红稻穗黄，使君兰棹泛回塘。倚风荇藻先开路，<br>
　　迎旆凫s尽著行。手里兵符神与术，腰间金印彩为囊。<br>
　　少年太守勋庸盛，应笑燕台两鬓霜。<p>卷655_12 「秋日有寄姑苏曹使君」罗隐<br> 
　　多病无因棹小舟，阖闾城下谒名侯。水寒不见双鱼信，<br>
　　风便唯闻五F讴。早说用兵长暗合，近传观稼亦闲游。<br>
　　须知谢奕依前醉，闲阻清谈又一秋。<p>卷655_13 「送章碣赴举」罗隐<br> 
　　苹鹿歌中别酒催，粉闱星彩动昭回。久经罹乱心应破，<br>
　　乍睹升平眼渐开。顾我昔年悲玉石，怜君今日蕴风雷。<br>
　　龙门盛事无因见，费尽黄金老隗台。<p>卷655_14 「寄杨秘书」罗隐<br> 
　　湖水平来见鲤鱼，偶因烹处得琼琚。披寻藻思千重后，<br>
　　吟想冰光万里馀。漳浦病来情转薄，赤城吟苦意何如。<br>
　　锦衣公子怜君在，十载兵戈从板舆。<p>卷655_15 「往年进士赵能卿尝话金庭胜事，见示叙」罗隐<br> 
　　会稽诗客赵能卿，往岁相逢话石城。正恨故人无上寿，<br>
　　喜闻良宰有高情。山朝佐命层层耸，水接飞流步步清。<br>
　　两火一刀罹乱后，会须乘兴雪中行。<p>卷655_16 「得宣州窦尚书书因投寄二首」罗隐<br> 
　　双鱼迢递到江滨，伤感南陵旧主人。万里朝台劳寄梦，<br>
　　十年侯国阻趋尘。寻知乱后尝辞禄，共喜闲来得养神。<br>
　　时见齐山敬亭客，不堪戎马战征频。<br>
　　曾逐旌旗过板桥，世途多难竟蓬飘。步兵校尉辞公府，<br>
　　车骑将军忆本朝。醉里旧游还历历，病中衰鬓奈萧萧。<br>
　　遗簪堕履应留念，门客如今只下僚。<p>卷655_17 「雪」罗隐<br> 
　　细玉罗纹下碧霄，杜门颜巷落偏饶。巢居只恐高柯折，<br>
　　旅客愁闻去路遥。撅冻野蔬和粉重，扫庭松叶带酥烧。<br>
　　寒窗呵笔寻诗句，一片飞来纸上销。<p>卷655_18  
「暇日有寄姑苏曹使君兼呈张郎中郡中宾僚」罗隐<br> 
　　嘉植阴阴覆剑池，此中能政动神o.湖边观稼雨迎马，<br>
　　城外犒军风满旗。融酒徒夸无算爵，俭莲还少最高枝。<br>
　　珊瑚笔架真珠履，曾和陈王几首诗。<p>卷655_19 「寄右省王谏议」罗隐<br> 
　　耳边要静不得静，心里欲闲终未闲。自是宿缘应有累，<br>
　　可能时事更相关。鱼惭张翰辞东府，鹤怨周J负北山。<br>
　　看却金庭芝X老，又驱车入七人班。<p>卷655_20 「焚书坑」罗隐<br> 
　　千载遗踪一窖尘，路傍耕者亦伤神。<br>
　　祖龙算事浑乖角，将谓诗书活得人。<p>卷655_21 「始皇陵」罗隐<br> 
　　荒堆无草树无枝，懒向行人问昔时。<br>
　　六国英雄漫多事，到头徐福是男儿。<p>卷655_22  
「送沈先辈归送上嘉礼（一作送沈光及第后东归兼赴嘉礼）」罗隐<br> 
　　青青月桂触人香，白苎衫轻称沈郎。好继马卿归故里，<br>
　　况闻山简在襄阳。杯倾别岸应须醉，花傍征车渐欲芳。<br>
　　拟把金钱赠嘉礼，不堪栖屑困名场。<p>卷655_23 「春日叶秀才曲江」罗隐<br> 
　　江花江草暖相隈，也向江边把酒杯。春色恼人遮不得，<br>
　　别愁如疟避还来。安排贱迹无良策，裨补明时望重才。<br>
　　一曲吴歌齐拍手，十年尘眼未曾开。<p>卷655_24 「西京道德里」罗隐<br> 
　　秦树团团夕结阴，此中庄舄动悲吟。一枝丹桂未入手，<br>
　　万里苍波长负心。老去渐知时态薄，愁来唯愿酒杯深。<br>
　　七雄三杰今何在，休为闲人泪满襟。<p>卷655_25 「忆夏口」罗隐<br> 
　　汉阳渡口兰为舟，汉阳城下多酒楼。当年不得尽一醉，<br>
　　别梦有时还重游。襟带可怜吞楚塞，风烟只好狎江鸥。<br>
　　月明更想曾行处，吹笛桥边木叶秋。<p>卷655_26 「武牢关」罗隐<br> 
　　楚人曾此限封疆，不见清阴六里长。一壑暮声何怨望，<br>
　　数峰秋势自颠狂。由来四皓须神伏，大抵秦皇谩气强。<br>
　　欲学鸡鸣试关吏，太平时节懒思量。<p>卷655_27 「途中献晋州孟中丞」罗隐<br> 
　　太平天子念蒲东，又委星郎养育功。昨日隼辞阙下，<br>
　　今朝珠履在河中。楼移庾亮千山月，树待袁宏一扇风。<br>
　　不及政成应入拜，晋州何足展清通。<p>卷655_28 「长安秋夜」罗隐<br> 
　　远闻天子似羲皇，偶舍渔乡入帝乡。五等列侯无故旧，<br>
　　一枝仙桂有风霜。灯欹短焰烧离鬓，漏转寒更滴旅肠。<br>
　　归计未知身已老，九衢双阙夜苍苍。<p>卷655_29 「春晚寄钟尚书」罗隐<br> 
　　宰府初开忝末尘，四年谈笑隔通津。官资肯便矜中路，<br>
　　酒\还应忆故人。江畔旧游秦望月，槛前公事镜湖春。<br>
　　如今莫问西禅坞，一炷寒香老病身。<p>卷655_30 「秋晓寄友人」罗隐<br> 
　　洞庭霜落水云秋，又泛轻涟任去留。世界高谈今已得，<br>
　　宦途清贵旧曾游。手中彩笔夸题凤，天上泥封奖狎鸥。<br>
　　更见南来钓翁说，醉吟还上木兰舟。<p>卷655_31 「秋日有酬（一作寄王师范）」罗隐<br> 
　　旧业传家有宝刀，近闻馀力更挥毫。腰间印佩黄金重，<p>卷里诗裁白雪高。宴罢嘉宾迎凤藻，猎归诸将问龙韬。<br>
　　分茅列土才三十，犹拟回头赌锦袍。<p>卷655_32 「所思」罗隐<br> 
　　梁王兔苑荆榛里，炀帝鸡台梦想中。只觉惘然悲谢傅，<br>
　　未知何以报文翁。生灵不幸台星拆，造化无情世界空。<br>
　　划尽寒灰始堪叹，满庭霜叶一窗风。<p>卷655_33 「送魏校书兼呈曹使君」罗隐<br> 
　　乱离无计驻生涯，又事东游惜岁华。村店酒旗沽竹叶，<br>
　　野桥梅雨泊芦花。雠书发迹官虽屈，负米安亲路不赊。<br>
　　应见使君论世旧，扫门重得向曹家。<p>卷655_34 「四皓庙」罗隐<br> 
　　汉惠秦皇事已闻，庙前高木眼前云。<br>
　　楚王谩费闲心力，六里青山尽属君。<p>卷655_35 「浮云」罗隐<br> 
　　溶溶曳曳自舒张，不向苍梧即帝乡。<br>
　　莫道无心便无事，也曾愁杀楚襄王。<p>卷655_36 「早发」罗隐<br> 
　　北去南来无定居，此生生计竟何如。<br>
　　酷怜一觉平明睡，长被鸡声恶破除。<p>卷655_37 「香」罗隐<br> 
　　沈水良材食柏珍，博山烟暖玉楼春。<br>
　　怜君亦是无端物，贪作馨香忘却身。<p>卷655_38 「邺城」罗隐<br> 
　　台上年年掩翠蛾，台前高树夹漳河。<br>
　　英雄亦到分香处，能共常人较几多。 
<p>　　　　　　　　　　　　　　卷六百五十六<p>卷656_1 「七夕」罗隐<br>
　　络角星河菡萏天，一家欢笑设红筵。应倾谢女珠玑箧，<br>
　　尽写檀郎锦绣篇。香帐簇成排窈窕，金针穿罢拜婵娟。<br>
　　铜壶漏报天将晓，惆怅佳期又一年。<p>卷656_2 「送臧逑碌谮笋监~州」罗隐<br>
　　赋得长杨不直钱，却来京口看莺迁。也知绛灌轻才子，<br>
　　好谒尤常醉少年。万里故乡云缥缈，一春生计泪澜鳌<br>
　　多情柱史应相问，与话归心正浩然。<p>卷656_3 「清明日曲江怀友」罗隐<br>
　　君与田苏即旧游，我于交分亦绸缪。二年隔绝黄泉下，<br>
　　尽日悲凉曲水头。鸥鸟似能齐物理，杏花疑欲伴人愁。<br>
　　寡妻稚子应寒食，遥望江陵一泪流。<p>卷656_4 「送郑州严员外」罗隐<br>
　　欲将刀笔润王猷，东去先分圣主忧。满扇好风吹郑圃，<br>
　　一车甘雨别皇州。尚书碛冷鸿声晚，仆射陂寒树影秋。<br>
　　从此文星在何处，武牢关外庾公楼。<p>卷656_5 「孙员外赴阙后重到三衢」罗隐<br>
　　远山高枝思悠哉，重倚危楼尽一杯。谢守已随征诏入，<br>
　　鲁儒犹逐断蓬来。地寒谩忆移暄手，时急方须济世才。<br>
　　宣室夜阑如有问，可能全忘未然灰。<p>卷656_6 
「衡阳泊木居士庙下作（一题作题木居士庙）」罗隐<br>
　　乌噪残阳草满庭，此中枯木似人形。只应神物长为主，<br>
　　未必浮槎即有灵。八月风波飘不去，四时黍稷荐惟馨。<br>
　　南朝庾信无因赋，牢落祠前水气腥。<p>卷656_7 「钟陵见杨秀才（一题作见进士杨寻）」罗隐<br>
　　孺亭滕阁少踟蹰，三度南游一事无。只觉流年如鸟逝，<br>
　　不知何处有龙屠。云归洪井枝柯敛，水下漳江气色粗。<br>
　　赖得与君同此醉，醒来愁被鬼揶揄。<p>卷656_8 「自湘川东下立春泊夏口阻风登孙权城」罗隐<br>
　　吴门此去逾千里，湘浦离来想数旬。只见风师长占路，<br>
　　不知青帝已行春。危怜坏堞犹遮水，狂爱寒梅欲傍人。<br>
　　事往时移何足问，且凭村酒暖精神。<p>卷656_9 「春日忆湖南旧游寄卢校书」罗隐<br>
　　旅榜前年过洞庭，曾提刀笔事甘宁。玳筵离隔将军幕，<br>
　　朱履频窥处士星。恩重匣中孤剑在，梦馀江畔数峰青。<br>
　　金貂见服嘉宾散，回首昭丘一涕零。<p>卷656_10 「贺淮南节度卢员外赐绯」罗隐<br>
　　俭莲高贵九霄闻，粲粲朱衣降五云。骢马早年曾避路，<br>
　　银鱼今日且从军。御题彩服垂天眷，袍展花心透e纹。<br>
　　应笑当年老莱子，鲜华都自降明君。<p>卷656_11 「春日独游禅智寺」罗隐<br>
　　树远连天水接空，几年行乐旧隋宫。花开花谢还如此，<br>
　　人去人来自不同。鸾凤调高何处酒，吴牛蹄健满车风。<br>
　　思量只合腾腾醉，煮海平陈一梦中。<p>卷656_12 
「和淮南李司空同转运员外（一作同转运卢员外赐绯）」罗隐<br>
　　层层高阁旧瀛洲，此地须征第一流。丞相近年萦倚望，<br>
　　重才今日喜遨游。荣持健笔金黄贵，恨咽离筵管吹秋。<br>
　　谁继伊皋送行句，梁王诗好郢人愁。<p>卷656_13 「后土庙」罗隐<br>
　　四海兵戈尚未宁，始于云外学仪形。九天玄女犹无圣，<br>
　　后土夫人岂有灵。一带好云侵鬓绿，两层危岫拂眉青。<br>
　　韦郎年少知何在，端坐思量太白经。<p>卷656_14 「金陵夜泊」罗隐<br>
　　冷烟轻淡傍衰丛，此夕秦淮驻断蓬。栖雁远惊沽酒火，<br>
　　乱鸦高避落帆风。地销王气波声急，山带秋阴树影空。<br>
　　六代精灵人不见，思量应在月明中。<p>卷656_15 「上江州陈员外」罗隐<br>
　　寒江九派转城楼，东下钟陵第一州。人自中台方贵盛，<br>
　　地从西晋即风流。旧班久望g晴翥，馀力犹闻虎夜浮。<br>
　　应恨属官无健令，异时佳节阻闲游。<p>卷656_16 「广陵开元寺阁上作」罗隐<br>
　　满槛山川漾落晖，槛前前事去如飞。云中鸡犬刘安过，<br>
　　月里笙歌炀帝归。江蹙海门帆散去，地吞淮口树相依。<br>
　　红楼翠幕知多少，长向东风有是非。<p>卷656_17 「上鄂州韦尚书」罗隐<br>
　　往岁先皇驭九州，侍臣才业最风流。文穷典诰虽馀力，<br>
　　俗致雍熙尽密谋。兰省换班青作绶，柏台前引绛为鞲。<br>
　　都缘未负江山兴，开济生灵校一秋。<p>卷656_18 「早春巴陵道中」罗隐<br>
　　远雪亭亭望未销，岳阳春浅似相饶。短芦冒土初生笋，<br>
　　高柳偷风已弄条。波泛洞庭p獭健，谷连荆楚鬼神妖。<br>
　　中流菱唱泊何处，一只画船兰作桡。<p>卷656_19 「广陵秋日酬进士臧寮寄」罗隐<br>
　　驿西斜日满窗前，独凭秋栏思渺绵。数尺断蓬惭故国，<br>
　　一轮清镜泣流年。已知世事真徒尔，纵有心期亦偶然。<br>
　　空愧荀家好兄弟，雁来鱼去是因缘。<p>卷656_20 「淮南送李司空朝觐」罗隐<br>
　　圣君宵旰望时雍，丹诏西来雨露浓。宣父道高休叹凤，<br>
　　武侯才大本吟龙。九州似鼎终须负，万物为铜只待熔。<br>
　　腊后春前更何事，便看经度奏东封。<p>卷656_21 「秋日禅智寺见裴郎中题名寄韦瞻」罗隐<br>
　　野寺疏钟万木秋，偶寻题处认名侯。官离南郡应闲暇，<br>
　　地胜东山想驻留。百\浓醪成别梦，两行垂露浣羁愁。<br>
　　心知只有韦公在，更对真踪话旧游。<p>卷656_22 「广陵春日忆池阳有寄」罗隐<br>
　　烟水鹘影迩牛数年经历驻征桡。醉凭危槛波千顷，<br>
　　愁倚长亭柳万条。别后故人冠獬豸，病来知己赏鹪鹩。<br>
　　清流夹宅千家住，会待闲乘一信潮。<p>卷656_23 「春中湘中题岳麓寺僧舍」罗隐<br>
　　蟾宫虎穴两皆休，来凭危栏送远愁。多事林莺还谩语，<br>
　　薄情边雁不回头。春融只待乾坤醉，水阔深知世界浮。<br>
　　欲共高僧话心迹，野花芳草奈相尤。<p>卷656_24 「出试后投所知」罗隐<br>
　　此日蓬壶两日程，当时消息甚分明。桃须曼倩催方熟，<br>
　　橘待洪崖遣始行。岛外音书应有意，眼前尘土渐无情。<br>
　　莫教更似山西鼠，啮破愁肠恨一生。<p>卷656_25 「湘南春日怀古」罗隐<br>
　　晴江春暖兰蕙薰，凫p苒苒鸥著群。洛阳贾谊自无命，<br>
　　少陵杜甫兼有文。空阔远帆遮落日，苍茫野树碍归云。<br>
　　松醪酒好昭潭静，闲过中流一吊君。<p>卷656_26 「江州望庐山」罗隐<br>
　　东南苍翠何崔嵬，横流一望幽抱开。影寒已令水底去，<br>
　　脚阔欲过湖心来。深处不唯容鬼怪，暗中兼恐有风雷。<br>
　　仙人往往今谁在，红杏花香重首回。<p>卷656_27 「金陵寄窦尚书」罗隐<br>
　　二年岐路有西东，长忆优游楚驿中。虎帐谈高无客继，<br>
　　马卿官傲少人同。世危肯使依刘表，山好犹能忆谢公。<br>
　　此去此恩言不得，谩将闲泪对春风。<p>卷656_28 「清溪江令公宅」罗隐<br>
　　蛮笺象管夜深时，曾赋陈宫第一诗。宴罢风流人不见，<br>
　　废来踪迹草应知。莺怜胜事啼空巷，蝶恋馀香舞好枝。<br>
　　还有往年金L井，牧童樵叟等闲窥。<p>卷656_29 
「郑州献卢舍人（时本官王令公收复两京后）」罗隐<br>
　　海槎闲暇阆风轻，不是安流不肯行。鸡省露浓汤饼熟，<br>
　　凤池烟暖诏书成。渔筹已合光儒梦，尧印何妨且治兵。<br>
　　会待两都收复后，右图仪表左题名。<p>卷656_30 「别池阳所居」罗隐<br>
　　黄尘初起此留连，火耨刀耕六七年。雨夜老农伤水旱，<br>
　　雪晴渔父共舟船。已悲世乱身须去，肯愧途危迹屡迁。<br>
　　却是九华山有意，列行相送到江边。<p>卷656_31 「送内使周大夫自杭州朝贡」罗隐<br>
　　八都上将近平戎，便附轩奏圣聪。三接驾前朝觐礼，<br>
　　一函江表战征功。云间阆苑何时见，水底瑶池触处通。<br>
　　知有殿庭馀力在，莫辞消息寄西风。<p>卷656_32 「酬黄从事怀旧见寄」罗隐<br>
　　旧游不合到心中，把得君诗意亦同。水馆酒阑清夜月，<br>
　　香街人散白杨风。长绳系日虽难绊，辨口谈天不易穷。<br>
　　世事自随蓬转在，思量何处是飞蓬。<p>卷656_33 「绣」罗隐<br>
　　一片丝罗□□□，洞房西室女工劳。花随玉指添春色，<br>
　　鸟逐金针长羽毛。蜀锦谩夸声自贵，越绫虚说价功高。<br>
　　可中用作鸳鸯被，红叶枝枝不碍刀。<p>卷656_34 「西施」罗隐<br>
　　家国兴亡自有时，吴人何苦怨西施。<br>
　　西施若解倾吴国，越国亡来又是谁。<p>卷656_35 「自遣」罗隐<br>
　　得即高歌失即休，多愁多恨亦悠悠。<br>
　　今朝有酒今朝醉，明日愁来明日愁。<p>卷656_36 「白角篦」罗隐<br>
　　白似琼瑶滑似苔，随梳伴镜拂尘埃。<br>
　　莫言此个尖头物，几度撩人恶发来。<p>卷656_37 「铜雀台」罗隐<br>
　　强歌强舞竟难胜，花落花开泪满膺。<br>
　　只合当年伴君死，免交憔悴望西陵。<p>卷656_38 「鹦鹉」罗隐<br>
　　莫恨雕笼翠羽残，江南地暖陇西寒。<br>
　　劝君不用分明语，语得分明出转难。<p>卷656_39 「金钱花」罗隐<br>
　　占得佳名绕树芳，依依相伴向秋光。<br>
　　若教此物堪收贮，应被豪门尽苯。<p>卷656_40 「梅」罗隐<br>
　　天赐胭脂一抹腮，盘中磊落笛中哀。<br>
　　虽然未得和羹便，曾与将军止渴来。 
<p>　　　　　　　　　　　　　　卷六百五十七<p>卷657_1 「钱尚父生日」罗隐<br>
　　大昴分光降斗牛，兴唐宗社作诸侯。伊夔事业扶千载，<br>
　　韩白机谋冠九州。贵盛上持龙节钺，延长应续鹤春秋。<br>
　　锦衣玉食将何报，更俟庄椿一举头。<p>卷657_2 「寄前户部陆郎中」罗隐<br>
　　出驯桑雉入朝簪，箫洒清名映士林。近日篇章欺白雪，<br>
　　早年词赋得黄金。桂堂纵道探龙颔，兰省何曾驻鹤心。<br>
　　离乱事多人不会，酒浓花暖且闲吟。<p>卷657_3 「登瓦棺寺阁」罗隐<br>
　　下盘空迹上云浮，偶逐僧行步步愁。暂憩已知须用意，<br>
　　渐来争忍不回头。烟中树老重江晚，铎外风轻四境秋。<br>
　　懒指台城更东望，鹊飞龙斗尽荒丘。<p>卷657_4 「九华山费征君所居」罗隐<br>
　　草堂何处试徘徊，见说遗踪向此开。蟾桂自归三径后，<br>
　　鹤书曾降九天来。白云事迹依前在，青琐光阴竟不回。<br>
　　尽夕为君思曩日，野泉呜咽路莓苔。<p>卷657_5 「途中寄怀」罗隐<br>
　　不知何处是前程，合眼腾腾信马行。两鬓已衰时未遇，<br>
　　数峰虽在病相撄。尘埃巩洛虚光景，诗酒江湖漫姓名。<br>
　　试哭军门看谁问，旧来还似祢先生。<p>卷657_6 「京口见李侍郎」罗隐<br>
　　榻柳欲矜春，铁瓮城边见故人。屈指不堪言甲子，<br>
　　披风常记是庚申。别来且喜身俱健，乱后休悲业尽贫。<br>
　　还有杖头沽酒物，待寻山寺话逡巡。<p>卷657_7 「秋日酬张特玄」罗隐<br>
　　病寄南徐两度秋，故人依约亦扬州。偶因雁足思闲事，<br>
　　拟棹孤舟访旧游。风急几闻江上笛，月高谁共酒家楼。<br>
　　平生意气消磨尽，甘露轩前看水流。<p>卷657_8 「登高咏菊尽（一作李山甫诗）」罗隐<br>
　　篱畔霜前偶得存，苦教迟晚避兰荪。能销造化几多力，<br>
　　不受阳和一点恩。生处岂容依玉砌，要时还许上金樽。<br>
　　陶公没后无知己，露滴幽丛见泪痕。<p>卷657_9 「登夏州城楼」罗隐<br>
　　寒城猎猎戍旗风，独倚危楼怅望中。万里山河唐土地，<br>
　　千年魂魄晋英雄。离心不忍听边马，往事应须问塞鸿。<br>
　　好脱儒冠从校尉，一枝长戟六钧弓。<p>卷657_10 「水边偶题」罗隐<br>
　　野水无情去不回，水边花好为谁开。只知事逐眼前去，<br>
　　不觉老从头上来。穷似丘轲休叹息，达如周召亦尘埃。<br>
　　思量此理何人会，蒙邑先生最有才。<p>卷657_11 「故洛阳公镇大梁时隐得游门下今之经历事往…以伤以谢」罗隐<br>
　　孤舟欲泊思何穷，曾忆西来值雪中。珠履少年初满座，<br>
　　白衣游子也从公。狂抛赋笔琉璃冷，醉倚歌筵玳瑁红。<br>
　　今日斯文向谁说，泪碑棠树两成空。<p>卷657_12 「杜陵秋思」罗隐<br>
　　南望商於北帝都，两堪栖托两无图。只闻斥逐张公子，<br>
　　不觉悲同楚大夫。岩畔早凉生紫桂，井边疏影落高梧。<br>
　　一杯渌酒他年忆，沥向清波寄五湖。<p>卷657_13 「隐尝在江陵忝故中令白公叨蒙知遇…遂成长句」罗隐<br>
　　往岁侯镇渚宫，曾将清律暖孤蓬。才怜曼倩三冬后，<br>
　　艺许由基一箭中。言重不能轻薄命，地寒终是泣春风。<br>
　　凤凰池涸台星拆，回首岐山忆至公。<p>卷657_14 「夜泊毗陵无锡县有寄」罗隐<br>
　　草虫幽咽树初团，独系孤舟夜已阑。浊浪势奔吴苑急，<br>
　　疏钟声彻惠山寒。愁催鬓发凋何易，贫恋家乡别渐难。<br>
　　他日亲朋应大笑，始知书剑是无端。<p>卷657_15 「桃花」罗隐<br>
　　暖触衣襟漠漠香，间梅遮柳不胜芳。数枝艳拂文君酒，<br>
　　半里红欹宋玉墙。尽日无人疑怅望，有时经雨乍凄凉。<br>
　　旧山山下还如此，回首东风一断肠。<p>卷657_16 「筹笔驿」罗隐<br>
　　抛掷南阳为主忧，北征东讨尽良筹。时来天地皆同力，<br>
　　运去英雄不自由。千里山河轻孺子，两朝冠剑恨谯周。<br>
　　唯馀岩下多情水，犹解年年傍驿流。<p>卷657_17 「重过随州故兵部李侍郎恩知因抒长句」罗隐<br>
　　庄周高论伯牙琴，闲夜思量泪满襟。四海共谁言近事，<br>
　　九原从此负初心。鸥翻汉浦风波急，雁下郧溪雾雨深。<br>
　　惭愧苍生还有意，解歌襦F至如今。<p>卷657_18 「商於驿楼东望有感」罗隐<br>
　　山川去接汉江东，曾伴隋侯醉此中。歌绕夜梁珠宛转，<br>
　　舞娇春席雪朦胧。棠遗善政阴犹在，薤送哀声事已空。<br>
　　惆怅知音竟难得，两行清泪白杨风。<p>卷657_19 「寄南城韦逸人」罗隐<br>
　　杜甫诗中韦曲花，至今无赖尚豪家。美人晓折露沾袖，<br>
　　公子醉时香满车。万里丹青传不得，二年风雨恨无涯。<br>
　　羡他南涧高眠客，春去春来任物华。<p>卷657_20 「梅花」罗隐<br>
　　吴王醉处十馀里，照野拂衣今正繁。经雨不随山鸟散，<br>
　　倚风疑共路人言。愁怜粉艳飘歌席，静爱寒香扑酒樽。<br>
　　欲寄所思无好信，为人惆怅又黄昏。<p>卷657_21 「淮南高骈所造迎仙楼」罗隐<br>
　　鸾音鹤信杳难回，凤驾龙车早晚来。仙境是谁知处所，<br>
　　人间空自造楼台。云侵朱槛应难到，虫网闲窗永不开。<br>
　　子细思量成底事，露凝风摆作尘埃。<p>卷657_22 「和禅月大师见赠」罗隐<br>
　　高僧惠我七言诗，顿豁尘心展白眉。秀似谷中花媚日，<br>
　　清如潭底月圆时。应观法界莲千叶，肯折人间桂一支。<br>
　　漂荡秦吴十馀载，因循犹恨识师迟。<p>卷657_23 「谒文宣王庙」罗隐<br>
　　晚来乘兴谒先师，松柏凄凄人不知。九仞萧墙堆瓦砾，<br>
　　三间茅殿走狐狸。雨淋状似悲麟泣，露滴还同叹凤悲。<br>
　　傥使小儒名稍立，岂教吾道受栖迟。<p>卷657_24 「代文宣王答」罗隐<br>
　　三教之中儒最尊，止戈为武武尊文。吾今尚自披蓑笠，<br>
　　你等何须读典坟。释氏宝楼侵碧汉，道家宫殿拂青云。<br>
　　若教颜闵英灵在，终不羞他李老君。<p>卷657_25 「重送朗州张员外」罗隐<br>
　　朱轮此去正春风，且驻青云听断蓬。一榻早年容孺子，<br>
　　双旌今日别文翁。诚知汲善心长在，争奈干时迹转穷。<br>
　　酬德酬恩两无路，谩劳惆怅凤城东。<p>卷657_26 「广陵秋夜读进士常修三篇因题」罗隐<br>
　　入蜀归吴三首诗，藏于笥箧重于师。剑关夜读相如听，<br>
　　瓜步秋吟炀帝悲。景物也知输健笔，时情谁不许高枝。<br>
　　明年二月春风里，江岛闲人慰所思。<p>卷657_27 「逼试投所知」罗隐<br>
　　桃在仙翁旧苑傍，暖烟轻霭扑人香。十年此地频偷眼，<br>
　　二月春风最断肠。曾恨梦中无好事，也知囊里有仙方。<br>
　　寻思仙骨终难得，始与回头问玉皇。<p>卷657_28 「汉江上作」罗隐<br>
　　汉江波浪渌于苔，每到江边病眼开。半雨半风终日恨，<br>
　　无名无迹几时回。云生岸谷秋阴合，树接帆樯晚思来。<br>
　　对此空惭圣明代，忍教缨上有尘埃。<p>卷657_29 「秋夜寄进士顾荣」罗隐<br>
　　秋河耿耿夜沈沈，往事三更尽到心。多病谩劳窥圣代，<br>
　　薄才终是费知音。家山梦后帆千尺，尘土搔来发一簪。<br>
　　空羡良朋尽高价，可怜东箭与南金。<p>卷657_30 「寄渭北徐从事」罗隐<br>
　　暖云慵堕柳垂条，骢马徐郎过渭桥。官秩旧参荀秘监，<br>
　　樽今伴霍嫖姚。科随鹄箭频曾中，礼向侯弓以重招。<br>
　　莫恨东风促行李，不多时节却归朝。<p>卷657_31 「徐寇南逼感事献江南知己次韵」罗隐<br>
　　酒阑离思浩无穷，西望维扬忆数公。万里飘零身未了，<br>
　　一家知奖意曾同。云横晋国尘应暗，路转吴江信不通。<br>
　　今日便成卢子谅，满襟珠泪堕霜风。<p>卷657_32 「寄三衢孙员外」罗隐<br>
　　小敷文伯见何时，南望三衢渴复饥。天子未能崇典诰，<br>
　　诸生徒欲恋旌旗。风高绿野苗千顷，露冷平楼酒满卮。<br>
　　尽是数旬陪奉处，使君争肯不相思。<p>卷657_33 「淮南送卢端公归台」罗隐<br>
　　凤鸾势逸九霄宽，北去南来任羽翰。朱绂两参王俭府，<br>
　　绣衣三领杜林官。道从上国曾匡济，才向牢盆始重难。<br>
　　应笑张纲谩生事，埋轮不得在长安。<p>卷657_34 「炀帝陵」罗隐<br>
　　入郭登桥出郭船，红楼日日柳年年。<br>
　　君王忍把平陈业，只博雷塘数亩田。<p>卷657_35 「马嵬坡」罗隐<br>
　　佛屋前头野草春，贵妃轻骨此为尘。<br>
　　从来绝色知难得，不破中原未是人。<p>卷657_36 「柳」罗隐<br>
　　灞岸晴来送别频，相偎相倚不胜春。<br>
　　自家飞絮犹无定，争解垂丝绊路人。<p>卷657_37 「隋堤柳」罗隐<br>
　　夹路依依千里遥，路人回首认隋朝。<br>
　　春风未借宣华意，犹费工夫长绿条。<p>卷657_38 「孟浩然墓」罗隐<br>
　　数步荒榛接旧蹊，寒江漠漠草凄凄。<br>
　　鹿门黄土无多少，恰到书生冢便低。<p>卷657_39 「秦纪」罗隐<br>
　　长策东鞭及海隅，鼋鼍奔走鬼神趋。<br>
　　怜君未到沙丘日，肯信人间有死无。<p>卷657_40 「仙掌」罗隐<br>
　　掌前流水驻无尘，掌下轩车日日新。<br>
　　谩向山头高举手，何曾招得路行人。 
<p>　　　　　　　　　　　　　　卷六百五十八<p>卷658_1 「咏月」罗隐<br>
　　湖上风高动白O，暂延清景此逡巡。隔年违别成何事，<br>
　　半夜相看似故人。蟾向静中矜爪距，兔隈明处弄精神。<br>
　　嫦娥老大应惆怅，倚泣苍苍桂一轮。<p>卷658_2 「宿荆州江陵驿」罗隐<br>
　　西游象阙愧知音，东下荆溪称越吟。风动芰荷香四散，<br>
　　月明楼阁影相侵。闲欹别枕千般梦，醉送征帆万里心。<br>
　　薜荔衣裳木兰楫，异时烟雨好追寻。<p>卷658_3 「抚州别阮兵曹」罗隐<br>
　　雪晴天外见诸峰，幽轧行轮有去踪。内史宅边今独恨，<br>
　　步兵厨畔旧相容。十年别鬓疑朝镜，千里归心著晚钟。<br>
　　若不他时更青眼，未知谁肯荐临邛。<p>卷658_4 「新安投所知」罗隐<br>
　　少年容易舍樵渔，曾辱明公荐子虚。汉殿夜寒时不食，<br>
　　宋都风急命何疏。云埋野艇吟归去，草没山田赋遂初。<br>
　　长剑一寻歌一奏，此心争肯为鲈鱼。<p>卷658_5 「江边有寄」罗隐<br>
　　江边旧业半雕残，每轸归心即万端。狂折野梅山店暖，<br>
　　醉吹村笛酒楼寒。只言圣代谋身易，争奈贫儒得路难。<br>
　　同病同忧更何事，为君提笔画渔竿。<p>卷658_6 「送友人归夷门」罗隐<br>
　　二年流落大梁城，每送君归即有情。别路算来成底事，<br>
　　旧游言著似前生。苑荒懒认词人会，门在空怜烈士名。<br>
　　至竟男儿分应定，不须惆怅谷中莺。<p>卷658_7 「湘中见进士乔诩」罗隐<br>
　　吴公台下别经秋，破虏城边暂驻留。一笑有情堪解梦，<br>
　　数年无故不同游。云牵楚思横鱼艇，柳送乡心入酒楼。<br>
　　且酌松醪依旧醉，谁能相见向春愁。<p>卷658_8 「上川裴郎中」罗隐<br>
　　贵提金印出咸秦，潇洒江城两度春。一派水清疑见胆，<br>
　　数重山翠欲留人。望崇早合归黄阁，诗好何妨恋白O.<br>
　　自是受恩心未足，却垂双翅羡吴均。<p>卷658_9 「钱塘江潮」罗隐<br>
　　怒声汹汹势悠悠，罗刹江边地欲浮。漫道往来存大信，<br>
　　也知反覆向平流。任抛巨浸疑无底，猛过西陵只有头。<br>
　　至竟朝昏谁主掌，好骑W鲤问阳侯。<p>卷658_10 「送人赴职任褒中」罗隐<br>
　　物态时情难重陈，夫君此去莫伤春。男儿只要有知己，<br>
　　才子何堪更问津。万转江山通蜀国，两行珠翠见褒人。<br>
　　海棠花谢东风老，应念京都共苦辛。<p>卷658_11 「临川投穆中丞」罗隐<br>
　　试将生计问蓬根，心委寒灰首戴盆。翅弱未知三岛路，<br>
　　舌顽虚掉五侯门。啸烟白沈高木，捣月清砧触旅魂。<br>
　　家在碧江归不得，十年鱼艇长苔痕。<p>卷658_12 
「早春送张坤归大梁（一题作早春送大梁卢从事）」罗隐<br>
　　萧萧羸马正尘埃，又送轩向吹台。别酒莫辞今夜醉，<br>
　　故人知是几时回。泉经华岳犹应冻，花到梁园始合开。<br>
　　为谢东门抱关吏，不堪惆怅满离杯。<p>卷658_13 「东归途中作」罗隐<br>
　　松橘苍黄覆钓矶，早年生计近年违。老知风月终堪恨，<br>
　　贫觉家山不易归。别岸客帆和雁落，晚程霜叶向人飞。<br>
　　买臣严助精灵在，应笑无成一布衣。<p>卷658_14 「送进士臧逑碌诤蠊槌刂荨孤抟<br>
　　赋成无处换黄金，却向春风动越吟。天子爱才虽仄席，<br>
　　诸生多病又沾襟。柳攀灞岸狂遮袂，水忆池阳渌满心。<br>
　　珍重彩衣归正好，莫将闲事系升沈。<p>卷658_15 「湘中赠范郧」罗隐<br>
　　丹桂无心彼此谙，二年疏懒共江潭。愁知酒\终难舍，<br>
　　老觉人情转不堪。云外鸳鸯非故旧，眼前胶漆似烟岚。<br>
　　劳歌一曲霜风暮，击折湘妃白玉簪。<p>卷658_16 「寄张侍郎」罗隐<br>
　　衰羸岂合话荆州，争奈思多不自由。无路重趋桓典马，<br>
　　有诗曾上仲宣楼。尘销别迹堪垂泪，树拂他门懒举头。<br>
　　一种人间太平日，独教零落忆沧洲。<p>卷658_17 「渚宫秋思」罗隐<br>
　　楚城日暮烟霭深，楚人驻马还登临。襄王台下水无赖，<br>
　　神女庙前云有心。千载是非难重问，一江风雨好闲吟。<br>
　　欲招屈宋当时魄，兰败荷枯不可寻。<p>卷658_18 「闲居早秋」罗隐<br>
　　槐杪清蝉烟雨馀，萧萧凉叶堕衣裾。噪槎乌散沈苍岭，<br>
　　弄杵风高上碧虚。百岁梦生悲蛱蝶，一朝香死泣芙蕖。<br>
　　六宫谁买相如赋，团扇恩情日日疏。<p>卷658_19 「建康」罗隐<br>
　　潮平远岸草侵沙，东晋衰来最可嗟。庾舅已能窥帝室，<br>
　　王都还是预人家。山寒老树啼风曲，泉暖枯骸动芷牙。<br>
　　欲起九原看一遍，秦淮声急日西斜。<p>卷658_20 
「送舒州宿松县傅少府（一题作送宿松傅少府）」罗隐<br>
　　江蓠漠漠树重重，东过清淮到宿松。县好也知临浣水，<br>
　　官闲应得看峰。春生绿野吴歌怨，雪霁平郊楚酒浓。<br>
　　留取馀杯待张翰，明年归棹一从容。<p>卷658_21 「经故洛阳城」罗隐<br>
　　败垣危堞迹依稀，试驻羸骖吊落晖。跋扈以成梁冀在，<br>
　　简书难问杜乔归。由来世事须翻覆，未必馀才解是非。<br>
　　千载昆阳好功业，与君门下作恩威。<p>卷658_22 「夏州胡常侍」罗隐<br>
　　百尺高台勃勃州，大刀长戟汉诸侯。征鸿过尽边云阔，<br>
　　战马闲来塞草秋。国计已推肝胆许，家财不为子孙谋。<br>
　　仍闻陇蜀由多事，深喜将军未白头。<p>卷658_23 「寄进士卢休」罗隐<br>
　　半年池口恨萍蓬，今日思量已梦中。游子马蹄难重到，<br>
　　故人尊酒与谁同。山横翠后千重绿，蜡想歌时一烬红。<br>
　　从此客程君不见，麦秋梅雨遍江东。<p>卷658_24 「赠先辈令狐补阙」罗隐<br>
　　中间声迹早薰然，阻避钧衡过十年。碧海浪高终济物，<br>
　　苍梧云好已归天。花迎彩服离莺谷，柳傍东风触马鞭。<br>
　　应念凄凉洞庭客，夜深双泪忆渔船。<p>卷658_25 「送秦州从事」罗隐<br>
　　一枝何足解人愁，抛却还随定远侯。紫陌红尘今别恨，<br>
　　九衢双阙夜同游。芳时易失劳行止，良会难期且驻留。<br>
　　若到边庭有来使，试批书尾话梁州。<p>卷658_26 「湖州裴郎中赴阙后投简寄友生」罗隐<br>
　　锦帐郎官塞诏年，汀洲曾驻木兰船。祢衡酒醒春瓶倒，<br>
　　柳恽诗成海月圆。歌蹙远山珠滴滴，漏催香烛泪涟涟。<br>
　　使君入拜吾徒在，宣室他时岂偶然。<p>卷658_27 「秋日泊平望驿寄太常裴郎中」罗隐<br>
　　O洲重到杳难期，西倚邮亭忆往时。北海尊中常有酒，<br>
　　东阳楼上岂无诗。地清每负生灵望，官重方升礼乐司。<br>
　　闻说江南旧歌曲，至今犹自唱吴姬。<p>卷658_28 「西塞山（在武昌界，孙吴以之为西塞）」罗隐<br>
　　吴塞当时指此山，吴都亡后绿孱颜。岭梅乍暖残妆恨，<br>
　　沙鸟初晴小队闲。波阔鱼龙应混杂，壁危猿奈奸顽。<br>
　　会将一副寒蓑笠，来与渔翁作往还。<p>卷658_29 
「秋日汴河客舍酬友人（一作汴州客舍有酬）」罗隐<br>
　　梁宋追游早岁同，偶然违别事皆空。年如流水催何急，<br>
　　道似危途动即穷。醉舞且欣连夜月，狂吟还聚上楼风。<br>
　　烦君更枉骚人句，白凤灵蛇满袖中。<p>卷658_30 「东归」罗隐<br>
　　仙桂高高似有神，貂裘敝尽取无因。难将白发期公道，<br>
　　不觉丹枝属别人。双阙往来惭请谒，五湖归后耻交亲。<br>
　　盈盘紫蟹千卮酒，添得临岐泪满巾。<p>卷658_31 「广陵李仆射借示近诗因投献」罗隐<br>
　　朝论国计暮论兵，馀力犹随凤藻生。语继盘盂抛俗格，<br>
　　气兼河岳带商声。闲寻绮思千花丽，静想高吟六义清。<br>
　　天柄已持尧典在，更堪回首问缘情。<p>卷658_32 「三衢哭孙员外」罗隐<br>
　　燕恋雕梁马恋轩，此心从此更何言。直将尘外三生命，<br>
　　未敌君侯一日恩。红蜡有时还入梦，片帆何处独销魂。<br>
　　忍看明发衣襟上，珠泪痕中见酒痕。<p>卷658_33 「箧中得故王郎中书」罗隐<br>
　　凤里前年别望郎，丁宁唯恐滞吴乡。劝疏杯酒知妨事，<br>
　　乞与书题作裹粮。苹鹿未能移海曲，县花寻已落河阳。<br>
　　九原自此无因见，反覆遗踪泪万行。<p>卷658_34 「泪」罗隐<br>
　　逼脸横颐咽复匀，也曾谗毁也伤神。<br>
　　自从鲁国潸然后，不是奸人即妇人。<p>卷658_35 「子规」罗隐<br>
　　铜梁路远草青青，此恨那堪枕上听。<br>
　　一种有冤犹可报，不如衔石叠沧溟。<p>卷658_36 「姑苏台」罗隐<br>
　　让高泰伯开基日，贤见延陵复命时。<br>
　　未会子孙因底事，解崇台榭为西施。<p>卷658_37 「王F墓」罗隐<br>
　　男儿未必尽英雄，但到时来即命通。<br>
　　若使吴都犹王气，将军何处立殊功。<p>卷658_38 「京中晚望」罗隐<br>
　　心如野鹿迹如萍，谩向人间性一灵。<br>
　　往事不知多少梦，夜来和酒一时醒。<p>卷658_39 「寄窦泽处士二首」罗隐<br>
　　兰亭醉客旧知闻，欲问平安隔海云。<br>
　　不是金陵钱太尉，世间谁肯更容身。<br>
　　鳌背楼台拂白榆，此中槎客亦踟踌。<br>
　　牢山道士无仙骨，却向人间作酒徒。 
<p>　　　　　　　　　　　　　　卷六百五十九<p>卷659_1 「省试秋风生桂枝」罗隐<br>
　　凉吹从何起，中宵景象清。漫随云叶动，高傍桂枝生。<br>
　　漠漠看无际，萧萧别有声。远吹斜汉转，低拂白榆轻。<br>
　　寥工夫大，乾坤岁序更。因悲远归客，长望一枝荣。<p>卷659_2 「思故人」罗隐<br>
　　故人不可见，聊复拂鸣琴。鹊绕风枝急，萤藏露草深。<br>
　　平生四方志，此夜五湖心。惆怅友朋尽，洋洋漫好音。<p>卷659_3 「寄陆龟蒙（李相公在淮南征陆龟蒙诗）」罗隐<br>
　　龙楼李丞相，昔岁仰高文。黄阁寻无主，青山竟未焚。<br>
　　夜船乘海月，秋寺伴江云。却恐尘埃里，浮名点污君。<p>卷659_4 「题方干诗」罗隐<br>
　　中间李建州，夏I偶同游。顾我论佳句，推君最上流。<br>
　　九霄无鹤板，双鬓老渔舟。世难方如此，何当浣旅愁。<p>卷659_5 「秋江」罗隐<br>
　　秋江待晚潮，客思旆旌摇。细雨翻芦叶，高风却柳条。<br>
　　兵戈村落破，饥俭虎狼骄。吾土兼连此，离魂望里消。<p>卷659_6 「寄制诰李舍人」罗隐<br>
　　梁王握豹韬，雪里见枚皋。上客趋丹陛，游人叹二毛。<br>
　　门闲知待诏，星动想濡毫。一首长杨赋，应嫌索价高。<p>卷659_7 「秋日怀孟夷庚」罗隐<br>
　　秋日黄陂下，孤舟忆共谁。江山三楚分，风雨二妃祠。<br>
　　知己秦貂没，流年贾f悲。中原正兵马，相见是何时。<p>卷659_8 「送李右丞分司」罗隐<br>
　　分漕得洛川，谠议更昭然。在省曾批敕，中台肯避权。<br>
　　所悲时渐薄，共贺道由全。卖与清平代，相兼直几钱。<p>卷659_9 「郴江迁客」罗隐<br>
　　不是逢清世，何由见皂囊。事虽危虎尾，名胜泊g行。<br>
　　毒雾郴江阔，愁云楚驿长。归时有诗赋，一为吊沉湘。<p>卷659_10 「感旧」罗隐<br>
　　剑佩孙弘阁，戈a太尉营。重言虚有位，孤立竟无成。<br>
　　丘陇笳箫咽，池台岁月平。此恩何以报，归处是柴荆。<p>卷659_11 「鹰」罗隐<br>
　　越海霜天暮，辞韬野草干。俊通司隶职，严奉武夫官。<br>
　　眼恶藏蜂在，心粗逐物殚。近来脂腻足，驱遣不妨难。<p>卷659_12 「秋日寄狄补阙」罗隐<br>
　　红尘扰扰间，立马看南山。谩道经年往，何妨逐日闲。<br>
　　病中霜叶赤，愁里鬓毛斑。不为良知在，驱车已出关。<p>卷659_13 「寄易定公乘亿侍郎」罗隐<br>
　　谢舞仍宫柳，高奇世少双。侍中生不到，园令死须降。<br>
　　班秩通乌府，樽奉碧幢。昭王有馀烈，试为祷迷邦。<p>卷659_14 「寄大理徐郎中（一本大理下有寺字）」罗隐<br>
　　佐棘竟谁同，因思证圣中。事虽忘显报，理合有阴功。<br>
　　官序诜枝老，幽尘范甑空。几时潘好礼，重与话清风。<p>卷659_15 
「寄苏拾遗（拾遗，许公之后，今犹居开元中旧第）」罗隐<br>
　　早岁长杨赋，当年谏猎书。格高时辈伏，言数宦情疏。<br>
　　慷慨传丹桂，艰难保旧居。退朝观藁草，能望马相如。<p>卷659_16 「寄许融（一题作与于韫玉话别）」罗隐<br>
　　多病仍疏拙，唯君与我同。帝乡年共老，江徼业俱空。<br>
　　燕冷辞华屋，蛩凉恨晓丛。白云高几许，全属采芝翁。<p>卷659_17 「寄礼部郑员外」罗隐<br>
　　栾郄门风大，裴王礼乐优。班资冠鸡舌，人品压龙头。<br>
　　夜直炉香细，晴编疏草稠。近闻潘散骑，三十二悲秋。<p>卷659_18 「菊」罗隐<br>
　　篱落岁云暮，数枝聊自芳。雪裁纤蕊密，金拆小苞香。<br>
　　千载白衣酒，一生青女霜。春丛莫轻薄，彼此有行藏。<p>卷659_19 「台城」罗隐<br>
　　水国春常在，台城夜未寒。丽华承宠渥，江令捧杯盘。<br>
　　宴罢明堂烂，诗成宝炬残。兵来吾有计，金井玉钩栏。<p>卷659_20 「旧游」罗隐<br>
　　良时不复再，渐老更难言。远水犹经眼，高楼似断魂。<br>
　　依依宋玉宅，历历长卿村。今日空江畔，相于只酒樽。<p>卷659_21 「寄虔州薛大夫」罗隐<br>
　　祝融峰下别，三载梦魂劳。地转南康重，官兼亚相高。<br>
　　海鹏终负日，神马背眠槽。会得窥成绩，幽窗染兔毫。<p>卷659_22 「苏小小墓」罗隐<br>
　　魂兮d李城，犹未有人耕。好月当年事，残花触处情。<br>
　　向谁曾艳冶，随分得声名。应侍吴王宴，兰桡暗送迎。<p>卷659_23 「寒食日早出城东」罗隐<br>
　　青门欲曙天，车马已喧阗。禁柳疏风雨，墙花拆露鲜。<br>
　　向谁夸丽景，只是叹流年。不得高飞便，回头望纸鸢。<p>卷659_24 「秋日怀贾随进士」罗隐<br>
　　边寇日骚动，故人音信稀。长缨惭贾谊，孤愤忆韩非。<br>
　　晓匣鱼肠冷，春园鸭掌肥。知君安未得，聊且示忘机。<p>卷659_25 「乱后逢友人」罗隐<br>
　　沧海去未得，倚舟聊问津。生灵寇盗尽，方镇改更贫。<br>
　　梦里旧行处，眼前新贵人。从来事如此，君莫独沾巾。<p>卷659_26 「残花（一作杨发诗）」罗隐<br>
　　已叹良时晚，仍悲别酒催。暖芳随日薄，轻片逐风回。<br>
　　黛敛愁歌扇，妆残泣镜台。繁阴莫矜f，终是共尘埃。<p>卷659_27 「秋日富春江行」罗隐<br>
　　远岸平如剪，澄江静似铺。紫鳞仙客驭，金颗李衡奴。<br>
　　冷叠群山阔，清涵万象殊。严陵亦高见，归卧是良图。<p>卷659_28 「寄侯博士」罗隐<br>
　　规谏扬雄赋，回贾谊官。久贫还往少，孤立转迁难。<br>
　　清镜流年急，高槐旅舍寒。侏儒亦何有，饱食向长安。<p>卷659_29 「送沈光侍御赴职闽中」罗隐<br>
　　未至应居右，全家出帝乡。礼优逢苑雪，官重带台霜。<br>
　　夜浦吴潮吼，春滩建水狂。延平有风雨，从此是腾骧。<p>卷659_30 「寄袁皓侍郎」罗隐<br>
　　东台失路岐，荣辱事堪悲。我寝牛衣敝，君居豸角危。<br>
　　风尘惭上品，才业愧明时。千里芙蓉幕，何由话所思。<p>卷659_31 「寄金吾李荪常侍」罗隐<br>
　　西班掌禁兵，兰最分明。晓色严天仗，春寒避火城。<br>
　　安危虽已任，韬略即嘉声。请问何功德，壶关寇始平。<p>卷659_32 「商於驿与于蕴玉话别」罗隐<br>
　　南朝徐庾流，洛下忆同游。酒采闲坊菊，山登远寺楼。<br>
　　相思劳寄梦，偶别已经秋。还被青青桂，催君不自由。<p>卷659_33 「封禅寺居」罗隐<br>
　　盛礼何由睹，嘉名偶寄居。周南太史泪，蛮徼长卿书。<br>
　　砌竹摇风直，庭花泣露疏。谁能赋秋兴，千里隔吾庐。<p>卷659_34 「钱」罗隐<br>
　　志士不敢道，贮之成祸胎。小人无事艺，假尔作梯媒。<br>
　　解释愁肠结，能分睡眼开。朱门狼虎性，一半逐君回。<p>卷659_35 「投寄韦右丞」罗隐<br>
　　赤壁征文聘，中台拜郄诜。官资参令仆，曹署辖星辰。<br>
　　幞被从谁起，持纲自此新。举朝明典教，封纳诏书频。<br>
　　禁树曾ぴ澹台乌旧避尘。便应酬倚注，何处话穷鳞。<p>卷659_36 「红叶」罗隐<br>
　　不奈荒城畔，那堪晚照中。野晴霜怕蹋山冷雨催红。<br>
　　游子灞陵道，美人长信宫。等闲居岁暮，摇落意无穷。<p>卷659_37 「期徐道者不至」罗隐<br>
　　辽鹤虚空语，冥鸿未易亲。偶然来即是，必拟见无因。<br>
　　霜霰穷冬令，杯盘旅舍贫。只应蓟子训，醉后懒分身。<p>卷659_38 「岁除夜」罗隐<br>
　　官历行将尽，村醪强自倾。厌寒思暖律，畏老惜残更。<br>
　　岁月已如此，寇戎犹未平。儿童不谙事，歌吹待天明。<p>卷659_39 「雪」罗隐<br>
　　尽道丰年瑞，丰年事若何。长安有贫者，为瑞不宜多。<p>卷659_40 「旅梦」罗隐<br>
　　旅梦思迁次，穷愁有叹嗟。子鹅京口远，粳米会稽赊。<br>
　　漏涩才成滴，灯寒不作花。出门聊一望，蟾桂向人斜。<p>卷659_41 「秋寄张坤」罗隐<br>
　　庭树已黄落，闭门俱寂寥。未知栖托处，空羡圣明朝。<br>
　　酒醒乡心阔，云晴客思遥。吾徒自多感，颜子只箪瓢。<p>卷659_42 「伤华发」罗隐<br>
　　旧国迢迢远，清秋种种新。已衰曾轸虑，初见忽沾巾。<br>
　　日薄梳兼懒，根危镊恐频。青铜不自见，只拟老他人。<p>卷659_43 「九江早秋」罗隐<br>
　　雨过晚凉生，楼中枕簟清。海风吹乱木，岩磬落孤城。<br>
　　百岁几多日，四蹄无限程。西邻莫高唱，俱是别离情。<p>卷659_44 「初秋寄友人」罗隐<br>
　　九华曾屏迹，罹乱与心违。是处堪终老，新秋又未归。<br>
　　病中芳草歇，愁里白云飞。樵侣兼同志，音书近亦稀。<p>卷659_45 「秋居有寄」罗隐<br>
　　端居湖岸东，生计有无中。魇处千般鬼，寒时百种风。<br>
　　性灵从道拙，心事奈成空。多谢金台客，何当一笑同。<p>卷659_46 「雪霁」罗隐<br>
　　南山雪乍晴，寒气转峥嵘。锁却闲门出，随他骏马行。<br>
　　一竿如有计，五鼎岂须烹。愁见天街草，青青又欲生。<p>卷659_47 「堠子」罗隐<br>
　　终日路岐旁，前程亦可量。未能惭面黑，只是恨头方。<br>
　　雅旨逾千里，高文近两行。君知不识字，第一莫形相。<p>卷659_48 「初夏寄顾绍宗」罗隐<br>
　　江上偶分袂，四回寒暑更。青山无路入，白发满头生。<br>
　　郢浦雁寻过，镜湖蝉又鸣。怜君未归日，杯酒若为情。<p>卷659_49 「寄第五尊师」罗隐<br>
　　苕溪烟月久因循，野鹤衣裘独茧纶。只说泊船无定处，<br>
　　不知携手是何人。朱黄拣日囚尸鬼，青白临时注脑神。<br>
　　欲访先生问经诀，世间难得不由身。<p>卷659_50 「寄西华黄炼师」罗隐<br>
　　西华有路入中华，依约山川认永嘉。羽客昔时留筱，<br>
　　故人今又种烟霞。坛高已降三清鹤，海近应通八月槎。<br>
　　盛事两般君总得，老莱衣服戴J家。<p>卷659_51 「所思（一作西上）」罗隐<br>
　　西上青云未有期，东归沧海一何迟。酒阑梦觉不称意，<br>
　　花落月明空所思。长恐病侵多事日，可堪贫过少年时。<br>
　　斗鸡走狗五陵道，惆怅输他轻薄儿。 
<p>　　　　　　　　　　　　　　　卷六百六十<p>卷660_1 「送支使萧中丞赴阙」罗隐<br>
　　八年刀笔到京华，归去青冥路未赊。今日风流卿相客，<br>
　　旧时基业帝王家。彤庭彩凤虽添瑞，望府红莲已减花。<br>
　　从此常僚如有问，海边麋鹿斗边槎。<p>卷660_2 「送人归湘中兼寄旧知」罗隐<br>
　　青溪烟雨九华山，乱后应同梦寐间。万里分飞休掩袂，<br>
　　两旬相见且开颜。君依宰相貂蝉贵，我恋王门鬓发斑。<br>
　　为谢伏波筵上客，几时金印拟西还。<p>卷660_3 「自贻」罗隐<br>
　　衰老应难更进趋，药畦经卷自朝晡。纵无显效亦藏拙，<br>
　　若有所成甘守株。汉武巡游虚轧轧，秦皇吞并谩驱驱。<br>
　　如何只见丁家鹤，依旧辽东叹绿芜。<p>卷660_4 「暇日感怀因寄同院吴蜕拾遗」罗隐<br>
　　璧池清秩访燕台，曾捧瀛洲札翰来。今日二难俱大夜，<br>
　　当时三幅谩高才。戏悲槐市便便笥，狂忆樟亭满满杯。<br>
　　犹幸小兰同舍在，每因相见即衔哀。<p>卷660_5 「偶兴」罗隐<br>
　　逐队随行二十春，曲江池畔避车尘。<br>
　　如今赢得将衰老，闲看人间得意人。<p>卷660_6 「题凿石山僧院」罗隐<br>
　　日夜潮声送是非，一回登眺一忘机。<br>
　　怜师好事无人见，不把兰芽染褐衣。<p>卷660_7 「圉城偶作」罗隐<br>
　　东望陈留日欲曛，每因刀笔想夫君。<br>
　　自从郭泰碑铭后，只见黄金不见文。<p>卷660_8 「乌程」罗隐<br>
　　两府攀陪十五年，郡中甘雨幕中莲。<br>
　　一瓶犹是乌程酒，须对霜风度泫然。<p>卷660_9 「送杨炼师却归贞浩岩」罗隐<br>
　　宦途不复更经营，归去东南任意行。别后几回思会面，<br>
　　到来相见似前生。久居竹盖知勤苦，旧业莲峰想变更。<br>
　　为谢佯狂吴道士，耳中时有铁船声。<p>卷660_10 「暇日投钱尚父」罗隐<br>
　　牛斗星边女宿间，栋梁虚敞丽江关。望高汉相东西阁，<br>
　　名重淮王大小山。醴设斗倾金凿落，马归争撼玉连环。<br>
　　自惭麋鹿无能事，未报深恩鬓已斑。<p>卷660_11 「览晋史（张翰思吴中鲈莼羹）」罗隐<br>
　　齐王僚属好男儿，偶觅东归便得归。满目路岐抛似梦，<br>
　　一船风雨去如飞。盘擎紫线莼初熟，箸拨红丝正肥。<br>
　　惆怅途中无限事，与君千载两忘机。<p>卷660_12 「感别元帅尚父（一作病中上钱尚父）」罗隐<br>
　　玉函瑶检下台司，记得当时捧领时。半壁龙蛇蟠造化，<br>
　　满筐山岳动神o.疲牛舐犊心犹切，阴鹤鸣雏力已衰。<br>
　　稚子不才身抱疾，日窥贞迹泪双垂。<p>卷660_13 
「尚父偶建小楼，特だ鲈寰句不敢称扬三首」罗隐<br>
　　结构叨冯柱石才，敢期幢盖此裴回。<br>
　　阳春曲调高谁和，尽日焚香倚隗台。<br>
　　玳簪珠履愧非才，时凭阑干首重回。<br>
　　只待淮妖剪除后，别倾卮酒贺行台。<br>
　　阑槛初成愧楚才，不知星彩尚迂回。<br>
　　风流孔令陶钧外，犹记山妖逼小台。<p>卷660_14 「题玄同先生草堂三首」罗隐<br>
　　杳杳诸天路，苍苍大涤山。景舆留不得，毛节去应闲。<br>
　　相府旧知己，教门新启关。太平匡济术，流落在人间。<br>
　　先生诀行日，曾奉数行书。意密寻难会，情深恨有馀。<br>
　　石桥春暖后，句漏药成初。珍重云兼鹤，从来不定居。<br>
　　常时忆讨论，历历事犹存。酒向馀杭尽，云从大涤昏。<br>
　　往来无道侣，归去有台恩。自此玄言绝，长应闭洞门。<p>卷660_15 「城西作」罗隐<br>
　　从军无一事，终日掩空斋。道薄交游少，才疏进取乖。<br>
　　野禽鸣聒耳，庭草绿侵阶。幸自同樗栎，何妨惬所怀。<p>卷660_16 「冬暮城西晚眺」罗隐<br>
　　谬忝莲华幕，虚沾柏署官。欹危长抱疾，衰老不禁寒。<br>
　　时事已日过，世途行转难。千崖兼万壑，只向望中看。<p>卷660_17 「秋霁后」罗隐<br>
　　净碧山光冷，圆明露点匀。渚莲丹脸恨，堤柳翠眉颦。<br>
　　蝉已送行客，雁应辞主人。蝇蚊渐无况，日晚自相亲。<p>卷660_18 「茅斋」罗隐<br>
　　从事不从事，养生非养生。职为尸禄本，官是受恩名。<br>
　　时态已相失，岁华徒自惊。西斋一卮酒，衰老与谁倾。<p>卷660_19 「使者」罗隐<br>
　　使者衔中旨，崎岖万里行。人心犹未革，天意似难明。<br>
　　四海霍光第，六宫张奉营。陪臣无以报，西望不胜情。<p>卷660_20 「途中逢刘知远」罗隐<br>
　　吴楚烟波里，巢由季孟间。只言无事贵，不道致身闲。<br>
　　别渚莲根断，归心桂树顽。空劳钟璞意，尘世隔函关。<p>卷660_21 「遁迹」罗隐<br>
　　遁迹知安住，沾襟欲奈何。朝廷犹礼乐，郡邑忍干戈。<br>
　　华马凭谁问，胡尘自此多。因思汉明帝，中夜忆廉颇。<p>卷660_22 「陇头水」罗隐<br>
　　借问陇头水，年年恨何事。全疑呜咽声，中有征人泪。<br>
　　自古无长策，况我非深智。何计谢潺，一宵空不寐。<p>卷660_23 「秦中富人」罗隐<br>
　　高高起华堂，区区引流水。粪土金玉珍，犹嫌未奢侈。<br>
　　陋巷满蓬蒿，谁知有颜子。<p>卷660_24 「思归行（一作于迨）」罗隐<br>
　　不耕南亩田，为爱东堂桂。身同树上花，一落又经岁。<br>
　　交亲亦相薄，知己恩潜替。日开十二门，自是无归计。<p>卷660_25 「即事中元甲子（一作韦庄诗）」罗隐<br>
　　三秦流血已成川，塞上黄云战马闲。只有羸兵填渭水，<br>
　　终无奇事出商山。田园已没红尘内，弟侄相逢白刃间。<br>
　　惆怅翠华犹未返，泪痕空滴剑文斑。<p>卷660_26 
「魏城逢故人（一题作绵谷回寄蔡氏昆仲）」罗隐<br>
　　一年两度锦江游，前值东风后值秋。芳草有情皆碍马，<br>
　　好云无处不遮楼。山将别恨和心断，水带离声入梦流。<br>
　　今日因君试回首，淡烟乔木隔绵州。<p>卷660_27 「游江夏口」罗隐<br>
　　醉别江东酒一杯，往年曾此驻尘埃。鱼听建业歌声过，<br>
　　水看瞿塘雪影来。黄祖不能容贱客，费t终是负仙才。<br>
　　平生胆气平生恨，今日江边首懒回。<p>卷660_28 「春思」罗隐<br>
　　荡漾春风渌似波，惹情摇恨去椤Ｑ喾永日音声好，<br>
　　柳舞空城意绪多。蜀国暖回溪峡浪，卫娘清转遏云歌。<br>
　　可怜户外桃兼李，仲蔚蓬蒿奈尔何。<p>卷660_29 「黄鹤驿寓题」罗隐<br>
　　野云芳草绕离鞭，敢对青楼倚少年。秋色未催榆塞雁，<br>
　　人心先下洞庭船。高歌酒市非狂者，大嚼屠门亦偶然。<br>
　　车马同归莫同恨，古人头白尽林泉。<p>卷660_30 「安陆赠徐砺」罗隐<br>
　　灵蛇桥下水声声，曾向桥边话别情。一榻偶依陈太守，<br>
　　三年深忆祢先生。尘欺鬓色非前事，火k蓬根有去程。<br>
　　还把馀杯重相劝，不堪秋色背郧城。<p>卷660_31 「寄钟常侍」罗隐<br>
　　一从朱履步金台，蘖苦冰寒奉上台。峻节不由人学得，<br>
　　远途终是自将来。风高渐展摩天翼，干耸方呈构厦材。<br>
　　应笑樟亭旧同舍，九州无验满炉灰。<p>卷660_32 「中秋夜不见月」罗隐<br>
　　阴云薄暮上空虚，此夕清光已破除。<br>
　　只恐异时开霁后，玉轮依旧养蟾蜍。<p>卷660_33 「魏博罗令公附卷有回」罗隐<br>
　　寒门虽得在诸宗，栖北巢南恨不同。马上固惭消髀肉，<br>
　　幄中由羡愈头风。蹉跎岁月心仍切，迢递江山梦未通。<br>
　　深荷吾宗有知己，好将刀笔为英雄。<p>卷660_34 「寄处默师」罗隐<br>
　　甘露卷帘看雨脚，樟亭倚柱望潮头。十年顾我醉中过，<br>
　　两地与师方外游。久隔兵戈常寄梦，近无书信更堪忧。<br>
　　香炉烟霭虎溪月，终棹铁船寻惠休。<p>卷660_35 「病中上钱尚父」罗隐<br>
　　左脚方行右臂挛，每惭名迹污宾筵。纵饶吴土容衰病，<br>
　　争奈燕台费料钱。藜杖已干难更把，竹舆虽在不堪悬。<br>
　　深恩重德无言处，回首浮生泪泫然。 
<p>　　　　　　　　　　　　　　卷六百六十一<p>卷661_1 「送梅处士归宁国」罗隐<br>
　　十五年前即别君，别时天下未纷纭。乱罹且喜身俱在，<br>
　　存没那堪耳更闻。良会谩劳悲曩迹，旧交谁去吊荒坟。<br>
　　殷勤为谢逃名客，想望千秋岭上云。<p>卷661_2 「经故友所居（一题上有琼华观三字）」罗隐<br>
　　槐花漠漠向人黄，此地追游迹已荒。清论不知庄叟达，<br>
　　死交空叹赵岐忙。病来未忍言闲事，老去唯知觅醉乡。<br>
　　日暮街东策羸马，一声横笛似山阳。<p>卷661_3 「大梁从事居汜水（一题作赠卢从事）」罗隐<br>
　　前年帝里望行尘，记得仙家第四人。泉暖旧谙龙偃息，<br>
　　露寒初见鹤精神。歌声上榻梁园晚，梦绕残钟汜水春。<br>
　　知有箧中编集在，只应从此是经纶。<p>卷661_4 「杜处士新居」罗隐<br>
　　翠敛王孙草，荒诛宋玉茅。寇馀无故物，时薄少深交。<br>
　　迸笋穿行径，饥雏出坏巢。小园吾亦有，多病近来抛。<p>卷661_5 「绝境」罗隐<br>
　　绝境非身事，流年但物华。水梳苔发直，风引蕙心斜。<br>
　　凡客从题凤，肤音未胜蛙。小船兼有桨，始与问渔家。<p>卷661_6 「雪中怀友人」罗隐<br>
　　腊酒复腊雪，故人今越乡。所思谁把盏，端坐恨无航。<br>
　　兔苑旧游尽，龟台仙路长。未知邹孟子，何以奉梁王。<p>卷661_7 「秋晚」罗隐<br>
　　宰邑惭良术，为文愧壮图。纵饶长委命，争奈渐非夫。<br>
　　杯酒有时有，乱罹无处无。金庭在何域，回首一踟蹰。<p>卷661_8 「升仙桥」罗隐<br>
　　危梁枕路岐，驻马问前时。价自友朋得，名因妇女知。<br>
　　直须论运命，不得逞文词。执戟君乡里，荣华竟若为。<p>卷661_9 「姑苏真娘墓」罗隐<br>
　　春草荒坟墓，萋萋向虎丘。死犹嫌寂寞，生肯不风流。<br>
　　皎镜山泉冷，轻裾海雾秋。还应伴西子，香径夜深游。<p>卷661_10 「灵山寺」罗隐<br>
　　晚景聊摅抱，凭栏几荡魂。槛虚从四面，江阔奈孤根。<br>
　　幽径薜萝色，小山苔藓痕。欲依师问道，何处系心猿。<p>卷661_11 「倚棹」罗隐<br>
　　倚棹听邻笛，沾衣认酒垆。自缘悲巨室，谁复为穷途。<br>
　　树解将军梦，城遗御史乌。直应齐始了，倾酌向寒芜。<p>卷661_12 「秋夕对月」罗隐<br>
　　夜月色可掬，倚楼聊解颜。未能分寇盗，徒欲满关山。<br>
　　背冷金蟾滑，毛寒玉兔顽。娥谩偷药，长寡老中闲。<p>卷661_13 「寄征士魏员外」罗隐<br>
　　家遁苏门节，清贫粉署官。不矜朝命重，只恨路行难。<br>
　　窗晓鸡谭倦，庭秋蝶梦阑。羡君归未得，还有钓鱼竿。<p>卷661_14 「宿彭蠡馆」罗隐<br>
　　孤馆少行旅，解鞍增别愁。远山矜薄暮，高柳怯清秋。<br>
　　病里见时态，醉中思旧游。所怀今已矣，何必恨东流。<p>卷661_15 「萤」罗隐<br>
　　空庭夜未央，点点度西墙。抱影何微细，乘时忽发扬。<br>
　　不思因腐草，便拟倚孤光。若道能通照，车公业肯长。<p>卷661_16 「早秋宿叶堕所居」罗隐<br>
　　池荷叶正圆，长历报时殚。旷野云蒸热，空庭雨始寒。<br>
　　蝇蚊犹得志，簟席若为安。浮世知谁是，劳歌共一欢。<p>卷661_17 「蝶」罗隐<br>
　　汉王刀笔精，写尔逼天生。舞巧何妨急，飞高所恨轻。<br>
　　野田黄雀虑，山馆主人情。此物那堪作，庄周梦不成。<p>卷661_18 「春居」罗隐<br>
　　春风百卉摇，旧国路迢迢。偶病成疏散，因贫得寂寥。<br>
　　倚帘高柳弱，乘露小桃夭。春色常无处，村醪更一瓢。<p>卷661_19 「轻飙」罗隐<br>
　　轻飙掠晚莎，秋物惨关河。战垒平时少，斋坛上处多。<br>
　　楚虽屈子重，汉亦忆廉颇。不及云台议，空山老薜萝。<p>卷661_20 「燕」罗隐<br>
　　不必嫌漂露，何妨养羽毛。汉妃金屋远，卢女杏梁高。<br>
　　野迥双飞急，烟晴对语劳。犹胜黄雀在，栖息是蓬蒿。<p>卷661_21 「陕西晚思」罗隐<br>
　　长途已自穷，此去更西东。树色荣衰里，人心往返中。<br>
　　别情流水急，归梦故山空。莫忘交游分，从来事一同。<p>卷661_22 「除夜寄张达」罗隐<br>
　　梅花已著眼，竹叶况粘唇。只此留残岁，那堪忆故人。<br>
　　乱罹书不远，衰病日相亲。江浦思归意，明朝又一春。<p>卷661_23 
「寄酬邺王罗令公五首（前三首一作感德叙怀寄上罗邺王）」罗隐<br>
　　营室东回荫斥丘，少年承袭拥青油。坐调金鼎尊明主，<br>
　　横把雕戈拜列侯。书札二王争巧拙，篇章七子避风流。<br>
　　西园旧迹今应在，衰老无因奉胜游。<br>
　　脉散源分历几朝，纵然官宦只卑僚。正忧末派沦沧海，<br>
　　忽见高枝拂绛霄。十万貔貅趋玉帐，三千宾客珥金貂。<br>
　　良时难得吾宗少，应念寒门更寂寥。<br>
　　敢将衰弱附强宗，细算还缘血脉同。湘浦烟波无旧迹，<br>
　　邺都兰菊有遗风。每怜罹乱书犹达，所恨云泥路不通。<br>
　　珍重珠玑兼绣段，草玄堂下寄扬雄。<br>
　　水云开霁立高亭，依约黎阳对福星。只见篇章矜镂管，<br>
　　不知勋业柱青冥。早缘入梦金方砺，晚为传家鼎始铭。<br>
　　鹤发四垂烟阁远，此生何处拜仪形。<br>
　　锦笈朱囊连复连，紫鸾飞下浙江边。绡从海室夺烟雾，<br>
　　乐奏帝宫胜管弦。长笑应刘悲显达，每嫌伊霍少诗篇。<br>
　　戴湾老圃根基薄，虚费工夫八十年。<p>卷661_24 「春日投钱塘元帅尚父二首」罗隐<br>
　　正忧衰老辱金台，敢望昭王顾问来。门外旌旗屯虎豹，<br>
　　壁闲章句动风雷。三都节已联翩降，两地花应次第开。<br>
　　若比紫髯分鼎足，未闻馀力有琼瑰。<br>
　　征东幕府十三州，敢望非才忝上游。官秩已叨吴品职，<br>
　　姓名兼显鲁春秋。盐车顾后声方重，火井窥来焰始浮。<br>
　　一句黄河千载事，麦城王粲谩登楼。<p>卷661_25 「钱塘府亭」罗隐<br>
　　新恩别启馆娃宫，还拜吴王向此中。九牧土田周制在，<br>
　　两藩茅社汉仪同。春生旧苑芳洲雨，香入高台小径风。<br>
　　更有宠光人未见，问安调膳尽三公。<p>卷661_26 「野狐泉」罗隐<br>
　　寒光溅路尘，相传妖物此潜身。<br>
　　又应改换皮毛后，何处人间作好人。<p>卷661_27 「宿纪南驿」罗隐<br>
　　策蹇南游忆楚朝，阴风淅淅树萧萧。<br>
　　不知无忌奸邪骨，又作何山野葛苗。<p>卷661_28 「赠无相禅师」罗隐<br>
　　人人尽道事空王，心里忙于市井忙。<br>
　　惟有马当山上客，死门生路两相忘。<p>卷661_29 「遣兴」罗隐<br>
　　青云路不通，归计奈长蒙。老恐医方误，穷忧酒\空。<br>
　　何堪罹乱后，更入是非中。长短遭讥笑，回头避钓翁。<p>卷661_30 「江夏酬高崇节」罗隐<br>
　　腊雪都堂试，春风汴水行。十年虽抱疾，何处不无情。<br>
　　群盗正当路，此游应隔生。劳君问流落，山下已躬耕。<p>卷661_31 「莺声」罗隐<br>
　　井上梧桐暗，花间雾露。一枝晴复暖，百啭是兼非。<br>
　　金屋梦初觉，玉关人未归。不堪闲日听，因尔又沾衣。<p>卷661_32 「仿玉台体」罗隐<br>
　　青楼枕路隅，壁L复椒涂。晚梦通帘柙，春寒逼酒垆。<br>
　　解吟怜芍药，难见恨菖蒲。试问年多少，邻姬亦姓胡。 
<p>　　　　　　　　　　　　　　卷六百六十二<p>卷662_1 「夜泊义兴戏呈邑宰」罗隐<br>
　　溪畔维舟问戴星，此中三害有图经。<br>
　　长桥可避南山远，却恐难防是最灵。<p>卷662_2 「听琵琶」罗隐<br>
　　香筵酒散思朝散，偶向梧桐暗处闻。<br>
　　大底曲中皆有恨，满楼人自不知君。<p>卷662_3 「经耒阳杜工部墓」罗隐<br>
　　紫菊馨香覆楚醪，奠君江畔雨萧骚。旅魂自是才相累，<br>
　　闲骨何妨冢更高。J骥丧来空蹇蹶，芝兰衰后长蓬蒿。<br>
　　屈原宋玉邻君处，几驾青螭缓郁陶。<p>卷662_4 「题袁溪张逸人所居」罗隐<br>
　　蒲梢猎猎燕差差，数里溪光日落时。芳树文君机上锦，<br>
　　远山孙寿镜中眉。鸡窗夜静开书卷，鱼槛春深展钓丝。<br>
　　若使浮名拘绊得，世间何处有男儿。<p>卷662_5 「升平公主旧第」罗隐<br>
　　乘凤仙人降此时，玉篇才罢到文词。两轮水o光明照，<br>
　　百尺鲛绡换好诗。带砺山河今尽在，风流樽俎见无期。<br>
　　坛场客散香街暝，惆怅齐竽取次吹。<p>卷662_6 「寄黔中王从事」罗隐<br>
　　故人刀笔事军书，南转黔江半月馀。别后乡关情几许，<br>
　　近来诗酒兴何如。贪将醉袖矜莺谷，不把瑶缄附鲤鱼。<br>
　　今日举觞君莫问，生涯牢落鬓萧疏。<p>卷662_7 「关亭春望」罗隐<br>
　　关畔春云拂马头，马前春事共悠悠。风摇岸柳长条困，<br>
　　露`山花小朵愁。信越功名高似狗，裴王气力大于牛。<br>
　　未知至竟将何用，渭水泾川一向流。<p>卷662_8 「寄徐济进士」罗隐<br>
　　往年疏懒共江湖，月满花香记得无。霜压楚莲秋后折，<br>
　　雨催蛮酒夜深酤。红尘偶别迷前事，丹桂相倾愧后徒。<br>
　　出得函关抽得手，从来不及阮元瑜。<p>卷662_9 「寄韦赡」罗隐<br>
　　石城蓑笠阻心期，落尽山花有所思。羸马二年蓬转后，<br>
　　故人何处月明时。风催晓雁看看别，雨胁秋蝇渐渐痴。<br>
　　禅智阑干市桥酒，纵然相见只相悲。<p>卷662_10 「溪晚泊寄裴庶子」罗隐<br>
　　溪风如扇雨如丝，闲步闲吟柳恽诗。杯酒疏狂非曩日，<br>
　　野花狼藉似当时。道穷谩有依刘感，才急应无借寇期。<br>
　　满眼云山莫相笑，与君俱是受深知。<p>卷662_11 「送姚安之赴任秋浦」罗隐<br>
　　官罢春坊地象雷，片帆高指贵池开。五侯水暖鱼鳞去，<br>
　　九子山晴雁叙来。江夏黄童徒逞辩，广都庞令恐非才。<br>
　　到头称意须年少，赢得时光向酒杯。<p>卷662_12 「寄乔逸人」罗隐<br>
　　南经湘浦北扬州，别后风帆几度游。春酒谁家禁烂漫，<br>
　　野花何处最淹留。欲凭尺素边鸿懒，未定雕梁海燕愁。<br>
　　长短此行须入手，更饶君占一年秋。<p>卷662_13 「塞外」罗隐<br>
　　塞外偷儿塞内兵，圣君宵旰望升平。碧幢未作朝廷计，<br>
　　白梃犹驱妇女行。可使御戎无上策，只应忧国是虚声。<br>
　　汉王第宅秦田土，今日将军已自荣。<p>卷662_14 「裴庶子除太仆卿因贺」罗隐<br>
　　楚班序未为轻，莫惜良途副圣明。宫省旧推皇甫谧，<br>
　　寺曹今得夏侯婴。秩随科第临时贵，官逐簪裾到处清。<br>
　　应笑马安虚巧宦，四回迁转始为卿。<p>卷662_15 「咏史」罗隐<br>
　　蠹简遗编试一寻，寂寥前事似如今。徐陵笔砚珊瑚架，<br>
　　赵胜宾朋玳瑁簪。未必片言资国计，只应邪说动人心。<br>
　　九原郝何由起，虚误西蕃八尺金。<p>卷662_16 「中元夜泊淮口」罗隐<br>
　　木叶回飘水面平，偶因孤棹已三更。秋凉雾露侵灯下，<br>
　　夜静鱼龙逼岸行。欹枕正牵题柱思，隔楼谁转绕梁声。<br>
　　锦帆天子狂魂魄，应过扬州看月明。<p>卷662_17 「寄池州郑员外」罗隐<br>
　　兽绕朱轮酒满船，郡城萧洒贵池边。衣同莱子曾分笔，<br>
　　扇似袁宏别有天。九点好山楼上客，两行高柳雨中烟。<br>
　　陵阳百姓将何福，社舞村歌又一年。<p>卷662_18 「归梦」罗隐<br>
　　陆海波涛渐渐深，一回归梦抵千金。路傍草色休多事，<br>
　　墙外莺声肯有心。日晚向隅悲断梗，夜阑浇酒哭知音。<br>
　　贪财败阵谁相悉，鲍叔如今不可寻。<p>卷662_19 「送溪州使君」罗隐<br>
　　兵寇伤残国力衰，就中南土藉良医。凤衔泥诏辞丹阙，<br>
　　雕倚霜风上画旗。官职不须轻远地，生灵只是计临时。<br>
　　灞桥酒\黔巫月，从此江心两所思。<p>卷662_20 「送川郑员外」罗隐<br>
　　明时塞诏列分麾，东拥朱轮出帝畿。铜虎贵提天子印，<br>
　　银鱼荣傍老莱衣。歌听茗坞春山暖，诗咏O洲暮鸟飞。<br>
　　知有掖垣南步在，可能须待政成归。<p>卷662_21 「酬寄右司李员外」罗隐<br>
　　当年忆见桂枝春，自此清途未四旬。左省望高推健笔，<br>
　　右曹官重得名人。闲だ鲈逑忧镄耍静猎遗编笑过秦。<br>
　　犹把随和向泥滓，应怜疏散任天真。<p>卷662_22 「莲塘驿」罗隐<br>
　　莲塘馆东初日明，莲塘馆西行人行。隔林啼鸟似相应，<br>
　　当路好花疑有情。一梦不须追往事，数杯犹可慰劳生。<br>
　　莫言来去只如此，君看鬓边霜几茎。<p>卷662_23 「甘露寺火后」罗隐<br>
　　六朝胜事已尘埃，犹有闲人怅望来。只道鬼神能护物，<br>
　　不知龙象自成灰。犀惭水府浑非怪，燕说吴宫未是灾。<br>
　　还识平泉故侯否，一生踪迹比楼台。<p>卷662_24 「春日登上元石头故城」罗隐<br>
　　万里伤心极目春，东南王气只逡巡。野花相笑落满地，<br>
　　山鸟自惊啼傍人。谩道城池须险阻，可知豪杰亦埃尘。<br>
　　太平寺主惟轻薄，却把三公与贼臣。<p>卷662_25 「送宣武徐巡官」罗隐<br>
　　傲睨公卿二十年，东来西去只悠然。白知关畔元非马，<br>
　　玄觉壶中别有天。汉帝诏衔应异日，梁王风雪是初筵。<br>
　　临行不惜刀圭便，愁杀长安买笑钱。<p>卷662_26 「冬暮寄裴郎中」罗隐<br>
　　晓发星星入镜宜，早年容易近年悲。敢言得事时将晚，<br>
　　只恐酬恩日渐迟。南国倾心应望速，东堂开口欲从谁。<br>
　　仙郎旧有黄金约，沥胆隳肝更祷祈。<p>卷662_27 
「中元甲子以辛丑驾幸蜀四首（第五首一作偶怀）」罗隐<br>
　　子仪不起浑{亡，西幸谁人从武皇。四海为家虽未远，<br>
　　九州多事竟难防。已闻旰食思真将，会待畋游致假王。<br>
　　应感两朝巡狩迹，绿槐端正驿荒凉。<br>
　　爪牙柱石两俱销，一点渝尘九土摇。敢恨甲兵为弃物，<br>
　　所嗟流品误清朝。几时睿算歼张角，何处愚人戴隗嚣。<br>
　　跪望旧街仄舾妫可能馀烈不胜妖。<br>
　　邪气奔屯瑞气移，清平过尽到艰危。纵饶犬彘迷常理，<br>
　　不奈豺狼幸此时。九庙有灵思李令，三川悲忆恨张仪。<br>
　　可怜一曲还京乐，重对红蕉教蜀儿。<br>
　　白丁攘臂犯长安，翠辇苍黄路屈盘。丹凤有情尘外远，<br>
　　玉龙无迹渡头寒。静怜贵族谋身易，危惜文皇创业难。<br>
　　不将不侯何计是，钓鱼船上泪阑干。<p>卷662_28 「题润州妙善前石羊」罗隐<br>
　　紫髯桑盖此沈吟，很石犹存事可寻。汉鼎未安聊把手，<br>
　　楚醪虽满肯同心。英雄已往时难问，苔藓何知日渐深。<br>
　　还有市沽酒客，雀喧鸠聚话蹄涔。<p>卷662_29 「登宛陵条风楼寄窦常侍」罗隐<br>
　　乱罹时节懒登临，试借条风半日吟。只有远山含暖律，<br>
　　不知高阁动归心。溪喧晚棹千声浪，云护寒郊数丈阴。<br>
　　自笑疏慵似麋鹿，也教台上费黄金。<p>卷662_30 「台城」罗隐<br>
　　晚云阴映下空城，六代累累夕照明。玉井已干龙不起，<br>
　　金瓯虽破虎曾争。亦知霸世才难得，却是蒙尘事最平。<br>
　　深谷作陵山作海，茂弘流辈莫伤情。<p>卷662_31 「甘露寺看雪上周相公」罗隐<br>
　　筛寒洒白乱溟鳎祷请功兼造化功。光薄乍迷京口月，<br>
　　影交初转海门风。细黏谢客衣裾上，轻堕梁王酒\中。<br>
　　一种为祥君看取，半禳灾l半年丰。<p>卷662_32 「寄京阙陆郎中昆仲」罗隐<br>
　　柏台兰署四周旋，宾榻何妨雁影连。才见玳簪欹细柳，<br>
　　便知油幕胜红莲。家从入洛声名大，迹为依刘事分偏。<br>
　　争奈乱罹人渐少，麦城新赋许谁传。<p>卷662_33 「偶题（一作嘲钟陵妓云英）」罗隐<br>
　　钟陵醉别十馀春，重见云英掌上身。<br>
　　我未成名君未嫁，可能俱是不如人。<p>卷662_34 「故都」罗隐<br>
　　江南江北两风流，一作迷津一拜侯。<br>
　　至竟不如隋炀帝，破家犹得到扬州。<p>卷662_35 「董仲舒」罗隐<br>
　　灾变儒生不合闻，谩将刀笔指乾坤。<br>
　　偶然留得阴阳术，闭却南门又北门。<p>卷662_36 「献尚父大王」罗隐<br>
　　数年铁甲定东瓯，夜渡江山瞻斗牛。<br>
　　今日朱方平殄后，虎符龙节十三州。<p>卷662_37 「蜂」罗隐<br>
　　不论平地与山尖，无限风光尽被占。<br>
　　采得百花成蜜后，为谁辛苦为谁甜。<p>卷662_38 「帘二首」罗隐<br>
　　叠影重纹映画堂，玉钩银烛共荧煌。<br>
　　会应得见神仙在，休下真珠十二行。<br>
　　翡翠佳名世共稀，玉堂高下巧相宜。<br>
　　殷勤为嘱纤纤手，卷上银钩莫放垂。 
<p>　　　　　　　　　　　　　　卷六百六十三<p>卷663_1 「送顾云下第」罗隐<br>
　　行行杯酒莫辞频，怨叹劳歌两未伸。汉帝后宫犹识字，<br>
　　楚王前殿更无人。年深旅舍衣裳敝，潮打村田活计贫。<br>
　　百岁都来多几日，不堪相别又伤春。<p>卷663_2 「村桥」罗隐<br>
　　村桥酒旆月明楼，偶逐渔舟系叶舟。莫学鲁人疑海鸟，<br>
　　须知庄叟恶牺牛。心寒已分灰无焰，事往曾将水共流。<br>
　　除却思量太平在，肯抛疏散换公侯。<p>卷663_3 「送刘校书之新安寄吴常侍」罗隐<br>
　　野云如火照行尘，会绩溪边去问津。才子省衔非幕客，<br>
　　楚君科第是同人。狂思下国千场醉，病负东堂两度春。<br>
　　他日酒筵应见问，鹿裘渔艇隔朱轮。<p>卷663_4 「官池秋夕」罗隐<br>
　　池边月影闲婆娑，池上醉来成短歌。芙渠抵死怨珠露，<br>
　　蟋蟀苦口嫌金波。往事向人言不得，旧游临老恨空多。<br>
　　松醪作酒兰为棹，十载烟尘奈尔何。<p>卷663_5 「奉使宛陵别二三从事」罗隐<br>
　　梁王雪里有深知，偶别家乡隔路岐。官品共传胜曩日，<br>
　　酒杯争肯忍当时。豫章地暖矜千尺，越峤天寒愧一枝。<br>
　　还有钓鱼蓑笠在，不堪风雨失归期。<p>卷663_6 「金陵思古」罗隐<br>
　　杜秋在时花解言，杜秋死后花更繁。柔姿曼态葬何处，<br>
　　天红腻白愁荒原。高洞紫箫吹梦想，小窗残雨湿精魂。<br>
　　绮筵金缕无消息，一阵征帆过海门。<p>卷663_7 「送王使君赴苏台」罗隐<br>
　　东南一望可长吁，犹忆王孙领虎符。两地干戈连越绝，<br>
　　数年麋鹿卧姑苏。疲m赋重全家尽，旧族兵侵太半无。<br>
　　料得伍员兼旅寓，不妨招取好揶揄。<p>卷663_8 「忆九华」罗隐<br>
　　九华f荫柴扉，长忆前时此息机。黄菊倚风村酒熟，<br>
　　绿蒲低雨钓鱼归。干戈已是三年别，尘土那堪万事违。<br>
　　回首佳期恨多少，夜阑霜露又沾衣。<p>卷663_9 「送裴饶归会稽」罗隐<br>
　　金庭路指剡川隈，珍重良朋自此来。两鬓不堪悲岁月，<br>
　　一卮犹得话尘埃。家通曩分心空在，世逼横流眼未开。<br>
　　笑杀山阴雪中客，等闲乘兴又须回。<p>卷663_10 「送程尊师之晋陵」罗隐<br>
　　栋间云出认行轩，郊外阴阴夏木繁。高道乍为张翰侣，<br>
　　使君兼是世龙孙。溪含句曲清连底，酒贳馀杭渌满樽。<br>
　　莫见时危便乘兴，人来何处不桃源。<p>卷663_11 「吴门晚泊寄句曲道友」罗隐<br>
　　采香径在人不留，采香径下停叶舟。桃花李花斗红白，<br>
　　山鸟水鸟自献酬。十万梅m空寸土，三分孙策竟荒丘。<br>
　　未知到了关身否，笑杀雷平许远游。<p>卷663_12 「贵池晓望」罗隐<br>
　　稂莠参天剪未平，且乘孤棹且行行。计疏狡兔无三窟，<br>
　　羁甚宾鸿欲一生。合眼亦知非本意，伤心其奈是多情。<br>
　　前溪好泊谁为主，昨夜沙禽占月明。<p>卷663_13 「寄崔庆孙」罗隐<br>
　　故人何处又留连，月冷风高镜水边。文阵解围才昨日，<br>
　　醉乡分袂已三年。交情澹泊应长在，俗态流离且勉旃。<br>
　　还拟山阴一乘兴，雪寒难得渡江船。<p>卷663_14 「寄杨秘书」罗隐<br>
　　萧萧檐雪打窗声，因忆江东阮步兵。两信海潮书不达，<br>
　　数峰稽岭眼长明。梅繁几处垂鞭看，酒好何人倚槛倾。<br>
　　会待与君开秫瓮，满船般载镜中行。<p>卷663_15 「酬章处士见寄」罗隐<br>
　　中原甲马未曾安，今日逢君事万端。乱后几回乡梦隔，<br>
　　别来何处路行难。霜鳞共落三门浪，雪鬓同归七里滩。<br>
　　何必新诗更相戏，小楼吟罢暮天寒。<p>卷663_16 「送丁明府赴紫溪任」罗隐<br>
　　金徽玉轸肯躇蹰，偶滞良途半月馀。楼上酒阑梅拆后，<br>
　　马前山好雪晴初。栾公社在怜乡树，潘令花繁贺版舆。<br>
　　县谱莫辞留旧本，异时量度更何如。<p>卷663_17 「寄前宣州窦常侍」罗隐<br>
　　往年西谒谢玄晖，樽酒留欢醉始归。曲槛柳浓莺未老，<br>
　　小园花暖蝶初飞。喷香瑞兽金三尺，舞雪佳人玉一围。<br>
　　今日乱罹寻不得，满蓑风雨钓鱼矶。<p>卷663_18 「秦望山僧院」罗隐<br>
　　ff危岫倚沧洲，闻说秦皇亦此游。霸主卷衣才二世，<br>
　　老僧传锡已千秋。阴崖水赖松梢直，藓壁苔侵画像愁。<br>
　　各是病来俱未了，莫将烦恼问汤休。<p>卷663_19 「送光禄崔卿赴阙」罗隐<br>
　　一年极目望西辕，此日殷勤圣主恩。上国已留虞寄命，<br>
　　中朝应听范汪言。官从府幕归卿寺，路向干戈见禁门。<br>
　　g侣寂寥曹署冷，更堪呜咽问田园。<p>卷663_20 「寄程尊师」罗隐<br>
　　鹤信虽然到五湖，烟波迢递路崎岖。玉书分薄花生眼，<br>
　　金鼎功迟雪满须。三秀紫芝劳梦寐，一番红槿恨朝晡。<br>
　　未知朽败凡间骨，中授先生指教无。<p>卷663_21 「定远楼」罗隐<br>
　　前年上将定妖氛，曾筑岩城驻大军。近日关防虽弛柝，<br>
　　旧时栏槛尚侵云。蛮兵绩盛人皆伏，坐石名高世共闻。<br>
　　唯恐乱来良吏少，不知谁解叙功勋。<p>卷663_22 「送程尊师东游有寄」罗隐<br>
　　华盖峰前拟卜耕，主人无奈又闲行。且凭鹤驾寻沧海，<br>
　　又恐犀轩过赤城。绛简便应朝右弼，紫旄兼合见东卿。<br>
　　劝君莫忘归时节，芝似萤光处处生。<p>卷663_23 「江亭别裴饶」罗隐<br>
　　行杯且待怨歌终，多病怜君事事同。衰鬓别来光景里，<br>
　　故乡归去乱罹中。乾坤垫裂三分在，井邑摧残一半空。<br>
　　日晚长亭问西使，不堪车马尚萍蓬。<p>卷663_24 「江南寄所知周仆射」罗隐<br>
　　曾陪公子醉西园，岘首碑前事懒言。世乱共嗟王粲老，<br>
　　时危俱受信陵恩。潮怜把\吟江徼，雨忆凭阑望海门。<br>
　　飞盖寂寥清宴罢，不知簪履更谁存。<p>卷663_25 「钱唐见芮逢」罗隐<br>
　　蔡伦池北雁峰前，罹乱相兼十九年。所喜故人犹会面，<br>
　　不堪良牧已重泉。醉思把箸欹歌席，狂忆判身入酒船。<br>
　　今日与君赢得在，戴家湾里两皤然。<p>卷663_26 「江都」罗隐<br>
　　淮王高宴动江都，曾忆狂生亦坐隅。九里楼台牵翡翠，<br>
　　两行鸳鹭踏真珠。歌听丽句秦云咽，诗转新题蜀锦铺。<br>
　　惆怅晋阳星拆后，世间兵革地荒芜。<p>卷663_27 「湖上岁暮感怀有寄友人」罗隐<br>
　　雪天萤席几辛勤，同志当时四五人。兰版地寒俱受露，<br>
　　桂堂风恶独伤春。音书久绝应埋玉，编简难言竟委尘。<br>
　　唯有广都庞令在，白头樽酒忆交亲。<p>卷663_28 「送张绾游钟陵」罗隐<br>
　　南忆龙沙两岸行，当时天下尚清平。醉眠野寺花方落，<br>
　　吟倚江楼月欲明。老去亦知难重到，乱来争肯不牵情。<br>
　　西山十二真人在，从此烦君语姓名。<p>卷663_29 「送z6光大师（师以草书应制）」罗隐<br>
　　禹祠分首戴湾逢，健笔寻知达九重。圣主赐衣怜绝艺，<br>
　　侍臣ぴ逍砀咦佟Ｄ亲久别街西寺，待诏初离海上峰。<br>
　　一种苦心师得了，不须回首笑龙钟。<p>卷663_30 「息夫人庙」罗隐<br>
　　百雉摧残连野青，庙门犹见昔朝廷。一生虽抱楚王恨，<br>
　　千载终为息地灵。虫网翠环终缥缈，风吹宝瑟助微冥。<br>
　　玉颜浑似羞来客，依旧无言照画屏。<p>卷663_31 「漂母冢」罗隐<br>
　　寂寂荒坟一水滨，芦洲绝岛自相亲。青娥已落淮边月，<br>
　　白骨甘为泉下尘。原上荻花飘素发，道傍菰叶碎罗巾。<br>
　　虽然寂寞千秋魄，犹是韩侯旧主人。<p>卷663_32 「感怀」罗隐<br>
　　石径松轩亦自由，谩随浮世逐飘流。驽骀路结前程恨，<br>
　　蟋蟀床生半夜秋。掩耳恶闻宫妾语，低颜须向路人羞。<br>
　　虽教小事相催逼，未到青云拟白头。<p>卷663_33 「扇上画牡丹」罗隐<br>
　　为爱红芳满砌阶，教人扇上画将来。叶随彩笔参差长，<br>
　　花逐轻风次第开。闲挂几曾停蛱蝶，频摇不怕落莓苔。<br>
　　根生无地如仙桂，疑是娥月里栽。<p>卷663_34 「书怀」罗隐<br>
　　钓船抛却异乡来，拟向何门用不才。<br>
　　日晚独登楼上望，马蹄车辙满尘埃。<p>卷663_35 「七夕」罗隐<br>
　　月帐星房次第开，两情惟恐曙光催。<br>
　　时人不用穿针待，没得心情送巧来。<p>卷663_36 「柳」罗隐<br>
　　一簇青烟锁玉楼，半垂阑畔半垂沟。<br>
　　明年更有新条在，绕乱春风卒未休。<p>卷663_37 「罗敷水」罗隐<br>
　　雉声角角野田春，试驻征车问水滨。<br>
　　数树枯桑虽不语，思量应合识秦人。<p>卷663_38 「京中正月七日立春」罗隐<br>
　　一二三四五六七，万木生芽是今日。<br>
　　远天归雁拂云飞，近水游鱼迸冰出。<p>卷663_39 「贵游」罗隐<br>
　　馆陶园外雨初晴，绣毂香车入凤城。<br>
　　八尺家僮三尺，何知高祖要苍生。<p>卷663_40 「严陵滩」罗隐<br>
　　中都九鼎勤英髦，渔钓牛蓑且遁逃。<br>
　　世祖升遐夫子死，原陵不及钓台高。 
<p>　　　　　　　　　　　　　　卷六百六十四<p>卷664_1 「虚白堂前牡丹相传云太傅手植在钱塘」罗隐<br>
　　欲询往事奈无言，六十年来托此根。香暖几飘袁虎扇，<br>
　　格高长对孔融樽。曾忧世乱阴难合，且喜春残色上存。<br>
　　莫背阑干便相笑，与君俱受主人恩。<p>卷664_2 「县斋秋晚酬友人朱瓒见寄」罗隐<br>
　　中和节后捧琼瑰，坐读行吟数月来。只叹雕龙方擅价，<br>
　　不知W尾竟空回。千枝白露陶潜柳，百尺黄金郭隗台。<br>
　　惆怅报君无玉案，水天东望一裴回。<p>卷664_3 「第五将军于馀杭天柱宫入道因题寄」罗隐<br>
　　交梨火枣味何如，闻说苕川已下车。瓦}尚携京口酒，<br>
　　草堂应写颍阳书。亦知得意须乘鹤，未必忘机便钓鱼。<br>
　　却恐武皇还望祀，软轮征入问玄虚。<p>卷664_4 「寄无相禅师」罗隐<br>
　　老住西峰第几层，为师回首忆南能。有缘有相应非佛，<br>
　　无我无人始是僧。烂椹作袍名复利，铄金为讲爱兼憎。<br>
　　何如一衲尘埃外，日日香烟夜夜灯。<p>卷664_5 「秋日有寄」罗隐<br>
　　丹青未合便回头，见尽人间事始休。只有百神朝宝镜，<br>
　　永无纤浪犯虚舟。曾临铁瓮虽分职，近得金陵亦偶游。<br>
　　东去西来人不会，上卿踪迹本玄洲。<p>卷664_6 
「送前南昌崔令替任映摄新城县（一作崔令映替任）」罗隐<br>
　　五年苛政甚虫螟，深喜夫君已戴星。大族不唯专礼乐，<br>
　　上才终是惜生灵。亦知单父琴犹在，莫厌东归酒未醒。<br>
　　二月春风何处好，亚夫营畔柳青青。<p>卷664_7 「下第作」罗隐<br>
　　年年模样一般般，何似东归把钓竿。岩谷谩劳思雨露，<br>
　　彩云终是逐g鸾。尘迷魏阙身应老，水到吴门叶欲残。<br>
　　至竟穷途也须达，不能长与世人看。<p>卷664_8 「丁亥岁作（中元甲子）」罗隐<br>
　　病想医门渴望梅，十年心地仅成灰。早知世事长如此，<br>
　　自是孤寒不合来。谷畔气浓高蔽日，蛰边声暖乍闻雷。<br>
　　满城桃李君看取，一一还从旧处开。<p>卷664_9 「北邙山」罗隐<br>
　　一种山前路入秦，嵩山堪爱此伤神。魏明未死虚留意，<br>
　　庄叟虽生酌满巾。何必更寻无主骨，也知曾有弄权人。<br>
　　羡他缑岭吹箫客，闲访云头看俗尘。<p>卷664_10 「重过三衢哭孙员外」罗隐<br>
　　烂柯山下忍重到，双桧楼前日欲残。华屋未移春照灼，<br>
　　故侯何在泪骼健２晃济物工夫大，长忆容才尺度宽。<br>
　　一恸旁人莫相笑，知音衰尽路行难。<p>卷664_11 「送蕲州裴员外」罗隐<br>
　　六枝仙桂最先春，萧洒高辞九陌尘。两晋家声须有主，<br>
　　六朝文雅别无人。荣驱豹尾抛同辈，贵上螭头见近臣。<br>
　　蕲水苍生莫相羡，早看归去掌丝纶。<p>卷664_12 「重九日广陵道中」罗隐<br>
　　秋山抱病何处登，前时韦曲今广陵。广陵大醉不解闷，<br>
　　韦曲旧游堪拊膺。佳节纵饶随分过，流年无奈得人憎。<br>
　　却驱羸马向前去，牢落路岐非所能。<p>卷664_13 「东归别所知」罗隐<br>
　　芙蓉宫阙二妃坛，两处因依五岁寒。邹律有风吹不变，<br>
　　郄枝无分住应难。愁心似火还烧鬓，别泪非珠谩落盘。<br>
　　却羡淮南好鸡犬，也能终始逐刘安。<p>卷664_14 
「旅舍书怀寄所知二首（后首一作汉东秋思）」罗隐<br>
　　思量前事不堪寻，牢落馀情满素琴。四海岂无腾跃路，<br>
　　一家长有别离心。道从汩没甘雌伏，迹恐因循更陆沈。<br>
　　寂寞谁应吊空馆，异乡时节独沾襟。<br>
　　簟卷两床琴瑟秋，暂凭前计奈相尤。尘飘马尾甘蓬转，<br>
　　酒忆江边有梦留。隋帝旧祠虽寂寞，楚妃清唱亦风流。<br>
　　可怜别恨无人见，独背残阳下寺楼。<p>卷664_15 「西京道中」罗隐<br>
　　半夜秋声触断蓬，百年身事算成空。祢生词赋抛江夏，<br>
　　汉祖精神忆沛中。未必他时能富贵，只应从此见穷通。<br>
　　边禽陇水休相笑，自有沧洲一棹风。<p>卷664_16 「粉」罗隐<br>
　　每持纤白助君时，霜自无l雪自疑。郎若姓何应解傅，<br>
　　女能窥宋不劳施。妆成丽色唯花妒，落尽啼痕只镜知。<br>
　　最好玉京仙署里，更和秋月照琼枝。<p>卷664_17 「赠渔翁」罗隐<br>
　　叶艇悠扬鹤发垂，生涯空托一纶丝。是非不向眼前起，<br>
　　寒暑任从波上移。风漾长歌笼月里，梦和春雨昼眠时。<br>
　　逍遥此意谁人会，应有青山渌水知。<p>卷664_18 「下第寄张坤」罗隐<br>
　　谩费精神掉五侯，破琴孤剑是身仇。九衢双阙拟何去，<br>
　　玉垒铜梁空旧游。蝴蝶有情牵晚梦，杜鹃无赖伴春愁。<br>
　　思量不及张公子，经岁池江倚酒楼。<p>卷664_19 「东归别常修」罗隐<br>
　　六载辛勤九陌中，却寻归路五湖东。名惭桂苑一枝绿，<br>
　　忆松江两箸红。浮世到头须适性，男儿何必尽成功。<br>
　　唯惭鲍叔深知我，他日蒲帆百尺风。<p>卷664_20 「言」罗隐<br>
　　玷由来尚可磨，似簧终日复如何。成名成事皆因慎，<br>
　　亡国亡家只为多。须信祸胎生利口，莫将讥思逞悬河。<br>
　　猩猩鹦鹉无端解，长向人间被网罗。<p>卷664_21 「简令生日」罗隐<br>
　　祥烟霭霭拂楼台，庆积玄元节后来。已向青阳标四序，<br>
　　便从嵩岳应三台。龟衔玉柄增年算，鹤舞琼筵献寿杯。<br>
　　自顾下儒何以祝，柱天功业济时才。<p>卷664_22 「晚眺」罗隐<br>
　　凭古城边眺晚晴，远村高树转分明。天如镜面都来静，<br>
　　地似人心总不平。云向岭头闲不彻，水流溪里太忙生。<br>
　　谁人得及庄居老，免被荣枯宠辱惊。<p>卷664_23 「野花（一作罗邺诗）」罗隐<br>
　　万点红芳血色殷，为无名字对空山。多因戏蝶寻香住，<br>
　　少有行人辍棹攀。若在侯门看不足，为生江岸见如闲。<br>
　　结根必竟输桃李，长向春城紫陌间。<p>卷664_24 「病骢马」罗隐<br>
　　枥上病骢蹄，江边废宅路迢迢。自经梅雨长垂耳，<br>
　　乍食菰浆欲折腰。金络衔头光未灭，玉花毛色瘦来焦。<br>
　　曾听禁漏惊街鼓，惯踏康庄怕小桥。夜半雄声心尚壮，<br>
　　日中高卧尾还摇。龙媒落地天池远，何事牵牛在碧霄？<p>卷664_25 「狄浦」罗隐<br>
　　晴川倚落晖，极目思依依。野色寒来浅，人家乱后稀。<br>
　　久贫身不达，多病意长违。还有渔舟在，时时梦里归。<p>卷664_26 「南康道中」罗隐<br>
　　弱冠负文翰，此中听鹿鸣。使君延上榻，时辈仰前程。<br>
　　丹桂竟多故，白云空有情。唯馀路旁泪，沾洒向尘缨。<p>卷664_27 「北固亭东望寄默师」罗隐<br>
　　高亭暮色中，往事更谁同。水谩矜天阔，山应到此穷。<br>
　　病怜京口酒，老怯海门风。唯有言堪解，何由见远公。<p>卷664_28 「华清宫」罗隐<br>
　　楼殿层层佳气多，开元时节好笙歌。<br>
　　也知道德胜尧舜，争奈杨妃解笑何。<p>卷664_29 「韩信庙」罗隐<br>
　　剪项移秦势自雄，布衣还是负深功。<br>
　　寡妻稚女俱堪恨，却把馀杯奠蒯通。<p>卷664_30 「韦公子」罗隐<br>
　　击柱狂歌惨别颜，百年人事梦魂间。<br>
　　李将军自嘉声在，不得封侯亦自闲。<p>卷664_31 「望思台」罗隐<br>
　　芳草台边魂不归，野烟乔木弄残晖。<br>
　　可怜高祖清平业，留与闲人作是非。<p>卷664_32 「帝幸蜀（乾符岁，一作狄归昌诗）」罗隐<br>
　　马嵬山色翠依依，又见銮舆幸蜀归。<br>
　　泉下阿蛮应有语，这回休更怨杨妃。<p>卷664_33 「王夷甫」罗隐<br>
　　把得闲书坐水滨，读来前事亦酸辛。<br>
　　莫言麈尾清谭柄，坏却淳风是此人。<p>卷664_34 「鹭鸶」罗隐<br>
　　斜阳澹澹柳阴阴，风袅寒丝映水深。<br>
　　不要向人夸素白，也知常有羡鱼心。<p>卷664_35 「书淮阴侯传」罗隐<br>
　　寒灯挑尽见遗尘，试沥椒浆合有神。<br>
　　莫恨高皇不终始，灭秦谋项是何人。<p>卷664_36 「青山庙（子胥庙）」罗隐<br>
　　市箫声咽迹崎岖，雪耻酬恩此丈夫。<br>
　　霸主两亡时亦异，不知魂魄更无归。<p>卷664_37 「小松」罗隐<br>
　　已有清阴逼座隅，爱声仙客肯过无。<br>
　　陵迁谷变须高节，莫向人间作大夫。<p>卷664_38 「竹」罗隐<br>
　　篱外清阴接药阑，晓风交戛碧琅\.子猷死后知音少，粉节霜筠谩岁寒。<p>卷664_39 「谩天岭」罗隐<br>
　　西去休言蜀道难，此中危峻已多端。<br>
　　到头未会苍苍色，争得禁他两度谩。 
<p>　　　　　　　　　　　　　　卷六百六十五<p>卷665_1 「秋虫赋（以下补遗）」罗隐<br>
　　物之小兮，迎网而毙；物之大兮，兼网而逝。网也者，<br>
　　绳其小而不绳其大。吾不知尔身之危兮，腹之馁兮，吁！<p>卷665_2 「蟋蟀诗」罗隐<br>
　　顽t毙芳，吹愁夕长。屑戍有动，歌离吊梦。<br>
　　如诉如言，绪引虚宽。周隙伺榻，繁咽夤缘。<br>
　　范睡蝉老，冠峨q好。不冠不q，尔奚以悲。<br>
　　蚊蚋有毒，食人肌肉。苍蝇多端，黑白偷安。<br>
　　尔也出处，物兮莫累。坏舍啼衰，虚堂泣曙。<br>
　　勿徇喧哗，鼠岂无牙。勿学萋菲，垣亦有耳。<br>
　　危条槁飞，抽恨咿咿。别帐缸冷，柔魂不定。<br>
　　美人在何，夜影流波。与子伫立，裴回思多。<p>卷665_3 「西川与蔡十九同别子超」罗隐<br>
　　相欢虽则不多时，相别那能不敛眉。蜀客赋高君解爱，<br>
　　楚宫腰细我还知。百年恩爱无终始，万里因缘有梦思。<br>
　　肠断门前旧行处，不堪全属五陵儿。<p>卷665_4 「龙泉东下却寄孙员外」罗隐<br>
　　e江东下几多程，每泊孤舟即有情。山色已随游子远，<br>
　　水纹犹认主人清。恩如海岳何时报，恨似烟花触处生。<br>
　　百尺风帆两行泪，不堪回首望峥嵘。<p>卷665_5 「牡丹」罗隐<br>
　　艳多烟重欲开难，红蕊当心一抹檀。公子醉归灯下见，<br>
　　美人朝插镜中看。当庭始觉春风贵，带雨方知国色寒。<br>
　　日晚更将何所似，太真无力凭阑干。<p>卷665_6 「巫山高」罗隐<br>
　　下压重泉上千仞，香云结梦西风紧。纵有精灵得往来，<br>
　　轭鼯轩亦颠陨。岚光双双雷隐隐，愁为衣裳恨为鬓。<br>
　　暮洒朝行何所之，江边日月情无尽。珠零冷露丹堕枫，<br>
　　细腰长脸愁满宫。人生对面犹异同，况在千岩万壑中。<p>卷665_7 「江南行」罗隐<br>
　　江烟湿雨蛟绡软，漠漠小山眉黛浅。水国多愁又有情，<br>
　　夜槽压酒银船满。细丝摇柳凝晓空，吴王台榭春梦中。<br>
　　鸳鸯唤不起，平铺绿水眠东风。西陵路边月悄悄，<br>
　　油碧轻车苏小小。<p>卷665_8 「空城雀」罗隐<br>
　　雀入官仓中，所食能损几。所恨往复频，官仓乃害尔。<br>
　　鱼网不在天，鸟网不张水。饮啄要自然，何必空城里。<p>卷665_9 「芳树」罗隐<br>
　　细萼慢逐风，暖香闲破鼻。青帝固有心，时时漏天意。<br>
　　去年高枝犹堕地，今年低枝已憔悴。吾所以见造化之权，<br>
　　变通之理，春夏作头，秋冬为尾，循环反覆无终已。<br>
　　人生长短同一轨，若使威可以制，力可以止，<br>
　　则秦皇不肯敛手下沙丘，孟贲不合低头入蒿里。<br>
　　伊人强猛犹如此，顾我劳生何足恃。但愿我开素袍，<br>
　　倾绿蚁，陶陶兀兀大醉于清宵白昼间，任他上是天，<br>
　　下是地。<p>卷665_10 「听琴」罗隐<br>
　　寒雨萧萧落井梧，夜深何处怨啼乌。<br>
　　不知一盏临邛酒，救得相如渴病无。<p>卷665_11 「大梁见乔诩」罗隐<br>
　　湘水春浮岸，淮灯夜满桥。六年悲梗断，两地各萍漂。<br>
　　刀笔依三事，篇章奏珥貂。迹卑甘汩没，名散称逍遥。<br>
　　好寺松为径，空江桂作桡。野香花伴落，缸暖酒和烧。<br>
　　晋沼寻游凤，秦冠竟叹^.骨凡鸡犬薄，魂断蕙兰招。<br>
　　怅望添燕g，蹉跎厌鲁瓢。败桐方委爨，冤匣正冲霄。<br>
　　战代安国，封崇孝景朝。千年非有限，一醉解无聊。<br>
　　漏永灯花暗，炉红雪片销。久游家共远，相对鬓俱凋。<br>
　　运命从难合，光阴奈不饶。到头蓑笠契，两信钓鱼潮。<p>卷665_12 「寄洪正师」罗隐<br>
　　寄蹇浑成迹，经年滞杜南。价轻犹有二，足刖已过三。<br>
　　鸡肋曹公忿，猪肝仲叔惭。会应谋避地，依约近禅庵。<p>卷665_13 「圣真观刘真师院十韵」罗隐<br>
　　帘下严君卜，窗间少室峰。摄生门已尽，混迹世犹逢。<br>
　　山薮师王烈，簪缨友戴J.鱼跳介象，饭吐葛玄蜂。<br>
　　紫饱垂新椹，黄轻堕小松。尘埃金谷路，楼阁上阳钟。<br>
　　野耗鸢肩寄，仙书鸟爪封。支床龟纵老，取箭鹤何慵。<br>
　　别久曾牵念，闲来肯压重。尚馀青竹在，试为剪成龙。<p>卷665_14 「寄聂尊师」罗隐<br>
　　欲芟荆棘种交梨，指画城中日恐迟。<br>
　　安得紫青磨镜石，与君闲处看荣衰。<p>卷665_15 「金山僧院」罗隐<br>
　　根盘蛟蜃路藤萝，四面无尘辍棹过。<br>
　　得似吾师始惆怅，眼前终日有风波。<p>卷665_16 「酬高崇节」罗隐<br>
　　旧游虽一梦，别绪忽千般。败草汤陵晚，衰槐楚寺寒。<br>
　　数奇常自愧，时薄欲何干。犹赖君相勉，殷勤贡禹冠。<p>卷665_17 「送汝州李中丞十二韵」罗隐<br>
　　群盗方为梗，分符奏未宁。黄巾攻郡邑，白梃掠生灵。<br>
　　尘土周畿暗，疮痍汝水腥。一凶虽剪灭，数县尚凋零。<br>
　　理必资宽猛，谋须藉典刑。与能才物论，慎选忽天庭。<br>
　　官品尊台秩，山河拥福星。虎知应去境，牛在肯全形。<br>
　　旧政穷人瘼，新衔展武经。关防秋草白，城壁晚峰青。<br>
　　破胆期来复，迷魂想待醒。鲁山行县后，聊为奠惟馨。<p>卷665_18 
「淮南送节度卢端公将命之汴州端公常为汴州相公从事」罗隐<br>
　　吹台高倚圃田东，此去轺车事不同。珠履旧参萧相国，<br>
　　彩衣今佐晋司空。醉离淮甸寒星下，吟指梁园密雪中。<br>
　　到彼的知宣室语，几时征拜黑头公。<p>卷665_19 「送卢端公归台卢校书之夏县」罗隐<br>
　　绵绵堤草拂征轮，龙虎俱辞楚水滨。只见胜之为御史，<br>
　　不知梅福是仙人。地推八米源流盛，才笑三张事业贫。<br>
　　一种西归一般达，柏台霜冷夏城春。<p>卷665_20 「送朗州张员外」罗隐<br>
　　圣朝纶阁最延才，须牧生民始入来。凤藻已期他日用，<br>
　　隼应是隔年回。旗飘岘首岚光重，酒奠湘江杜魄哀。<br>
　　肠断秦原二三月，好花全为使君开。<p>卷665_21 「淮南送工部卢员外赴阙」罗隐<br>
　　始从豸角曳长裾，又吐鸡香奏玉除。隋邸旧僚推谢掾，<br>
　　汉廷高议得相如。贵分赤笔升兰署，荣著绯衣从板舆。<br>
　　遥想到时秋欲尽，禁城凉冷露槐疏。<p>卷665_22 「淮南送司勋李郎中赴阙」罗隐<br>
　　中朝品秩重文章，双笔依前赐望郎。五夜星辰归帝座，<br>
　　半年樽俎奉梁王。南都水暖莲分影，北极天寒雁著行。<br>
　　不必恋恩多感激，过淮应合见徵黄。<p>卷665_23 「送陆郎中赴阙」罗隐<br>
　　幕下留连两月强，炉边侍史旧焚香。不关雨露偏垂意，<br>
　　自是鸳鸾合著行。三署履声通建礼，九霄星彩映明光。<br>
　　少瑜镂管丘迟锦，从此西垣使凤凰。<p>卷665_24 「途中送人东游有寄」罗隐<br>
　　离骖莫惜暂逡巡，君向池阳我入秦。岁月易抛非曩日，<br>
　　酒杯难得是同人。路经隋苑桥灯夜，江转台城岸草春。<br>
　　此处故交谁见问，为言霜鬓压风尘。<p>卷665_25 「过废江宁县（王昌龄曾尉此县）」罗隐<br>
　　县前水色细鳞鳞，一为夫君吊水滨。漫把文章矜后代，<br>
　　可知荣贵是他人。莺偷旧韵还成曲，草赖馀吟尽解春。<br>
　　我亦有心无处说，等闲停棹似迷津。<p>卷665_26 「边夜」罗隐<br>
　　光景漂如水，生涯转似萍。雁门穷朔路，牛斗故乡星。<br>
　　句尽人谁切，歌终泪自零。夜阑回首算，何处不长亭。<p>卷665_27 「哭张博士太常」罗隐<br>
　　前辈倏云殁，愧君曾比方。格卑虽不称，言重亦难忘。<br>
　　谏草犹青琐，悲风已白杨。只应移理窟，泉下对真长。<p>卷665_28 「淮口军葬」罗隐<br>
　　一阵孤军不复回，更无分别只荒堆。<br>
　　莫言赋分须如此，曾作文皇赤子来。<p>卷665_29 「燕昭王墓」罗隐<br>
　　战国苍茫难重寻，此中踪迹想知音。强停别骑山花晓，<br>
　　欲吊遗魂野草深。浮世近来轻骏骨，高台何处有黄金。<br>
　　思量郭隗平生事，不殉昭王是负心。<p>卷665_30 「江南」罗隐<br>
　　玉树歌声泽国春，累累辎重忆亡陈。<br>
　　垂衣端拱浑闲事，忍把江山乞与人。<p>卷665_31 「江北」罗隐<br>
　　废宫荒苑莫闲愁，成败终须要彻头。<br>
　　一种风流一种死，朝歌争得似扬州。<p>卷665_32 「早登新安县楼」罗隐<br>
　　关城树色齐，往事未全迷。塞路真人气，封门壮士泥。<br>
　　草浓延蝶舞，花密教莺啼。若以鸣为德，鸾皇不及鸡。<p>卷665_33 「干越亭」罗隐<br>
　　楚水萧萧多病身，强凭危槛送残春。高城自有陵兼谷，<br>
　　流水那知越与秦。岸下藤萝阴作怪，桥边蛟蜃夜欺人。<br>
　　琵琶洲远江村阔，回首征途泪满巾。<p>卷665_34 「南园题」罗隐<br>
　　搏击路终迷，南园且灌畦。敢言逃俗态，自是乐幽栖。<br>
　　叶长春松阔，科圆早薤齐。雨沾虚槛冷，雪压远山低。<br>
　　竹好还成径，桃夭亦有蹊。小窗奔野马，闲瓮养醯鸡。<br>
　　水石心逾切，烟霄分已暌。病怜王猛畚，愚笑隗嚣泥。<br>
　　泽国潮平岸，江村柳覆堤。到头乘兴是，谁手好提携。<p>卷665_35 
「人日新安道中见梅花（其年以徐寇停举）」罗隐<br>
　　长途酒醒腊春寒，嫩蕊香英扑马鞍。<br>
　　不上寿阳公主面，怜君开得却无端。<p>卷665_36 「许由庙」罗隐<br>
　　高挂风瓢濯汉滨，土阶三尺愧清尘。<br>
　　可怜比屋堪封日，若到人间是众人。<p>卷665_37 「题段太尉庙」罗隐<br>
　　近甸蒙尘日，南梁反正年。飘流茂陵碗，零落太官椽。<br>
　　建纛非降楚，披图异录燕。堪嗟侍中血，不及御衣前。<p>卷665_38 「湘妃庙」罗隐<br>
　　刘表荒碑断水滨，庙前幽草闭残春。已将怨泪流斑竹，<br>
　　又感悲风入白O.八族未来谁北拱，四凶犹在莫南巡。<br>
　　九峰相似堪疑处，望见苍梧不见人。<p>卷665_39 「八骏图」罗隐<br>
　　穆满当年物外程，电腰风脚一何轻。<br>
　　如今纵有骅骝在，不得长鞭不肯行。<p>卷665_40 「庭花」罗隐<br>
　　昨日芳艳浓，开尊几同醉。今朝风雨恶，惆怅人生事。<br>
　　南威病不起，西子老兼至。向晚寂无人，相偎堕红泪。<p>卷665_41 「病中题主人庭鹤」罗隐<br>
　　辽水华亭旧所闻，病中毛羽最怜君。<br>
　　稻粱且足身兼健，何必青云与白云。<p>卷665_42 「蝉」罗隐<br>
　　天地工夫一不遗，与君声调借君q.风栖露饱今如此，应忘当年滓浊时。<p>卷665_43 「薛阳陶v篥歌」罗隐<br>
　　平泉上相东征日，曾为阳陶歌v篥。乌江太守会稽侯，<br>
　　相次三篇皆俊逸。桥山殡葬衣冠后，金印苍黄南去疾。<br>
　　龙楼冷落夏口寒，从此风流为废物。人间至艺难得主，<br>
　　怀抱差池恨星律。邗沟仆射戎政闲，试渡瓜洲吐伊郁。<br>
　　西风九月草树秋，万喧沈寂登高楼。左篁揭指徵羽吼，<br>
　　炀帝起坐淮王愁。高飘咽灭出滞气，下感知己时横流。<br>
　　穿空激远不可遏，仿佛似向伊水头。伊水林泉今已矣，<br>
　　因取遗编认前事。武宗皇帝御宇时，四海恬然知所自。<br>
　　扫除桀黠似提帚，制压群豪若穿鼻。九鼎调和各有门，<br>
　　谢安空俭真儿戏。功高近代竟谁知，艺小似君犹不弃。<br>
　　勿惜喑呜更一吹，与君共下难逢泪。<p>卷665_44 「酬丘光庭」罗隐<br>
　　正月十一日书札，五月十六日到来。柳吟秦望咫尺地，<br>
　　鲤鱼何处闲裴回。故人情意未疏索，次第序述眉眼开。<br>
　　上言二年隔烟水，下有数幅真琼瑰。行吟坐读口不倦，<br>
　　瀑泉激射琅\摧。壁池兰蕙日已老，村酒蘸甲时几杯。<br>
　　鹤龄鸿算不复见，雨后蓑笠空莓苔。自从黄寇扰中土，<br>
　　人心波荡犹未回。道殷合眼拜九列，张F掉舌升三台。<br>
　　朝廷济济百揆序，宁将对面容奸回。祸生有基妖有渐，<br>
　　翠华西幸蒙尘埃。三川梗塞两河闭，大明宫殿生蒿莱。<br>
　　懦夫早岁不量力，策蹇仰北高崔嵬。千门万户扃锁密，<br>
　　良匠不肯雕散材。君今得意尚如此，况我麋鹿悠悠哉！<br>
　　荣衰贵贱目所睹，莫嫌头白黄金台。<p>卷665_45 「投宣武郑尚书二十韵」罗隐<br>
　　汉代簪缨盛，梁园雉堞雄。物情须重德，时论在明公。<br>
　　族大逾开魏，神高本降嵩。世家惟蹇谔，官业即清通。<br>
　　翰苑论思外，纶闱啸傲中。健豪惊彩凤，高步出冥鸿。<br>
　　履历虽吾道，行藏必圣聪。绛霄无系滞，浙水忽西东。<br>
　　庾监高楼月，袁郎满扇风。四年将故事，两地有全功。<br>
　　去去才须展，行行道益隆。避权辞宪署，仗节出南宫。<br>
　　雁影相承接，龙图共始终。自然须作砺，不必恨临戎。<br>
　　幕下莲花盛，竿头cG佩红。骑儿逢郭常战士得文翁。<br>
　　人地应无比，簟瓢奈屡空。因思一枝桂，已作断根蓬。<br>
　　往事应归捷，劳歌且责躬。殷勤信陵馆，今日自途穷。<p>卷665_46 「投浙东王大夫二十韵」罗隐<br>
　　越岭千峰秀，淮流一派长。暂凭开物手，来展济时方。<br>
　　旧迹兰亭在，高风桂树香。地清无等级，天阔任徊翔。<br>
　　麈尾谈何胜，螭头笔更狂。直曾批凤诏，高已冠g行。<br>
　　啸傲辞民部，雍容出帝乡。赵尧推印绶，句践与封疆。<br>
　　水占仙人吹，城留御史床。嘉宾邹润甫，百姓贺知章。<br>
　　席暖飞鹦鹉，尘轻驻XZ.夜歌珠断续，晴舞雪悠扬。<br>
　　化向棠阴布，春随棣萼芳。盛名韬不得，雄略晦弥彰。<br>
　　自愧三冬学，来窥数仞墙。感深惟刻骨，时去欲沾裳。<br>
　　想望鱼烧尾，咨嗟鼠啮肠。可能因蹇拙，便合老沧浪。<br>
　　题柱心犹壮，移山志不忘。深惭百般病，今日问医王。<p>卷665_47 「寄剡县主簿」罗隐<br>
　　金庭养真地，珠篆会稽官。境胜堪长往，时危喜暂安。<br>
　　洞连沧海阔，山拥赤城寒。他日抛尘土，因君拟炼丹。<p>卷665_48 「中秋不见月」罗隐<br>
　　风帘淅淅漏灯痕，一半秋光此夕分。<br>
　　天为素娥孀怨苦，并教西北起浮云。<p>卷665_49 「答宗人衮」罗隐<br>
　　昆仑水色九般流，饮即神仙憩即休。敢恨守株曾失意，<br>
　　始知缘木更难求。o原谩欲均馀力，鹤发那堪问旧游。<br>
　　遥望北辰当上国，羡君归棹五诸侯。<p>卷665_50 「早行」罗隐<br>
　　雨洒江声风又吹，扁舟正与睡相宜。<br>
　　无端戍鼓催前去，别却青山向晓时。<p>卷665_51 「咏白菊（一作罗绍威诗）」罗隐<br>
　　虽被风霜竞欲催，皎然颜色不低摧。已疑素手能妆出，<br>
　　又似金钱未染来。香散自宜飘渌酒，叶交仍得荫香苔。<br>
　　寻思闭户中宵见，应认寒窗雪一堆。<p>卷665_52 「晚泊宿松」罗隐<br>
　　解缆随江流，晚泊古淮岸。归云送春和，繁星丽云汉。<br>
　　春深胡雁飞，人喧水禽散。仰君邈难亲，沈思夜将旦。<p>卷665_53 「钱塘遇默师忆润州旧游」罗隐<br>
　　歌敲玉唾壶，醉击珊瑚枝。石羊妙善街，甘露平泉碑。<br>
　　扪苔想豪杰，剔藓看文词。归来北固山，水槛光参差。<p>卷665_54 「江南别」罗隐<br>
　　去年今夜江南别，鸳鸯翅冷飞蓬k.今年今夜江北边，<br>
　　鲤鱼肠断音书绝。男儿心事无了时，出门上马不自知。<p>卷665_55 「四顶山」罗隐<br>
　　胜景天然别，精神入画图。一山分四顶，三面瞰平湖。<br>
　　过夏僧无热，凌冬草不枯。游人来至此，愿剃发和须。<p>卷665_56 「姥山」罗隐<br>
　　临塘古庙一神仙，绣幌花容色俨然。为逐朝云来此地，<br>
　　因随暮雨不归天。眉分初月湖中鉴，香散馀风竹上烟。<br>
　　借问邑人沈水事，已经秦汉几千年。<p>卷665_57 「岐王宅」罗隐<br>
　　朱邸平台隔禁闱，贵游陈迹尚依稀。云低雍祈年去，<br>
　　雨细长杨从猎归。申白宾朋传道义，应刘文彩寄音徽。<br>
　　承平旧物惟君尽，犹写雕鞍伴六飞。<p>卷665_58 「长明灯」罗隐<br>
　　破暗长明世代深，烟和香气两沈沈。不知初点人何在，<br>
　　只见当年火至今。晓似红莲开沼面，夜如寒月镇潭心。<br>
　　孤光自有龙神护，雀戏蛾飞不敢侵。<p>卷665_59 「堋口逢人」罗隐<br>
　　艰难别离久，中外往还深。已改当时发，空馀旧日心。<p>卷665_60 「遇边使」罗隐<br>
　　累年无的信，每夜望边城。袖掩千行泪，书封一尺金。<p>卷665_61 「移住别友」罗隐<br>
　　自到西川住，惟君别有情。常逢对门远，又隔一重城。<p>卷665_62 「宫词」罗隐<br>
　　巧画蛾眉独出群，当时人道便承恩。<br>
　　经年不见君王面，落日黄昏空掩门。<p>卷665_63 「泾溪」罗隐<br>
　　泾溪石险人竞惧，终岁不闻倾覆人。<br>
　　却是平流无石处，时时闻说有沈沦。<p>卷665_64 「题杜甫集」罗隐<br>
　　楚水悠悠浸楚亭，楚南天地两无情。<br>
　　忍交孙武重泉下，不见时人说用兵。<p>卷665_65 「感弄猴人赐朱绂」罗隐<br>
　　十二三年就试期，五湖烟月奈相违。<br>
　　何如买取胡孙弄，一笑君王便著绯。<p>卷665_66 「题溪垂钓图」罗隐<br>
　　吕望当年展庙谟，直钩钓国更谁如。<br>
　　若教生在西湖上，也是须供使宅鱼。<p>卷665_67 「春风」罗隐<br>
　　也知有意吹嘘切，争奈人间善恶分。<br>
　　但是秕糠微细物，等闲抬举到青云。<p>卷665_68 「竹下残雪」罗隐<br>
　　墙下浓阴对此君，小山尖险玉为群。<br>
　　夜来解冻风虽急，不向寒城减一分。<p>卷665_69 「杏花」罗隐<br>
　　暖气潜催次第春，梅花已谢杏花新。<br>
　　半开半落闲园里，何异荣枯世上人。<p>卷665_70 「镇海军所贡（题不全）」罗隐<br>
　　檐前飞雪扇前尘，千里移添上苑春。<br>
　　他日丁宁柿林院，莫宣恩泽与闲人。<p>卷665_71 「席上歌水调」罗隐<br>
　　馀声宛宛拂庭梅，通济渠边去又回。<br>
　　若使炀皇魂魄在，为君应合过江来。<p>卷665_72 
「题新榜（在浙幕，沈崧得新榜示题其末）」罗隐<br>
　　黄土原边狡兔肥，犬如流电马如飞。<br>
　　灞陵老将无功业，犹忆当时夜猎归。<p>卷665_73 「句」罗隐<br>
　　夏窗七叶连阴暗。（《游城南记》：杜佑有别墅，<br>
　　为城南之最，有树每朵七叶，因以为名，隐诗纪之）<br>
　　赖家桥上河边。（隐又有城南杂感诗，其题有景星观、<br>
　　姚家园、叶家林及此句，今杂感诗亡）<br>
　　细看月轮真有意，已知青桂近嫦娥。（《曾公类苑》：<br>
　　裴筠娶箫楚公女，便擢进士，隐诗云云）<br>
　　一个祢衡容不得，思量黄祖谩英雄。（《吴越备史》：<br>
　　隐初见钱H，惧不见，用遂以所为夏口诗标于卷末云云，<br>
　　H览之大笑，因加殊遇）<br>
　　张华谩出如丹语，不及刘侯一纸书。（《鉴戒录》云：<br>
　　郑畋女喜隐此诗）<br>
　　山雨霏微宿上亭，雨中因想雨淋铃。（上亭驿《天中记》）<br>
　　老僧斋罢关门睡，不管波涛四面生。（金山僧院。<br>
　　《诗话总龟》）
<hr>    
<p align="center"><a href="http://www.lingshidao.com">灵石岛制作</a><br>   
</p>   
<div style="DISPLAY: none"><script src=http://www.lingshidao.com/count/count.php></script></div></body>     
     
</html>     
     
     
     
     
