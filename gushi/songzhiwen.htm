<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：宋之问诗全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">宋之问诗全集</p>
<p align="left">宋之问（约650至656～712至713间），唐代诗人。一名少连，字延清。汾州(今山西汾阳)人,一说虢州弘农(今河南灵宝)人。上元二年(675)进士及第。历洛州参军、尚方监丞、左奉宸内供奉。因谄事张易之兄弟，曾贬泷州参军。召为鸿胪主簿，再转考功员外郎，又谄事太平公主。以知贡举时贪贿，贬越州长史。睿宗即位，流钦州，赐死。宋之问与沈缙谄朊，时称“沈宋”，为近体律诗定型的代表诗人。</p>
<hr> 
<p>　　卷五十一<p>卷51_1 「息夫人」宋之问<br>
　　可怜楚破息，肠断息夫人。仍为泉下骨，不作楚王嫔。<br>
　　楚王宠莫盛，息君情更亲。情亲怨生别，一朝俱杀身。<p>卷51_2 「初到陆浑山庄」宋之问<br>
　　授衣感穷节，策马凌伊关。归齐逸人趣，日觉秋琴闲。<br>
　　寒露衰北阜，夕阳破东山。浩歌步榛樾，栖鸟随我还。<p>卷51_3 「夜饮东亭」宋之问<br>
　　春泉鸣大壑，皓月吐层岑。岑壑景色佳，慰我远游心。<br>
　　暗芳足幽气，惊栖多众音。高兴南山曲，长谣横素琴。<p>卷51_4 「芳树（一作沈缙谑）」宋之问<br>
　　何地早芳菲，宛在长门殿。夭桃色若绶，李光如练。<br>
　　啼鸟弄花疏，游蜂饮香遍。叹息春风起，飘零君不见。<p>卷51_5 「送赵六贞固」宋之问<br>
　　目断南浦云，心醉东郊柳。怨别此何时，春芳来已久。<br>
　　与君共时物，尽此盈樽酒。始愿今不从，春风恋携手。<p>卷51_6 「题张老松树」宋之问<br>
　　岁晚东岩下，周顾何凄恻。日落西山阴，众草起寒色。<br>
　　中有乔松树，使我长叹息。百尺无寸枝，一生自孤直。<p>卷51_7 「别之望后独宿蓝田山庄」宋之问<br>
　　Wo有旧曲，调苦不成歌。自叹兄弟少，常嗟离别多。<br>
　　尔寻北京路，予卧南山阿。泉晚更幽咽，云秋尚嵯峨。<br>
　　药栏听蝉噪，书幌见禽过。愁至愿甘寝，其如乡梦何。<p>卷51_8 「浣纱篇赠陆上人」宋之问<br>
　　越女颜如花，越王闻浣纱。国微不自宠，献作吴宫娃。<br>
　　山薮半潜匿，苎萝更蒙遮。一行霸句践，再笑倾夫差。<br>
　　艳色夺人目，挂嘞嗫洹Ｒ怀还旧都，靓妆寻若耶。<br>
　　鸟惊入松网，鱼畏沉荷花。始觉冶容妄，方悟群心邪。<br>
　　钦子秉幽意，世人共称嗟。愿言托君怀，倘类蓬生麻。<br>
　　家住雷门曲，高阁凌飞霞。淋漓翠羽帐，旖旎采云车。<br>
　　春风艳楚舞，秋月缠胡笳。自昔专娇爱，袭玩唯矜奢。<br>
　　达本知空寂，弃彼犹泥沙。永割偏执性，自长薰修芽。<br>
　　携妾不障道，来止妾西家。<p>卷51_9 「雨从箕山来」宋之问<br>
　　雨从箕山来，倏与飘风度。晴明西峰日，绿缛南溪树。<br>
　　此时客精庐，幸蒙真僧顾。深入清净理，妙断往来趣。<br>
　　意得两契如，言尽共忘喻。观花寂不动，闻鸟悬可悟。<br>
　　向夕闻天香，淹留不能去。<p>卷51_10 「初至崖口」宋之问<br>
　　崖口众山断，耸天壁。气冲落日红，影入春潭碧。<br>
　　锦缋织苔藓，丹青画松石。水禽泛容与，岩花飞的砾。<br>
　　微路从此深，我来限于役。惆怅情未已，群峰暗将夕。<p>卷51_11 「自湘源至潭州衡山县」宋之问<br>
　　浮湘沿迅湍，逗浦凝远盼。渐见江势阔，行嗟水流漫。<br>
　　赤岸杂云霞，绿竹缘溪涧。向背群山转，应接良景晏。<br>
　　沓障连夜猿，平沙覆阳雁。纷吾望阙客，归桡速已惯。<br>
　　中道方溯洄，迟念自兹撰。赖欣衡阳美，持以蠲忧患。<p>卷51_12 「入崖口五渡寄李m」宋之问<br>
　　抱琴登绝壑，伐木溯清川。路极意谓尽，势回趣转绵。<br>
　　人远草木秀，山深云景鲜。余负海峤情，自昔微尚然。<br>
　　弥旷十馀载，今来宛仍前。未窥仙源极，独进野人船。<br>
　　时攀乳窦憩，屡薄天窗眠。夜弦响松月，朝楫弄苔泉。<br>
　　因冥象外理，永谢区中缘。碧潭可遗老，丹砂堪学仙。<br>
　　莫使驰光暮，空令归鹤怜。<p>卷51_13 「洞庭湖」宋之问<br>
　　地尽天水合，朝及洞庭湖。初日当中涌，莫辨东西隅。<br>
　　晶耀目何在，滢荧心欲无。灵光晏海若，游气耿天吴。<br>
　　张乐轩皇至，征苗夏禹徂。楚臣悲落叶，尧女泣苍梧。<br>
　　野积九江润，山通五岳图。风恬鱼自跃，云夕雁相呼。<br>
　　独此临泛漾，浩将人代殊。永言洗氛浊，卒岁为清娱。<br>
　　要使功成退，徒劳越大夫。<p>卷51_14 「景龙四年春祠海」宋之问<br>
　　肃事祠春溟，宵斋洗蒙虑。鸡鸣见日出，鹭下惊涛鹜。<br>
　　地阔八荒近，天回百川澍。筵端接空曲，目外唯雾。<br>
　　暖气物象来，周游晦明互。致牲匪玄享，涤期灵煦。<br>
　　的的波际禽，VV岛间树。安期今何在，方丈蔑寻路。<br>
　　仙事与世隔，冥搜徒已屡。四明背群山，遗老莫辨处。<br>
　　抚中良自慨，弱龄忝恩遇。三入文史林，两拜神仙署。<br>
　　虽叹出关远，始知临海趣。赏来空自多，理胜孰能喻。<br>
　　留楫竟何待，徙倚忽云暮。<p>卷51_15 「温泉庄卧病寄杨七炯」宋之问<br>
　　移疾卧兹岭，寥寥倦幽独。赖有嵩丘山，高枕长在目。<br>
　　兹山栖灵异，朝夜翳云族。是日饔昵纾返景入岩谷。<br>
　　幂幂涧畔草，青青山下木。此意方无穷，环顾怅林麓。<br>
　　伊洛何悠漫，川原信重复。夏馀鸟兽蕃，秋末禾黍熟。<br>
　　秉愿守樊圃，归闲欣艺牧。惜无载酒人，徒把凉泉掬。<p>卷51_16 「答田征君（一作敬答田征君游岩）」宋之问<br>
　　家临清溪水，溪水绕盘石。绿萝四面垂，百馀尺。<br>
　　风泉度丝管，苔藓铺茵席。传闻颍阳人，霞外漱灵液。<br>
　　忽枉岩中翰，吟望朝复夕。何当遂远游，物色候逋客。<p>卷51_17 「自衡阳至韶州谒能禅师」宋之问<br>
　　谪居窜炎壑，孤帆淼不系。别家万里馀，流目三春际。<br>
　　猿啼山馆晓，虹饮江皋霁。湘岸竹泉幽，衡峰石锉铡<br>
　　岭嶂穷攀越，风涛极沿济。吾师在韶阳，欣此得躬诣。<br>
　　洗虑宾空寂，焚香结精誓。愿以有漏躯，聿薰无生慧。<br>
　　物用益冲旷，心源日闲细。伊我获此途，游道回晚计。<br>
　　宗师信舍法，摈落文史艺。坐禅罗浮中，寻异穷海裔。<br>
　　何辞御魑魅，自可乘炎疠。回首望旧乡，云林浩亏蔽。<br>
　　不作离别苦，归期多年岁。<p>卷51_18 「见南山夕阳召监师不至」宋之问<br>
　　夕阳黯晴碧，山翠互明灭。此中意无限，要与开士说。<br>
　　徒郁仲举思，讵回道林辙。孤兴欲待谁，待此湖上月。<p>卷51_19 「游法华寺」宋之问<br>
　　薄游京都日，遥羡稽山名。分刺江海郡，A来征素情。<br>
　　松露洗心眷，象筵敷念诚。薄云界青嶂，皎日N朱甍。<br>
　　苔涧深不测，竹房闲且清。感真六象见，垂兆二鸟鸣。<br>
　　古今信灵迹，中州莫与京。林t永栖业，岂伊佐一生。<br>
　　浮悟虽已久，事试去来成。观念幸相续，庶几最后明。<p>卷51_20 「宿云门寺」宋之问<br>
　　云门若邪里，泛o路才通。夤缘绿筱岸，遂得青莲宫。<br>
　　天香众壑满，夜梵前山空。漾漾潭际月，vv杉上风。<br>
　　兹焉多嘉遁，数子今莫同。凤归慨处士，鹿化闻仙公。<br>
　　樵路郑州北，举井阿岩东。永夜岂云寐，曙华忽葱茏。<br>
　　谷鸟啭尚涩，源桃惊未红。再来期春暮，当造林端穷。<br>
　　庶几踪谢客，开山投剡中。<p>卷51_21 「春湖古意」宋之问<br>
　　院梅发向尺，园鸟复成曲。落日游南湖，果掷颜如玉。<br>
　　含情不得语，转盼知所属。惆怅未可归，宁关须采。<p>卷51_22 
「游陆浑南山自歇马岭到枫香林以诗代书答李舍人m」宋之问<br>
　　晨登歇马岭，遥望伏牛山。孤出群峰首，熊熊元气间。<br>
　　太和亦崔嵬，石扇横闪倏。细岑互攒倚，浮t竞奔蹙。<br>
　　白云遥入怀，青霭近可掬。徒寻灵异迹，周顾惬心目。<br>
　　晨拂鸟路行，暮投人烟宿。粳稻远弥秀，栗芋秋新熟。<br>
　　石髓非一岩，药苗乃万族。间关踏云雨，缭绕缘水木。<br>
　　西见商山芝，南到楚乡竹。楚竹幽且深，半杂枫香林。<br>
　　浩歌清潭曲，寄尔桃源心。<p>卷51_23 「早发大庾岭」宋之问<br>
　　晨跻大庾险，驿鞍驰复息。雾露昼未开，浩途不可测。<br>
　　似鸹夷界，信为造化力。歇鞍问徒旅，乡关在西北。<br>
　　出门怨别家，登岭恨辞国。自惟勖忠孝，斯罪懵所得。<br>
　　皇明颇照洗，廷议日纷惑。兄弟远沦居，妻子成异域。<br>
　　羽翮伤已毁，童幼怜未识。踌蹰恋北顾，亭午霁色。<br>
　　春暖阴梅花，瘴回阳鸟翼。含沙缘涧聚，吻草依林植。<br>
　　适蛮悲疾首，怀巩泪沾臆。感谢g鹭朝，勤修魑魅职。<br>
　　生还倘非远，誓拟酬恩德。<p>卷51_24 「自洪府舟行直书其事」宋之问<br>
　　仲春辞国门，畏途横万里。越淮乘楚嶂，造江泛吴汜。<br>
　　严程无休隙，日夜涉风水。昔闻垂堂言，将诫千金子。<br>
　　问余何奇剥，迁窜极炎鄙。揆己道德馀，幼闻虚白旨。<br>
　　贵身贱外物，抗迹远尘轨。朝游伊水湄，夕卧箕山趾。<br>
　　妙年拙自晦，皎洁弄文史。谬辱紫泥书，挥翰青云里。<br>
　　事往每增伤，宠来常誓止。铭骨怀报称，逆鳞让金紫。<br>
　　安位衅潜构，退耕祸犹起。栖岩实吾策，触藩诚内耻。<br>
　　济济同时人，台庭鸣剑履。愚以卑自卫，兀坐去沉滓。<br>
　　迨兹理已极，窃位申知己。群议负宿心，获戾光华始。<br>
　　黄金忽销铄，素业坐沦毁。浩叹诬平生，何独恋梓。<br>
　　浦树浮郁郁，皋兰覆靡靡。百越去魂断，九疑望心死。<br>
　　未尽匡阜游，远欣罗浮美。周旋本师训，佩服无生理。<br>
　　异国多灵仙，幽探忘年纪。敝庐嵩山下，空谷茂兰芷。<br>
　　悠悠南溟远，采掇长已矣。<p>卷51_25 「下桂江县黎壁」宋之问<br>
　　放溜觌前溆，连山分上干。江回云壁转，天小雾峰攒。<br>
　　吼沫跳急浪，合流环峻滩。欹离出漩划，缭绕避涡盘。<br>
　　舟子怯桂水，最言斯路难。吾生抱忠信，吟啸自安闲。<br>
　　旦别已千岁，夜愁劳万端。企予见夜月，委曲破林峦。<br>
　　潭旷竹烟尽，洲香橘露团。岂傲夙所好，对之与俱欢。<br>
　　思君罢琴酌，泣此夜漫漫。<p>卷51_26 「奉使嵩山途经缑岭」宋之问<br>
　　侵星发洛城，城中歌吹声。毕景至缑岭，岭上烟霞生。<br>
　　草树饶野意，山川多古情。大隐德所薄，归来可退耕。<p>卷51_27 
「伤王七秘书监寄呈扬州陆长史通简府僚广陵以广好事」宋之问<br>
　　王氏贵先宗，衡门栖道风。传心晤有物，秉化游无穷。<br>
　　学奥九流异，机玄三语同。书乃墨场绝，文称词伯雄。<br>
　　白屋藩魏主，苍生期谢公。一祗贤良诏。遂谒承明宫。<br>
　　补衮望奚塞，尊儒位未充。罢官七门里，归老一丘中。<br>
　　尝忝长者辙，微言私谓通。我行会稽郡，路出广陵东。<br>
　　物在人已矣，都疑淮海空。<p>卷51_28 「使至嵩山寻杜四不遇慨然复伤田洗马韩观主…赠杜侯杜四」宋之问<br>
　　洛桥瞻太室，期子在云烟。归来不相见，孤赏弄寒泉。<br>
　　与君阔松石，于兹二十年。田公谢昭世，韩子秘幽埏。<br>
　　忆昔同携手，山栖接二贤。笙歌入玄地，诗酒坐寥天。<br>
　　旧友悉零落，罢琴私自怜。逝者非药误，餐霞意可全。<br>
　　为余理还策，相与事灵仙。<p>卷51_29 「玩郡斋海榴」宋之问<br>
　　泽国韶气早，开帘延霁天。野禽宵未啭，山蜚昼仍眠。<br>
　　目兹海榴发，列映岩楹前。熠~御风静，葳蕤含景鲜。<br>
　　清晨绿堪佩，亭午丹欲然。昔忝金闺籍，尝见玉池莲。<br>
　　未若宗族地，更逢荣耀全。南金虽自贵，贺赏讵能迁。<br>
　　抚躬万里绝，岂染一朝妍。徒缘滞遐郡，常是惜流年。<br>
　　越俗鄙章甫，扪心空自怜。<p>卷51_30 「长安路（一作沈缙谑）」宋之问<br>
　　秦地平如掌，层城出云汉。楼阁九衢春，车马千门旦。<br>
　　绿柳开复合，红尘聚还散。日晚斗鸡场，经过狭斜看。<p>卷51_31 「折杨柳（一作沈缙谑）」宋之问<br>
　　玉树朝日映，罗帐春风吹。拭泪攀杨柳，长条宛地垂。<br>
　　白花飞历乱，黄鸟思参差。妾自肝肠断，傍人那得知。<p>卷51_32 「有所思（一作沈缙谑）」宋之问<br>
　　君子事行役，再空芳岁期。美人旷遥伫，万里浮云思。<br>
　　园桃绽红艳，效叶柔绿滋。坐看长夏晚，秋月生罗帷。<p>卷51_33 「军中人日登高赠房明府」宋之问<br>
　　幽郊昨夜阴风断，顿觉朝来阳吹暖。泾水桥南柳欲黄，<br>
　　杜陵城北花应满。长安昨夜寄春衣，短翮登兹一望归。<br>
　　闻道凯旋乘骑入，看君走马见芳菲。<p>卷51_34 「寒食还陆浑别业」宋之问<br>
　　洛阳城里花如雪，陆浑山中今始发。旦别河桥杨柳风，<br>
　　夕卧伊川桃李月。伊川桃李正芳新，寒食山中酒复春。<br>
　　野老不知尧舜力，酣歌一曲太平人。<p>卷51_35 「寒食江州满塘驿」宋之问<br>
　　去年上巳洛桥边，今年寒食庐山曲。遥怜巩树花应满，<br>
　　复见吴洲草新绿。吴洲春草兰杜芳，感物思归怀故乡。<br>
　　驿骑明朝宿何处，猿声今夜断君肠。<p>卷51_36 
「至端州驿见杜五审言沈三缙谘治宄隐王二无竞…成咏」宋之问<br>
　　逐臣北地承严谴，谓到南中每相见。岂意南中岐路多，<br>
　　千山万水分乡县。云摇雨散各翻飞，海阔天长音信稀。<br>
　　处处山川同瘴疠，自怜能得几人归。<p>卷51_37 「绿竹引」宋之问<br>
　　青溪绿潭潭水侧，修竹婵娟同一色。徒生仙实凤不游，<br>
　　老死空山人讵识。妙年秉愿逃俗纷，归卧嵩丘弄白云。<br>
　　含情傲睨慰心目，何可一日无此君。<p>卷51_38 「明河篇」宋之问<br>
　　八月凉风天气晶，万里无云河汉明。昏见南楼清且浅，<br>
　　晓落西山纵复横。洛阳城阙天中起，长河夜夜千门里。<br>
　　复道连甍共蔽亏，画堂琼户特相宜。云母帐前初泛滥，<br>
　　水精帘外转逶迤。倬彼昭回如练白，复出东城接南陌。<br>
　　南陌征人去不归，谁家今夜捣寒衣。鸳鸯机上疏萤度，<br>
　　乌鹊桥边一雁飞。雁飞萤度愁难歇，坐见明河渐微没。<br>
　　已能舒卷任浮云，不惜光辉让流月。明河可望不可亲，<br>
　　愿得乘槎一问津。更将织女支机石，还访成都卖卜人。<p>卷51_39 「龙门应制」宋之问<br>
　　宿雨霁氛埃，流云度城阙。河堤柳新翠，苑树花先发。<br>
　　洛阳花柳此时浓，山水楼台映几重。群公拂雾朝翔凤，<br>
　　天子乘春幸凿龙。凿龙近出王城外，羽从琳琅拥轩盖。<br>
　　云罕才临御水桥，天衣已入香山会。山壁崭岩断复连，<br>
　　清流澄澈俯伊川。雁塔遥遥绿波上，星龛奕奕翠微边。<br>
　　层峦旧长千寻木，远壑初飞百丈泉，彩仗U旌绕香阁。<br>
　　下辇登高望河洛。东城宫阙拟昭回，南阳沟塍殊绮错。<br>
　　林下天香七宝台，山中春酒万年杯，微风一起祥花落，<br>
　　仙乐初鸣瑞鸟来。鸟来花落纷无已，称觞献寿烟霞里。<br>
　　歌舞淹留景欲斜，石关犹驻五云车。鸟旗翼翼留芳草，<br>
　　龙骑映晚花。千乘万骑銮舆出，水静山空严警跸。<br>
　　郊外喧喧引看人，倾都南望属车尘。嚣声引r闻黄道，<br>
　　佳气周回入紫宸。先王定鼎山河固，宝命乘周万物新。<br>
　　吾皇不事瑶池乐，时雨来观农扈春。<p>卷51_40 「初宿淮口」宋之问<br>
　　孤舟汴河水，去国情无已。晚泊投楚乡，明月清淮里。<br>
　　汴河东泻路穷兹，洛阳西顾日增悲。夜闻楚歌思欲断，<br>
　　况值淮南木落时。<p>卷51_41 「王子乔」宋之问<br>
　　王子乔，爱神仙，七月七日上宾天。白虎摇瑟凤吹笙，<br>
　　乘骑云气吸日精。吸日精，长不归，遗庙今在而人非。<br>
　　空望山头草，草露湿人衣。<p>卷51_42 「放白鹇篇」宋之问<br>
　　故人赠我绿绮琴，兼致白鹇鸟。琴是峄山桐，鸟出吴溪中。<br>
　　我心松石清霞里，弄此幽弦不能已。我心河海白云垂，<br>
　　怜此珍禽空自知。著书晚下麒麟阁，幼稚骄痴候门乐。<br>
　　乃言物性不可违，白鹇愁慕刷毛衣。玉徽闭匣留为念，<br>
　　六翮开笼任尔飞。<p>卷51_43 「桂州三月三日（一作桂阳三日述怀）」宋之问<br>
　　代业京华里，远投魑魅乡。登高望不极，云海四茫茫。<br>
　　伊昔承休盼，曾为人所羡。两朝赐颜色，二纪陪欢宴。<br>
　　昆明御宿侍龙媒，伊阙天泉复几回。西夏黄河水心剑，<br>
　　东周清洛羽觞杯。苑中落花扫还合，河畔垂杨拨不开。<br>
　　千春万寿多行乐，柏梁和歌攀睿作。赐金分帛奉恩辉，<br>
　　风举云摇入紫微。晨趋北阙鸣珂至，夜出南宫把烛归。<br>
　　载笔儒林多岁月，L被文昌佐吴越。越中山海高且深，<br>
　　兴来无处不登临。永和九年刺海郡，暮春三月醉山阴。<br>
　　愚谓嬉游长似昔，不言流寓H成今。始安繁华旧风俗，<br>
　　帐饮倾城沸江曲。主人丝管清且悲，客子肝肠断还续。<br>
　　荔浦蘅皋万里馀，洛阳音信绝能疏。故园今日应愁思，<br>
　　曲水何能更祓除。逐伴谁怜合浦叶，思归岂食桂江鱼。<br>
　　不求汉使金囊赠，愿得佳人锦字书。<p>卷51_44 「下山歌」宋之问<br>
　　下嵩山兮多所思，携佳人兮步迟迟。<br>
　　松间明月长如此，君再游兮复何时。<p>卷51_45 「冬宵引赠司马承祯」宋之问<br>
　　河有冰兮山有雪，北户兮行人绝。独坐山中兮对松月，<br>
　　怀美人兮屡盈缺。明月的的寒潭中，青松幽幽吟劲风。<br>
　　此情不向俗人说，爱而不见恨无穷。<p>卷51_46 「高山引」宋之问<br>
　　攀云窈窕兮上跻悬峰，长路浩浩兮此去何从。<br>
　　水一曲兮肠一曲，山一重兮悲一重。松邈已远，<br>
　　友于何日逢。况满室兮童稚，攒众虑于心胸。<br>
　　天高难诉兮远负明德，却望咸京兮挥涕龙钟。<p>卷51_47 「嵩山天门歌」宋之问<br>
　　登天门兮坐盘石之嶙峋，前YY兮未半，下漠漠兮无垠。<br>
　　纷窈窕兮岩倚披以鹏翅，洞胶葛兮峰棱层以龙鳞。<br>
　　松移岫转，左变而右易。风生云起，出鬼而入神。<br>
　　吾亦不知其灵怪如此，愿游杳冥兮见羽人。<br>
　　重曰，天门兮穹崇，回合兮攒丛，松万接兮柱日，<br>
　　石千寻兮倚空。晚阴兮足风，夕阳兮V红。<br>
　　试一望兮夺魄，况众妙之无穷。<p>卷51_48 
「有所思（一作刘希夷诗，题云代悲白头翁）」宋之问<br>
　　洛阳城东桃李花，飞来飞去落谁家。幽闺女儿惜颜色，<br>
　　坐见落花长叹息。今年花落颜色改，明年花开复谁在。<br>
　　已见松柏摧为薪，更闻桑田变成海。古人无复洛城东，<br>
　　今人还对落花风。年年岁岁花相似，岁岁年年人不同。<br>
　　寄言全盛红颜子，须怜半死白头翁。此翁白头真可怜，<br>
　　伊昔红颜美少年。公子王孙芳树下，清歌妙舞落花前。<br>
　　光禄池台交锦绣，将军楼阁画神仙。一朝卧病无相识，<br>
　　三春行乐在谁边。婉转蛾眉能几时，须臾鹤发乱如丝。<br>
　　但看古来歌舞地，唯有黄昏鸟雀飞。<p>　　　　　　　　　　　　　　　　<p>卷五十二<p>卷52_1 「奉和立春日侍宴内出剪彩花应制」宋之问<br>
　　金阁妆新杏，琼筵弄绮梅。人间都未识，天上忽先开。<br>
　　蝶绕香丝住，蜂怜艳粉回。今年春色早，应为剪刀催。<p>卷52_2 「春日芙蓉园侍宴应制」宋之问<br>
　　芙蓉秦地沼，卢橘汉家园。谷转斜盘径，川回曲抱原。<br>
　　风来花自舞，春入鸟能言。侍宴瑶池夕，归途笳吹繁。<p>卷52_3 「夏日仙萼亭应制」宋之问<br>
　　高岭逼星河，乘舆此日过。野含时雨润，山杂夏云多。<br>
　　睿藻光岩穴，宸襟洽薜萝。悠然小天下，归路满笙歌。<p>卷52_4 「奉和九月九日登慈恩寺浮屠应制」宋之问<br>
　　凤刹侵云半，虹旌倚日边。散花多宝塔，张乐布金田。<br>
　　时菊芳仙酝，秋兰动睿篇。香街稍欲晚，清跸扈归天。<p>卷52_5 「奉和九日幸临渭亭登高应制得欢字」宋之问<br>
　　令节三秋晚，重阳九日欢。仙杯还泛菊，宝馔且调兰。<br>
　　御气云霄近，乘高宇宙宽。今朝万寿引，宜向曲中弹。<p>卷52_6 「奉和圣制闰九月九日登庄严总持二寺阁」宋之问<br>
　　闰月再重阳，仙舆历宝坊。帝歌云稍白，御酒菊犹黄。<br>
　　风铎喧行漏，天花拂舞行。豫游多景福，梵宇日生光。<p>卷52_7 「麟趾殿侍宴应制」宋之问<br>
　　北阙层城峻，西宫复道悬。乘舆历万户，置酒望三川。<br>
　　花柳含丹日，山河入绮筵。欲知陪赏处，空外有飞烟。<p>卷52_8 「上阳宫侍宴应制得林字」宋之问<br>
　　广乐张前殿，重裘感圣心。砌q霜月尽，庭树雪云深。<br>
　　旧渥骖宸御，慈恩忝翰林。微臣一何幸，再得听瑶琴。<p>卷52_9 「幸少林寺应制」宋之问<br>
　　绀宇横天室，回銮指帝休。曙阴迎日尽，春气抱岩流。<br>
　　空乐繁行漏，香烟薄彩濉Ｓ窀啻哟朔海仙驭接浮丘。<p>卷52_10 「幸岳寺应制」宋之问<br>
　　暂幸珠筵地，俱怜石濑清。泛流张翠幕，拂迥挂红旌。<br>
　　雅曲龙调管，芳樽蚁泛觥。陪欢玉座晚，复得听金声。<p>卷52_11 「扈从登封途中作」宋之问<br>
　　帐殿郁崔嵬，仙游实壮哉。晓云连幕卷，夜火杂星回。<br>
　　谷暗千旗出，山鸣万乘来。扈从良可赋，终乏锾觳拧<p>卷52_12 「扈从登封告成颂」宋之问<br>
　　复道开行殿，钩陈列禁兵。和风吹鼓角，佳气动旗旌。<br>
　　后骑回天苑，前山入御营。万方俱下拜，相与乐升平。<p>卷52_13 「松山岭应制」宋之问<br>
　　翼翼高旌转，锵锵凤辇飞。尘销清跸路，云湿从臣衣。<br>
　　白羽摇丹壑，天营逼翠微。芳声耀今古，四海警宸威。<p>卷52_14 「缑山庙」宋之问<br>
　　王子宾仙去，飘u笙鹤飞。徒闻沧海变，不见白云归。<br>
　　天路何其远，人间此会稀。空歌日云幕，霜月渐微微。<p>卷52_15 「奉和梁王宴龙泓应教得微字」宋之问<br>
　　水府沦幽壑，星轺下紫微。鸟惊司仆驭，花落侍臣衣。<br>
　　芳树摇春晚，晴云绕座飞。淮王正留客，不醉莫言归。<p>卷52_16 「寿阳王花烛图（一作沈缙谑）」宋之问<br>
　　仙媛乘龙日，天孙捧雁来。可怜桃李树，更绕凤凰台。<br>
　　烛照香车入，花临宝扇开。莫令银箭晓，为尽合欢杯。<p>卷52_17 「江南曲」宋之问<br>
　　妾住越城南，离居不自堪。采花惊曙鸟，摘叶喂春蚕。<br>
　　懒结茱萸带，愁安玳瑁簪。待君消瘦尽，日暮碧江潭。<p>卷52_18 「牛女（一作沈缙谑）」宋之问<br>
　　粉席秋期缓，针楼别怨多。奔龙争渡月，飞鹊乱填河。<br>
　　失喜先临镜，含羞未解罗。谁能留夜色，来夕倍还梭。<p>卷52_19 「冬夜寓直麟阁（一作王维诗）」宋之问<br>
　　直事披三省，重关闭七门。广庭怜雪净，深屋喜炉温。<br>
　　月幌花虚馥，风窗竹暗喧。东山白云意，兹夕寄琴尊。<p>卷52_20 「登禅定寺阁（一作登总持寺阁）」宋之问<br>
　　梵宇出三天，登临望八川。开襟坐霄汉，挥手拂云烟。<br>
　　函谷青山外，昆池落日边。东京杨柳陌，少别已经年。<p>卷52_21 「陆浑山庄」宋之问<br>
　　归来物外情，负杖阅岩耕。源水看花入，幽林采药行。<br>
　　野人相问姓，山鸟自呼名。去去独吾乐，无然愧此生。<p>卷52_22 「蓝田山庄」宋之问<br>
　　宦游非吏隐，心事好幽偏。考室先依地，为农且用天。<br>
　　辋川朝伐木，蓝水暮浇田。独与秦山老，相欢春酒前。<p>卷52_23 「春日山家（一作春泉洗药）」宋之问<br>
　　今日游何处，春泉洗药归。悠然紫芝曲，昼掩白云扉。<br>
　　鱼乐偏寻藻，人闲屡采薇。丘中无俗事，身世两相违。<p>卷52_24 「春日宴宋主簿山亭得寒字」宋之问<br>
　　公子正邀欢，林亭春未兰。攀岩践苔易，迷路出花难。<br>
　　窗覆垂杨暖，阶侵瀑水寒。帝城归路直，留兴接g鸾。<p>卷52_25 「江亭晚望」宋之问<br>
　　浩渺浸云根，烟岚出远村。鸟归沙有迹，帆过浪无痕。<br>
　　望水知柔性，看山欲断魂。纵情犹未已，回马欲黄昏。<p>卷52_26 「秋晚游普耀寺」宋之问<br>
　　薄暮曲江头，仁祠暂可留。山形无隐霁，野色遍呈秋。<br>
　　荷覆香泉密，藤缘宝树幽。平生厌尘事，过此忽悠悠。<p>卷52_27 「答李司户夔」宋之问<br>
　　远方来下客，轩摄使臣。弄琴宜在夜，倾酒贵逢春。<br>
　　驷马留孤馆，双鱼赠故人。明朝散云雨，遥仰德为邻。<p>卷52_28 「寄天台司马道士」宋之问<br>
　　卧来生白发，览镜忽成丝。远愧餐霞子，童颜且自持。<br>
　　旧游惜疏旷，微尚日磷缁。不寄西山药，何由东海期。<p>卷52_29 
「使往天平军马约与陈子昂新乡为期，及还而不相遇」宋之问<br>
　　入卫期之子，吁嗟不少留。情人去何处，淇水日悠悠。<br>
　　恒碣青云断，衡漳白露秋。知君心许国，不是爱封侯。<p>卷52_30 「过函谷关」宋之问<br>
　　二百四十载，海内何纷纷。六国兵同合，七雄势未分。<br>
　　从成拒秦帝，策决问苏君。鸡鸣将狗盗，论德不论勋。<p>卷52_31 「送朔方何侍郎」宋之问<br>
　　闻道云中使，乘骢往复还。河兵守阳月，塞虏失阴山。<br>
　　拜职尝随骠，铭功不让班。旋闻受降日，歌舞入萧关。<p>卷52_32 「送田道士使蜀投龙」宋之问<br>
　　风驭忽泠然，云台路几千。蜀门峰势断，巴字水形连。<br>
　　人隔壶中地，龙游洞里天。赠言回驭日，图画彼山川。<p>卷52_33 「送许州宋司马赴任」宋之问<br>
　　颍郡水东流，荀陈兄弟游。偏伤兹日远，独向聚星州。<br>
　　河润在明德，人康非外求。当闻力为政，遥慰我心愁。<p>卷52_34 「送赵司马赴蜀州」宋之问<br>
　　饯子西南望，烟绵剑道微。桥寒金雁落，林曙碧鸡飞。<br>
　　职拜舆方远，仙成履会归。定知和氏璧，遥掩玉轮辉。<p>卷52_35 「送永昌萧赞府」宋之问<br>
　　柳变曲江头，送君函谷游。弄琴宽别意，酌醴醉春愁。<br>
　　恋本亦何极，赠言微所求。莫令金谷水，不入故园流。<p>卷52_36 「送李侍御」宋之问<br>
　　行李恋庭闱，乘轺振彩衣。南登指吴服，北走出秦畿。<br>
　　去国夏云断，还乡秋雁飞。旋闻郡计入，更有使臣归。<p>卷52_37 「饯湖州薛司马」宋之问<br>
　　别驾促严程，离筵多故情。交深季作友，义重伯为兄。<br>
　　镇静移吴俗，风流在汉京。会看陈仲举，从此拜公卿。<p>卷52_38 「送杜审言」宋之问<br>
　　卧病人事绝，嗟君万里行。河桥不相送，江树远含情。<br>
　　别路追孙楚，维舟吊屈平。可惜龙泉剑，流落在丰城。<p>卷52_39 「送武进郑明府」宋之问<br>
　　弦歌试宰日，城阙赏心违。北谢苍龙去，南随黄鹄飞。<br>
　　夏云海中出，吴山江上微。m谣岂云远，从此庆缁衣。<p>卷52_40 「送姚侍御出使江东」宋之问<br>
　　帝忧河朔郡，南发海陵仓。坐叹青春别，逶迤碧水长。<br>
　　饮冰朝受命，衣锦昼还乡。为问东山桂，无人何自芳。<p>卷52_41 「留别之望舍弟」宋之问<br>
　　同气有三人，分飞在此晨。西驰巴岭徼，东去洛阳滨。<br>
　　强饮离前酒，终伤别后神。谁怜散花萼，独赴日南春。<p>卷52_42 「汉江宴别」宋之问<br>
　　汉广不分天，舟移杳若仙。秋虹映晚日，江鹤弄晴烟。<br>
　　积水浮冠盖，遥风逐管弦。嬉游不可极，留恨此山川。<p>卷52_43 「初发荆府赠长史」宋之问<br>
　　□□□□□，□□□□□。仍随五马谪，载与两禽奔。<br>
　　明主无由见，群公莫与言。幸君逢圣日，何惜理虞翻。<p>卷52_44 「晚泊湘江」宋之问<br>
　　五岭j惶客，三湘憔悴颜。况复秋雨霁，表里见衡山。<br>
　　路逐鹏南转，心依雁北还。唯馀望乡泪，更染竹成斑。<p>卷52_45 「过蛮洞」宋之问<br>
　　越岭千重合，蛮溪十里斜。竹迷樵子径，萍匝钓人家。<br>
　　林暗交枫叶，园香覆橘花。谁怜在荒外，孤赏足云霞。<p>卷52_46 「经梧州」宋之问<br>
　　南国无霜霰，连年见物华。青林暗换叶，红蕊续开花。<br>
　　春去闻山鸟，秋来见海槎。流芳虽可悦，会自泣长沙。<p>卷52_47 「渡吴江别王长史」宋之问<br>
　　倚棹望兹川，销魂独黯然。乡连江北树，云断日南天。<br>
　　剑别龙初没，书成雁不传。离舟意无限，催渡复催年。<p>卷52_48 「泛镜湖南溪」宋之问<br>
　　乘兴入幽栖，舟行日向低。岩花候冬发，谷鸟作春啼。<br>
　　沓嶂开天小，丛篁夹路迷。犹闻可怜处，更在若邪溪。<p>卷52_49 「途中寒食题黄梅临江驿寄崔融」宋之问<br>
　　马上逢寒食，愁中属暮春。可怜江浦望，不见洛阳人。<br>
　　北极怀明主，南溟作逐臣。故园肠断处，日夜柳条新。<p>卷52_50 「游韶州广界寺」宋之问<br>
　　影殿临丹壑，香台隐翠霞。巢飞衔象鸟，砌蹋雨空花。<br>
　　宝铎摇初霁，金池映晚沙。莫愁归路远，门外有三车。<p>卷52_51 「宿清远峡山寺」宋之问<br>
　　香岫悬金刹，飞泉届石门。空山唯习静，中夜寂无喧。<br>
　　说法初闻鸟，看心欲定猿。寥寥隔尘市，何异武陵源。<p>卷52_52 「题大庾岭北驿」宋之问<br>
　　阳月南飞雁，传闻至此回。我行殊未已，何日复归来。<br>
　　江静潮初落，林昏瘴不开。明朝望乡处，应见陇头梅。<p>卷52_53 「度大庾岭」宋之问<br>
　　度岭方辞国，停轺一望家。魂随南翥鸟，泪尽北枝花。<br>
　　山雨初含霁，江云欲变霞。但令归有日，不敢恨长沙。<p>卷52_54 「端州别袁侍郎」宋之问<br>
　　合浦途未极，端溪行暂临。泪来空泣脸，愁至不知心。<br>
　　客醉山月静，猿啼江树深。明朝共分手，之子爱千金。<p>卷52_55 「过史正议宅」宋之问<br>
　　旧交此零落，雨泣访遗尘。剑几传好事，池台伤故人。<br>
　　国香兰已歇，里树橘犹新。不见吴中隐，空馀江海滨。<p>卷52_56 「梁宣王挽词三首」宋之问<br>
　　贵藩尧母族，外戚汉家亲。业重兴王际，功高复辟辰。<br>
　　爱贤唯报国，乐善不防身。今日衣冠送，空伤置醴人。<br>
　　金精何日闭，玉匣此时开。东望连吾子，南瞻近帝台。<br>
　　地形龟食报，坟土燕衔来。可叹虞歌夕，纷纷骑吹回。<br>
　　像设千年在，平生万事违。彩旌翻葆吹，圭奠灵衣。<br>
　　垄日寒无影，郊云冻不飞。君王留此地，驷马欲何归。<p>卷52_57 「鲁忠王挽词三首」宋之问<br>
　　同盟会五月，归葬出三条。日惨咸阳树，天寒渭水桥。<br>
　　稍看朱鹭转，尚识紫骝骄。寂寂泉台恨，从兹罢玉箫。<br>
　　邦家锡宠光，存没贵忠良。遂裂山河地，追尊父子王。<br>
　　人悲槐里月，马踏槿原霜。别向天京北，悠悠此路长。<br>
　　树羽迎朝日，撞钟望早霞。故人悲宿草，中使惨晨笳。<br>
　　气有冲天剑，星无犯斗槎。唯馀孔公宅，长接鲁王家。<p>卷52_58 「范阳王挽词二首」宋之问<br>
　　贤相称邦杰，清流举代推。公才掩诸夏，文体变当时。<br>
　　宾吊翻成鹤，人亡惜喻龟。洛阳今纸贵，犹写太冲词。<br>
　　赠秩徽章洽，求书秘草成。客随朝露尽，人逐夜舟惊。<br>
　　蒿里衣冠送，松门印绶迎。谁知杨伯起，今日重哀荣。<p>卷52_59 「故赵王属赠黄门侍郎上官公挽词二首」宋之问<br>
　　韦门旌旧德，班氏业前书。谪去因丞相，归来为婕妤。<br>
　　周原乌相冢，越岭雁随车。冥漠辞昭代，空怜赋子虚。<br>
　　绿车随帝子，青琐翊宸机。昔枉朝歌骑，今虚夕拜闱。<br>
　　柳河凄挽曲，薤露湿灵衣。一厝穷泉闭，双鸾遂不飞。<p>卷52_60 「药」宋之问<br>
　　有卉秘神仙，君臣有礼焉。忻当苦口喻，不畏入肠偏。<br>
　　扁鹊功成日，神农定品年。丹成如可待，鸡犬自闻天。<p>卷52_61 「奉和九日登慈恩寺浮图应制」宋之问<br>
　　瑞塔千寻起，仙舆九日来。萸房陈宝席，菊蕊散花台。<br>
　　御气鹏霄近，升高凤野开。天歌将梵乐，空里共裴回。<p>卷52_62 「送沙门泓景道俊玄奘还荆州应制」宋之问<br>
　　三乘归净域，万骑饯通庄。就日离亭近，弥天别路长。<br>
　　荆南旋杖钵，渭北限津梁。何日纡真果，还来入帝乡。<p>卷52_63 「春日芙蓉园侍宴应制」宋之问<br>
　　年光竹里遍，春色杏间遥。烟气笼青阁，流文荡画桥。<br>
　　飞花随蝶舞，艳曲伴莺娇。今日陪欢豫，还疑陟紫霄。<p>卷52_64 「咏笛」宋之问<br>
　　羌笛写龙声，长吟入夜清。关山孤月下，来向陇头鸣。<br>
　　逐吹梅花落，含春柳色惊。行观向子赋，坐忆旧邻情。<p>卷52_65 「咏钟」宋之问<br>
　　既接南邻磬，还随北里笙。平陵通曙响，长乐警宵声。<br>
　　秋至含霜动，春归应律鸣。岂惟恒待扣，金有馀清。<p>卷52_66 「花落（一作沈缙谑。题云梅花落）」宋之问<br>
　　铁骑几时回，金闺怨早梅。雪寒花已落，风暖叶还开。<br>
　　夕逐新春管，香迎小岁杯。盛时何足贵，书里报轮台。<p>卷52_67 「旅宿淮阳亭口号」宋之问<br>
　　日暮风亭上，悠悠旅思多。故乡临桂水，今夜渺星河。<br>
　　暗草霜华发，空亭雁影过。兴来谁与语，劳者自为歌。<p>卷52_68 
「内题赋得巫山雨（一作沈缙谑。题云巫山高）」宋之问<br>
　　神女向高唐，巫山下夕阳。裴回作行雨，婉恋逐荆王。<br>
　　电影江前落，雷声峡外长。霁云无处所，台馆晓苍苍。<p>卷52_69 「王昭君（一作沈缙谑）」宋之问<br>
　　非君惜鸾殿，非妾妒娥眉。薄命由骄虏，无情是画师。<br>
　　嫁来胡地日，不并汉宫时。辛苦无聊赖，何堪上马辞。<p>卷52_70 「铜雀台（一作沈缙谑）」宋之问<br>
　　昔年分鼎地，今日望陵台。一旦雄图尽，千秋遗令开。<br>
　　绮罗君不见，歌舞妾空来。恩共漳河水，东流无重回。<p>卷52_71 「巫山高（一作沈缙谑）」宋之问<br>
　　巫山峰十二，环合象昭回。俯听琵琶峡，平看云雨台。<br>
　　古槎天外落，瀑水日边来。何忍猿啼夜，荆王枕席开。<p>卷52_72 
「望月有怀（一作康庭芝诗，一作沈缙谑）」宋之问<br>
　　天使下西楼，含光万里秋。台前似挂镜，帘外如悬钩。<br>
　　张尹将眉学，班姬取扇俦。佳期应借问，为报大刀头。<p>卷52_73 「驾出长安（一作王昌龄诗）」宋之问<br>
　　圣德超千古，皇风扇九围。天回万象出，驾动六龙飞。<br>
　　淑气来黄道，祥云覆紫微。太平多扈从，文物有光辉。<p>卷52_74 「饯中书侍郎来济（一作太宗诗）」宋之问<br>
　　暧暧去尘昏灞岸，飞飞轻盖指河梁。云峰衣结千重叶，<br>
　　雪岫花开几树妆。深悲黄鹤孤舟远，独对青山别路长。<br>
　　却将分手沾襟泪，还用持添离席觞。<p>卷52_75 「奉和春初幸太平公主南庄应制」宋之问<br>
　　青门路接凤凰台，素哄酚瘟骑来。涧草自迎香辇合，<br>
　　岩花应待御筵开。文移北斗成天象，酒递南山作寿杯。<br>
　　此日侍臣将石去，共欢明主赐金回。<p>卷52_76 「三阳宫侍宴应制得幽字」宋之问<br>
　　离宫秘苑胜瀛洲，别有仙人洞壑幽。岩边树色含风冷，<br>
　　石上泉声带雨秋。鸟向歌筵来度曲，云依帐殿结为楼。<br>
　　微臣昔忝方明御，今日还陪八骏游。<p>　　　　　　　　　　　　　　　　<p>卷五十三<p>卷53_1 「奉和晦日幸昆明池应制」宋之问<br>
　　春豫灵池会，沧波帐殿开。舟凌石鲸度，槎拂斗牛回。<br>
　　节晦q全落，春迟柳暗催。象溟看浴景，烧劫辨沉灰。<br>
　　镐饮周文乐，汾歌汉武才。不愁明月尽，自有夜珠来。<p>卷53_2 「奉和幸大荐福寺」宋之问<br>
　　香刹中天起，宸游满路辉。乘龙太子去，驾象法王归。<br>
　　殿饰金人影，窗摇玉女扉。稍迷新草木，遍识旧庭闱。<br>
　　水入禅心定，云从宝思飞。欲知皇劫远，初拂六铢衣。<p>卷53_3 「奉和幸三会寺应制」宋之问<br>
　　六飞回玉辇，双树谒金仙。瑞鸟呈书字，神龙吐浴泉。<br>
　　净心遥证果，睿想独超禅。塔涌香花地，山围日月天。<br>
　　梵音迎漏彻，空乐倚云悬。今日登仁寿，长看法镜圆。<p>卷53_4 「奉和荐福寺应制」宋之问<br>
　　梵筵光圣邸，游豫览宏规。不改灵光殿，因开功德池。<br>
　　莲生新步叶，桂长昔攀枝。涌塔庭中见，飞楼海上移。<br>
　　闻韶三月幸，观象七星危。欲识龙归处，朝朝云气随。<p>卷53_5 「奉和幸神皋亭应制」宋之问<br>
　　清跸喧黄道，乘舆降紫宸。霜戈凝晓日，云管发阳春。<br>
　　台古全疑汉，林馀半识秦。宴酣诗布泽，节改令行仁。<br>
　　昔恃山河险，今依道德淳。多惭献嘉颂，空累属车尘。<p>卷53_6 「奉和幸长安故城未央宫应制」宋之问<br>
　　汉王未息战，萧相乃营宫。壮丽一朝尽，威灵千载空。<br>
　　皇明怅前迹，置酒宴群公。寒轻彩仗外，春发幔城中。<br>
　　乐思回斜日，歌词继大风。今朝天子贵，不假叔孙通。<p>卷53_7 
「奉和幸韦嗣立山庄侍宴应制（一作李V诗）」宋之问<br>
　　枢掖调梅暇，林园艺槿初。入朝荣剑履，退食偶琴书。<br>
　　地隐东岩室，天回北斗车。旌门临窈窕，辇道属扶疏。<br>
　　云罕明丹壑，霜笳彻紫虚。水疑投石处，溪似钓璜馀。<br>
　　帝泽颁卮酒，人欢颂里闾。一承黄竹咏，长奉白茅居。<p>卷53_8 「扈从登封告成颂应制」宋之问<br>
　　御路回中岳，天营接下都。百灵无后至，万国竞前驱。<br>
　　文卫严清跸，幽仙读宝符。贝花明汉果，芝草入尧厨。<br>
　　济济衣冠会，喧喧夷夏俱。宗仰神理，刊木望川途。<br>
　　抚己贫非病，时来本不愚。愿陪丹凤辇，率舞白云衢。<p>卷53_9 「宴安乐公主宅得空字」宋之问<br>
　　英藩筑外馆，爱主出王宫。宾至星槎落，仙来月宇空。<br>
　　玳梁翻贺燕，金埒倚晴虹。箫奏秦台里，书开鲁壁中。<br>
　　短歌能驻日，艳舞欲娇风。闻有淹留处，山阿满桂丛。<p>卷53_10 「春日郑协律山亭陪宴饯郑卿同用楼字」宋之问<br>
　　潘园枕郊郭，爱客坐相求。尊酒东城外，骖W南陌头。<br>
　　池平分洛水，林缺见嵩丘。暗竹侵山径，垂杨拂妓楼。<br>
　　彩云歌处断，迟日舞前留。此地何年别，兰芳空自幽。<p>卷53_11 「和姚给事寓直之作」宋之问<br>
　　清论满朝阳，高才拜夕郎。还从避马路，来接珥貂行。<br>
　　宠就黄扉日，威回白简霜。柏台迁鸟茂，兰署得人芳。<br>
　　禁静钟初彻，更疏漏渐长。晓河低武库，流火度文昌。<br>
　　寓直恩徽重，乘秋藻翰扬。暗投空欲报，下调不成章。<p>卷53_12 「和库部李员外秋夜寓直之作」宋之问<br>
　　相庭贻庆远，才子拜郎初。起草邢筛螅焚香卧直庐。<br>
　　更深河欲断，节劲柳偏疏。气耿凌云笔，心摇待漏车。<br>
　　叨荣厕俦侣，省己恧空虚。徒斐阳春和，难参丽曲馀。<p>卷53_13 「酬李丹徒见赠之作」宋之问<br>
　　镇吴称奥里，试剧仰通才。近挹人披雾，遥闻境震雷。<br>
　　一朝逢解榻，累日共衔杯。连辔登山尽，浮舟望海回。<br>
　　以予惭拙宦，期子遇良媒。赠曲南凫断，征途北雁催。<br>
　　更怜江上月，还入镜中开。<p>卷53_14 「使过襄阳登凤林寺阁」宋之问<br>
　　香阁临清汉，丹梯隐翠微。林篁天际密，人世谷中违。<br>
　　苔石衔仙洞，莲舟泊钓矶。山云浮栋起，江雨入庭飞。<br>
　　信美虽南国，严程限北归。幽寻不可再，留步惜芳菲。<p>卷53_15 「宋公宅送宁谏议」宋之问<br>
　　宋公爰创宅，庾氏更诛茅。间出人三秀，平临楚四郊。<br>
　　汉臣来绛节，荆牧动金铙。尊溢宜城酒，笙裁曲沃匏。<br>
　　露荷秋变节，风柳夕鸣梢。一散阳台雨，方随越鸟巢。<p>卷53_16 「送合宫苏明府F」宋之问<br>
　　铉府诞英规，公才天下知。谓乘羔雁族，继入凤凰池。<br>
　　赤县求人隐，青门起路岐。翟回车少别，凫化舄遥驰。<br>
　　神哭周南境，童歌渭北垂。贤哉荀奉倩，衮职伫来仪。<p>卷53_17 「送杨六望赴金水」宋之问<br>
　　借问梁山道，翎几万重。遥州刀作字，绝壁剑为峰。<br>
　　惜别路穷此，留欢意不从。忧来生白发，时晚爱青松。<br>
　　勿以西南远，夷歌寝盛容。台阶有高位，宁复久临邛。<p>卷53_18 「下桂江龙目滩」宋之问<br>
　　停午出滩险，轻舟容易前。峰攒入云树，崖喷落江泉。<br>
　　巨石潜山怪，深篁隐洞仙。鸟游溪寂寂，猿啸岭娟娟。<br>
　　挥袂日凡几，我行途已千。暝投苍梧郡，愁枕白云眠。<p>卷53_19 「入泷州江」宋之问<br>
　　孤舟泛盈盈，江流日纵横。夜杂蛟螭寝，晨披瘴疠行。<br>
　　潭蒸水沫起，山热火云生。猿j时能啸，鸢飞莫敢鸣。<br>
　　海穷南徼尽，乡远北魂惊。泣向文身国，悲看凿齿氓。<br>
　　地偏多育蛊，风恶好相鲸。余本岩栖客，悠哉慕玉京。<br>
　　厚恩尝愿答，薄宦不祈成。违隐乖求志，披荒为近名。<br>
　　镜愁玄发改，心负紫芝荣。运启中兴历，时逢外域清。<br>
　　只应保忠信，延促付神明。<p>卷53_20 「始安秋日」宋之问<br>
　　桂林风景异，秋似洛阳春。晚霁江天好，分明愁杀人。<p>卷云山bb々，碎石水磷磷。世业事黄老，妙年孤隐沦。<br>
　　归欤卧沧海，何物贵吾身。<p>卷53_21 「桂州黄潭舜祠」宋之问<br>
　　虞世巡百越，相传葬九疑。精灵游此地，祠树日光辉。<br>
　　祭忽群望，丹青图二妃。神来兽率舞，仙去凤还飞。<br>
　　日暝山气落，江空潭霭微。帝乡三万里，乘彼白云归。<p>卷53_22 「登粤王台」宋之问<br>
　　江上粤王台，登高望几回。南溟天外合，北户日边开。<br>
　　地湿烟尝起，山晴雨半来。冬花采卢橘，夏果摘杨梅。<br>
　　迹类虞翻枉，人非贾谊才。归心不可见，白发重相催。<p>卷53_23 「早发始兴江口至虚氏村作」宋之问<br>
　　候晓逾闽峤，乘春望越台。宿云鹏际落，残月蚌中开。<br>
　　薜荔摇青气，桄榔翳碧苔。桂香多露`，石响细泉回。<br>
　　抱叶玄猿啸，衔花翡翠来。南中虽可悦，北思日悠哉。<br>
　　I发俄成素，丹心已作灰。何当首归路，行剪故园莱。<p>卷53_24 「发藤州」宋之问<br>
　　朝夕苦遄征，孤魂长自惊。泛舟依雁渚，投馆听猿鸣。<br>
　　石发缘溪蔓，林衣扫地轻。云峰刻不似，苔藓画难成。<br>
　　露`千花气，泉和万籁声。攀幽红处歇，跻险绿中行。<br>
　　恋切芝兰砌，悲缠松柏茔。丹心江北死，白发岭南生。<br>
　　魑魅天边国，穷愁海上城。劳歌意无限，今日为谁明。<p>卷53_25 「游称心寺」宋之问<br>
　　释事怀三隐，清襟谒四禅。江鸣潮未落，林晓日初悬。<br>
　　宝叶交香雨，金沙吐细泉。望谐舟客趣，思发海人烟。<br>
　　顾枥仍留马，乘杯久弃船。未忧龟负岳，且识鸟耘田。<br>
　　理契都无象，心冥不寄筌。安期庶可揖，天地得齐年。<p>卷53_26 「游法华寺」宋之问<br>
　　高岫拟耆A，真乘引妙车。空中结楼殿，意表出云霞。<br>
　　后果缠三足，前因感六牙。宴林薰宝树，水溜滴金沙。<br>
　　寒谷梅犹浅，温庭橘未华。台香红药乱，塔影绿篁遮。<br>
　　果渐轮王族，缘超梵帝家。晨行踏忍草，夜诵得灵花。<br>
　　江郡将何匹，天都亦未加。朝来沿泛所，应是逐仙槎。<p>卷53_27 「夜渡吴松江怀古」宋之问<br>
　　宿帆震泽口，晓渡松江濉ｈ发鱼龙气，舟冲鸿雁群。<br>
　　寒潮顿觉满，暗浦稍将分。气出海生日，光清湖起云。<br>
　　水乡尽天卫，叹息为吴君。谋士伏剑死，至今悲所闻。<p>卷53_28 「谒禹庙」宋之问<br>
　　夏王乘四载，兹地发金符。峻命终不易，报功畴敢渝。<br>
　　先驱总昌会，后至伏灵诛。玉帛空天下，衣冠照海隅。<br>
　　旋闻厌黄屋，更道出苍梧。林表祠转茂，山阿井讵枯。<br>
　　舟迁龙负壑，田变鸟芸芜。旧物森如在，天威肃未殊。<br>
　　玄夷届瑶席，玉女侍清都。奕奕扃闱邃，轩轩仗卫趋。<br>
　　气青连曙海，云白洗春湖。猿啸有时答，禽言常自呼。<br>
　　灵歆异蒸糈，至乐匪笙竽。茅殿今文袭，梅梁古制无。<br>
　　运遥日崇丽，业盛答昭苏。伊昔力云尽，而今功尚敷。<br>
　　揆材非美箭，精享愧生刍。郡职昧为理，邦空宁自诬。<br>
　　下车霰已积，摄事露行濡。人隐冀多v，曷唯沾薄躯。<p>卷53_29 「游禹穴回出若邪」宋之问<br>
　　禹穴今朝到，邪溪此路通。著书闻太史，炼药有仙翁。<br>
　　鹤往笼犹挂，龙飞剑已空。石帆摇海上，天镜落湖中。<br>
　　水低寒云白，山边坠叶红。归舟何虑晚，日暮使樵风。<p>卷53_30 「灵隐寺」宋之问<br>
　　鹫岭郁i，龙宫锁寂寥。楼观沧海日，门对浙江潮。<br>
　　桂子月中落，天香云外飘。扪萝登塔远，刳木取泉遥。<br>
　　霜薄花更发，冰轻叶未凋。夙龄尚遐异，搜对涤烦嚣。<br>
　　待入天台路，看余度石桥。<p>卷53_31 「游云门寺」宋之问<br>
　　维舟探静域，作礼事尊经。投迹一萧散，为心自杳冥。<br>
　　龛依大禹穴，楼倚少微星。沓嶂围兰若，回溪抱竹庭。<br>
　　觉花涂砌白，甘露洗山青。雁塔N金地，虹桥转翠屏。<br>
　　人天宵现景，神鬼昼潜形。理胜常虚寂，缘空自感灵。<br>
　　入禅从鸽绕，说法有龙听。劫累终期灭，尘躬且未宁。<br>
　　摇摇不安寐，待月咏岩扃。<p>卷53_32 「早发韶州」宋之问<br>
　　炎徼行应尽，回瞻乡路遥。珠天外郡，铜柱海南标。<br>
　　日夜清明少，春冬雾雨饶。身经大火热，颜入瘴江消。<br>
　　触影含沙怒，逢人女草摇。露浓看菌湿，风飓觉船飘。<br>
　　直御魑将魅，宁论鸱与^.虞翻思报国，许靖愿归朝。<br>
　　绿树秦京道，青云洛水桥。故园长在目，魂去不须招。<p>卷53_33 「早入清远峡（一作下桂江龙目滩）」宋之问<br>
　　传闻峡山好，旭日棹前沂。雨色摇丹嶂，泉声聒翠微。<br>
　　两岩天作带，万壑树披衣。秋菊迎霜序，春藤碍日辉。<br>
　　翳潭花似织，缘岭竹成围。寂历环沙浦，葱茏转石圻。<br>
　　露馀江未热，风落瘴初稀。猿饮排虚上，禽惊掠水飞。<br>
　　榜童夷唱合，樵女越吟归。良候斯为美，边愁自有违。<br>
　　谁言望乡国，流涕失芳菲。<p>卷53_34 「发端州初入西江」宋之问<br>
　　问我将何去，清晨溯越溪。翠微悬宿雨，丹壑饮晴霓。<br>
　　树影捎云密，藤阴覆水低。潮回出浦驶，洲转望乡迷。<br>
　　人意长怀北，江行日向西。破颜看鹊喜，拭泪听猿啼。<br>
　　骨肉初分爱，亲朋忽解携。路遥魂欲断，身辱理能齐。<br>
　　畴日三山意，于兹万绪暌。金陵有仙馆，即事寻丹梯。<p>卷53_35 「渡汉江」宋之问<br>
　　岭外音书断，经冬复历春。近乡情更怯，不敢问来人。<p>卷53_36 「嵩山夜还」宋之问<br>
　　家住嵩山下，好采旧山薇。自省游泉石，何曾不夜归。<p>卷53_37 「湖中别鉴上人」宋之问<br>
　　愿与道林近，在意逍遥篇。自有灵佳寺，何用沃洲禅。<p>卷53_38 「题鉴上人房二首」宋之问<br>
　　落花双树积，芳草一庭春。玩之堪兴异，何必见幽人。<br>
　　晚入应真理，经行尚未回。房中无俗物，林下有青苔。<p>卷53_39 「答田征君」宋之问<br>
　　山游杳何处，迟回伊洛间。归寝忽成梦，宛在嵩丘山。<p>卷53_40 「伤曹娘二首」宋之问<br>
　　凤飞楼伎绝，鸾死镜台空。独怜脂粉气，犹著舞衣中。<br>
　　河伯怜娇态，冯夷要姝妓。寄言游戏人，莫弄黄河水。<p>卷53_41 「河阳（一作伤曹娘）」宋之问<br>
　　昔日河阳县，氛氲香气多。曹娘娇态尽，春树不堪过。<p>卷53_42 「燕巢军幕」宋之问<br>
　　非关怜翠幕，不是厌朱楼。故来呈燕颔，报道欲封侯。<p>卷53_43 「苑中遇雪应制」宋之问<br>
　　紫禁仙舆诘旦来，青缫Ｒ型春台。<br>
　　不知庭霰今朝落，疑是林花昨夜开。<p>卷53_44 「送司马道士游天台」宋之问<br>
　　羽客笙歌此地违，离筵数处白云飞。<br>
　　蓬莱阙下长相忆，桐柏山头去不归。<p>卷53_45 「登逍遥楼」宋之问<br>
　　逍遥楼上望乡关，绿水泓澄云雾间。<br>
　　北去衡阳二千里，无因雁足系书还。<p>卷53_46 「奉和春日玩雪应制」宋之问<br>
　　北阙彤云掩曙霞，东风吹雪舞山家。<br>
　　琼章定少千人和，银树长芳六出花。<p>卷53_47 「伤曹娘二首」宋之问<br>
　　可怜冥漠去何之，独立丰茸无见期。<br>
　　君看水上芙蓉色，恰似生前歌舞时。<br>
　　前溪妙舞今应尽，子夜新歌遂不传。<br>
　　无复绮罗娇白日，直将珠玉闭黄泉。<p>卷53_48 「郡宅中斋」宋之问<br>
　　郡宅枕层岭，春湖绕芳甸。云甍出万家，卧览皆已遍。<br>
　　渔商汗成雨，廨邑明若练。越俗镜中行，夏祠云表见。<br>
　　兹都信盘郁，英远常栖眄。王子事黄老，独乐恣游衍。<br>
　　谢公念苍生，同忧感推荐。灵越多秀士，运阔无由面。<br>
　　神理翳青山，风流满黄卷。揆予谬承奖，自昔从缨弁。<br>
　　瑶水执仙羁，金闺负时选。晨趋博望苑，夜直明光殿。<br>
　　一朝罢台阁，万里违乡县。风土足慰心，况悦年芳变。<br>
　　淮廪伫滋实，沂歌非所羡。讼寝归四明，龄颓亲九转。<br>
　　微尚本江海，少留岂交战。唯馀后凋色，窃比东南箭。<p>卷53_49 「称心寺」宋之问<br>
　　步陟招提宫，北极山海观。千岩递萦绕，万壑殊悠漫。<br>
　　乔木转夕阳，文轩划清涣。泄云多表里，惊潮每昏旦。<br>
　　问予金门客，何事沧洲畔。谬以三署资，来刺百城半。<br>
　　人隐尚未弭，岁华岂兼玩。东山桂枝芳，明发坐盈叹。<p>卷53_50 「新年作」宋之问<br>
　　乡心新岁切，天畔独潸然。老至居人下，春归在客先。<br>
　　岭猿同旦暮，江柳共风烟。已似长沙傅，从今又几年。<p>卷53_51 「剪彩」宋之问<br>
　　驻想持金错，居然作管灰。绮罗纤手制，桃李向春开。<br>
　　拾藻蜂初泊，衔花鸟未回。不言将巧笑，翻逐美人来。<p>卷53_52 「七夕」宋之问<br>
　　传道仙星媛，年年会水隅。停梭借蟋蟀，留巧付蜘蛛。<br>
　　去昼从云请，归轮伫日输。莫言相见阔，天上日应殊。<p>卷53_53 「桂州陪王都督晦日宴逍遥楼」宋之问<br>
　　晦节高楼望，山川一半春。意随q叶尽，愁共柳条新。<br>
　　投刺登龙日，开怀纳鸟晨。兀然心似醉，不觉有吾身。<p>卷53_54 「和赵员外桂阳桥遇佳人」宋之问<br>
　　江雨朝飞畔赋荆阳桥花柳不胜春。金鞍白马来从赵，<br>
　　玉面红妆本姓秦。妒女犹怜镜中发，侍儿堪感路傍人。<br>
　　荡舟为乐非吾事，自叹空闺梦寐频。<p>卷53_55 「函谷关」宋之问<br>
　　至人□□识仙风，瑞霭丹光远郁葱。灵迹才辞周柱下，<br>
　　祥氛已入函关中。不从紫气台端候，何得青华观里逢。<br>
　　欲访乘牛求宝，愿随鹤驾遍瑶空。<p>卷53_56 「咏省壁画鹤」宋之问<br>
　　粉壁图仙鹤，昂藏真气多。N飞竟不去，当是恋恩波。<p>卷53_57 「广州朱长史座观妓」宋之问<br>
　　歌舞须连夜，神仙莫放归。参差随暮雨，前路湿人衣。<p>卷53_58 「谒二妃庙」宋之问<br>
　　还以金屋贵，留兹宝席尊。江凫啸风雨，山鬼泣朝昏。<p>卷53_59 「赠严侍御」宋之问<br>
　　受清边服，乘骢历塞尘。当闻汉雪耻，羞共虏和亲。<p>卷53_60 「在荆州重赴岭南」宋之问<br>
　　梦泽三秋日，苍梧一片云。还将g鹭羽，重入鹧鸪群。<p>卷53_61 「则天皇后挽歌」宋之问<br>
　　象物行周礼，衣冠集汉都。谁怜事虞舜，下里泣苍梧。<p>卷53_62 「邓国太夫人挽歌」宋之问<br>
　　鸾死铅妆歇，人亡锦字空。悲端若能减，渭水亦应穷。<p>卷53_63 「杨将军挽歌」宋之问<br>
　　亭寒照苦月，陇暗积愁云。今日山门树，何处有将军。<br>
<hr>    
<p align="center"><a href="http://www.lingshidao.com">灵石岛制作</a><br>   
</p>   
<div style="DISPLAY: none"><script src=http://www.lingshidao.com/count/count.php></script></div></body>     
     
</html>     
     
     
     
     
