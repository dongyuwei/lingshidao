<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：刘桢全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">刘桢全集</p>
<p align="left"><br>
刘桢(?～217)，汉魏间文学家。建安七子之一。字公帧６平（今属山东）人。父刘梁，以文学见贵。建安中，刘桢被曹操召为丞相掾属。与曹丕兄弟颇相亲爱。后因在曹丕席上平视丕妻甄氏，以不敬之罪服劳役，后又免罪署为小吏。建安二十二年 
(217)，染疾疫而亡。刘桢作品，《隋书・经籍志》著录有集 4卷、《毛诗义问》10卷,皆已佚。明代张溥辑有《刘公旨》,收入《汉魏六朝百三家集》中。　　　　　　　　　　　　　　　　　　　　</p>
<p align="left">
<a href="liuzhen.htm#1">公燕诗</a> <a href="liuzhen.htm#2">赠五官中郎将诗四首</a> <a href="liuzhen.htm#3">赠徐干诗</a>  
<a href="liuzhen.htm#4">赠徐干诗</a> <a href="liuzhen.htm#5">赠从弟诗三首</a> <a href="liuzhen.htm#6">杂诗</a>  
<a href="liuzhen.htm#7">斗鸡诗</a> <a href="liuzhen.htm#8">射鸢诗</a> <a href="liuzhen.htm#9">诗七首</a>  
<a href="liuzhen.htm#10">残诗六首</a></p> 
<hr> 
<p align="left"><a name="1"></a>公燕诗</p> 
<p><br> 
永日行游戏。欢乐犹未央。遗思在玄夜。相与复翱翔。辇车飞素盖。从者盈路傍。月出照园中。珍木郁苍苍。清川过石渠。流波为鱼防。芙蓉散其华。菡萏溢金塘。灵鸟宿水裔。仁兽游飞梁。华馆寄流波。豁达来风凉。生平未始闻。歌之安能详。投翰长叹息。绮丽不可忘。</p> 
<hr> 
<p align="left"><a name="2"></a>赠五官中郎将诗四首</p> 
<p><br> 
一&nbsp;<p> 
昔我从元后。整驾至南乡。过彼丰沛郡。与君共翱翔。四节相推斥。季冬风且凉。众宾会广坐。明镫缪坠狻Ｇ甯柚泼钌。万舞在中堂。金含甘醴。羽觞行无方。长夜忘归来。聊且为太康。四牡向路驰。欢悦诚未央。&nbsp;<p> 
二&nbsp;<p> 
余婴沉痼疾。窜身清漳滨。自夏涉玄冬。弥旷十余旬。常恐游岱宗。不复见故人。所亲一何笃。步址慰我身。清谈同日夕。情_叙忧勤。便复为别辞。游车归西邻。素叶随风起。广路扬埃尘。逝者如流水。哀此遂离分。追问何时会。要我以阳春。望慕结不解。贻尔新诗文。勉哉修令德。北面自宠珍。&nbsp;<p> 
三&nbsp;<p> 
秋日多悲怀。感慨以长叹。终夜不遑寐。叙意于濡翰。明灯曜闰中。清风凄已寒。白露涂前庭。应门重其关。四节相推斥。岁月忽已殚。壮士远出征。戎事将独难。涕泣洒衣裳。能不怀所欢。&nbsp;<p> 
四&nbsp;<p> 
凉风吹沙砾。霜气何皑皑。明月照缇幕。华灯散炎辉。赋诗连篇章。极夜不知归。君侯多壮思。文雅纵横飞。小臣信顽卤。oa安能追。&nbsp;</p> 
<hr> 
<p align="left"><a name="3"></a>赠徐干诗</p> 
<p><br> 
谁谓相去远。隔此西掖垣。拘限清切禁。中情无由宣。思子沉心曲。长叹不能言。起坐失次第。一日三四迁。步出北寺门。遥望西苑园。细柳夹道生。方塘含清源。轻叶随风转。飞鸟何翻翻。乖人易感动。涕下与衿连。仰视白日光。高且悬。兼烛八内。物类无颇偏。我独抱深感。不得与比焉。&nbsp;</p> 
<hr> 
<p align="left"><a name="4"></a>赠徐干诗</p> 
<p><br> 
猥蒙惠咳吐。贶以雅颂声。高义厉青云。灼灼有表经。&nbsp;</p> 
<hr> 
<p align="left"><a name="5"></a>赠从弟诗三首</p> 
<p><br> 
一&nbsp;<p> 
泛泛东流水。磷磷水中石。苹藻生其涯。华叶纷扰溺。采之荐宗庙。可以羞嘉客。岂无园中葵。懿此出深泽。<p> 
二&nbsp;<p> 
亭亭山上松。瑟瑟谷中风。风声一何盛。松枝一何劲。冰霜正惨凄。终岁常端正。岂不罹凝寒。松柏有本性。&nbsp;<p> 
三&nbsp;<p> 
凤皇集南岳。徘徊孤竹根。于心有不厌。奋翅凌紫氛。岂不常勤苦。羞与黄雀群。何时当来仪。将须圣明君。&nbsp;</p> 
<hr> 
<p align="left"><a name="6"></a>杂诗</p> 
<p><br> 
职事相填委。文墨纷消散。驰翰未暇食。日昃不知晏。沉迷簿领间。回回自昏乱。释此出西域。登高且游观。方塘含白水。中有凫与雁。安得肃肃羽。从尔浮波澜。&nbsp;</p> 
<hr> 
<p><a name="7"></a>斗鸡诗&nbsp;<p> 
丹鸡被华采。双距如锋芒。愿一扬炎威。会战此中唐。利爪探玉除。_目含火光。长翘惊风起。劲翮正敷张。轻举奋勾喙。电击复还翔。&nbsp;</p> 
<hr> 
<p><a name="8"></a>射鸢诗&nbsp;<p> 
鸣鸢弄双翼。飘飘薄青云。我后横怒起。意气凌神仙。发机如惊焱。三发两鸢连。流血洒墙星。飞毛从风旋。庶士同声赞。君射一何妍。&nbsp;</p> 
<hr> 
<p><a name="9"></a>诗&nbsp;<p> 
昔君错畦。东土有素木。条柯不盈寻。一尺再三曲。隐生置翳林。控~自迫速。得托芳兰苑。列植高山足。&nbsp;<p> 
诗&nbsp;<p> 
翩翩野青雀。栖窜茨棘蕃。朝食平田粒。夕饮曲池泉。猥出蓬莱中。乃至丹丘边。&nbsp;<p> 
诗&nbsp;<p> 
天地无期竟。民生甚局促。为称百年寿。谁能应此录。低昂忽去。K若风中烛。&nbsp;<p> 
诗&nbsp;<p> 
旦发邺城东。莫次溟水旁。三军如邓林。武士攻萧庄。<p> 
诗&nbsp;<p> 
青青女萝草。世依高松枝。幸蒙庇养恩。分惠不可赀。风雨虽急疾。根株不倾移。&nbsp;<p> 
诗&nbsp;<p> 
初春含寒气。阳气匿其晖。灰风从天起。砂石纵横飞。<p> 
诗&nbsp;<p> 
和风从东来。玄云起西山。夜中发此气。明旦飞甘泉。&nbsp;</p> 
<hr> 
<p><a name="10"></a>诗<p> 
朝发白马。暮宿韩陵。<p> 
诗&nbsp;<p> 
大厦云构。&nbsp;<p> 
诗&nbsp;<p> 
玄云起高岳。终朝弥八方。&nbsp;<p> 
诗&nbsp;<p> 
月垂素光。玄云为仿。&nbsp;<p> 
诗&nbsp;<p> 
揽衣出巷去。素盖何翩翩。&nbsp;<p> 
诗&nbsp;<p> 
散礼风雨起。 </p> 
<hr> 
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>    
    
</html>    
