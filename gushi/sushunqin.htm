<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：苏舜钦诗选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">苏舜钦诗选<br>
</p>
<p>苏舜钦（1008-1048），有《苏学士文集》。</p>
<p align="left"><a href="sushunqin.htm#1">夏意</a> <a href="sushunqin.htm#2">淮中晚泊犊头</a> <a href="sushunqin.htm#3">初晴游沧浪亭</a> 
<a href="sushunqin.htm#4">城南感怀呈永叔</a> <a href="sushunqin.htm#5">庆州败</a> 
<a href="sushunqin.htm#6">暑中杂咏</a></p>
<hr>
<p align="left"><a name="1"></a>夏意</p>
<p><br>
别院深深夏席清， 石榴开遍透帘明。<br>   
树荫满地日当午， 梦觉流莺时一声。<p>   
<br>   
<a name="2"></a>淮中晚泊犊头<p>  
春阴垂野草青青， 时有幽花一树明。<br>   
晚泊孤舟古祠下， 满川风雨看潮生。<p>   
<br>   
<a name="3"></a>初晴游沧浪亭<p>  
夜雨连明春水生，娇云浓暖弄微晴。<br>  
帘虚日薄花竹静，时有乳鸽相对鸣。<p>  
<br>  
<a name="4"></a>城南感怀呈永叔<p>  
春阳泛野动，春阴与天低。<br>  
远林气蔼蔼，长道风依依。<br>  
览物虽暂适，感怀翻然移。<br>  
所见既可骇，所闻良可悲。<br>  
去年水后旱，田亩不及犁。<br>  
冬温晚得雪，宿麦生者稀。<br>  
前去固无望，即日已苦饥。<br>  
老稚满田野，斫掘寻凫茈。<br>  
此物近亦尽，卷耳共所资。<br>  
昔云能驱风，充腹理不疑；<br>  
今乃有毒厉，肠胃生疮痍。<br>  
十月七八死，当路横其尸。<br>  
犬彘咋其骨，乌鸢啄其皮。<br>  
胡为残良民，令此鸟兽肥？<br>  
天岂意如此？泱荡莫可知！<br>  
高位厌梁肉，坐论搀云霓。<br>  
岂无富人术，使之长熙熙？<br>  
我今饥伶俜，悯此复自思：<br>  
自济既不暇，将复奈尔为！<br>  
愁愤徒满胸，嵘［山＋“宏”去宀］不能齐。<p>  
<br>  
<a name="5"></a>庆州败<p>  
无战王者师，有备军之志。<br>  
天下承平数十年，此语虽存人所弃。<br>  
今岁西戎背世盟，直随秋风寇边城。<br>  
屠杀熟户烧障堡，十万驰骋山岳倾。<br>  
国家防塞今有谁？官为承制乳臭儿。<br>  
酣觞大嚼乃事业，何尝识会兵之机？<br>  
符移火急搜卒乘，意谓就戮如缚尸。<br>  
未成一军已出战，驱逐急使缘［山佥］［山＋繁体“戏”字］。<br>  
马肥甲重士饱喘，虽有弓剑何所施。<br>  
连颠自欲堕深谷，虏骑笑指声嘻嘻。<br>  
一麾发伏雁行出，山下掩截成重围。<br>  
我军免胄乞死所，承制面缚交涕［氵夷］。<br>  
逡巡下令艺者全，争献小技歌且吹。<br>  
其余劓首放之去，东走矢液皆淋漓。<br>  
道无耳准若怪兽，不自愧耻犹生归！<br>  
守者沮气陷者苦，尽由主将之所为。<br>  
地机不见欲侥胜，羞辱中国堪伤悲。<p>  
<br>  
<a name="6"></a>暑中杂咏<p>  
嘉果浮沉酒半醺，床头书册乱纷纷。<br>  
北轩凉吹开疏竹，卧看青天行白云。  
</p>  
<hr>  
  
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>  
  
</html>  
