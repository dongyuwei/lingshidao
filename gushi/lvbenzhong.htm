<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../style.css"><title>古诗库：吕本中词全集</title>
<meta name="GENERATOR" content="Microsoft FrontPage 4.0">

</head>
<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>









<p align="center">吕本中词全集<hr>
<br>采桑子
<p>    恨君不似江楼月，南北东西。南北东西。只有相随无别离。 
<p>    恨君却似江楼月，暂满还亏。暂满还亏。待得团团是几时。 
<p>
<br>采桑子
<p>    乱红夭绿风吹尽，小市疏楼。细雨轻鸥。总向离人恨里收。 
<p>    年年春好年年病，妾自西游。水自东流。不似残花一样愁。 
<p>
<br>西江月
<p>    渺渺风吹月上，魑硇霜回。百年心事老相催。人在夕阳落外。 
<p>    有梦常嫌去远，无书可恨来迟。一杯浊酒两篇诗。小槛黄花共醉。 
<p>
<br>西江月
<p>    酒罢悠扬醉兴，茶烹唤起醒魂。却嫌仙剂点甘辛。冲破龙团气韵。 
<p>    金鼎清泉乍泻，香沈微惜芳薰。玉人歌断恨轻分。欢意厌厌未尽。 
<p>
<br>朝中措
<p>    病香无力傍栏干。风雨送春还。一枕晓来清梦，无人说似西山。 
<p>    匆匆笑语，时时邂逅，草草杯盘。莫谓杂花时候，便忘梅蕊冲寒。 
<p>
<br>南歌子
<p>    驿路侵斜月，溪桥度晓霜。短篱残菊一枝黄。正是乱山深处、过重阳。 
<p>    旅枕元无梦，寒更每自长。只言江左好风光。不道中原归思、转凄凉。 
<p>
<br>虞美人
<p>    梅花自是于春懒。不是春来晚。看伊开在众花前。便道与春无分、结因缘。 
<p>    风前月下频相就。笑我如伊瘦。几回冲雨过疏篱。已见一番青子、缀残枝。 
<p>
<br>虞美人
<p>    平生臭味如君少。自是君难老。似侬憔悴更谁知。只道心情不似、少年时。 
<p>    春风也到江南路。小槛花深处。对人不是忆姚黄。实是旧时风味、老难忘。 
<p>
<br>浣溪沙
<p>    暖日温风破浅寒。短青无数簇幽栏。三年春在病中看。 
<p>    中酒心情浑似梦，探花时候不曾闲。几年芳信隔秦关。 
<p>
<br>浣溪沙
<p>    共饮昏昏到暮鸦。不须春日念京华。迩来沈醉是生涯。 
<p>    不是对君犹惜醉，只嫌春病却怜他。愿为蜂采落残花。 
<p>
<br>长相思
<p>    要相忘。不相忘。玉树郎君月艳娘。几回曾断肠。 
<p>    欲下床。却上床。上得床来思旧乡。北风吹梦长。 
<p>
<br>减字木兰花
<p>    去年今夜。同醉月明花树下。此夜江边。月暗长堤柳暗船。 
<p>    故人何处。带我离愁江外去。来岁花前。又是今年忆去年。 
<p>
<br>菩萨蛮
<p>    客愁不到西池路。残春又逐花飞去。今日傍池行。新荷昨夜生。 
<p>    故人千虑绕。不道书来少。去住隔关河。长亭风雨多。 
<p>
<br>菩萨蛮
<p>    高楼只在斜阳里。春风淡荡人声喜。携客不嫌频。使君如酒醇。 
<p>    花光人不会。月色须君醉。月色与花光。共成今夜长。 
<p>
<br>菩萨蛮
<p>    登楼一望南山雪。使君风味如新月。月向雪前明。主人今夜情。 
<p>    平生相与意。老病犹堪记。对酒为君欢。酒杯嫌未宽。 
<p>
<br>踏莎行
<p>    雪似梅花，梅花似雪。似和不似都奇绝。恼人风味阿谁知，请君问取南楼月。 
<p>    记得旧时，探梅时节。老来旧事无人说。为谁醉倒为谁醒，到今犹恨轻离别。 
<p>
<br>清平乐
<p>    故人何处。同在江南路。百种旧愁分不去。枉被落花留住。 
<p>    旧愁百种谁知。除非是见伊时。最是一春多病，等闲过了酴。 
<p>
<br>渔家傲
<p>    小院悠悠春未远。牡丹昨夜开犹浅。珍重使君帘尽卷。风欲转。绿阴掩映栏干晚。 
<p>    记得旧时清夜短。洛阳芳讯时相伴。一朵姚黄B53D髻满。情未展。新来衰病无人管。 
<p>
<br>生查子
<p>    残春雾雨余，小院黄昏后。说道觅新词，把酒来相就。 
<p>    酴插髻云，岁岁长如旧。不是做词迟，却怕添伊瘦。
<hr>
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>
