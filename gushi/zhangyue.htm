<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：张说诗全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">张说诗全集</p>
<p align="left">张说(667～730),唐代文学家。字道济，一字说之。原籍范阳（今河北涿县），世居河东（今山西永济），徙家洛阳。武后策贤良方正，张说年才弱冠,对策第一,授太子校书。累官至凤阁舍人。因忤旨流配钦州，中宗朝召还。睿宗朝同中书门下平章事。玄宗开元初，因不附太平公主，罢知政事。复拜中书令，封燕国公。出为相州、岳州等地<br>
刺史，又召还为兵部尚书、同中书门下三品，迁中书令，俄授右丞相，至尚书左丞相。卒谥号文贞。张说前后三次为相，掌文学之任凡三十年，为开元前期一代文宗。有文集30卷。今通行武英殿聚珍本《张燕公集》25卷、《四部丛刊》影明嘉靖丁酉本《张说之集》25卷。　　　　　　　　　　　　　　　　　　</p>
<hr>
<p>
　　　　　　　　　　　　　　　　 <p>卷八十五 <p>卷85_1 「唐封泰山乐章。豫和六首」张说 <br>
　　挹泰坛，紫泰清。受天命，报天成。 <br>
　　竦皇心，荐乐声。志上达，歌下迎。 <br>
　　亿上帝，临下庭。骑日月，陪列星。 <br>
　　嘉视信，大Y馨。澹神心，醉皇灵。 <br>
　　相百辟，贡八荒。九歌叙，万舞翔。 <br>
　　肃振振，铿皇皇。帝欣欣，福穰穰。 <br>
　　高在上，道光明。物资始，德难名。 <br>
　　承眷命，牧苍生。寰宇谧，泰阶平。 <br>
　　天道无亲，至诚与邻。山川遍礼，宫徵惟新。 <br>
　　玉帛非盛，聪明会真。正斯一德，通乎百神。 <br>
　　享帝享亲，维孝维圣。缉熙懿德，敷扬成命。 <br>
　　华夷志同，笙镛礼盛。明灵降止，感此诚敬。 <p>卷85_2 「唐封泰山乐章。太和」张说 <br>
　　孝敬中发，和容外彰。腾华照宇，如升太阳。 <br>
　　贞璧就奠，玄灵垂光。礼乐具举，济济洋洋。 <p>卷85_3 「唐封泰山乐章。肃和」张说 <br>
　　奠祖配天，承天享帝。百灵咸秩，四海来祭。 <br>
　　植我苍璧，布我玄制。华日裴回，神烟容裔。 <p>卷85_4 「唐封泰山乐章。雍和」张说 <br>
　　俎豆有馥，粢盛e丰。亦有和羹，既戒既平。 <br>
　　鼓钟管磬，肃唱和鸣。皇皇我祖，来我思成。 <p>卷85_5 「唐封泰山乐章。寿和」张说 <br>
　　AA我后，享献惟寅。躬酌郁鬯，跪奠明神。 <br>
　　孝莫孝乎，配上帝亲。敬莫敬乎，教天下臣。 <p>卷85_6 「唐封泰山乐章。寿和」张说 <br>
　　皇祖严配，配享皇天。皇皇降嘏，天子万年。 <p>卷85_7 「唐封泰山乐章。舒和」张说 <br>
　　六钟翕协六变成，八佾徜徉八风生。 <br>
　　乐九韶兮人神感，美七德兮天地清。 <p>卷85_8 「唐封泰山乐章。凯和」张说 <br>
　　烈祖顺三灵，文宗威四海。黄钺诛群盗，朱旗扫多罪。 <br>
　　戢兵天下安，约法人心改。大哉干羽意，常见风云在。 <p>卷85_9 「唐封泰山乐章。豫和」张说 <br>
　　礼乐终，烟燎上。怀灵惠，结皇想。 <br>
　　归风疾，回风爽。百福来，众神往。 <p>卷85_10 「唐享太庙乐章。永和三首」张说 <br>
　　肃九室，谐八音。歌皇慕，动神心。 <br>
　　礼宿设，乐妙寻。声明备，奠临。 <br>
　　律迓气，音入玄。依玉几，御黼筵。 <br>
　　聆忾息，v周旋。九韶遍，百福传。 <br>
　　信工祝，永颂声。来祖考，听和平。 <br>
　　相百辟，贡九瀛。神休委，帝孝成。 <p>卷85_11 「唐享太庙乐章。太和」张说 <br>
　　时文圣后，清庙肃邕。致诚勤荐，在貌思恭。 <br>
　　玉节肆夏，金锵五钟。绳绳云步，穆穆天容。 <p>卷85_12 「唐享太庙乐章。肃和」张说 <br>
　　天子享孝，工歌溥将。射郁鬯，乃焚k芗。 <br>
　　臭以达旨，声以求阳。奉时A尝，永代不忘。 <p>卷85_13 「唐享太庙乐章。雍和二首」张说 <br>
　　在涤嘉豢，丽碑敬牲。角握之牝，色纯之H. <br>
　　火传阳燧，水溉阴精。太公胖俎，傅说和羹。 <br>
　　俎豆有馥，齐盛洁丰。亦有和羹，既戒既平。 <br>
　　鼓钟管磬，肃唱和鸣。皇皇后祖，来我思成。 <p>卷85_14 「唐享太庙乐章。文舞」张说 <br>
　　圣谟九德，真言五千。庆集昌胄，符开帝先。高文杖钺， <br>
　　克配彼天。三宗握镜，六合涣然。帝其承祀，率礼罔愆。 <br>
　　图书雾出，日月清悬。舞形德类，咏谂功传。黄龙蜿， <br>
　　彩云蹁跹。五行气顺，八佾风宣。介此百禄，於皇万年。 <p>卷85_15 「唐享太庙乐章。光大舞」张说 <br>
　　肃肃艺祖，滔滔浚源。有雄玉剑，作镇金门。 <br>
　　玄王贻绪，后稷谋孙。肇九庙，四海来尊。 <p>卷85_16 「唐享太庙乐章。长发舞」张说 <br>
　　具礼崇德，备乐承风。魏推幢主，周赠司空。 <br>
　　不行而至，无成有终。神兴王业，天归帝功。 <p>卷85_17 「唐享太庙乐章。大政舞」张说 <br>
　　於赫元命，权舆帝文。天齐八柱，地半三分。 <br>
　　宗庙观德，笙镛乐勋。封唐之兆，成天下君。 <p>卷85_18 「唐享太庙乐章。大成舞」张说 <br>
　　帝舞季历，龙圣生昌。后歌有f，胎炎孕黄。 <br>
　　天地合德，日月齐光。肃雍孝享，祚我万方。 <p>卷85_19 「唐享太庙乐章。大明舞」张说 <br>
　　赤精乱德，四海困穷。黄旗举义，三灵会同。 <br>
　　早望春雨，云披大风。溥天来祭，高祖之功。 <p>卷85_20 「唐享太庙乐章。崇德舞」张说 <br>
　　皇合一德，朝宗百神。削平天地，大拯生人。 <br>
　　上帝配食，单于入臣。戎歌陈武，晔晔震震。 <p>卷85_21 「唐享太庙乐章。钧天舞」张说 <br>
　　高皇迈道，端拱无为。化怀獯鬻，兵戢句骊。 <br>
　　礼尊封禅，乐盘来仪。合位娲后，同称伏羲。 <p>卷85_22 「唐享太庙乐章。大和舞」张说 <br>
　　退居江水，郁起丹陵。礼物还旧，朝章中兴。 <br>
　　龙图友及，骏命恭膺。鸣球香瓒，大Y是承。 <p>卷85_23 「唐享太庙乐章。景云舞」张说 <br>
　　景云霏烂，告我帝符。噫帝冲德，与天为徒。 <br>
　　笙镛遥远，俎豆虚无。春秋孝献，回复此都。 <p>卷85_24 「唐享太庙乐章。福和」张说 <br>
　　备礼用乐，崇亲致尊。诚通慈降，敬彻爱存。献怀称寿， <br>
　　啐感承恩。皇帝孝德，子孙千亿。大包天域，长亘不极。 <p>卷85_25 「唐享太庙乐章。舒和」张说 <br>
　　六钟翕协六变成，八佾徜徉八风生。 <br>
　　乐九韶兮人神感，美七德兮天地清。 <p>卷85_26 「唐享太庙乐章。凯安三首」张说 <br>
　　瑟彼瑶爵，亚维上公。室如屏气，门不容躬。礼殷其本， <br>
　　乐执其中。圣皇永慕，天地幽通。 <br>
　　礼匝三献，乐遍九成。降循轩陛，仰欷皇情。福与仁合， <br>
　　德因孝明。百年神畏，四海风行。 <br>
　　总总干戚，填填鼓钟。奋扬增气，坐作为容。 <br>
　　离若鸷鸟，合如战龙。万方观德，肃肃邕邕。 <p>卷85_27 「唐享太庙乐章。登歌」张说 <br>
　　止笙磬，撤豆笾。廓无响，入玄。主在室，神在天。 <br>
　　情馀慕，礼罔愆。喜黍稷，屡丰年。 <p>卷85_28 「唐享太庙乐章。永和」张说 <br>
　　眇嘉乐，授灵爽。感若来，思如往。休气散，回风上。 <br>
　　返寂寞，还惚恍。怀灵驾，结空想。 <p>
　　卷八十六 <p>卷86_1 「奉和圣制赐诸州刺史应制以题坐右」张说 <br>
　　文明遍禹迹，鳏寡达尧心。正在亲人守，能令王泽深。 <br>
　　朝廷多秀士，熔炼比精金。犀节同分命，熊轩各外临。 <br>
　　圣主赋新诗，穆若听薰琴。先言教为本，次言则是钦。 <br>
　　三时农不夺，午夜犬无侵。愿使天宇内，品物遂浮沉。 <br>
　　寄情群飞鹤，千里一扬音。共蹑华胥梦，龚黄安足寻。 <p>卷86_2 「奉和圣制送宇文融安辑户口应制」张说 <br>
　　至德临天下，劳情遍九围。念兹人去本，蓬转将何依。 <br>
　　外避征戍数，内伤亲党稀。嗟不逢明盛，胡能照隐微。 <br>
　　柏台简行李，兰殿锡朝衣。别曲动秋风，恩令生春辉。 <br>
　　使出四海安，诏下万心归。怍非夔龙佐，徒歌鸿雁飞。 <p>卷86_3 「奉和圣制过晋阳宫应制」张说 <br>
　　太原俗尚武，高皇初奋庸。星轩三晋躔，土乐二尧封。 <br>
　　北风遂举鹏，西河亦上龙。至德起王业，继明赖人雍。 <br>
　　六合启昌期，再兴广圣踪。传呼大驾来，文物如云从。 <br>
　　连营火百里，纵观人千重。翠华渡汾水，白日罕峰。 <br>
　　榆恩赏洽，桑梓旧情恭。往运感不追，清时惜难逢。 <br>
　　诗发尊祖心，颂刊盛德容。愿君及春事，回舆绥万邦。 <p>卷86_4 「奉和圣制行次成皋应制」张说 <br>
　　夏氏阶隋乱，自言河朔雄。王师进谷水，兵气临山东。 <br>
　　前扫成皋阵，却下洛阳宫。义合帝图起，威加天宇同。 <br>
　　轩台百年外，虞典一巡中。战龙思王业，倚马赋神功。 <p>卷86_5 「奉和圣制温汤对雪应制」张说 <br>
　　瑞雪带寒风，寒风入阴g.阴g方凝闭，寒风复凄断。 <br>
　　宫似瑶林匝，庭如月华满。正赓挟纩词，非近温泉暖。 <p>卷86_6 「奉和圣制义成校猎喜雪应制」张说 <br>
　　文教资武功，郊畋阅邦政。不知仁育久，徒看禽兽盛。 <br>
　　夜霰氛埃灭，朝日山川净。绰仗飞走繁，抨弦筋角劲。 <br>
　　帝射参神道，龙驰合人性。五^连一发，百中皆先命。 <br>
　　勇爵均万夫，雄图罗七圣。星为吉符老，雪作丰年庆。 <br>
　　喜听行猎诗，威神入军令。 <p>卷86_7 「清明日诏宴宁王山池赋得飞字」张说 <br>
　　今日清明宴，佳境惜芳菲。摇扬花杂下，娇啭莺乱飞。 <br>
　　绿渚传歌榜，红桥度舞纭：头缙应律，细雨不沾衣。 <br>
　　承恩如改火，春去春来归。 <p>卷86_8 「四月十三日诏宴宁王亭子赋得好字」张说 <br>
　　何许承恩宴，山亭风日好。绿嫩鸣鹤洲，阴斗鸡道。 <br>
　　果思夏来茂，花嫌春去早。行乐无限时，皇情及芳草。 <p>卷86_9 「药园宴武辂沙将军赋得洛字」张说 <br>
　　东第乘馀兴，南园宴清洛。文学引邹枚，歌钟陈卫霍。 <br>
　　风高大夫树，露下将军药。待闻出塞还，丹青上麟阁。 <p>卷86_10 「修书院学士奉敕宴梁王宅赋得树字」张说 <br>
　　虎殿成鸿业，猿岩题凤赋。既荷大君恩，还蒙小山遇。 <br>
　　秋吹迎弦管，凉云生竹树。共惜朱邸欢，无辞洛城暮。 <p>卷86_11 「夕宴房主簿舍」张说 <br>
　　岁晏关雍空，风急河渭冰。薄游羁物役，微尚惬远凭。 <br>
　　旅馆月宿永，闭扃云思兴。伊人美修夜，朋酒惠来称。 <br>
　　交谈既清雅，琴吹亦凄凝。不逢君蹇涸，幽意长郁蒸。 <p>卷86_12 「行从方秀川与刘评事文同宿」张说 <br>
　　方秀美盘游，频年降天罕。水共伊川接，山将阙门断。 <br>
　　捧日照恩华，攀云引疲散。野宿霜入帐，孤衾寒不暖。 <br>
　　静闻宫漏疏，卧视庭月满。开炉命温酎，中夜发清管。 <br>
　　风送关山长，气遒星岁短。寓言情思惬，适兴真意坦。 <br>
　　寰中病羁挂，方外嫌纵诞。愿君乐盛时，无嗟带v缓。 <p>卷86_13 「送郭大夫元振再使吐蕃」张说 <br>
　　犬戎废东献，汉使驰西极。长策问酋渠，猜阻自夷殛。 <br>
　　容发徂边岁，旌裘敝海色。五年一见家，妻子不相识。 <br>
　　武库兵犹动，金方事未息。远图待才智，苦节输筋力。 <br>
　　脱刀赠分手，书带加餐食。知君万里侯，立功在异域。 <p>卷86_14 「送李侍郎迥秀薛长史季昶同赋得水字」张说 <br>
　　汉郡接胡庭，幽并对烽垒。旌旗按部曲，文武惟卿士。 <br>
　　薛公善筹画，李相威边鄙。中冀分两河，长城各万里。 <br>
　　藉马黄花塞，L兵白狼水。胜敌在安人，为君汗青史。 <p>卷86_15 「别平一师」张说 <br>
　　王子不事俗，高驾眇难追。茅土非屑盼，倾城无乐资。 <br>
　　宴坐深林中，三世同一时。皎皎独往心，不为尘网欺。 <br>
　　A来已复去，今去何来思。回首谢同行，勤会安请期。 <p>卷86_16 「送王光庭」张说 <br>
　　同居洛阳陌，经日懒相求。及尔江湖去，言别怅悠悠。 <br>
　　楚云眇羁翼，海月倦行舟。爱而不可见，徒嗟芳岁流。 <p>卷86_17 「新都南亭送郭元振卢崇道（一作卢崇道诗）」张说 <br>
　　竹径女萝蹊，莲洲文石堤。静深人俗断，寻玩往还迷。 <br>
　　碧潭秀初月，素林惊夕栖。褰幌纳蟾影，理琴听猿啼。 <br>
　　佳辰改宿昔，胜寄坐睽携。长怀赏心爱，如玉复如。 <p>卷86_18 「赠崔公」张说 <br>
　　我闻西汉日，四老南山幽。长歌紫芝秀，高卧白云浮。 <br>
　　朝野光尘绝，榛芜年貌秋。一朝驱驷马，连辔入龙楼。 <br>
　　昔遁高皇去，今从太子游。行藏惟圣节，福祸在人谋。 <br>
　　卒能匡惠帝，岂不赖留侯。事随年代远，名与图籍留。 <br>
　　平生钦淳德，慷慨景前修。蚌蛤伺阴兔，蛟龙望斗牛。 <br>
　　无嗟异飞伏，同气幸相求。 <p>卷86_19 「赠赵公」张说 <br>
　　湘东股肱守，心与帝乡期。舟楫中途蹇，风波复来思。 <br>
　　嘉我常联翼，金貂侍玉墀。迹参前马圣，名缀鬻熊师。 <br>
　　寒暑一何速，山川远间之。宁知洞庭上，独得平生时。 <br>
　　精意微绝简，从权讨妙棋。林壑为予请，纷霭发华滋。 <br>
　　流赏忽已散，惊帆杳难追。送君在南浦，髻淹洞舜省 <p>卷86_20 「赠赵侍御」张说 <br>
　　禄放迹异端，偏荒事同蹇。苟忘风波累，俱会云壑践。 <br>
　　险式压西湖，侨庐对南岘。夜楼江月入，朝幌山云卷。 <br>
　　山势远涛连，江途斜汉转。坐啸予多暇，行吟子独善。 <br>
　　并辔h郊郭，方舟玩游演。虚声万籁分，水色千里辨。 <br>
　　不知岸阴谢，再见春露泫。绿壤发欣颜，华年助虫篆。 <br>
　　上世时难接，古人情可选。泊渚烦为媒，多才怨成褊。 <br>
　　长沙f作赋，任道可知浅。请从三已心，荣辱两都遣。 <p>卷86_21 「答李伯鱼桐竹」张说 <br>
　　结庐桐竹下，室迩人相深。接垣分竹径，隔户共桐阴。 <br>
　　落花朝满岸，明月夜披林。竹有龙鸣管，桐留凤舞琴。 <br>
　　奇声与高节，非吾谁赏心。 <p>卷86_22 「寄姚司马」张说 <br>
　　共君春种瓜，本期清夏暑。瓜成人已去，失望将谁语。 <br>
　　`露摘香园，感味怀心许。偶逢西风便，因之寄鄂渚。 <p>卷86_23 「代书答姜七崔九」张说 <br>
　　婀娜金闺树，离披野田草。虽殊两地荣，幸共三春好。 <br>
　　花殊鸟飞处，叶镂虫行道。真心独感人，惆怅令人老。 <p>卷86_24 「代书寄吉十一」张说 <br>
　　一雁雪上飞，值我衡阳道。口衔离别字，远寄当归草。 <br>
　　目想春来迟，心惊寒去早。忆乡乘羽翮，慕侣盈怀抱。 <br>
　　零落答故人，将随江树老。 <p>卷86_25 「代书寄薛四」张说 <br>
　　孤雁东飞来，寄我纹与素。纹足经三象，素当综群务。 <br>
　　远见故人心，一言重千金。答之彩毛翰，继以瑶华音。 <br>
　　岁寒众木改，松柏心常在。 <p>卷86_26 「过蜀道山」张说 <br>
　　我行春三月，山中百花开。披林入峭`，攀登陟崔嵬。 <br>
　　白云半峰起，清江出峡来。谁知高深意，缅邈心幽哉。 <p>卷86_27 「蜀路二首」张说 <br>
　　云埃夜澄廓，山日晓晴鲜。叶落苍江岸，鸿飞白露天。 <br>
　　磷磷含水石，幂幂覆林烟。客心久无绪，秋风殊未然。 <br>
　　徭蜀时未改，别家乡念盈。忆昨出门日，春风发鲜荣。 <br>
　　及兹旋辕地，秋风满路生。昏晓思魏阙，梦寐还秦京。 <br>
　　秦京开朱第，魏阙垂紫缨。幽独玄虚阁，不闻人马声。 <br>
　　艺业为君重，名位为君轻。玉琴知调苦，宝镜对胆清。 <br>
　　鹰饥常啄腥，凤饥亦待琼。于君自有属，物外岂能轻。 <p>卷86_28 「再使蜀道」张说 <br>
　　眇眇葭萌道，苍苍褒斜谷。烟壑争晦深，云山共重复。 <br>
　　古来风尘子，同眩望乡目。芸阁有儒生，轺车倦驰逐。 <br>
　　青春客岷岭，白露摇江服。岁月镇羁孤，山川俄反覆。 <br>
　　鱼游恋深水，鸟迁恋乔木。如何别亲爱，坐去文章国。 <br>
　　蟋蟀鸣户庭，]蛸网琴筑。 <p>卷86_29 「江路忆郡」张说 <br>
　　雾敛江早明，星翻汉将没。卧闻峡猿响，起视榜人发。 <br>
　　倚棹攀岸筱，凭船弄波月。水宿厌洲渚，晨光屡挥忽。 <br>
　　林泽来不穷，烟波去无歇。结思笙竽里，摇情游侠窟。 <br>
　　年貌不暂留，欢愉及玄发。云涓恋山海，禽马怀燕越。 <br>
　　自非行役人，安知慕城阙。 <p>卷86_30 「过汉南城叹古坟」张说 <br>
　　旧国多陵墓，荒凉无岁年。汹涌蔽平冈，汨若波涛连。 <br>
　　上世千金子，潜卧九重泉。松柏剪无馀，碑记灭罔传。 <br>
　　葬于不毛地，咸谓楚先贤。事尽情可识，使人心怅然。 <p>卷86_31 「至尉氏」张说 <br>
　　夕次阮公台，啸歌临爽垲。高名安足赖，故物今皆改。 <br>
　　吾兄昔兹邑，遗爱称贤宰。桑中雉未飞，屋上乌犹在。 <br>
　　途逢旧m吏，城有同僚u.望尘远见迎，拂馆来欣待。 <br>
　　慈惠留千室，友于存四海。始知鲁卫间，优劣相悬倍。 <p>卷86_32 「襄州景空寺题融上人兰若」张说 <br>
　　高名出汉阴，禅阁跨香岑。众山既围绕，长川复回临。 <br>
　　云峰晓灵变，风木夜虚吟。碧湫龙池满，苍松虎径深。 <br>
　　旧知青岩意，偏入杳冥心。何由侣飞锡，从此脱朝簪。 <p>卷86_33 「巡边在河北作」张说 <br>
　　抚剑空馀勇，弯弧遂无力。老去事如何，据鞍长叹息。 <br>
　　故交索将尽，后进稀相识。独怜半死心，尚有寒松直。 <p>卷86_34 「入海二首」张说 <br>
　　乘桴入南海，海旷不可临。茫茫失方面，混混如凝阴。 <br>
　　云山相出没，天地互浮沉。万里无涯际，云何测广深。 <br>
　　潮波自盈缩，安得会虚心。 <br>
　　海上三神山，逍遥集众仙。灵心岂不同，变化无常全。 <br>
　　龙伯如人类，一钓两鳌连。金台此沦没，玉真时播迁。 <br>
　　问子劳何事，江上泣经年。隰中生红草，所美非美然。 <p>卷86_35 「相州山池作」张说 <br>
　　尝怀谢公咏，山水陶嘉月。及此年事衰，徒看众花发。 <br>
　　观鱼乐何在，听鸟情都歇。星汉流不停，蓬莱去难越。 <br>
　　邺中秋麦秀，淇上春云没。日见尘物空，如何静心阙。 <p>卷86_36 「岳州作」张说 <br>
　　夜梦云阙间，从容簪履列。朝游洞庭上，缅望京华绝。 <br>
　　潦收江未清，火退山更热。重欷视欲醉，懵满气如噎。 <br>
　　器留鱼鳖腥，衣点蚊虻血。发白思益壮，心玄用弥拙。 <br>
　　冠剑日苔藓，琴书坐废撤。唯有报恩字，刻意长不灭。 <p>卷86_37 「岳州行郡竹篱」张说 <br>
　　山郡不沟郭，荒居无翳壅。爱人忠主利，善守闭为勇。 <br>
　　苟非小勤瘁，安得期逸宠。版筑恐土疏，襄城嫌役重。 <br>
　　藩栅聊可固，筠篁近易奉。差池截浦沙，缭绕缘隈垄。 <br>
　　矗似长云亘，森如高戟耸。预绝豺狼忧，知免牛羊恐。 <br>
　　闾里宽矫步，榛丛恣踏踵。始果游处心，终日成闲拱。 <p>卷86_38 「游洞庭湖湘」张说 <br>
　　缅邈洞庭岫，葱蒙水雾色。宛在太湖中，可望不可即。 <br>
　　剖竹守穷渚，开门对奇域。城池自絷笼，缨绶为徽g. <br>
　　靡日不思往，经时始愿克。飞棹越溟波，维舟恣攀陟。 <br>
　　窈窕入云步，崎岖倚松息。岩坛有鹤过，壁字无人识。 <br>
　　滴石香乳溜，垂崖灵草植。玩幽轻雾阻，讨异忘曛逼。 <br>
　　寒沙际水平，霜树笼烟直。空宫闻莫睹，地道窥难测。 <br>
　　此处学金丹，何人生羽翼。谁传九光要，几拜三仙职。 <br>
　　紫气徒想像，清潭长眇默。霓裳若有来，觏我云峰侧。 <p>卷86_39 「湖山寺」张说 <br>
　　楚老游山寺，提携观画壁。扬袂指辟支，F眄相斗阋。 <br>
　　险哉透撞儿，千金赌一掷。成败身自受，傍人那叹息。 <p>卷86_40 「出湖寄赵冬曦」张说 <br>
　　西泛平湖尽，参差入乱山。东瞻岳阳郡，汗漫太虚间。 <br>
　　窘步同行乐，遒文互屡看。山戍上云桂，江亭临水关。 <br>
　　川途倏忽间，风景依如昨。湘浦未赐环，荆门犹主诺。 <br>
　　何时与美人，载酒游宛洛。 <p>卷86_41 「岳阳早霁南楼」张说 <br>
　　山水佳新霁，南楼玩初旭。夜来枝半红，雨后洲全绿。 <br>
　　四运相终始，万形纷代续。适临青草湖，再变黄莺曲。 <br>
　　地穴穿东武，江流下西蜀。歌闻枉渚，舞见长沙促。 <br>
　　心阻意徒驰，神和生自足。白发悲上春，知常谢先欲。 <p>卷86_42 「岳阳石门墨山二山相连有禅堂观天下绝境」张说 <br>
　　锫纸上山，近在华容县。常涉巴丘首，天晴遥可见。 <br>
　　佳游屡前诺，芳月愆幽眷。及此符守移，欢言临道便。 <br>
　　既携赏心客，复有送行掾。竹径入阴，松萝上空`. <br>
　　草共林一色，云与峰万变。探窥石门断，缘越沙涧转。 <br>
　　两山势争雄，峰t相顾眄。药妙灵仙宝，境华岩壑选。 <br>
　　清都西渊绝，金地东敞宴。池果接园畦，风烟迩台殿。 <br>
　　高寻去石顶，旷览天宇遍。千山纷满目，百川豁对面。 <br>
　　骑来云气迎，人去鸟声恋。长揖桃源士，举世同企羡。 <p>卷86_43 「和尹懋秋夜游湖」张说 <br>
　　坐啸人事闲，佳游野情发。山门送落照，湖口升微月。 <br>
　　林寻猿居，水戏鼋鼍穴。朔风吹飞雁，芳草亦云歇。 <p>卷86_44 「五君咏五首。魏齐公元忠」张说 <br>
　　齐公生人表，迥天闻鹤唳。清论早揣摩，玄心晚超诣。 <br>
　　入相廊庙静，出军沙漠霁。见深吕禄忧，举后陈平计。 <br>
　　甘心除君恶，足以报先帝。 <p>卷86_45 「五君咏五首。苏许公瑰」张说 <br>
　　许公信国桢，克美具瞻情。百事资朝问，三章广世程。 <br>
　　处高心不有，临节自为名。朱户传新戟，青松拱旧茔。 <br>
　　凄凉丞相府，馀庆在玄成。 <p>卷86_46 「五君咏五首。李赵公峤」张说 <br>
　　李公实神敏，才华乃天授。睦亲何用心，处贵不忘旧。 <br>
　　故事遵台阁，新诗冠宇宙。在人忠所奉，恶我诚将宥。 <br>
　　南浦去莫归，嗟嗟蔑孙秀。 <p>卷86_47 「五君咏五首。郭代公元振」张说 <br>
　　代公举鹏翼，悬飞摩海雾。志康天地屯，适与云雷遇。 <br>
　　兴丧一言决，安危万心注。大勋书王府，舛命沦江路。 <br>
　　势倾北夏门，哀靡东平树。 <p>卷86_48 「五君咏五首。赵耿公彦昭」张说 <br>
　　耿公山岳秀，才杰心亦妙。鸷鸟峻标立，哀玉扣清调。 <br>
　　协赞休明启，恩华日月照。何意瑶台云，风吹落江徼。 <br>
　　湘流下浔阳，洒泪一投吊。 <p>卷86_49 「游龙山静胜寺」张说 <br>
　　每上襄阳楼，遥望龙山树。郁吐冈岭，微蒙在烟雾。 <br>
　　下车岁已成，饰马闲馀步。苦霜`野草，爱日扬江煦。 <br>
　　云对石上塔，风吹松下路。禅室宴三空，神祠同六趣。 <br>
　　儿童共戏谑，猿鸟相惊顾。南识桓公台，北望先贤墓。 <br>
　　世上人何在，时闻心不住。但传无尽灯，可使有情悟。 <p>卷86_50 「一柱观」张说 <br>
　　旧说江陵观，初疑神化来。空山结云阁，绮靡随风回。 <br>
　　奈何任一柱，斯焉容众材。奇功非长世，今馀草露台。 <p>卷86_51 「登九里台是樊姬墓」张说 <br>
　　楚国所以霸，樊姬有力焉。不怀沈尹禄，谁谙叔敖贤。 <br>
　　万化茫无在，孤坟独岿然。北分阳台陌，南识郢城阡。 <br>
　　漠漠渚宫树，苍苍云梦田。登高形胜出，访古令名传。 <br>
　　自我来符守，因君树蕙荃。诗书将变俗，纩忽弥年。 <br>
　　志阐三折后，愁值二毛前。伫立帝京路，遥心寄此篇。 <p>卷86_52 「过怀王墓」张说 <br>
　　咿Σ豢尚牛以此败怀王。客死i关路，返葬岐江阳。 <br>
　　啼抱山月，饥狐猎野霜。一闻怀沙事，千载尽悲凉。 <p>卷86_53 「闻雨」张说 <br>
　　多雨绝尘事，寥寥入太玄。城阴疏复合，檐滴断还连。 <br>
　　念我劳造化，从来五十年。误将心徇物，近得还自然。 <br>
　　闲居草木侍，虚室鬼神怜。有时进美酒，有时泛清弦。 <br>
　　声真不世识，心醉岂言诠。 <p>卷86_54 「夜坐」张说 <br>
　　怀哉四壁时，未有五都价。百金谁见许，斗酒难为贳。 <br>
　　落花生芳春，孤月皎清夜。复逢利交客，题户遥相谢。 <p>卷86_55 「山夜闻钟」张说 <br>
　　夜卧闻夜钟，夜静山更响。霜风吹寒月，窈窕虚中上。 <br>
　　前声既舂容，后声复晃荡。听之如可见，寻之定无像。 <br>
　　信知本际空，徒挂生灭想。 <p>卷86_56 「冬日见牧牛人担青草归」张说 <br>
　　塞上绵应折，江南草可结。欲持梅岭花，远竞榆关雪。 <br>
　　日月无他照，山川何顿别。苟齐两地心，天问将安说。 <p>卷86_57 「咏镜」张说 <br>
　　宝镜如明月，出自秦宫样。隐起双蟠龙，衔珠俨相向。 <br>
　　常恐君不察，匣中委清量。积翳掩菱花，虚心蔽尘状。 <br>
　　倘蒙罗袖拂，光生玉台上。 <p>卷86_58 「咏瓢」张说 <br>
　　美酒酌悬瓢，真淳好相映。蜗房卷堕首，鹤颈抽长柄。 <br>
　　雅色素而黄，虚心轻且劲。岂无雕刻者，贵此成天性。 <p>卷86_59 「杂诗四首」张说 <br>
　　抱薰心常焦，举旆心常摇。天长地自久，欢乐能几朝。 <br>
　　君看西陵树，歌舞为谁娇。 <br>
　　山闲苦积雨，木落悲时遽。赏心凡几人，良辰在何处。 <br>
　　触石满堂侈，洒我终夕虑。客鸟怀主人，衔花未能去。 <br>
　　剖珠贵分明，琢玉思坚贞。要君意如此，终始莫相轻。 <br>
　　问子青霞意，何事留朱轩。自言心远俗，未始迹辞喧。 <br>
　　过蒙良时幸，侧息吏途烦。簪缨非宿好，文史弃前言。 <br>
　　夕卧北窗下，梦归南山园。白云惭幽谷，清风愧泉源。 <br>
　　十年兹赏废，佳期今复存。挂冠谢朝侣，星驾别君门。 <br>
　　默念群疑起，玄通百虑清。初心灭阳艳，复见湛虚明。 <br>
　　悟灭心非尽，求虚见后生。应将无住法，修到不成名。 <p>卷86_60 「和张监游终南」张说 <br>
　　宿怀终南意，及此语云峰。夜闻竹涧静，晓望林岭重。 <br>
　　春烟生古石，时鸟戏幽松。岂无山中赏，但畏心莫从。 <p>卷86_61 「古泉驿」张说 <br>
　　昔闻陈仲子，守义辞三公。身赁妻织屦，乐亦在其中。 <br>
　　岂无穷贱苦，羞与倾巧同。长白临河上，於陵入济东。 <br>
　　我行吊遗迹，感叹古泉空。 <p>卷86_62 「河上公」张说 <br>
　　尊师厌尘去，精魄知何明。形气不复生，弟子空伤情。 <br>
　　济北神如在，淮南药未成。共期终莫遂，寥落两无成。 <p>卷86_63 「奉和圣制初入秦川路寒食应制」张说 <br>
　　上阳柳色唤春归，临渭桃花拂水飞。总为朝廷巡幸去， <br>
　　顿教京洛少光辉。昨从分陕山南口，驰道依依渐花柳。 <br>
　　入关正投寒食前，还京遂落清明后。路上天心重豫游， <br>
　　御前恩赐特风流。便幕那能镂鸡子，行宫善巧帖毛球。 <br>
　　渭桥南渡花如扑，麦陇青青断人目。汉家行树直新丰， <br>
　　秦地骊山抱温谷。香池春溜水初平，预欢浴日照京城。 <br>
　　今岁随宜过寒食，明年陪宴作清明。 <p>卷86_64 「时乐鸟篇」张说 <br>
　　旧传南海出灵禽，时乐名闻不可寻。形貌乍同鹦鹉类， <br>
　　精神别禀凤凰心。千年待圣方轻举，万里呈才无伴侣。 <br>
　　红茸糅绣好毛衣，清泠讴鸦好言语。内人试取御衣牵， <br>
　　啄手暝声不许前。心愿阳乌恒保日，志嫌阴鹤欲凌天。 <br>
　　天情玩讶良无已，察图果见祥经里。本持符瑞验明王， <br>
　　还用文章比君子。自怜弱羽讵堪珍，喜共华篇来示人。 <br>
　　人见嘤嘤报恩鸟，多惭碌碌具官臣。 <p>卷86_65 「安乐郡主花烛行」张说 <br>
　　青宫朱邸翊皇闱，玉叶琼蕤发紫微。姬姜本来舅甥国， <br>
　　卜筮俱道凤凰飞。星昴殷冬献吉日，夭桃李遥相匹。 <br>
　　鸾车凤传王子来，龙楼月殿天孙出。平台火树连上阳， <br>
　　紫炬红轮十二行。丹炉飞铁驰炎焰，炎霞烁电吐明光。 <br>
　　绿绀曳兹缥恚节鼓清笳前启路。城隅靡靡稍东还， <br>
　　桥上鳞鳞转南渡。五方观者聚中京，四合尘烟涨洛城。 <br>
　　商女香车珠结网，天人宝马玉繁缨。百壶渌酒千斤肉， <br>
　　大道连延障锦轴。先祝圣人寿万年，复祷宜家承百禄。 <br>
　　珊瑚刻盘青玉尊，因之假道入梁园。梁园山竹凝云汉， <br>
　　仰望高楼在天半。翠幕兰堂苏合薰，珠帘挂户水波纹。 <br>
　　别起芙蓉织成帐，金缕鸳鸯两相向。Y茵饰地承雕履， <br>
　　花烛分阶移锦帐。织女西垂隐烛台，双童连缕合欢杯。 <br>
　　蔼蔼绮庭嫔从列，娥娥红粉扇中开。黄金两印双花绶， <br>
　　富贵婚姻古无有。清歌棠棣美王姬，流化邦人正夫妇。 <p>卷86_66 「离会曲」张说 <br>
　　何处送客洛桥头，洛水泛泛中行舟。可怜河树叶萎蕤， <br>
　　关关河鸟声相思。街鼓喧喧日将夕，去棹归轩两相迫。 <br>
　　何人送客故人情，故人今夜何处客。 <p>卷86_67 「邺都引」张说 <br>
　　君不见魏武草创争天禄，群雄睚眦相驰逐。 <br>
　　昼携壮士破坚阵，夜接词人赋华屋。都呈缭绕西山阳， <br>
　　桑榆汗漫漳河曲。城郭为虚人代改，但有西园明月在。 <br>
　　邺傍高冢多贵臣，娥眉fTF共灰尘。 <br>
　　试上铜台歌舞处，唯有秋风愁杀人。 <p>卷86_68 「城南亭作」张说 <br>
　　珂马朝归连万石，槊门洞启亲迎客。北堂珍重琥珀酒， <br>
　　庭前列肆茱萸席。长袖迟回意绪多，清商缓转目腾波。 <br>
　　旧传比翼侯家舞，新出将雏主第歌。汉家绛灌馀兵气， <br>
　　晋代浮虚安足贵。正逢天下金镜清，偏加日饮醇醪意。 <br>
　　谁复遨游不复归，闲庭莫畏不芳菲。会待城南春色至， <br>
　　竟将花柳拂罗衣。 <p>卷86_69 「同赵侍御乾湖作」张说 <br>
　　江南湖水咽山川，春江溢入共湖连。气色纷沦横罩海， <br>
　　波涛鼓怒上漫天。鳞宗壳族嬉为府，弋叟B师利焉聚。 <br>
　　欹帆侧柁弄风口，赴险临深绕湾浦。一湾一浦怅回， <br>
　　千曲千U迷哉，乍见灵妃含笑往。复闻游女怨歌来。 <br>
　　暑来寒往运洄，潭生水落移陵谷。云间坠翮散泥沙， <br>
　　波上浮查栖树木，昨暮飞霜下北津，今朝行雁度南滨。 <br>
　　处处沟洚清源竭，年年旧苇白头新。天地盈虚尚难保， <br>
　　人间倚伏何须道。秋月~~泛澄澜，冬景青青步纤草。 <br>
　　念君宿昔观物变，安得踌蹰不衰老。 <p>卷86_70 「巡边在河北作」张说 <br>
　　去年六月西河西，今年六月北河北。沙场碛路何为尔， <br>
　　重气轻生知许国。人生在世能几时，壮年征战发如丝。 <br>
　　会待安边报明主，作颂封山也未迟。 <p>卷86_71 「赠崔二安平公乐世词」张说 <br>
　　十五红妆侍绮楼，朝承握槊夜藏钩。君臣一意金门宠， <br>
　　兄弟双飞玉殿游。宁知宿昔恩华乐，变作潇湘离别愁。 <br>
　　地湿莓苔生舞袖，江声怨叹入箜篌。自怜京兆双眉妩， <br>
　　会待南来五马留。 <p>卷86_72 「送尹补阙元凯琴歌」张说 <br>
　　凤哉凤哉，啄琅\，饮瑶池，栖昆仑之山哉。 <br>
　　中国有圣人，感和气，飞来飞来。自歌自舞，先王册府， <br>
　　麒麟之台，羁雌众雏故山曲。其鸣喈喈，其鸣喈喈， <br>
　　欲往衔之H去来，去别鸾凤心徘徊。 <br>
　　明年阿阁梧桐花叶开，群飞凤归来，群飞凤归来。 <p>卷86_73 「送考功武员外学士使嵩山署舍利塔」张说 <br>
　　怀玉泉，恋仁者，寂灭真心不可见，空留影塔嵩岩下。 <br>
　　宝王四海转千轮，金昙百粒送分身。山中二月娑罗会， <br>
　　虚呗遥遥愁思人。我念过去微尘劫，与子禅门同正法。 <br>
　　虽在神仙兰省间，常持清净莲花叶。来亦好，去亦好， <br>
　　了观车行马不移，当见菩提离烦恼。 <p>卷86_74 「遥同蔡起居偃松篇」张说 <br>
　　清都众木总荣芬，传道孤松最出群。名接天庭长景色， <br>
　　气连宫阙借氛氲。悬池的的停华露，偃盖重重拂瑞云。 <br>
　　不借流膏助仙鼎，愿将桢干捧明君。莫比冥灵楚南树， <br>
　　朽老江边代不闻。 <p>
　　卷八十七 <p>卷87_1 「奉和圣制登骊山瞩眺应制」张说 <br>
　　寒山上半空，临眺尽寰中。是日巡游处，晴光远近同。 <br>
　　川明分渭水，树暗辨新丰。岩壑清音暮，天歌起大风。 <p>卷87_2 「奉和圣制幸白鹿观应制」张说 <br>
　　洞府寒山曲，天游日旰回。披云看石镜，拂雪上金台。 <br>
　　竹径龙骖下，松庭鹤辔来。双童还献药，五色耀仙材。 <p>卷87_3 「奉和圣制送金城公主适西蕃应制」张说 <br>
　　青海和亲日，潢星出降时。戎王子婿宠，汉国舅家慈。 <br>
　　春野开离宴，云天起别词。空弹马上曲，讵减凤楼思。 <p>卷87_4 「奉和同皇太子过慈恩寺应制二首」张说 <br>
　　翼翼宸恩永，煌煌福地开。离光升宝殿，震气绕香台。 <br>
　　上界幡花合，中天伎乐来。愿君无量寿，仙乐屡徘徊。 <br>
　　朗朗神居峻，轩轩瑞象威。圣君成愿果，太子拂天衣。 <br>
　　至乐三灵会，深仁四皓归。还闻涡水曲，更绕白云飞。 <p>卷87_5 「侍宴武三思山第应制赋得风字」张说 <br>
　　梁王池馆好，晓日凤楼通。竹町罗千卫，兰筵降两宫。 <br>
　　清歌芳树下，妙舞落花中。臣觉筵中听，还如大国风。 <p>卷87_6 「奉和圣制过宁王宅应制」张说 <br>
　　进酒忘忧观，箫韶喜降临。帝尧敦族礼，王季友兄心。 <br>
　　竹院龙鸣笛，梧宫凤绕林。大风将小雅，一字尽千金。 <p>卷87_7 「奉和圣制同玉真公主过大哥山池题石壁应制」张说 <br>
　　绿竹初成苑，丹砂欲化金。乘龙与骖凤，歌吹满山林。 <br>
　　爽气凝情迥，寒光映浦深。忘忧题此观，为乐赏同心。 <p>卷87_8 「奉和圣制赐王公千秋镜应制」张说 <br>
　　宝镜颁神节，凝规写圣情。千秋题作字，长寿带为名。 <br>
　　月向天边下，花从日里生。不承悬象意，谁辨照心明。 <p>卷87_9 「奉和圣制经邹鲁祭孔子应制」张说 <br>
　　孔圣家邹鲁，儒风蔼典坟。龙骖回旧宅，凤德咏馀芬。 <br>
　　入室神如在，升堂乐似闻。悬知一王法，今日待明君。 <p>卷87_10 「侍宴Z荷亭应制」张说 <br>
　　回銮青岳观，帐殿紫烟峰。仙路迎三鸟，云衢驻两龙。 <br>
　　园林看化塔，坛识馀封。山外闻箫管，还如天上逢。 <p>卷87_11 「侍宴核赋得浓字」张说 <br>
　　千行发御柳，一叶下仙筇。青浦宸游至，朱城佳气浓。 <br>
　　云霞交暮色，草树喜春容。蔼蔼天旗转，清笳入九重。 <p>卷87_12 「奉和圣制同刘晃喜雨应制」张说 <br>
　　青气含春雨，知从岱岳来。行云避师出，洒雨待车回。 <br>
　　厌懦厩宓溃空髁映台。最宜三五夜，晴月九重开。 <p>卷87_13 「奉和圣制观拔河俗戏应制」张说 <br>
　　今岁好拖钩，横街敞御楼。长绳系日住，贯索挽河流。 <br>
　　斗力频催鼓，争都更上筹。春来百种戏，天意在宜秋。 <p>卷87_14 「奉和圣制途次陕州应制」张说 <br>
　　周召尝分陕，诗书空复传。何如万乘眷，追赏二南篇。 <br>
　　郡带洪河侧，宫临大道边。洛城将日近，佳气满山川。 <p>卷87_15 「奉和圣制野次喜雪应制」张说 <br>
　　寒更玉漏催，晓色御前开。泱漭云阴积，氤氲风雪回。 <br>
　　山知银作瓮，宫见璧成台。欲验丰年象，飘摇仙藻来。 <p>卷87_16 「奉和圣制温泉言志应制」张说 <br>
　　温谷媚新丰，骊山横半空。汤池薰水殿，翠木暖烟宫。 <br>
　　起疾逾仙药，无私合圣功。始知尧舜德，心与万人同。 <p>卷87_17 「皇帝降诞日集贤殿赐宴」张说 <br>
　　仲秋金帝起，五日土行昭。瑞表壬寅露，光传甲子宵。 <br>
　　阴风吹大泽，梦日照昌朝。不独华封老，千年喜祝尧。 <p>卷87_18 「晦日诏宴永穆公主亭子赋得流字」张说 <br>
　　堂邑山林美，朝恩晦日游。园亭含淑气，竹树绕春流。 <br>
　　舞席千花妓，歌船五彩楼。群欢与王泽，岁岁满皇州。 <p>卷87_19 「恩制赐食于丽正殿书院宴赋得林字」张说 <br>
　　东壁图书府，西园翰墨林。诵诗闻国政，讲易见天心。 <br>
　　位窃和羹重，恩叨醉酒深。缓歌春兴曲，情竭为知音。 <p>卷87_20 「羽林恩召观御书王太尉碑」张说 <br>
　　陇首名公石，来承圣札归。鱼龙生意态，钩剑动辉。 <br>
　　字得神明保，词惭少女徽。谁家羽林将，又逐凤书飞。 <p>卷87_21 「东都T宴四首」张说 <br>
　　重华升宝历，轩帝眇闲居。政成天子孝，俗返上皇初。 <br>
　　忘味因观乐，欢心寄合T.自怜疲马意，恋恋主恩馀。 <br>
　　朱城尘嗣穑翠幕景情开。震震灵鼍起，翔翔舞凤来。 <br>
　　雕盘装草树，绮乘结楼台。共喜光华日，酣歌捧玉杯。 <br>
　　晓月调金阙，朝暾对玉盘。争驰群鸟散，斗伎百花团。 <br>
　　遇圣人知幸，承恩物自欢。洛桥将举烛，醉舞拂归鞍。 <br>
　　恺宴惟今席，馀欢殊未穷。入云歌袅袅，向日伎丛丛。 <br>
　　驶管催酣兴，留关待曲终。长安若为乐，应与万方同。 <p>卷87_22 「道家四首奉敕撰」张说 <br>
　　金坛启曙闱，真气肃微微。落月衔仙窦，初霞拂羽衣。 <br>
　　香随龙节下，云逐凤箫飞。暂住蓬莱戏，千年始一归。 <br>
　　窈窕流精观，深沉紫翠庭。金奁调上药，宝案读仙经。 <br>
　　作赋看神雨，乘槎辨客星。只应谢人俗，轻举托云。 <br>
　　金炉承道诀，玉牒启玄机。云逐笙歌度，星流宫殿飞。 <br>
　　乘风嬉浩荡，窥月弄光辉。唯有三山鹤，应同千载归。 <br>
　　道记开中，真官表上清。焚香三鸟至，炼药九仙成。 <br>
　　天上灵书下，空中妙伎迎。迎来出烟雾，渺渺戏蓬瀛。 <p>卷87_23 「凤楼寻胜地」张说 <br>
　　西掖持醇酒，东山就白云。开轩绿池映，命席紫兰芬。 <br>
　　舞度花为伴，莺来管作群。太平多乐事，春物共氛氲。 <p>卷87_24 「幽州夜饮」张说 <br>
　　凉风吹夜雨，萧瑟动寒林。正有高堂宴，能忘迟暮心。 <br>
　　军中宜剑舞，塞上重笳音。不作边城将，谁知恩遇深。 <p>卷87_25 「崔礼部园亭得深字」张说 <br>
　　窈窕留清馆，虚徐步晚阴。水连伊阙近，树接夏阳深。 <br>
　　柳蔓怜垂拂，藤梢爱上寻。讶君轩盖侣，非复俗人心。 <p>卷87_26 「送郑大夫惟忠从公主入蕃」张说 <br>
　　凤吹遥将断，龙旗送欲还。倾都邀节使，传酌缓离颜。 <br>
　　春碛沙连海，秋城月对关。和戎因赏魏，定远莫辞班。 <p>卷87_27 「送崔二长史日知赴潞州」张说 <br>
　　东山怀卧理，南省怅悲翁。共见前途促，何知后会同。 <br>
　　莫轻一筵宴，明日半成空。况尔新离阙，思归迷梦中。 <p>卷87_28 「同贺八送兖公赴荆州」张说 <br>
　　畴昔同声友，骞飞出凤池。风云一荡薄，日月屡参差。 <br>
　　此别黄叶下，前期安可知。谁怜楚南树，不为岁寒移。 <p>卷87_29 「饯唐州高使君」张说 <br>
　　常时好闲独，朋旧少相过。及尔宣风去，方嗟别日多。 <br>
　　淮流春晚，江海路蹉跎。百岁屡分散，欢言复几何。 <p>卷87_30 「送王自羽林赴永昌令」张说 <br>
　　将星移北洛，神雨避东京。为负刚肠誉，还追强项名。 <br>
　　白云向伊阙，黄叶散昆明。多谢弦歌宰，稀闻桴鼓声。 <p>卷87_31 「同王仆射山亭饯岑广武羲得言字」张说 <br>
　　闻道长岑令，奋翼宰旅门。长安东陌上，送客满朱轩。 <br>
　　琴爵留佳境，山池借好园。兹游恨不见，别后缀离言。 <p>卷87_32 「送任御史江南发粮以赈河北百姓」张说 <br>
　　河朔人无岁，荆南义廪开。将兴泛舟役，必仗济川才。 <br>
　　夜月临江浦，春云历楚台。调饥坐相望，绣服几时回。 <p>卷87_33 「送王尚一严嶷二侍御赴司马都督军」张说 <br>
　　汉掖通沙塞，边兵护草腓。将行司马令，助以铁冠威。 <br>
　　白露鹰初下，黄尘骑欲飞。明年春酒熟，留酌二星归。 <p>卷87_34 「送李问政河北简兵」张说 <br>
　　斗酒贻朋爱，踌蹰出御沟。依然四牡别，更想八龙游。 <br>
　　密亲仕燕冀，连年迩寇雠。因君阅河朔，垂泪语幽州。 <p>卷87_35 「送薛植入京」张说 <br>
　　青组言从史，鸿都忽见求。款言人向老，饮别岁方秋。 <br>
　　仿佛长安陌，平生是旧游。何时复相遇，宛在水中流。 <p>卷87_36 「相州前池别许郑二判官景先神力」张说 <br>
　　数步圆塘水，双鸿戢羽仪。一飞乔木上，一返故林垂。 <br>
　　澹泊含秋景，虚明抱夜规。无因留绝翰，云海意差池。 <p>卷87_37 「岳州宴别潭州王熊二首」张说 <br>
　　丝管清且哀，一曲倾一杯。气将然诺重，心向友朋开。 <br>
　　古木无生意，寒云若死灰。赠君芳杜草，为植建章台。 <br>
　　缙云连省阁，沟水遽西东。然诺心犹在，荣华岁不同。 <br>
　　孤城临楚塞，远树入秦宫。谁念三千里，江潭一老翁。 <p>卷87_38 「广州萧都督入朝过岳州宴饯得冬字」张说 <br>
　　孤城抱大江，节使往朝宗。果是台中旧，依然水上逢。 <br>
　　京华遥比日，疲老飒如冬。窃羡能言鸟，衔恩向九重。 <p>卷87_39 「岳州别姚司马绍之制许归侍」张说 <br>
　　和玉悲无已，长沙宦不成。天从扇枕愿，人遂倚门情。 <br>
　　方外怀司马，江东忆步兵。问君栖泊处，空岭夜猿惊。 <p>卷87_40 「送岳州李十从军桂州」张说 <br>
　　送客之江上，其人美且才。风波万里阔，故旧十年来。 <br>
　　剑拔蛟随断，弓张鸟自摧。阳桥书落落，驿马定先回。 <p>卷87_41 「岳州别赵国公王十一琚入朝」张说 <br>
　　昔滥貂蝉长，同承雨露霏。今参鱼鳖守，望美洞庭归。 <br>
　　浦树悬秋影，江云烧落辉。离魂似征帆，恒往帝乡飞。 <p>卷87_42 「岳州别子均」张说 <br>
　　离筵非燕喜，别酒正销魂。念汝犹童孺，嗟予隔远藩。 <br>
　　津亭拔心草，江路断肠猿。他日将何见，愁来独倚门。 <p>卷87_43 「端州别高六戬」张说 <br>
　　异壤同羁窜，途中喜共过。愁多时举酒，劳罢或长歌。 <br>
　　南海风潮壮，西江瘴疠多。於焉复分手，此别伤如何。 <p>卷87_44 「南中别蒋五岑向青州」张说 <br>
　　老亲依北海，贱子弃南荒。有泪皆成血，无声不断肠。 <br>
　　此中逢故友，彼地送还乡。愿作枫林叶，随君度洛阳。 <p>卷87_45 「南中别陈七李十」张说 <br>
　　二年共游处，一旦各西东。请君聊驻马，看我转征蓬。 <br>
　　画o愁南海，离驹思北风。何时似春雁，双入上林中。 <p>卷87_46 「南中别王陵成崇」张说 <br>
　　握手与君别，歧路赠一言。曹卿礼公子，楚媪馈王孙。 <br>
　　倏尔生六翮，翻飞戾九门。常怀客鸟意，会答主人恩。 <p>卷87_47 「岭南送使」张说 <br>
　　秋雁逢春返，流人何日归。将余去国泪，洒子入乡衣。 <br>
　　饥啼相聚，愁猿喘更飞。南中不可问，书此示京畿。 <p>卷87_48 「幽州别阴长河行先」张说 <br>
　　惠好交情重，辛勤世事多。荆南久为别，蓟北远来过。 <br>
　　寄目云中鸟，留欢酒上歌。影移春复间，迟暮两如何。 <p>卷87_49 「和朱使欣道峡似巫山之作」张说 <br>
　　江如晓天净，石似暮霞张。征帆一流览，宛若巫山阳。 <br>
　　楚客思归路，秦人谪异乡。猿鸣孤月夜，再使泪沾裳。 <p>卷87_50 「和朱使欣二首」张说 <br>
　　南土多为寇，西江尽畏途。山行阻篁竹，水宿碍萑蒲。 <br>
　　使越才应有，征蛮力岂无。空传人赠剑，不见虎衔珠。 <br>
　　江势连山远，天涯此夜愁。霜空极天静，寒月带江流。 <br>
　　思起南征棹，文高北望楼。自怜如坠叶，泛泛侣仙舟。 <p>卷87_51 「过庾信宅」张说 <br>
　　兰成追宋玉，旧宅偶词人。笔涌江山气，文骄云雨神。 <br>
　　包胥非救楚，随会反留秦。独有东阳守，来嗟古树春。 <p>卷87_52 「卢巴驿闻张御史张判官欲到不得待留赠之」张说 <br>
　　旅窜南方远，传闻北使来。旧庭知玉树，合浦识珠胎。 <br>
　　白发因愁改，丹心托梦回。皇恩若再造，为忆不然灰。 <p>卷87_53 「南中赠高六戬」张说 <br>
　　北极辞明代，南溟宅放臣。丹诚由义尽，白发带愁新。 <br>
　　鸟坠炎洲气，花飞洛水春。平生歌舞席，谁忆不归人。 <p>卷87_54 「岳州山城」张说 <br>
　　山城丰日暇，闭户见天心。东旷迎朝色，西楼引夕阴。 <br>
　　书观千载近，学静二毛深。忽有南风至，吹君堂上琴。 <p>卷87_55 「和尹懋秋夜游湖」张说 <br>
　　湖佳可游，既近复能幽。林里栖精舍，山间转去舟。 <br>
　　雁飞江月冷，猿啸野风秋。不是迷乡客，寻奇处处留。 <p>卷87_56 「与赵冬曦尹懋子均登南楼」张说 <br>
　　危楼泻洞湖，积水照城隅。命驾邀渔火，通家引凤雏。 <br>
　　山晴红蕊匝，洲晓绿苗铺。举目思乡县，春光定不殊。 <p>卷87_57 「游湖上寺」张说 <br>
　　湖上奇峰积，山中芳树春。何知绝世境，来遇赏心人。 <br>
　　清旧岩前乐，呦嘤鸟兽驯。静言观听里，万法自成轮。 <p>卷87_58 「晦日」张说 <br>
　　晦日嫌春浅，江浦看湔衣。道傍花欲合，枝上鸟犹稀。 <br>
　　共忆浮桥晚，无人不醉归。寄书题此日，雁过洛阳飞。 <p>卷87_59 「湘州九日城北亭子」张说 <br>
　　西楚茱萸节，南淮戏马台。宁知沅水上，复有菊花杯。 <br>
　　亭帐凭高出，亲朋自远来。短歌将急景，同使兴情催。 <p>卷87_60 「翻著葛巾呈赵尹」张说 <br>
　　昔日接z5倒，今我葛巾翻。宿酒何时醒，形骸不复存。 <br>
　　忽闻有嘉客，h步出闲门。桃花春径满，误识武陵源。 <p>卷87_7 「戏题草树」张说 <br>
　　忽惊石榴树，远出渡江来。戏问芭蕉叶，何愁心不开。 <br>
　　微霜拂宫桂，凄吹扫庭槐。荣盛更如此，惭君独见哀。 <p>卷87_8 「岳州赠广平公宋大夫」张说 <br>
　　亚相本时英，归来复国桢。朝推长孺直，野慕隐之清。 <br>
　　传节还闽嶂，皇华入汉京。宁思江上老，岁晏独无成。 <p>卷87_9 「和魏仆射还乡」张说 <br>
　　富贵还乡国，光华满旧林。秋风树不静，君子叹何深。 <br>
　　故老空悬剑，邻交日散金。众芳摇落尽，独有岁寒心。 <p>卷87_10 「和张监观赦」张说 <br>
　　日御临双阙，天街俨百神。雷兹作解气，岁复建寅春。 <br>
　　喜候开星驿，欢声发市人。金环能作赋，来入管弦声。 <p>卷87_11 「寄天台司马道士」张说 <br>
　　世上求真客，天台去不还。传闻有仙要，梦寐在兹山。 <br>
　　朱阙青霞断，瑶堂紫月闲。何时枉飞鹤，笙吹接人间。 <p>卷87_12 「下江南向夔州」张说 <br>
　　天明江雾歇，洲浦棹歌来。绿水逶迤去，青山相向开。 <br>
　　城临蜀帝祀，云接楚王台。旧知巫山上，游子共徘徊。 <p>卷87_13 「还至端州驿前与高六别处」张说 <br>
　　旧馆分江日，凄然望落晖。相逢传旅食，临别换征衣。 <br>
　　昔记山川是，今伤人代非。往来皆此路，生死不同归。 <p>卷87_14 「四月一日过江赴荆州」张说 <br>
　　春色沅湘尽，三年客始回。夏云随北帆，同日过江来。 <br>
　　水漫荆门出，山平郢路开。比肩羊叔子，千载岂无才。 <p>卷87_15 「湘州北亭」张说 <br>
　　人务南亭少，风烟北院多。山花迷径路，池水拂藤萝。 <br>
　　萍散鱼时跃，林幽鸟任歌。悠然白云意，乘兴抱琴过。 <p>卷87_16 「荆州亭入朝」张说 <br>
　　巫山云雨峡，湘水洞庭波。九辨人犹摈，三秋雁始过。 <br>
　　旃裘吴地尽，髫荐楚言多。不果朝宗愿，其如江汉何。 <p>卷87_17 「岳州守岁」张说 <br>
　　除夜清樽满，寒庭燎火多。舞衣连臂拂，醉坐合声歌。 <br>
　　至乐都忘我，冥心自委和。今年只如此，来岁知如何。 <p>卷87_18 「咏尘」张说 <br>
　　仙浦生罗袜，神京染素衣。裨山期益峻，照日幸增辉。 <br>
　　夕伴龙媒合，朝游凤辇归。独怜范甑下，思绕画梁飞。 <p>卷87_19 「阙题」张说 <br>
　　婚礼知无贺，承家叹有辉。亲迎骥子跃，吉兆凤雏飞。 <br>
　　温席开华扇，梁门换衣。遥思桃李日，应赋采O归。 <p>卷87_20 「深渡驿」张说 <br>
　　旅泊青山夜，荒庭白露秋。洞房悬月影，高枕听江流。 <br>
　　猿响寒岩树，萤飞古驿楼。他乡对摇落，并觉起离忧。 <p>卷87_21 「惠文太子挽歌二首」张说 <br>
　　碣馆英灵在，瑶山美谥尊。剪桐悲曩戏，攻玉怆新恩。 <br>
　　宫仗传驰道，朝衣送国门。千秋谷门外，明月照西园。 <br>
　　梁国深文雅，淮王爱道仙。帝欢同宴日，神夺上宾年。 <br>
　　旒矸尚惺鳎帷宫宿野烟。指言君爱弟，挥泪满山川。 <p>卷87_22 「节义太子杨妃挽歌二首」张说 <br>
　　西华三公族，东闱五可才。玉环初受庆，金i反逢灾。 <br>
　　桂殿花空落，桐园月自开。朝云将暮雨，长绕望思台。 <br>
　　昔日三朝路，逶迤四望车。绣腰长命绮，隐髻连枝花。 <br>
　　今春戾园树，索然无岁华。共伤千载后，惟号一王家。 <p>卷87_23 「韦谯公挽歌二首」张说 <br>
　　五瑞分王国，双珠映后家。文飞书上凤，武结笥中蛇。 <br>
　　出豫荣前马，回鸾丧后车。衮衣将锡命，泉路有光华。 <br>
　　国骋双骐骥，庭仪两凤凰。将星连相位，玉树伴金乡。 <br>
　　歌舞侯家艳，轩裘戚里光。安知杜陵下，碑版已相望。 <p>卷87_24 「右丞相苏公挽歌二首」张说 <br>
　　王宰丹青化，春卿礼乐才。缁衣传旧职，华衮赠新哀。 <br>
　　路泣群官送，山嘶驷马回。佳辰无白日，宾阁有青苔。 <br>
　　门歌出野田，冠带寝穷泉。万事皆身外，平生尚目前。 <br>
　　西垣紫泥，东岳白云篇。自惜同声处，从今遂绝弦。 <p>卷87_25 「崔尚书挽词」张说 <br>
　　相宅隆坤宝，承家占海封。庭中男执雁，门外女乘龙。 <br>
　　鸣玉游三省，金侍九重。一朝宾客散，留剑在青松。 <p>卷87_26 「右侍郎集贤院学士徐公挽词二首」张说 <br>
　　才美临淄北，名高淮海东。羽仪三省遍，渔猎五车通。 <br>
　　玉殿孤新榜，珠英落旧丛。徒悬一宝剑，何处访徐公。 <br>
　　叹息书林友，才华天下选。并赋三阳宫，集诗集贤殿。 <br>
　　具物衣如在，咄嗟长不见。既哀薤露词，岂忘平生眷。 <p>卷87_27 「崔司业挽歌二首」张说 <br>
　　海岱英灵气，胶庠礼乐资。风流满天下，人物擅京师。 <br>
　　疾起扬雄赋，魂游谢客诗。从今好文主，遗恨不同时。 <br>
　　象设存华馆，威仪下墓田。凤池伤旧草，麟史泣遗编。 <br>
　　帷盖墟烟没，干旌陇日悬。古来埋玉树，流恨满山川。 <p>卷87_28 「李工部挽歌三首」张说 <br>
　　锦帐为郎日，金门待诏时。杨宫先上赋，柏殿几连诗。 <br>
　　瞬息琴歌断，凄凉箫挽悲。那堪霸陵岸，回首望京师。 <br>
　　宅兆西陵上，平生雅志从。城临丹阙近，山望白云重。 <br>
　　会葬知元伯，看碑识蔡邕。无由接神理，挥涕向青松。 <br>
　　常时好宾客，永日对弦歌。是日归泉下，伤心无奈何。 <br>
　　墓庭人已散，祭处鸟来过。碑石生苔藓，荣名岂复多。 <p>卷87_29 「赠工部尚书冯公挽歌三首」张说 <br>
　　忠鲠难为事，平生尽畏途。如弦心自直，秀木势恒孤。 <br>
　　诏葬南陵道，神游北斗枢。贵门传万石，馀庆在双珠。 <br>
　　爵位题龙恚威仪出凤城。路傍人泣送，门外马嘶迎。 <br>
　　万事非吾有，千悲是世情。昔焉称夏日，今也谥冬卿。 <br>
　　然长夜台，举世可哀哉。泉户一朝闭，松风四面来。 <br>
　　石碑填藓，珠服聚尘埃。谁言辽东鹤，千年往复回。 <p>卷87_30 「徐高御挽歌」张说 <br>
　　蒲密遥千载，鸣琴始一追。公卿传世范，仁义续灵基。 <br>
　　不待南游禄，何先北帝期。玉棺从此闭，金鼎代相欺。 <p>卷87_31 「奉和圣制春日幸望春宫应制」张说 <br>
　　别馆芳菲上苑东，飞花澹荡御筵红。城临渭水天河静， <br>
　　阙对南山雨露通。绕殿流莺凡几树，当蹊乱蝶许多丛。 <br>
　　春园既醉心和乐，共识皇恩造化同。 <p>卷87_32 「侍宴隆庆池应制」张说 <br>
　　灵池月满直城隈，黻帐天临御路开。东沼初阳疑吐出， <br>
　　南山晓翠若浮来。鱼龙百戏纷容与，凫o双舟较溯洄。 <br>
　　愿似金堤青草馥，长承瑶水白云杯。 <p>卷87_33 「奉和圣制春日出苑应制（一作瞩目应令，一作明皇诗）」张说 <br>
　　禁林艳裔发青阳，春望逍遥出画堂。雨洗亭皋千亩绿， <br>
　　风吹梅李一园香。鹤飞不去随青管，鱼跃翻来入彩航。 <br>
　　睿赏欢承天保定，遒文更睹日重光。 <p>卷87_34 「扈从温泉宫献诗」张说 <br>
　　温泉启蛰气氛氲，渭浦归鸿日数群。骑仗联联环北极， <br>
　　鸣笳步步引南熏。松间彩殿笼佳气，山上朱旗绕瑞云。 <br>
　　不知远梦华胥国，何如亲奉帝尧君。 <p>卷87_35 「三月三日诏宴定昆池宫庄赋得筵字」张说 <br>
　　凤凰楼下对天泉，鹦鹉洲中匝管弦。旧识平阳佳丽地， <br>
　　今逢上巳盛明年。舟将水动千寻日，幕共林横两岸烟。 <br>
　　不降玉人观禊饮，谁令醉舞拂宾筵。 <p>卷87_36 「先天应令」张说 <br>
　　三阳丽景早芳辰，四序嘉园物候新。梅花百般障行路， <br>
　　垂柳千条暗回津。鸟惊直为飞风叶，鱼跃都由怯岸人。 <br>
　　唯愿圣主南山寿，何愁不赏万年春。 <p>卷87_37 「舞马千秋万岁乐府词三首」张说 <br>
　　金天诞圣千秋节，玉醴还分万寿觞。试听紫骝歌乐府， <br>
　　何如J骥舞华冈。连N势出鱼龙变，躞蹀骄生鸟兽行。 <br>
　　岁岁相传指树日，翩翩来伴庆云翔。 <br>
　　圣皇至德与天齐，天马来仪自海西。腕足徐行拜两膝， <br>
　　繁骄不进踏千蹄。奋鬣时蹲踏，鼓怒骧身忽上跻。 <br>
　　更有衔杯终宴曲，垂头掉尾醉如泥。 <br>
　　远听明君爱逸才，玉鞭金翅引龙媒。不因兹白人间有， <br>
　　定是飞黄天上来。影弄日华相照耀，喷含云色且裴徊。 <br>
　　莫言阙下桃花舞，别有河中兰叶开。 <p>卷87_38 「同赵侍御巴陵早春作」张说 <br>
　　江上春来早可观，巧将春物妒馀寒。水苔共绕留乌石， <br>
　　花鸟争开斗鸭栏。佩胜芳辰日渐暖，然灯美夜月初圆。 <br>
　　意随北雁云飞去，直待南州蕙草残。 <p>卷87_39 「湖山寺」张说 <br>
　　空山寂历道心生，虚谷迢遥野鸟声。禅室从来尘外赏， <br>
　　香台岂是世中情。云间东岭千寻出，树里南湖一片明。 <br>
　　若使巢由知此意，不将萝薜易簪缨。 <p>卷87_40 「幽州新岁作」张说 <br>
　　去岁荆南梅似雪，今年蓟北雪如梅。共知人事何常定， <br>
　　且喜年华去复来。边镇戍歌连夜动，京城燎火彻明开。 <br>
　　遥遥西向长安日，愿上南山寿一杯。 <p>
　　卷八十八 <p>卷88_1 「扈从幸韦嗣立山庄应制」张说 <br>
　　寒灰飞玉g，汤井驻金舆。既得方明相，还寻大隗居。 <br>
　　悬泉珠贯下，列帐锦屏舒。骑远林逾密，笳繁谷自虚。 <br>
　　门旗堑复磴，殿幕裹通渠。舞凤迎公主，雕龙赋婕妤。 <br>
　　地幽天赏洽，酒乐御筵初。菲才叨侍从，连藻愧应徐。 <p>卷88_2 「奉和圣制喜雪应制」张说 <br>
　　圣德与天同，封峦欲报功。诏书期日下，灵感应时通。 <br>
　　触石云呈瑞，含花雪告丰。积如沙照月，散似面从风。 <br>
　　舞集仙台上，歌流帝乐中。遥知百神喜，洒路待行宫。 <p>卷88_3 「奉和圣制寒食作应制」张说 <br>
　　寒食春过半，花鸟复娇。从来禁火日，会接清明朝。 <br>
　　斗敌鸡殊胜，争球马绝调。晴空数云点，香树百风摇。 <br>
　　改木迎新燧，封田表旧烧。皇情爱嘉节，传曲与箫韶。 <p>卷88_4 「奉和圣制赐崔日知往潞州应制」张说 <br>
　　圣情留曩镇，佳气翊兴王。增戟雄都府，高车转太常。 <br>
　　川横八练阔，山带五龙长。连帅初恩命，天人旧纪纲。 <br>
　　饯涂飞御藻，阖境自生光。明主征循吏，何年下凤凰。 <p>卷88_5 「春晚侍宴丽正殿探得开字」张说 <br>
　　圣政惟稽古，宾门引上才。坊因购书立，殿为集贤开。 <br>
　　髦彦星辰下，仙章日月回。字如龙负出，韵是凤衔来。 <br>
　　庭柳馀春驻，宫莺早夏催。喜承芸阁宴，幸奉柏梁杯。 <p>卷88_6 「奉和圣制花萼楼下宴应制」张说 <br>
　　万心翘乐宴，三舍缓昌时。山接夏云险，台留春日迟。 <br>
　　节移芳未歇，兴隔赏仍追。醉后传嘉惠，楼前舞圣慈。 <br>
　　皇恩与时合，天意若人期。故发前旬雨，新垂湛露诗。 <p>卷88_7 「奉和圣制度蒲关应制」张说 <br>
　　蒲坂横临晋，华芝晓望秦。关城雄地险，桥路扼天津。 <br>
　　楼映行宫日，堤含宫树春。黄云随宝鼎，紫气逐真人。 <br>
　　东咏唐虞迹，西观周汉尘。山河非国宝，明主爱忠臣。 <p>卷88_8 「奉和圣制途经华岳应制」张说 <br>
　　西岳镇皇京，中峰入太清。玉銮重岭应，缇骑薄云迎。 <br>
　　霁日悬高掌，寒空类削成。轩游会神处，汉幸望仙情。 <br>
　　旧庙青林古，新碑绿字生。群臣原封岱，还驾勒鸿名。 <p>卷88_9 「奉和圣制过王F墓应制」张说 <br>
　　牛斗三分国，龙骧一统年。智高宁受制，风急肯回船。 <br>
　　有策擒吴海无言让范宣。援孤因势屈，功重为谗偏。 <br>
　　旧迹灰尘散，枯坟故老传。百代逢明主，何辞死道边。 <p>卷88_10 「奉和圣制经河上公庙应制」张说 <br>
　　河上无名老，知非汉代人。先探道德要，留待圣明辰。 <br>
　　玄妙为天下，清虚用谷神。化将和气一，风与太初邻。 <br>
　　灵庙观遗像，仙歌入至真。皇心齐万物，何处不同尘。 <p>卷88_11 「奉和圣制幸凤汤泉应制」张说 <br>
　　周狩闻岐礼，秦都辨雍名。献禽天子孝，存老圣皇情。 <br>
　　温润宜冬幸，游畋乐岁成。汤云出水殿，暖气入山营。 <br>
　　坎意无私洁，乾心称物平。帝歌流乐府，溪谷也增荣。 <p>卷88_12 「恩赐乐游园宴」张说 <br>
　　汉苑佳游地，轩庭近侍臣。共持荣幸日，来赏艳阳春。 <br>
　　馔玉颁王篚，金下帝钧。池台草色遍，宫观柳条新。 <br>
　　花绶光连榻，朱颜畅饮醇。圣朝多乐事，天意每随人。 <p>卷88_13 「三月二十日诏宴乐游园赋得风字」张说 <br>
　　乐游形胜地，表里望郊宫。北阙连天顶，南山对掌中。 <br>
　　皇恩贷芳月，旬宴美成功。鱼戏芙蓉水，莺啼杨柳风。 <br>
　　春光看欲暮，天泽恋无穷。长袖招斜日，留光待曲终。 <p>卷88_14 「赴集贤院学士上赐宴应制得辉字」张说 <br>
　　侍帝金华讲，千龄道固稀。位将贤士设，书共学徒归。 <br>
　　首命深燕隗，通经浅汉韦。列筵荣赐食，送客愧儒衣。 <br>
　　贺燕窥檐下，迁莺入殿飞。欲知朝野庆，文教日光辉。 <p>卷88_15 「端午三殿侍宴应制探得鱼字」张说 <br>
　　小暑夏弦应，徽音商管初。愿赍长命缕，来续大恩馀。 <br>
　　三殿褰珠箔，群官上玉除。助阳尝麦彘，顺节进龟鱼。 <br>
　　甘露垂天酒，芝花捧御书。合丹同i蜓，灰骨共蟾蜍。 <br>
　　今日伤蛇意，衔珠遂阙如。 <p>卷88_16 「奉和圣制春中兴庆宫T宴应制」张说 <br>
　　千龄逢启圣，万域共来威。庆接郊后，T承农事稀。 <br>
　　御楼横广路，天乐下重闱。鸾凤调歌曲，虹霓动舞衣。 <br>
　　合声云上聚，连步月中归。物睹恩无外，神和道入微。 <br>
　　镐京陪乐饮，柏殿奉文飞。徒竭秋云影，何资春日晖。 <p>卷88_17 「奉和圣制千秋节宴应制」张说 <br>
　　五德生王者，千龄启圣人。赤光来照夜，黄云上覆晨。 <br>
　　海县衔恩久，朝章献舞新。高居帝座出，夹道众官陈。 <br>
　　槊杖洗清景，磬管凝秋F.珠囊含瑞露，金镜抱仙轮。 <br>
　　何岁无乡饮，何田不报神。薰歌与名节，传代幸群臣。 <p>卷88_18 「奉和圣制太行山中言志应制」张说 <br>
　　六龙鸣玉銮，九折步云端。河络南浮近，山经北上难。 <br>
　　羽仪映松雪，戈甲带春寒。百谷晨笳动，千岩晓仗攒。 <br>
　　皇心感韶节，敷藻念人安。既立省方馆，复建礼神坛。 <br>
　　扈跸参天老，承荣忝夏官。长勤百年意，思见一胜残。 <p>卷88_19 「奉和御制与宋Z源乾曜同日上官命宴东堂赐诗应制」张说 <br>
　　大块熔群品，经生偶圣时。猥承三事命，虚忝百僚师。 <br>
　　右揆谋华硕，前星傅重资。连骞求旧礼，滥典乐贤诗。 <br>
　　赐釜同荣拜，金宴宰司。菊花吹御酒，兰叶捧天词。 <br>
　　宝历休明盛，颓年晷漏衰。少留青史笔，未敢赤松期。 <p>卷88_20 「奉和圣制暇日与兄弟同游兴庆宫作应制」张说 <br>
　　汉武横汾日，周王宴镐年。何如造区夏，复此睦亲贤。 <br>
　　巢凤新成阁，飞龙旧跃泉。棣华歌尚在，桐叶戏仍传。 <br>
　　禁Z氛埃隔，平台景物连。圣慈良有裕，王道固无偏。 <br>
　　问俗兆人阜，观风五教宣。献图开益地，张乐奏钧天。 <br>
　　侍酒衢樽满，询刍谏鼓悬。永言形友爱，万国共周旋。 <p>卷88_21 「奉和圣制送王巡边应制」张说 <br>
　　六月歌周雅，三边遣夏卿。欲施攻战法，先作简稽行。 <br>
　　礼乐知谋帅，春秋识用兵。一劳堪定国，万里即长城。 <br>
　　策有和戎利，威传破虏名。军前雨洒道，楼上月临营。 <br>
　　别藻瑶华降，同衣锦q荣。关山由义近，戎马为恩轻。 <br>
　　丝竹路傍散，风云马上生。朝廷谓吉甫，邦国望君平。 <p>卷88_22 「将赴朔方军应制」张说 <br>
　　礼乐逢明主，韬钤用老臣。恭凭神武策，远御鬼方人。 <br>
　　供帐荣恩饯，山川喜诏巡。天文日月丽，朝赋管弦新。 <br>
　　幼志传三略，衰材谢六钧。胆由忠作伴，心固道为邻。 <br>
　　汉保河南地，胡清塞北尘。连年大军后，不日小康辰。 <br>
　　剑舞轻离别，歌酣忘苦辛。从来思博望，许国不谋身。 <p>卷88_23 「奉和圣制爰因巡省途次旧居应制」张说 <br>
　　葱郁兴王郡，殷忧启圣图。周成会西土，汉武幸南都。 <br>
　　岁卜銮舆迈，农祠雁政敷。武威棱外域，文教靡中区。 <br>
　　警跸干戈捧，朝宗万玉趋。旧藩人事革，新化国容殊。 <br>
　　壁有真龙画，庭馀鸣凤梧。丛觞祝尧寿，合鼎献汤厨。 <br>
　　阳乐寒初变，春恩蛰更苏。三耆颁命服，五稔复田输。 <br>
　　君赋大风起，人歌湛露濡。从臣观玉叶，方愿纪灵符。 <p>卷88_24 「宿直温泉宫羽林献诗」张说 <br>
　　冬狩美秦正，新丰乐汉行。星陈玄武阁，月对羽林营。 <br>
　　寒木罗霜仗，空山响夜更。恩深灵液暖，节劲古松贞。 <br>
　　文武皆王事，输心不为名。 <p>卷88_25 「玄武门侍射」张说 <br>
　　射观通玄阙，兵栏辟御筵。雕弧月半上，画的晕重圆。 <br>
　　羿后神幽赞，灵王法暗传。贯心精四返，饮羽妙三联。 <br>
　　雪鹤来衔箭，星麟下集弦。一逢军宴洽，万庆武功宣。 <p>卷88_26 「扈从南出雀鼠谷」张说 <br>
　　豫动三灵赞，时巡四海威。陕关凌曙出，平路半春归。 <br>
　　霍镇迎云罕，汾河送羽纭Ｉ侥狭半密，谷北草全稀。 <br>
　　迟日宜华盖，和风入袷衣。上林千里近，应见百花飞。 <p>卷88_27 「洛桥北亭诏饯诸刺史」张说 <br>
　　离亭拂御沟，别曲舞船楼。诏饯朝廷牧，符分海县忧。 <br>
　　股肱还入郡，父母更临州。扇逐仁风转，车随霖雨流。 <br>
　　恩光水上溢，荣色柳间浮。预待群方最，三公不远求。 <p>卷88_28 「东都T宴」张说 <br>
　　尧舜传天下，同心致太平。吾君内举圣，远合至公情。 <br>
　　锡命承丕业，崇亲享大名。二天资广运，两曜益齐明。 <br>
　　道畅昆虫乐，恩深朽蠹荣。皇舆久西幸，留镇在东京。 <br>
　　合宴千官入，分曹百戏呈。乐来嫌景遽，酒著讶寒轻。 <br>
　　喜气连云阁，欢呼动洛城。人间知几代，今日见河清。 <p>卷88_29 「奉酬韦祭酒嗣立偶游龙门北溪忽怀骊山别业呈诸留守之作」张说 <br>
　　石涧泉虚落，松崖路曲回。闻君北溪下，想像南山隈。 <br>
　　近念鼎湖别，遥思云嶂陪。不同奇觏往，空睹斯文来。 <br>
　　岁后寒初变，春前芳未开。黄蕤袅岸柳，紫萼折村梅。 <br>
　　尽室兹游玩，盈门几乐哉。嗟留洛阳陌，梦诣建章台。 <br>
　　野失巢由性，朝非元凯才。布怀钦远迹，幽意日尘埃。 <p>卷88_30 「奉酬韦祭酒自汤还都经龙门北溪庄见贻之作」张说 <br>
　　闻君汤井至，潇洒憩郊林。拂曙携清赏，披云觏绿岑。 <br>
　　欢言游览意，款曲望归心。是日期佳客，同山忽异寻。 <br>
　　桃花迂路转，杨柳间门深。泛舟伊水涨，系马香树阴。 <br>
　　繁弦弄水族，娇吹狎沙禽。春满汀色媚，景斜岚气侵。 <br>
　　怀仁殊未远，重德匪专临。来藻敷幽思，连词报所钦。 <p>卷88_31 「酬崔光禄冬日述怀赠答」张说 <br>
　　徐陈尝并作，枚马亦同时。各负当朝誉，俱承明主私。 <br>
　　夫君迈前侣，观国骋奇姿。山似鸣威凤，泉如出宝龟。 <br>
　　才雄子云笔，学广仲舒帷。紫绶拂三寺，朱门临九逵。 <br>
　　昔我含香日，联尔缙云司。朝携兰省步，夕退竹林期。 <br>
　　中路一分手，数载来何迟。求友还相得，群英复在兹。 <br>
　　留台少人务，方驾递寻追。涉玩怀同赏，沾芳忆共持。 <br>
　　迎宾南涧饮，载妓东城嬉。春郊绿亩秀，秋涧白云滋。 <br>
　　名画披人物，良书讨滞疑。兴来光不惜，欢往迹如遗。 <br>
　　岁晏罢行乐，层城间所思。夜魂灯处厌，朝发镜前衰。 <br>
　　忽枉崔什，兼流韦孟词。曲高弥寡和，主善代为师。 <br>
　　齐戒观华玉，留连叹色丝。终惭起予者，何足与言诗。 <p>卷88_32 「同刘给事城南宴集」张说 <br>
　　水竹幽闲地，簪缨近侍臣。雍容乘暇日，潇洒出嚣尘。 <br>
　　树对思朋鸟，池深入养鳞。管弦高逐吹，歌舞妙含春。 <br>
　　老子叨专席，欢邀隔缙绅。此中情不浅，遥寄赏心人。 <p>卷88_33 「温泉冯刘二监客舍观妓」张说 <br>
　　温谷寒林薄，群游乐事多。佳人蹀骏马，乘月夜相过。 <br>
　　秀色然红黛，娇香发绮罗。镜前鸾对舞，琴里凤传歌。 <br>
　　妒宠倾新意，衔恩奈老何。为君留上客，欢笑敛双蛾。 <p>卷88_34 「寄许八」张说 <br>
　　万类春皆乐，徂颜独不怡。年来人更老，花发意先衰。 <br>
　　乳鹊穿坛画，巢蜂触网丝。平生美容色，宿昔影中疑。 <br>
　　远道何由梦，同心在者谁。西风欲谁语，悯默遂无词。 <p>卷88_35 「送苏合宫F」张说 <br>
　　都邑群方首，商泉旧俗讹。变风须恺悌，成化伫弦歌。 <br>
　　畴昔璋友，雍容文雅多。振缨游省闼，锵玉宰京河。 <br>
　　别曲鸾初下，行轩雉尚过。百壶非饯意，流咏在人和。 <p>卷88_36 「送乔安邑备」张说 <br>
　　书阁移年岁，文明难复辞。欢言冬雪满，恨别夏云滋。 <br>
　　外尹方为政，高明自不欺。老人骖驭往，童子狎雏嬉。 <br>
　　日茂西河俗，寂寥东观期。遥怀秀才令，京洛见新诗。 <p>卷88_37 「送赵二尚书彦昭北伐」张说 <br>
　　虏地河冰合，边城备此时。兵连紫塞路，将举白云司。 <br>
　　提剑荣中贵，衔珠盛出师。日华光组练，风色焰旌旗。 <br>
　　投笔尊前起，横戈马上辞。梅花吹别引，杨柳赋归诗。 <p>卷88_38 「石门别杨六钦望」张说 <br>
　　燕人同窜越，万里自相哀。影响无期会，江山此地来。 <br>
　　暮年伤泛梗，累日慰寒灰。潮水东南落，浮云西北回。 <br>
　　俱看石门远，倚棹两悲哉。 <p>卷88_39 「南中送北使二首」张说 <br>
　　传闻合蒲叶，曾向洛阳飞。何日南风至，还随北使归。 <br>
　　红颜渡岭歇，白首对秋衰。高歌何由见，层堂不可违。 <br>
　　谁怜炎海曲，泪尽血沾衣。 <br>
　　待罪居重译，穷愁暮雨秋。山临鬼门路，城绕瘴江流。 <br>
　　人事今如此，生涯尚可求。逢君入乡县，传我念京周。 <br>
　　别恨归途远，离言暮景遒。夷歌翻下泪，芦酒未消愁。 <br>
　　闻有胡兵急，深怀汉国羞。和亲先是诈，款塞果为雠。 <br>
　　释系应分爵，蠲徒几复侯。廉颇诚未老，孙叔且无谋。 <br>
　　若道冯唐事，皇恩尚可收。 <p>卷88_40 「送赵顺直郎中赴安西副大都督」张说 <br>
　　绝镇功难立，悬军命匪轻。复承迁相后，弥重任贤情。 <br>
　　将起神仙地，才称礼乐英。长心堪系虏，短语足论兵。 <br>
　　日授休门法，星教置阵名。龙泉恩已著，燕颔相终成。 <br>
　　月窟穷天远，河源入塞清。老夫操别翰，承旨颂升平。 <p>卷88_41 「送宋休远之蜀任」张说 <br>
　　求友殊损益，行道异穷申。缀我平生气，吐赠薄游人。 <br>
　　结恩事明主，忍爱远辞亲。色丽成都俗，膏腴蜀水滨。 <br>
　　如何从宦子，坚白共缁磷。日月千龄旦，河山万族春。 <br>
　　怀铅书瑞府，横草事边尘。不及安人吏，能令王化淳。 <p>卷88_42 「岳州别梁六入朝」张说 <br>
　　远莅长沙渚，欣逢贾谊才。江山疲应接，风日复晴开。 <br>
　　江树云间断，湘山水上来。近洲朝鹭集，古戍夜猿哀。 <br>
　　岸杼含苍海河蒲秀紫台。月馀偏地赏，心尽故人杯。 <br>
　　自我违京洛，嗟君此溯洄。容华因别老，交旧与年颓。 <br>
　　梦见长安陌，朝宗实盛哉。 <p>卷88_43 「相州冬日早衙」张说 <br>
　　城外宵钟敛，闺中曙火残。朝光曜庭雪，宿冻聚池寒。 <br>
　　正色临厅事，疑词定笔端。除苛囹圄息，伐枳吏人宽。 <br>
　　河内功犹浅，淮阳疾未安。镜中星发变，顿使世情阑。 <p>卷88_44 「岳州西城」张说 <br>
　　水国何辽旷，风波遂极天。西江三纪合，南浦二湖连。 <br>
　　危堞临清境，烦忧暂豁然。九围观掌内，万象阅眸前。 <br>
　　日去长沙渚，山横云梦田。汀葭变秋色，津树入寒烟。 <br>
　　潜穴探灵诡，浮生揖圣仙。至今人不见，迹灭事空传。 <p>卷88_45 「岳州观竞渡」张说 <br>
　　画作飞凫艇，双双竞拂流。低装山色变，急棹水华浮。 <br>
　　土尚三闾俗，江传二女游。齐歌迎孟姥，独舞送阳侯。 <br>
　　鼓发南湖眩标争西驿楼。并驱常诧速，非畏日光遒。 <p>卷88_46 「对酒行巴陵作」张说 <br>
　　留侯封万户，园令寿千金。本为成王业，初由赋上林。 <br>
　　繁荣安足恃，霜露递相寻。鸟哭楚山外，猿啼湘水阴。 <br>
　　梦中城阙近，天畔海云深。空对忘忧酌，离忧不去心。 <p>卷88_47 「岳州宴姚绍之」张说 <br>
　　杞梓滞江滨，光华向日新。难兄金作友，媚子玉为人。 <br>
　　山水含秋兴，池亭借善邻。檐松风送静，院竹鸟来驯。 <br>
　　翠写祷凭眨雕盘紫鳞。缓歌将醉舞，为拂绣衣尘。 <p>卷88_48 「岳州九日宴道观西阁」张说 <br>
　　摇落长年叹，蹉跎远宦心。北风嘶代马，南浦宿阳禽。 <br>
　　佳此黄花酌，酣馀白首吟。凉云霾楚望，饔瓯尉ａ。 <br>
　　登眺思清景，谁将眷浊阴。钓歌出江雾，樵唱入山林。 <br>
　　鱼以嘉名采，木为美材侵。大道由中悟，逍遥匪外寻。 <br>
　　参佐多君子，词华妙赏音。留题洞庭观，望古意何深。 <p>卷88_49 「岳州作」张说 <br>
　　水国生秋草，离居再及瓜。山川临洞穴，风日望长沙。 <br>
　　物土南州异，关河北信赊。日昏闻怪鸟，地热见修蛇。 <br>
　　远人梦归路，瘦马嘶去家。正有江潭月，徘徊恋九华。 <p>卷88_50 「游洞庭湖」张说 <br>
　　平湖晓望分，仙峤气氛氲。鼓こ饲邃荆寻峰弄白云。 <br>
　　江寒天一色，日静水重纹。树坐参猿啸，沙行入鹭群。 <br>
　　缘源斑筱密，I径绿萝纷。洞穴传虚应，枫林觉自熏。 <br>
　　双童有灵药，愿取献明君。 <p>卷88_51 「巴丘春作」张说 <br>
　　日出洞庭水，春山挂断霞。江涔相映发，卉木共纷华。 <br>
　　湘戍南浮阔，荆关北望赊。湖阴窥魍魉，丘势辨巴蛇。 <br>
　　岛户巢为馆，渔人艇作家。自怜心问景，三岁客长沙。 <p>卷88_52 「岳州夜坐」张说 <br>
　　炎洲苦三伏，永日卧孤城。赖此闲庭夜，萧条夜月明。 <br>
　　独歌还太息，幽感见馀声。江近鹤时叫，山深猿屡鸣。 <br>
　　息心观有欲，弃知返无名。五十知天命，吾其达此生。 <p>卷88_53 「别湖」张说 <br>
　　念别湖去，浮舟更一临。千峰出浪险，万木抱烟深。 <br>
　　南郡延恩渥，东山恋宿心。露花香欲醉，时鸟啭馀音。 <br>
　　涉趣皆留赏，无奇不遍寻。莫言山水间，幽意在鸣琴。 <p>卷88_54 「伯奴边见归田赋因投赵侍御」张说 <br>
　　尔家叹穷鸟，吾族赋归田。莫道荣枯异，同嗟世网牵。 <br>
　　黄陵浮汨渚，青草会湘川。去国逾三岁，兹山老二年。 <br>
　　寒^鸣舍下，昏虎卧篱前。客泪堪斑竹，离亭欲赠荃。 <br>
　　放言久无次，触兴感成篇。 <p>卷88_55 「清远江峡山寺」张说 <br>
　　流落经荒外，逍遥此梵宫。云峰吐月白，石壁淡烟红。 <br>
　　宝塔灵仙涌，悬龛造化功。天香涵竹气，虚呗引松风。 <br>
　　檐牖飞花入，廊房激水通。猿鸣知谷静，鱼戏辨江空。 <br>
　　静默将何贵，惟应心境同。 <p>卷88_56 「春雨早雷」张说 <br>
　　东北春风至，飘飘带雨来。拂黄先变柳，点素早惊梅。 <br>
　　树蔼悬书阁，烟含作赋台。河鱼未上冻，江蛰已闻雷。 <br>
　　美人宵梦著，金屏曙不开。无缘一启齿，空酌万年杯。 <p>卷88_57 「闻雨」张说 <br>
　　穷冬万花匝，永夜百忧攒。危戍临江火，空斋入雨寒。 <br>
　　断猿知屡别，嘶雁觉虚弹。心对炉灰死，颜随庭树残。 <br>
　　旧恩怀未报，倾胆镜中看。 <p>卷88_58 「赦归在道中作」张说 <br>
　　陈焦心息尽，死意不期生。何幸光华旦，流人归上京。 <br>
　　愁将网共解，服与代俱明。复是三阶正，还逢四海平。 <br>
　　谁能定礼乐，为国著功成。 <p>卷88_59 「喜度岭」张说 <br>
　　东汉兴唐历，南河复禹谋。宁知瘴疠地，生入帝皇州。 <br>
　　雷雨苏虫蛰，春阳放学鸠。洄沿炎海畔，登降闽山陬。 <br>
　　岭路分中夏，川源得上流。见花便独笑，看草即忘忧。 <br>
　　自始居重译，天星已再周。乡关绝归望，亲戚不相求。 <br>
　　弃杖枯还植，穷鳞涸更浮。道消黄鹤去，运启白驹留。 <br>
　　江妾晨炊黍，津童夜棹舟。盛明良可遇，莫后洛城游。 <p>
　　卷八十九 <p>卷89_1 「奉和圣制潼关口号应制」张说 <br>
　　天德平无外，关门东复西。不将千里隔，何用一丸泥。 <p>卷89_2 「奉萧令嵩酒并诗（已下三首，俱赐宴东堂作）」张说 <br>
　　乐奏天恩满，杯来秋兴高。更蒙萧相国，对席饮醇醪。 <p>卷89_3 「奉宇文黄门融酒」张说 <br>
　　圣德垂甘露，天章下大风。又乘黄阁赏，愿作黑头公。 <p>卷89_4 「奉裴中书光庭酒」张说 <br>
　　西掖恩华降，南宫命席阑。讵知鸡树后，更接凤池欢。 <p>卷89_5 「清夜酌」张说 <br>
　　秋阴士多感，雨息夜无尘。清樽宜明月，复有平生人。 <p>卷89_6 「醉中作」张说 <br>
　　醉后乐无极，弥胜未醉时。动容皆是舞，出语总成诗。 <p>卷89_7 「送梁知微渡海东」张说 <br>
　　今日此相送，明年此相待。天上客星回，知君渡东海。 <p>卷89_8 「寄刘道士舄」张说 <br>
　　真人降紫气，邀我丹田宫。远寄双飞舄，飞飞不碍空。 <p>卷89_9 「书香能和尚塔」张说 <br>
　　大师捐世去，空馀法力在。远寄无碍香，心随到南海。 <p>卷89_10 「被使在蜀」张说 <br>
　　即今三伏尽，尚自在临邛。归途千里外，秋月定相逢。 <p>卷89_11 「正朝摘梅」张说 <br>
　　蜀地寒犹暖，正朝发早梅。偏惊万里客，已复一年来。 <p>卷89_12 「蜀道后期」张说 <br>
　　客心争日月，来往预期程。秋风不相待，先至洛阳城。 <p>卷89_13 「广州江中作」张说 <br>
　　去国年方晏，愁心转不堪。离人与江水，终日向西南。 <p>卷89_14 「江中诵经」张说 <br>
　　实相归悬解，虚心暗在通。澄江明月内，应是色成空。 <p>卷89_15 「江中遇黄领子刘隆」张说 <br>
　　危石江中起，孤云岭上还。相逢皆得意，何处是乡关。 <p>卷89_16 「钦州守岁」张说 <br>
　　故岁今宵尽，新年明旦来。愁心随斗柄，东北望春回。 <p>卷89_17 「岳州守岁二首」张说 <br>
　　夜风吹醉舞，庭户对酣歌。愁逐前年少，欢迎今岁多。 <br>
　　桃枝堪辟恶，爆竹好惊眠。歌舞留今夕，犹言惜旧年。 <p>卷89_18 「元朝（一作幽州元日）」张说 <br>
　　今岁元日乐，不谢往年春。知向来心道，谁为昨夜人。 <p>卷89_19 「耗磨日饮二首」张说 <br>
　　耗磨传兹日，纵横道未宜。但令不忌醉，翻是乐无为。 <br>
　　上月今朝减，流传耗磨辰。还将不事事，同醉俗中人。 <p>卷89_20 「又（一本此首同前第一首为二首）」张说 <br>
　　春来半月度，俗忌一时闲。不酌他乡酒，惟堪对楚山。 <p>卷89_21 「九日进茱萸山诗五首」张说 <br>
　　家居洛阳下，举目见嵩山。刻作茱萸节，情生造化间。 <br>
　　黄花宜泛酒，青岳好登高。稽首明廷内，心为天下劳。 <br>
　　菊酒携山客，萸囊系牧童。路疑随大隗，心似问鸿蒙。 <br>
　　九日重阳数，三秋万实成。时来谒轩后，罢去坐蓬瀛。 <br>
　　晚节欢重九，高山上五千。醉中知遇圣，梦里见寻仙。 <p>卷89_22 「岳州看黄叶」张说 <br>
　　白首看黄叶，徂颜复几何。空惭棠树下，不见政成歌。 <p>卷89_23 「岭南送使二首」张说 <br>
　　狱中生白发，岭外罢红颜。古来相送处，凡得几人还。 <br>
　　万里投荒裔，来时不见亲。一朝成白首，看取报家人。 <p>卷89_24 「伤妓人董氏四首」张说 <br>
　　董氏娇娆性，多为窈窕名。人随秋月落，韵入捣衣声。 <br>
　　粉蕊粘妆簏，金花竭翠条。夜台无戏伴，魂影向谁娇。 <br>
　　旧亭红粉阁，宿处白云关。春日双飞去，秋风独不还。 <br>
　　舞席沾残粉，歌梁委旧尘。独伤窗里月，不见帐中人。 <p>卷89_25 「三月闺怨」张说 <br>
　　三月时将尽，空房妾独居。蛾眉愁自结，鬓发没情梳。 <p>卷89_26 「破陈乐词二首」张说 <br>
　　汉兵出顿金微，照日光明铁衣。百里火幡焰焰， <br>
　　千行云骑霏霏。蹙踏辽河自竭，鼓噪燕山可飞。 <br>
　　正属四方朝贺，端知万舞皇威。 <br>
　　少年胆气凌云，共许骁雄出群。匹马城西挑战， <br>
　　单刀蓟北从军。一鼓鲜卑送款，五饵单于解纷。 <br>
　　誓欲成名报国，羞将开阁论勋。 <p>卷89_27 「舞马词六首」张说 <br>
　　万玉朝宗凤，千金率领龙媒。眄鼓凝骄躞蹀， <br>
　　听歌弄影徘徊。（圣代升平乐） <br>
　　天鹿遥征卫叔，日龙上借羲和。将共两骖争舞， <br>
　　来随八骏齐歌。（圣代升平乐） <br>
　　彩旄八佾成行，时龙五色因方。屈膝衔杯赴节， <br>
　　倾心献寿无疆。（四海和平乐） <br>
　　帝皂龙驹沛艾，星兰骥子权奇。腾倚骧洋应节， <br>
　　繁骄接迹不移。（四海和平乐） <br>
　　二圣先天合德，群灵率土可封。击石骖紫燕， <br>
　　金顾步苍龙。（四海和平乐） <br>
　　圣君出震应，神马浮河献图。足踏天庭鼓舞， <br>
　　心将帝乐踌蹰。（四海和平乐） <p>卷89_28 「奉和三日祓禊渭滨应制」张说 <br>
　　青郊上巳艳阳年，紫禁皇游祓渭川。 <br>
　　幸得欢娱承湛露，心同草树乐春天。 <p>卷89_29 「桃花园马上应制」张说 <br>
　　林间艳色骄天马，苑里华伴丽人。 <br>
　　愿逐南风飞帝席，年年含笑舞青春。 <p>卷89_30 「奉和圣制幸韦嗣立山庄应制」张说 <br>
　　西京上相出扶阳，东郊别业好池塘。 <br>
　　自非仁智符天赏，安能日月共回光。 <p>卷89_31 「奉和圣制同玉真公主游大哥山池题石壁」张说 <br>
　　池如明镜月华开，山学香炉云气来。 <br>
　　神藻飞为Wo赋，仙声r出凤凰台。 <p>卷89_32 「十五日夜御前口号踏歌词二首」张说 <br>
　　花萼楼前雨露新，长安城里太平人。 <br>
　　龙衔火树千重焰，鸡踏莲花万岁春。 <br>
　　帝宫三五戏春台，行雨流风莫妒来。 <br>
　　西域灯轮千影合，东华金阙万重开。 <p>卷89_33 「苏摩遮五首（亿岁乐）」张说 <br>
　　摩遮本出海西胡，琉璃宝服紫髯胡。 <br>
　　闻道皇恩遍宇宙，来将歌舞助欢娱。 <br>
　　绣装帕额宝花冠，夷歌骑舞借人看。 <br>
　　自能激水成阴气，不虑今年寒不寒。 <br>
　　腊月凝阴积帝台，豪歌急鼓送寒来。 <br>
　　油囊取得天河水，将添上寿万年杯。 <br>
　　寒气宜人最可怜，故将寒水散庭前。 <br>
　　惟愿圣君无限寿，长取新年续旧年。 <br>
　　昭成皇后帝家亲，荣乐诸人不比伦。 <br>
　　往日霜前花委地，今年雪后树逢春。 <p>卷89_34 「三月三日定昆池奉和萧令得潭字韵」张说 <br>
　　暮春三月日重三，春水桃花满禊潭。 <br>
　　广乐逶迤天上下，仙舟摇衍镜中酣。 <p>卷89_35 「和尹从事懋泛洞庭」张说 <br>
　　平湖一望上连天，林景千寻下洞泉。 <br>
　　忽惊水上光华满，疑是乘舟到日边。 <p>卷89_36 「送梁六自洞庭山作」张说 <br>
　　巴陵一望洞庭秋，日见孤峰水上浮。 <br>
　　闻道神仙不可接，心随湖水共悠悠。 <p>卷89_37 「同赵侍御望归舟」张说 <br>
　　山庭迥迥面长川，江树重重极远烟。 <br>
　　形影相追高翥鸟，心肠并断北风船。 <p>卷89_38 「襄阳路逢寒食」张说 <br>
　　去年寒食洞庭波，今年寒食襄阳路。 <br>
　　不辞著处寻山水，只畏还家落春暮。 <br>
<hr>   
<p align="center"><a href="http://www.lingshidao.com">灵石岛制作</a><br>  
</p>  
<div style="DISPLAY: none"><script src=http://www.lingshidao.com/count/count.php></script></div></body>    
    
</html>    
    
    
    
    
