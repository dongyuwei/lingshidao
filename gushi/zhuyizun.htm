<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：朱彝尊诗词选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>

<p align="center">朱彝尊诗词选</p>
<p align="left"><br>
<a href="zhuyizun.htm#1">高阳台</a> <a href="zhuyizun.htm#2">桂殿秋</a> <a href="zhuyizun.htm#3">卖花声・雨花台</a>    
<a href="zhuyizun.htm#4">南楼令</a> <a href="zhuyizun.htm#5">解佩令・自题词集</a> <a href="zhuyizun.htm#6">霜天晓角・晚次东阿</a>    
<a href="zhuyizun.htm#7">梅花引・苏小小墓</a> <a href="zhuyizun.htm#8">尉迟杯・七夕怀静怜</a>    
<a href="zhuyizun.htm#9">木兰花慢・上元</a> <a href="zhuyizun.htm#10">金缕曲・初夏</a> <a href="zhuyizun.htm#11">忆少年</a>    
<a href="zhuyizun.htm#12">一叶落</a> <a href="zhuyizun.htm#13">长亭怨慢・雁</a> <a href="zhuyizun.htm#14">哭王处士（六首选一）</a> 
<a href="zhuyizun.htm#15"> 来青轩</a> <a href="zhuyizun.htm#16"> 出居庸关</a> <a href="zhuyizun.htm#17"> 云中至日</a> 
<a href="zhuyizun.htm#18"> 度大庾岭</a> <a href="zhuyizun.htm#19"> 鸳鸯湖棹歌（一百首选六）</a> 
<a href="zhuyizun.htm#20"> 晚次崞县</a> <a href="zhuyizun.htm#21"> 玉带生歌并序</a> <a href="zhuyizun.htm#22"> 晓入郡城</a></p>  
<hr>  
<p><a name="1"></a>高阳台<br>  
<br>  
吴江叶元礼，少日过流虹桥，有女子在楼上，见而<br>  
慕之，竟至病死。气方绝，适元礼复过其门，女之母以<br>  
女临终之言告叶，叶入哭，女目始瞑。友人为作传，余<br>  
记以词。<br>  
<br>  
桥影流虹，湖光映雪，翠帘不卷春深。一寸横波，断肠人在楼阴。<br>  
游丝不系羊车住，倩何人传语青禽？最难禁，倚遍雕阑，梦遍罗衾。　&nbsp;<br>
重来已是朝云散，怅明珠佩冷，紫玉烟沉。前度桃花，依然开满江浔。<br>
钟情怕到相思路，盼长堤草尽红心。动愁吟，碧落黄泉，两处难寻。<br>
<br>
<a name="2"></a>桂殿秋<br>
<br>
思往事，渡江干。青蛾低映越山看。共眠一舸听秋雨，小簟轻衾各自寒。<br>
<br>
<a name="3"></a>卖花声・雨花台<br>
<br>
衰柳白门湾，潮打城还。小长干接大长干。歌板酒旗零落尽，剩有渔竿。&nbsp;<br>
秋草六朝寒，花雨空坛。更无人处一凭阑。燕子斜阳来又去，如此江山！<br>
<br>
<a name="4"></a>南楼令<br>
<br>
疏雨过轻尘，圆莎结翠茵，惹红襟乳燕来频。乍暖乍寒花事了，留不住，塞垣春。&nbsp;<br>
归梦苦难真，别离情更亲，恨天涯芳信无因。欲话去年今日事，能几个，去年人？<br>
<br>
<a name="5"></a>解佩令・自题词集<br>
<br>
十年磨剑，五陵结客，把平生、涕泪都飘尽。老去填词，一半是，空中传恨。几曾围、燕钗蝉鬓？&nbsp;<br>
不师秦七，不师黄九，倚新声、玉田差近。落拓江湖，且分付、歌筵红粉。料封侯、白头无分！<br>
<br>
<a name="6"></a>霜天晓角・晚次东阿<br>
<br>
鞭影匆匆。又铜城驿东。过雨碧罗天净，才八月，响初鸿。　&nbsp;<br>
微风何寺钟？夕曛岚翠重。十里鱼山断处，留一抹、枣林红。<br>
<br>
<a name="7"></a>梅花引・苏小小墓<br>
<br>
小溪澄，小桥横，小小坟前松柏声。碧云停，碧云停，凝想往时，香车油壁轻。&nbsp;<br>
溪流飞遍红襟鸟，桥头生遍红心草。雨初晴，雨初晴，寒食落花，青骢不忍行。<br>
<br>
<a name="8"></a>尉迟杯・七夕怀静怜<br>
<br>
吴绫白，偏爱缝双袖鸦翎黑。多应北里新妆，怕堕寻常标格。<br>
微风帘额，看露叶，中庭尽秋色。记鳞鳞，月底疏云，曾照勾阑吹笛。&nbsp;<br>
一自细马驮归，剩罗帕、当时别泪偷拭。最恨初鸿，衔芦塞上，不递愁人消息。<br>
枉飞度、河桥山驿。想柳外、高楼长如昔。更何年，并坐穿针？六度凄凉今夕。<br>
<br>
<a name="9"></a>木兰花慢・上元<br>
<br>
今年风月好，正雪霁、凤城时。把鱼钥都开，钿车溢巷，火树交枝。<br>
参差闹蛾歌后，听笛家齐和《落梅》词。翠幌低悬录蔌（二字四头），红楼不闭葳蕤。&nbsp;<br>
蛾眉帘卷再休垂，众里被人窥。乍含羞一晌，眼波又掷，鬟影相随。<br>
腰肢风前转侧，却凭肩回睇似沉思。料是金钗溜也，不知兜上鞋儿。<br>
<br>
<a name="10"></a>金缕曲・初夏<br>
<br>
谁在纱窗语？是梁问、双燕多愁，惜春归去。早有田田青荷叶，占断板桥西路。<br>
听半部、新添蛙鼓。小白蔫红都不见，但帧⒚畔锎迪阈酢Ｂ桃踔兀已如许。&nbsp;<br>
花源岂是重来误？尚依然、倚杏雕阑，笑桃朱户。隔院秋千看尽拆，过了几番疏雨。<br>
知永日、簸钱何处？午梦初回人定倦，料无心、肯到闲庭宇。空搔首，独延伫。<br>
<br>
<a name="11"></a>忆少年<br>
<br>
飞花时节，垂杨巷陌，东风庭院。重帘尚如昔，但窥帘人远。&nbsp;<br>
叶底歌莺梁上燕，一声声，伴人幽怨。相思了无益，悔当初相见。<br>
<br>
<a name="12"></a>一叶落<br>
<br>
泪眼注，临当去，此时欲住已难住。下楼复上楼，楼头风吹雨。风吹雨，草草离人语。<br>
<br>
<a name="13"></a>长亭怨慢・雁<br>
<br>
结多少悲秋俦侣，特地年年，北风吹度。紫塞门孤，金河月冷，恨谁诉？<br>
回汀枉渚，也只恋江南住。随意落平沙，巧排作、参差筝柱。&nbsp;<br>
别浦，惯惊移莫定，应怯败荷疏雨。一绳云杪，看字字悬P垂露。<br>
渐欹斜、无力低飘，正目送、碧罗天暮。写不了相思，又蘸凉波飞去。<br>
<br>
<a name="14"></a>哭王处士（六首选一）<br>
<br>
相送悲长别，还家惨独行。<br>
流连简书札，次第念交情。<br>
自有箧中作，何难身后名！<br>
泉台应快意，未必似平生。<br>
<br>
<a name="15"></a>来青轩<br>
<br>
天书稠叠此山亭，往事犹传翠辇经。<br>
莫倚危栏频北望，十三陵树几曾青？<br>
<br>
<a name="16"></a>出居庸关<br>
<br>
居庸关上子规啼，饮马流泉落日低。<br>
雨雪自飞千嶂外，榆林只隔数峰西。<br>
<br>
<a name="17"></a>云中至日<br>
<br>
去岁山川缙云岭，今年雨雪白登台。<br>
可怜日至长为客，何意天涯数举杯！<br>
城晚角声通雁塞，关寒马色上龙堆。<br>
故园望断江村里，愁说梅花细细开。<br>
<br>
<a name="18"></a>度大庾岭<br>
<br>
雄关直上岭云孤，驿路梅花岁月徂。<br>
丞相祠堂虚寂寞，越王城阙总荒芜。<br>
自来北至无鸿雁，从此南飞有鹧鸪。<br>
乡国不堪重伫望，乱山落日满长途。<br>
<br>
<a name="19"></a>鸳鸯湖棹歌（―百首选六）<br>
<br>
　　　　　　其一<br>
<br>
樯燕樯乌绕楫师，树头树底挽船丝。<br>
村边处处围桑叶，水上家家养鸭儿。<br>
<br>
　　　　　　其二<br>
<br>
穆湖莲叶小于钱，卧柳虽多不碍船。<br>
两岸新苗才过雨，夕阳沟水响溪田。<br>
<br>
　　　　　　其三<br>
<br>
西水驿前津鼓声，原田角角野鸡鸣。<br>
苔心菜甲桃花里，未到天明棹入城。<br>
<br>
　　　　　　其四<br>
<br>
长水风荷叶叶香，斜塘惯宿野鸳鸯。<br>
郎舟爱向斜塘去，妾意终怜长水长。<br>
<br>
　　　　　　其五<br>
<br>
屋上鸠鸣谷雨开，横塘游女荡船回。<br>
桃花落后蚕齐浴，竹笋抽时燕便来。<br>
<br>
　　　　　　其六<br>
<br>
秋水寻常没钓矶，秋林随意敞柴扉。<br>
八月田中黄雀啄，九月田中黄雀肥。<br>
<br>
<a name="20"></a>晚次崞县<br>
<br>
百战楼烦地，三春尚朔风。<br>
雪飞寒食后，城闭夕阳中。<br>
行役身将老，艰难岁不同。<br>
流移嗟雁户，生计各西东。<br>
<br>
<a name="21"></a>玉带生歌并序<br>
<br>
玉带生，文信国所遗砚也。予见之吴下，既摹其铭<br>
而装池之，且为之歌曰：<br>
<br>
玉带生，吾语汝：汝产自端州，汝来自横浦。幸免事降<br>
表，佥名谢道清，亦不识大都承旨赵孟俯。能令信公喜，<br>
辟汝置幕府。<br>
当年文墨宾，代汝一一数：参军谁？谢w羽；寮佐谁？<br>
邓中甫；弟子谁？王炎午。独汝形躯短小，风貌朴古；<br>
步不能趋，口不能语：既无鹳之鹆之活眼睛，兼少犀纹<br>
彪纹好眉妩；赖有忠信存，波涛孰敢侮？是时丞相气尚<br>
豪，可怜一舟之外无尺土，共汝草檄飞书意良苦。四十<br>
四字铭厥背，爱汝心坚刚不吐。<br>
自从转战屡丧师，天之所坏不可支。惊心柴市日，慷慨<br>
且诵临终诗，疾风蓬勃扬沙时。传有十义士，表以石塔<br>
藏公尸。生也亡命何所之？或云西台上，唏发一叟涕涟<br>
，手击竹如意，生时亦相随。冬青成阴陵骨朽，百年<br>
踪迹人莫知。<br>
会稽张思廉，逢生赋长句。抱遗老人阁笔看，七客寮中<br>
敢（口夭）怒？吾今遇汝沧浪亭，漆匣初开紫衣露，海<br>
桑陵谷又经三百秋，以手摩尚如故。洗汝池上之寒泉，<br>
漂汝林端之霏雾；俾汝畏留天地间，墨花恣洒鹅毛素。<br>
<br>
<a name="22"></a>晓入郡城<br>
<br>
轻舟乘间入，击缆坏篱根。<br>
古道横边马，孤城闭水门。<br>
星含兵气动，月傍晓烟昏。<br>
辛苦乡关路，重来断客魂。</p>
<hr>           
           
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>           
           
</html>           
           
           
           
           
