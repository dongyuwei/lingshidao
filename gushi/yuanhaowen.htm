<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：元好问</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>

<p align="center">元好问诗词选<br>
</p>
<p align="left"><a href="yuanhaowen.htm#1">摸鱼儿</a> <a href="yuanhaowen.htm#2">  摸鱼儿</a>  
<a href="yuanhaowen.htm#3">  木兰花慢</a> <a href="yuanhaowen.htm#4">  玉漏迟</a> <a href="yuanhaowen.htm#5">  石州慢</a>  
<a href="yuanhaowen.htm#6">  临江仙</a> <a href="yuanhaowen.htm#7">  鹧鸪天</a> <a href="yuanhaowen.htm#8">  清平乐</a> 
<a href="yuanhaowen.htm#10">涌金亭示同游诸君</a> <a href="yuanhaowen.htm#11"> 续小娘歌十首（选二）</a> 
<a href="yuanhaowen.htm#12"> 游天坛杂诗十三首（选一）</a> <a href="yuanhaowen.htm#13"> 眼中</a> 
<a href="yuanhaowen.htm#9">论诗三十首</a></p>
<hr>
<p align="left"><a name="1"></a>摸鱼儿</p>
<p align="left"><br>
恨世间、情是何物，直教生死相许。天南地北双飞客，老翅几回寒暑。<br>
欢乐趣。离别苦。就中更有痴儿女，君应有语，<br>
渺万里层云，千山暮雪，只影为谁去。<p>
横汾路，寂寞当年萧鼓。荒烟依旧平楚。招魂楚些何嗟及。<br>
山鬼自啼风雨。天也妒。来信与、莺儿燕子俱黄土。<br>
千秋万古。为留待骚人，狂歌痛饮，来访燕丘处。</p>
<hr>
<p align="center"><a name="2"></a>  摸鱼儿</p>     
<p align="left"><br>     
问莲根、有丝多少。莲心知为谁苦。双花脉脉娇相向，只是旧家儿女。<br>     
天已许，甚不教、白头生死鸳鸯浦。夕阳无语。<br>     
算谢客烟中，湘妃江上，未是断肠处。<p>     
香奁梦，好在灵芝瑞露。      
人间俯仰今古。海枯石烂情缘在，幽恨不埋黄土。<br>     
相思树。流年度，无端又被西风误。兰舟少住。<br>     
怕载酒重来，红衣半落，狼藉卧风雨。</p>     
<hr>     
<p align="center"><a name="3"></a>  木兰花慢  游三台</p>      
<p align="left"><br>     
渺漳流东下，流不尽，古今情。记海上三山，云中双阙，当日南城。<br>     
黄星。几年飞去，淡春阴、平野草青青。冰井犹残石秋（下为“瓦”），露盘已失金茎。<p>     
风流千古短歌行。慷慨缺壶声。想骊酒临江，赋诗鞍马，词气纵横。<br>     
飘零。旧家王粲，似南飞、乌鹊月三更。笑杀西赋客，壮怀无复平生。</p>     
<hr>     
<p align="center"><a name="4"></a>  玉漏迟  壬辰围城中，有怀淅江别业</p>      
<p align="left"><br>     
淅江归路杳。西南仰羡，投林高鸟。升斗微官，世累苦相萦绕。<br>     
不入麒麟画里，又不与、巢由同调。时自笑。虚名负我，平生吟啸。<p>     
扰扰马足车尘，被岁月无情，暗消年少。钟鼎山林，一事几时曾了。<br>     
四壁秋虫夜语，更一点，残灯斜照。青镜晓。白发又添多少。</p>     
<hr>     
<p align="center"><a name="5"></a>  石州慢   赴召史馆，与德新丈别于岳祠新店，明日以此寄之。</p>      
<p align="left"><br>     
击筑行歌，鞍马赋诗，年少豪举。从渠里社浮沉，枉笑人间风女。<br>     
生平王粲，而今憔悴登楼，江山信美非吾土。天地一飞鸿，渺翩翩何许。<p>     
羁旅。山中父老相逢，应念此行良苦。几为虚名，误却东家鸡黍。<br>     
漫漫长路，萧萧两鬓黄尘，骑心漫与行人语。诗句欲成时，满西山风雨。</p>     
<hr>     
<p align="center"><a name="6"></a>  临江仙  自洛阳往孟津道中作</p>      
<p align="left"><br>     
今古北邙山下路，黄尘老尽英雄。人生长恨水长东。幽怀谁共语，远目送归鸿。<p>     
盖世功名将底用，从前错怨天公。浩歌一曲酒千钟。男儿行处是，未要论穷通。</p>     
<hr>     
<p align="center"><a name="7"></a>  鹧鸪天</p>     
<p align="left"><br>     
华表归来老令威。头皮留在姓名非。旧时逆旅黄粱饭，今日田家白板扉。<p>     
沽酒市，钓鱼矶。爱闲真与世相违。墓头不要征西字，元是中原一布衣。</p>     
<hr>     
<p align="center"><a name="8"></a>  清平乐</p>     
<p align="left"><br>     
离肠宛转。瘦觉妆痕浅。飞去飞来双语燕。消息知郎近远。<p>     
楼前小语珊珊。海棠帘幕轻寒。杜宇一声春去，树头无数青山。</p>     
<hr> 
<p align="center"><a name="10"></a>涌金亭示同游诸君</p>
<p><br>
太行元气老不死，上与左界分山河。<br>
有如巨鳌昂头西入海，突兀已过余坡陀。<br>
我从汾晋来，山之面目腹背皆经过。<br>
济源盘谷非不佳，烟景独觉苏门多。<br>
涌金亭下百泉水，海眼万古留山阿。<br>
v拂泺水源，渊沦晋溪波。<br>
云雷涵鬼物，窟宅深蛟鼋。<br>
水妃簸弄明月玑，地藏发泄天不诃。<br>
平湖油油碧于酒，云锦十里翻风荷。<br>
我来适与风雨会，世界三日漫兜罗。<br>
山行不得山，北望空长哦！<br>
今朝一洗众峰出，千鬟万臀高峨峨。<br>
空青断石壁，微茫散烟萝。<br>
山阳十月未摇落，翠蕤云锵嗟茨Α<br>
云烟故为出浓淡，鱼鸟似欲留婆娑。<br>
石间仙人迹，石烂迹不磨。<br>
仙人去不返，六龙忽蹉跎。<br>
江山如此不一醉，拊掌笑杀孙公和。<br>
长安城头乌尾讹，并州少年夜枕戈。<br>
举杯为问谢安石，苍生今亦如卿何？<br>
元子乐矣君其歌！</p>
<hr>
<p align="center"><a name="11"></a>续小娘歌十首（选二）</p>
<p><br>
其 一<br> 
<br> 
山无洞穴水无船，单骑驱人动数千；<br> 
直使今年留得在，更教何处过明年。<br> 
<br> 
其 二<br> 
<br> 
雁雁相送过河来，人歌人哭雁声哀；<br> 
雁到秋来却南去，南人北渡几时回！</p> 
<hr> 
<p align="center"><a name="12"></a>游天坛杂诗十三首（选一）</p>
<p><br>
湍声汹汹落悬崖，见说蛟龙擘石开；<br>
安得天瓢一翻倒，蹑云平下看风雷。</p>
<hr>
<p align="center"><a name="13"></a>眼中</p>
<p><br>
眼中时事亦纷然，拥被寒窗夜不眠。<br>
骨肉他乡各异县，衣冠今日是何年？<br>
枯槐聚蚁无多地，秋水鸣蛙自一天。<br>
何处青山隔尘土，一庵吾欲送华颠。&nbsp;</p>
<hr>    
<p align="center"><a name="9"></a>论诗三十首<br>    
</p>    
<p align="left"><br>    
汉谣魏什久纷纭，正体无人与细论。<br>    
谁是诗中疏凿手，暂教泾渭各清浑。<p>    
曹刘坐啸虎生风，四海无人角两雄。<br>    
可惜并州刘越石，不教横槊建安中。<p>    
邺下风流在晋多，壮怀犹见缺壶歌。<br>    
风云若恨张华少，温李新声奈尔何？<br>    
（钟嵘评张华诗，恨其儿女情多，风云气少。）<p>    
一语天然万古新，豪华落尽见真淳。<br>    
南窗白日羲皇上，未害渊明是晋人。<br>    
（柳子厚，晋之谢灵运；陶渊明，唐之白乐天。）<p>    
纵横诗笔见高情，何物能浇块垒平。<br>    
老阮不狂谁会得，出门一笑大江横。<p>    
心画心声总失真，文章仍复见为人。<br>    
高情千古闲居赋，争信安仁拜路尘！<p>    
慷慨歌谣绝不传，穹庐一曲本天然。<br>    
中州万古英雄气，也到阴山敕勒川。<p>    
沈宋横驰翰墨场，风流初不废齐梁。<br>    
论功若准平吴例，合着黄金铸子昂。<p>    
斗靡夸多费览观，陆文犹恨冗于潘。<br>    
心声只要传心了，布谷澜翻可是难。<br>    
（陆芜而潘净，语见《世说》）<p>    
排比铺张特一途，藩篱如此亦区区。<br>    
少陵自有连城璧，争奈微之识〖石武〗〖石夫〗。<br>    
（事见元稹《子美墓志》）<p>    
眼处心生句自神，暗中摸索总非真。<br>    
画图临出秦川景，亲到长安有几人？<p>    
望帝春心托杜鹃，佳人锦色怨华年。<br>    
诗家总爱西昆好，独恨无人作郑笺。<p>    
万古文章有坦途，纵横谁似玉川卢。<br>    
真书不入今人眼，儿辈从教画鬼符。<p>    
出处殊途听所安，山林何得贱衣冠？<br>    
华歆一掷金随重，大是渠侬被眼谩。<p>    
笔底银河落九天，何曾憔悴饭山前。<br>    
世间东抹西涂手，枉着书生待鲁连。<p>    
切切秋虫万古情，灯前山鬼泪纵横。<br>    
鉴湖春好无人赋，岸夹桃花锦浪生。<p>    
切响浮声发巧深，研摩虽苦果何心！<br>    
浪翁水乐无宫徵，自是云山韶□（“镬”换三点水）音。<br>    
（水乐，次山事。又其《〖矣欠〗乃曲》云：“停桡静听<br>    
曲中意，好似云山韶□音”）<p>    
东野穷愁死不休，高天厚地一诗囚。<br>    
江山万古潮阳笔，合在元龙百尺楼。<p>    
万古幽人在涧阿，百年孤愤竟如何？<br>    
无人说与天随子，春草输赢校几多？<br>    
（天随子诗：“无多药草在南荣，合有新苗次第生。稚子<br>    
不知名品上，恐随春草斗输赢。”）<p>    
谢客风容映古今，发源谁似柳州深？<br>    
朱弦一拂遗音在，却是当年寂寞心。<p>    
窘步相仍死不前，唱酬无复见前贤。<br>    
纵横正有凌云笔，俯仰随人亦可怜。<p>    
奇外无奇更出奇，一波才动万波随。<br>    
只知诗到苏黄尽，沧海横流却是谁？<p>    
曲学虚荒小说欺，俳谐怒骂岂诗宜？<br>    
今人合笑古人拙，除却雅言都不知。<p>    
有情芍药含春泪，无力蔷薇卧晚枝。<br>    
拈出退之山石句，始知渠是女郎诗。<p>    
乱后玄都失古基，看花诗在只堪悲。<br>    
刘郎也是人间客，枉向东风怨兔葵。<p>    
金人洪炉不厌频，精真那计受纤尘。<br>    
苏门果有忠臣在，肯放坡诗百态新。<p>    
百年才觉古风回，元〖礻右〗诸人次第来。<br>    
讳学金陵犹有说，竟将何罪废欧梅？<p>    
古雅难将子美亲，精纯全失义山真。<br>    
论诗宁下涪翁拜，未作江西社里人。<p>    
池塘春草谢家春，万古千秋五字新。<br>    
传语闭门陈正字，可怜无补费精神！<p>    
撼树蚍蜉自觉狂，书生技痒爱论量。<br>    
老来留得诗千首，却被何人校短长？    
</p>    
<hr>    
    
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>    
    
</html>    
    
    
    
