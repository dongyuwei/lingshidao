<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：张籍诗全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">张籍诗全集</p>
<p align="left">张籍（约767～约830），唐代诗人。字文昌。原籍苏州（今属江苏），迁居和州乌江（今安徽和县乌江镇）。贞元初，与王建同在魏州学诗,后回和州。贞元十二年(796),孟郊至和州,访张籍。十四年，张籍北游，经孟郊介绍，在汴州认识韩愈。韩愈为汴州进士考官，张籍被荐，次年在长安进士及第。元和元年（806）调补太常寺太祝,与白居易相识，互相切磋，对各自的创作产生了积极的影响。张籍为太祝10年，因患目疾,几乎失明,明人称为“穷瞎张太祝”。元和十一年，转国子监助教，目疾初愈。15年后，迁秘书郎。长庆元年(821)，受韩愈荐为国子博士,迁水部员外郎，又迁主客郎中。大和二年(828),迁国子司业。世称“张水部”、“张司业”。张籍的乐府诗与王建齐名,并称“张王乐府”。南唐末年张洎收集张籍诗400多首,钱公辅名为《木铎集》12卷。南宋末年汤中以家藏元丰八年写本为主，兼以各本校定,编为《张司业集》8卷,附录1卷，魏峻刊刻于平江。今传宋蜀刻本唐人集中的《张文昌文集》 4卷,共收诗317首。明嘉靖万历间刻本《唐张司业诗集》8卷,共收诗450多首,《四部丛刊》曾据以影印。1958年，中华书局上海编辑所以它为底本，并参照现存各本进行校勘删补，编成《张籍诗集》8卷，共收诗480多首。另据《新唐书・艺文志》著录，张籍有《论语注辨》 2卷，今佚。</p> 
<hr> 
<p> 
　　　　　　　　　　　　　　卷三百八十二 <p>卷382_1 「寄远曲」张籍 <br> 
　　美人来去春江暖，江头无人湘水满。浣沙石上水禽栖， <br> 
　　江南路长春日短。兰舟桂楫常渡江，无因重寄双琼。 <p>卷382_2 「行路难」张籍 <br> 
　　湘东行人长叹息，十年离家归未得。弊裘羸马苦难行， <br> 
　　僮仆饥寒少筋力。君不见床头黄金尽，壮士无颜色。 <br> 
　　龙蟠泥中未有云，不能生彼升天翼。 <p>卷382_3 「征妇怨」张籍 <br> 
　　九月匈奴杀边将，汉军全没辽水上。万里无人收白骨， <br> 
　　家家城下招魂葬。妇人依倚子与夫，同居贫贱心亦舒。 <br> 
　　夫死战场子在腹，妾身虽存如昼烛。 <p>卷382_4 「白歌」张籍 <br> 
　　皎皎白白且鲜，将作春衣称少年。裁缝长短不能定， <br> 
　　自持刀尺向姑前。复恐兰膏污纤指，常遣傍人收堕珥。 <br> 
　　衣裳著时寒食下，还把玉鞭鞭白马。 <p>卷382_5 「野老歌（一作山农词）」张籍 <br> 
　　老农家贫在山住，耕种山田三四亩。苗疏税多不得食， <br> 
　　输入官仓化为土。岁暮锄犁傍空室，呼儿登山收橡实。 <br> 
　　西江贾客珠百斛，船中养犬长食肉。 <p>卷382_6 「寄衣曲」张籍 <br> 
　　织素缝衣独苦辛，远因回使寄征人。官家亦自寄衣去， <br> 
　　贵从妾手著君身。高堂姑老无侍子，不得自到边城里。 <br> 
　　殷勤为看初著时，征夫身上宜不宜。 <p>卷382_7 「送远曲」张籍 <br> 
　　戏马台南山簇簇，山边饮酒歌别曲。行人醉后起登车， <br> 
　　席上回尊劝僮仆。青天漫漫覆长路，远游无家安得住。 <br> 
　　愿君到处自题名，他日知君从此去。 <p>卷382_8 「筑城词」张籍 <br> 
　　筑城处，千人万人齐把杵。重重土坚试行锥， <br> 
　　军吏执鞭催作迟。来时一年深碛里，尽著短衣渴无水。 <br> 
　　力尽不得抛杵声，杵声未尽人皆死。家家养男当门户， <br> 
　　今日作君城下土。 <p>卷382_9 「猛虎行」张籍 <br> 
　　南山北山树冥冥，猛虎白日绕林行。向晚一身当道食， <br> 
　　山中麋鹿尽无声。年年养子在空谷，雌雄上山不相逐。 <br> 
　　谷中近窟有山村，长向村家取黄犊。五陵年少不敢射， <br> 
　　空来林下看行迹。 <p>卷382_10 「别离曲」张籍 <br> 
　　行人结束出门去，几时更踏门前路。忆昔君初纳采时， <br> 
　　不言身属辽阳戍。早知今日当别离，成君家计良为谁。 <br> 
　　男儿生身自有役，那得误我少年时。不如逐君征战死， <br> 
　　谁能独老空闺里。 <p>卷382_11 「牧童词」张籍 <br> 
　　远牧牛，绕村四面禾黍稠。陂中饥乌啄牛背， <br> 
　　令我不得戏垄头。入陂草多牛散行，白犊时向芦中鸣。 <br> 
　　隔堤吹叶应同伴，还鼓长鞭三四声。牛牛食草莫相触， <br> 
　　官家截尔头上角。 <p>卷382_12 「沙堤行，呈裴相公」张籍 <br> 
　　长安大道沙为堤，早风无尘雨无泥。宫中玉漏下三刻， <br> 
　　朱衣导骑丞相来。路傍高楼息歌吹，千车不行行者避。 <br> 
　　街官闾吏相传呼，当前十里惟空衢。白麻诏下移相印， <br> 
　　新堤未成旧堤尽。 <p>卷382_13 「求仙行」张籍 <br> 
　　汉皇欲作飞仙子，年年采药东海里。蓬莱无路海无边， <br> 
　　方士舟中相枕死。招摇在天回白日，甘泉玉树无仙实。 <br> 
　　九皇真人终不下，空向离宫祠太乙。丹田有气凝素华， <br> 
　　君能保之升绛霞。 <p>卷382_14 「古钗叹」张籍 <br> 
　　古钗堕井无颜色，百尺泥中今复得。凤凰宛转有古仪， <br> 
　　欲为首饰不称时。女伴传看不知主，罗袖拂拭生光辉。 <br> 
　　兰膏已尽股半折，雕文刻样无年月。虽离井底入匣中， <br> 
　　不用还与坠时同。 <p>卷382_15 「各东西」张籍 <br> 
　　游人别，一东复一西。出门相背两不返，惟信车轮与马蹄。 <br> 
　　道路悠悠不知处，山高海阔谁辛苦。远游不定难寄书， <br> 
　　日日空寻别时语。浮云上天雨堕地，暂时会合终离异。 <br> 
　　我今与子非一身，安得死生不相弃。 <p>卷382_16 「节妇吟，寄东平李司空师道」张籍 <br> 
　　君知妾有夫，赠妾双明珠。感君缠绵意，系在红罗襦。 <br> 
　　妾家高楼连苑起，良人执戟明光里。知君用心如日月， <br> 
　　事夫誓拟同生死。还君明珠双泪垂，何不相逢未嫁时。 <p>卷382_17 「宴客词」张籍 <br> 
　　上客不用顾金羁，主人有酒君莫违。请君看取园中花， <br> 
　　地上渐多枝上稀。山头树影不见石，溪水无风应更碧。 <br> 
　　人人齐醉起舞时，谁觉翻衣与倒帻。明朝花尽人已去， <br> 
　　此地独来空绕树。 <p>卷382_18 「永嘉行」张籍 <br> 
　　黄头鲜卑入洛阳，胡儿执戟升明堂。晋家天子作降虏， <br> 
　　公卿奔走如牛羊。紫陌旌幡暗相触，家家鸡犬惊上屋。 <br> 
　　妇人出门随乱兵，夫死眼前不敢哭。九州诸侯自顾土， <br> 
　　无人领兵来护主。北人避胡多在南，南人至今能晋语。 <p>卷382_19 「采莲曲」张籍 <br> 
　　秋江岸边莲子多，采莲女儿凭船歌。青房圆实齐戢戢， <br> 
　　争前竞折漾微波。试牵绿茎下寻藕，断处丝多刺伤手。 <br> 
　　白练束腰袖半卷，不插玉钗妆梳浅。船中未满度前洲， <br> 
　　借问阿谁家住远。归时共待暮潮上，自弄芙蓉还荡桨。 <p>卷382_20 「伤歌行（元和中，杨凭贬临贺尉）」张籍 <br> 
　　黄门诏下促收捕，京兆尹系御史府。出门无复部曲随， <br> 
　　亲戚相逢不容语。辞成谪尉南海州，受命不得须臾留。 <br> 
　　身着青衫骑恶马，中门之外无送者。邮夫防吏急喧驱， <br> 
　　往往惊堕马蹄下。长安里中荒大宅，朱门已除十二戟。 <br> 
　　高堂舞榭锁管弦，美人遥望西南天。 <p>卷382_21 「吴宫怨」张籍 <br> 
　　吴宫四面秋江水，江清露白芙蓉死。吴王醉后欲更衣， <br> 
　　座上美人娇不起。宫中千门复万户，君恩反覆谁能数。 <br> 
　　君心与妾既不同，徒向君前作歌舞。茱萸满宫红实垂， <br> 
　　秋风袅袅生繁枝。姑苏台上夕燕罢，他人侍寝还独归。 <br> 
　　白日在天光在地，君今那得长相弃。 <p>卷382_22 「北邙行（一作白邙山）」张籍 <br> 
　　洛阳北门北邙道，丧车辚辚入秋草。车前齐唱薤露歌， <br> 
　　高坟新起白峨峨。朝朝暮暮人送葬，洛阳城中人更多。 <br> 
　　千金立碑高百尺，终作谁家柱下石。山头松柏半无主， <br> 
　　地下白骨多于土。寒食家家送纸钱，乌鸢作窠衔上树。 <br> 
　　人居朝市未解愁，请君暂向北邙游。 <p>卷382_23 「关山月」张籍 <br> 
　　秋月朗朗关山上，山中行人马蹄响。关山秋来雨雪多， <br> 
　　行人见月唱边歌。海边茫茫天气白，胡儿夜度黄龙碛。 <br> 
　　军中探骑暮出城，伏兵暗处低旌戟。溪水连天霜草平， <br> 
　　野驼寻水碛中鸣。陇头风急雁不下，沙场苦战多流星。 <br> 
　　可怜万国关山道，年年战骨多秋草。 <p>卷382_24 「陇头行」张籍 <br> 
　　陇头路断人不行，胡骑夜入凉州城。汉兵处处格斗死， <br> 
　　一朝尽没陇西地。驱我边人胡中去，散放牛羊食禾黍。 <br> 
　　去年中国养子孙，今著毡裘学胡语。谁能更使李轻车， <br> 
　　收取凉州入汉家。 <p>卷382_25 「楚妃叹」张籍 <br> 
　　湘云初起江沉沉，君王遥在云梦林。江南雨多旌旗暗， <br> 
　　台下朝朝春水深。章华殿前朝万国，君心独自无终极。 <br> 
　　楚兵满地能逐禽，谁用一身骋筋力。西江若翻云梦中， <br> 
　　麋鹿死尽应还宫。 <p>卷382_26 「春日行」张籍 <br> 
　　春日融融池上暖，竹牙出土兰心短。草堂晨起酒半醒， <br> 
　　家僮报我园花满。头上皮冠未曾整，直入花间不寻径。 <br> 
　　树树殷勤尽绕行，攀枝未遍春日暝。不用积金著青天， <br> 
　　不用服药求神仙。但愿园里花长好，一生饮酒花前老。 <p>卷382_27 「秋夜长」张籍 <br> 
　　秋天如水夜未央，天汉东西月色光。愁人不寐畏枕席， <br> 
　　暗虫唧唧绕我傍。荒城为村无更声，起看北斗天未明。 <br> 
　　白露满田风袅袅，千声万声i鸟鸣。 <p>卷382_28 「白鼍鸣」张籍 <br> 
　　天欲雨，有东风，南G白鼍鸣窟中。六月人家井无水， <br> 
　　夜闻鼍声人尽起。 <p>卷382_29 「洛阳行」张籍 <br> 
　　洛阳宫阙当中州，城上峨峨十二楼。翠华西去几时返， <br> 
　　枭巢乳鸟藏蛰燕。御门空锁五十年，税彼农夫修玉殿。 <br> 
　　六街朝暮鼓冬冬，禁兵持戟守空宫。百官月月拜章表， <br> 
　　驿使相续长安道。上阳宫树黄复绿，野豺入苑食麋鹿。 <br> 
　　陌上老翁双泪垂，共说武皇巡幸时。 <p>卷382_30 「春江曲」张籍 <br> 
　　春江无云潮水平，蒲心出水凫雏鸣。长干夫婿爱远行， <br> 
　　自染春衣缝已成。妾身生长金陵侧，去年随夫住江北。 <br> 
　　春来未到父母家，舟小风多渡不得。欲辞舅姑先问人， <br> 
　　私向江头祭水神。 <p>卷382_31 「送远曲」张籍 <br> 
　　吴门向西流水长，水长柳暗烟茫茫。行人送客各惆怅， <br> 
　　话离叙别倾清觞。吟丝竹，鸣笙簧，酒酣性逸歌猖狂。 <br> 
　　行人告我挂帆去，此去何时返故乡。殷勤振衣两相嘱， <br> 
　　世事近来还浅促。愿君看取吴门山，带雪经春依旧绿。 <br> 
　　行人行处求知亲，送君去去徒酸辛。 <p>卷382_32 「塞下曲」张籍 <br> 
　　边州八月修城堡，候骑先烧碛中草。胡风吹沙度陇飞， <br> 
　　陇头林木无北枝。将军阅兵青塞下，鸣鼓逢逢促猎围。 <br> 
　　天寒山路石断裂，白日不销帐上雪。乌孙国乱多降胡， <br> 
　　诏使名王持汉节。年年征战不得闲，边人杀尽唯空山。 <p>卷382_33 「董逃行」张籍 <br> 
　　洛阳城头火樱乱兵烧我天子宫。宫城南面有深山， <br> 
　　尽将老幼藏其间。重岩为屋橡为食，丁男夜行候消息。 <br> 
　　闻道官军犹掠人，旧里如今归未得。董逃行， <br> 
　　汉家几时重太平。 <p>卷382_34 「少年行」张籍 <br> 
　　少年从猎出长杨，禁中新拜羽林郎。独对辇前射双虎， <br> 
　　君王手赐黄金。日日斗鸡都市里，赢得宝刀重刻字。 <br> 
　　百里报仇夜出城，平明还在娼楼醉。遥闻虏到平陵下， <br> 
　　不待诏书行上马。斩得名王献桂宫，封侯起第一日中。 <br> 
　　不为六郡良家子，百战始取边城功。 <p>卷382_35 「白头吟」张籍 <br> 
　　请君膝上琴，弹我白头吟。忆昔君前娇笑语， <br> 
　　两情宛转如萦素。宫中为我起高楼，更开花池种芳树。 <br> 
　　春天百草秋始衰，弃我不待白头时。罗襦玉珥色未暗， <br> 
　　今朝已道不相宜。扬州青铜作明镜，暗中持照不见影。 <br> 
　　人心回互自无穷，眼前好恶那能定。君恩已去若再返， <br> 
　　菖蒲花开月长满。 <p>卷382_36 「将军行」张籍 <br> 
　　弹筝峡东有胡尘，天子择日拜将军。蓬莱殿前赐六纛， <br> 
　　还领禁兵为部曲。当朝受诏不辞家，夜向咸阳原上宿。 <br> 
　　战车彭彭旌旗动，三十六军齐上陇。陇头战胜夜亦行， <br> 
　　分兵处处收旧城。胡儿杀尽阴碛暮，扰扰唯有牛羊声。 <br> 
　　边人亲戚曾战没，今逐官军收旧骨。碛西行见万里空， <br> 
　　幕府独奏将军功。 <p>卷382_37 「贾客乐」张籍 <br> 
　　金陵向西贾客多，船中生长乐风波。欲发移船近江口， <br> 
　　船头祭神各浇酒。停杯共说远行期，入蜀经蛮谁别离。 <br> 
　　金多众中为上客，夜夜算缗眠独迟。秋江初月猩猩语， <br> 
　　孤帆夜发潇湘渚。水工持楫防暗滩，直过山边及前侣。 <br> 
　　年年逐利西复东，姓名不在县籍中。农夫税多长辛苦， <br> 
　　弃业长为贩宝翁。 <p>卷382_38 「羁旅行」张籍 <br> 
　　远客出门行路难，停车敛策在门端。荒城无人霜满路， <br> 
　　野火烧桥不得度。寒虫入窟鸟归巢，僮仆问我谁家去。 <br> 
　　行寻田头暝未息，双毂长辕碍荆棘。缘冈入涧投田家， <br> 
　　主人舂米为夜食。晨鸡喔喔茅屋傍，行人起扫车上霜。 <br> 
　　旧山已别行已远，身计未成难复返。长安陌上相识稀， <br> 
　　遥望天山白日晚。谁能听我辛苦行，为向君前歌一声。 <p>卷382_39 「车遥遥」张籍 <br> 
　　征人遥遥出古城，双轮齐动驷马鸣。山川无处不归路， <br> 
　　念君长作万里行。野田人稀秋草绿，日暮放马车中宿。 <br> 
　　惊游兔在我傍，独唱乡歌对僮仆。君家大宅凤城隅， <br> 
　　年年道上随行车。愿为玉銮系华轼，终日有声在君侧。 <br> 
　　门前旧辙久已平，无由复得君消息。 <p>卷382_40 「妾薄命」张籍 <br> 
　　薄命妇，良家子，无事从军去万里。汉家天子平四夷， <br> 
　　护羌都尉裹尸归。念君此行为死别，对君裁缝泉下衣。 <br> 
　　与君一日为夫妇，千年万岁亦相守。君爱龙城征战功， <br> 
　　妾愿青楼歌乐同。人生各各有所欲，讵得将心入君腹。 <p>卷382_41 「朱鹭」张籍 <br> 
　　翩翩兮朱鹭，来泛春塘栖绿树。羽毛如翦色如染， <br> 
　　远飞欲下双翅敛。避人引子入深堑，动处水纹开滟滟。 <br> 
　　谁知豪家网尔躯，不如饮啄江海隅。 <p>卷382_42 「远别离」张籍 <br> 
　　莲叶团团杏花拆，长江鲤鱼G鬣赤。念君少年弃亲戚， <br> 
　　千里万里独为客。谁言远别心不易，天星坠地能为石。 <br> 
　　几时断得城南陌，勿使居人有行役。 <p>卷382_43 「楚宫行」张籍 <br> 
　　章华宫中九月时，桂花半落红橘垂。江头骑火照辇道， <br> 
　　君王夜从云梦归。霓旌凤盖到双阙，台上重重歌吹发。 <br> 
　　千门万户开相当，烛笼左右列成行。下辇更衣入洞房， <br> 
　　洞房侍女尽焚香。玉阶罗幕微有霜，齐言此夕乐未央。 <br> 
　　玉酒湛湛盈华觞，丝竹次第鸣中堂。巴姬起舞向君王， <br> 
　　回身垂手结明。愿君千年万年寿，朝出射麋夜饮酒。 <p>卷382_44 「江南行」张籍 <br> 
　　江南人家多橘树，吴姬舟上织白苎。土地卑湿饶虫蛇， <br> 
　　连木为牌入江住。江村亥日长为市，落帆度桥来浦里。 <br> 
　　清莎覆城竹为屋，无井家家饮潮水。长干午日沽春酒， <br> 
　　高高酒旗悬江口。娼楼两岸临水栅，夜唱竹枝留北客。 <br> 
　　江南风土欢乐多，悠悠处处尽经过。 <p>卷382_45 「乌夜啼引」张籍 <br> 
　　秦乌啼哑哑，夜啼长安吏人家。吏人得罪囚在狱， <br> 
　　倾家卖产将自赎。少妇起听夜啼乌，知是官家有赦书。 <br> 
　　下床心喜不重寐，未明上堂贺舅姑。少妇语啼乌， <br> 
　　汝啼慎勿虚。借汝庭树作高巢，年年不令伤尔雏。 <p>卷382_46 「促促词」张籍 <br> 
　　促促复促促，家贫夫妇欢不足。今年为人送租船， <br> 
　　去年捕鱼在江边。家中姑老子复小，自执吴绡输税钱。 <br> 
　　家家桑麻满地黑，念君一身空努力。 <br> 
　　愿教牛蹄团团羊角直，君身常在应不得。 <p>卷382_47 「宛转行」张籍 <br> 
　　华屋重翠幄，绮席雕象床。远漏微更疏，薄衾中夜凉。 <br> 
　　炉气暗裴徊，寒灯背斜光。妍姿结宵态，寝臂幽梦长。 <br> 
　　宛转复宛转，忆君更未央。 <p>卷382_48 「短歌行」张籍 <br> 
　　青天荡荡高且虚，上有白日无根株。流光暂出还入地， <br> 
　　使我年少不须臾。与君相逢勿寂寞，衰老不复如今乐。 <br> 
　　玉卮盛酒置君前，再拜愿君千万年。 <p>卷382_49 「山头鹿」张籍 <br> 
　　山头鹿，角芟芟，尾促促。贫儿多租输不足， <br> 
　　夫死未葬儿在狱。早日熬熬蒸野冈，禾黍不收无狱粮。 <br> 
　　县家唯忧少军食，谁能令尔无死伤。 <p>卷382_50 「湘江曲」张籍 <br> 
　　湘水无潮秋水阔，湘中月落行人发。送人发，送人归， <br> 
　　白O茫茫鹧鸪飞。 <p>卷382_51 「楚妃怨」张籍 <br> 
　　梧桐叶下黄金井，横架辘轳牵素绠。 <br> 
　　美人初起天未明，手拂银瓶秋水冷。 <p>卷382_52 「离宫怨」张籍 <br> 
　　高堂别馆连湘渚，长向春光开万户。 <br> 
　　荆王去去不复来，宫中美人自歌舞。 <p>卷382_53 「成都曲」张籍 <br> 
　　锦江近西烟水绿，新雨山头荔枝熟。 <br> 
　　万里桥边多酒家，游人爱向谁家宿。 <p>卷382_54 「寒塘曲」张籍 <br> 
　　寒塘沉沉柳叶疏，水暗人语惊栖凫。 <br> 
　　舟中少年醉不起，持烛照水射游鱼。 <p>卷382_55 「春别曲」张籍 <br> 
　　长江春水绿堪染，莲叶出水大如钱。 <br> 
　　江头橘树君自种，那不长系木兰船。 <p>卷382_56 「春堤曲」张籍 <br> 
　　野塘飞树头，绿蒲紫菱盖碧流。 <br> 
　　狂客谁家爱云水，日日独来城下游。 <p>卷382_57 「乌栖曲」张籍 <br> 
　　西山作宫潮满池，宫鸟晓鸣茱萸枝。 <br> 
　　吴姬采莲自唱曲，君王昨夜舟中宿。 <p>卷382_58 「雀飞多」张籍 <br> 
　　雀飞多，触网罗，网罗高树颠。汝飞蓬蒿下， <br> 
　　勿复投身网罗间。粟积仓，禾在田。巢之雏，望其母来还。 <p>卷382_59 「泗水行」张籍 <br> 
　　泗水流急石纂纂，鲤鱼上下红尾短。春冰销散日华满， <br> 
　　行舟往来浮桥断。城边鱼市人早行，水烟漠漠多棹声。 <p>卷382_60 「废居行」张籍 <br> 
　　胡马崩腾满阡陌，都人避乱唯空宅。宅边青桑垂宛宛， <br> 
　　野蚕食叶还成茧。黄雀衔草入燕窠，啧啧啾啾白日晚。 <br> 
　　去时禾黍埋地中，饥兵掘土翻重重。鸱枭养子庭树上， <br> 
　　曲墙空屋多旋风。乱定几人还本土，唯有官家重作主。 <p>卷382_61 「寄菖蒲」张籍 <br> 
　　石上生菖蒲，一寸十二节。仙人劝我食，令我头青面如雪。 <br> 
　　逢人寄君一绛囊，书中不得传此方。君能来作栖霞侣， <br> 
　　与君同入丹玄乡。 <p>卷382_62 「江村行」张籍 <br> 
　　南塘水深芦笋齐，下田种稻不作畦。耕场磷磷在水底， <br> 
　　短衣半染芦中泥。田头刈莎结为屋，归来系牛还独宿。 <br> 
　　水淹手足尽有疮，山虻绕身飞rr.桑林椹黑蚕再眠， <br> 
　　妇姑采桑不向田。江南热旱天气毒，雨中移秧颜色鲜。 <br> 
　　一年耕种长苦辛，田熟家家将赛神。 <p>卷382_63 「樵客吟」张籍 <br> 
　　上山采樵选枯树，深处樵多出辛苦。秋来野火烧栎林， <br> 
　　枝柯已枯堪采取。斧声坎坎在幽谷，采得齐梢青葛束。 <br> 
　　日西待伴同下山，竹担弯弯向身曲。共知路傍多虎窟， <br> 
　　未出深林不敢歇。村西地暗狐兔行，稚子叫时相应声。 <br> 
　　采樵客，莫采松与柏。松柏生枝直且坚，与君作屋成家宅。 <p>卷382_64 「湖南曲」张籍 <br> 
　　潇湘多别离，风起芙蓉洲。江上人已远，夕阳满中流。 <br> 
　　鸳鸯东南飞，飞上青山头。 <p>卷382_65 「春水曲」张籍 <br> 
　　鸭鸭，觜唼唼。青蒲生，春水狭。荡漾木兰船， <br> 
　　中有双少年。少年醉，鸭不起。 <p>卷382_66 「云童行」张籍 <br> 
　　云童童，白龙之尾垂江中。今年天旱不作雨， <br> 
　　水足墙上有禾黍。 <p>卷382_67 「新桃行」张籍 <br> 
　　桃生叶婆娑，枝叶四向多。高未出墙颠，蒿苋相凌摩。 <br> 
　　植之三年馀，今年初试花。秋来已成实，其阴良已嘉。 <br> 
　　青蝉不来鸣，安得迅羽过。常恶牵丝虫，蒙幂成网罗。 <br> 
　　顾托戏儿童，勿折吾柔柯。明年结其实，磊磊充汝家。 <p>卷382_68 「忆远曲」张籍 <br> 
　　水上山沉沉，征途复绕林。途荒人行少，马迹犹可寻。 <br> 
　　雪中独立树，海口失侣禽。离忧如长线，千里萦我心。 <p>卷382_69 「长塘湖」张籍 <br> 
　　长塘湖，一斛水中半斛鱼。大鱼如柳叶，小鱼如针锋， <br> 
　　水浊谁能辨真龙。 <p>卷382_70 「废瑟词」张籍 <br> 
　　古瑟在匣谁复识，玉柱颠倒朱丝黑。千年曲谱不分明， <br> 
　　乐府无人传正声。秋虫暗穿尘作色，腹中不辨工人名。 <br> 
　　几时天下复古乐，此瑟还奏云门曲。 <p>卷三百八十三 <p>卷383_1 「野居」张籍 <br> 
　　贫贱易为适，荒郊亦安居。端坐无馀思，弥乐古人书。 <br> 
　　秋田多良苗，野水多游鱼。我无耒与网，安得充廪厨。 <br> 
　　寒天白日短，檐下暖我躯。四肢暂宽柔，中肠郁不舒。 <br> 
　　多病减志气，为客足忧虞。况复苦时节，览景独踟蹰。 <p>卷383_2 「西州」张籍 <br> 
　　羌胡据西州，近甸无边城。山东收税租，养我防塞兵。 <br> 
　　胡骑来无时，居人常震惊。嗟我五陵间，农者罢耘耕。 <br> 
　　边头多杀伤，士卒难全形。郡县发丁役，丈夫各征行。 <br> 
　　生男不能养，惧身有姓名。良马不念秣，烈士不苟营。 <br> 
　　所愿除国难，再逢天下平。 <p>卷383_3 「杂怨」张籍 <br> 
　　切切重切切，秋风桂枝折。人当少年嫁，我当少年别。 <br> 
　　念君非征行，年年长远途。妾身甘独殁，高堂有舅姑。 <br> 
　　山川岂遥远，行人自不返。 <p>卷383_4 「惜花」张籍 <br> 
　　春潭足芳树，水清不如素。幽人爱华景，一一空山暮。 <br> 
　　月出潭气白，游鱼暗冲石。夜深春思多，酒醒山寂寂。 <p>卷383_5 「三原李氏园宴集」张籍 <br> 
　　暮春天早热，邑居苦嚣烦。言从君子乐，乐彼李氏园。 <br> 
　　园中有草堂，池引泾水泉。开户西北望，远见嵯峨山。 <br> 
　　借问主人翁，北州佐戎轩。仆夫守旧宅，为客侍华筵。 <br> 
　　高怀有馀兴，竹树芳且鲜。倾我所持觞，尽日共留连。 <br> 
　　疏拙不偶俗，常喜形体闲。况来幽栖地，能不重叹言。 <p>卷383_6 「沈千运旧居」张籍 <br> 
　　汝北君子宅，我来见颓墉。乱离子孙尽，地属邻里翁。 <br> 
　　土木被丘墟，G路不连通。旧井蔓草合，牛羊坠其中。 <br> 
　　君辞天子书，放意任体躬。一生不自力，家与逆旅同。 <br> 
　　高议切星辰，馀声激喑聋。方将旌旧闾，百世可封崇。 <br> 
　　嗟其未积年，已为荒林丛。时岂无知音，不能崇此风。 <br> 
　　浩荡竟无睹，我将安所从。 <p>卷383_7 「赠别孟郊」张籍 <br> 
　　历历天上星，沉沉水中萍。幸当清秋夜，流影及微形。 <br> 
　　君生衰俗间，立身如礼经。纯诚发新文，独有金石声。 <br> 
　　才名振京国，归省东南行。停车楚城下，顾我不念程。 <br> 
　　宝镜曾坠水，不磨岂自明。苦节居贫贱，所知赖友生。 <br> 
　　欢会方别离，戚戚忧虑并。安得在一方，终老无送迎。 <p>卷383_8 「卧疾」张籍 <br> 
　　身病多思虑，亦读神农经。空堂留灯烛，四壁青荧荧。 <br> 
　　羁旅随人欢，贫贱还自轻。今来问良医，乃知病所生。 <br> 
　　僮仆各忧愁，杵臼无停声。见我形憔悴，劝药语丁宁。 <br> 
　　春雨枕席冷，窗前新禽鸣。开门起无力，遥爱鸡犬行。 <br> 
　　服药察耳目，渐如醉者醒。顾非达性命，犹为忧患生。 <p>卷383_9 「别段生」张籍 <br> 
　　与子骨肉亲，愿言长相随。况离父母傍，从我学书诗。 <br> 
　　同在道路间，讲论亦未亏。为文于我前，日夕生光仪。 <br> 
　　行役多疾疚，赖此相扶持。贫贱事难拘，今日有别离。 <br> 
　　我去秦城中，子留汴水湄。离情两飘断，不异风中丝。 <br> 
　　幼年独为客，举动难得宜。努力自修励，常如见我时。 <br> 
　　送我登山冈，再拜问还期。还期在新年，勿怨欢会迟。 <p>卷383_10 「哭于鹄」张籍 <br> 
　　青山无逸人，忽觉大国贫。良玉沉幽泉，名为天下珍。 <br> 
　　野性疏时俗，再拜乃从军。气高终不合，去如镜上尘。 <br> 
　　我初有章句，相合者唯君。今来吊嗣子，对陇烧新文。 <br> 
　　耕者废其耜，爨者绝其薪。苟无新衣裳，曷用光我身。 <br> 
　　奠酒徒拜手，哀怀安能陈。徒保金石韵，千载人所闻。 <p>卷383_11 「南归」张籍 <br> 
　　促促念道路，四支不常宁。行车未及家，天外非尽程。 <br> 
　　骨肉待我欢，乡里望我荣。岂知东与西，憔悴竟无成。 <br> 
　　人言苦夜长，穷者不念明。惧离其寝寐，百忧伤性灵。 <br> 
　　世道多险薄，相劝毕中诚。远游无知音，不如商贾行。 <br> 
　　达人有常志，愚夫劳所营。旧山行去远，言归乐此生。 <p>卷383_12 「惜花」张籍 <br> 
　　魍ナ骰ǎ坠地无颜色。日暮东风起，飘扬玉阶侧。 <br> 
　　残蕊在犹稀，青条耸复直。为君结芳实，令君勿叹息。 <p>卷383_13 「奉和舍人叔直省时思琴」张籍 <br> 
　　蔼蔼紫薇直，秋意深无穷。滴沥仙阁漏，肃穆禁池风。 <br> 
　　竹月泛凉影，萱露澹幽丛。地清物态胜，宵闲琴思通。 <br> 
　　时属雅音际，迥凝虚抱中。达人掌枢近，常与隐默同。 <p>卷383_14 「离妇」张籍 <br> 
　　十载来夫家，闺门无瑕疵。薄命不生子，古制有分离。 <br> 
　　托身言同穴，今日事乖违。念君终弃捐，谁能强在兹。 <br> 
　　堂上谢姑嫜，长跪请离辞。姑嫜见我往，将决复沉疑。 <br> 
　　与我古时钏，留我嫁时衣。高堂拊我身，哭我于路陲。 <br> 
　　昔日初为妇，当君贫贱时。昼夜常纺织，不得事蛾眉。 <br> 
　　辛勤积黄金，济君寒与饥。洛阳买大宅，邯郸买侍儿。 <br> 
　　夫婿乘龙马，出入有光仪。将为富家妇，永为子孙资。 <br> 
　　谁谓出君门，一身上车归。有子未必荣，无子坐生悲。 <br> 
　　为人莫作女，作女实难为。 <p>卷383_15 「怀别」张籍 <br> 
　　仆人驱行轩，低昂出我门。离堂无留客，席上唯琴樽。 <br> 
　　古道随水曲，悠悠绕荒村。远程未奄息，别念在朝昏。 <br> 
　　端居愁岁永，独此留清景。岂无经过人，寻叹门巷静。 <br> 
　　君如天上雨，我如屋下井。无因同波流，愿作形与影。 <p>卷383_16 「学仙」张籍 <br> 
　　楼观开朱门，树木连房廊。中有学仙人，少年休谷粮。 <br> 
　　高冠如芙蓉，霞月披衣裳。六时朝上清，佩玉纷锵锵。 <br> 
　　自言天老书，秘覆云锦囊。百年度一人，妄泄有灾殃。 <br> 
　　每占有仙相，然后传此方。先生坐中堂，弟子跪四厢。 <br> 
　　金刀截身发，结誓焚灵香。弟子得其诀，清斋入空房。 <br> 
　　守神保元气，动息随天罡。炉烧丹砂尽，昼夜候火光。 <br> 
　　药成既服食，计日乘鸾凰。虚空无灵应，终岁安所望。 <br> 
　　勤劳不能成，疑虑积心肠。虚羸生疾疹，寿命多夭伤。 <br> 
　　身殁惧人见，夜埋山谷傍。求道慕灵异，不如守寻常。 <br> 
　　先王知其非，戒之在国章。 <p>卷383_17 「夜怀」张籍 <br> 
　　穷居积远念，转转迷所归。幽蕙零落色，暗萤参差飞。 <br> 
　　病生秋风簟，泪堕月明衣。无愁坐寂寞，重使奏清徽。 <p>卷383_18 「城南」张籍 <br> 
　　漾漾南涧水，来作曲池流。言寻参差岛，晓榜轻盈舟。 <br> 
　　万绕不再止，千寻尽孤幽。藻涩讶人重，萍分指鱼游。 <br> 
　　繁苗毯下垂，密箭翻回c.曝鳖乱自坠，阴藤斜相钩。 <br> 
　　卧蒋黑米吐，翻芰紫角稠。桥低竞俯偻，亭近闲夷犹。 <br> 
　　目为逐胜朗，手因掇芳柔。渐喜游来极，忽疑归无由。 <br> 
　　气状虽可览，纤微谅难搜。未听主人赏，徒爱清华秋。 <p>卷383_19 「怀友」张籍 <br> 
　　人生有行役，谁能如草木。别离感中怀，乃为我桎梏。 <br> 
　　百年受命短，光景良不足。念我别离者，愿怀日月促。 <br> 
　　平地施道路，车马往不复。空知为良田，秋望禾黍熟。 <br> 
　　端居无俦侣，日夜祷耳目。立身难自觉，常恐忧与辱。 <br> 
　　穷贱无闲暇，疾痛多嗜欲。我思携手人，逍遥任心腹。 <p>卷383_20 「寄别者」张籍 <br> 
　　寒天正飞雪，行人心切切。同为万里客，中路忽离别。 <br> 
　　别君汾水东，望君汾水西。积雪无平冈，空山无人蹊。 <br> 
　　羸马时倚辕，行行未遑食。下车劝僮仆，相顾莫叹息。 <br> 
　　讵知佳期隔，离念终无极。 <p>卷383_21 「献从兄」张籍 <br> 
　　悠悠旱天云，不远如飞尘。贤达失其所，沉飘同众人。 <br> 
　　擢秀登王畿，出为良使宾。名高满朝野，幼贱谁不闻。 <br> 
　　一朝遇谗邪，流窜八九春。诏书近迁移，组绶未及身。 <br> 
　　冬井无寒冰，玉润难为焚。虚怀日迢遥，荣辱常保纯。 <br> 
　　我念出游时，勿吟康乐文。愿言灵溪期，聊欲相依因。 <p>卷383_22 「寄韩愈」张籍 <br> 
　　野馆非我室，新居未能安。读书避尘杂，方觉此地闲。 <br> 
　　过郭多园墟，桑果相接连。独游竟寂寞，如寄空云山。 <br> 
　　夏景常昼毒，密林无鸣蝉。临溪一盥濯，清去肢体烦。 <br> 
　　出林望曾城，君子在其间。戎府草章记，阻我此游盘。 <br> 
　　忆昔西潭时，并持钓鱼竿。共忻得鲂鲤，烹于我前。 <br> 
　　几朝还复来，叹息时独言。 <p>卷383_23 「赠姚N」张籍 <br> 
　　漏天日无光，泽土松不长。君今职下位，志气安得扬。 <br> 
　　白发文思壮，才为国贤良。无人识高韵，荐于天子傍。 <br> 
　　况我愚朴姿，强趋利名场。远同干贵人，身举固难彰。 <br> 
　　昔逢汴水滨，今会习池阳。岂无再来期，顾恐非此方。 <br> 
　　愿为石中泉，不为瓦上霜。离别勿复道，所贵不相忘。 <p>卷383_24 「病中寄白学士拾遗」张籍 <br> 
　　秋亭病客眠，庭树满枝蝉。凉风绕砌起，斜影入床前。 <br> 
　　梨晚渐红坠，菊寒无黄鲜。倦游寂寞日，感叹蹉跎年。 <br> 
　　尘欢久消委，华念独迎延。自寓城阙下，识君弟事焉。 <br> 
　　君为天子识，我方沉病缠。无因会同语，悄悄中怀煎。 <p>卷383_25 「雨中寄元宗简」张籍 <br> 
　　秋堂羸病起，盥漱风雨朝。竹影冷疏涩，榆叶暗飘萧。 <br> 
　　街径多坠果，墙隅有蜕蜩。延瞻游步阻，独坐闲思饶。 <br> 
　　君居应如此，恨言相去遥。 <p>卷383_26 「野寺后池寄友」张籍 <br> 
　　佛寺连野水，池幽夏景清。繁木荫芙蕖，时有水禽鸣。 <br> 
　　通溪岸暂断，分渚流复萦。伴僧钟磬罢，月来池上明。 <br> 
　　友人竟不至，东北见高城。独游自寂寞，况此恨盈盈。 <p>卷383_27 「董公诗」张籍 <br> 
　　谁主东诸侯，元臣陇西公。旌节居汴水，四方皆承风。 <br> 
　　在朝四十年，天下诵其功。相我明天子，政成如太宗。 <br> 
　　东方有艰难，公乃出临戎。单车入危城，慈惠安群凶。 <br> 
　　公谓其党言，汝材甚骁雄。为我帐下士，出入卫我躬。 <br> 
　　汝息为我子，汝亲我为翁。众皆相顾泣，无不和且恭。 <br> 
　　其父教子义，其妻勉夫忠。不自以为资，奉上但JJ. <br> 
　　公衣无文采，公食少肥浓。所忧在万人，人实我宁空。 <br> 
　　轻刑宽其政，薄赋弛租庸。四郡三十城，不知岁饥凶。 <br> 
　　天子临朝喜，元老留在东。今闻扬盛德，就安我大邦。 <br> 
　　百辟贺明主，皇风恩赐重。朝廷有大事，就决其所从。 <br> 
　　海内既无虞，君臣方肃雍。端居任僚属，宴语常从容。 <br> 
　　翩翩者苍乌，来巢于林丛。甘瓜生场圃，一蒂实连中。 <br> 
　　田有嘉谷陇，异亩穗亦同。贤人佐圣人，德与神明通。 <br> 
　　感应我淳化，生瑞我地中。昔者此州人，但矜马与弓。 <br> 
　　今公施德礼，自然威武崇。公其共百年，受禄将无穷。 <p>卷383_28 「祭退之」张籍 <br> 
　　呜呼吏部公，其道诚巍昂。生为大贤姿，天使光我唐。 <br> 
　　德义动鬼神，鉴用不可详。独得雄直气，发为古文章。 <br> 
　　学无不该贯，吏治得其方。三次论诤退，其志亦刚强。 <br> 
　　再使平山东，不言所谋臧。荐待皆寒羸，但取其才良。 <br> 
　　亲朋有孤稚，婚姻有办营。如彼天有斗，人可为信常。 <br> 
　　如彼岁有春，物宜得华昌。哀哉未申施，中年遽殂丧。 <br> 
　　朝野良共哀，矧于知旧肠。籍在江湖间，独以道自将。 <br> 
　　学诗为众体，久乃溢笈囊。略无相知人，黯如雾中行。 <br> 
　　北游偶逢公，盛语相称明。名因天下闻，传者入歌声。 <br> 
　　公领试士司，首荐到上京。一来遂登科，不见苦贡场。 <br> 
　　观我性朴直，乃言及平生。由兹类朋党，骨肉无以当。 <br> 
　　坐令其子拜，常呼幼时名。追招不隔日，继践公之堂。 <br> 
　　出则连辔驰，寝则对榻床。搜穷古今书，事事相酌量。 <br> 
　　有花必同寻，有月必同望。为文先见草，酿熟偕共觞。 <br> 
　　新果及异鲑，无不相待尝。到今三十年，曾不少异更。 <br> 
　　公文为时师，我亦有微声。而后之学者，或号为韩张。 <br> 
　　我官麟台中，公为大司成。念此委末秩，不能力自扬。 <br> 
　　特状为博士，始获升朝行。未几享其资，遂忝南宫郎。 <br> 
　　是事赖拯扶，如屋有栋梁。去夏公请告，养疾城南庄。 <br> 
　　籍时官休罢，两月同游翔。黄子陂岸曲，地旷气色清。 <br> 
　　新池四平涨，中有蒲荇香。北台临稻畴，茂柳多阴凉。 <br> 
　　板亭坐垂钓，烦苦稍已平。共爱池上佳，联句舒遐情。 <br> 
　　偶有贾秀才，来兹亦同并。移船入南溪，东西纵篙撑。 <br> 
　　划波激船舷，前后飞鸥I.回入潭濑下，网截鲤与鲂。 <br> 
　　踏沙掇水蔬，树下A新粳。日来相与嬉，不知暑日长。 <br> 
　　柴翁携童儿，聚观于岸傍。月中登高滩，星汉交垂芒。 <br> 
　　钓车掷长线，有获齐欢惊。夜阑乘马归，衣上草露光。 <br> 
　　公为游G诗，唱咏多慨慷。自期此可老，结社于其乡。 <br> 
　　籍受新官诏，拜恩当入城。公因同归还，居处隔一坊。 <br> 
　　中秋十六夜，魄圆天差晴。公既相邀留，坐语于阶楹。 <br> 
　　乃出二侍女，合弹琵琶筝。临风听繁丝，忽遽闻再更。 <br> 
　　顾我数来过，是夜凉难忘。公疾浸日加，孺人视药汤。 <br> 
　　来候不得宿，出门每回遑。自是将重危，车马候纵横。 <br> 
　　门仆皆逆遣，独我到寝房。公有旷达识，生死为一纲。 <br> 
　　及当临终晨，意色亦不荒。赠我珍重言，傲然委衾裳。 <br> 
　　公比欲为书，遗约有修章。令我署其末，以为后事程。 <br> 
　　家人号于前，其书不果成。子符奉其言，甚于亲使令。 <br> 
　　鲁论未讫注，手迹今微茫。新亭成未登，闭在庄西厢。 <br> 
　　书札与诗文，重叠我笥盈。顷息万事尽，肠情多摧伤。 <br> 
　　旧茔盟津北，野窆动鼓钲。柳车一出门，终天无回箱。 <br> 
　　籍贫无赠赀，曷用申哀诚。衣器陈下帐，醪饵奠堂皇。 <br> 
　　明灵庶鉴知，仿佛斯来飨。 <p>卷三百八十四 <p>卷384_1 「蓟北旅思（一作送远人）」张籍 <br> 
　　日日望乡国，空歌白苎词。长因送人处，忆得别家时。 <br> 
　　失意还独语，多愁只自知。客亭门外柳，折尽向南枝。 <p>卷384_2 「江南春」张籍 <br> 
　　江南杨柳春，日暖地无尘。渡口过新雨，夜来生白O. <br> 
　　晴沙鸣乳燕，芳树醉游人。向晚青山下，谁家祭水神。 <p>卷384_3 「西楼望月」张籍 <br> 
　　城西楼上月，复是雪晴时。寒夜共来望，思乡独下迟。 <br> 
　　幽光落水堑，净色在霜枝。明日千里去，此中还别离。 <p>卷384_4 「别鹤」张籍 <br> 
　　双鹤出云G，分飞各自迷。空巢在松顶，折羽落红泥。 <br> 
　　寻水终不饮，逢林亦未栖。别离应易老，万里雨凄凄。 <p>卷384_5 「江陵孝女」张籍 <br> 
　　孝女独垂发，少年唯一身。无家空托墓，主祭不从人。 <br> 
　　相吊有行客，起庐无旧邻。江头闻哭处，寂寂楚花春。 <p>卷384_6 「山中古祠」张籍 <br> 
　　春草空祠墓，荒林唯鸟飞。记年碑石在，经乱祭人稀。 <br> 
　　野鼠缘朱帐，阴尘盖画衣。近门潭水黑，时见宿龙归。 <p>卷384_7 「渔阳将」张籍 <br> 
　　塞深沙草白，都护领燕兵。放火烧奚帐，分旗筑汉城。 <br> 
　　下营看岭势，寻雪觉人行。更向桑干北，擒生问碛名。 <p>卷384_8 「听夜泉」张籍 <br> 
　　细泉深处落，夜久渐闻声。独起出门听，欲寻当涧行。 <br> 
　　还疑隔林远，复畏有风生。月下长来此，无人亦到明。 <p>卷384_9 「送南迁客」张籍 <br> 
　　去去远迁客，瘴中衰病身。青山无限路，白首不归人。 <br> 
　　海国战骑象，蛮州市用银。一家分几处，谁见日南春。 <p>卷384_10 「蓟北春怀」张籍 <br> 
　　渺渺水云外，别来音信稀。因逢过江使，却寄在家衣。 <br> 
　　问路更愁远，逢人空说归。今朝蓟城北，又见塞鸿飞。 <p>卷384_11 「思远人（一作寄远客）」张籍 <br> 
　　野桥春水清，桥上送君行。去去人应老，年年草自生。 <br> 
　　出门看远道，无信向边城。杨柳别离处，秋蝉今复鸣。 <p>卷384_12 「赠同溪客」张籍 <br> 
　　幽居得相近，烟景每寥寥。共伐临G树，因为过水桥。 <br> 
　　自教青鹤舞，分采紫芝苗。更爱南峰住，寻君路恐遥。 <p>卷384_13 「望行人（一作秋闺）」张籍 <br> 
　　秋风窗下起，旅雁向南飞。日日出门望，家家行客归。 <br> 
　　无因见边使，空待寄寒衣。独倚青楼暮，烟深鸟雀稀。 <p>卷384_14 「送宫人入道」张籍 <br> 
　　旧宠昭阳里，寻仙此最稀。名初出宫籍，身未称霞衣。 <br> 
　　已别歌舞贵，长随鸾鹤飞。中官看入洞，空驾玉轮归。 <p>卷384_15 「送越客」张籍 <br> 
　　见说孤帆去，东南到会稽。春云剡溪口，残月镜湖西。 <br> 
　　水鹤沙边立，山鼯竹里啼。谢家曾住处，烟洞入应迷。 <p>卷384_16 「赠辟谷者」张籍 <br> 
　　学得餐霞法，逢人与小还。身轻曾试鹤，力弱未离山。 <br> 
　　无食犬犹在，不耕牛自闲。朝朝空漱水，叩齿草堂间。 <p>卷384_17 「思江南旧游」张籍 <br> 
　　江皋三月时，花发石楠枝。归客应无数，春山自不知。 <br> 
　　独行愁道远，回信畏家移。杨柳东西渡，茫茫欲问谁。 <p>卷384_18 「夜到渔家（一作宿渔家）」张籍 <br> 
　　渔家在江口，潮水入柴扉。行客欲投宿，主人犹未归。 <br> 
　　竹深村路远，月出钓船稀。遥见寻沙岸，春风动草衣。 <p>卷384_19 「送远使」张籍 <br> 
　　扬旌过陇头，陇水向西流。塞路依山远，戍城逢笛秋。 <br> 
　　寒沙阴漫漫，疲马去悠悠。为问征行将，谁封定远侯。 <p>卷384_20 「不食姑（一作赠山中女道士）」张籍 <br> 
　　几年山里住，已作绿毛身。护气常稀语，存思自见神。 <br> 
　　养龟同不食，留药任生尘。要问西王母，仙中第几人。 <p>卷384_21 「古苑杏花」张籍 <br> 
　　废苑杏花在，行人愁到时。独开新堑底，半露旧烧枝。 <br> 
　　晚色连荒辙，低阴覆折碑。茫茫古陵下，春尽又谁知。 <p>卷384_22 「送流人」张籍 <br> 
　　独向长城北，黄云暗塞天。流名属边将，旧业作公田。 <br> 
　　拥雪添军垒，收冰当井泉。知君住应老，须记别乡年。 <p>卷384_23 「宿临江驿（一作宿江上，一作宿溪中驿）」张籍 <br> 
　　楚驿南渡口，夜深来客稀。月明见潮上，江静觉鸥飞。 <br> 
　　旅宿今已远，此行殊未归。离家久无信，又听捣寒衣。 <p>卷384_24 「送蛮客」张籍 <br> 
　　借问炎州客，天南几日行。江连恶G路，山绕夜郎城。 <br> 
　　柳叶瘴云湿，桂丛蛮鸟声。知君却回日，记得海花名。 <p>卷384_25 「襄国别友」张籍 <br> 
　　晓色荒城下，相看秋草时。独游无定计，不欲道来期。 <br> 
　　别处去家远，愁中驱马迟。归人渡烟水，遥映野棠枝。 <p>卷384_26 「送远客」张籍 <br> 
　　南原相送处，秋水草还生。同作忆乡客，如今分路行。 <br> 
　　因谁寄归信，渐远问前程。明日重阳节，无人上古城。 <p>卷384_27 「山中赠日南僧」张籍 <br> 
　　独向双峰老，松门闭两崖。翻经上蕉叶，挂衲落藤花。 <br> 
　　L石新开井，穿林自种茶。时逢海南客，蛮语问谁家。 <p>卷384_28 「征西将」张籍 <br> 
　　黄沙北风起，半夜又翻营。战马雪中宿，探人冰上行。 <br> 
　　深山旗未展，阴碛鼓无声。几道征西将，同收碎叶城。 <p>卷384_29 「寄友人」张籍 <br> 
　　忆在江南日，同游三月时。采茶寻远涧，斗鸭向春池。 <br> 
　　送客沙头宿，招僧竹里棋。如今各千里，无计得相随。 <p>卷384_30 「送防秋将」张籍 <br> 
　　白首征西将，犹能射戟支。元戎选部曲，军吏换旌旗。 <br> 
　　逐虏招降远，开边旧垒移。重收陇外地，应似汉家时。 <p>卷384_31 「律僧」张籍 <br> 
　　苦行长不出，清羸最少年。持斋唯一食，讲律岂曾眠。 <br> 
　　避草每移径，滤虫还入泉。从来天竺法，到此几人传。 <p>卷384_32 「山中秋夜」张籍 <br> 
　　寂寂山景静，幽人归去迟。横琴当月下，压酒及花时。 <br> 
　　冷露湿茆屋，暗泉冲竹篱。西峰采药伴，此夕恨无期。 <p>卷384_33 「送南客」张籍 <br> 
　　行路雨修修，青山尽海头。天涯人去远，岭北水空流。 <br> 
　　夜市连铜柱，巢居属象州。来时旧相识，谁向日南游。 <p>卷384_34 「宿江店」张籍 <br> 
　　野店临西浦，门前有橘花。停灯待贾客，卖酒与渔家。 <br> 
　　夜静江水白，路回山月斜。闲寻泊船处，潮落见平沙。 <p>卷384_35 「岭表逢故人」张籍 <br> 
　　过岭万馀里，旅游经此稀。相逢去家远，共说几时归。 <br> 
　　海上见花发，瘴中唯鸟飞。炎州望乡伴，自识北人衣。 <p>卷384_36 「出塞（一作塞上曲）」张籍 <br> 
　　秋塞雪初下，将军远出师。分营长记火，放马不收旗。 <br> 
　　月冷边帐湿，沙昏夜探迟。征人皆白首，谁见灭胡时。 <p>卷384_37 「寄紫阁隐者」张籍 <br> 
　　紫阁气沉沉，先生住处深。有人时得见，无路可相寻。 <br> 
　　夜鹿伴茅屋，秋猿守栗林。唯应采灵药，更不别营心。 <p>卷384_38 「夜宿黑灶溪」张籍 <br> 
　　夜到碧溪里，无人秋月明。逢幽更移宿，取伴亦探行。 <br> 
　　花下红泉色，云西乳鹤声。明朝记归处，石上自书名。 <p>卷384_39 「古树」张籍 <br> 
　　古树枝柯少，枯来复几春。露根堪系马，空腹定藏人。 <br> 
　　蠹节莓苔老，烧痕霹雳新。若当江浦上，行客祭为神。 <p>卷384_40 「送徐先生归蜀」张籍 <br> 
　　日暮远归处，云间仙观钟。唯持青玉牒，独立碧鸡峰。 <br> 
　　阴涧长收乳，寒泉旧养龙。几时因卖药，得向海边逢。 <p>卷384_41 「隐者」张籍 <br> 
　　先生已得道，市井亦容身。救病自行药，得钱多与人。 <br> 
　　问年长不定，传法又非真。每见邻家说，时闻使鬼神。 <p>卷384_42 「送友人归山」张籍 <br> 
　　出山成北首，重去结茅庐。移石修废井，扫龛盛旧书。 <br> 
　　开田留杏树，分洞与僧居。长在幽峰里，樵人见亦疏。 <p>卷384_43 「溪西亭晚望（一作溪远望）」张籍 <br> 
　　水碧悠悠，西亭柳岸头。夕阴生远岫，斜照逐回流。 <br> 
　　此地动归思，逢人方倦游。吴兴耆旧尽，空见白O洲。 <p>卷384_44 「哭山中友人」张籍 <br> 
　　入云遥便哭，山友隔今生。绕墓招魂魄，镌岩记姓名。 <br> 
　　犬因无主善，鹤为见人鸣。长说能尸解，多应别路行。 <p>卷384_45 「答僧拄杖」张籍 <br> 
　　灵藤为拄杖，白净色如银。得自高僧手，将扶病客身。 <br> 
　　春游不骑马，夜会亦呈人。持此归山去，深宜戴角巾。 <p>卷384_46 「灵都观李道士」张籍 <br> 
　　仙观雨来静，绕房琼草春。素书天上字，花洞古时人。 <br> 
　　泥灶煮灵液，扫坛朝玉真。几回游阆苑，青节亦随身。 <p>卷384_47 「送韦评事归华阴」张籍 <br> 
　　三峰西面住，出见世人稀。老大谁相识，j惶又独归。 <br> 
　　扫窗秋菌落，开箧夜蛾飞。若向云中伴，还应着褐衣。 <p>卷384_48 「送闽僧」张籍 <br> 
　　几夏京城住，今朝独远归。修行四分律，护净七条衣。 <br> 
　　G寺黄橙熟，沙田紫芋肥。九龙潭上路，同去客应稀。 <p>卷384_49 「送海南客归旧岛」张籍 <br> 
　　海上去应远，蛮家云岛孤。竹船来桂浦，山市卖鱼须。 <br> 
　　入国自献宝，逢人多赠珠。却归春洞口，斩象祭天吴。 <p>卷384_50 「登咸阳北寺楼（一作登感化寺楼）」张籍 <br> 
　　高秋原上寺，下马一登临。渭水西来直，秦山南向深。 <br> 
　　旧宫人不住，荒碣路难寻。日暮凉风起，萧条多远心。 <p>卷384_51 「送新罗使」张籍 <br> 
　　万里为朝使，离家今几年。应知旧行路，却上远归船。 <br> 
　　夜泊避蛟窟，朝炊求岛泉。悠悠到乡国，远望海西天。 <p>卷384_52 「宿广德寺寄从舅」张籍 <br> 
　　古寺客堂空，开帘四面风。移床动栖鹤，停烛聚飞虫。 <br> 
　　闲卧逐凉处，远愁生静中。林西微月色，思与宁家同。 <p>卷384_53 「宿邯郸馆寄马磁州（一作宿邯郸寄磁州友人）」张籍 <br> 
　　孤客到空馆，夜寒愁卧迟。虽沽主人酒，不似在家时。 <br> 
　　几宿得欢笑，如今成别离。明朝行更远，回望隔山陂。 <p>卷384_54 「舟行寄李湖州」张籍 <br> 
　　客愁无次第，川路重辛勤。藻密行舟涩，湾多转楫频。 <br> 
　　薄游空感惠，失计自怜贫。赖有汀洲句，时时慰远人。 <p>卷384_55 「送闲师归江南」张籍 <br> 
　　遍住江南寺，随缘到上京。多生修律业，外学得诗名。 <br> 
　　讲殿偏追入，斋家别请行。青枫乡路远，几日尽归程。 <p>卷384_56 「游襄阳山寺」张籍 <br> 
　　秋色江边路，烟霞若有期。寺贫无利施，僧老足慈悲。 <br> 
　　薜荔侵禅窟，虾蟆占浴池。闲游殊未遍，即是下山时。 <p>卷384_57 「登城寄王秘书建」张籍 <br> 
　　闻君鹤岭住，西望日依依。远客偏相忆，登城独不归。 <br> 
　　十年为道侣，几处共柴扉。今日烟霞外，人间得见稀。 <p>卷384_58 「送从弟戴玄往苏州」张籍 <br> 
　　杨柳阊门路，悠悠水岸斜。乘舟向山寺，着屐到渔家。 <br> 
　　夜月红柑树，秋风白藕花。江天诗景好，回日莫令赊。 <p>卷384_59 「送朱庆馀及第归越」张籍 <br> 
　　东南归路远，几日到乡中。有寺山皆遍，无家水不通。 <br> 
　　湖声莲叶雨，野气稻花风。州县知名久，争邀与客同。 <p>卷384_60 「过贾岛野居」张籍 <br> 
　　青门坊外住，行坐见南山。此地去人远，知君终日闲。 <br> 
　　蛙声篱落下，草色户庭间。好是经过处，唯愁暮独还。 <p>卷384_61 「酬韩庶子」张籍 <br> 
　　西街幽僻处，正与懒相宜。寻寺独行远，借书常送迟。 <br> 
　　家贫无易事，身病足闲时。寂寞谁相问，只应君自知。 <p>卷384_62 「赠姚合少府」张籍 <br> 
　　病来辞赤县，案上有丹经。为客烧茶灶，教儿扫竹亭。 <br> 
　　诗成添旧卷，酒尽卧空瓶。阙下今遗逸，谁瞻隐士星。 <p>卷384_63 「送僧游五台兼谒李司空（作送颢法师往太原兼谒李司空）」张籍 <br> 
　　远去见双节，因行上五台。化楼侵晓出，雪路向春开。 <br> 
　　边寺连峰去，胡儿听法来。定知巡礼后，解夏始应回。 <p>卷384_64 「送郑秀才归宁」张籍 <br> 
　　桂楫彩为衣，行当令节归。夕潮迷浦远，昼雨见人稀。 <br> 
　　野芰到时熟，江鸥泊处飞。离琴一奏罢，山雨霭馀晖。 <p>卷384_65 「送李评事游越」张籍 <br> 
　　未习风尘事，初为吴越游。露沾湖草晚，日照海山秋。 <br> 
　　梅市门何在，兰亭水尚流。西陵待潮处，知汝不胜愁。 <p>卷384_66 「夏日闲居」张籍 <br> 
　　无事门多闭，偏知夏日长。早蝉声寂寞，新竹气清凉。 <br> 
　　闲对临书案，看移晒药床。自怜归未得，犹寄在班行。 <p>卷384_67 「闲居」张籍 <br> 
　　东城南陌尘，紫矣胫炻帧＞∷滴薅嗍拢能闲有几人。 <br> 
　　唯教推甲子，不信守庚申。谁见衡门里，终朝自在贫。 <p>卷384_68 「寄昭应王中丞」张籍 <br> 
　　借得街西宅，开门渭水头。长贫唯要健，渐老不禁愁。 <br> 
　　独凭藤书案，空悬竹酒钩。春风石瓮寺，作意共君游。 <p>卷384_69 「酬孙洛阳」张籍 <br> 
　　家贫相远住，斋馆入时稀。独坐看书卷，闲行著褐衣。 <br> 
　　早蝉庭笋老，新雨径莎肥。各离争名地，无人见是非。 <p>卷384_70 「送人任济阴（一作送人往济南）」张籍 <br> 
　　黄绶在腰下，知君非旅行。将书报旧里，留褐与诸生。 <br> 
　　赠别尽沽酒，惜欢多出城。春风济水上，候吏听车声。 <p>卷384_71 「晚春过崔驸马东园」张籍 <br> 
　　闲园多好风，不意在街东。早早诗名远，长长酒性同。 <br> 
　　竹香新雨后，莺语落花中。莫遣经过少，年光渐觉空。 <p>卷384_72 「夏日闲居」张籍 <br> 
　　多病逢迎少，闲居又一年。药看辰日合，茶过卯时煎。 <br> 
　　草长晴来地，虫飞晚后天。此时幽梦远，不觉到山边。 <p>卷384_73 「晚秋闲居」张籍 <br> 
　　独坐高秋晚，萧条足远思。家贫常畏客，身老转怜儿。 <br> 
　　万种尽闲事，一生能几时。从来疏懒性，应只有僧知。 <p>卷384_74 「和陆司业习静寄所知」张籍 <br> 
　　幽室独焚香，清晨下未央。山开登竹阁，僧到出茶床。 <br> 
　　收拾新琴谱，封题旧药方。逍遥无别事，不似在班行。 <p>卷384_75 「酬韩祭酒雨中见寄」张籍 <br> 
　　雨中愁不出，阴黑尽连宵。屋湿唯添漏，泥深未放朝。 <br> 
　　无刍怜马瘦，少食信儿娇。闻道韩夫子，还同此寂寥。 <p>卷384_76 「和裴仆射移官言志（一作和裴仆射寄韩侍郎）」张籍 <br> 
　　身在勤劳地，常思放旷时。功成归圣主，位重委群司。 <br> 
　　看垒台边石，闲吟箧里诗。苍生正瞻望，难与故山期。 <p>卷384_77 「酬白二十二舍人早春曲江见招」张籍 <br> 
　　曲江冰欲尽，风日已恬和。柳色看犹浅，泉声觉渐多。 <br> 
　　紫蒲生湿岸，青鸭戏新波。仙掖高情客，相招共一过。 <p>卷384_78 「和裴仆射朝回寄韩吏部」张籍 <br> 
　　独爱南关里，山晴竹杪风。从容朝早退，萧洒客常通。 <br> 
　　案曲新亭上，移花远寺中。唯应有吏部，诗酒每相同。 <p>卷384_79 「春日李舍人宅见两省诸公唱和，因书情即事」张籍 <br> 
　　又见帝城里，东风天气和。官闲人事少，年长道情多。 <br> 
　　紫掖发章句，青闱更咏歌。谁知余寂寞，终日断经过。 <p>卷384_80 「和李仆射秋日病中作」张籍 <br> 
　　由来病根浅，易见药功成。晓日杵臼静，凉风衣服轻。 <br> 
　　犹疑少气力，渐觉有心情。独倚红藤杖，时时阶上行。 <p>卷384_81 「早春病中」张籍 <br> 
　　羸病及年初，心情不自如。多申请假牒，只送贺官书。 <br> 
　　幽径独行步，白头长懒梳。更怜晴日色，渐渐暖贫居。 <p>卷384_82 「送严大夫之桂州」张籍 <br> 
　　旌旆过湘潭，幽奇得遍探。莎城百越北，行路九疑南。 <br> 
　　有地多生桂，无时不养蚕。听歌疑似曲，风俗自相谙。 <p>卷384_83 「咏怀」张籍 <br> 
　　老去多悲事，非唯见二毛。眼昏书字大，耳重觉声高。 <br> 
　　望月偏增思，寻山易发劳。都无作官意，赖得在闲曹。 <p>卷384_84 「使至蓝G驿，寄太常王丞」张籍 <br> 
　　独上七盘去，峰峦转转稠。云中迷象鼻，雨里下筝头。 <br> 
　　水没荒桥路，鸦啼古驿楼。君今在城阙，肯见此中愁。 <p>卷384_85 「留别江陵王少府」张籍 <br> 
　　迢迢山上路，病客独行迟。况此分手处，当君失意时。 <br> 
　　寒林远路驿，晚烧过荒陂。别后空回首，相逢未有期。 <p>卷384_86 「赠海东僧」张籍 <br> 
　　别家行万里，自说过扶馀。学得中州语，能为外国书。 <br> 
　　与医收海藻，持咒取龙鱼。更问同来伴，天台几处居。 <p>卷384_87 「寄汉阳故人」张籍 <br> 
　　知君汉阳住，烟树远重重。归使雨中发，寄书灯下封。 <br> 
　　同时买江坞，今日别云松。欲问新移处，青萝最北峰。 <p>卷384_88 「送安西将」张籍 <br> 
　　万里海西路，茫茫边草秋。计程沙塞口，望伴驿峰头。 <br> 
　　雪暗非时宿，沙深独去愁。塞乡人易老，莫住近蕃州。 <p>卷384_89 「题李山人幽居」张籍 <br> 
　　襄阳南郭外，茅屋一书生。无事焚香坐，有时寻竹行。 <br> 
　　画苔藤杖细，踏石笋鞋轻。应笑风尘客，区区逐世名。 <p>卷384_90 「早春闲游」张籍 <br> 
　　年长身多病，独宜作冷官。从来闲坐惯，渐觉出门难。 <br> 
　　树影新犹薄，池光晚尚寒。遥闻有花发，骑马暂行看。 <p>卷384_91 「赠太常王建藤杖笋鞋」张籍 <br> 
　　蛮藤剪为杖，楚笋结成鞋。称与诗人用，堪随礼寺斋。 <br> 
　　寻花入幽径，步日下寒阶。以此持相赠，君应惬素怀。 <p>卷384_92 「和周赞善闻子规」张籍 <br> 
　　秦城啼楚鸟，远思更纷纷。况是街西夜，偏当雨里闻。 <br> 
　　应投最高树，似隔数重云。此处谁能听，遥知独有君。 <p>卷384_93 「送李骑曹灵州归觐」张籍 <br> 
　　翩翩出上京，几日到边城。渐觉风沙起，还将弓箭行。 <br> 
　　席箕侵路暗，野马见人惊。军府知归庆，应教数骑迎。 <p>卷384_94 「寒食夜寄姚侍郎」张籍 <br> 
　　贫官多寂寞，不异野人居。作酒和山药，教儿写道书。 <br> 
　　五湖归去远，百事病来疏。况忆同怀者，寒庭月上初。 <p>卷384_95 「题清彻上人院」张籍 <br> 
　　古寺临坛久，松间别起堂。看添浴佛水，自合读经香。 <br> 
　　爱养无家客，多传得效方。过斋长不出，坐卧一绳床。 <p>卷384_96 「寄灵一上人初归云门寺」张籍 <br> 
　　寒山白云里，法侣自招携。竹径通城下，松门隔水西。 <br> 
　　方同沃洲去，不作武陵迷。仿佛遥看处，秋风是会稽。 <p>卷384_97 「和裴司空即事通简旧僚」张籍 <br> 
　　肃肃上台坐，四方皆仰风。当朝奉明政，早日立元功。 <br> 
　　独对赤墀下，密宣黄阁中。犹闻动高韵，思与旧僚同。 <p>卷384_98 「使回留别襄阳李司空」张籍 <br> 
　　江亭寒日晚，弦管有离声。从此一筵别，独为千里行。 <br> 
　　迟迟恋恩德，役役限公程。回首吟新句，霜云满楚城。 <p>卷384_99 「和户部令狐尚书喜裴司空见招看雪」张籍 <br> 
　　南园新覆雪，上宰晓来看。谁共登春榭，唯闻有地官。 <br> 
　　色连山远静，气与竹偏寒。高韵更相应，宁同歌吹欢。 <p>卷384_100 「和裴司空以诗请刑部白侍郎双鹤」张籍 <br> 
　　皎皎仙家鹤，远留闲宅中。徘徊幽树月，嘹唳小亭风。 <br> 
　　丞相西园好，池塘野水通。欲将来放此，赏望与宾同。 <p>卷384_101 「同锦州胡郎中清明日对雨西亭宴」张籍 <br> 
　　郡内开新火，高斋雨气清。惜花邀客赏，劝酒促歌声。 <br> 
　　共醉移芳席，留欢闭暮城。政闲方宴语，琴筑任遥情。 <p>卷384_102 「庄陵挽歌词三首」张籍 <br> 
　　白日已昭昭，干戈亦渐消。迎师亲出道，从谏早临朝。 <br> 
　　佞幸威权薄，忠良宠锡饶。丘陵今一变，无复白云谣。 <br> 
　　观风欲巡洛，习战亦开池。始改三年政，旋闻七月期。 <br> 
　　陵分内外使，官具吉凶仪。渭北新园路，箫笳远更悲。 <br> 
　　晓日龙车动，秋风阊阖开。行帷六宫出，执绋万方来。 <br> 
　　惨惨郊原暮，迟迟挽唱哀。空山烟雨夕，新陌绕陵台。 <p>卷384_103 「和左司元郎中秋居十首」张籍 <br> 
　　选得闲坊住，秋来草树肥。风前卷筒簟，雨里脱荷衣。 <br> 
　　野客留方去，山童取药归。非因入朝省，过此出门稀。 <br> 
　　有地唯栽竹，无池亦养鹅。学书求墨迹，酿酒爱朝和。 <br> 
　　古镜铭文浅，神方谜语多。居贫闲自乐，豪客莫相过。 <br> 
　　闲来松菊地，未省有埃尘。直去多将药，朝回不访人。 <br> 
　　见僧收酒器，迎客换纱巾。更恐登清要，难成自在身。 <br> 
　　自知清静好，不要问时豪。就石安琴枕，穿松压酒槽。 <br> 
　　山晴因月甚，诗语入秋高。身外无馀事，唯应笔砚劳。 <br> 
　　闲堂新扫洒，称是早秋天。书客多呈帖，琴僧与合弦。 <br> 
　　莎台乘晚上，竹院就凉眠。终日无忙事，还应似得仙。 <br> 
　　醉倚斑藤杖，闲眠瘿木床。案头行气诀，炉里降真香。 <br> 
　　尚俭经营少，居闲意思长。秋茶莫夜饮，新自作松浆。 <br> 
　　每忆旧山居，新教上墨图。晚花回地种，好酒问人沽。 <br> 
　　夜后开朝簿，申前发省符。为郎凡几岁，已见白髭须。 <br> 
　　菊地才通履，茶房不垒阶。凭医看蜀药，寄信觅吴鞋。 <br> 
　　尽得仙家法，多随道客斋。本无荣辱意，不是学安排。 <br> 
　　林下无拘束，闲行放性灵。好时开药灶，高处置琴亭。 <br> 
　　更撰居山记，唯寻相鹤经。初当授衣假，无吏挽门铃。 <br> 
　　客散高斋晚，东园景象偏。晴明犹有蝶，凉冷渐无蝉。 <br> 
　　藤折霜来子，蜗行雨后涎。新诗才上卷，已得满城传。 <p>卷384_104 「经王处士原居」张籍 <br> 
　　旧宅谁相近，唯僧近竹关。庭闲云满井，窗晓雪通山。 <br> 
　　来客半留宿，借书多寄还。明时未中岁，莫便一生闲。 <p>卷384_105 「不食仙姑山房」张籍 <br> 
　　寂寂花枝里，草堂唯素琴。因山曾改眼，见客不言心。 <br> 
　　月出溪路静，鹤鸣云树深。丹砂如可学，便欲住幽林。 <p>卷384_106 「江头」张籍 <br> 
　　晚步随江远，来帆过眼频。试寻新住客，少见故乡人。 <br> 
　　回首怜归翼，长吟任此身。应同南浦雁，更见岭头春。 <p>卷384_107 「寄孙冲主簿」张籍 <br> 
　　低折沧洲簿，无书整两春。马从同事借，妻怕罢官贫。 <br> 
　　道僻收闲药，诗高笑故人。仍闻长吏奏，表乞锁厅频。 <p>卷384_108 「赠任懒」张籍 <br> 
　　未肯求科第，深坊且隐居。胜游寻野客，高卧看兵书。 <br> 
　　点药医闲马，分泉灌远蔬。汉庭无得意，谁拟荐相如。 <p>卷384_109 「旧宫人」张籍 <br> 
　　歌舞梁州女，归时白发生。全家没蕃地，无处问乡程。 <br> 
　　宫锦不传样，御香空记名。一身难自说，愁逐路人行。 <p>卷384_110 「春日留别（一作惜别）」张籍 <br> 
　　游人欲别离，半醉对花枝。看著春又晚，莫轻少年时。 <br> 
　　临行记分处，回首是相思。各向天涯去，重来未可期。 <p>卷384_111 「没蕃故人」张籍 <br> 
　　前年伐月支，城上没全师。蕃汉断消息，死生长别离。 <br> 
　　无人收废帐，归马识残旗。欲祭疑君在，天涯哭此时。 <p>卷384_112 「赠箕山僧」张籍 <br> 
　　久住空林下，长斋耳目清。蒲团借客坐，石L人行。 <br> 
　　似鹤难知性，因山强号名。时闻衣袖里，暗掐念珠声。 <p>卷384_113 「冬夕」张籍 <br> 
　　寒蛩独罢织，湘雁犹能鸣。月色当窗入，乡心半夜生。 <br> 
　　不成高枕梦，复作绕阶行。回首嗟淹泊，城头北斗横。 <p>卷384_114 「奉和陕州十四翁中丞寄雷州二十二翁司户之作」张籍 <br> 
　　联飞独不前，迥落海南天。贾傅竟行矣，邵公惟泫然。 <br> 
　　瘴开山更远，路极水无边。沉劣本多感，况闻原上篇。 <p>卷384_115 「老将」张籍 <br> 
　　鬓衰头似雪，行步急如风。不怕骑生马，犹能挽硬弓。 <br> 
　　兵书封锦字，手诏满香筒。今日身憔悴，犹夸定远功。 <p>卷384_116 「送友生游峡中」张籍 <br> 
　　风静杨柳垂，看花又别离。几年同在此，今日各驱驰。 <br> 
　　峡里闻猿叫，山头见月时。殷勤一杯酒，珍重岁寒姿。 <p>卷384_117 「送安法师」张籍 <br> 
　　出郭见落日，别君临古津。远程无野寺，宿处问何人。 <br> 
　　原色不分路，锡声遥隔尘。山阴到家节，犹及蕙兰春。 <p>卷384_118 「水」张籍 <br> 
　　荡漾空沙际，虚明入远天。秋光照不极，鸟色去无边。 <br> 
　　势引长云阔，波轻片雪连。汀洲杳难测，万古覆苍烟。 <p>卷384_119 「岳州晚景」张籍 <br> 
　　晚景寒鸦集，秋声旅雁归。水光浮日去，霞彩映江飞。 <br> 
　　洲白芦花吐，园红柿叶稀。长沙卑湿地，九月未成衣。 <p>卷384_120 「寒食后（一作王建诗）」张籍 <br> 
　　田舍清明日，家家出火迟。白衫眠古巷，红索搭高枝。 <br> 
　　纱带生难结，铜钗重易垂。斩新衣著尽，还似去年时。 <p>卷384_121 「寒食书事二首」张籍 <br> 
　　今朝一百五，出户雨初晴。舞爱双飞蝶，歌闻数里莺。 <br> 
　　江深青草岸，花满白云城。为政多孱懦，应无酷吏名。 <br> 
　　出城烟火少，况复是今朝。闲坐将谁语，临觞只自谣。 <br> 
　　阶前春藓遍，衣上落花飘。妓乐州人戏，使君心寂寥。 <p>卷384_122 「和李仆射雨中寄卢、严二给事」张籍 <br> 
　　郊原飞雨至，城阙湿云埋。迸点时穿牖，浮沤欲上阶。 <br> 
　　偏滋解箨竹，并洒落花槐。晚润生琴匣，新凉满药斋。 <br> 
　　从容朝务退，放旷掖曹乖。尽日无来客，闲吟感此怀。 <p>卷384_123 「酬李仆射晚春见寄」张籍 <br> 
　　戟户洞初晨，莺声雨后频。虚庭清气在，众药湿光新。 <br> 
　　鱼动芳池面，苔侵老竹身。教铺尝酒处，自问探花人。 <br> 
　　独此长多病，幽居欲过春。今朝听高韵，忽觉离埃尘。 <p>卷384_124 「和卢常侍寄华山郑隐者」张籍 <br> 
　　独住三峰下，年深学炼丹。一间松叶屋，数片石花冠。 <br> 
　　酒待山中饮，琴将洞口弹。开门移远竹，剪草出幽兰。 <br> 
　　荒壁通泉架，晴崖晒药坛。寄知骑省客，长向白云闲。 <p>卷384_125 「和令狐尚书平泉东庄近居李仆射有寄十韵」张籍 <br> 
　　平地有清泉，伊南古寺边。涨池闲绕屋，出野遍浇田。 <br> 
　　旧隐离多日，新邻得几年。探幽皆一绝，选胜又双全。 <br> 
　　门静山光别，园深竹影连。斜分采药径，直过钓鱼船。 <br> 
　　鸡犬还应识，云霞顿觉鲜。追思应不远，赏爱谅难偏。 <br> 
　　此处堪长往，游人早共传。各当恩寄重，归卧恐无缘。 <p>卷384_126 「送郑尚书出镇南海（各用来字）」张籍 <br> 
　　远镇承新命，王程不假催。班行争路送，恩赐并时来。 <br> 
　　牙旆从城展，兵符到府开。蛮声喧夜市，海色浸潮台。 <br> 
　　画角天边月，寒关岭上梅。共知公望重，多是隔年回。 <p>卷384_127 「徐州试反舌无声」张籍 <br> 
　　夏木多好鸟，偏知反舌名。林幽仍共宿，时过即无声。 <br> 
　　竹外天空晓，G头雨自晴。居人宜寂寞，深院益凄清。 <br> 
　　入雾暗相失，当风闲易惊。来年上林苑，知尔最先鸣。 <p>卷384_128 「省试行不由径」张籍 <br> 
　　田里有微径，贤人不复行。孰知求捷步，又恐异端成。 <br> 
　　从易众所欲，安邪患亦生。谁能达天道，共此竞前程。 <br> 
　　子羽有遗迹，孔门传旧声。今逢大君子，士节自光明。 <p>卷384_129 「新城甲仗楼」张籍 <br> 
　　谢氏起新楼，西临城角头。图功百尺丽，藏器五兵修。 <br> 
　　结缔榱甍固，虚明户槛幽。鱼龙卷旗帜，霜雪积戈矛。 <br> 
　　暑雨A隔，凉风宴位留。地高形出没，山静气清优。 <br> 
　　睥睨斜光彻，阑干宿霭浮。芊芊粳稻色，脉脉苑G流。 <br> 
　　郡化黄丞相，诗成沉隐侯。居兹良得景，殊胜岘山游。 <p>卷384_130 「赠殷山人」张籍 <br> 
　　郁郁山中客，知名四十年。j惶身独隐，寂寞性应便。 <br> 
　　世业公侯籍，生涯黍稷田。藤悬读书帐，竹系网鱼船。 <br> 
　　已种千头橘，新开数脉泉。闲游携酒远，幽语向僧偏。 <br> 
　　入洞题松过，看花选石眠。避喧长汩没，逢胜即留连。 <br> 
　　自古多高迹，如君少比肩。耕耘此辛苦，章句已流传。 <br> 
　　昔日交游盛，当时省阁贤。同袍还共弊，连辔每推先。 <br> 
　　讲序居重席，群儒愿执鞭。满堂虚左待，众目望乔迁。 <br> 
　　才异时难用，情高道自全。畏人颜惨澹，疏物势。 <br> 
　　贤者闻知命，吾生复礼玄。深藏报恩剑，久缉养生篇。 <br> 
　　憔悴众夫笑，经过郡守怜。夕阳悲病鹤，霜气动饥r. <br> 
　　处士谁能荐，穷途世所捐。伯鸾甘寄食，元淑苦无钱。 <br> 
　　策蹇秋尘里，吟诗黄叶前。故裘馀白领，废瑟断朱弦。 <br> 
　　志气终犹在，逍遥任自然。家贫念婚嫁，身老恋云烟。 <br> 
　　放逸栖岩鹿，清虚饮露蝉。郑逃秦谷口，严爱越溪边。 <br> 
　　霄汉予犹阻，荣枯子不牵。山城一相遇，感激意难宣。 <p>卷384_131 「夏日可畏（一作丘为诗）」张籍 <br> 
　　赫赫温风扇，炎炎夏日徂。火威驰迥野，畏景铄遥途。 <br> 
　　势矫翔阳翰，功分造化炉。禁城千品烛，黄道一轮孤。 <br> 
　　落照频空簟，馀晖卷夕梧。如何倦游子，中路独踟蹰。 <p>卷384_132 「罔象得玄珠」张籍 <br> 
　　赤水今何处，遗珠已渺然。离娄徒肆目，罔象乃通玄。 <br> 
　　皎洁因成性，圆明不在泉。暗中看夜色，尘外照晴田。 <br> 
　　无胫真难掬，怀疑实易迁。今朝搜择得，应免媚晴川。 <p>卷384_133 「和李仆射西园」张籍 <br> 
　　遇午归闲处，西庭敞四檐。高眠著琴枕，散帖检书签。 <br> 
　　印在休通客，山晴好卷帘。竹凉蝇少到，藤暗蝶争潜。 <br> 
　　晓鹊频惊喜，疏蝉不许拈。石苔生紫点，栏药吐红尖。 <br> 
　　虚坐诗情远，幽探道侣兼。所营尚胜地，虽俭复谁嫌。 <p>卷三百八十五 <p>卷385_1 「送裴相公赴镇太原」张籍 <br> 
　　盛德雄名远近知，功高先乞守藩维。衔恩暂遣分龙节， <br> 
　　署敕还同在凤池。天子亲临楼上送，朝官齐出道傍辞。 <br> 
　　明年塞北清蕃落，应建生祠请立碑。 <p>卷385_2 「寄元员外」张籍 <br> 
　　外郎直罢无馀事，扫洒书堂试药炉。门巷不教当要闹， <br> 
　　诗篇转觉足工夫。月明台上唯僧到，夜静坊中有酒沽。 <br> 
　　朝省入频闲日少，可能同作旧游无。 <p>卷385_3 「赠梅处士」张籍 <br> 
　　早闻声价满京城，头白江湖放旷情。讲易自传新注义， <br> 
　　题诗不著旧官名。近移马迹山前住，多向牛头寺里行。 <br> 
　　天子如今议封禅，应将束帛请先生。 <p>卷385_4 「赠王秘书」张籍 <br> 
　　不曾浪出谒公侯，唯向花间水畔游。每著新衣看药灶， <br> 
　　多收古器在书楼。有官只作山人老，平地能开洞穴幽。 <br> 
　　自领闲司了无事，得来君处喜相留。 <p>卷385_5 「谢裴司空寄马（一作蒙裴相公赐马，谨以诗谢）」张籍 <br> 
　　J耳新驹骏得名，司空远自寄书生。乍离华厩移蹄涩， <br> 
　　初到贫家举眼惊。每被闲人来借问，多寻古寺独骑行。 <br> 
　　长思岁旦沙堤上，得从鸣珂傍火城。 <p>卷385_6 「酬秘书王丞见寄（一作酬王秘书闲居见寄）」张籍 <br> 
　　相看头白来城阙，却忆漳溪旧往还。今体诗中偏出格， <br> 
　　常参官里每同班。街西借宅多临水，马上逢人亦说山。 <br> 
　　芸阁水曹虽最冷，与君长喜得身闲。 <p>卷385_7 「送李馀及第后归蜀」张籍 <br> 
　　十年人咏好诗章，今日成名出举场。归去唯将新诰牒， <br> 
　　后来争取旧衣裳。山桥晓上芭蕉暗，水店晴看芋草黄。 <br> 
　　乡里亲情相见日，一时携酒贺高堂。 <p>卷385_8 「早朝寄白舍人、严郎中」张籍 <br> 
　　鼓声初动未闻鸡，羸马街中踏冻泥。烛暗有时冲石柱， <br> 
　　雪深无处认沙堤。常参班里人犹少，待漏房前月欲西。 <br> 
　　凤阙星郎离去远，x门开日入还齐。 <p>卷385_9 「书怀寄元郎中」张籍 <br> 
　　转觉人间无气味，常因身外省因缘。经过独爱游山客， <br> 
　　计校唯求买药钱。重作学官闲尽日，一离江坞病多年。 <br> 
　　吟君钓客词中说，便欲南归榜小船。 <p>卷385_10 「赠道士宜师（一作赠广宣师）」张籍 <br> 
　　自到王城得几年，巴童蜀马共随缘。两朝侍从当时贵， <br> 
　　五字声名远处传。旧住红楼通内院，新承墨诏赐斋钱。 <br> 
　　闲房暂喜居相近，还得陪师坐竹边。 <p>卷385_11 「书怀寄王秘书」张籍 <br> 
　　白发如今欲满头，从来百事尽应休。只于触目须防病， <br> 
　　不拟将心更养愁。下药远求新熟酒，看山多上最高楼。 <br> 
　　赖君同在京城住，每到花前免独游。 <p>卷385_12 「题韦郎中新亭」张籍 <br> 
　　起得幽亭景复新，碧莎地上更无尘。琴书著尽犹嫌少， <br> 
　　松竹栽多亦称贫。药酒欲开期好客，朝衣暂脱见闲身。 <br> 
　　成名同日官连署，此处经过有几人。 <p>卷385_13 「送杨州判官（一作赠茅山杨判官）」张籍 <br> 
　　应得烟霞出俗心，茅山道士共追寻。闲怜鹤貌偏能画， <br> 
　　暗辨桐声自作琴。长啸每来松下坐，新诗堪向雪中吟。 <br> 
　　征南幕里多宾客，君独相知最校深。 <p>卷385_14 「喜王起侍郎放牒」张籍 <br> 
　　东风节气近清明，车马争来满禁城。二十八人初上牒， <br> 
　　百千万里尽传名。谁家不借花园看，在处多将酒器行。 <br> 
　　共贺春司能鉴识，今年定合有公卿。 <p>卷385_15 「赠王司马」张籍 <br> 
　　白笏朱衫年少时，久登班列会朝仪。贮财不省关身用， <br> 
　　行义唯愁被众知。藏得宝刀求主带，调成骏马乞人骑。 <br> 
　　未曾相识多闻说，遥望长如白玉枝。 <p>卷385_16 「书怀」张籍 <br> 
　　自小信成疏懒性，人间事事总无功。别从仙客求方法， <br> 
　　时到僧家问苦空。老大登朝如梦里，贫穷作活似村中。 <br> 
　　未能即便休官去，惭愧南山采药翁。 <p>卷385_17 「赠令狐博士」张籍 <br> 
　　头白新年六十馀，近闻生计转空虚。久为博士谁能识， <br> 
　　自到长安赁舍居。骑马出随寻寺客，呼儿散写乞钱书。 <br> 
　　古来贤哲皆如此，应是才高与众疏。 <p>卷385_18 「送从弟删东归」张籍 <br> 
　　云水东南两月程，贪归庆节马蹄轻。春桥欲醉攀花别， <br> 
　　野路闲吟触雨行。诗价已高犹失意，礼司曾赏会成名。 <br> 
　　旧山风月知应好，莫向秋时不到京。 <p>卷385_19 「赠王秘书」张籍 <br> 
　　早在山东声价远，曾将顺策佐嫖姚。赋来诗句无闲语， <br> 
　　老去官班未在朝。身屈只闻词客说，家贫多见野僧招。 <br> 
　　独从书阁归时晚，春水渠边看柳条。 <p>卷385_20 「哭丘长史」张籍 <br> 
　　曾是先皇殿上臣，丹砂久服不成真。常骑马在嘶空枥， <br> 
　　自作书留别故人。诗句遍传天下口，朝衣偏送地中身。 <br> 
　　最悲昨日同游处，看却春风树树新。 <p>卷385_21 「送枝江刘明府」张籍 <br> 
　　老著青衫为楚宰，平生志业有谁知。家僮从去愁行远， <br> 
　　县吏迎来怪到迟。定访玉泉幽院宿，应过碧涧早茶时。 <br> 
　　向南渐渐云山好，一路唯闻唱竹枝。 <p>卷385_22 「送从弟彻东归」张籍 <br> 
　　缑山领印知公奏，才称同时尽不如。奉使贺成登册礼， <br> 
　　陪班看出降恩书。去回在路秋尘里，受诏辞归晓漏初。 <br> 
　　早晚得为朝署拜，闲坊买宅作邻居。 <p>卷385_23 「哭胡十八遇」张籍 <br> 
　　早得声名年尚少，寻常志气出风尘。文场继续成三代， <br> 
　　家族辉华在一身。幼子见生才满月，选书知写未呈人。 <br> 
　　送君帐下衣裳白，数尺坟头柏树新。 <p>卷385_24 「赠贾岛」张籍 <br> 
　　篱落荒凉僮仆饥，乐游原上住多时。蹇驴放饱骑将出， <br> 
　　秋卷装成寄与谁。拄杖傍田寻野菜，封书乞米趁时炊。 <br> 
　　姓名未上登科记，身屈惟应内史知。 <p>卷385_25 「逢王建有赠」张籍 <br> 
　　年状皆齐初有髭，鹊山漳水每追随。使君座下朝听易， <br> 
　　处士庭中夜会诗。新作句成相借问，闲求义尽共寻思。 <br> 
　　经今三十馀年事，却说还同昨日时。 <p>卷385_26 「移居静安坊，答元八郎中」张籍 <br> 
　　长安寺里多时住，虽守卑官不苦贫。作活每常嫌费力， <br> 
　　移居只是贵容身。初开井浅偏宜树，渐觉街闲省踏尘。 <br> 
　　更喜往还相去近，门前减却送书人。 <p>卷385_27 「送杨少尹赴凤翔」张籍 <br> 
　　诗名往日动长安，首首人家卷里看。西学已行秦博士， <br> 
　　南宫新拜汉郎官。得钱只了还书铺，借宅常时事药栏。 <br> 
　　今去岐州生计薄，移居偏近陇头寒。 <p>卷385_28 「送韩侍御归山」张籍 <br> 
　　闻君久卧在云间，为佐嫖姚未得还。新结茅庐招隐逸， <br> 
　　独骑骢马入深山。九灵洞口行应到，五粒松枝醉亦攀。 <br> 
　　明日珂声出城去，家僮不复扫柴关。 <p>卷385_29 「新除水曹郎，答白舍人见贺」张籍 <br> 
　　年过五十到南宫，章句无名荷至公。黄纸开呈相府后， <br> 
　　朱衣引入谢班中。诸曹纵许为仙侣，群吏多嫌是老翁。 <br> 
　　最幸紫薇郎见爱，独称官与古人同。 <p>卷385_30 「送杨少尹赴满城」张籍 <br> 
　　官为本府当身荣，因得还乡任野情。自废田园今作主， <br> 
　　每逢耆老不呼名。旧游寺里僧应识，新别桥边树已成。 <br> 
　　公事况闲诗更好，将随相逐上山行。 <p>卷385_31 「哭元九少府」张籍 <br> 
　　平生志业独相知，早结云山老去期。初作学官常共宿， <br> 
　　晚登朝列暂同时。闲来各数经过地，醉后齐吟唱和诗。 <br> 
　　今日春风花满宅，入门行哭见灵帷。 <p>卷385_32 「送侯判官赴广州从军」张籍 <br> 
　　年少才高求自展，将身万里赴军门。辟书远到开呈客， <br> 
　　公服新成著谢恩。驿舫过江分白堠，戍亭当岭见红幡。 <br> 
　　海花蛮草连冬有，行处无家不满园。 <p>卷385_33 「答白杭州郡楼登望画图见寄」张籍 <br> 
　　画得江城登望处，寄来今日到长安。乍惊物色从诗出， <br> 
　　更想工人下手难。将展书堂偏觉好，每来朝客尽求看。 <br> 
　　见君向此闲吟意，肯恨当时作外官。 <p>卷385_34 「赠赵将军」张籍 <br> 
　　当年胆略已纵横，每见妖星气不平。身贵早登龙尾道， <br> 
　　功高自破鹿头城。寻常得对论边事，委曲承恩掌内兵。 <br> 
　　会取安西将报国，凌烟阁上大书名。 <p>卷385_35 「送和蕃公主」张籍 <br> 
　　塞上如今无战尘，汉家公主出和亲。邑司犹属宗卿寺， <br> 
　　册号还同虏帐人。九姓旗幡先引路，一生衣服尽随身。 <br> 
　　毡城南望无回日，空见沙蓬水柳春。 <p>卷385_36 「寒食内宴二首」张籍 <br> 
　　朝光瑞气满宫楼，彩纛鱼龙四周稠。廊下御厨分冷食， <br> 
　　殿前香骑逐飞球。千官尽醉犹教坐，百戏皆呈未放休。 <br> 
　　共喜拜恩侵夜出，金吾不敢问行由。 <br> 
　　城阙沈沈向晓寒，恩当令节赐馀欢，瑞烟深处开三殿， <br> 
　　春雨微时引百官，宝树楼前分绣幕，彩花廊下映华栏。 <br> 
　　宫筵戏乐年年别，已得三回对御看。 <p>卷385_37 「朝日敕赐百官樱桃」张籍 <br> 
　　仙果人间都未有，今朝忽见下天门。捧盘小吏初宣敕， <br> 
　　当殿群臣共拜恩。日色遥分门下坐，露香才出禁中园。 <br> 
　　每年重此先偏待，愿得千春奉至尊。 <p>卷385_38 「太白老人」张籍 <br> 
　　日观东峰幽客住，竹巾藤带亦逢迎。暗修黄无人见， <br> 
　　深种胡麻共犬行。洞里仙家常独往，壶中灵药自为名。 <br> 
　　春泉四面绕茅屋，日日唯闻杵臼声。 <p>卷385_39 「和裴司空酬满城杨少尹」张籍 <br> 
　　圣朝偏重大司空，人咏元和第一功。拥节高临汉水上， <br> 
　　题诗远入舜城中。共惊向老多年别，更忆登科旧日同。 <br> 
　　谁不望归丞相府，江边杨柳又秋风。 <p>卷385_40 「寄和州刘使君」张籍 <br> 
　　别离已久犹为郡，闲向春风倒酒瓶。送客特过沙口堰， <br> 
　　看花多上水心亭。晓来江气连城白，雨后山光满郭青。 <br> 
　　到此诗情应更远，醉中高咏有谁听。 <p>卷385_41 「赠商州王使君」张籍 <br> 
　　衔命南来会郡堂，却思朝里接班行。才雄犹是山城守， <br> 
　　道薄初为水部郎。选胜相留开客馆，寻幽更引到僧房。 <br> 
　　明朝从此辞君去，独出商关路渐长。 <p>卷385_42 「寄令狐宾客」张籍 <br> 
　　勋名尽得国家传，退狎琴僧与酒仙。还带郡符经几处， <br> 
　　暂辞台座已三年。留司未到龙楼下，拜表长怀玉案前。 <br> 
　　秋日出城伊水好，领谁相逐上闲船。 <p>卷385_43 「寄梅处士」张籍 <br> 
　　扰扰人间是与非，官闲自觉省心机。六行班里身常下， <br> 
　　九列符中事亦稀。市客惯曾赊贱药，家僮惊见著新衣。 <br> 
　　君今独得居山乐，应喜多时未办归。 <p>卷385_44 「送施肩吾东归」张籍 <br> 
　　知君本是烟霞客，被荐因来城阙间。世业偏临七里濑， <br> 
　　仙游多在四明山。早闻诗句传人遍，新得科名到处闲。 <br> 
　　惆怅灞亭相送去，云中琪树不同攀。 <p>卷385_45 「昆仑儿」张籍 <br> 
　　昆仑家住海中州，蛮客将来汉地游。言语解教秦吉了， <br> 
　　波涛初过郁林洲。金环欲落曾穿耳，螺髻长卷不裹头。 <br> 
　　自爱肌肤黑如漆，行时半脱木绵裘。 <p>卷385_46 「赠李杭州」张籍 <br> 
　　仙郎白首未归朝，应为苍生领六条。惠化州人尽清净， <br> 
　　高情野鹤与逍遥。竹间虚馆无朝讼，山畔青田长夏苗。 <br> 
　　终日政声长独坐，开门长望浙江潮。 <p>卷385_47 「送郑尚书赴广州」张籍 <br> 
　　圣朝选将持符节，内使宣时百辟听。海北蛮夷来舞蹈， <br> 
　　岭南封管送图经。白鹇飞绕迎官舫，红槿开当宴客亭。 <br> 
　　此处莫言多瘴疠，天边看取老人星。 <p>卷385_48 「贺秘书王丞南郊摄将军」张籍 <br> 
　　正初天子亲郊礼，诏摄将军领卫兵。斜带银刀入黄道， <br> 
　　先随玉辂到青城。坛边不在千官位，仗外唯闻再拜声。 <br> 
　　共喜与君逢此日，病中无计得随行。 <p>卷385_49 「送令狐尚书赴东都留守」张籍 <br> 
　　朝廷重寄在关东，共说从前选上公。勋业新城大梁镇， <br> 
　　恩荣更守洛阳宫。行香暂出天桥上，巡礼常过禁殿中。 <br> 
　　每领群臣拜章庆，半开门仗日印 <p>卷385_50 「拜丰陵」张籍 <br> 
　　岁朝园寝遣公卿，学省班中亦摄行。身逐陵官齐再拜， <br> 
　　手持木铎叩三声。寒更报点来山殿，晓炬分行照柏城。 <br> 
　　却下龙门看渐远，金峰高处日微明。 <p>卷385_51 「赠孔尚书」张籍 <br> 
　　能将直道历荣班，事著元和实录间。三表自陈辞北阙， <br> 
　　一家相送入南山。买来侍女教人嫁，赐得朝衣在箧闲。 <br> 
　　宅近青山高静处，时归林下暂开关。 <p>卷385_52 「酬杭州白使君，兼寄浙东元大夫」张籍 <br> 
　　相印暂离临远镇，掖垣出守复同时。一行已作三年别， <br> 
　　两处空传七字诗。越地江山应共见，秦天风月不相知。 <br> 
　　人间聚散真难料，莫叹平生信所之。 <p>卷385_53 「寄苏州白二十二使君」张籍 <br> 
　　三朝出入紫微臣，头白金章未在身。登第早年同座主， <br> 
　　题诗今日是州人。阊门柳色烟中远，茂苑莺声雨后新。 <br> 
　　此处吟诗向山寺，知君忘却曲江春。 <p>卷385_54 「送白宾客分司东都」张籍 <br> 
　　赫赫声名三十春，高情人独出埃尘。病辞省闼归闲地， <br> 
　　恩许宫曹作上宾。诗里难同相得伴，酒边多见自由身。 <br> 
　　老人也拟休官去，便是君家池上人。 <p>卷385_55 「赠阎少保」张籍 <br> 
　　辞荣恋阙未还乡，修养年多气力强。半俸归烧伏火药， <br> 
　　全家解说养生方。特承恩诏新开戟，每见公卿不下床。 <br> 
　　竹树晴深寒院静，长悬石磬在虚廊。 <p>卷385_56 「赠别王侍御赴任陕州司马（一作赠王司马赴陕州）」张籍 <br> 
　　京城在处闲人少，唯共君行并马蹄。更和诗篇名最出， <br> 
　　时倾杯酒户常齐。同趋阙下听钟漏，独向军前闻鼓鼙。 <br> 
　　今日春明门外别，更无因得到街西。 <p>卷385_57 「田司空入朝」张籍 <br> 
　　西来将相位兼雄，不与诸君觐礼同。早变山东知顺命， <br> 
　　新收济上立殊功。朝官叙谒趋门外，恩使喧迎满路中。 <br> 
　　阊阖晓开铜漏静，身当受册大明宫。 <p>卷385_58 「送浙西周判官（一作送浙东周阮范判官）」张籍 <br> 
　　由来自是烟霞客，早已闻名诗酒间。天阙因将贺表到， <br> 
　　家乡新著赐衣还。常吟卷里新酬句，自话湖中旧住山。 <br> 
　　吴越主人偏爱重，多应不肯放君闲。 <p>卷385_59 「送吴炼师归王屋」张籍 <br> 
　　玉阳峰下学长生，玉洞仙中已有名。独戴熊须冠暂出， <br> 
　　唯将鹤尾扇同行。炼成云母休炊爨，已得雷公当吏兵。 <br> 
　　却到瑶坛上头宿，应闻空里步虚声。 <p>卷385_60 「送邵州林使君」张籍 <br> 
　　词客南行宠命新，潇湘郡入曲江津。山幽自足探微处， <br> 
　　俗朴应无争竞人。郭外相连排殿阁，市中多半用金银。 <br> 
　　知君不作家私计，迁日还同到日贫。 <p>卷385_61 「寄王六侍御」张籍 <br> 
　　渐觉近来筋力少，难堪今日在风尘。谁能借问功名事， <br> 
　　只自扶持老病身。贵得药资将助道，肯嫌家计不如人。 <br> 
　　洞庭已置新居处，归去安期与作邻。 <p>卷385_62 「送稽亭山寺僧」张籍 <br> 
　　师住稽亭高处寺，斜廊曲阁倚云开。山门十里松间入， <br> 
　　泉涧三重洞里来。名岳寻游今已遍，家城礼谒便应回。 <br> 
　　旧房到日闲吟后，林下还登说法台。 <p>卷385_63 「送汀州源使君」张籍 <br> 
　　曾成赵北归朝计，因拜王门最好官。为郡暂辞双凤阙， <br> 
　　全家远过九龙滩。山乡只有输蕉户，水镇应多养鸭栏。 <br> 
　　地僻寻常来客少，刺桐花发共谁看。 <p>卷385_64 「寄孙洛阳格（一作寄洛阳孙明府）」张籍 <br> 
　　久持刑宪声名远，好是中朝正直臣。赤县上来应足事， <br> 
　　青山老去未离身。常思从省连归马，乍觉同班少旧人。 <br> 
　　遥爱南桥秋日晚，雨边杨柳映天津。 <p>卷385_65 「胡山人归王屋，因有赠」张籍 <br> 
　　转转无成到白头，人间举眼尽堪愁。此生已是蹉跎去， <br> 
　　每事应从卤莽休。虽作闲官少拘束，难逢胜景可淹留。 <br> 
　　君归与访移家处，若个峰头最较幽。 <p>卷385_66 「寄虔州韩使君」张籍 <br> 
　　南康太守负才豪，五十如今未拥旄。早得一人知姓字， <br> 
　　常闻三事说功劳。月明渡口漳江静，云散城头赣石高。 <br> 
　　郡政已成秋思远，闲吟应不问官曹。 <p>卷385_67 「送从弟鞲叭闹荨拐偶 <br> 
　　京城南去鄱阳远，风月悠悠别思劳。三领郡符新寄重， <br> 
　　再登科第旧名高。去程江上多看堠，迎吏船中亦带刀。 <br> 
　　到日更行清静化，春田应不见蓬蒿。 <p>卷385_68 「罗道士」张籍 <br> 
　　城里无人得实年，衣襟常带臭黄烟。楼中赊酒唯留药， <br> 
　　洞里争棋不赌钱。闻客语声知贵贱，持花歌咏似狂颠。 <br> 
　　寻常行处皆逢见，世上多疑是谪仙。 <p>卷385_69 「寄陆浑赵明府」张籍 <br> 
　　与君学省同官处，常日相随说道情。新作陆浑山县长， <br> 
　　早知三礼甲科名。郭中时有仙人住，城内应多药草生。 <br> 
　　公事稀疏来客少，无妨著屐独闲行。 <p>卷385_70 「同将作韦二少监赠水部李郎中」张籍 <br> 
　　旧年同是水曹郎，各罢鱼符自楚乡。重著青衫承诏命， <br> 
　　齐趋紫殿异班行。别来同说经过事，老去相传补养方。 <br> 
　　忆得当时亦连步，如今独在读书堂。 <p>卷385_71 「赠王侍御」张籍 <br> 
　　心同野鹤与尘远，诗似冰壶见底清。府县同趋昨日事， <br> 
　　升沉不改故人情。上阳春晚萧萧雨，洛水寒来夜夜声。 <br> 
　　自叹独为折腰吏，可怜骢马路傍行。 <p>卷385_72 「送金少卿副使归新罗」张籍 <br> 
　　云岛茫茫天畔微，向东万里一帆飞。久为侍子承恩重， <br> 
　　今佐使臣衔命归。通海便应将国信，到家犹自著朝衣。 <br> 
　　从前此去人无数，光彩如君定是稀。 <p>卷385_73 「送李司空赴镇襄阳」张籍 <br> 
　　中外兼权社稷臣，千官齐出拜行尘。再调公鼎勋庸盛， <br> 
　　三受兵符宠命新。商路雪开旗旆展，楚堤梅发驿亭春。 <br> 
　　襄阳风景由来好，重与江山作主人。 <p>卷385_74 「送李仆射甯罢蚍锵琛拐偶 <br> 
　　由来勋业属英雄，兄弟连营列位同。先入贼城擒首恶， <br> 
　　尽封`库让元公。旌幢独继家声外，竹帛新添国史中。 <br> 
　　天子新收秦陇地，故教移镇古扶风。 <p>卷385_75 「寄白二十二舍人」张籍 <br> 
　　早知内诏过先辈，蹭蹬江南百事疏。湓浦城中为上佐， <br> 
　　炉峰寺后著幽居。偏依仙法多求药，长共僧游不读书。 <br> 
　　三省比来名望重，肯容君去乐樵渔。 <p>卷385_76 「送友人卢处士游吴越」张籍 <br> 
　　羡君东去见残梅，惟有王孙独未回。吴苑夕阳明古堞， <br> 
　　越宫春草上高台。波生野水雁初下，风满驿楼潮欲来。 <br> 
　　试问渔舟看雪浪，几多江燕荇花开。 <p>卷385_77 「苏州江岸留别乐天（一作白居易诗）」张籍 <br> 
　　银泥裙映锦障泥，画舸停桡马簇蹄。清管曲终鹦鹉语， <br> 
　　红旗影动薄寒嘶。渐消酒色朱颜浅，欲话离情翠黛低。 <br> 
　　莫忘使君吟咏处，女坟湖北武丘西。 <p>卷385_78 「寒食看花」张籍 <br> 
　　早入公门到夜归，不因寒食少闲时。颠狂绕树猿离锁， <br> 
　　踊跃缘冈马断羁。酒污衣裳从客笑，醉饶言语觅花知。 <br> 
　　老来自喜常无事，仰面西园得咏诗。 <p>卷385_79 「酬浙东元尚书见寄绫素」张籍 <br> 
　　越地缯纱纹样新，远封来寄学曹人。便令裁制为时服， <br> 
　　顿觉光荣上病身。应念此官同弃置，独能相贺更殷勤。 <br> 
　　三千里外无由见，海上东风又一春。 <p>卷385_80 「赠项斯（一作王建诗，题云赠贾岛）」张籍 <br> 
　　端坐吟诗忘忍饥，万人中觅似君稀。门连野水风长到， <br> 
　　驴放秋原夜不归。日暖剩收新落叶，天寒更著旧生衣。 <br> 
　　曲江亭上频频见，为爱鸬鹚雨里飞。 <p>卷三百八十六 <p>卷386_1 「和韦开州盛山十二首。宿云亭」张籍 <br> 
　　清净当深处，虚明向远开。卷帘无俗客，应只见云来。 <p>卷386_2 「和韦开州盛山十二首。梅溪」张籍 <br> 
　　自爱新梅好，行寻一径斜。不教人扫石，恐损落来花。 <p>卷386_3 「和韦开州盛山十二首。茶岭」张籍 <br> 
　　紫芽连白蕊，初向岭头生。自看家人摘，寻常触露行。 <p>卷386_4 「和韦开州盛山十二首。流杯渠」张籍 <br> 
　　渌酒白螺杯，随流去复回。似知人把处，各向面前来。 <p>卷386_5 「和韦开州盛山十二首。盘石磴」张籍 <br> 
　　垒石盘空远，层层势不危。不知行几匝，得到上头时。 <p>卷386_6 「和韦开州盛山十二首。桃坞」张籍 <br> 
　　春坞桃花发，多将野客游。日西殊未散，看望酒缸头。 <p>卷386_7 「和韦开州盛山十二首。竹岩」张籍 <br> 
　　独入千竿里，缘岩踏石层。笋头齐欲出，更不许人登。 <p>卷386_8 「和韦开州盛山十二首。琵琶台」张籍 <br> 
　　台上绿萝春，闲登不待人。每当休暇日，著履戴纱巾。 <p>卷386_9 「和韦开州盛山十二首。胡芦沼」张籍 <br> 
　　曲沼春流满，新蒲映野鹅。闲斋朝饭后，拄杖绕行多。 <p>卷386_10 「和韦开州盛山十二首。隐月岫」张籍 <br> 
　　月出深峰里，清凉夜亦寒。每嫌西落疾，不得到明看。 <p>卷386_11 「和韦开州盛山十二首。绣衣石榻」张籍 <br> 
　　山城无别味，药草兼鱼果。时到绣衣人，同来石上坐。 <p>卷386_12 「和韦开州盛山十二首。上士泉瓶」张籍 <br> 
　　阶上一眼泉，四边青石L.唯有护净僧，添瓶将盥漱。 <p>卷386_13 「送远客」张籍 <br> 
　　憔悴远归客，殷勤欲别杯。九星坛下路，几日见重来。 <p>卷386_14 「寄西峰僧」张籍 <br> 
　　松暗水涓涓，夜凉人未眠。西峰月犹在，遥忆草堂前。 <p>卷386_15 「禅师（一作西峰顶）」张籍 <br> 
　　独在西峰顶，年年闭石房。定中无弟子，人到为焚香。 <p>卷386_16 「惜花」张籍 <br> 
　　山中春已晚，处处见花稀。明日来应尽，林间宿不归。 <p>卷386_17 「题晖师影堂」张籍 <br> 
　　日早欲参禅，竟无相识缘。道场今独到，惆怅影堂前。 <p>卷386_18 「泾州塞」张籍 <br> 
　　行到泾州塞，唯闻羌戍鼙。道边古双堠，犹记向安西。 <p>卷386_19 「野田」张籍 <br> 
　　漠漠野田草，草中牛羊道。古墓无子孙，白杨不得老。 <p>卷386_20 「岸花」张籍 <br> 
　　可怜岸边树，红蕊发青条。东风吹渡水，冲着木兰桡。 <p>卷386_21 「别于鹄」张籍 <br> 
　　离灯及晨辉，行人起复思。出门两相顾，青山路逶迤。 <p>卷386_22 「送蜀客」张籍 <br> 
　　蜀客南行祭碧鸡，木绵花发锦江西。 <br> 
　　山桥日晚行人少，时见猩猩树上啼。 <p>卷386_23 「送元结」张籍 <br> 
　　昔日同游漳水边，如今重说恨绵绵。 <br> 
　　天涯相见还离别，客路秋风又几年。 <p>卷386_24 「宿山祠（一作宫山祠）」张籍 <br> 
　　秋草宫人斜里墓，宫人谁送葬来时。 <br> 
　　千千万万皆如此，家在边城亦不知。 <p>卷386_25 「美人宫棋」张籍 <br> 
　　红烛台前出翠娥，海沙铺局巧相和。 <br> 
　　趁行移手巡收尽，数数看谁得最多。 <p>卷386_26 「蛮州（一作杜牧诗，题云蛮中醉）」张籍 <br> 
　　瘴水蛮中入洞流，人家多住竹棚头。 <br> 
　　一山海上无城郭，唯见松牌记象州。 <p>卷386_27 「送元宗简」张籍 <br> 
　　貂帽垂肩窄皂裘，雪深骑马向西州。 <br> 
　　暂时相见还相送，却闭闲门依旧愁。 <p>卷386_28 「寄徐晦」张籍 <br> 
　　陂鱼美酒偏浓，不出琴斋见雪峰。 <br> 
　　应胜昨来趋府日，簿书床上乱重重。 <p>卷386_29 「寄白学士」张籍 <br> 
　　自掌天书见客稀，纵因休沐锁双扉。 <br> 
　　几回扶病欲相访，知向禁中归未归。 <p>卷386_30 「喜王六同宿」张籍 <br> 
　　十八年来恨别离，唯同一宿咏新诗。 <br> 
　　更相借问诗中语，共说如今胜旧时。 <p>卷386_31 「题玉像堂」张籍 <br> 
　　玉毫不着世间尘，辉相分明十八身。 <br> 
　　入夜无烟灯更好，堂中唯有转经人。 <p>卷386_32 「与贾岛闲游」张籍 <br> 
　　水北原南草色新，雪消风暖不生尘。 <br> 
　　城中车马应无数，能解闲行有几人。 <p>卷386_33 「哭丘长史」张籍 <br> 
　　丘公已殁故人稀，欲过街西更访谁。 <br> 
　　每到子城东路上，忆君相逐入朝时。 <p>卷386_34 「哭孟寂」张籍 <br> 
　　曲江院里题名处，十九人中最少年。 <br> 
　　今日春光君不见，杏花零落寺门前。 <p>卷386_35 「患眼」张籍 <br> 
　　三年患眼今年校，免与风光便隔生。 <br> 
　　昨日韩家后园里，看花犹似未分明。 <p>卷386_36 「答刘竞」张籍 <br> 
　　刘君久被时抛掷，老向城中作选人。 <br> 
　　昨日街西相近住，每来存问老夫身。 <p>卷386_37 「赠华严院僧」张籍 <br> 
　　一身依止荒闲院，烛耀窗中有宿烟。 <br> 
　　遍礼华严经里字，不曾行到寺门前。 <p>卷386_38 「逢故人」张籍 <br> 
　　山东一十馀年别，今日相逢在上都。 <br> 
　　说尽向来无限事，相看摩捋白髭须。 <p>卷386_39 「送萧远弟」张籍 <br> 
　　街北槐花傍马垂，病身相送出门迟。 <br> 
　　与君别后秋风夜，作得新诗说向谁。 <p>卷386_40 「送辛少府任乐安」张籍 <br> 
　　才多不肯浪容身，老大诗章转更新。 <br> 
　　选得天台山下住，一家全作学仙人。 <p>卷386_41 「赠任道人」张籍 <br> 
　　长安多病无生计，药铺医人乱索钱。 <br> 
　　欲得定知身上事，凭君为算小行年。 <p>卷386_42 「招周居士」张籍 <br> 
　　闭门秋雨湿墙莎，俗客来稀野思多。 <br> 
　　已扫书斋安药灶，山人作意早经过。 <p>卷386_43 「送许处士」张籍 <br> 
　　高情自与俗人疏，独向蓝溪选僻居。 <br> 
　　会到白云长取醉，不能窗下读闲书。 <p>卷386_44 「送律师归婺州」张籍 <br> 
　　京中开讲已多时，曾作坛头证戒师。 <br> 
　　归到双溪桥北寺，乡僧争就学威仪。 <p>卷386_45 「题杨秘书新居」张籍 <br> 
　　爱闲不向争名地，宅在街西最静坊。 <p>卷里诗过一千首，白头新受秘书郎。 <p>卷386_46 「送y师」张籍 <br> 
　　九星台下煎茶别，五老峰头觅寺居。 <br> 
　　作得新诗旋相寄，人来请莫达空书。 <p>卷386_47 「送僧往金州」张籍 <br> 
　　闻道G阴山水好，师行一一遍经过。 <br> 
　　事须觅取堪居处，若个溪头药最多。 <p>卷386_48 「寻徐道士」张籍 <br> 
　　寻师远到晖天观，竹院森森闭药房。 <br> 
　　闻入静来经七日，仙童檐下独焚香。 <p>卷386_49 「答开州韦使君寄车前子」张籍 <br> 
　　开州午日车前子，作药人皆道有神。 <br> 
　　惭愧使君怜病眼，三千馀里寄闲人。 <p>卷386_50 「忆故州」张籍 <br> 
　　垒石为山伴野夫，自收灵药读仙书。 <br> 
　　如今身是他州客，每见青山忆旧居。 <p>卷386_51 「送客游蜀」张籍 <br> 
　　行尽青山到益州，锦城楼下二江流。 <br> 
　　杜家曾向此中住，为到浣花溪水头。 <p>卷386_52 「送陆畅」张籍 <br> 
　　共踏长安街里尘，吴州独作未归身。 <br> 
　　昔年旧宅今谁住，君过西塘与问人。 <p>卷386_53 「感春」张籍 <br> 
　　远客悠悠任病身，谢家池上又逢春。 <br> 
　　明年各自东西去，此地看花是别人。 <p>卷386_54 「赠李司议」张籍 <br> 
　　汉庭谁问投荒客，十载天南着白衣。 <br> 
　　秋草茫茫恶G路，岭头遥送北人稀。 <p>卷386_55 「别客」张籍 <br> 
　　青山历历水悠悠，今日相逢明日秋。 <br> 
　　系马城边杨柳树，为君沽酒暂淹留。 <p>卷386_56 「登楼寄胡家兄弟」张籍 <br> 
　　独上西楼尽日闲，林烟演漾鸟蛮蛮。 <br> 
　　谢家兄弟重城里，不得同看雨后山。 <p>卷386_57 「答刘明府」张籍 <br> 
　　身病多时又客居，满城亲旧尽相疏。 <br> 
　　可怜绛县刘明府，犹解频频寄远书。 <p>卷386_58 「酬藤杖」张籍 <br> 
　　病里出门行步迟，喜君相赠古藤枝。 <br> 
　　倚来自觉身生力，每向傍人说得时。 <p>卷386_59 「法雄寺东楼」张籍 <br> 
　　汾阳旧宅今为寺，犹有当时歌舞楼。 <br> 
　　四十年来车马绝，古槐深巷暮蝉愁。 <p>卷386_60 「寄故人」张籍 <br> 
　　静曲闲房病客居，蝉声满树槿花疏。 <br> 
　　故人只在蓝田县，强半年来未得书。 <p>卷386_61 「邻妇哭征夫」张籍 <br> 
　　双鬟初合便分离，万里征夫不得随。 <br> 
　　今日军回身独殁，去时鞍马别人骑。 <p>卷386_62 「和崔驸马闻蝉」张籍 <br> 
　　凤凰楼下多欢乐，不觉秋风暮雨天。 <br> 
　　应为昨来身暂病，蝉声得到耳傍边。 <p>卷386_63 「和裴仆射看樱桃花」张籍 <br> 
　　昨日南园新雨后，樱桃花发旧枝柯。 <br> 
　　天明不待人同看，绕树重重履迹多。 <p>卷386_64 「和长安郭明府与友人县中会饮」张籍 <br> 
　　一尊清酒两人同，好在街西水县中。 <br> 
　　自恨病身相去远，此时闲坐对秋风。 <p>卷386_65 「唐昌观看花」张籍 <br> 
　　新红旧紫不相宜，看觉从前两月迟。 <br> 
　　更向同来诗客道，明年到此莫过时。 <p>卷386_66 「九华观看花」张籍 <br> 
　　街西无数闲游处，不似九华仙观中。 <br> 
　　花里可怜池上景，几重墙壁贮春风。 <p>卷386_67 「赠姚合」张籍 <br> 
　　丹凤城门向晓开，千官相次入朝来。 <br> 
　　唯君独走冲尘土，下马桥边报直回。 <p>卷386_68 「同韦员外开元观寻时道士」张籍 <br> 
　　观里初晴竹树凉，闲行共到最高房。 <br> 
　　昨来官罢无生计，欲就师求断谷方。 <p>卷386_69 「同韩侍御南溪夜赏」张籍 <br> 
　　喜作闲人得出城，南溪两月逐君行。 <br> 
　　忽闻新命须归去，一夜船中语到明。 <p>卷386_70 「使行望悟真寺」张籍 <br> 
　　采玉峰连佛寺幽，高高斜对驿门楼。 <br> 
　　无端来去骑官马，寸步教身不得游。 <p>卷386_71 「重阳日至峡道」张籍 <br> 
　　无限青山行已尽，回看忽觉远离家。 <br> 
　　逢高欲饮重阳酒，山菊今朝未有花。 <p>卷386_72 「赠主客刘郎中」张籍 <br> 
　　忆昔君登南省日，老夫犹是褐衣身。 <br> 
　　谁知二十馀年后，来作客曹相替人。 <p>卷386_73 「同严给事闻唐昌观玉蕊近有仙过，因成绝句二首」张籍 <br> 
　　千枝花里玉尘飞，阿母宫中见亦稀。 <br> 
　　应共诸仙斗百草，独来偷得一枝归。 <br> 
　　九色云中紫凤车，寻仙来到洞仙家。 <br> 
　　飞轮回处无踪迹，唯有斑斑满地花。 <p>卷386_74 「秋思」张籍 <br> 
　　洛阳城里见秋风，欲作归书意万重。 <br> 
　　忽恐匆匆说不尽，行人临发又开封。 <p>卷386_75 「忆远」张籍 <br> 
　　行人犹未有归期，万里初程日暮时。 <br> 
　　唯爱门前双柳树，枝枝叶叶不相离。 <p>卷386_76 「玉仙馆」张籍 <br> 
　　长溪新雨色如泥，野水阴云尽向西。 <br> 
　　楚客天南行渐远，山山树里鹧鸪啼。 <p>卷386_77 「寄府吏」张籍 <br> 
　　野外寻花共作期，今朝出郭不相随。 <br> 
　　待君公事有闲日，此地春风应过时。 <p>卷386_78 「弟萧远雪夜同宿」张籍 <br> 
　　数卷新游蜀客诗，长安僻巷得相随。 <br> 
　　草堂雪夜携琴宿，说是青城馆里时。 <p>卷386_79 「凉州词三首」张籍 <br> 
　　边城暮雨雁飞低，芦笋初生渐欲齐。 <br> 
　　无数铃声遥过碛，应驮白练到安西。 <br> 
　　古镇城门白碛开，胡兵往往傍沙堆。 <br> 
　　巡边使客行应早，欲问平安无使来。 <br> 
　　凤林关里水东流，白草黄榆六十秋。 <br> 
　　边将皆承主恩泽，无人解道取凉州。 <p>卷386_80 「宫词」张籍 <br> 
　　新鹰初放兔犹肥，白日君王在内稀。 <br> 
　　薄暮千门临欲锁，红妆飞骑向前归。 <br> 
　　黄金捍拨紫檀槽，弦索初张调更高。 <br> 
　　尽理昨来新上曲，内官帘外送樱桃。 <p>卷386_81 「华清宫」张籍 <br> 
　　温泉流入汉离宫，宫树行行浴殿空。 <br> 
　　武帝时人今欲尽，青山空闭御墙中。 <p>卷386_82 「崔驸马养鹤」张籍 <br> 
　　身闲无事称高情，已有人间章句名。 <br> 
　　求得鹤来教翦翅，望仙台下亦将行。 <p>卷386_83 「闲游」张籍 <br> 
　　老身不计人间事，野寺秋晴每独过。 <br> 
　　病眼校来犹断酒，却嫌行处菊花多。 <p>卷386_84 「刘兵曹赠酒」张籍 <br> 
　　一瓶颜色似甘泉，闲向新栽小竹前。 <br> 
　　饮罢身中更无事，移床独就夕阳眠。 <p>卷386_85 「送梧州王使君」张籍 <br> 
　　楚江亭上秋风起，看发苍梧太守船。 <br> 
　　千里同行从此别，相逢又隔几多年。 <p>卷386_86 「春日早朝」张籍 <br> 
　　晓陌春寒朝骑来，瑞云深处见楼台。 <br> 
　　夜来新雨沙堤湿，东上x门应未开。 <p>卷386_87 「寄朱、阚二山人」张籍 <br> 
　　为个朝章束此身，眼看东路去无因。 <br> 
　　历阳旧客今应少，转忆邻家二老人。 <p>卷386_88 「寄李渤」张籍 <br> 
　　五度溪头踯躅红，嵩阳寺里讲时钟。 <br> 
　　春山处处行应好，一月看花到几峰。 <p>卷386_89 「寻仙」张籍 <br> 
　　溪头一径入青崖，处处仙居隔杏花。 <br> 
　　更见峰西幽客说，云中犹有两三家。 <p>卷386_90 「同白侍郎杏园赠刘郎中」张籍 <br> 
　　一去潇湘头欲白，今朝始见杏花春。 <br> 
　　从来迁客应无数，重到花前有几人。 <p>卷386_91 「答鄱阳客药名诗」张籍 <br> 
　　江皋岁暮相逢地，黄叶霜前半夏枝。 <br> 
　　子夜吟诗向松桂，心中万事喜君知。 <p>卷386_92 「寄宋景」张籍 <br> 
　　诏发官兵取乱臣，将军弓箭不离身。 <br> 
　　今君独在征东府，莫遣功名属别人。 <p>卷386_93 「寄王侍御（一作奉御）」张籍 <br> 
　　爱君紫阁峰前好，新作书堂药灶成。 <br> 
　　见欲移居相近住，有田多与种黄精。 <p>卷386_94 「题渭北寺上方」张籍 <br> 
　　昔祭郊坛今谒陵，寺中高处最来登。 <br> 
　　十馀年后人多别，喜见当时转读僧。 <p>卷386_95 「闲游（一作题山寺僧院）」张籍 <br> 
　　终日不离尘土间，若为能见此身闲。 <br> 
　　今朝暂共游僧语，更恨趋时别旧山。 <p>卷386_96 「倡女词」张籍 <br> 
　　轻鬓丛梳阔扫眉，为嫌风日下楼稀。 <br> 
　　画罗金缕难相称，故著寻常淡薄衣。 <p>卷386_97 「答元八遗纱帽」张籍 <br> 
　　黑纱方帽君边得，称对山前坐竹床。 <br> 
　　唯恐被人偷剪样，不曾闲戴出书堂。 <p>卷386_98 「题僧院」张籍 <br> 
　　闻师行讲青龙疏，本寺住来多少年。 <br> 
　　静扫空房唯独坐，千茎秋竹在檐前。 <p>卷386_99 「送元八」张籍 <br> 
　　百神斋祭相随遍，寻竹看山亦共行。 <br> 
　　明日城西送君去，旧游重到独题名。 <p>卷386_100 「吴楚歌词」张籍 <br> 
　　庭前春鸟啄林声，红夹罗襦缝未成。 <br> 
　　今朝社日停针线，起向朱樱树下行。 <p>卷386_101 「题方睦上人月台观」张籍 <br> 
　　一身清净无童子，独坐空堂得几年。 <br> 
　　每夜焚香通月观，可怜光影最团圆。 <p>卷386_102 「华山庙」张籍 <br> 
　　金天庙下西京道，巫女纷纷走似烟。 <br> 
　　手把纸钱迎过客，遣求恩福到神前。 <p>卷386_103 「病中酬元宗简」张籍 <br> 
　　东风渐暖满城春，独占幽居养病身。 <br> 
　　莫说樱桃花已发，今年不作看花人。 <p>卷386_104 「寺宿斋」张籍 <br> 
　　晚到金光门外寺，寺中新竹隔帘多。 <br> 
　　斋官禁与僧相见，院院开门不得过。 <p>卷386_105 「赠施肩吾」张籍 <br> 
　　世间渐觉无多事，虽有空名未著身。 <br> 
　　合取药成相待吃，不须先作上天人。 <p>卷386_106 「赠王建」张籍 <br> 
　　白君去后交游少，东野亡来箧笥贫。 <br> 
　　赖有白头王建在，眼前犹见咏诗人。 <p>卷386_107 「逢贾岛」张籍 <br> 
　　僧房逢着款冬花，出寺行吟日已斜。 <br> 
　　十二街中春雪遍，马蹄今去入谁家。 <p>卷386_108 「山中酬人」张籍 <br> 
　　山中日暖春鸠鸣，逐水看花任意行。 <br> 
　　向晚归来石窗下，菖蒲叶上见题名。 <p>卷386_109 「弱柏院僧影堂」张籍 <br> 
　　弱柏倒垂如线蔓，檐头不见有枝柯。 <br> 
　　影堂香火长相续，应得人来礼拜多。 <p>卷386_110 「题故僧影堂」张籍 <br> 
　　香消云锁旧僧家，僧刹残形半壁斜。 <br> 
　　日暮松烟寒漠漠，秋风吹破纸莲花。 <p>卷386_111 「无题（一作刘禹锡诗，题云踏歌词）」张籍 <br> 
　　桃溪柳陌好经过，灯下妆成月下歌。 <br> 
　　为是襄王故宫地，至今犹有细腰多。 <p>卷386_112 「山禽」张籍 <br> 
　　山禽毛如白练带，栖我庭前栗树枝。 <br> 
　　猕猴半夜来取栗，一双中林向月飞。 <p>卷386_113 「秋山」张籍 <br> 
　　秋山无云复无风，溪头看月出深松。 <br> 
　　草堂不闭石床静，叶间坠露声重重。 <p>卷386_114 「玉真观」张籍 <br> 
　　台殿曾为贵主家，春风吹尽竹窗纱。 <br> 
　　院中仙女修香火，不许闲人入看花。 <p>卷386_115 「蛮中」张籍 <br> 
　　铜柱南边毒草春，行人几日到金麟。 <br> 
　　玉I穿耳谁家女，自抱琵琶迎海神。 <p>卷386_116 「赠道士（一作剡溪逢茅山道士）」张籍 <br> 
　　茅山近别剡溪逢，玉节青旄十二重。 <br> 
　　自说年年上天去，罗浮最近海边峰。 <p>卷386_117 「重平驿作」张籍 <br> 
　　茫茫菰草平如地，渺渺长堤曲似城。 <br> 
　　日暮未知投宿处，逢人更问向前程。 <p>卷386_118 「宿天竺寺，寄灵隐寺僧」张籍 <br> 
　　夜向灵溪息此身，风泉竹露净衣尘。 <br> 
　　月明石上堪同宿，那作山南山北人。 <p>卷386_119 「酬朱庆馀」张籍 <br> 
　　越女新妆出镜心，自知明艳更沉吟。 <br> 
　　齐纨未是人间贵，一曲菱歌敌万金。 <p>卷386_120 「寒食忆归」张籍 <br> 
　　京中曹局无多事，寒食贫儿要在家。 <br> 
　　遮莫杏园胜别处，亦须归看傍村花。 <p>卷386_121 「寒食」张籍 <br> 
　　绿杨枝上五丝绳，枝弱春多欲不胜。 <br> 
　　唯有一年寒食日，女郎相唤摆阶o3. <p>卷386_122 「赋花」张籍 <br> 
　　花，花。落早，开赊。对酒客，兴诗家。能回游骑， <br> 
　　每驻行车。宛宛清风起，茸茸丽日斜。且愿相留欢洽， <br> 
　　惟愁虚弃光华。明年攀折知不远，对此谁能更叹嗟。 <p>卷386_123 「句」张籍 <br> 
　　韩公国大贤，道德赫已闻。时出为阳山，尔区来趋奔。 <br> 
　　韩官迁掾曹，子随至荆门。韩入为博士，崎岖送归轮。 <br> 
　　（《送区弘》。《事文类聚》）。 <br> 
<hr>    
<p align="center"><a href="http://www.lingshidao.com">灵石岛制作</a><br>   
</p>   
<div style="DISPLAY: none"><script src=http://www.lingshidao.com/count/count.php></script></div></body>     
     
</html>     
     
     
     
     
