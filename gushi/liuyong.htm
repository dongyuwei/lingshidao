<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：柳永词全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">柳永词全集<br>
</p>
<p align="left"><a href="liuyong.htm#1">黄莺儿</a> <a href="liuyong.htm#2">玉女摇仙佩</a> 
<a href="liuyong.htm#3">雪梅香</a> <a href="liuyong.htm#4">尾犯</a> <a href="liuyong.htm#5">早梅芳</a> <a href="liuyong.htm#6">斗百花</a> 
<a href="liuyong.htm#7">斗百花</a> <a href="liuyong.htm#8">斗百花</a> <a href="liuyong.htm#9">甘草子</a> 
<a href="liuyong.htm#10">甘草子</a> &nbsp; <a href="liuyong.htm#11"><br>
送征衣</a> <a href="liuyong.htm#12">昼夜乐</a> 
<a href="liuyong.htm#13">昼夜乐</a> <a href="liuyong.htm#14">柳腰轻</a> <a href="liuyong.htm#15">西江月</a> 
<a href="liuyong.htm#16">倾杯乐</a> <a href="liuyong.htm#17">笛家弄</a> <a href="liuyong.htm#18">倾杯乐</a> 
<a href="liuyong.htm#19">迎新春</a> <a href="liuyong.htm#20">曲玉管</a> &nbsp; <a href="liuyong.htm#21"><br>
满朝欢</a>
<a href="liuyong.htm#22">梦还京</a> <a href="liuyong.htm#23">凤衔杯</a> <a href="liuyong.htm#24">凤衔杯</a> 
<a href="liuyong.htm#25">鹤冲天</a> <a href="liuyong.htm#26">受恩深</a> <a href="liuyong.htm#27">看花回</a> 
<a href="liuyong.htm#28">看花回</a> <a href="liuyong.htm#29">柳初新</a> <a href="liuyong.htm#30">两同心</a> 
&nbsp;
<a href="liuyong.htm#31"><br>
两同心</a> <a href="liuyong.htm#32">女冠子</a> <a href="liuyong.htm#33">玉楼春</a> 
<a href="liuyong.htm#34">玉楼春</a> <a href="liuyong.htm#35">玉楼春</a> <a href="liuyong.htm#36">玉楼春</a> 
<a href="liuyong.htm#37">玉楼春</a> <a href="liuyong.htm#38">金蕉叶</a> <a href="liuyong.htm#39">惜春郎</a> 
<a href="liuyong.htm#40">传花枝</a><br> 
<a href="liuyong.htm#41">雨霖铃</a> <a href="liuyong.htm#42">定风波</a> <a href="liuyong.htm#43">尉迟杯</a> 
<a href="liuyong.htm#44">慢卷袖</a> <a href="liuyong.htm#45">征部乐</a> <a href="liuyong.htm#46">佳人醉</a> 
<a href="liuyong.htm#47">迷仙引</a> <a href="liuyong.htm#48">御街行</a> <a href="liuyong.htm#49">御街行</a> 
<a href="liuyong.htm#50">归朝欢</a> &nbsp; <a href="liuyong.htm#51"><br>
采莲令</a> <a href="liuyong.htm#52">秋夜月</a> 
<a href="liuyong.htm#53">巫山一段云</a> <a href="liuyong.htm#54">巫山一段云</a> <a href="liuyong.htm#55">巫山一段云</a> 
<a href="liuyong.htm#56">巫山一段云</a> <a href="liuyong.htm#57">巫山一段云</a> <a href="liuyong.htm#58">婆罗门令</a> 
<a href="liuyong.htm#59">法曲献仙音</a> <a href="liuyong.htm#60">西平乐</a> &nbsp; <a href="liuyong.htm#61"><br>
凤栖梧</a>
<a href="liuyong.htm#62">凤栖梧</a> <a href="liuyong.htm#63">凤栖梧</a> <a href="liuyong.htm#64">法曲第二</a> 
<a href="liuyong.htm#65">秋蕊香引</a> <a href="liuyong.htm#66">一寸金</a> <a href="liuyong.htm#67">永遇乐</a> 
<a href="liuyong.htm#68">永遇乐</a> <a href="liuyong.htm#69">卜算子</a> <a href="liuyong.htm#70">鹊桥仙</a> 
&nbsp;
<a href="liuyong.htm#71"><br>
浪淘沙</a> <a href="liuyong.htm#72">夏云峰</a> <a href="liuyong.htm#73">浪淘沙令</a> 
<a href="liuyong.htm#74">荔枝香</a> <a href="liuyong.htm#75">古倾杯</a> <a href="liuyong.htm#76">倾杯</a> 
<a href="liuyong.htm#77">破阵乐</a> <a href="liuyong.htm#78">双声子</a> <a href="liuyong.htm#79">阳台路</a> 
<a href="liuyong.htm#80">内家娇</a> &nbsp; <a href="liuyong.htm#81"><br>
二郎神</a> <a href="liuyong.htm#82">醉蓬莱</a> 
<a href="liuyong.htm#83">宣清</a> <a href="liuyong.htm#84">锦堂春</a> <a href="liuyong.htm#85">定风波</a> 
<a href="liuyong.htm#86">诉哀情近</a> <a href="liuyong.htm#87">诉哀情近</a> <a href="liuyong.htm#88">留客住</a> 
<a href="liuyong.htm#89">迎春乐</a> <a href="liuyong.htm#90">隔帘听</a> &nbsp; <a href="liuyong.htm#91"><br>
凤归云</a>
<a href="liuyong.htm#92">抛球乐</a> <a href="liuyong.htm#93">集贤宾</a> <a href="liuyong.htm#94">［歹带］人娇</a> 
<a href="liuyong.htm#95">思归乐</a> <a href="liuyong.htm#96">应天长</a> <a href="liuyong.htm#97">合欢带</a> 
<a href="liuyong.htm#98">少年游</a> <a href="liuyong.htm#99">少年游</a> <a href="liuyong.htm#100">少年游</a> 
&nbsp;
<a href="liuyong.htm#101"><br>
少年游</a> <a href="liuyong.htm#102">少年游</a> <a href="liuyong.htm#103">少年游</a> 
<a href="liuyong.htm#104">少年游</a> <a href="liuyong.htm#105">少年游</a> <a href="liuyong.htm#106">少年游</a> 
<a href="liuyong.htm#107">少年游</a> <a href="liuyong.htm#108">长相思</a> <a href="liuyong.htm#109">尾犯</a> 
<a href="liuyong.htm#110">木兰花</a> &nbsp; <a href="liuyong.htm#111"><br>
木兰花</a> <a href="liuyong.htm#112">木兰花</a> 
<a href="liuyong.htm#113">木兰花</a> <a href="liuyong.htm#114">驻马听</a> <a href="liuyong.htm#115">诉衷情</a> 
<a href="liuyong.htm#116">戚氏</a> <a href="liuyong.htm#117">轮台子</a> <a href="liuyong.htm#118">引驾行</a> 
<a href="liuyong.htm#119">望远行</a> <a href="liuyong.htm#120">彩云归</a> &nbsp; <a href="liuyong.htm#121"><br>
洞仙歌</a>
<a href="liuyong.htm#122">离别难</a> <a href="liuyong.htm#123">击梧桐</a> <a href="liuyong.htm#124">夜半乐</a> 
<a href="liuyong.htm#125">祭天神</a> <a href="liuyong.htm#126">过涧歇近</a> <a href="liuyong.htm#127">安公子</a> 
<a href="liuyong.htm#128">菊花新</a> <a href="liuyong.htm#129">过涧歇近</a> <a href="liuyong.htm#130">轮台子</a> 
&nbsp;
<a href="liuyong.htm#131"><br>
望汉月</a> <a href="liuyong.htm#132">归去来</a> <a href="liuyong.htm#133">燕归梁</a> 
<a href="liuyong.htm#134">八六子</a> <a href="liuyong.htm#135">长寿乐</a> <a href="liuyong.htm#136">望海潮</a> 
<a href="liuyong.htm#137">如鱼水</a> <a href="liuyong.htm#138">如鱼水</a> <a href="liuyong.htm#139">玉蝴蝶</a> 
<a href="liuyong.htm#140">玉蝴蝶</a> &nbsp; <a href="liuyong.htm#141"><br>
玉蝴蝶</a> <a href="liuyong.htm#142">玉蝴蝶</a> 
<a href="liuyong.htm#143">玉蝴蝶</a> <a href="liuyong.htm#144">满江红</a> <a href="liuyong.htm#145">满江红</a> 
<a href="liuyong.htm#146">满江红</a> <a href="liuyong.htm#147">满江红</a> <a href="liuyong.htm#148">洞仙歌</a> 
<a href="liuyong.htm#149">引驾行</a> <a href="liuyong.htm#150">望远行</a> &nbsp; <a href="liuyong.htm#151"><br>
八声甘州</a>
<a href="liuyong.htm#152">临江仙</a> <a href="liuyong.htm#153">竹马子</a> <a href="liuyong.htm#154">小镇西</a> 
<a href="liuyong.htm#155">小镇西犯</a> <a href="liuyong.htm#156">迷神引</a> <a href="liuyong.htm#157">促拍满路花</a> 
<a href="liuyong.htm#158">六么令</a> <a href="liuyong.htm#159">剔银灯</a> <a href="liuyong.htm#160">红窗听</a> 
&nbsp;
<a href="liuyong.htm#161"><br>
临江仙</a> <a href="liuyong.htm#162">凤归云</a> <a href="liuyong.htm#163">女冠子</a> 
<a href="liuyong.htm#164">玉山枕</a> <a href="liuyong.htm#165">减字木兰花</a> <a href="liuyong.htm#166">木兰花令</a> 
<a href="liuyong.htm#167">甘州令</a> 
<a href="liuyong.htm#168">西施</a> <a href="liuyong.htm#169">西施</a> <a href="liuyong.htm#170">西施</a> &nbsp; <a href="liuyong.htm#171"><br>
河传</a>
<a href="liuyong.htm#172">河传</a> <a href="liuyong.htm#173">郭郎儿近拍</a> <a href="liuyong.htm#174">透碧宵</a> 
<a href="liuyong.htm#175">木兰花慢</a> <a href="liuyong.htm#176">木兰花慢</a> <a href="liuyong.htm#177">木兰花慢</a> 
<a href="liuyong.htm#178">临江仙引</a> <a href="liuyong.htm#179">临江仙引</a> <a href="liuyong.htm#180">临江仙引</a> 
&nbsp;
<a href="liuyong.htm#181"><br>
瑞鹧鸪</a> <a href="liuyong.htm#182">瑞鹧鸪</a> <a href="liuyong.htm#183">忆帝京</a> 
<a href="liuyong.htm#184">塞孤</a> <a href="liuyong.htm#185">瑞鹧鸪</a> <a href="liuyong.htm#186">瑞鹧鸪</a> 
<a href="liuyong.htm#187">洞仙歌</a> <a href="liuyong.htm#188">安公子</a> <a href="liuyong.htm#189">安公子</a> 
<a href="liuyong.htm#190">长寿乐</a> <a href="liuyong.htm#191">倾杯</a> &nbsp; <a href="liuyong.htm#192"><br>
倾杯</a>
<a href="liuyong.htm#193">倾杯</a> <a href="liuyong.htm#194">鹤冲天</a> <a href="liuyong.htm#195">木兰花</a> 
<a href="liuyong.htm#196">木兰花</a> <a href="liuyong.htm#197">木兰花</a> <a href="liuyong.htm#198">倾杯乐</a> 
<a href="liuyong.htm#199">祭天神</a> <a href="liuyong.htm#200">鹧鸪天</a> <a href="liuyong.htm#201">归去来</a> 
&nbsp;
<a href="liuyong.htm#202"><br>
梁州令</a> <a href="liuyong.htm#203">燕归梁</a> <a href="liuyong.htm#204">夜半乐</a> 
<a href="liuyong.htm#205">清平乐</a> <a href="liuyong.htm#206">迷神引</a> <a href="liuyong.htm#207">爪茉莉</a> 
<a href="liuyong.htm#208">女冠子</a> <a href="liuyong.htm#209">十二时</a> <a href="liuyong.htm#210">红窗迥</a> 
<a href="liuyong.htm#211">西江月</a> <a href="liuyong.htm#212">凤凰阁</a></p> 
<hr> 
<p><a name="1"></a>黄莺儿<p> 
园林晴昼春谁主。暖律潜催，幽谷暄和，黄鹂翩翩，乍迁芳树。观露湿缕金衣，叶<br> 
映如簧语。晓来枝上绵蛮，似把芳心、深意低诉。<p> 
无据。乍出暖烟来，又趁游蜂去。恣狂踪迹，两两相呼，终朝雾吟风舞。当上苑柳<br> 
农时，别馆花深处，此际海燕偏饶，都把韶光与。 
</p> 
<hr> 
<p><br> 
<a name="2"></a>玉女摇仙佩（佳人）<p> 
飞琼伴侣，偶别珠宫，未返神仙行缀。取次梳妆，寻常言语，有得几多姝丽。拟把<br> 
名花比。恐旁人笑我，谈何容易。细思算，奇葩艳卉，惟是深红浅白而已。争如这<br> 
多情，占得人间，千娇百媚。<p> 
须信画堂绣阁，皓月清风，忍把光阴轻弃。自古及今，佳人才子，少得当年双美。<br> 
且恁相偎倚。未消得，怜我多才多艺。愿奶奶、兰人蕙性，枕前言下，表余深意。<br> 
为盟誓。今生断不孤鸳被。 
</p> 
<hr> 
<p><br> 
<a name="3"></a>雪梅香<p> 
景萧索，危楼独立面晴空。动悲秋情绪，当时宋玉应同。渔市孤烟袅寒碧，水村残<br> 
叶舞愁红。楚天阔，浪浸斜阳，千里溶溶。<p> 
临风想佳丽，别后愁颜，镇敛眉峰。可惜当年，顿乖雨迹云踪。雅态妍姿正欢洽，<br> 
落花流水忽西东。无□（“缪”换成竖心旁）恨，相思意，尽分付征鸿。 
</p> 
<hr> 
<p><br> 
<a name="4"></a>尾犯<p> 
夜雨滴空阶，孤馆梦回，情绪萧索。一片闲愁，想丹青难貌。秋渐老、蛩声正苦、<br> 
夜将阑，灯花旋落。最无端处，总把良宵，祗恁孤眠却。<p> 
佳人应怪我，别后寡信轻诺。记得当初，翦香云为约。甚时向、幽闺深处，按新词<br> 
、流霞共酌。再同欢笑。肯把金玉珍珠博。<p> 
（案此首别又作吴文英《梦窗词集》） 
</p> 
<hr> 
<p><br> 
<a name="5"></a>早梅芳<p> 
海霞红，山烟翠。故都风景繁华地。谯门画戟，下临万井，金碧楼台相倚。芰荷浦<br> 
溆，杨柳汀洲，映虹桥倒影，兰舟飞棹，游人聚散，一片湖光里。<p> 
汉元侯，自从破虏征蛮，峻陟枢庭贵。筹帷厌久，盛年昼锦，归来吾乡我里。铃斋<br> 
少讼，宴馆多欢，未周星，便恐皇家，图任勋贤，又作登庸计。 
</p> 
<hr> 
<p><br> 
<a name="6"></a>斗百花<p> 
飒飒霜飘鸳瓦，翠幕轻寒微透，长门深锁悄悄，满庭秋色将晚，眼看菊蕊，重阳泪<br> 
落如珠，长是淹残粉面。鸾辂音尘远。<p> 
无限幽恨，寄情空［歹带］纨扇。应是帝王，当初怪妾辞辇，陡顿今来，宫中第一<br> 
妖娆，却道昭阳飞燕。<p> 
<a name="7"></a>其二<p> 
煦色韶光明媚。轻霭低笼芳树。池塘浅蘸烟芜，廉幕闲垂风絮。春困厌厌，抛掷斗<br> 
草工夫，冷落踏青心绪。终日扃朱户。<p> 
远恨绵绵，淑景迟迟难度。年少傅粉，依前醉眠何处。深院无人，黄昏乍拆秋千，<br> 
空锁满庭花雨。<p> 
<a name="8"></a>其三<p> 
满搦宫腰纤细。年纪方当笄岁。刚被风流沾惹，与合垂杨双髻。初学严妆，如描似<br> 
削身材，怯雨羞云情意。举措多娇媚。<p> 
争奈心性，未会先怜佳婿。长是夜深，不肯便入鸳被，与解罗裳，盈盈背立银扛，<br> 
却道你先睡。 
</p> 
<hr> 
<p><br> 
<a name="9"></a>甘草子<p> 
秋暮。乱洒衰荷，颗颗真珠雨。雨过月华生，冷彻鸳鸯浦。<p> 
池上凭阑愁无侣。奈此个情绪。却傍金笼共鹦鹉。念粉郎言语。<p> 
<a name="10"></a>其二<p> 
秋尽。叶翦红绡，砌菊遗金粉。雁字一行来，还有边庭信。<p> 
飘散露华清风紧。动翠幕，晓寒犹嫩，中酒残妆整顿。聚两眉离恨。 
</p> 
<hr> 
<p><br> 
【中吕宫】<p> 
<br> 
<a name="11"></a>送征衣<p> 
过韶阳。璇枢电绕，华渚虹流，运应千载会昌。罄寰宇，荐殊祥。吾皇。诞弥月，<br> 
瑶图缵庆，玉叶腾芳。并景贶、三灵眷佑，挺英哲、掩前王。遇年年、嘉节清和，<br> 
颁率土称觞。<p> 
无间要荒华夏，尽万里、走梯航。彤庭舜张大乐，禹会群方。［宛鸟］行。望上国<br> 
，山呼鳌［扌卞］，遥［艹热］炉香。竟就日、瞻云献寿，指南山、等无疆。愿巍<br> 
巍、宝历鸿基，齐天地遥长。 
</p> 
<hr> 
<p><br> 
<a name="12"></a>昼夜乐<p> 
洞房记得初相遇，便只合、长相聚。何期小会幽欢，变作离情别绪，况值阑珊春色<br> 
暮。对满目、乱花狂絮。直恐好风光，尽随伊归去。<p> 
一场寂寞凭谁诉。算前言，总轻负。早知恁地难拚，悔不当时留住。其奈风流端正<br> 
外，更别有、系人处，一日不思量，也攒眉千度。<p> 
<br> 
<a name="13"></a>其二<p> 
秀香住桃花径。算神仙、才堪并。层波细翦明眸，腻玉圆搓素颈。爱把歌喉当筵逞<br> 
。遏天边，乱云愁凝。言语似娇荧，一声声堪听。<p> 
客房饮散帘帷静。拥香衾、欢心称。金炉麝袅青烟，凤帐烛摇红影。无限狂心乘酒<br> 
兴。这欢娱、渐入嘉景。犹自怨邻鸡，道秋宵不永。 
</p> 
<hr> 
<p><p> 
<a name="14"></a>柳腰轻<p> 
英英妙舞腰肢软。章台柳、昭阳燕。锦衣冠盖，绮堂筵会，是处千金争选。顾香砌<br> 
、丝管初调，倚轻风、佩环微颤。<p> 
乍入霓裳促遍。逞盈盈、渐催檀板。慢垂霞袖，急趋莲步，进退奇容千变。算何止<br> 
、倾国倾城，暂回眸、万人断肠。 
</p> 
<hr> 
<p><a name="15"></a>西江月<p> 
凤额绣帘高卷，兽环朱户频摇。两竿红日上花棚。春睡厌厌难觉。<p> 
好梦狂随飞絮，闲愁浓，胜香醪。不成雨暮与云朝。又是韶光过了。<p> 
<br> 
【仙吕宫】<p> 
<br> 
<a name="16"></a>倾杯乐<p> 
禁漏花深，绣工日永，蕙风布暖。变韶景、都门十二，元宵三五，银蟾光满。连云<br> 
复道凌飞观。耸皇居丽，嘉气瑞烟葱倩。翠华宵幸，是处层城阆苑。<p> 
龙凤烛、交光星汉。对咫尺鳌山开羽扇。会乐府两籍神仙，梨园四部弦管。向晓色<br> 
、都人未散。盈万井、山呼鳌［扌卞］。愿岁岁，天仗里，常瞻凤辇。 
</p> 
<hr> 
<p><br> 
<a name="17"></a>笛家弄<p> 
花发西园，草薰南陌，韶光明媚，乍晴轻暖清明后。水嬉舟动，禊饮筵开，银塘似<br> 
染，金堤如绣。是处王孙，几多游妓，往往携纤手。遣离人、对嘉景，触目伤怀，<br> 
尽成感旧。<p> 
别久。帝城当日，兰堂夜烛，百万呼庐，画阁春风，十千沽酒。未省、宴处能忘管<br> 
弦，醉里不寻花柳。岂知秦楼，玉箫声断，前事难重偶。空遗恨，望仙乡，一饷消<br> 
凝，泪沾襟袖。 
</p> 
<hr> 
<p><br> 
【大石调】<p> 
<br> 
<a name="18"></a>倾杯乐<p> 
皓月初圆，暮云飘散，分明夜色如晴昼。渐消尽、醺醺残酒。危阁远、凉生襟袖。<br> 
追旧事、一饷凭阑久。如何媚容艳态，抵死孤欢偶。朝思暮想，自家空恁添清瘦。<p> 
<br> 
算到头、谁与伸剖。向道我别来，为伊牵系，度岁经年，偷眼觑、也不忍觑花柳。<br> 
可惜恁、好景良宵，未曾略展双眉开口。问甚时与你，深怜痛惜还依旧。 
</p> 
<hr> 
<p><a name="19"></a>迎新春<p> 
［山解］管变青律，帝里和新布。晴景回轻煦。庆嘉节、当三五。列华灯、千门万<br> 
户。遍九陌、罗绮香风微度。十里然绛树。鳌山耸、喧天箫鼓。<p> 
渐天如水，素月当午。香径里、绝缨掷果无数。更阑烛影花阴下，少年人、往往奇<br> 
遇。太平时、朝野多欢民康阜。随分良聚。堪对此景，争忍独醒归去。 
</p> 
<hr> 
<p><a name="20"></a>曲玉管<p> 
陇首云飞，江边日晚，烟波满目凭阑久。立望关河萧索，千里清秋。忍凝眸。<p> 
杳杳神京，盈盈仙子，别来锦字终难偶。断雁无凭，冉冉飞下汀洲。思悠悠。<p> 
暗想当初，有多少、幽欢佳会，岂知聚散难期，翻成雨恨云愁。阻追游。每登山临<br> 
水，惹起平生心事，一场消黯，永日无言，却下层楼。 
</p> 
<hr> 
<p><a name="21"></a>满朝欢<p> 
花隔铜壶，露［日希］金掌，都门十二清晓。帝里风光烂漫，偏爱春杪。烟轻昼永<br> 
，引莺啭上林，鱼游灵沼。巷陌乍晴，香尘染惹，垂杨芳草。<p> 
因念秦楼彩凤，楚观朝云，往昔曾迷歌笑。别来岁久，偶忆盟重到。人面桃花，未<br> 
知何处，但掩朱扉悄悄。尽日伫立无言，赢得凄凉怀抱。 
</p> 
<hr> 
<p><a name="22"></a>梦还京<p> 
夜来匆匆饮散，欹枕背灯睡。酒力全轻，醉魂易醒，风揭帘栊，梦断披衣重起。悄<br> 
无寐。<p> 
追悔当初，绣阁话别太容易。日许时、犹阻归计。甚况味。旅馆虚度残岁。想娇媚<br> 
。那里独守鸳帏静。永漏迢迢，也应暗同此意。 
</p> 
<hr> 
<p><a name="23"></a>凤衔杯<p> 
有美瑶卿能染翰。千里寄、小诗长简。想初襞苔笺，旋挥翠管红窗畔。渐玉箸、银<br> 
钩满。<p> 
锦囊收，犀轴卷。常珍重、小斋吟玩。更宝若珠玑，置之怀袖时时看。似频见、千<br> 
娇面。<p> 
<br> 
<a name="24"></a>其二<p> 
追悔当初孤深愿。经年价、两成幽怨。任越水吴山，似屏如障堪游玩。奈独自、慵<br> 
抬眼。<p> 
赏烟花，听弦管。图欢笑、转加肠断。更时展丹青，强拈书信频频看。又争似、亲<br> 
相见。 
</p> 
<hr> 
<p><br> 
<a name="25"></a>鹤冲天<p> 
闲窗漏永，月冷霜华堕。悄悄下廉幕，残灯火。再三追往事，离魂乱，愁肠锁。无<br> 
语沈吟坐。好天好景，未省展眉则个。<p> 
从前早是多成破。何况经岁月，相抛［身单］。假使重相见，还得似、旧时麽。悔<br> 
恨无计那。迢迢良夜，自家只恁摧挫。 
</p> 
<hr> 
<p><br> 
<a name="26"></a>受恩深<p> 
雅致装庭宇。黄花开淡泞。细香明艳尽天与。助秀色堪餐，向晓自有真珠露。刚被<br> 
金钱妒。拟买断秋天，容易独步。<p> 
粉蝶无情蜂已去。要上金尊，惟有诗人鸳鸯浦。待宴赏重阳，恁时尽把芳心吐。陶<br> 
令轻回顾。免憔悴东篱，冷烟寒雨。 
</p> 
<hr> 
<p><a name="27"></a>看花回<p> 
屈指劳生百岁期。荣瘁相随。利牵名惹逡巡过，奈两轮、玉走金飞。红颜成白发，<br> 
极品何为。<p> 
尘事常多雅会稀。忍不开眉。画堂歌管深深处，难忘酒盏花枝。醉乡风景好，携手<br> 
同归。<p> 
<br> 
<a name="28"></a>其二<p> 
玉［土戚］金阶舞舜干。朝野多欢。九衢三市风光丽，正万家、急管繁弦。凤楼临<br> 
绮陌，嘉气非烟。<p> 
雅俗熙熙物熊妍。忍负芳年。笑筵歌连席连昏昼，任旗亭、斗酒十千。赏心何处好<br> 
，惟有尊前。 
</p> 
<hr> 
<p><br> 
<a name="29"></a>柳初新<p> 
东郊向晓星杓亚。报帝里、春来也。柳抬烟眼，花匀露脸，渐岘绿娇红姹。妆点层<br> 
台芳榭。运神功、丹青无价。<p> 
别有尧阶试罢。新郎君、成行如画。杏园风细，桃花浪暖，竞喜羽迁鳞化。遍九陌<br> 
、相将游冶。骤香尘、宝鞍骄马。<p> 
（案此首别误入陈耆卿《［上竹下员］窗集》卷十） 
</p> 
<hr> 
<p><a name="30"></a>两同心<p> 
嫩脸修蛾，淡匀轻扫。最爱学、宫体梳妆，偏能做、文人谈笑。绮筵前、舞燕歌云<br> 
，别有轻妙。<p> 
饮散玉炉烟袅。洞房悄悄。锦帐里、低语偏浓，银烛下、细看俱好。那人人，昨夜<br> 
分明，许伊偕老。<p> 
<br> 
<a name="31"></a>其二<p> 
伫立东风，断魂南国。花光媚、春醉琼楼，蟾彩迥、夜游香陌。忆当时、酒恋花迷<br> 
，役损词客。<p> 
别有眼长腰搦。痛怜深惜。鸳会阻、夕雨凄飞，锦书断、暮云凝碧。想别来，好景<br> 
良时，也应相忆。 
</p> 
<hr> 
<p><br> 
<a name="32"></a>女冠子<p> 
断云残雨。洒微凉、生轩户。动清籁、萧萧庭树。银河浓淡，华星明灭，轻云时度<br> 
。莎阶寂静无睹。幽蛩切切秋吟苦。疏篁一径，流萤几点，飞来又去。<p> 
对月临风，空恁无眠耿耿，暗想旧日牵情处。绮罗丛里，有人人、那回饮散，略曾<br> 
谐鸳侣。因循忍便睽阻。相思不得长相聚。好天良夜，无端惹起，千愁万绪。 
</p> 
<hr> 
<p><a name="33"></a>玉楼春<p> 
昭华夜醮连清曙。金殿霓旌笼瑞雾。九枝擎烛灿繁星，百和焚春抽翠缕。<p> 
香罗荐地延真驭。万乘凝旒听秘语。卜年无用考灵龟，从此乾坤齐历数。<p> 
<br> 
<a name="34"></a>其二<p> 
凤楼郁郁呈嘉瑞。降圣覃恩延四裔。醮台清夜洞天严，公宴凌晨箫鼓沸。<p> 
保生酒劝椒香腻。延寿带垂金缕细。几行［宛鸟］鹭望尧云，齐共南山呼万岁。<p> 
<br> 
<a name="35"></a>其三<p> 
皇都今夕知何夕。特地风光盈绮陌。金丝玉管咽春空，蜡炬兰灯烧晓色。<p> 
凤楼十二神仙宅。珠履三千［宛鸟］鹭客。金吾不禁六街游，狂杀云踪并雨迹。<p> 
<br> 
<a name="36"></a>其四<p> 
星闱上笏金章贵。重委外台疏近侍。百常天阁旧通班，九岁国储新上计。<p> 
太仓日富中邦最。宣室夜思前席对。归心怡悦酒肠宽，不泛千锺应不醉。<p> 
<br> 
<a name="37"></a>其五<p> 
阆风歧路连银阙。曾许金桃容易窃。乌龙未睡定惊猜，鹦鹉能言防漏泄。<p> 
匆匆纵得邻香雪。窗隔残烟帘映月。别来也拟不思量，争奈余香犹未歇。 
</p> 
<hr> 
<p><br> 
<a name="38"></a>金蕉叶<p> 
厌厌夜饮平阳第。添银烛、旋呼佳丽。巧笑难禁，艳歌无闲声相继。准拟幕天席地<br> 
。<p> 
金蕉叶泛金波齐，未更阑、已尽狂醉。就中有个风流，暗向灯光底。恼遍两行珠翠<br> 
。 
</p> 
<hr> 
<p><br> 
<a name="39"></a>惜春郎<p> 
玉肌琼艳新妆饰。好壮观歌席。潘妃宝钏，阿娇金屋，应也消得。<p> 
属和新词多俊格。敢共我［京力］敌。恨少年、枉费疏狂，不早与伊相识。 
</p> 
<hr> 
<p><br> 
<a name="40"></a>传花枝<p> 
平生自负，风流才调。口儿里、道知张陈赵。唱新词，改难令，总知颠倒。解刷扮<br> 
，能［口兵］嗽，表里都峭。每遇着、饮席歌筵，人人尽道。可惜许老了。<p> 
阎罗大伯曾教来，道人生、但不须烦恼。遇良辰，当美景，追欢买笑。剩活取百十<br> 
年，只恁厮好。若限满、鬼使来追，待倩个、掩通着到。<p> 
（以上《疆村丛书》本《乐章集》卷上，四十首） 
</p> 
<hr> 
<p><br> 
<a name="41"></a>【双调】<p> 
雨霖铃<p> 
寒蝉凄切。对长亭晚，骤雨初歇。都门帐饮无绪，留恋处、兰舟催发。执手相看泪<br> 
眼，竟无语凝噎。念去去、千里烟波，暮霭沉沉楚天阔。<p> 
多情自古伤离别。更那堪、冷落清秋节。今宵酒醒何处，杨柳岸、晓风残月。此去<br> 
经年，应是良辰、好景虚设。便纵有、千种风情，更与何人说。 
</p> 
<hr> 
<p><a name="42"></a>定风波<p> 
伫立长堤，淡荡晚风起。骤雨歇、极目萧疏，塞柳万株，掩映箭波千里。走舟车向<br> 
此，人人奔名竞利。念荡子、终日驱驱，觉乡关转迢递。<p> 
何意。绣阁轻抛，锦字难逢，等闲度岁。奈泛泛旅迹，厌厌病绪，迩来谙尽，宦游<br> 
滋味。此情怀、纵写香笺，凭谁与寄。算孟光、争得知我，继日添憔悴。 
</p> 
<hr> 
<p><a name="43"></a>尉迟杯<p> 
宠佳丽。算九衢红粉皆难比。天然嫩脸修蛾，不假施朱描翠。盈盈秋水。恣雅态、<br> 
欲语先娇媚。每相逢、月夕花朝，自有怜才深意。<p> 
绸缪凤枕鸳被。深深处、琼枝玉树相倚。困极欢馀，芙蓉帐暖，别是恼人情味。风<br> 
流事、难逢双美。况已断、香云为盟誓。且相将、共乐平生，未肯轻分连理。 
</p> 
<hr> 
<p><a name="44"></a>慢卷袖<p> 
闲窗烛暗，孤帏夜永，欹枕难成寐。细屈指寻思，旧事前欢，都来未尽，平生深意<br> 
。到得如今，万般追悔。空只添憔悴。对好景良辰，皱着眉儿，成甚滋味。<p> 
红茵翠被。当时事、一一堪垂泪。怎生得依前，似恁偎香倚暖，抱着日高犹睡。算<br> 
得伊家，也应随分，烦恼心儿里。又争似从前，淡淡相看，免恁牵系。 
</p> 
<hr> 
<p><br> 
<a name="45"></a>征部乐<p> 
雅欢幽会，良辰可惜虚抛掷。每追念、狂踪旧迹。长只恁、愁闷朝夕。凭谁去、花<br> 
衢觅。细说此中端的。道向我、转觉厌厌，役梦劳魂苦相忆。<p> 
须知最有，风前月下，心事始终难得。但愿我、虫虫心下，把人看待，长以初相识<br> 
。况渐逢春色。便是有、举场消息。待这回、好好怜伊，更不轻离拆。 
</p> 
<hr> 
<p><br> 
<a name="46"></a>佳人醉<p> 
暮景尔萧尔霁。云淡天高风细。正月华如水。金波银汉，潋滟无际。冷浸书帷梦断<br> 
，欲披衣重起。临轩砌。<p> 
素光遥指。因念翠蛾，香隔音尘何处，相望同千里。尽凝睇。厌厌无寐。渐晓雕阑<br> 
独倚。 
</p> 
<hr> 
<p><a name="47"></a>迷仙引<p> 
才过笄年，初绾云鬟，便学歌舞。席上尊前，王孙随分相许。算等闲、酬一笑，便<br> 
千金慵觑。常只恐、容易［艹舜］华偷换，光阴虚度。<p> 
已受君恩顾。好与花为主。万里丹霄，何妨携手同归去。永弃却、烟花伴侣。免教<br> 
人见妾，朝云暮雨。 
</p> 
<hr> 
<p><br> 
<a name="48"></a>御街行（圣寿）<p> 
燔柴烟断星河曙。宝辇回天步。端门羽卫簇雕阑，六乐舜韶先举。鹤书飞下，鸡竿<br> 
高耸，恩霈均寰寓。<p> 
赤霜袍烂飘香雾。喜色成春煦。九仪三事仰天颜，八彩旋生眉宇。椿龄无尽，萝图<br> 
有庆，常作乾坤主。<p> 
<br> 
<a name="49"></a>其二<p> 
前时小饮春庭院。悔放笙歌散。归来中夜酒醺醺，惹起旧愁无限。虽看坠楼换马，<br> 
争奈不是鸳鸯伴。<p> 
朦胧暗想如花面。欲梦还惊断。和衣拥被不成眠，一枕万回千转。惟有画梁，新来<br> 
双燕，彻曙闻长叹。 
</p> 
<hr> 
<p><br> 
<a name="50"></a>归朝欢<p> 
别岸扁舟三两只。葭苇萧萧风淅淅。沙汀宿雁破烟飞，溪桥残月和霜白。渐渐分曙<br> 
色。路遥川远多行役。往来人，只轮双桨，尽是利名客。<p> 
一望乡关烟水隔。转觉归心生羽翼。愁云恨雨两牵萦，新春残腊相催逼。岁华都瞬<br> 
息。浪萍风梗诚何益。归去来，玉楼深处，有个人相忆。 
</p> 
<hr> 
<p><br> 
<a name="51"></a>采莲令<p> 
月华收，云淡霜天曙。四征客、此时情苦。翠娥执手送临歧，轧轧开朱户。千娇面<br> 
、盈盈伫立，无言有泪，断肠争忍回顾。<p> 
一叶兰舟，便恁急浆凌波去。贪行色、岂知离绪。万般方寸，但饮恨，脉脉同谁语<br> 
。更回首、重城不见，寒江天外，隐隐两三烟树。 
</p> 
<hr> 
<p><br> 
<a name="52"></a>秋夜月<p> 
当初聚散。便唤作、无由再逢伊面。近日来、不期而会重欢宴。向尊前、闲暇里，<br> 
敛著眉儿长叹。惹起旧愁无限。<p> 
盈盈泪眼。漫向我耳边，作万般幽怨。奈你自家心下，有事难见。待信真个，恁别<br> 
无萦绊。不免收心，共伊长远。 
</p> 
<hr> 
<p><br> 
<a name="53"></a>巫山一段云<p> 
六六真游洞，三三物外天。九班麟稳破非烟。何处按云轩。<p> 
昨夜麻姑陪宴。又话蓬莱清浅。几回山脚弄云涛。彷佛见金鳌。<p> 
<br> 
<a name="54"></a>其二<p> 
琪树罗三殿，金龙抱九关。上清真籍总群仙。朝拜五云间。<p> 
昨夜紫微诏下。急唤天书使者。令赍瑶检降彤霞。重到汉皇家。<p> 
<br> 
<a name="55"></a>其三<p> 
清旦朝金母，斜阳醉玉龟。天风摇曳六铢衣。鹤背觉孤危。<p> 
贪看海蟾狂戏。不道九关齐闭。相将何处寄良宵。还去访三茅。<p> 
<br> 
<a name="56"></a>其四<p> 
阆苑年华永，嬉游别是情。人间三度见河清。一番碧桃成。<p> 
金母忍将轻摘。留宴鳌峰真客。红［犭龙］闲卧吠斜阳。方朔敢偷尝。<p> 
<br> 
<a name="57"></a>其五<p> 
萧氏贤夫妇，茅家好弟兄。羽输飙驾赴层城。高会尽仙卿。<p> 
一曲云谣为寿。倒尽金壶碧酒。醺酣争撼白榆花。踏碎九光霞。 
</p> 
<hr> 
<p><br> 
<a name="58"></a>婆罗门令<p> 
昨宵里、恁和衣睡。今宵里、又恁和衣睡。小饮归来，初更过、醺醺醉。中夜后、<br> 
何事还惊起。霜天冷，风细细。触疏窗、闪闪灯摇曳。<p> 
空床展转重追想，云雨梦、任欹枕难继。寸心万绪，咫尺千里。好景良天，彼此空<br> 
有相怜意。未有相怜计。 
</p> 
<hr> 
<p><br> 
<a name="59"></a>【小石调】<p> 
<br> 
法曲献仙音<p> 
追想秦楼心事，当年便约，于飞比翼。每恨临歧处，正携手、翻成云雨离拆。念倚<br> 
玉偎香，前事顿轻掷。<p> 
惯怜惜。饶心性，镇厌厌多病，柳腰花态娇无力。早是乍清减，别后忍教愁寂。记<br> 
取盟言，少孜煎、剩好将息。遇佳景、临风对月，事须时恁相忆。 
</p> 
<hr> 
<p><br> 
<a name="60"></a>西平乐<p> 
尽日凭高目，脉脉春情绪。嘉景清明渐近，时节轻寒乍暖，天气才晴又雨。烟光淡<br> 
荡，妆点平芜远树。黯凝伫。台榭好、莺燕语。<p> 
正是和风丽日，几许繁红嫩绿，雅称嬉游去。奈阻隔、寻芳伴侣。秦楼凤吹，楚馆<br> 
云约，空帐望、在何处。寂寞韶华暗度。可堪向晚，村落声声杜宇。 
</p> 
<hr> 
<p><br> 
<a name="61"></a>凤栖梧<p> 
帘下清歌帘外宴。虽爱新声，不见如花面。牙板数敲珠一串，梁尘暗落琉璃盏。<p> 
桐树花深孤凤怨。渐遏遥天，不放行云散。坐上少年听不惯。玉山未倒肠先断。<p> 
<br> 
<a name="62"></a>其二<p> 
伫倚危楼风细细。望极春愁，黯黯生天际。草色烟光残照里。无言谁会凭阑意。<p> 
拟把疏狂图一醉。对酒当歌，强乐还无味。衣带渐宽终不悔。为伊消得人憔悴。<p> 
（案以上二首别又见欧阳修《近体乐府》卷二）<p> 
<a name="63"></a>其三<p> 
蜀锦地衣丝步障。屈曲回廊，静夜闲寻访。玉砌雕阑新月上。朱扉半掩人相望。<p> 
旋暖熏炉温斗帐。玉树琼枝，迤逦相偎傍。酒力渐浓春思荡。鸳鸯绣被翻红浪。 
</p> 
<hr> 
<p><br> 
<a name="64"></a>法曲第二<p> 
青翼传情，香径偷期，自觉当初草草。未省同衾枕，便轻许相将，平生欢笑。怎生<br> 
向、人间好事到头少。漫悔懊。<p> 
细追思，恨从前容易，致得恩爱成烦恼。心下事千种，尽凭音耗。以此萦牵，等伊<br> 
来、自家向道。洎相见，喜欢存问，又还忘了。 
</p> 
<hr> 
<p><a name="65"></a>秋蕊香引<p> 
留不得。光阴催促，奈芳兰歇，好花谢，惟顷刻。彩云易散琉璃脆，验前事端的。<p> 
<br> 
风月夜，几处前踪旧迹。忍思忆。这回望断，永作终天隔。向仙岛，归冥路，两无<br> 
消息。 
</p> 
<hr> 
<p><br> 
<a name="66"></a>一寸金<p> 
井络天开，剑岭云横控西夏。地胜异、锦里风流，蚕市繁华，簇簇歌台舞榭。雅俗<br> 
多游赏，轻裘俊、靓妆艳冶。当春画，摸石江边，浣花溪畔景如画。<p> 
梦应三刀，桥名万里，中和政多暇。仗汉节、揽辔澄清，高掩武侯勋业，文翁风化<br> 
。台鼎须贤久，方镇静、又思命驾。空遗爱，两蜀三川，异日成嘉话。 
</p> 
<hr> 
<p>【歇指调】<p> 
<br> 
<a name="67"></a>永遇乐<p> 
薰风解愠，画景清和，新霁时候。火德流光，萝图荐祉，累庆金枝秀。璇枢绕电，<br> 
华渚流虹，是日挺生元後。缵唐虞垂拱，千载应期，万灵敷佑。<p> 
殊方异域，争贡琛赆，架［山献］航波奔凑。三殿称觞，九仪就列，韶护锵金奏。<br> 
藩侯瞻望彤庭，亲携僚吏，竞歌元首。祝尧龄、北极齐尊，南山共久。<p> 
<br> 
<a name="68"></a>其二<p> 
天阁英游，内朝密侍，当世荣遇。汉守分麾，尧庭请瑞，方面凭心膂。风驰千骑，<br> 
云拥双旌，向晓洞开严署。拥朱［车番］、喜色欢声，处处竞歌来暮。<p> 
吴王旧国，今古江山秀异，人烟繁富。甘雨车行，仁风扇动，雅称安黎庶。棠郊成<br> 
政，槐府登贤，非久定须归去。且乘闲、孙阁长开，融尊盛举。 
</p> 
<hr> 
<p><br> 
<a name="69"></a>卜算子<p> 
江枫渐老，汀蕙半凋，满目败红衰翠。楚客登临，正是暮秋天气。引疏砧、断续残<br> 
阳里。对晚景、伤怀念远，新愁旧恨相继。<p> 
脉脉人千里。念两处风情，万重烟水。雨歇天高，望断翠峰十二。尽无言、谁会凭<br> 
高意。纵写得、离肠万种，奈归云谁寄。<p> 
</p> 
<hr> 
<p><br> 
<a name="70"></a>鹊桥仙<p> 
届征途，携书剑，迢迢匹马东去。惨离怀，嗟少年易分难聚。佳人方恁缱绻，便忍<br> 
分鸳侣。当媚景，算密意幽欢，尽成轻负。<p> 
此际寸肠万绪。惨愁颜、断魂无语。和泪眼、片时几番回顾。伤心脉脉谁诉。但黯<br> 
然凝伫。暮烟寒雨。望秦楼何处。<p> 
</p> 
<hr> 
<p><br> 
<a name="71"></a>浪淘沙<p> 
梦觉、透窗风一线，寒灯吹息。那堪酒醒，又闻空阶，夜雨频滴。嗟因循、久作天<br> 
涯客。负佳人、几许盟言，便忍把、从前欢会，陡顿翻成忧戚。<p> 
愁极。再三追思，洞庭深处，几度饮散歌阑，香暖鸳鸯被，岂暂时疏散，费伊心力<br> 
。［歹带］云尤雨，有万般千种，相怜相惜。恰到如今，天长漏永，无端自家疏隔<br> 
。知何时、却拥秦云态，愿低帏昵枕，轻轻细说与，江乡夜夜，数寒更思忆。<p> 
</p> 
<hr> 
<p><br> 
<a name="72"></a>夏云峰<p> 
宴堂深。轩楹雨，轻压增广低沉。花洞彩舟泛□（ＪＩＡ３，酒器名），坐绕清浔<br> 
。楚台风快，湘簟冷、永日披襟。坐久觉、疏弦脆管，时换新音。<p> 
越娥兰态蕙心。逞妖艳、昵欢邀宠难禁。筵上笑歌间发，舄履交侵。醉乡归处，须<br> 
尽兴、满酌高吟。向此免、名缰利锁，虚费光阴。<p> 
</p> 
<hr> 
<p><br> 
<a name="73"></a>浪淘沙令<p> 
有个人人。飞燕精神。急锵环佩上华［衤因］。促拍尽随红袖举，风柳腰身。<p> 
簌簌轻裙。妙尽尖新。由终独立敛香尘。应是西施娇困也，眉黛双颦。<p> 
<br> 
</p> 
<hr> 
<p><a name="74"></a>荔枝香<p> 
甚处寻芳赏翠，归去晚。缓步罗袜生尘，来绕琼筵看。金缕霞衣轻褪，似觉春游倦<br> 
。遥认，众里盈盈好身段。<p> 
拟回首，又伫立、帘帏畔。素脸红眉，时揭盖头微见。笑整金翘，一点芳心在娇眼<br> 
。王孙空恁肠断。 
</p> 
<hr> 
<p><br> 
【林锺商】<p> 
<br> 
<a name="75"></a>古倾杯<p> 
冻水消痕，晓风生暖，春满东郊道。迟迟淑景，烟和露润，偏绕长堤芳草。断鸿隐<br> 
隐归飞，江天杳杳。遥山变色，妆眉淡扫。目极千里，闲倚危樯迥眺。<p> 
动几许、伤春怀抱。念何处、韶阳偏早。想帝里看看，名园芳树，烂漫莺花好。追<br> 
思往昔年少。继日恁、把酒听歌，量金买笑。别后暗负，光阴多少。 
</p> 
<hr> 
<p><br> 
<a name="76"></a>倾杯<p> 
离宴殷勤，兰舟凝滞，看看送行南浦。情知道世上，难使皓月长圆，彩云镇聚。算<br> 
人生、悲莫悲于轻别，最苦正欢娱，便分鸳侣。泪流琼脸，梨花一枝春带雨。<p> 
惨黛蛾、盈盈无绪。共黯然悄魂，重携纤手，话别临行，犹自再三、问道君须去。<br> 
频耳畔低语。知多少、他日深盟，平生丹素。从今尽把凭鳞羽。 
</p> 
<hr> 
<p><a name="77"></a>破阵乐<p> 
露花倒影，烟芜蘸碧，灵沼波暖。金柳摇风树树，系彩舫龙舟遥岸。千步虹桥，参<br> 
差雁齿，直趋水殿。绕金堤、曼衍鱼龙戏，簇娇春罗绮，喧天丝管。霁色荣光，望<br> 
中似睹，蓬莱清浅。<p> 
时见。凤辇宸游，鸾觞禊饮，临翠水、开镐宴。两两轻［舟刃］飞画［楫戈］，竞<br> 
夺锦标霞烂。罄欢娱，歌鱼藻，徘徊宛转。别有盈盈游女，各委明珠，争收翠羽，<br> 
相将归远。渐觉云海沉沉，洞天日晚。 
</p> 
<hr> 
<p><br> 
<a name="78"></a>双声子<p> 
晚天萧索，断蓬踪迹，乘兴兰棹东游。三吴风景，姑苏台榭，牢落暮霭初收。夫差<br> 
旧国，香径没、徒有荒丘。繁华处，悄无睹，惟闻麋鹿呦呦。<p> 
想当年、空运筹决战，图王取霸无休。江山如画，云涛烟浪，翻输范蠡扁舟。验前<br> 
经旧史，嗟漫载、当日风流。斜阳暮草茫茫，尽成万古遗愁。 
</p> 
<hr> 
<p><br> 
<a name="79"></a>阳台路<p> 
楚天晚。坠冷枫败叶，疏红零乱。冒征尘、匹马驱驱，愁见水遥山远。追念少年时<br> 
，正恁凤帏，倚香偎暖。嬉游惯。又岂知、前欢云雨分散。<p> 
此际空劳回首，望帝里、难收泪眼。暮烟衰草，算暗锁、路歧无限。今宵又、依前<br> 
寄宿，甚处苇村山馆。寒灯畔。夜厌厌、凭何消遣。 
</p> 
<hr> 
<p><br> 
<a name="80"></a>内家娇<p> 
煦景朝升，烟光画敛，疏雨夜来新霁。垂杨艳杏，丝软霞轻，绣出芳郊明媚。处处<br> 
踏青斗草，人人眷红偎翠。奈少年、自有新愁旧恨，消遣无计。<p> 
帝里。风光当此际。正好恁携佳丽。阻归程迢递。奈好景难留，旧欢顿弃。早是伤<br> 
春情绪，那堪困人天气。但赢得、独立高原，断魂一饷凝睇。 
</p> 
<hr> 
<p><br> 
<a name="81"></a>二郎神<p> 
炎光谢。过暮雨、芳尘轻洒。乍露冷风清庭户，爽天如水，玉钩遥挂。应是星娥嗟<br> 
久阻，叙旧约、飙轮欲驾。极目处、微云暗度，耿耿银河高泻。<p> 
闲雅。须知此景，古今无价。运巧思、穿针楼上女，抬粉面、云鬟相亚。钿合金钗<br> 
私语处，算谁在、回廊影下。愿天上人间，占得欢娱，年年今夜。 
</p> 
<hr> 
<p><br> 
<a name="82"></a>醉蓬莱<p> 
渐亭皋叶下，陇首云飞，素秋新霁。华阙中天，锁葱葱佳气。嫩菊黄深，拒霜红浅<br> 
，近宝阶香砌。玉宇无尘，金茎有露，碧天如水。<p> 
正值升平，万几多暇，夜色澄鲜，漏声迢递。南极星中，有老人呈瑞。此<br> 
际宸游，凤辇何处，度管弦清脆。太液波翻，披香帘卷，月明风细。 
</p> 
<hr> 
<p><a name="83"></a>宣清<p> 
残月朦胧，小宴阑珊，归来轻寒凛凛。背银［钅工］、孤馆乍眠，拥重衾、醉魄犹<br> 
噤。永漏频传，前欢已去，离愁一枕。暗寻思、旧追游，神京风物如锦。<p> 
念掷果朋侪，绝缨宴会，当时曾痛饮。命舞燕翩翻，歌珠贯串，向玳筵前，尽是神<br> 
仙流品，至更阑、疏狂转甚。更相将、凤帏鸳寝。玉钗乱横，任散尽高阳，这欢娱<br> 
、甚时重恁。 
</p> 
<hr> 
<p><br> 
<a name="84"></a>锦堂春<p> 
坠髻慵梳，愁蛾嫩画，心绪是事阑珊。觉新来憔悴，金缕衣宽。认得这疏狂意下，<br> 
向人诮譬如闲。把芳容整顿，恁地轻孤，争忍心安。<p> 
依前过了旧约，甚当初赚我，偷翦云鬟。几时得归来，春阁深关。待伊要、尤云［<br> 
歹带］雨，缠绣衾、不与同欢。尽更深、款款问伊，今后敢更无端。 
</p> 
<hr> 
<p><a name="85"></a>定风波<p> 
自春来、惨绿愁红，芳心是事可可。日上花梢，莺穿柳带，犹压香衾卧。暖酥消，<br> 
腻云［身单］。终日厌厌倦梳裹。无那。恨薄情一去，音书无个。<p> 
早知恁麽。悔当初、不把雕鞍锁。向鸡窗、只与蛮笺象管，拘束教吟课。镇相随，<br> 
莫抛躲。针线闲拈伴伊坐。和我。免使年少，光阴虚过。 
</p> 
<hr> 
<p><a name="86"></a>诉哀情近<p> 
雨晴气爽，伫立江楼望处。澄明远水生光，重叠暮山耸翠。遥认断桥幽径，隐隐渔<br> 
村，向晚孤烟起。<p> 
残阳里。脉脉朱阑静倚。黯然情绪，未饮先如醉。愁无际。暮云过了，秋光老尽，<br> 
故人千里。竟日空凝睇。<p> 
<br> 
<a name="87"></a>其二<p> 
景阑昼永，渐入清和气序。榆钱飘满闲阶，莲叶嫩生翠沼。遥望水边幽径，山崦孤<br> 
村，是处园林好。<p> 
闲情悄。绮陌游人渐少。少年风韵，自觉随春老。追前好。帝城信阻，天涯目断，<br> 
暮云芳草。伫立空残照。 
</p> 
<hr> 
<p><br> 
<a name="88"></a>留客住<p> 
偶登眺。凭小阑、艳阳时节，乍晴天气，是处闲花芳草。遥山万叠云散，涨海千里<br> 
，潮平波浩渺。烟村院落，是谁家绿树，数声啼鸟。<p> 
旅情悄。远信沉沉，离魂杳杳。对景伤怀，度日无言谁表。惆怅旧欢何处，后约难<br> 
凭，看看春又老。盈盈泪眼，望仙乡，隐隐断霞残照。 
</p> 
<hr> 
<p><br> 
<a name="89"></a>迎春乐<p> 
近来憔悴人惊怪。为别后、相思煞。我前生、负你愁烦债。便苦恁难开解。<p> 
良夜永、牵情无计奈。锦被里、馀香犹在。怎得依前灯下，恣意怜娇态。 
</p> 
<hr> 
<p><a name="90"></a>隔帘听<p> 
咫尺凤衾鸳帐，欲去无因到。□（“假”换鱼旁）须［上穴下卒］地重门悄。认绣<br> 
履频移，洞房杳杳。强语笑。逞如簧、再三轻巧。<p> 
梳妆早。琵琶闲抱。爱品相思调。声声似把芳心告。隔帘听，赢得断肠多少。恁烦<br> 
恼。除非共伊知道。 
</p> 
<hr> 
<p><a name="91"></a>凤归云<p> 
恋帝里，金谷园林，平康巷陌，触处繁华，连日疏狂，未尝轻负，寸心双眼。况佳<br> 
人、尽天外行云，掌上飞燕。向玳筵、一一皆妙选。长是因酒沉迷，被花萦绊。<p> 
更可惜、淑景亭台，暑天枕簟。霜月夜凉，雪霰朝飞，一岁风光，尽堪随分，俊游<br> 
清宴。算浮生事，瞬息光阴，锱铢名宦。正欢笑，试恁暂时分散。却是恨雨愁云，<br> 
地遥天远。 
</p> 
<hr> 
<p><p> 
<a name="92"></a>抛球乐<p> 
晓来天气浓淡，微雨轻洒。近清明，风絮巷陌，烟草池塘，尽堪图画。艳杏暖、妆<br> 
脸匀开，弱柳困、宫腰低亚。是处丽质盈盈，巧笑嬉嬉，手簇秋千架。戏彩球罗绶<br> 
，金鸡芥羽，少年驰骋，芳郊绿野。占断五陵游，奏脆管、繁弦声和雅。<p> 
向名园深处，争泥画轮，竞羁宝马。取次罗列杯盘，就芳树、绿阴红影下。舞婆娑<br> 
，歌宛转，彷佛莺娇燕姹。寸珠片玉，争似此、浓欢无价。任他美酒，十千一斗，<br> 
饮竭仍解金貂贳。恣幕天席地，陶陶尽醉太平，且乐唐虞景化。须信艳阳天，看未<br> 
足、已觉莺花谢。对绿蚁翠蛾，怎忍轻舍。 
</p> 
<hr> 
<p><br> 
<a name="93"></a>集贤宾<p> 
小楼深巷狂游遍，罗绮成丛。就中堪人属意，最是虫虫。有画难描雅态，无花可比<br> 
芳容。几回饮散良宵永，鸳衾暖、凤枕香浓。算得人间天上，惟有两心同。近来云<br> 
雨忽西东。诮恼损情［忄宗］。纵然偷期暗会，长是匆匆。争似和鸣偕老，免教敛<br> 
翠啼红。眼前时、暂疏欢宴，盟言在、更莫忡忡。待作真个宅院，方信有初终。 
</p> 
<hr> 
<p><br> 
<a name="94"></a>［歹带］人娇<p> 
当日相逢，便有怜才深意。歌筵罢、偶同鸳被。别来光景，看看经岁。昨夜里、方<br> 
把旧欢重继。<p> 
晓月将沉，征骖已备。愁肠乱、又还分袂。良辰好景，恨浮名牵系。无分得、与你<br> 
恣情浓睡。 
</p> 
<hr> 
<p><br> 
<a name="95"></a>思归乐<p> 
天幕清和堪宴聚。想得尽、高阳俦侣。皓齿善歌长袖舞。渐引入、醉乡深处。<p> 
晚岁光阴能几许。这巧宦、不须多取。共君事把酒听杜宇。解再三、劝人归去。 
</p> 
<hr> 
<p><br> 
<a name="96"></a>应天长<p> 
残蝉渐绝。傍碧砌修梧，败叶微脱。偶露凄清，正是登高时节。东篱霜乍结。绽金<br> 
蕊、嫩香堪折。聚宴处，落帽风流，未饶前哲。<p> 
把酒与君说。恁好景佳辰，怎忍虚设。休效牛山，空对江天凝咽。尘劳无暂歇。遇<br> 
良会、剩偷欢悦。歌声阕。杯兴方浓，莫便中辍。 
</p> 
<hr> 
<p><br> 
<a name="97"></a>合欢带<p> 
身材儿、早是妖娆。算风措、实难描。一个肌肤浑似玉，更都来、占了千娇。妍歌<br> 
艳舞，莺惭巧舌，柳妒纤腰。自相逢，便觉韩价减，飞燕声消。<p> 
桃花零落，溪水潺［氵爰］，重寻仙径非遥。莫道千酬一笑，便明珠、万斛须邀。<br> 
檀郎幸有，凌云词赋，掷果风标。况当年，便好相携，凤楼深处吹箫。 
</p> 
<hr> 
<p><br> 
<a name="98"></a>少年游<p> 
长安古道马迟迟。高柳乱蝉栖。夕阳岛外，秋风原上，目断四天垂。<p> 
归云一去无踪迹，何处是前期。狎兴生疏，酒徒萧索，不似去年时。<p> 
<br> 
<a name="99"></a>其二<p> 
参差烟树灞陵桥。风物尽前朝。衰杨古柳，几经攀折，憔悴楚宫腰。<p> 
夕阳闲淡秋光老，离思满蘅皋。一曲阳关，断肠声尽，独自凭兰桡。<p> 
<br> 
<a name="100"></a>其三<p> 
层波潋滟远山横。一笑一倾城。酒容红嫩，歌喉清丽，百媚坐中生。<p> 
墙头马上初相见，不准拟、恁多情。昨夜杯阑，洞房深处，特地快逢迎。<p> 
<br> 
<a name="101"></a>其四<p> 
世间尤物意中人。轻细好腰身。香帏睡起，发妆酒酽，红脸杏花春。<p> 
娇多爱把齐纨扇，和笑掩朱唇。心性温柔，品流详雅，不称在风尘。<p> 
<br> 
<a name="102"></a>其五<p> 
淡黄衫子郁金裙。长忆个人人。文谈闲雅，歌喉清丽，举措好精神。<p> 
当初为倚深深宠，无个事、爱娇嗔。想得别来，旧家模样，只是翠蛾颦。<p> 
<br> 
<a name="103"></a>其六<p> 
铃齐无讼宴游频。罗绮簇簪绅。施朱傅粉，丰肌清骨，容态尽天真。<p> 
舞［衤因］歌扇花光里，翻回雪、驻行云。绮席阑珊，凤灯明灭，谁是意中人。<p> 
<br> 
<a name="104"></a>其七<p> 
帘垂深院冷萧萧。花外漏声遥。青灯未灭，红窗闲卧，魂梦去迢迢。<p> 
薄情漫有归消息，鸳鸯被、半香消。试问伊家，阿谁心绪，禁得恁无□（“谬”换<br> 
竖心旁）。<p> 
<br> 
<a name="105"></a>其八<p> 
一生赢得是凄凉。追前事、暗心伤。好天良夜，深屏香被，争忍便相忘。<p> 
王孙动是经年去，贪迷恋、有何长。万种千般，把伊情分，颠倒尽猜量。<p> 
<br> 
<a name="106"></a>其九<p> 
日高花榭懒梳头。无语倚妆楼。修眉敛黛，遥山横翠，相对结春愁。<p> 
王孙走马长楸陌，贪迷恋、少年游。似恁疏狂，费人拘管，争似不风流。<p> 
<br> 
<a name="107"></a>其十<p> 
佳人巧笑值千金。当日偶情深。几回饮散，灯残香暖，好事尽鸳衾。<p> 
如今万水千山阻，魂杳查、信沉沉。孤棹烟波，小楼风月，两处一般心。 
</p> 
<hr> 
<p><br> 
<a name="108"></a>长相思（京妓）<p> 
画鼓喧街，兰灯满市，皎月初照严城。清都绛阙夜景，风传银箭，露［云爱］金茎<br> 
。巷陌纵横。过平康款辔，缓听歌声。凤烛荧荧。那人家、未掩香屏。<p> 
向罗绮丛中，认得依稀旧日，雅态轻盈。娇波艳冶，巧笑依然，有意相迎。墙头马<br> 
上，漫迟留、难写深诚。又岂知、名宦拘检，年来减尽风情。 
</p> 
<hr> 
<p><br> 
<a name="109"></a>尾犯<p> 
晴烟幂幂。渐东郊芳草，染成轻碧。野塘风暖，游鱼动触，冰澌微坼。几行断雁，<br> 
旋次第、归霜碛。咏新诗，手捻江梅，故人赠我春色。<p> 
似此光阴催逼。念浮生、不满百。虽照人轩冕，润屋珠金，於身何益。一种劳心力<br> 
。图利禄，殆非长策。除是恁、点检笙歌，访寻罗绮消得。 
</p> 
<hr> 
<p><br> 
<a name="110"></a>木兰花<p> 
心娘自小能歌舞。举意动容皆济楚。解教天上念奴羞，不怕掌中飞燕妒。<p> 
玲珑绣扇花藏语。宛转香茵云衬步。王孙若拟赠千金，只在画楼东畔住。<p> 
<br> 
<a name="111"></a>其二<p> 
佳娘捧板花钿簇。唱出新声群艳伏。金鹅扇掩调累累，文杏梁高尘簌簌。<p> 
鸾吟凤啸清相续。管裂弦焦争可逐。何当夜名入连昌，飞上九天歌一曲。<p> 
<br> 
<a name="112"></a>其三<p> 
虫娘举措皆温润。每到婆娑偏恃俊。香檀敲缓玉纤迟，画鼓声催莲步紧。<p> 
贪为顾盼夸风韵。往往曲终情未尽。坐中年少暗消魂，争问青鸾家远近。<p> 
<br> 
<a name="113"></a>其四<p> 
酥娘一搦腰肢袅。回雪萦尘皆尽妙。几多狎客看无厌，一辈舞童功不到。<p> 
星眸顾指精神峭。罗袖迎风身段小。而今长大懒婆娑，只要千金酬一笑。 
</p> 
<hr> 
<p><br> 
<a name="114"></a>驻马听<p> 
凤枕鸾帷。二三载，如鱼似水相知。良天好景，深怜多爱，无非尽意依随。奈何伊<br> 
。恣性灵、忒煞些儿。无事孜煎，万回千度，怎忍分离。<p> 
而今渐行渐远，渐觉虽悔难追。漫寄消寄息，终久奚为。也拟重论缱绻，争奈翻覆<br> 
思维。纵再会，只恐恩情，难似当时。 
</p> 
<hr> 
<p><br> 
<a name="115"></a>诉衷情<p> 
一声画角日四曛。催促掩朱门。不堪更倚危阑，肠断已消魂。<p> 
年渐晚，雁空频。问无因。思心欲碎，愁泪难收，又是黄昏。 
</p> 
<hr> 
<p><br> 
【中吕调】<p> 
<br> 
<a name="116"></a>戚氏<p> 
晚秋天。一霎微雨洒庭轩。槛菊萧疏，井梧零乱惹残烟。凄然。望江关。飞云黯淡<br> 
夕阳间。当时宋玉悲感，向此临水与登山。远道迢递，行人凄楚，倦听陇水潺［氵<br> 
爰］。正蝉吟败叶，蛩响衰草，相应喧喧。<p> 
孤馆度日如年。风露渐变，悄悄至更阑。长天净，绛河清浅，皓月婵娟。思绵绵。<br> 
夜永对景，那堪屈指，暗想从前。未名未禄，绮陌红楼，往往经岁迁延。<p> 
帝里风光好，当年少日，暮宴朝欢。况有狂朋怪侣，遇当歌、对酒竞留连。别来迅<br> 
景如梭，旧游似梦，烟水程何限。念利名、憔悴长萦绊。追往事、空惨愁颜。漏箭<br> 
移、稍觉轻寒。渐鸣咽、画角数声残。对闲窗畔，停灯向晓，抱影无眠。 
</p> 
<hr> 
<p><br> 
<a name="117"></a>轮台子<p> 
一枕清宵好梦，可惜被、邻鸡唤觉。匆匆策马登途，满目淡烟衰草。前驱风触鸣珂<br> 
，过霜林、渐觉惊栖鸟。冒征尘远况，自古凄凉长安道。行行又历孤村，楚天阔、<br> 
望中未晓。<p> 
念劳生，惜芳年壮岁，离多欢少。叹断梗难停，暮云渐杳。但黯黯魂消，寸肠凭谁<br> 
表。恁驱驱、何时是了。又争似、却返瑶京，重买千金笑。 
</p> 
<hr> 
<p><br> 
<a name="118"></a>引驾行<p> 
虹收残雨。蝉嘶败柳长堤暮。背都门、动消黯，西风片帆轻举。愁睹。泛画［益鸟<br> 
］翩翩，鼍隐隐下前浦。忍回首、佳人渐远，想高城、隔烟树。<p> 
几许。秦楼永昼，谢阁连宵奇遇。算赠笑千金，酬歌百［王非］，尽成轻负。南顾<br> 
。念吴邦越国，风烟萧索在何处。独自个、千山万水，指天涯去。 
</p> 
<hr> 
<p><br> 
<a name="119"></a>望远行<p> 
绣帏睡起。残妆浅，无绪匀红补翠。藻井凝尘，金梯铺藓，寂寞凤楼十二。风絮纷<br> 
纷，烟芜苒苒，永日画阑，沉吟独倚。望远行，南陌春残悄归骑。<p> 
凝睇。消遣离愁无计。但暗掷、金钗买醉。对好景、空饮香醪，争奈转添珠泪。待<br> 
伊游冶归来，故故解放翠羽，轻裙重系。见纤腰，图信人憔悴。 
</p> 
<hr> 
<p><br> 
<a name="120"></a>彩云归<p> 
蘅皋向晚舣轻航。卸云帆、水驿鱼乡。当暮天、霁色如晴画，江练静、皎月飞光。<br> 
那堪听、远村羌管，引离人断肠。此际浪萍风梗，度岁茫茫。<p> 
堪伤。朝欢暮宴，被多情、赋与凄凉。别来最苦，襟袖依约，尚有馀香。算得伊、<br> 
鸳衾凤枕，夜永争不思量。牵情处，惟有临歧，一句难忘。 
</p> 
<hr> 
<p><br> 
<a name="121"></a>洞仙歌<p> 
佳景留心惯。况少年彼此，风情非浅。有笙歌巷陌，绮罗庭院。倾城巧笑如花面。<br> 
恣雅态、明眸回美盼。同心绾。算国艳仙材，翻恨相逢晚。<p> 
缱绻。洞房悄悄，绣被重重，夜永欢馀，共有海约山盟，记得翠云偷翦。和鸣彩凤<br> 
于飞燕。间柳径花阴携手遍。情眷恋。向其间、密约轻怜事何限。忍聚散。况已结<br> 
深深愿。愿人间天上，暮云朝雨长相见。 
</p> 
<hr> 
<p><br> 
<a name="122"></a>离别难<p> 
花谢水流倏忽，嗟年少光阴。有天然、蕙质兰心。美韶容、何啻值千金。便因甚、<br> 
翠弱红衰，缠绵香体，都不胜任。算神仙、五色灵丹无验，中路委瓶簪。<p> 
人悄悄，夜沉沉。闭香闺、永弃鸳衾。想娇魂媚魄非远，纵洪都方士也难寻。最苦<br> 
是、好景良天，尊前歌笑，空想遗音。望断处，杳杳巫峰十二，千古暮云深。 
</p> 
<hr> 
<p><br> 
<a name="123"></a>击梧桐<p> 
香靥深深，姿姿媚媚，雅格奇容天与。自识伊来，便好看承，会得妖娆心素。临歧<br> 
再约同欢，定是都把、平生相许。又恐恩情，易破难成，未免千般思虑。<p> 
近日书来，寒暄而已，苦没忉忉言语。便认得、听人教当，拟把前言轻负。见说兰<br> 
台宋玉，多才多艺善词赋。试与问、朝朝暮暮。行云何处去。 
</p> 
<hr> 
<p><br> 
<a name="124"></a>夜半乐<p> 
冻云黯淡天气，扁舟一叶，乘兴离江渚。渡万壑千岩，越溪深处。怒涛渐息，樵风<br> 
乍起，更闻商旅相呼。片帆高举。泛画［益鸟］、翩翩过南浦。<p> 
望中酒旆闪闪，一簇烟村，数行霜树。残日下，渔人鸣榔归去。败荷零落，衰杨掩<br> 
映，岸边两两三三，浣沙游女。避行客、含羞笑相语。<p> 
到此因念，绣阁轻抛，浪萍难驻。叹后约丁宁竟何据。惨离怀，空恨岁晚归期限。<br> 
凝泪眼、杳杳神京路。断鸿声远长天暮。 
</p> 
<hr> 
<p><br> 
<a name="125"></a>祭天神<p> 
欢笑筵歌席轻抛［身单］。背孤城、几舍烟村停画舸。更深钓叟归来，数点残灯火<br> 
。被连绵宿酒醺醺，愁无那。寂寞拥、重衾卧。<p> 
又闻得、行客扁舟过。篷窗近，兰棹急，好梦还惊破。念平生、单栖踪迹，多感情<br> 
怀，到此厌厌，向晓披衣坐。 
</p> 
<hr> 
<p><br> 
<a name="126"></a>过涧歇近<p> 
淮楚。旷望极，千里火云烧空，尽日西郊无雨。厌行旅。数幅轻帆旋落，舣棹兼葭<br> 
浦。避畏景，两两舟人夜深语。<p> 
此际争可，便恁奔名竞利去。九衢尘里，衣冠冒炎暑。回首江乡，月观风亭，水边<br> 
石上，幸有散发披襟处。<p> 
（以上《疆村丛书》本《乐章集》卷中，八十六首） 
</p> 
<hr> 
<p>【中吕调】<p> 
<br> 
<a name="127"></a>安公子<p> 
长川波潋滟。楚乡淮岸迢递，一霎烟汀雨过，芳草青如染。驱驱携书剑。当此好天<br> 
好景，自觉多愁多病，行役心情厌。<p> 
望处旷野沈沈，暮云黯黯。行侵夜色，又是急桨投村店。认去程将近，舟子相呼，<br> 
遥指渔灯一点。 
</p> 
<hr> 
<p><br> 
<a name="128"></a>菊花新<p> 
欲掩香帏论缱绻。先敛双蛾愁夜短。催促少年郎，先去睡、鸳衾图暖。<p> 
须臾放了残针线。脱罗裳、恣情无限。留取帐前灯，时时待、看伊娇面。 
</p> 
<hr> 
<p><p> 
<a name="129"></a>过涧歇近<p> 
酒醒。梦才觉，小阁香炭成煤，洞户银蟾移影。人寂静。夜永清寒，翠瓦霜凝。疏<br> 
帘风动，漏声隐隐，飘来转愁听。<p> 
怎向心绪，近日厌厌长似病。凤楼咫尺，佳期杳无定。展转无眠，粲枕冰冷。香虬<br> 
烟断，是谁与把重衾整。 
</p> 
<hr> 
<p><br> 
<a name="130"></a>轮台子<p> 
雾敛澄江，烟消蓝光碧。彤霞衬遥天，掩映断续，半空残月。孤村望处人寂寞，闻<br> 
钓叟、甚处一声羌笛。九疑山畔才雨过，斑竹作、血痕添色。感行客。翻思故国，<br> 
恨因循阻隔。路久沈消息。<p> 
正老松枯柏情如织。闻野猿啼，愁听得。见钓舟初山，芙蓉渡头，鸳鸯滩侧。干名<br> 
利禄终无益。念岁岁间阻，迢迢紫陌。翠蛾娇艳，从别后经今，花开柳拆伤魂魄。<br> 
利名牵役。又争忍、把光景抛掷。 
</p> 
<hr> 
<p><br> 
【平调】<p> 
<br> 
<a name="131"></a>望汉月<p> 
明月明月明月。争奈乍圆还缺。恰如年少洞房人，暂欢会、依前离别。<p> 
小楼凭槛处，正是去年时节。千里清光又依旧，奈夜永、厌厌人绝。 
</p> 
<hr> 
<p><br> 
<a name="132"></a>归去来<p> 
初过元宵三五。慵困春情绪。灯月阑珊嬉游处。游尽、厌欢聚。<p> 
凭仗如花女。持杯谢、酒朋诗侣。馀酲更不禁香醑。歌筵罢、且归去。 
</p> 
<hr> 
<p><br> 
<a name="133"></a>燕归梁<p> 
织锦裁编写意深。字值千金。一回披玩一愁吟。肠成结、泪盈襟。<p> 
幽欢已散前期远，无［“谬”换竖心旁］赖、是而今。密凭归雁寄芳音。恐冷落、<br> 
旧时心。 
</p> 
<hr> 
<p><br> 
<a name="134"></a>八六子<p> 
如花貌。当来便约，永结同心偕老。为妙年、俊格聪明，凌厉多方怜爱，何期养成<br> 
心性近，元来都不相表。渐作分飞计料。<p> 
稍觉因情难供，恁殛恼。争克罢同欢笑。已是断弦尤续，覆水难收，常向人前诵谈<br> 
，空遗时传音耗。漫悔懊。此事何时坏了。 
</p> 
<hr> 
<p><br> 
<a name="135"></a>长寿乐<p> 
尤红［歹带］翠。近日来、陡把狂心牵系。罗绮丛中，笙歌筵上，有个人人可意。<br> 
解严妆巧笑，取次言谈成娇媚。知几度、密约秦楼尽醉。仍携手，眷恋香衾绣被。<p> 
<br> 
情渐美。算好把、夕雨朝云相继。便是仙禁春深，御炉香袅，临轩亲试。对天颜咫<br> 
尺，定然魁甲登高第。待恁时、等著回来贺喜。好生地。剩与我儿利市。 
</p> 
<hr> 
<p><p> 
【仙吕调】<p> 
<br> 
<a name="136"></a>望海潮<p> 
东南形胜，三吴都会，钱塘自古繁华。烟柳画桥，风帘翠幕，参差十万人家。云树<br> 
绕堤沙。怒涛卷霜雪，天堑无涯。市列珠玑，户盈罗绮竞豪奢。<p> 
重湖叠［山献］清嘉。有三秋桂子，十里荷花。羌管弄晴，菱歌泛夜，嬉嬉钓叟莲<br> 
娃。千骑拥高牙。乘醉听箫鼓，吟赏烟霞。异日图将好景，归去凤池夸。 
</p> 
<hr> 
<p><br> 
<a name="137"></a>如鱼水<p> 
轻霭浮空，乱峰倒影，潋滟十里银塘。绕岸垂杨。红楼朱阁相望。芰荷香。双双戏<br> 
、［溪鸟］［敕鸟］鸳鸯。乍雨过、兰芷汀洲，望中依约似潇湘。<p> 
风淡淡，水茫茫。动一片晴光。画舫相将。盈盈红粉清商。紫薇郎。修禊饮、且乐<br> 
仙乡。更归去，遍历銮坡凤沼，此景也难忘。<p> 
<br> 
<a name="138"></a>其二<p> 
帝里疏散，数载酒萦花系，九陌狂游。良景对珍筵恼，佳人自有风流。劝琼瓯。绛<br> 
唇启、歌发清幽。被举措、艺足才高，在处别得艳姬留。<p> 
浮名利，拟拚休。是非莫挂心头。富贵岂由人，时会高志须酬。莫闲愁。共绿蚁、<br> 
红粉相尤。向绣幄，醉倚芳姿睡。算除此外何求。 
</p> 
<hr> 
<p><br> 
<a name="139"></a>玉蝴蝶<p> 
望处雨收云断，凭阑悄悄，目送秋光。晚景萧疏，堪动宋玉悲凉。水风轻、苹花渐<br> 
老，月露冷、梧叶飘黄。遣情伤。故人何在，烟水茫茫。<p> 
难忘。文期酒会，几孤风月，屡变星霜。海阔山遥，未知何处是潇湘。念双燕、难<br> 
凭远信，指暮天、空识归航。黯相望。断鸿声里，立尽斜阳。<p> 
<br> 
<a name="140"></a>其二<p> 
渐觉芳郊明媚，夜来膏雨，一洒尘埃。满目浅桃深杏，露染风裁。银塘静、鱼鳞簟<br> 
展，烟岫翠、龟甲屏开。殷晴雷。云中鼓吹，游遍蓬莱。<p> 
徘徊。集□［“旗”的“其”换“与”］前后，三千珠履，十二金钗。雅俗熙熙，<br> 
下车成宴尽春台。好雍容、东山妓女，堪笑傲、北海尊□［上三田下缶］。且追陪<br> 
。凤池归去，那更重来。<p> 
<br> 
<a name="141"></a>其三<p> 
是处小街斜巷，烂游花馆，连醉瑶卮。选得芳容端丽，冠绝吴姬。绛唇轻、笑歌尽<br> 
雅，莲步稳、举措皆奇。出屏帏。倚风情态，约素腰肢。<p> 
当时。绮罗丛里，知名虽久，识面何迟。见了千花万柳，比并不如伊。未同欢、寸<br> 
心暗许，欲话别、纤手重携。结前期。美人才子，合是相知。<p> 
<br> 
<a name="142"></a>其四<p> 
误入平康小巷，画檐深处，珠箔微褰。罗绮丛中，偶认旧识婵娟。翠眉开、娇横远<br> 
岫，绿鬓［身单］、浓染春烟。忆情牵。粉墙曾恁，窥宋三年。<p> 
迁延。珊瑚筵上，亲持犀管，旋叠香笺。要索新词，［歹带］人含笑立尊前。按新<br> 
声、珠喉渐稳，想旧意、波脸增妍。苦留连。凤衾鸳枕，忍负良天。<p> 
<br> 
<a name="143"></a>其五（重阳）<p> 
淡荡素商行暮，远空雨歇，平野烟收。满目江山，堪助楚客冥搜。素光动、云涛涨<br> 
晚，紫翠冷、霜［山献］横秋。景清幽。渚兰香谢，汀树红愁。<p> 
良俦。西风吹帽，东篱携酒，共结欢游。浅酌低吟，坐中俱是饮家流。对残晖、登<br> 
临休叹，赏令节、酩酊方酬。且相留。眼前尤物，盏里忘忧。 
</p> 
<hr> 
<p><p> 
<a name="144"></a>满江红<p> 
暮雨初收，长川静、征帆夜落。临岛屿、蓼烟蔬淡，苇风萧索。几许渔人飞短艇，<br> 
尽载灯火归村落。遣行客、当此念回程，伤漂泊。<p> 
桐江好，烟漠漠。波似染，山如削。绕严陵滩畔，鹭飞鱼跃。游宦区区成底事，平<br> 
生况有云泉约。归去来、一曲仲宣吟，从军乐。<p> 
<br> 
<a name="145"></a>其二<p> 
访雨寻云，无非是、奇容艳色。就中有、天真妖丽，自然标格。恶发姿颜欢喜面，<br> 
细追想处皆堪惜。自别后、幽怨与闲愁，成堆积。<p> 
鳞鸿阻，无信息。梦魂断，难寻觅。尽思量，休又怎生休得。谁恁多情凭向道，纵<br> 
来相见且相忆。便不成、常遗似如今，轻抛掷。<p> 
<br> 
<a name="146"></a>其三<p> 
万恨千愁，将年少、衷肠牵系。残梦断、酒醒孤馆，夜长无味。可惜许枕前多少意<br> 
，到如今两总无终始。独自个、赢得不成眠，成憔悴。<p> 
添伤感，将何计。空只恁，厌厌地。无人处思量，几度垂泪。不会得都来些子事，<br> 
甚恁底死难拚弃。待到头、终久问伊看，如何是。<p> 
<br> 
<a name="147"></a>其四<p> 
匹马驱驱，摇征辔、溪边谷畔。望斜日西照，渐沈山半。两两栖禽归去急，对人相<br> 
并声相唤。似笑我、独自向长途，离魂乱。<p> 
中心事，多伤感。人是宿，前村馆。想鸳衾今夜，共他谁暖。惟有枕前相思泪，背<br> 
灯弹了依前满。怎忘得、香阁共伊时，嫌更短。 
</p> 
<hr> 
<p><br> 
<a name="148"></a>洞仙歌<p> 
乘兴，闲泛兰舟，渺渺烟波东去。淑气散幽香，满蕙兰汀渚。绿芜平畹，和风轻暖<br> 
，曲岸垂杨，隐隐隔、桃花圃。芳树外，闪闪酒旗遥举。<p> 
羁旅。渐入三吴风景，水村渔市。闲思更远神京，抛掷幽会小欢何处。不堪独倚危<br> 
樯，凝情西望日边，繁华地、归程阻。空自叹当时，言约无据。伤心最苦。伫立对<br> 
、碧云将暮。关河远，怎奈向、此时情绪。 
</p> 
<hr> 
<p><br> 
<a name="149"></a>引驾行<p> 
红尘紫陌，斜阳暮草长安道，是离人、断魂处，迢迢匹马西征。新晴。韶光明媚，<br> 
轻烟淡薄和气暖，望花村、路隐映，摇鞭时过长亭。愁生。伤凤城仙子，别来千里<br> 
重行行。又记得临歧，泪眼湿、莲脸盈盈。<p> 
消凝。花朝月夕，最苦冷落银屏。想媚容、耿耿无眠，屈指已算回程。相萦。空万<br> 
般思忆，争如归去睹倾城。向绣帏、深处并枕，说如此牵情。 
</p> 
<hr> 
<p><br> 
<a name="150"></a>望远行<p> 
长空降瑞，寒风翦，淅淅瑶花初下。乱飘僧舍，密洒歌楼，迤逦渐迷鸳瓦。好是渔<br> 
人，披得一蓑归去，江上晚来堪画。满长安，高却旗亭酒价。<p> 
幽雅。乘兴最宜访戴，泛小棹、越溪潇洒。皓鹤夺鲜，白［闲鸟］失素，千里广铺<br> 
寒野。须信幽兰歌断，彤云收尽，别有瑶台琼榭。放一轮明月，交光清夜。 
</p> 
<hr> 
<p><br> 
<a name="151"></a>八声甘州<p> 
对潇潇、暮雨洒江天，一番洗清秋。渐霜风凄惨，关河冷落，残照当楼。是处红衰<br> 
翠减，苒苒物华休。惟有长江水，无语东流。<p> 
不忍登高临远，望故乡渺邈，归思难收。叹年来踪迹，何事苦淹留。想佳人、妆楼<br> 
［禺页］望，误几回、天际识归舟。争知我、倚阑干处，正恁凝愁。 
</p> 
<hr> 
<p><br> 
<a name="152"></a>临江仙<p> 
梦觉小庭院，冷风淅淅，疏雨潇潇。绮窗外，秋声败叶狂飘。心摇。奈寒漏永，孤<br> 
帏悄，泪烛空烧。无端处，是绣衾鸳枕，闲过清宵。<p> 
萧条。牵情系恨，争向年少偏饶。觉新来、憔悴旧日风标。魂消。念欢娱事，烟波<br> 
阻、后约方遥。还经岁，问怎生禁得，如许无聊。 
</p> 
<hr> 
<p><br> 
<a name="153"></a>竹马子<p> 
登孤垒荒凉，危亭旷望，静临烟渚。对雌霓挂雨，雄风拂槛，微收烦暑。渐觉一叶<br> 
惊秋，残蝉噪晚，素商时序。览景想前欢，指神京，非雾烟深处。<p> 
向此成追感，新愁易积，故人难聚。凭高尽日凝伫。赢得消魂无语。极目霁霭霏微<br> 
，暝鸦零乱，萧索江城暮。南楼画角，又送残阳去。 
</p> 
<hr> 
<p><br> 
<a name="154"></a>小镇西<p> 
意中有个人，芳颜二八。天然俏、自来奸黠。最奇绝。是笑时、媚靥深深，百态千<br> 
娇，再三偎著，再三香滑。<p> 
久离缺。夜来魂梦里，尤花［歹带］雪。分明似旧家时节。正欢悦。被邻鸡唤起，<br> 
一场寂寥，无眠向晓，空有半窗残月。 
</p> 
<hr> 
<p><a name="155"></a>小镇西犯<p> 
水乡初禁火，青春未老。芳菲满、柳汀烟岛。波际红帏缥缈。尽杯盘小。歌祓禊，<br> 
声声谐楚调。<p> 
路缭绕。野桥新市里，花农妓好。引游人、竞来喧笑。酩酊谁家年少。信玉山倒。<br> 
家何处，落日眠芳草。 
</p> 
<hr> 
<p><br> 
<a name="156"></a>迷神引<p> 
一叶扁舟轻帆卷。暂泊楚江南岸。孤城暮角，引胡笳怨。水茫茫，平沙雁、旋惊散<br> 
。烟敛寒林簇，画屏展。天际遥山小，黛眉浅。<p> 
旧赏轻抛，到此成游宦。觉客程劳，年光晚。异乡风物，忍萧索、当愁眼。帝城赊<br> 
，，秦楼阻，旅魂乱。芳草连空阔，残照满。佳人无消息，断云远。 
</p> 
<hr> 
<p><a name="157"></a>促拍满路花<p> 
香靥融春雪，翠鬓［身单］秋烟。楚腰纤细正笄年。凤帏夜短，偏爱日高眠。起来<br> 
贪颠耍，只恁残却黛眉，不整花钿。<p> 
有时携手闲坐，偎倚绿窗前。温柔情态尽人怜。画堂春过，悄悄落花天。最是娇疑<br> 
处，尤［歹带］檀郎，未教拆了秋千。 
</p> 
<hr> 
<p><br> 
<a name="158"></a>六么令<p> 
淡烟残照，摇曳溪光碧。溪边浅桃深杏，迤逦染春色。昨夜扁舟泊处，枕底当滩碛<br> 
。波声渔笛。惊回好梦，梦里欲归归不得。<p> 
展转翻成无寐，因此伤行役。思念多媚多娇，咫尺千山隔。都为深情密爱，不忍轻<br> 
离拆。好天良夕。鸳帷寂寞，算得也应暗相忆。 
</p> 
<hr> 
<p><br> 
<a name="159"></a>剔银灯<p> 
何事春工用意。绣画出、万红千翠。艳杏夭桃，垂杨芳草，各斗雨膏烟腻。如斯佳<br> 
致。早晚是、读书天气。<p> 
渐渐园林明媚。便好安排欢计。论槛买花，盈车载酒，百［王非］千金邀妓。何妨<br> 
沈醉。有人伴、日高春睡。 
</p> 
<hr> 
<p><br> 
<a name="160"></a>红窗听<p> 
如削肌肤红玉莹。举措有、许多端正。二年三岁同鸳寝。表温柔心性。<p> 
别后无非良夜永。如何向、名牵利役，归期未定。算伊心里，却冤成薄幸。 
</p> 
<hr> 
<p><br> 
<a name="161"></a>临江仙<p> 
鸣珂碎撼都门晓，旌幢拥下天人。马摇金辔破香尘。壶浆盈路，欢动一城春。<p> 
扬州曾是追游地，酒台花径仍存。凤箫依旧月中闻。荆王魂梦，应认岭头云。 
</p> 
<hr> 
<p><br> 
<a name="162"></a>凤归云<p> 
向深秋，雨馀爽气肃西郊。陌上夜阑，襟袖起凉飙。天末残星，流电未灭，闪闪隔<br> 
林梢。又是晓鸡声断，阳乌光动，渐分山路迢迢。<p> 
驱驱行役，苒苒光阴，蝇头利禄，蜗角功名，毕竟成何事，漫相高。抛掷云泉，狎<br> 
玩尘土，壮节等闲消。幸有五湖烟浪，一船风月，会须归去老渔樵。 
</p> 
<hr> 
<p><br> 
<a name="163"></a>女冠子<p> 
淡烟飘薄。莺花谢、清和院落。树阴翠、密叶成幄。麦秋霁景，夏云忽变奇峰、倚<br> 
寥廓。皮暖银塘，涨新萍绿鱼跃。想端忧多暇，陈王是日，嫩苔生阁。<p> 
正铄石天高，流金昼永，楚榭光风转蕙，披襟处、波翻翠幕。以文会友，沈李浮瓜<br> 
忍轻诺。别馆清闲，避炎蒸、岂须河朔。但尊前随分，雅歌艳舞，尽成欢乐。 
</p> 
<hr> 
<p><br> 
<a name="164"></a>玉山枕<p> 
骤雨新霁。荡原野、清如洗。断霞散彩，残阳倒影，天外云峰，数朵相倚。露荷烟<br> 
芰满池塘，见次第、几番红翠。当是时、河朔飞觞，避炎蒸，想风流堪继。<p> 
晚来高树清风起。动帘幕、生秋气。画楼昼寂，兰堂夜静，舞艳歌姝，渐任罗绮。<br> 
讼闲时泰足风情，便争奈、雅歌都废。省教成、几阕清歌，尽新声，好尊前重理。 
</p> 
<hr> 
<p><p> 
<a name="165"></a>减字木兰花<p> 
花心柳眼。郎似游丝常惹绊。慵困谁怜。绣线金针不喜穿。<p> 
深房密宴。争向好天多聚散。绿锁窗前。几日春愁废管弦。 
</p> 
<hr> 
<p><br> 
<a name="166"></a>木兰花令<p> 
有个人人真攀羡。问著洋洋回却面。你若无意向他人，为甚梦中频相见。<p> 
不如闻早还却愿。免使牵人虚魂乱。风流肠肚不坚牢，只恐被伊牵引断。 
</p> 
<hr> 
<p><br> 
<a name="167"></a>甘州令<p> 
冻云深，淑气浅，寒欺绿野。轻雪伴、早梅飘谢。艳阳天、正明媚，却成潇洒。玉<br> 
人歌，画楼酒，对此景、骤增高价。<p> 
卖花巷陌，永灯台榭。好时节、怎生轻舍。赖和风，荡霁霭，廓清良夜。玉尘铺，<br> 
桂华满，素光里、更堪游冶。 
</p> 
<hr> 
<p><br> 
<a name="168"></a>西施<p> 
苎萝妖艳世难偕。善媚悦君怀。后庭恃宠，尽使绝嫌猜。正恁朝欢暮宴，情未足，<br> 
早江上兵来。<p> 
捧心调态军前死，罗绮旋变尘埃。至今想，怨魂无主尚徘徊。夜夜姑苏城外，当时<br> 
月，但空照荒台。<p> 
<br> 
<a name="169"></a>其二<p> 
柳街灯市好花多。尽让美琼娥。万娇千媚，的的在层波。取次梳妆，自有天然态，<br> 
爱浅画双蛾。<p> 
断肠最是金闺客，空怜爱、奈伊何。洞房咫尺，无计枉朝珂。有意怜才，每遇行云<br> 
处，幸时恁相过。<p> 
<br> 
<a name="170"></a>其三<p> 
自从回步百花桥。便独处清宵。凤衾鸳枕，何事等闲抛。纵有馀香，也似郎恩爱，<br> 
向日夜潜消。<p> 
恐伊不信芳容改，将憔悴、写霜绡。更凭锦字，字字说情［“谬”改竖心旁］。要<br> 
识愁肠，但看丁香树，渐结尽春梢。 
</p> 
<hr> 
<p><br> 
<a name="171"></a>河传<p> 
翠深红浅。愁蛾黛蹙，娇波刀翦。奇容妙妓，争逞舞［衤因］歌扇。妆光生粉面。<p> 
坐中醉客风流惯。尊前见。特地惊狂眼。不似少年时节，千金争选。相逢何太晚。<p> 
<p> 
<a name="172"></a>其二<p> 
淮岸。向晚。圆荷向背，芙蓉深浅。仙娥画舸，沾渍红芳交乱。难分花与面。<p> 
采多渐觉轻船满。呼归伴。急桨烟村远。隐隐棹歌，渐被蒹葭遮断。山终人不见。 
</p> 
<hr> 
<p><p> 
<a name="173"></a>郭郎儿近拍<p> 
帝里。闲居小曲深坊，庭院沈沈未户闭。新霁。畏景天气。薰风帘幕无人，永昼厌<br> 
厌如度岁。<p> 
愁悴。枕簟微凉，睡久辗转慵起。砚席尘生，新诗小阕，等闲都尽废。这些儿、寂<br> 
寞情怀，何事新来常恁地。 
</p> 
<hr> 
<p><br> 
【南吕调】<p> 
<br> 
<a name="174"></a>透碧宵<p> 
月华边。万年芳树起祥烟。帝居壮丽，皇家熙盛，宝运当千。端门清昼，觚棱照日<br> 
，双阙中天。太平时、朝野多欢。遍锦街香陌，钧天歌吹，阆苑神仙。<p> 
昔观光得意，狂游风景，再睹更精妍。傍柳阴，寻花径，空恁［身单］辔垂鞭。乐<br> 
游雅戏，平康艳质，应也依然。仗何人、多谢婵娟。道宦途踪迹，歌酒情怀，不似<br> 
当年。 
</p> 
<hr> 
<p><p> 
<a name="175"></a>木兰花慢<p> 
倚危楼伫立，乍萧索、晚晴初。渐素景衰残，风砧韵响，霜树红疏。云衢。见新雁<br> 
过，奈佳人自别阻音书。空遗悲秋念远，寸肠万恨萦纡。<p> 
皇都。暗想欢游，成往事、动欷［虚欠］。念对酒当歌，低帏并枕，翻恁轻孤。归<br> 
途。纵凝望处，但斜阳暮霭满平芜。赢得无言悄悄，凭阑尽日踟蹰。<p> 
<br> 
<a name="176"></a>其二<p> 
拆桐花烂漫，乍疏雨、洗清明。正艳杏烧林，缃桃绣野，芳景如屏。倾城。尽寻胜<br> 
去，骤雕鞍绀［巾宪］山郊□［左土又同少中间一横］。风暖繁弦脆管，万家竞奏<br> 
新声。<p> 
盈盈。斗草踏青。人艳冶、递逢迎。向路傍往往，遗簪堕珥，珠翠纵横。欢情。对<br> 
佳丽地，信金□［上三田下缶］罄竭玉山倾。拚却明朝永日，画堂一枕春醒。<p> 
<br> 
<a name="177"></a>其三<p> 
古繁华茂苑，是当日、帝王州。咏人物鲜明，土风细腻，曾美诗流。寻幽。近香径<br> 
处，聚莲娃钓叟簇汀洲。晴景吴波练静，万家绿水朱楼。<p> 
凝旒。乃眷东南，思共理、命贤侯。继梦得文章，乐天惠爱，布政优优。鳌头。况<br> 
虚位久，遇名都胜景阻淹留。赢得兰堂酝酒，画船携妓欢游。 
</p> 
<hr> 
<p><br> 
<a name="178"></a>临江仙引<p> 
渡口、向晚，乘瘦马、陟平冈。西郊又送秋光。对暮山横翠，衬残叶<br> 
飘黄。凭高念远，素景楚天，无处不凄凉。<p> 
香闺别无信息，云愁雨恨难忘。指帝城归路，但烟水茫茫。凝情望断泪眼，尽日独<br> 
之斜阳。<p> 
<a name="179"></a>其二<p> 
上国。去客。停飞盖、促离筵。长安古道绵绵。见岸花啼露，对堤柳愁烟。物情人<br> 
意，向此触目，无处不凄然。<p> 
醉拥征骖犹伫立，盈盈泪眼相看。况绣帏人静，更山馆春寒。今宵怎向漏永，顿成<br> 
两处孤眠。<p> 
<br> 
<a name="180"></a>其三<p> 
画舸、汤桨，随浪箭、隔岸虹。□（脱字）荷占断秋容。疑水仙游泳，向别浦相逢<br> 
。鲛丝雾吐渐收，细腰无力传娇慵。<p> 
罗袜凌波成旧恨，有谁更赋惊鸿。想媚魂香信，算密锁瑶宫。游人漫劳倦□（脱字<br> 
），奈何不逐东风。 
</p> 
<hr> 
<p><br> 
<a name="181"></a>瑞鹧鸪<p> 
宝髻瑶簪。严妆巧，天然绿媚红深。绮罗丛里，独呈讴吟。一曲阳春定价，何啻值<br> 
千金。倾听处，王孙帝子，鹤盖成阴。<p> 
凝态掩霞襟。动象板声声，怨思难任。嘹亮处，迥压弦管低沈。时恁回眸敛黛，空<br> 
役五陵心。须信道，缘情寄意，别有知音。<p> 
<br> 
<a name="182"></a>其二<p> 
吴会风流。人烟好，高下水际山头。瑶台绛阙，依约蓬丘。万井千闾富庶，雄压十<br> 
三州。触处青蛾画舸，红粉朱楼。<p> 
方面委元侯。致讼简时丰，继日欢游。襦温裤暖，已扇民讴。旦暮锋车命驾，重整<br> 
济川舟。当恁时，沙堤路稳，归去难留。 
</p> 
<hr> 
<p><br> 
<a name="183"></a>忆帝京<p> 
薄衾小枕天气。乍觉别离滋味。展转数寒更，起了还重睡。毕竟不成眠，一夜长如<br> 
岁。<p> 
也拟待、却回征辔。又争奈、已成行计。万种思量，多方开解，只恁寂寞厌厌地。<br> 
系我一生心，负你千行泪。 
</p> 
<hr> 
<p><br> 
【般涉调】<p> 
<br> 
<a name="184"></a>塞孤<p> 
一声鸡，又报残更歇。秣马巾车催发。草草主人灯下别。山路险，新霜滑。瑶珂响<br> 
、起栖鸟，金镫冷、敲残月。渐西风紧，襟袖凄冽。<p> 
遥指白玉京，望断黄金阙。远道何时行彻。算得佳人凝恨切。应念念，归时节。相<br> 
见了、执柔荑，幽会处、偎香雪。免鸳衾、两恁虚设。 
</p> 
<hr> 
<p><br> 
<a name="185"></a>瑞鹧鸪<p> 
天将奇艳与寒梅。乍惊繁杏腊前开。暗想花神、巧作江南信，鲜染燕脂细翦裁。<p> 
寿阳妆罢无端饮，潜滋暗长酒入春腮。恨听烟岛深中，谁恁吹羌管、逐风来。绛雪<br> 
纷纷落翠苔。<p> 
<br> 
<a name="186"></a>其二<p> 
全吴嘉会古风流。渭南往岁忆来游。西子方来、越相功成去，千里沧江一叶舟。<p> 
至今无限盈盈者，尽来拾翠芳洲。最是簇簇寒村，遥认南朝路、晚烟收。三两人家<br> 
古渡头。 
</p> 
<hr> 
<p><br> 
<a name="187"></a>洞仙歌<p> 
嘉景，向少年彼此，争不雨沾云惹。奈傅粉英俊，梦兰品雅。金丝帐暖银屏亚。并<br> 
粲枕、轻偎轻倚，绿娇红姹。算一笑，百［王非］明珠非价。<p> 
闲暇。每只向、洞房深处，痛怜极宠，似觉些子轻孤，早恁背人沾洒。从来娇纵多<br> 
猜讶。更对翦香云，须要深心同写。爱［扌温］了双眉，索人重画。忍孤艳冶。断<br> 
不等闲轻舍。鸳衾下。愿常恁、好天良夜。 
</p> 
<hr> 
<p><br> 
<a name="188"></a>安公子<p> 
远岸收残雨。雨残稍觉江天暮。舍翠汀洲人寂静，立双双鸥鹭。望几点、渔灯隐映<br> 
蒹葭浦。停画桡、两两舟人语。道去程今夜，遥指前村烟树。<p> 
游宦成羁旅。短樯吟倚闲凝伫。万水千山迷远近，想乡关何处。自别后、风亭月榭<br> 
孤欢聚。刚断肠、惹得离情苦。听杜宇声声，劝人不如归去。<p> 
<br> 
<a name="189"></a>其二<p> 
梦觉清宵半。悄然屈指听银箭。惟有床前残泪烛，啼红相伴。暗惹起、云愁雨恨情<br> 
何限。从卧来、展转千馀遍。恁数重鸳被，怎向孤眠不暖。<p> 
堪恨还堪叹。当初不合轻分散。及至厌厌独自个，却眼穿肠断。似恁地、深情密意<br> 
如何拼。虽后约、的有于飞愿。奈片时难过，怎得如今便见。 
</p> 
<hr> 
<p><br> 
<a name="190"></a>长寿乐<p> 
繁红嫩翠。艳阳景，妆点神州明媚。是处楼台，朱门院落，弦管新声腾沸。恣游人<br> 
、无限驰骤，娇马车如水。竟寻芳选胜，归来向晚，起通衢近远，香尘细细。<p> 
太平世。少年时，忍把韶光轻弃。况有红妆，楚腰越艳，一笑千金何啻。向尊前、<br> 
舞袖飘雪，歌响行云止。愿长绳、且把飞乌系。任好从容痛饮，谁能惜醉。 
</p> 
<hr> 
<p><p> 
【黄锺羽】<p> 
<br> 
<a name="191"></a>倾杯<p> 
水乡天气，洒蒹葭、露结寒生早。客馆更堪秋杪。空阶下、木叶飘零，飒飒声干，<br> 
狂风乱扫。当无绪、人静酒初醒，天外征鸿，知送谁家归信，穿云悲叫。<p> 
蛩响幽窗，鼠窥寒砚，一点银［钅工］闲照。梦枕频惊，愁衾半拥，万里归心悄悄<br> 
。往事追思多少。赢得空使方寸挠。断不成眠，此夜厌厌，就中难晓。 
</p> 
<hr> 
<p><p> 
【大石调】<p> 
<br> 
<a name="192"></a>倾杯<p> 
金风淡荡，渐秋光老、清宵永。小院新晴天气，轻烟乍敛，皓月当轩练净。对千里<br> 
寒光，念幽期阻、当残景。早是多情多病。那堪细把，旧约前欢重省。<p> 
最苦碧云信断，仙乡路杳，归鸿难倩。每高歌、强遗离怀，惨咽、翻成心耿耿。漏<br> 
残露冷。空赢得、悄悄无言，愁绪终难整。又是立尽，梧桐碎影。 
</p> 
<hr> 
<p><p> 
【散水调】<p> 
<br> 
<a name="193"></a>倾杯<p> 
骛（“马”换成“鸟”）落霜洲，雁横烟渚，分明画出秋色。暮雨乍歇。小［楫戈<br> 
］夜泊，宿苇村无山驿。何人月下临风处，起一声羌笛。离愁万绪，闻岸草、切切<br> 
蛩吟如织。<p> 
为忆。芳容别后，水遥山远，何计凭鳞翼。想绣阁深沈，争知憔悴损、天涯行客。<br> 
楚峡云归，高阳人散，寂寞狂踪迹。望京国。空目断远峰凝碧。 
</p> 
<hr> 
<p><br> 
【黄钟宫】<p> 
<br> 
<a name="194"></a>鹤冲天<p> 
黄金榜上。偶夫龙头望。明代暂遗贤，如何向。未遂风云便，争不恣狂荡。何须论<br> 
得丧。才子词人，自是白衣卿相。<p> 
烟花巷陌，依约丹青屏障。幸有意中人，堪寻访。且恁偎红翠，风流事、平生畅。<br> 
青春都一饷。忍把浮名，换了浅斟低唱。<p> 
（以上《疆村丛书》本《乐章集》卷下，六十八首） 
</p> 
<hr> 
<p><br> 
【林锺商】<p> 
<br> 
<a name="195"></a>木兰花（杏花）<p> 
翦裁用尽春工意。浅蘸朝霞千万蕊。天然淡泞好精神，洗尽严妆方见媚。<p> 
风亭月榭闲相倚。紫玉枝梢红蜡蒂。假饶花落未消愁，煮酒杯盘催结子。<p> 
<br> 
<a name="196"></a>其二（海棠）<p> 
东风催露千娇面。欲绽红深开处浅。日高梳洗甚时［忄欠］，点滴燕脂匀未遍。<p> 
霏微雨罢残阳院。洗出都城新锦段。美人纤手摘芳枝，插在钗头和凤颤。<p> 
<br> 
<a name="197"></a>其三（柳枝）<p> 
黄金万缕风牵细。寒食初头春有味。［歹带］烟尤雨索春饶，一日三眠夸得意。<p> 
章街隋岸欢游地。高拂楼台低映水。楚王空待学风流，饿损宫腰终不似。 
</p> 
<hr> 
<p><br> 
【散水调】<p> 
<br> 
<a name="198"></a>倾杯乐<p> 
楼锁轻烟，水横斜照，遥山半隐愁碧。片帆岸远，行客路杳，簇一天寒色。楚梅映<br> 
雪数枝艳，报青春消息。年华梦促，音信断、声远飞鸿南北。<p> 
算伊别来无绪，翠消红减，双带长抛掷。但泪眼沈迷，看朱成碧。惹闲愁堆积。雨<br> 
意云情，酒心花态，孤负高阳客。梦难极。和梦也、多时间隔。 
</p> 
<hr> 
<p><br> 
【歇指调】<p> 
<br> 
<a name="199"></a>祭天神<p> 
忆绣衾相向轻轻语。屏山掩、红蜡长明，金兽盛熏兰炷。何期到此，酒态花情顿孤<br> 
负。柔肠断、还是黄昏，那更满庭风雨。<p> 
听空阶和漏，碎声斗滴愁眉聚。算伊还共谁人，争知此冤苦。念千里烟波，迢迢前<br> 
约，旧欢慵省，一向无心绪。 
</p> 
<hr> 
<p><br> 
【平调】<p> 
<br> 
<a name="200"></a>鹧鸪天<p> 
吹破残烟入夜风。一轩明月上帘栊。因惊路远人还远，纵得心同寝未同。<p> 
情脉脉，意忡忡。碧云归去认无踪。只应曾向前生里，爱把鸳鸯两处笼。 
</p> 
<hr> 
<p><br> 
【中吕调】<p> 
<br> 
<a name="201"></a>归去来<p> 
一夜狂风雨。花英坠、碎红无数。垂杨漫结黄金缕。尽春残、萦不佳。<p> 
蝶稀蜂散知何处。［歹带］尊酒、转添愁绪。多情不惯相思苦。休惆怅、好归去。 
</p> 
<hr> 
<p><br> 
【中吕宫】<p> 
<br> 
<a name="202"></a>梁州令<p> 
梦觉纱窗晓。残灯掩然空照。因思人事苦萦牵，离愁别恨，无限何时了。<p> 
怜深定是心肠小。往往成烦恼。一生惆怅情多少。月不长圆，春色易为老。 
</p> 
<hr> 
<p><br> 
【中吕调】<p> 
<br> 
<a name="203"></a>燕归梁<p> 
轻蹑罗鞋掩绛绡。传音耗、苦相招。语声犹颤不成娇。乍得见、两魂消。<p> 
匆匆草草难留恋、还归去、又无聊。若谐雨夕与云朝。得似个、有嚣嚣。 
</p> 
<hr> 
<p><br> 
<a name="204"></a>夜半乐<p> 
艳阳天气，烟细风暖，芳郊澄朗闲凝伫。渐妆点亭台，参差佳树。舞腰困力，垂杨<br> 
绿映，浅桃浓李夭夭，嫩红无数。度绮燕、流莺斗双语。<p> 
翠娥南陌簇簇，蹑影红阴，缓移娇步。抬粉面、韶容花光相妒。绛绡袖举。云鬟风<br> 
颤，半遮檀口含羞，背人偷顾。竞斗草、金钗笑争赌。<p> 
对此嘉景，顿觉消凝，惹成愁绪。念解佩、轻盈在何处。忍良时、孤负少年等闲度<br> 
。空望极、回首斜阳暮。叹浪萍风梗知何去。 
</p> 
<hr> 
<p><br> 
【越调】<p> 
<br> 
<a name="205"></a>清平乐<p> 
繁华锦烂。已恨归期晚。翠减红稀莺似懒。特地柔肠欲断。不堪尊酒频倾。恼人转<br> 
转愁生。□□□□□□（脱字），多情争似无情。 
</p> 
<hr> 
<p><br> 
【中吕调】<p> 
<br> 
<a name="206"></a>迷神引<p> 
红板桥头秋光暮。淡月映烟方煦。寒溪蘸碧，绕垂杨路。重分飞，携纤手、泪如雨<br> 
。波急隋堤远，片帆举。倏忽年华改，向期阻。<p> 
时觉春残，渐渐飘花絮。好夕良天长孤负。洞房闲掩，小屏空、无心觑。指归云，<br> 
仙乡杳、在何处。遥夜香衾暖，算谁与。知他深深约，记得否。<p> 
（案《疆村丛书》本乐章集三卷，续添曲子一卷）<p> 
（失调名）<p> 
多情到了多病。<p> 
（《明道杂志社》） 
</p> 
<hr> 
<p><br> 
<a name="207"></a>爪茉莉（秋夜）<p> 
每到秋来添，转添甚况味。金风动、冷清清地。残蝉噪晚，甚聒得、人心欲碎，更<br> 
休道、宋玉多悲，石人、也须下泪。<p> 
衾寒枕冷，夜迢迢、更无寐。深院静、月明风细。巴巴望晓，怎生捱、更迢递。料<br> 
我儿、只在枕头根底，等人来、睡梦里。 
</p> 
<hr> 
<p><p> 
<a name="208"></a>女冠子（夏景）<p> 
火云初布。迟迟永日炎暑。浓阴高树。黄鹂叶底，羽毛学整，方调娇语。薰风时渐<br> 
动，峻阁池塘，芰荷争吐。画梁紫燕，对对衔泥，飞来又去。<p> 
想佳期、容易成辜负。共人人、同上画楼斟香醑。恨花无主。卧象床犀枕，成何情<br> 
绪。有时魂梦断，半窗残月，透帘穿户。去年今夜，扇儿扇我，情人何处。<p> 
（案此首或作康与之词，见沈际飞《本草堂诗余》正集卷六） 
</p> 
<hr> 
<p><br> 
<a name="209"></a>十二时（秋夜）<p> 
晚晴初，淡烟笼月，风透蟾光如洗。觉翠帐、凉生秋思。渐入微寒天气。败叶敲窗<br> 
，西风满院，睡不成还起。更漏咽、滴破忧心，万感并生，都在离人愁耳。<p> 
天怎知、当时一句，做得十分萦系。夜永有时，分明枕上，觑著孜孜地。烛暗时酒<br> 
醒，元来又是梦里。<p> 
睡觉来、披衣独坐，万种无□（“缪”换竖心旁）情意。怎得伊来，重谐云雨，再<br> 
整馀香被。祝告天发愿，从今永无抛弃。 
</p> 
<hr> 
<p><br> 
<a name="210"></a>红窗迥<p> 
小园东，花共柳。红紫又一齐开了。引将蜂蝶燕和莺，成阵价、忙忙走。<p> 
花心偏向蜂儿有。莺共燕、契他拖逗。蜂儿却入、花里藏身，胡蝶儿、你且退后。 
</p> 
<hr> 
<p><p> 
<a name="211"></a>西江月<p> 
师师生得艳冶，香香於我情多。安安那更久比和。四个打成一个。<p> 
幸自苍皇未款，新词写处多磨。几回扯了又重挪。奸字中心著我。<p> 
（以上二首见罗烨《醉翁谈录》丙集卷二） 
</p> 
<hr> 
<p><br> 
<a name="212"></a>凤凰阁<p> 
匆匆相见懊恼恩情太薄。霎时云雨人抛却。教我行思坐想，肌肤如削。恨只恨、相<br> 
违旧约。<br> 
相思成病，那更潇潇雨落。断肠人在阑干角。山远水远人远，音信难托。这滋味、<br> 
黄昏又恶。<p> 
（《花草粹编》卷七引《天机馀锦》） 
</p> 
<hr> 
 
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body> 
 
</html> 
 
 
 
