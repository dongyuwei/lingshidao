<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：明清词选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>

<p align="center">明清词选</p>
<p><br>
明代<br>
<br>
<a href="mingqing.htm#1">刘  基(1311-1375)</a><br> 
　　水龙吟（鸡鸣风雨潇潇）<br>
　　如梦令（一抹斜阳沙觜）<br>
<a href="mingqing.htm#2">杨　基(1326-1378)</a><br>
　　菩萨蛮（水晶帘外娟娟月）<br>
　　浣溪沙（软翠冠儿簇海棠）<br>
　　清平乐（欺烟困雨）<br>
<a href="mingqing.htm#3">徐有贞</a><br>
　　中秋月（中秋月）<br>
<a href="mingqing.htm#4">文征明(1470-1559)</a><br>
　　满江红（拂拭残碑）<br>
　　青玉案（庭下石榴花乱吐）<br>
<a href="mingqing.htm#5">杨  慎(1488-1539)</a><br> 
　　临江仙（滚滚长江东逝水）<br>
　　转应曲（银烛）<br>
　　少年游（红稠绿暗遍天涯）<br>
<a href="mingqing.htm#6">王世贞(1526-1590)</a><br>
　　忆江南（歌起处）<br>
<a href="mingqing.htm#7">陈子龙(1608-1647)</a><br>
　　点绛唇・春日风雨有感<br>
　　念奴娇・春雪咏兰<br>
　　画堂春・雨中杏花<br>
　　诉衷情・春游<br>
　　谒金门・五月雨<br>
<a href="mingqing.htm#8">叶小鸾(1616-1632)</a><br>
　　浣溪沙（香到酴送晚凉）<br>
<a href="mingqing.htm#9">夏完淳(1631-1647)</a><br>
　　卜算子（秋色到空闺）<br>
　　婆罗门引・春尽夜<br>
<br>
清代<br>
<br>
<a href="mingqing.htm#10">吴伟业(1609-1671)</a><br>
　　生查子・旅思（一尺过江山）<br>
　　如梦令（镇日莺愁燕懒）<br>
<a href="mingqing.htm#11">宋　琬(1614-1673)</a><br>
　　蝶恋花・旅月怀人（月去疏帘才几尺）<br>
<a href="mingqing.htm#12">王夫之(1619-1692)</a><br>
　　摸鱼儿・东洲桃浪，潇湘小八景词之三<br>
　　更漏子・本意<br>
　　清平乐・咏雨<br>
　　玉楼春・白莲<br>
<a href="mingqing.htm#13">毛奇龄(1623-1713)</a><br>
　　荷叶杯（五月南塘水满）<br>
　　相见欢（花前顾影粼粼）<br>
<a href="mingqing.htm#14">陈维崧(1625-1682)</a><br>
&nbsp;&nbsp;&nbsp; 醉落魄・咏鹰<br> 
　　醉太平・江口醉后作<br>
　　夜游宫（一派明云荐爽）<br>
　　夜游宫（耿耿秋情欲动）<br>
　　点绛唇・夜宿临虫<br>
　　卜算子・租风瓜步<br>
　　好事近（分手柳花天）<br>
　　清平乐（帘前雨罢）<br>
　　南乡子・邢州道上作<br>
　　虞美人（无聊笑捻花枝说）<br>
　　沁园春・咏菜花<br>
　　临江仙・寒柳<br>
　　夏初临（中酒心情）<br>
<a href="mingqing.htm#15">屈大均(1629-1696)</a><br>
　　潇湘神・零陵作<br>
　　梦江南（红茉莉）<br>
<a href="mingqing.htm#16">朱彝尊(1629-1709)</a><br>
　　高阳台（桥影流虹）<br>
　　桂殿秋（思往事）<br>
　　卖花声・雨花台（衰柳白门湾）<br>
　　南楼令（疏雨过轻尘）<br>
　　解佩令・自题词集（十年磨剑）<br>
　　霜天晓角・晚次东阿（鞭影匆匆）<br>
　　梅花引・苏小小墓（小溪澄）<br>
　　尉迟杯・七夕怀静怜（吴绫白）<br>
　　木兰花慢 ・上元（今年风月好）<br>  
　　金缕曲・初夏（谁在纱窗语）<br>
　　忆少年（飞花时节）<br>
　　一叶落（泪眼注）<br>
　　长亭怨慢・雁（结多少悲秋俦侣）<br>
<a href="mingqing.htm#17">彭孙y(1631-1700)</a><br>
　　生查子・旅夜（薄醉不成乡）<br>
<a href="mingqing.htm#18">王士祯(1634-1711)</a><br>
　　浣溪沙（北郭清溪一带流）<br>
　　浣溪沙（白鸟朱荷引画桡）<br>
　　蝶恋花・和漱玉词<br>
<a href="mingqing.htm#19">顾贞观(1637-1714)</a><br>
&nbsp;&nbsp;&nbsp; 金缕曲（季子平安否）<br> 
&nbsp;&nbsp;&nbsp; 金缕曲（我亦飘零久）<br> 
&nbsp;&nbsp;&nbsp; 步蟾宫（玉纤暗数佳期近）<br> 
&nbsp;&nbsp;&nbsp; 菩萨蛮（山城夜半催金柝）<br> 
<a href="mingqing.htm#46">纳兰性德(1654-1685)<br> 
</a>　　蝶恋花（辛苦最怜天上月）<br>
　　长相思（山一程）<br>
　　浣溪沙（谁念西风独自凉）<br>
　　木兰词・拟古决绝词柬友<br>
　　临江仙・寒柳（飞絮飞花何处是）<br>
　　鹧鸪天（背立盈盈故作羞）<br>
　　浪淘沙（夜雨做成秋）<br>
　　蝶恋花（又到绿杨曾折处）<br>
　　南乡子・为亡妇题照（泪咽更无声）<br>
　　菩萨蛮（春云吹散湘帘雨）<br>
　　菩萨蛮（催花未歇花奴鼓）<br>
　　菩萨蛮（问君何事轻离别）<br>
　　菩萨蛮（晶帘一片伤心白）<br>
　　清平乐（风鬟雨鬓）<br>
　　河  传（春浅，红怨）<br>  
　　如梦令（正是辘轳金井）<br>
　　相见欢（落花如梦凄迷）<br>
　　沁园春（瞬息浮生）<br>
　　金缕曲・赠梁汾<br>
<a href="mingqing.htm#20">侯文曜</a><br>
　　虞美人影（有时云与高峰匹）<br>
<a href="mingqing.htm#21">厉　鹗(1692-1752)</a><br>
　　谒金门（凭画槛）<br>
　　眼儿媚（一寸横波惹春留）<br>
　　齐天乐（簟凄灯暗眠还起）<br>
　　齐天乐（瘦筇如唤登临去）<br>
　　百字令（秋光今夜）<br>
<a href="mingqing.htm#22">郑　燮(1693-1765)</a><br>
　　满江红・思家（我梦扬州）<br>
<a href="mingqing.htm#23">吴锡麒</a><br>
　　长相思（说相思）<br>
　　临江仙（月黑星移灯屡闪）<br>
　　少年游（江南三月听莺天）<br>
　　菩萨蛮（春波软荡红楼水）<br>
<a href="mingqing.htm#24">黄景仁(1749-1783)</a><br>
　　卖花声・立春（独饮对辛盘）<br>
　　丑奴儿慢（日日登楼）<br>
　　贺新郎（何事催人老）<br>
<a href="mingqing.htm#25">左　辅(1751-1833)</a><br>
　　浪淘沙（水软橹声柔）<br>
<a href="mingqing.htm#26">张惠言(1761-1802)</a><br>
　　水调歌头（东风无一事）<br>
　　水调歌头（疏帘卷春晓）<br>
　　水调歌头（今日非昨日）<br>
　　相见欢（年年负却花期）<br>
　　风流子・出关见桃花（海风吹瘦骨）<br>
<a href="mingqing.htm#27">董士锡</a><br>
　　虞美人（韶华争肯偎人住）<br>
　　木兰花慢（看斜阳一缕）<br>
<a href="mingqing.htm#28">周　济(1781-1839)</a><br>
　　蝶恋花（柳絮年年三月暮）<br>
　　渡江云・杨花（春风真解事）<br>
<a href="mingqing.htm#29">龚自珍(1792-1841)</a><br>
　　点绛唇・十月二日马上作<br>
　　湘  月（天风吹我）<br>  
<a href="mingqing.htm#30">项鸿祚(1798-1835)</a><br> 
　　减字木兰花（阑珊心绪）<br>
　　清平乐・池上纳凉（水天清话）<br>
　　太常引（杏花开了燕飞忙）<br>
　　阮郎归（杏花开了燕飞忙）<br>
　　水龙吟（杏花开了燕飞忙）<br>
<a href="mingqing.htm#31">陈　澧(1810-1882)</a><br>
　　齐天乐（倦游谙尽江湖味）<br>
<a href="mingqing.htm#32">蒋春霖(1818-1868)</a><br>
　　卜算子（燕子不曾来）<br>
　　浪淘沙（云气压虚栏）<br>
　　鹧鸪天（杨柳东塘细水流）<br>
<a href="mingqing.htm#33">庄　(1830-1878)</a><br>
　　相见欢（深林几处啼鹃）<br>
　　定风波（为有书来与我期）<br>
　　蝶恋花（城上斜阳依碧树）<br>
　　蝶恋花（百丈游丝牵别院）<br>
　　蝶恋花（绿树阴阴晴昼午）<br>
　　蝶恋花（残梦初回新睡足）<br>
<a href="mingqing.htm#34">谭　献(1832-1901)</a><br>
　　蝶恋花（庭院深深人悄悄）<br>
　　蝶恋花（玉颊妆台人道瘦）<br>
　　鹧鸪天（绿酒红灯漏点迟）<br>
　　临江仙・和子珍（芭蕉不展丁香结）<br>
<a href="mingqing.htm#35">王鹏运(1849-1904)</a><br>
　　点绛唇・饯春（抛尽榆钱）<br>
　　浣溪沙（苜蓿阑干满上林）<br>
　　南乡子（斜月半胧明）<br>
<a href="mingqing.htm#36">冯　煦</a><br>
　　南乡子（一叶碧云轻）<br>
<a href="mingqing.htm#37">文廷式(1856-1904)</a><br>
　　蝶恋花（九十韶光如梦里）<br>
　　水龙吟（落花飞絮茫茫）<br>
　　好事近・湘舟有作<br>
　　祝英台近（剪鲛绡）<br>
　　天仙子（草绿裙腰山染黛）<br>
<a href="mingqing.htm#38">郑文焯(1856-1918)<br>
</a>　　玉楼春（梅花过了仍风雨）<br>
　　浣溪沙（一半黄梅杂雨晴）<br>
<a href="mingqing.htm#47">朱孝臧(1857-1931)</a><br>
　　乌夜啼・同瞻园登戒坛千佛阁<br>
　　清平乐・夜发香港<br>
　　浣溪沙（独鸟冲波去意闲）<br>
　　浣溪沙（翠阜红匪夹岸迎）<br>
　　南乡子（病枕不成眠）<br>
<a href="mingqing.htm#39">康有为(1858-1927)<br>
</a>　　蝶恋花（记得珠帘初卷处）<br>
<a href="mingqing.htm#40">况周颐(1859-1926)</a><br>
　　苏武慢・寒夜闻角<br>
　　定风波（未问兰因已惘然）<br>
　　浣溪沙（风雨高楼悄四围）<br>
　　浣溪沙（一向温存爱落晖）<br>
<a href="mingqing.htm#41">陈　洵(1871-1942)<br>
</a>　　南乡子（不用问田园）<br>
<a href="mingqing.htm#42">梁启超(1873-1927)</a><br>
　　金缕曲（瀚海飘流燕）<br>
<a href="mingqing.htm#43">秋　瑾(1875-1907)</a><br>
　　满江红（小住京华）<br>
<a href="mingqing.htm#44">麦孟华</a><br>
　　解连环（旅怀千结）<br>
<a href="mingqing.htm#45">王国维(1877-1927)</a><br>
　　蝶恋花（百尺朱楼临大道）<br>
　　点绛唇（屏却相思）<br>
　　点绛唇（厚地高天）<br>
　　蝶恋花（窗外绿阴添几许）<br>
　　虞美人（碧苔深锁长门路）</p>
<hr>
<p><a name="1"></a>刘基(1311-1375)<br>
<br>
水龙吟<br>
<br>
鸡鸣风雨潇潇，侧身天地无刘表。啼鹃迸泪，落花飘恨，断魂飞绕。<br>
月暗云霄，星沈烟水，角声清袅。问登楼王粲，镜中白发，今宵又添多少。&nbsp;<br>
    极目乡关何处，渺青山髻螺低小。几回好梦，随风归去，被渠遮了。<br>
宝瑟弦僵，玉笙指冷，冥鸿天杪。但侵阶莎草，满庭绿树，不知昏晓。<br>
<br>
如梦令<br>
<br>
一抹斜阳沙觜，几点闲鸥草际，乌榜小渔舟，摇过半江秋水。风起，风起，棹入白苹花里。</p>
<hr>
<p><a name="2"></a>杨基(1326-1378?)<br>
<br>
菩萨蛮<br>
<br>
水晶帘外娟娟月，梨花枝上层层雪。花月两模糊，隔窗看欲无。　　<br>
月华今夜黑，全见梨花白。花也笑娥，让他春色多。<br>
<br>
浣溪沙 上巳<br>  
<br>  
软翠冠儿簇海棠，砑罗衫子绣丁香。闭来水上踏青阳。<br>  
风暖有人能作伴，日长无事可思量。水流花落任匆忙。<br>  
<br>  
清平乐&nbsp;<br> 
<br> 
欺烟困雨，拂拂愁千缕。曾把腰枝羞舞女，赢得轻盈如许。<br> 
犹寒未暖时光，将昏渐晓池塘。记取春来杨柳，风流全在轻黄。</p> 
<hr> 
<p><a name="3"></a>徐有贞<br> 
<br> 
中秋月<br> 
<br> 
中秋月。月到中秋偏皎洁。偏皎洁，知他多少，阴晴圆缺。　<br>
阴晴圆缺都休说。且喜人间好时节。好时节。愿得年年，常见中秋月。</p>
<hr>
<p><a name="4"></a>文征明(1470-1559)<br>
<br>
满江红<br>
<br>
拂拭残碑，敕飞字、依稀堪读。慨当初、依飞何重，后来何酷。<br>
岂是功高身合死，可怜事去言难赎。最无端、堪恨又堪悲，风波狱。&nbsp;<br>
    岂不念，疆圻蹙；岂不念，徽钦辱，念徽钦既返，此身何属。<br>
千载休谈南渡错，当时自怕中原复，笑区区、一桧亦何能，逢其欲。<br>
<br>
青玉案<br>
<br>
庭下石榴花乱吐，满地绿阴亭午。午睡觉来时自语，悠扬魂梦，黯然情绪，蝴蝶过墙去。　　<br>
VV娇眼开仍，悄无人至还凝伫。团扇不摇风自举，盈盈翠竹，纤纤白苎。不受些儿暑。</p>
<hr>
<p><a name="5"></a>杨慎(1488-1539)<br>
<br>
临江仙<br>
<br>
    《廿一史弹词》第三段说秦汉开场词<br>
<br>
滚滚长江东逝水，浪花淘尽英雄。是非成败转头空。青山依旧在，几度夕阳红。&nbsp;<br>
    白发渔樵江渚上，惯看秋月春风。一壶浊酒喜相逢。古今多少事，都付笑谈中。<br>
<br>
转应曲<br>
<br>
银烛。银烛。锦帐罗帏影独。离人无语消魂。细雨斜风掩门。门掩，门掩，数尽寒城更点。<br>
<br>
少年游<br>
<br>
红稠绿暗遍天涯，春色在谁家？花谢人稀，柳浓莺懒，烟景属蜂衙。&nbsp;<br>
    日长睡起无情思，帘外夕阳斜。带眼频移，琴心慵理，多病负年华。</p>
<hr>
<p><a name="6"></a>王世贞(1526-1590)<br>
<br>
忆江南<br>
<br>
歌起处，斜日半江红。柔绿篙添梅子雨，淡黄衫耐藕丝风。家在五湖东。</p>
<hr>
<p><a name="7"></a>陈子龙(1608-1647)<br>
<br>
点绛唇 春日风雨有感<br>  
<br>  
满眼韶华，东风惯是吹红去。几番烟雾，只有花难护。<br>  
    梦里相思，故国王孙路。春无主，杜鹃啼处，泪染胭脂雨。<br>  
<br>  
念奴娇 春雪咏兰<br>  
<br>  
问天何意，到春深、千里龙山飞雪？解佩凌波人不见，漫说芷珠宫阙。<br> 
楚殿烟微，湘潭月冷，料得都攀折。嫣然幽谷，只愁又听啼`。&nbsp;<br> 
    当日九畹光风，数茎清露，纤手分花叶。曾在多情怀袖里，一缕同心千结。<br> 
玉腕香销，云鬟雾掩，空赠金跳脱。洛滨江上，寻芳再望佳节。<br> 
<br> 
画堂春 雨中杏花<br>  
<br>  
轻阴池馆水平桥，一番弄雨花梢。微寒著处不胜娇，此际魂销。 
　<br>
忆昔青门堤外，粉香零乱朝朝。玉颜寂寞淡红飘，无那今宵。<br>
<br>
诉衷情 春游<br>  
　<br>
小桃枝下试罗裳，蝶粉斗遗香。玉轮碾平芳草，半面恼红妆。　<br>
风乍暖，日初长，袅垂杨。一双舞燕，万点飞花，满地斜阳。<br>
<br>
谒金门 五月雨<br>  
<br>  
莺啼处，摇荡一天疏雨。极目平芜人尽去，断红明碧树。<br>  
费得炉烟无数，只有轻寒难度。忽见西楼花影露，弄晴催薄暮。</p>  
<hr>  
<p><a name="8"></a>叶小鸾<br> 
<br> 
浣溪沙 初夏<br>  
<br>  
香到酴送晚凉，荇风轻约薄罗裳。曲阑凭遍思偏长。<br>  
自是幽情慵卷幌，不关春色恼人肠。误他双燕未归梁。</p>  
<hr>  
<p><a name="9"></a>夏完淳(1631-1647)<br> 
<br> 
卜算子<br> 
<br> 
秋色到空闺，夜扫梧桐叶。谁料同心结不成，翻就相思结。　<br>
十二玉阑干，风有灯明灭。立尽黄昏泪几行，一片鸦啼月。<br>
<br>
婆罗门引 春尽夜<br>  
<br>  
晚鸦飞去，一枝花影送黄昏。春归不阻重门。辞却江南三月，何处梦堪温？更阶前新绿，空锁芳尘。<br>  
随风摇曳云。不须兰棹朱轮。只有梧桐枝上，留得三分。多情皓魄，怕明宵、还照旧钗痕。登楼望、柳外销魂。</p>  
<hr>  
<p><a name="10"></a>吴伟业(1609-1671)<br> 
<br> 
生查子 旅思<br>  
<br>  
一尺过江山，万点长淮树。石上水潺潺，流入青溪去。<br>  
六月北风寒，落叶无朝暮。度樾与穿云，林黑行人顾。</p> 
<p>如梦令&nbsp;<br> 
<br> 
镇日莺愁燕懒，遍地落红谁管？睡起k沉香，小饮碧螺春D。帘卷，帘卷，一任柳丝风软。</p> 
<hr> 
<p><a name="11"></a>宋琬(1614-1673)<br> 
<br> 
蝶恋花 旅月怀人<br>  
<br>  
月去疏帘才几尺。乌鹊惊飞，一片伤心白。万里故人关塞隔，南楼谁弄梅花笛？&nbsp;<br> 
蟋蟀灯前欺病客。清影徘徊，欲睡何由得？墙角芭蕉风瑟瑟，生憎遮掩窗儿黑。</p> 
<hr> 
<p><a name="12"></a>王夫之(1619-1692)<br> 
<br> 
摸鱼儿<br> 
<br> 
    东洲桃浪，潇湘小八景词之三<br> 
<br> 
剪中流，白苹芳草，燕尾江分南浦。盈盈待学春花靥，人面年年如故。<br> 
留春住，笑几许浮萍，旧梦迷残絮。棠桡无数。尽泛月莲舒，留仙裙在，载取春归去。&nbsp;<br> 
佳丽地，仙院迢迢烟雾。湿香飞上丹户。醮坛珠斗疏灯映，共作一天花雨。<br> 
君莫诉。君不见桃根已失江南渡。风狂雨妒，便万点落英，几湾流水，不是避秦路。<br> 
<br> 
更漏子 本意<br>  
<br>  
斜月横，疏星炯。不道秋宵真永。声缓缓，滴泠泠。双眸未易扃。&nbsp;<br> 
    霜叶坠，幽虫絮，薄酒何曾得醉。天下事，少年心。分明点点深。<br> 
<br> 
清平乐 咏雨<br>  
<br>  
归禽响暝。隔断南枝径。不管垂杨珠泪迸。滴碎荷声千顷。&nbsp;<br> 
    随波赚杀鱼儿。浮萍乍满清池，谁信碧云深处，夕阳仍在天涯。<br> 
<br> 
玉楼春 白莲<br>  
<br>  
娟娟片月涵秋影，低照银塘光不定。绿云冉冉粉初匀，玉露泠泠香自省。&nbsp;<br> 
    荻花风起秋波冷，独拥檀心窥晓镜。他时欲与问归魂，水碧天空清夜永。</p> 
<hr> 
<p><a name="13"></a>毛奇龄(1623-1713)<br> 
<br> 
荷叶杯<br> 
<br> 
五月南塘水满，吹断，鲤鱼风。小娘停棹濯纤指，水底，见花红。<br> 
<br> 
相见欢<br> 
<br> 
花前顾影粼粼。水中人。水面残花片片绕人身。    私自整，红斜领，茜儿巾。却讶领间巾里刺花新。</p>  
<hr>  
<p><a name="14"></a>陈维崧 (1625-1682)<br>  
<br>  
醉落魄 咏鹰<br>  
<br>  
寒山几堵，风低削碎中原路，秋空一碧无今古。醉袒貂裘，略记寻呼处。　　<br>
男儿身手和谁赌，老来猛气还轩举。人间多少闲狐兔，月黑沙昏。此际偏思汝。<br>
<br>
醉太平 江口醉后作<br>  
<br>  
钟山后湖，长干夜乌。齐台宋苑模糊，剩连天绿芜。　<br>
估船运租，江楼醉呼。西风流落丹徒，想刘家寄奴。<br>
<br>
夜游宫 秋怀四首（选二）<br>  
<br>  
一派明云荐爽，秋不住，碧空中响。如此江山徒莽苍。伯符耶？寄奴耶？嗟已往。&nbsp;<br> 
    十载羞厮养，孤负煞，长头大颡。思与骑奴游上党。趁秋晴，（足庶）莲花，西岳掌。<br> 
<br> 
又&nbsp;<br> 
<br> 
耿耿秋情欲动，早喷入霜桥笛孔。快倚西风作三弄。短狐悲，瘦猿愁，啼破冢。　　<br>
碧落银盘冻，照不了，秦关楚陇。无数蛰吟古砖缝。料今宵，靠屏风，无好梦。<br>
<br>
点绛唇 夜宿临虫<br>  
<br>  
晴髻离离，太行山势如蝌蚪。稗花盈亩，一寸霜皮厚。<br>  
赵魏燕韩，历历堪回首。悲风吼，临虫淇冢黄叶中原走。<br>  
<br>  
卜算子 租风瓜步<br>  
<br>  
风急楚天秋，日落吴山暮。乌柏红梨树树霜，船在霜中住。　　<br>
极目落帆亭，侧听催船鼓。闻道长江日夜流，何不流侬去？<br>
<br>
好事近<br>
<br>
　　夏日史遽庵先生招饮，即用先生喜余归自吴阊过访<br>
原韵。<br>
<br>
分手柳花天，雪向晴窗飘落。转眼葵肌初绣，又红倚栏角。&nbsp;<br>
    别来世事一番新，只吾徒犹昨。话到英雄失路，忽凉风索索。<br>
<br>
清平乐<br>
<br>
    夜饮友人别馆，听年少弹三弦。<br>
<br>
帘前雨罢，一阵凄凉话。城上老乌啼哑哑，街鼓已经三打。　　<br>
漫劳醉墨纱笼，且娱别馆歌钟。怪底烛花怒裂，小楼吼起霜风。<br>
<br>
南乡子 邢州道上作<br>  
<br>  
秋色冷并刀，一派酸风卷怒涛。并马三河年少客，粗豪，皂栎林中醉射雕。　　<br>
残酒忆荆高，燕赵悲歌事未消。忆昨车声寒易水，今朝，慷慨还过豫让桥。<br>
<br>
虞美人 无聊<br>  
<br>  
无聊笑捻花枝说，处处鹃啼血。好花须映好楼台，休傍秦关蜀栈战场开。　　<br>
倚楼极目添愁绪，更对东风语：好风休簸战旗红，早送鲥鱼如雪过江东！<br>
<br>
沁园春 咏菜花<br>  
<br>  
极目离离，遍地鳎官桥野塘。正杏腮低亚，添他旖旎；柳丝浅拂，益尔轻r。<br> 
绣袜才挑，罗裙可择，小摘情亲也不妨。风流甚，映粉红墙低，一片鹅黄。&nbsp;<br> 
    曾经舞榭歌场，却付与空园锁夕阳。纵非花非草，也来蝶闹；和烟和雨，惯引蜂忙。<br> 
每到年时，此花娇处，观里夭桃已断肠。沉吟久，怕落红如海，流入春江。<br> 
<br> 
临江仙 寒柳<br>  
<br>  
自别西风憔悴甚，冻云流水平桥。并无黄叶伴飘飘。乱鸦三四点，愁坐话无l。 
　<br>
云压西村茅舍重，怕他猛烧。好留蛮样到春宵。三眠明岁事，重斗小楼腰。<br>
<br>
夏初临 本意<br>  
<br>  
中酒心情，拆绵肘节，瞢腾刚送春归。一亩池塘，绿荫浓触帘衣。<br> 
柳花搅乱晴晖。更画梁、玉翦交飞。贩茶船重，挑笋人忙，山市成围。&nbsp;<br> 
    蓦然却想，三十年前，铜驼恨积，金谷人稀。划残竹粉，旧愁写向阑西。<br> 
惆怅移时。镇无聊、掐损蔷薇。许谁知？细柳新蒲，都付鹃啼。</p> 
<hr> 
<p><a name="15"></a>屈大均(1629-1696)<br> 
<br> 
潇湘神 零陵作<br>  
<br>  
潇水流。湘水流。三闾愁接二妃愁。潇碧湘蓝虽两色，鸳鸯总作一天秋。<br>  
<br>  
梦江南<br>  
<br>  
红茉莉，穿作一花梳。金缕抽残蝴蝶茧，钗头立冬凤凰雏。肯忆故人姝。</p>  
<hr>  
<p><a name="16"></a>朱彝尊 (1629-1709)<br>  
<br>  
高阳台<br>  
<br>  
    吴江叶元礼，少日过流虹桥，有女子在楼上，见而<br>  
慕之，竟至病死。气方绝，适元礼复过其门，女之母以<br>  
女临终之言告叶，叶入哭，女目始瞑。友人为作传，余<br>  
记以词。<br>  
<br>  
桥影流虹，湖光映雪，翠帘不卷春深。一寸横波，断肠人在楼阴。<br> 
游丝不系羊车住，倩何人传语青禽？最难禁，倚遍雕阑，梦遍罗衾。　&nbsp;<br>
  重来已是朝云散，怅明珠佩冷，紫玉烟沉。前度桃花，依然开满江浔。<br>
钟情怕到相思路，盼长堤草尽红心。动愁吟，碧落黄泉，两处难寻。<br>
<br>
桂殿秋<br>
<br>
思往事，渡江干。青蛾低映越山看。共眠一舸听秋雨，小簟轻衾各自寒。<br>
<br>
卖花声 雨花台<br>  
<br>  
衰柳白门湾，潮打城还。小长干接大长干。歌板酒旗零落尽，剩有渔竿。&nbsp;<br> 
    秋草六朝寒，花雨空坛。更无人处一凭阑。燕子斜阳来又去，如此江山！<br> 
<br> 
南楼令<br> 
<br> 
疏雨过轻尘，圆莎结翠茵，惹红襟乳燕来频。乍暖乍寒花事了，留不住，塞垣春。&nbsp;<br> 
    归梦苦难真，别离情更亲，恨天涯芳信无因。欲话去年今日事，能几个，去年人？<br> 
<br> 
解佩令 自题词集<br>  
<br>  
十年磨剑，五陵结客，把平生、涕泪都飘尽。老去填词，一半是，空中传恨。几曾围、燕钗蝉鬓？&nbsp;<br> 
    不师秦七，不师黄九，倚新声、玉田差近。落拓江湖，且分付、歌筵红粉。料封侯、白头无分！<br> 
<br> 
霜天晓角 晚次东阿<br>  
<br>  
鞭影匆匆。又铜城驿东。过雨碧罗天净，才八月，响初鸿。　&nbsp;<br>
  微风何寺钟？夕曛岚翠重。十里鱼山断处，留一抹、枣林红。<br>
<br>
梅花引 苏小小墓<br>  
<br>  
小溪澄，小桥横，小小坟前松柏声。碧云停，碧云停，凝想往时，香车油壁轻。&nbsp;<br> 
    溪流飞遍红襟鸟，桥头生遍红心草。雨初晴，雨初晴，寒食落花，青骢不忍行。<br> 
<br> 
尉迟杯 七夕怀静怜<br>  
<br>  
吴绫白，偏爱缝双袖鸦翎黑。多应北里新妆，怕堕寻常标格。<br> 
微风帘额，看露叶，中庭尽秋色。记鳞鳞，月底疏云，曾照勾阑吹笛。&nbsp;<br> 
    一自细马驮归，剩罗帕、当时别泪偷拭。最恨初鸿，衔芦塞上，不递愁人消息。<br> 
枉飞度、河桥山驿。想柳外、高楼长如昔。更何年，并坐穿针？六度凄凉今夕。<br> 
<br> 
木兰花慢 上元<br>  
<br>  
今年风月好，正雪霁、凤城时。把鱼钥都开，钿车溢巷，火树交枝。<br> 
参差闹蛾歌后，听笛家齐和《落梅》词。翠幌低悬录蔌（二字四头），红楼不闭葳蕤。&nbsp;<br> 
    蛾眉帘卷再休垂，众里被人窥。乍含羞一晌，眼波又掷，鬟影相随。<br> 
腰肢风前转侧，却凭肩回睇似沉思。料是金钗溜也，不知兜上鞋儿。<br> 
<br> 
金缕曲 初夏<br>  
<br>  
谁在纱窗语？是梁问、双燕多愁，惜春归去。早有田田青荷叶，占断板桥西路。<br> 
听半部、新添蛙鼓。小白蔫红都不见，但帧⒚畔锎迪阈酢Ｂ桃踔兀已如许。&nbsp;<br> 
花源岂是重来误？尚依然、倚杏雕阑，笑桃朱户。隔院秋千看尽拆，过了几番疏雨。<br> 
知永日、簸钱何处？午梦初回人定倦，料无心、肯到闲庭宇。空搔首，独延伫。<br> 
<br> 
忆少年<br> 
<br> 
飞花时节，垂杨巷陌，东风庭院。重帘尚如昔，但窥帘人远。&nbsp;<br> 
    叶底歌莺梁上燕，一声声，伴人幽怨。相思了无益，悔当初相见。<br> 
<br> 
一叶落<br> 
<br> 
泪眼注，临当去，此时欲住已难住。下楼复上楼，楼头风吹雨。风吹雨，草草离人语。<br> 
<br> 
长亭怨慢 雁<br>  
<br>  
结多少悲秋俦侣，特地年年，北风吹度。紫塞门孤，金河月冷，恨谁诉？<br> 
回汀枉渚，也只恋江南住。随意落平沙，巧排作、参差筝柱。&nbsp;<br> 
    别浦，惯惊移莫定，应怯败荷疏雨。一绳云杪，看字字悬P垂露。<br> 
渐欹斜、无力低飘，正目送、碧罗天暮。写不了相思，又蘸凉波飞去。</p> 
<hr> 
<p><a name="17"></a>彭孙y(1631-1700)<br> 
<br> 
生查子 旅夜<br>  
<br>  
薄醉不成乡，转觉春寒重。枕席有谁同？夜夜和愁共。<br>  
梦好恰如真，事往翻如梦。起立悄无言，残月生西弄。</p>  
<hr>  
<p><a name="18"></a>王士祯(1634-1711)<br> 
<br> 
浣溪沙 红桥（二首）<br>  
<br>  
北郭清溪一带流，红桥风物眼中秋，绿杨城郭是扬州。<br>  
西望雷塘何处是？香魂零落使人愁，淡烟芳草旧迷楼。<br>  
<br>  
其二&nbsp;<br> 
<br> 
白鸟朱荷引画桡，垂杨影里见红桥，欲寻往事已魂消。<br> 
遥指平山山外路，断鸿无数水迢迢，新愁分付广陵潮。<br> 
<br> 
蝶恋花 和漱玉词<br>  
<br>  
凉夜沉沉花漏冻，欹枕无眠，渐觉荒鸡动。此际闲愁郎不共，月移窗罅春寒重。 
　<br>
忆共锦衾无半缝，郎似桐花，妾似桐花凤。往事迢迢徒入梦，银筝断续连珠弄。</p>
<hr>
<p><a name="19"></a>顾贞观(1637-1714)<br>
<br>
金缕曲 （二首）<br>  
<br>  
    寄吴汉槎宁古塔，以词代书。丙辰冬，寓京师千佛<br>  
寺，冰雪中作。<br>  
<br>  
季子平安否？便归来，平生万事，哪堪回首？行路悠悠谁慰藉？母老家贫子幼。<br> 
记不起，从前杯酒。魑魅搏人应见惯，总输他，覆雨翻云手。冰与炭，周旋久！　　<br>
泪痕莫滴牛衣透，数天涯，依然骨肉，几家能彀？比似红颜多命薄，更不如今还有。<br>
只绝塞，苦寒难受。廿载包胥承一诺，盼乌头马脚终相救。置此札，君怀袖。<br>
<br>
又<br>
<br>
我亦飘零久，十年来，深恩负尽，死生师友。宿昔齐名非忝窃，试看杜陵消瘦。<br>
曾不减，夜郎]u。薄命长辞知己别，问人生，到此凄凉否？千万恨，为君剖。　　<br>
兄生辛未我丁丑，共些时，冰霜摧折，早衰蒲柳。词赋从今须少作，留取心魂相守。<br>
但愿得，河清人寿。归日急翻行戍稿，把空名料理传身后。言不尽，观顿首。<br>
<br>
步蟾宫 闰六月七夕<br>  
<br>  
玉纤暗数佳期近。已到也、忽生幽恨。恨无端、添叶与青梧，倒减却、黄杨一寸。　　<br>
天公定亦怜娇俊念儿女、经年愁损。早收回、溽暑换清商。翻借作，兰秋重闰。<br>
<br>
菩萨蛮<br>
<br>
山城夜半催金柝，酒醒孤馆灯花落。窗白一声鸡，枕函闻马嘶。　<br>
门前乌桕树，霜月迷行处。遥忆独眠人，早寒惊梦频。</p>
<hr>
<p><a name="46"></a>纳兰性德 (1654-1685)<br>  
<br>  
蝶恋花<br>  
<br>  
辛苦最怜天上月，一昔如环，昔昔都成i。若似月轮终皎洁，不辞冰雪为卿热。　　<br>
无那尘缘容易绝，燕子依然，软踏帘钩说。唱罢秋坟愁未歇，春丛认取双栖蝶。<br>
<br>
长相思<br>
<br>
山一程，水一程，身向榆关那畔行。夜深千帐灯。　　<br>
风一更，雪一更，聒碎乡心梦不成。故园无此声。<br>
<br>
浣溪沙<br>
<br>
谁念西风独自凉？萧萧黄叶闭疏窗。沉思往事立残阳。<br>
被酒莫惊春睡重，赌书消得泼茶香。当时只道是寻常。<br>
<br>
木兰词 拟古决绝词柬友<br>  
<br>  
人生若只如初见，何事秋风悲画扇。等闲变却故人心，却道故人心易变。　　<br>
骊山语罢清宵半，泪雨零铃终不怨。何如薄幸锦衣郎，比翼连枝当日愿。<br>
<br>
临江仙 寒柳<br>  
<br>  
飞絮飞花何处是，层冰积雪摧残。疏疏一树五更寒。爱他明月好，憔悴也相关。　　<br>
最是繁丝摇落后，转教人忆春山。湔裙梦断续应难。西风多少恨，吹不散眉弯。<br>
<br>
鹧鸪天<br>
<br>
背立盈盈故作羞，手挪梅蕊打肩头。欲将离恨寻郎说，待得郎归恨却休。　　<br>
云澹澹，水悠悠，一声横笛锁空楼。何时共泛春溪月，断岸垂杨一叶舟。<br>
<br>
浪淘沙<br>
<br>
夜雨做成秋，恰上心头。教他珍重护风流。端的为谁添病也，更为谁羞。　　<br>
密意未曾休，密愿难酬。珠帘四卷月当楼。暗忆欢期真似梦，梦也须留。<br>
<br>
蝶恋花<br>
<br>
又到绿杨曾折处，不语垂鞭，踏遍清秋路。衰草连天无意绪，雁声远向萧关去。　　<br>
不恨天涯行役苦，只恨西风，吹梦成今古。明日客程还几许，沾衣况是新寒雨。<br>
<br>
南乡子 为亡妇题照<br>  
<br>  
泪咽更无声，只向从前悔薄情。凭仗丹青重省识，盈盈，一片伤心画不成。　　<br>
别语忒分明，午夜鹣鹣梦早醒。卿自早醒侬自梦，更更，泣尽风前夜雨铃。<br>
<br>
菩萨蛮<br>
<br>
春云吹散湘帘雨，絮黏蝴蝶飞还住。人在玉楼中，楼高四面风。　　<br>
柳烟丝一把，暝色笼鸳瓦。休近小阑干，夕阳无限山。<br>
<br>
菩萨蛮<br>
<br>
催花未歇花奴鼓，酒醒已见残红舞。不忍覆余觞，临风泪数行。　　<br>
粉香看欲别，空剩当时月。月也异当时，凄清照鬓丝。<br>
<br>
菩萨蛮<br>
<br>
问君何事轻离别，一年能几团K月。杨柳乍如丝，故园春尽时。　　<br>
春归归不得，两桨松花隔。旧事逐寒朝，啼鹃恨未消。<br>
<br>
菩萨蛮<br>
<br>
晶帘一片伤心白，云鬟香雾成遥隔。无语问添衣，桐阴月已西。　　<br>
西风鸣络纬，不许愁人睡。只是去年秋，如何泪欲流。<br>
<br>
清平乐<br>
<br>
风鬟雨鬓，偏是来无准。倦倚玉阑看月晕，容易语低香近。　　<br>
软风吹过窗纱，心期便隔天涯。从此伤春伤别，黄昏只对梨花。<br>
<br>
河传&nbsp;<br>
<br>
春浅，红怨，掩双环。微雨花间，昼闲。无言暗将红泪弹。阑珊，香销轻梦还。　&nbsp;<br>
  斜倚画屏思往事，旨不是，空作相思字。记当时垂柳丝，花枝，满庭蝴蝶儿。<br>
<br>
如梦令&nbsp;<br>
<br>
正是辘轳金井，满砌落花红冷，蓦地一相逢，心事眼波难定。谁省？谁省？从此簟纹灯影。<br>
<br>
相见欢&nbsp;<br>
<br>
落花如梦凄迷，麝烟微，又是夕归潜下小楼西。    愁无限，消瘦尽，有谁知？闲教玉笼鹦鹉念郎诗。<br>  
<br>  
沁园春<br>  
<br>  
    丁巳重阳前三日，梦亡妇淡妆素服，执手哽咽，语<br>  
多不复能记。但临别有云：衔恨愿为天上月，年年犹得<br>  
向郎圆。妇素未工诗，不知何以得此也。觉后感赋长调。<br>  
<br>  
瞬息浮生，薄命如斯，低徊怎忘？记绣榻闲时，并吹红雨，雕阑曲处，同倚斜阳。<br> 
梦好难留，诗残莫续，赢得更深哭一场。遗容在，灵飙一转，未许端详。　<br>
重寻碧落茫茫，料短发，朝来定有霜。便人间天上，尘缘未断，春花秋月，触绪还伤。<br>
欲结绸缪，翻惊摇落，两处鸳鸯各自凉！真无奈，把声声檐雨，谱出回肠。<br>
<br>
金缕曲 赠梁汾<br>  
<br>  
德也狂生耳！偶然间、淄尘京国，乌衣门第。有酒惟浇赵州土，谁会成生此意？<br> 
不信道、遂成知己。青眼高歌俱未老，向尊前、拭尽英雄泪。君不见，月如水。　　<br>
共君此夜须沉醉。且由他、娥眉谣诼，古今同忌。身世悠悠何足问，冷笑置之而已！<br>
寻思起、从头翻悔。一日心期千劫在，后身缘恐结他生里。然诺重，君须记 ！</p>  
<hr>  
<p><a name="20"></a>侯文曜<br> 
<br> 
虞美人 影松峦峰<br>  
<br>  
有时云与高峰匹，不放松峦历历。望里依岩附壁，一样黏天碧。　&nbsp;<br>
  有时峰与晴云敌，不许露珠轻滴。别是娇酣颜色，浓淡随伊力。</p>
<hr>
<p><a name="21"></a>厉鹗(1692-1752)<br>
<br>
谒金门<br>
<br>
    七月既望，湖上雨后作<br>
<br>
凭画槛，雨洗秋浓人淡。隔水残霞明冉冉，小山三四点。<br>
艇子几时同泛？待折荷花临鉴。日日绿盘疏粉艳，西风无处减。<br>
<br>
眼儿媚<br>
<br>
一寸横波惹春留。何止最宜秋。妆残粉薄，矜严消尽，只有温柔。　　<br>
当时底事匆匆去？悔不载扁舟。分明记得，吹花小径，听雨高楼。<br>
<br>
齐天乐 秋声馆赋秋声<br>  
<br>  
簟凄灯暗眠还起，清商几处催发？碎竹虚廊，枯莲浅渚，不辨声来何叶？<br> 
桐飙又接。尽吹入潘郎，一簪愁发。已是难听，中宵无用怨离别。　&nbsp;<br>
  阴虫还更切切。玉窗挑锦倦，惊响檐铁。漏断高城，钟疏野寺，遥送凉潮呜咽。<br>
微吟渐怯。讶篱豆花开，雨筛时节。独自开门，满庭都是月。<br>
<br>
齐天乐 吴山望隔江霁雪<br>  
<br>  
瘦筇如唤登临去，江平雪晴风小。湿锚楼台，酿寒城阙，不见春红吹到。<br> 
徽茫越峤，但半冱云根，半销沙草。为问鸥边，而今可有晋时棹？&nbsp;<br> 
    清愁几番自遣，故人稀笑语，相忆多少！寂寂寥寥，朝朝暮暮，吟得梅花俱恼。<br> 
将花插帽，向第一峰头倚空长啸。忽展斜阳，玉龙天际绕。<br> 
<br> 
百字令 月夜过七里滩<br>  
<br>  
秋光今夜，向桐江，为写当年高躅。风露皆非人世有，自坐船头吹竹。<br> 
万籁生山，一星在水，鹤梦疑重续。孥音遥去，西卢渔父初宿。&nbsp;<br> 
    心忆汐社沉埋，清狂不见，使我形容独。寂寂冷萤三四点，穿过前湾茅屋。<br> 
林净藏烟，峰危限月，帆影摇空绿。随风飘荡，白云还卧深谷。&nbsp;</p> 
<hr> 
<p><a name="22"></a>郑燮(1693-1765)<br> 
<br> 
满江红 思家<br>  
<br>  
我梦扬州，便想到扬州梦我。第一是隋堤绿柳，不堪烟锁。<br> 
潮打三更瓜步月，雨荒十里红桥火。更红鲜冷淡不成圆，樱桃颗。　　<br>
何日向，江村躲；何日上，江楼卧。有诗人某某，酒人个个。<br>
花径不无新点缀，沙鸥颇有闲功课。将白头供作折腰人，将毋左。</p>
<hr>
<p><a name="23"></a>吴锡麒<br>
<br>
长相思<br>
<br>
    以书寄西泠诸友，即题其后<br>
<br>
说相思，问相思，枫落吴江雁去迟。天寒二九时。<br>
怨谁知？梦谁知？可有梅花寄一枝？雪来翠羽飞。<br>
<br>
临江仙 夜泊瓜洲<br> 
<br> 
月黑星移灯屡闪，依稀打过初更。清游如此太多情。豆花凉帖地，知雨咽虫声。　&nbsp;<br>
  渐逼疏蓬风淅淅，几家茅屋都扃。茨茹荷叶认零星。不知潮欲落，渔梦悄然生。<br>
<br>
少年游<br>
<br>
江南三月听莺天，买酒莫论钱。晚笋余花，绿阴青子，春老夕阳前。　&nbsp;<br>
  欲寻旧梦前溪去，过了柳三眠。桑径人稀，吴蚕才动，寒倚一梯烟。<br>
<br>
菩萨蛮<br>
<br>
春波软荡红楼水，多时不放莺儿起。一样夕阳天，留寒待禁烟。　&nbsp;<br>
  已是人消瘦，只此情依旧。可奈别离何，明朝杨柳多。</p>
<hr>
<p><a name="24"></a>黄景仁 (1749-1783)<br>  
<br>  
卖花声 立春<br>  
<br>  
独饮对辛盘，愁上眉弯。楼窗今夜且休关。前度落红流到海，燕子衔还。&nbsp;<br> 
    书贴更簪欢，旧例都删。到时风雪满千山。年去年来常不老，春比人顽。<br> 
<br> 
丑奴儿慢 春日<br>  
<br>  
日日登楼，一日换一番春色，者似卷如流春日，谁道迟迟？<br> 
一片野风吹草，草背白烟飞。颓墙左侧，小桃放了，没个人知。&nbsp;<br> 
    徘徊花下，分明记得，三五年时。是何人。挑将竹泪，黏上空枝。<br> 
请试低头，影儿憔悴浸春池。此间深处，是伊归路，莫惹相思。<br> 
<br> 
贺新郎<br> 
<br> 
    太白墓，和稚存韵<br> 
<br> 
何事催人老？是几处、残山剩水，闲凭闲吊。此是青莲埋骨地，宅近谢家之x。<br> 
总一样，文人宿草。只为先生名在上，问青天，有句何能好？打一幅，思君稿。&nbsp;<br> 
梦中昨来逢君笑。把千年、蓬莱清浅，旧游相告。更问后来谁似我，我道：才如君少。<br> 
有亦是，寒郊瘦岛。语罢看君长揖去，顿身轻、一叶如飞鸟。残梦醒，鸡鸣了。</p> 
<hr> 
<p><a name="25"></a>左辅(1751-1833)<br> 
<br> 
浪淘沙<br> 
<br> 
    曹溪驿折桃花一枝，数日零落，裹花片投之涪江，<br> 
歌此送之。<br> 
<br> 
水软橹声柔，草绿芳洲。碧桃几树隐红楼。者是春山魂一片，招入孤舟。　&nbsp;<br>
  乡梦不曾休，惹甚闲愁？忠州过了又涪州。掷与巴江流到海，切莫回头。</p>
<hr>
<p><a name="26"></a>张惠言(1761-1802)<br>
<br>
水调歌头（五首选三）<br>
<br>
东风无一事，妆出万重花。闲来阅遍花影，椎有月钩斜。<br>
我有江南铁笛，要倚一枝香雪，吹彻玉城霞。清影渺难即，飞絮满天涯。&nbsp;<br>
    飘然去，吾与汝，泛云槎。东皇一笑相语：芳意在谁家？<br>
难道春花开落，又是春风来去，便了却韶华？花外春来路，芳草不曾遮。<br>
<br>
又<br>
<br>
疏帘卷春晓，胡蝶忽飞来。游丝飞絮无绪，乱点碧云钗。<br>
肠断江南春思，黏着天涯残梦，剩有首重回。银蒜且深押，疏影任徘徊。&nbsp;<br>
    罗帷卷，明月入，似人开。一尊属月起舞，流影入谁怀？<br>
迎得一钩月到，送得三更月去，莺燕不相猜。但莫凭栏久，重露湿苍苔。<br>
<br>
又<br>
<br>
今日非昨日，明日复何如？竭（去字旁）来真悔何事，不读十年书。<br>
为问东风吹老，几度枫江兰径，千里转平芜？寂寞斜阳外，渺渺正愁予！&nbsp;<br>
    千古意，君知否？只斯须。名山料理身後，也算古人愚。<br>
一夜庭前绿遍，三月雨中红透，天地入吾庐。容易众芳歇，莫听子规呼。<br>
<br>
相见欢<br>
<br>
年年负却花期！过春时，只合安排愁绪送春归。    梅花雪，梨花月，总相思。自是春来不觉去偏知。<br>  
<br>  
风流子 出关见桃花<br> 
<br> 
海风吹瘦骨，单衣冷、四月出榆关。看地尽塞垣，惊沙北走；山侵溟渤，叠障东还。<br> 
人何在？柳柔摇不定，草短绿应难。一树桃花，向人独笑；颓垣短短，曲水湾湾。<br> 
东风知多少？帝城三月暮，芳思都删。不为寻春较远，辜负春阑。<br> 
念玉容寂寞，更无人处，经他风雨，能几多番？欲附西来驿使，寄与春看。</p> 
<hr> 
<p><a name="27"></a>董士锡<br> 
<br> 
虞美人<br> 
<br> 
韶华争肯偎人住？已是滔滔去。西风无赖过江来，历尽千山万水几时回？ 
　&nbsp;<br>
 秋声带叶萧萧落，莫响城头角！浮云遮月不分明，谁挽长江一洗放天青？<br>
<br>
木兰花慢 武林归舟中作<br>  
<br>  
看斜阳一缕，刚送得，片帆归。正岸绕孤城，波回野渡，月暗闲堤。<br> 
依稀是谁相忆？但轻魂如梦逐烟飞。赢得双双泪眼，从教鹁÷抟隆！&nbsp;<br>
  江南几日又天涯，谁与寄相思？怅夜夜霜花，空林开遍，也只侬知。<br>
安排十分秋色，便芳菲总是别离时。惟有醉将X，任他柔橹轻移。</p>
<hr>
<p><a name="28"></a>周济(1780-1859)<br>
<br>
蝶恋花<br>
<br>
柳絮年年三月暮，断送莺花，十里湖边路。万转千回无落处，随侬只恁低低去。　　<br>
满眼颓垣欹病树，纵有余英，不值风姨炉。烟里黄沙遮不住，河流日夜东南注。<br>
<br>
渡江云  杨花<br>  
<br>  
春风真解事，等闲吹遍，无数短长亭。一星星是恨，直送春归，替了落花声。<br> 
凭阑极目，荡春波、万种春情。应笑人舂粮几许？便要数征程。&nbsp;<br> 
    冥冥，车轮落日，散绮余霞，渐都迷幻景。问收向红窗画箧，可算飘零？<br> 
相逢只有浮云好，奈蓬莱东指，弱水盈盈。休更惜，秋风吹老莼羹。</p> 
<hr> 
<p><a name="29"></a>龚自珍 (1792-1841)<br>  
<br>  
点绛唇 十月二日马上作<br>  
<br>  
一帽红尘，行来韦杜人家北。满城风色，漠漠楼台隔。<br>  
目送飞鸿，景入长天灭。关山绝，乱云千叠，江北江南雪。<br>  
<br>  
湘月<br>  
<br>  
　　壬申夏，泛舟西湖，述怀有赋，时予别杭州盖十年<br>
矣。<br>
<br>
天风吹我，堕湖山一角，果然清丽。曾是东华生小客，回首苍茫无际。<br>
屠狗功名，雕龙文卷，岂是平生意？！乡亲苏小，定应笑我非计。&nbsp;<br>
    才见一抹斜阳，半堤香草，顿惹清愁起。罗袜音尘何处觅，渺渺予怀孤寄。<br>
怨去吹箫，狂来说剑，两样销魂味。两般春梦，橹声荡入云水。</p>
<hr>
<p><a name="30"></a>项鸿祚(1798-1835)<br>
<br>
减字木兰花 春夜闻隔墙歌吹声<br>  
<br>  
阑珊心绪，醉倚绿琴相伴住。一枕新愁，残夜花香月满楼。 
　<br>
繁笙脆管，吹得锦屏春梦远。只有垂杨，不放秋千影过墙。<br>
<br>
清平乐 池上纳凉<br>  
<br>  
水天清话，院静人销夏。蜡炬风摇帘不下，竹影半墙如画。　&nbsp;<br>
  醉来扶上桃笙，熟罗扇子凉轻。一霎荷塘过雨，明朝便是秋声。<br>
<br>
太常引 客中闻歌<br>  
<br>  
杏花开了燕飞忙，正是好春光。偏是好春光，者几日、风凄雨凉。　&nbsp;<br>
  杨枝飘泊，桃根娇小，独自个思量。刚待不思量，吹一片、箫声过墙。<br>
<br>
阮郎归 吴门寄家书<br>  
<br>  
阖闾城下漏声残，别愁千万端。蜀笺书字报平安，烛花和泪弹。&nbsp;<br> 
    无一语，只加餐，病时须自宽。早梅庭院夜深寒，月中休倚阑。<br> 
<br> 
水龙吟 秋声<br>  
<br>  
西风已是难听，如何又著芭蕉雨？泠泠暗起，澌澌渐紧，萧萧忽住。<br> 
候馆疏（石甚），高城断鼓，和成凄楚。想亭皋木落，洞庭波远，浑不见，愁来处。&nbsp;<br> 
    此际频惊倦旅，夜初长，归程梦阻。砌蛩自叹，边鸿自唳，剪灯谁语？<br> 
莫更伤心，可怜秋到，无声更苦。满寒江剩有，黄芦万顷，卷离魂去。</p> 
<hr> 
<p><a name="31"></a>陈澧(1810-1882)<br> 
<br> 
齐天乐 十八滩舟中夜雨<br>  
<br>  
倦游谙尽江湖味，孤篷又眠秋雨。碎点飘镫，繁声落枕，乡梦更无寻处。<br> 
幽蛩不语，只断苇荒芦，乱垂烟渚。一夜潇潇，恼人最是绕堤树。&nbsp;<br> 
    清吟此时正苦。渐寒生竹簟，秋意如许。古驿疏更，危滩急溜，并作天涯离绪。<br> 
归期又误。望庾岭模糊，湿云无数。镜里明朝，定添霜几缕。</p> 
<hr> 
<p><a name="32"></a>蒋春霖(1818-1868)<br> 
<br> 
卜算子<br> 
<br> 
燕子不曾来，小院阴阴雨。一角阑干聚落花，此是春归处。 
　<br>
弹泪别东风，把酒浇飞絮。化了浮萍也是愁，莫向天涯去。<br>
<br>
浪淘沙<br>
<br>
云气压虚栏，青失遥山，雨丝风絮一番番。上巳清明都过了，只是春寒。　&nbsp;<br>
  华发已无端，何况花残？飞来蝴蝶又成团。明日朱楼人睡起，莫卷帘看。<br>
<br>
鹧鸪天<br>
<br>
杨柳东塘细水流，红窗睡起唤晴鸠。屏间山压眉心翠，镜里波生鬓角秋。　&nbsp;<br>
  临玉管，试琼瓯，醒时题恨醉时休。明朝花落归鸿尽，细雨春寒闭小楼。</p>
<hr>
<p><a name="33"></a>庄(1830-1878)<br>
<br>
相见欢<br>
<br>
深林几处啼鹃，梦如烟。直到梦难寻处倍缠绵。    蝶自舞，莺自语，总凄然。明月空庭如水似华年。<br>  
<br>  
定风波<br>  
<br>  
为有书来与我期，便从兰杜惹相思。昨夜蝶衣刚入梦，珍重，东风要到送春时。 
　<br>
三月正当三十日，占得，春光毕竟共春归。只有成阴并结子，都是，而今但愿著花迟。<br>
<br>
蝶恋花（四首）<br>
<br>
城上斜阳依碧树。门外斑骓，见了还相顾。玉勒珠鞭何处住？回头不觉天将暮。&nbsp;<br>
    风里馀花都散去。不省分开，何日能重遇？凝睇窥君君莫误，几多心事从君诉。<br>
<br>
又<br>
<br>
百丈游丝牵别院。行到门前，忽见韦郎面。欲待回身钗乍颤，近前却喜无人见。&nbsp;<br>
    握手匆匆难久恋。还怕人知，但弄团团扇。强得分开心暗战，归时莫把朱颜变。<br>
<br>
又<br>
<br>
绿树阴阴晴昼午。过了残春，红萼谁为主？宛转花旖勤拥护，帘前错唤金鹦鹉。&nbsp;<br>
    回首行云迷洞户。不道今朝，还比前朝苦。百草千花羞看取，相思只有侬和汝。<br>
<br>
又<br>
<br>
残梦初回新睡足。忽被东风，吹上横江曲。寄语归期休暗卜，归来梦亦难重续。&nbsp;<br>
    隐约遥峰窗外绿。不许临行，私语频相属。过眼芳华真太促，从今望断横波目。</p>
<hr>
<p><a name="34"></a>谭献(1832-1901)<br>
<br>
蝶恋花<br>
<br>
庭院深深人悄悄，埋怨鹦哥，错报韦郎到。压鬓钗梁金凤小，低头只是闲烦恼。 
　<br>
花发江南年正少，红袖高楼，争抵还乡好？遮断行人西去道，轻躯愿化车前草。<br>
<br>
又<br>
<br>
玉颊妆台人道瘦。一日风尘，一日同禁受。独掩疏栊如病酒，卷帘又是黄昏后。&nbsp;<br>
    六曲屏前携素手。戏说分襟，真遣分襟骤。书札平安君信否？梦中颜色浑非旧。<br>
<br>
鹧鸪天&nbsp;<br>
<br>
绿酒红灯漏点迟，黄昏风起下帘时。文鸳莲叶成漂泊，幺风桐花有别离。&nbsp;<br>
    云澹澹，雨霏霏，画屏闲煞素罗衣。腰支眉黛无人管，百种怜侬去后知。<br>
<br>
临江仙 和子珍<br>  
<br>  
芭蕉不展丁香结，匆匆过了春三。罗衣花下倚娇憨。玉人吹笛，眼底是江南。　&nbsp;<br>
  最是酒阑人散后，疏风拂面微酣。树犹如此我何堪？离亭杨柳，凉月照毵毵。</p>
<hr>
<p><a name="35"></a>王鹏运(1849-1904)<br>
<br>
点绛唇 饯春<br>  
<br>  
抛尽榆钱，依然难买春光驻。依春无语，肠断春归路。<br>  
春去能来，人去能来否？长亭暮，乱山无数。只有鹃声苦。<br>  
<br>  
浣溪沙 题丁兵备丈画马<br>  
<br>  
苜蓿阑干满上林，西风残秣独沉吟。遗台何处是黄金？<br>  
空阔已无千里志，驰驱枉抱百年心。夕阳山影自萧森。<br>  
<br>  
南乡子<br>  
<br>  
斜月半胧明，拣雨晴时泪未晴。倦倚香篝温别语，愁听，鹦鹉催人说四更。&nbsp;<br> 
    此恨拚今生，红豆无根种不成。数遍屏山多少路，青青，一片烟芜是去程。</p> 
<hr> 
<p><a name="36"></a>冯煦<br> 
<br> 
南乡子<br> 
<br> 
一叶碧云轻，建业城西雨又晴。换了罗衣无气力，盈盈，独倚阑干听晚莺。&nbsp;<br> 
    何处是归程？脉脉斜阳满旧汀。双桨不来闲梦远，谁迎？自恋苹花住一生。</p> 
<hr> 
<p><a name="37"></a>文廷式(1856-1904)<br> 
<br> 
蝶恋花<br> 
<br> 
九十韶光如梦里。寸寸关河，寸寸销魂地。落日野田黄蝶起，古槐丛荻摇深翠。&nbsp;<br> 
    惆怅玉箫催别意。蕙些兰骚，未是伤心事。重叠泪痕缄锦字，人生只有情难死。<br> 
<br> 
水龙吟<br> 
<br> 
落花飞絮茫茫，古来多少愁人意。游丝窗隙，惊飙树底，暗移人世。<br> 
一梦醒来，起看明镜，二毛生矣。有葡萄美酒，芙蓉宝剑，都未称，平生志。&nbsp;<br> 
    我是垦塞倍客，二十年、软红尘里。无言独对，青灯一点，神游天际。<br> 
海水浮空，空中楼阁，万重苍翠。待骖鸾归去，层霄回首，又西风起。<br> 
<br> 
好事近 湘舟有作<br>  
<br>  
翠岭一千寻，岭上彩云如幄。云影波光相射，荡楼台春绿。　&nbsp;<br>
  仙鬟撩鬓倚双扉，窈窕一枝玉。日暮九疑何处？认舜祠丛竹。<br>
<br>
祝英台近<br>
<br>
剪鲛绡，传燕语，黯黯碧草暮。愁望春归，春到更无绪。<br>
园林红紫千千，放教狼藉，休但怨、连番风雨。&nbsp;<br>
    谢桥路，十载重约钿车，惊心旧游误。玉佩尘生，此恨奈何许！<br>
倚楼极目天涯，天涯尽处，算只有鞣尚酢<br>
<br>
天仙子<br>
<br>
草绿裙腰山染黛，闲恨闲愁侬不解。莫愁艇子渡江时，九鸾钗，双凤带，杯酒劝郎情似海。</p>
<hr>
<p><a name="38"></a>郑文焯(1856-1918)<br>
<br>
玉楼春<br>
<br>
梅花过了仍风雨，著意伤春天不许。西园词酒去年同，别是一番惆怅处。&nbsp;<br>
    一枝照水浑无语，日见花飞随水去。断红还逐晚潮回，相映枝头红更苦。<br>
<br>
浣溪沙<br>
<br>
    从石楼、石壁，往来邓尉山中<br>
<br>
一半黄梅杂雨晴，虚岚浮翠带湖明，闲云高鸟共身轻。<br>
山果打头休论价，野花盈手不知名，烟峦直是画中行。</p>
<hr>
<p><a name="47"></a>朱孝臧(1857-1931)<br>
<br>
乌夜啼 同瞻园登戒坛千佛阁<br>  
<br>  
春云深宿虚坛，磬初残，步绕松阴双引出朱阑。    吹不断，黄一线，是桑干，又是夕阳无语下苍山。<br>  
<br>  
清平乐 夜发香港<br>  
<br>  
舷灯渐灭，沙动荒荒月。极目天低无去鹘，何处中原一发？　　<br>
江湖息影初程，舵楼一笛风生。不信狂涛东驶，蛟龙偶语分明。<br>
<br>
浣溪沙&nbsp;<br>
<br>
独鸟冲波去意闲，坏霞如赭水如笺。为谁无尽写江天。<br>
    并舫风弦弹月上，当窗山髻挽云还；独经行处未荒寒。<br>
<br>
浣溪沙&nbsp;<br>
<br>
翠阜红匪夹岸迎，阻风滋味暂时生。水窗官烛泪纵横。<br>
    禅悦新耽如有会，酒悲突起总无名。长川孤月向谁明。<br>
<br>
南乡子<br>
<br>
病枕不成眠，百计湛冥梦小安。际晓东窗鹈_唤，无端，一度残春一惘然。&nbsp;<br>
    歌底与尊前，岁岁花枝解放颠。一去不回成永忆，看看，唯有承平与少年。</p>
<hr>
<p><a name="39"></a>康有为(1858-1927)<br>
<br>
蝶恋花<br>
<br>
记得珠帘初卷处，人倚阑干，被酒刚微醉。翠叶飘零秋自语，晓风吹堕横塘路。&nbsp;<br>
    词客看花心意苦，坠粉零香，果是谁相误。三十六陂飞细雨，明朝颜色难如故。</p>
<hr>
<p><a name="40"></a>况周颐(1859-1926)<br>
<br>
苏武慢 寒夜闻角<br>  
<br>  
愁入云遥，寒禁霜重，红烛泪深人倦。情高转抑，思往难回，凄咽不成清变。<br> 
风际断时，迢递天涯，但闻更点。枉教人回首，少年丝竹，玉容歌管。　　<br>
凭作出、百绪凄凉，凄凉惟有，花冷月闲庭院。珠帘绣幕，可有人听？听也可曾肠断？<br>
除却塞鸿，遮莫城乌，替人惊惯。料南枝明月，应减红香一半。<br>
<br>
定风波<br>
<br>
未问兰因已惘然，垂杨西北有情天。水月镜花终幻迹，赢得，半生魂梦与缠绵。&nbsp;<br>
    户网游丝浑是I，被池方锦岂无缘？为有相思能驻景，消领，逢春惆怅似当年。<br>
<br>
浣溪沙<br>
<br>
风雨高楼悄四围，残灯黏壁淡无辉，篆烟犹袅旧屏帏。<br>
    己忍寒欺罗袖薄？断无春逐柳绵归。坐深愁极一沾衣。<br>
<br>
浣溪沙<br>
<br>
一向温存爱落晖，伤春心眼与愁宜，画阑凭损缕金衣。<br>
    渐冷香如人意改，重寻梦亦昔游非。那能时节更芳菲。</p>
<hr>
<p><a name="41"></a>陈洵(1871-1942)<br>
<br>
南乡子<br>
<br>
    己巳三月，自郡城归乡，过区E吾西园话旧<br>
<br>
不用问田园，十载归来故旧欢。一笑从知春有意，篱边，三两余花向我妍。 
　<br>
哀乐信无端，但觉吾心此处安。谁分去来乡国事，凄然，曾是承平两少年。</p>
<hr>
<p><a name="42"></a>梁启超(1873-1927)<br>
<br>
金缕曲<br>
<br>
    丁未五月归国，旋复东渡，却寄沪上诸子<br>
<br>
瀚海飘流燕。乍归来、依依难认，旧家庭院。惟有年时芳俦在，一例差池双剪。<br>
相对向、斜阳凄怨。欲诉奇愁无可诉，算兴亡、已惯司空见。忍抛得，泪如线。&nbsp;<br>
故巢似与人留恋。最多情、欲黏还坠，落泥片片。我自殷勤衔来补，珍重断红犹软。<br>
又生恐、重帘不卷。十二曲阑春寂寂，隔蓬山、何处窥人面？休更问，恨深浅。</p>
<hr>
<p><a name="43"></a>秋瑾(1875-1907)<br>
<br>
满江红<br>
<br>
小住京华，早又是中秋佳节。为篱下黄花开遍，秋容如拭。<br>
四面歌残终破楚，八年风味徒思浙。苦将侬强派作蛾眉，殊未屑！　　<br>
身不得，男儿列，心却比，男儿烈！算平生肝胆，不因人热。<br>
俗子胸襟谁识我？英雄末路当折磨。莽红尘何处觅知音？青衫湿！&nbsp;</p>
<hr>
<p><a name="44"></a>麦孟华(1877-1927)<br>
<br>
解连环<br>
<br>
    酬任公，用梦窗留别石帚韵<br>
<br>
旅怀千结，数征鸿过尽，暮云无极。怪断肠、芳草萋萋，却绿到天涯，酿成春色。<br>
尽有轻阴，未应恨、浮云西北。祗鸾钗密约，凤跃沙荆梦回凄忆。　&nbsp;<br>
  年华逝波渐掷。叹蓬山路阻，乌盼头白。近夕阳、处处啼鹃，更i地乱红，暗帘愁碧。<br>
怨叶相思，待题付、西流潮汐。怕春波、载愁不去，恁生见得？</p>
<hr>
<p><a name="45"></a>王国维(1877-1927)<br>
<br>
蝶恋花<br>
<br>
百尺朱楼临大道。楼外轻雷，不问昏和晓。独倚阑于人窈窕，闲中数尽行人小。&nbsp;<br>
    一霎车尘生树杪。陌上楼头，都向尘中老。薄晚西风吹雨到，明朝又是伤流潦。<br>
<br>
点绛唇<br>
<br>
屏却相思，近来知道都无益。不成抛掷，梦里终相觅。<br>
醒后楼台，与梦俱明灭。西窗白，纷纷凉月，一院丁香雪。<br>
<br>
点绛唇<br>
<br>
厚地高天，侧身颇觉平生左，小斋如舸，自许回旋可。<br>
    聊复浮尘，得此须臾我。乾坤大，霜林独坐，红叶纷纷堕。<br>
<br>
蝶恋花<br>
<br>
窗外绿阴添几许？剩有朱樱，尚系残春住。老尽莺雏无一语，飞来衔得樱桃去。&nbsp;<br>
    坐看面梁双燕乳。燕语呢喃，似惜人迟暮。自是思量渠不与，人间总被思量误。<br>
<br>
虞美人<br>
<br>
碧苔深锁长门路，总为蛾眉误。自来积毁骨能销，何况真红、一点臂砂娇。&nbsp;<br>
    妾身但使分明在，肯把朱颜悔？从今不复梦承恩，且自簪花，坐赏镜中人。<br>
<br>
<a href="http://www.epoem.net">抚琴居</a>制作</p>
<hr>           
           
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>           
           
</html>           
           
           
           
           
