<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：李贺诗全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">李贺诗全集<br>
</p>
<p align="left">李贺(790～816)，唐代诗人。字长吉。福昌（今河南宜阳）人。祖籍陇西，自称“陇西长吉”。家居福昌昌谷，后世因称他为李昌谷。李贺为唐宗室郑王李亮的后裔，但其家已没落。他“细瘦通眉，长指爪”，童年即能词章，15、16岁时，已以工乐府诗与先辈李益齐名。李贺父名晋肃，“晋”、“进”同音，与李贺争名的人，就说他应避父讳不举进士,韩愈作《讳辨》鼓励李贺应试,但贺终不得登第。后来做了三年奉礼郎，郁郁不平。在京时，居崇义里，与王参元、杨敬之、权璩、崔植等为密友，常偕同出游，一小奴骑驴相随，背一破锦囊。李贺得有诗句，即写投囊中，归家后足成完篇。母郑夫人常说“是儿要当呕出心乃已尔”。后辞官归昌谷，又至潞州（今山西长治）依张彻一个时期。一生体弱多病，27岁逝世。李贺诗集，自编为四编本授予沈子明，收诗 
223首。北宋以来流传的《李贺集》4卷本，都是219首，卷数与自编的相同，而篇数不同，编次也很零乱，并非准确编年。又有5卷本的集子，是 
4卷外加上《外集》1卷，诗23首，与4卷合计，共242首，篇数也和李贺自编的不同。5 
卷本今有汲古阁校刻的北宋鲍钦止本、董氏诵芬室及蒋氏密韵楼两家影刻的北宋宣城本流传，集名为《李贺歌诗编》。又有《续古逸丛书》影印的南宋本，集名为《李长吉文集》，无外集。又有铁琴铜剑楼、《四部丛刊》影印的蒙古刊本，集名《李贺歌诗编》。后两种原书今藏北京图书馆。注本最早的是南宋吴正子注，有日本印本和通行本流传。后有王琦《李长吉歌诗汇解》,选录了吴正子、刘辰翁、徐渭、董懋策、曾益、余光、姚□、姚文燮各家的评或注。还有陈本礼《协律钩玄》、黎简评本和吴汝纶评注本。1977年出版的《李贺诗歌集注》，是将王琦《汇解》、姚文燮注及方世举批注三种评注本汇编、加以校点而成。另外，钱仲联有《读昌谷诗札记》和《李长吉诗永贞诗史发微》，考订诗的本事有新见。1984年出版的钱仲联《李贺年谱会笺》，是兼年谱与诗注性质的新著，解诗与旧注多有不同。李贺生平，有李商隐《李贺小传》、 
新、旧《唐书》本传、《宣室志》、《幽闲鼓吹》、《摭言》,还有朱自清的《李贺年谱》和钱仲联的《李长吉年谱会笺》、《李贺年谱会笺》可资参考。  
</p>  
<p align="left"><a href="lihe.htm#001">001李凭箜篌引</a> <a href="lihe.htm#002">002残丝曲</a>   
<a href="lihe.htm#003">003还自会稽歌并序</a> <a href="lihe.htm#004">004出城寄权璩、杨敬之</a>   
<a href="lihe.htm#005">005示弟</a> <a href="lihe.htm#006">006竹</a> <a href="lihe.htm#007">007同沈驸马赋得御沟水</a>   
<a href="lihe.htm#008">008始为奉礼忆昌谷山居</a> <a href="lihe.htm#009">009七夕</a> <a href="lihe.htm#010">010过华清宫</a>   
<a href="lihe.htm#011">011送沈亚之歌并序</a> <a href="lihe.htm#012">012咏怀二首</a> <a href="lihe.htm#014">014追和柳恽</a>   
<a href="lihe.htm#015">015春坊正字剑子歌</a> <a href="lihe.htm#016">016贵公子夜阑曲</a>   
<a href="lihe.htm#017">017雁门太守行</a> <a href="lihe.htm#018">018大堤曲</a> <a href="lihe.htm#019">019蜀国弦</a>   
<a href="lihe.htm#020">020苏小小墓</a> <a href="lihe.htm#021">021梦天</a> <a href="lihe.htm#022">022唐儿歌</a>   
<a href="lihe.htm#023">023绿章封事</a> <a href="lihe.htm#024">024河南府试十二月乐词并闰月</a>   
<a href="lihe.htm#037">037天上谣</a> <a href="lihe.htm#038">038浩歌</a> <a href="lihe.htm#039">039秋来</a>   
<a href="lihe.htm#040">040帝子歌</a> <a href="lihe.htm#041">041秦王饮酒</a> <a href="lihe.htm#042">042洛妹真珠</a>   
<a href="lihe.htm#043">043李夫人歌</a> <a href="lihe.htm#044">044走马引</a> <a href="lihe.htm#045">045湘妃</a>   
<a href="lihe.htm#046">046南园十三首</a> <a href="lihe.htm#059">059金铜仙人辞汉歌并序</a><p>   
<a href="lihe.htm#060">060古悠悠行</a> <a href="lihe.htm#061">061黄头郎</a> <a href="lihe.htm#062">062马诗二十三首</a>   
<a href="lihe.htm#085">085申胡子(上咸下角)篥歌并序</a> <a href="lihe.htm#086">086老夫采玉歌</a>   
<a href="lihe.htm#087">087伤心行</a> <a href="lihe.htm#088">088湖中曲</a> <a href="lihe.htm#089">089黄家洞</a>   
<a href="lihe.htm#090">090屏风曲</a> <a href="lihe.htm#091">091南山田中行</a> <a href="lihe.htm#092">092贵主征行乐</a>   
<a href="lihe.htm#093">093酒罢，张大彻索赠诗。时张初效潞幕</a> <a href="lihe.htm#094">094罗浮山人与葛篇</a>   
<a href="lihe.htm#095">095仁和里杂叙皇甫(氵是)</a> <a href="lihe.htm#096">096宫娃歌</a>   
<a href="lihe.htm#097">097堂堂</a> <a href="lihe.htm#098">098勉爱行二首送小季之庐山</a>   
<a href="lihe.htm#100">100致酒行</a> <a href="lihe.htm#101">101长歌续短歌</a> <a href="lihe.htm#102">102公莫舞歌并序</a>   
<a href="lihe.htm#103">103昌谷北园新笋四首</a> <a href="lihe.htm#107">107恼公</a> <a href="lihe.htm#108">108感讽五首</a>   
<a href="lihe.htm#113">113三月过行宫</a> <a href="lihe.htm#114">114追和何谢铜雀妓</a>   
<a href="lihe.htm#115">115送秦光禄北征</a> <a href="lihe.htm#116">116酬答二首</a> <a href="lihe.htm#118">118画角东城</a>   
<a href="lihe.htm#122">122昌谷读书示巴童</a> <p>   
<a href="lihe.htm#123">123代崔家送客</a> <a href="lihe.htm#124">124出城</a> <a href="lihe.htm#125">125莫种树</a>   
<a href="lihe.htm#126">126将发</a> <a href="lihe.htm#127">127追赋画江潭苑四首</a> <a href="lihe.htm#131">131潞州张大宅病酒，遇江使寄上十四兄</a>   
<a href="lihe.htm#132">132难忘曲</a> <a href="lihe.htm#133">133贾公闾贵婿曲</a> <a href="lihe.htm#134">134夜饮朝眠曲</a>   
<a href="lihe.htm#135">135王浚墓下作</a> <a href="lihe.htm#136">136客游</a> <a href="lihe.htm#137">137崇义里滞雨</a>   
<a href="lihe.htm#138">138冯小怜</a> <a href="lihe.htm#139">139赠陈商</a> <a href="lihe.htm#140">140钓鱼诗</a>   
<a href="lihe.htm#141">141奉和二兄罢使遣马归延州</a> <a href="lihe.htm#142">142答赠</a>   
<a href="lihe.htm#143">143题赵生壁</a> <a href="lihe.htm#144">144感春</a> <a href="lihe.htm#145">145仙人</a>   
<a href="lihe.htm#146">146河阳歌</a> <a href="lihe.htm#147">147花游曲并序</a> <a href="lihe.htm#148">148春昼</a>   
<a href="lihe.htm#149">149安乐宫</a> <a href="lihe.htm#150">150蝴蝶飞(一作蝴蝶舞)</a>   
<a href="lihe.htm#151">151梁公子</a> <a href="lihe.htm#152">152牡丹种曲</a> <a href="lihe.htm#153">153后园凿井歌</a>   
<a href="lihe.htm#154">154开愁歌</a> <a href="lihe.htm#155">155秦宫诗并序</a> <a href="lihe.htm#156">156古邺城童子谣效王粲刺曹操</a>   
<a href="lihe.htm#157">157杨生青花紫石砚歌</a> <a href="lihe.htm#158">158房中思</a> <a href="lihe.htm#159">159石城晓</a>   
<a href="lihe.htm#160">160苦昼短</a> <a href="lihe.htm#161">161章和二年中</a> <a href="lihe.htm#162">162春归昌谷</a>   
<a href="lihe.htm#163">163昌谷诗</a> <a href="lihe.htm#164">164铜驼悲</a> <a href="lihe.htm#165">165自昌谷到洛后门</a>   
<a href="lihe.htm#166">166七月一日晓入太行山</a> <a href="lihe.htm#167">167秋凉诗寄正字十二兄</a>   
<a href="lihe.htm#168">168艾如张</a> <a href="lihe.htm#169">169上云乐</a> <p>   
<a href="lihe.htm#170">170摩多楼子</a> <a href="lihe.htm#171">171猛虎行</a> <a href="lihe.htm#172">172日出行</a>   
<a href="lihe.htm#173">173苦篁调啸引</a> <a href="lihe.htm#174">174拂舞歌辞</a> <a href="lihe.htm#175">175夜坐吟</a>   
<a href="lihe.htm#176">176箜篌引(又名公无渡河)</a> <a href="lihe.htm#177">177巫山高</a>   
<a href="lihe.htm#178">178平城下</a> <a href="lihe.htm#179">179江南弄</a> <a href="lihe.htm#180">180荣华乐(   
一作东洛梁家谣)</a> <a href="lihe.htm#181">181相劝酒</a> <a href="lihe.htm#182">182瑶华乐</a>   
<a href="lihe.htm#183">183北中寒</a> <a href="lihe.htm#184">184梁台古愁( 一作意)</a> <a href="lihe.htm#185">185公无出门</a>   
<a href="lihe.htm#186">186神弦曲</a> <a href="lihe.htm#187">187神弦</a> <a href="lihe.htm#188">188神弦别曲</a>   
<a href="lihe.htm#189">189绿水词</a> <a href="lihe.htm#190">190沙路曲</a> <a href="lihe.htm#191">191上之回</a>   
<a href="lihe.htm#192">192高轩过</a> <a href="lihe.htm#193">193贝宫夫人</a> <a href="lihe.htm#194">194兰香绅女庙   
(原注：三月中作。)</a> <a href="lihe.htm#195">195送韦仁实兄弟入关</a> <a href="lihe.htm#196">196洛阳城外别皇甫(氵是)</a>   
<a href="lihe.htm#197">197溪晚凉</a> <a href="lihe.htm#198">198官不来题皇甫(氵是)先辈厅</a>   
<a href="lihe.htm#199">199长平箭头歌</a> <a href="lihe.htm#200">200江楼曲</a> <a href="lihe.htm#201">201塞下曲</a>   
<a href="lihe.htm#202">202染丝上春机</a> <a href="lihe.htm#203">203五粒小松歌并序</a>   
<a href="lihe.htm#204">204塘上行</a> <a href="lihe.htm#205">205吕将军歌</a> <a href="lihe.htm#206">206休洗红</a>   
<a href="lihe.htm#207">207野歌</a> <a href="lihe.htm#208">208将进酒</a> <a href="lihe.htm#209">209美人梳头歌</a>   
<a href="lihe.htm#210">210月漉漉篇</a> <a href="lihe.htm#211">211京城</a> <a href="lihe.htm#212">212官街鼓</a>   
<a href="lihe.htm#213">213许公子郑姬歌 (原注：郑园中请贺作)</a> <a href="lihe.htm#214">214新夏歌</a>   
<a href="lihe.htm#215">215题归梦</a> <a href="lihe.htm#216">216经沙苑</a> <a href="lihe.htm#217">217出城别张又新酬李汉</a>   
</p>   
<hr>   
<p><a name="001"></a>001李凭箜篌引<p>   
吴丝蜀桐张高秋，空山凝云颓不流。<br>   
江娥啼竹素女愁，李凭中国弹箜篌。<br>   
昆山玉碎凤凰叫，芙蓉泣露香兰笑。<br>   
十二门前融冷光，二十三丝动紫皇。<br>   
女娲炼石补天处，石破天惊逗秋雨。<br>   
梦入神山教神妪，老鱼跳波瘦蛟舞。<br>   
吴质不眠倚桂树，露脚斜飞湿寒兔。<p>   
江娥：一作湘娥   
</p>   
<hr>   
<p><br>   
<a name="002"></a>002残丝曲<p>   
垂杨叶老莺哺儿，残丝欲断黄蜂归。<br>   
绿鬓年少金钗客，缥粉壶中沈琥珀。<br>   
花台欲暮春辞去，落花起作回风舞。<br>   
榆荚相催不知数，沈郎青钱夹城路。<p>   
年少：一作少年。   
</p>   
<hr>   
<p><br>   
<a name="003"></a>003还自会稽歌并序<p>   
庾肩吾于梁时，尝作宫体谣引，以应和皇子。及国势沦败，<br>   
肩吾先潜难会稽，後始还家。仆意其必有遗文，今无得焉，故作<br>   
还自会稽歌以补其悲。<p>   
野粉椒壁黄，湿萤满梁殿。<br>   
台城应教人，秋衾梦铜辇。<br>   
吴霜点归鬓，身与塘蒲晚。<br>   
脉脉辞金鱼，羁臣守(辶屯)贱。<p>   
萤：一作蛩。   
</p>   
<hr>   
<p><br>   
<a name="004"></a>004出城寄权璩、杨敬之<p>   
草暖云昏万里春，宫花拂面送行人。<br>   
自言汉剑当飞去，何事还车载病身？   
</p>   
<hr>   
<p><br>   
<a name="005"></a>005示弟<p>   
别弟三年后，还家一日余。<br>   
(酉录)(酉酃去阝)今日酒，缃帙去时书。<br>   
病骨犹能在，人间底事无？<br>   
何须问牛马，抛掷任枭卢！<p>   
一日：一作十日。犹：一作独。   
</p>   
<hr>   
<p><br>   
<a name="006"></a>006竹<p>   
入水文光动，插空绿影春。<br>   
露华生笋径，苔色拂霜根。<br>   
织可承香汗，裁堪钓锦鳞。<br>   
三梁曾入用，一节奉王孙。<p>   
生：一作垂。   
</p>   
<hr>   
<p><br>   
<a name="007"></a>007同沈驸马赋得御沟水<p>   
入苑白泱泱，宫人正靥黄。<br>   
绕堤龙骨冷，拂岸鸭头香。<br>   
别馆惊残梦，停杯泛小觞。<br>   
幸因流浪处，暂得见何郎。   
</p>   
<hr>   
<p><br>   
<a name="008"></a>008始为奉礼忆昌谷山居<p>   
扫断马蹄痕，衙回自闭门。<br>   
长枪江米熟，小树枣花春。<br>   
向壁悬如意，当帘阅角巾。<br>   
犬书曾去洛，鹤病悔游秦。<br>   
土甑封茶叶，山杯锁竹根。<br>   
不知船上月，谁棹满溪云？   
</p>   
<hr>   
<p><a name="009"></a>009七夕<p>   
别浦今朝暗，罗帷午夜愁。<br>   
鹊辞穿线月，花入曝衣楼。<br>   
天上分金镜，人间望玉钩。<br>   
钱塘苏小小，更值一年秋。<p>   
更：一作又。   
</p>   
<hr>   
<p><br>   
<a name="010"></a>010过华清宫<p>   
春月夜啼鸦，宫帘隔御花。<br>   
云生朱络暗，石断紫钱斜。<br>   
玉碗盛残露，银灯点旧纱。<br>   
蜀王无近信，泉上有芹芽。   
</p>   
<hr>   
<p><br>   
<a name="011"></a>011送沈亚之歌并序<p>   
文人沈亚之，元和七年，以书不中第，返归于吴江。吾悲其<br>   
行，无钱酒以劳，又感沈之勤请，乃歌一解以送之。<p>   
吴兴才人怨春风，桃花满陌千里红。<br>   
紫丝竹断骢马小，家住钱塘东复东。<br>   
白藤交穿织书笈，短策齐裁如梵夹。<br>   
雄光宝矿献春卿，烟底蓦波乘一叶。<br>   
春卿拾材白日下，掷置黄金解龙马。<br>   
携笈归江重入门，劳劳谁是怜君者。<br>   
吾闻壮夫重心骨，古人三走无摧(扌卒)。<br>   
请君待旦事长鞭，他日还辕及秋律。<p>   
归江：一作归家。壮夫：一作丈夫。   
</p>   
<hr>   
<p><br>   
<a name="012"></a>012咏怀二首<p>   
长卿怀茂陵，绿草垂石井。<br>   
弹琴看文君，春风吹鬓影。<br>   
梁王与武帝，弃之如断梗。<br>   
惟留一简书，金泥泰山顶。<p>   
其二<p>   
日夕著书罢，惊霜落素丝。<br>   
镜中聊自笑，讵是南山期。<br>   
头上无幅巾，苦蘖已染衣。<br>   
不见清溪鱼，饮水得相宜。<p>   
著书：一作看书。相宜：一作自宜。   
</p>   
<hr>   
<p><br>   
<a name="014"></a>014追和柳恽<p>   
汀洲白苹草，柳恽乘马归。<br>   
江头楂树香，岸上蝴蝶飞。<br>   
酒杯箬叶露，玉轸蜀桐虚。<br>   
朱楼通水陌，沙暖一双鱼。<p>   
楂树：一作栌树。   
</p>   
<hr>   
<p><br>   
<a name="015"></a>015春坊正字剑子歌<p>   
先辈匣中三尺水，曾入吴潭斩龙子。<br>   
隙月斜明刮露寒，练带平铺吹不起。<br>   
蛟胎皮老蒺藜刺，(辟鸟)鹈淬花白鹇尾。<br>   
直是荆轲一片心，莫教照见春坊字。<br>   
(扌妥)丝团金悬簏敕，神光欲截蓝田玉。<br>   
提出西方白帝惊，嗷嗷鬼母秋郊哭。<p>   
吴潭：一作吴江。鬼母：一作鬼姥。   
</p>   
<hr>   
<p><br>   
<a name="016"></a>016贵公子夜阑曲<p>   
袅袅沈水烟，乌啼夜阑景。<br>   
曲沼芙蓉波，腰围白玉冷。   
</p>   
<hr>   
<p><br>   
<a name="017"></a>017雁门太守行<p>   
黑云压城城欲摧，甲光向日金鳞开。<br>   
角声满天秋色里，塞上燕脂凝夜紫。<br>   
半卷红旗临易水，霜重鼓寒声不起。<br>   
报君黄金台上意，提携玉龙为君死。   
</p>   
<hr>   
<p><br>   
<a name="018"></a>018大堤曲<p>   
妾家住横塘，红沙满桂香。<br>   
青云教绾头上髻，<br>   
明月与作耳边(王当)。<br>   
莲风起，江畔春；<br>   
大堤上，留北人。<br>   
郎食鲤鱼尾，妾食猩猩唇。<br>   
莫指襄阳道，绿浦归帆少。<br>   
今日菖蒲花，明朝枫树老。<p>   
菖蒲花：一作菖蒲短。   
</p>   
<hr>   
<p><a name="019"></a>019蜀国弦<p>   
枫香晚花静，锦水南山影。<br>   
惊石坠猿哀，竹云愁半岭。<br>   
凉月生秋浦，玉沙粼粼光。<br>   
谁家红泪客，不忍过瞿塘。<p>   
坠：一作堕。竹云：一作行云。   
</p>   
<hr>   
<p><br>   
<a name="020"></a>020苏小小墓<p>   
幽兰露，如啼眼。<br>   
无物结同心，烟花不堪剪。<br>   
草如茵，松如盖。<br>   
风为裳，水为佩。<br>   
油壁车，夕相待。<br>   
冷翠烛，劳光彩。<br>   
西陵下，风吹雨。<p>   
夕：一作久。风吹雨：一作风雨吹。  
</p>  
<hr>  
<p><br>  
<a name="021"></a>021梦天<p>  
老兔寒蟾泣天色，云楼半开壁斜白。<br>  
玉轮轧露湿团光，鸾佩相逢桂香陌。<br>  
黄尘清水三山下，更变千年如走马。<br>  
遥望齐州九点烟，一泓海水杯中泻。  
</p>  
<hr>  
<p><br>  
<a name="022"></a>022唐儿歌<p>  
头玉硗硗眉刷翠，杜郎生得真男子。<br>  
骨重神寒天庙器，一双瞳人剪秋水。<br>  
竹马梢梢摇绿尾，银鸾(目炎)光踏半臂。<br>  
东家娇娘求对值，浓笑书空作唐字。<br>  
眼大心雄知所以，莫忘作歌人姓李。<p>  
真：一作奇。书空：一作画空。  
</p>  
<hr>  
<p><br>  
<a name="023"></a>023绿章封事<p>  
青霓扣额呼宫神，鸿龙玉狗开天门。<br>  
石榴花发满溪津，溪女洗花染白云。<br>  
绿章封事咨元父，六街马蹄浩无主。<br>  
虚空风气不清冷，短衣小冠作尘土。<br>  
金家香弄千轮鸣，扬雄秋室无俗声。<br>  
愿携汉戟招书鬼，休令恨骨填蒿里。<p>  
青霓：一作青猊。  
</p>  
<hr>  
<p><br>  
<a name="024"></a>024河南府试十二月乐词并闰月<p>  
正月<p>  
上楼迎春新春归，暗黄著柳宫漏迟。<br>  
薄薄淡霭弄野姿，寒绿幽风生短丝。<br>  
锦床晓卧玉肌冷，露脸未开对朝暝。<br>  
官街柳带不堪折，早晚菖蒲胜绾结。<p>  
首句一作正月上楼迎春归。幽风：一作幽泥。<p>  
二月<p>  
二月饮酒采桑津，<br>  
宜男草生兰笑人，<br>  
蒲如交剑风如薰。<br>  
劳劳胡燕怨酣春，<br>  
薇帐逗烟生绿尘。<br>  
金翘峨髻愁暮云，<br>  
沓飒起舞真珠裙。<br>  
津头送别唱流水，<br>  
酒客背寒南山死。<p>  
首句一作饮酒采桑津，无二月两字。<br>  
交剑：一作绞刀。生绿尘：一作香雾昏。<p>  
三月<p>  
东方风来满眼春，花城柳暗愁杀人。<br>  
复宫深殿竹风起，新翠舞衿净如水。<br>  
光风转蕙百余里，暖雾驱云扑天地。<br>  
军装宫妓扫蛾浅，摇摇锦旗夹城暖。<br>  
曲水漂香去不归，梨花落尽成秋苑。<p>  
愁杀人：一作愁几人。秋苑：一作愁苑。<p>  
四月<p>  
晓凉暮凉树如盖，千山浓绿生云外。<br>  
依微香雨青氛氲，腻叶蟠花照曲门。<br>  
金塘闲水摇碧漪，老景沉重无惊飞，<br>  
堕红残萼暗参差。<p>  
青氛氲：一作过清氛。沉重：一作沉帖。<p>  
五月<p>  
雕玉押帘额，轻(毂车换系)笼虚门。<br>  
井汲铅华水，扇织鸳鸯纹。<br>  
回雪舞凉殿，甘露洗空绿。<br>  
罗袖从徊翔，香汗沾宝粟。<p>  
帘额：一作帘上。罗袖从徊翔：一作罗绶从风翔。<p>  
六月<p>  
裁生罗，伐湘竹，<br>  
帔拂疏霜簟秋玉。<br>  
炎炎红镜东方开，<br>  
晕如车轮上徘徊，<br>  
啾啾赤帝骑龙来。<p>  
七月<p>  
星依云渚冷，露滴盘中圆。<br>  
好花生木末，衰蕙愁空园。<br>  
夜天如玉砌，池叶极青钱。<br>  
仅厌舞衫薄，稍知花簟寒。<br>  
晓风何拂拂，北斗光阑干。<p>  
空园：一作故园。<p>  
八月<p>  
孀妾怨长夜，独客梦归家：<br>  
傍檐虫缉丝，向壁灯垂花；<br>  
帘外月光吐，帘内树影斜；<br>  
悠悠飞露姿，点缀池中荷。<p>  
孀妾：一作宫妾。缉丝：一作织丝。帘内：一作帘中。<p>  
九月<p>  
离宫散萤天似水，竹黄池冷芙蓉死。<br>  
月缀金铺光脉脉，凉苑虚庭空澹白。<br>  
露花飞飞风草草，翠锦斓斑满层道。<br>  
鸡人罢唱晓珑璁，鸦啼金井下疏桐。<p>  
散萤：一作散云。露花：一作霜花。<p>  
十月<p>  
玉壶银箭稍难倾，<br>  
缸花夜笑凝幽明。<br>  
碎霜斜舞上罗幕，<br>  
烛笼两行照飞阁。<br>  
珠帷怨卧不成眠，<br>  
金凤刺衣著体寒，<br>  
长眉对月斗弯环。<p>  
烛笼：一作烛龙。<p>  
十一月<p>  
宫城团回凛严光，白天碎碎堕琼芳。<br>  
挝钟高饮千日酒，却天凝寒作君寿。<br>  
御沟泉合如环素，火井温泉在何处。<p>  
却天：一作战却。泉合：一作冰合。温泉：一作温汤。<p>  
十二月<p>  
日脚淡光红洒洒，薄霜不销桂枝下。<br>  
依稀和气排冬严，已就长日辞长夜。<p>  
排：一作解。<p>  
闰月<p>  
帝重光，年重时。<br>  
七十二候回环推，<br>  
天官玉管灰剩飞。<br>  
今岁何长来岁迟，<br>  
王母移桃献天子，<br>  
羲氏和氏迂龙辔。<p>  
玉管：原文作玉(王官)。  
</p>  
<hr>  
<p><br>  
<a name="037"></a>037天上谣<p>  
天河夜转漂回星，银浦流云学水声。<br>  
玉宫桂树花未落，仙妾采香垂佩缨。<br>  
秦妃卷帘北窗晓，窗前植桐青凤小。<br>  
王子吹笙鹅管长，呼龙耕烟种瑶草。<br>  
粉霞红绶藕丝裙，青洲步拾兰苕春。<br>  
东指羲和能走马，海尘新生石山下。<p>  
吹笙：一作吹箫。  
</p>  
<hr>  
<p><br>  
<a name="038"></a>038浩歌<p>  
南风吹山作平地，帝遣天吴移海水。<br>  
王母桃花千遍红，彭祖巫咸几回死？<br>  
青毛骢马参差钱，娇春杨柳含细烟。<br>  
筝人劝我金屈卮，神血未凝身问谁？<br>  
不需浪饮丁都护，世上英雄本无主。<br>  
买丝绣作平原君，有酒惟浇赵州土。<br>  
漏催水咽玉蟾蜍，卫娘发薄不胜梳。<br>  
看见秋眉换新绿，二十男儿那刺促。<p>  
浪饮：一作乱舞。  
</p>  
<hr>  
<p><br>  
<a name="039"></a>039秋来<p>  
桐风惊心壮士苦，衰灯络纬啼寒素。<br>  
谁看青简一编书，不遣花虫粉空蠹？<br>  
思牵今夜肠应直，雨冷香魂吊书客。<br>  
秋坟鬼唱鲍家诗，恨血千年土中碧。  
</p>  
<hr>  
<p><br>  
<a name="040"></a>040帝子歌<p>  
洞庭帝子一千里，凉风雁啼天在水。<br>  
九节菖蒲石上死，湘神弹琴迎帝子。<br>  
山头老桂吹古香，雌龙怨吟寒水光。<br>  
沙浦走鱼白石郎，闲取真珠掷龙堂。<p>  
洞庭帝子：一作洞庭明月。  
</p>  
<hr>  
<p><br>  
<a name="041"></a>041秦王饮酒<p>  
秦王骑虎游八极，剑光照空天自碧。<br>  
羲和敲日玻璃声，劫灰飞尽古今平。<br>  
龙头泻酒邀酒星，金槽琵琶夜枨枨。<br>  
洞庭雨脚来吹笙，酒酣喝月使倒行。<br>  
银云栉栉瑶殿明，宫门掌事报一更。<br>  
花楼玉凤声娇狞，海绡红文香浅清，<br>  
黄鹅跌舞千年觥。仙人烛树蜡烟轻，<br>  
清琴醉眼泪泓泓。<p>  
狞：当作(亻宁)。黄鹅：一作黄娥。清琴：当作青琴。  
</p>  
<hr>  
<p><br>  
<a name="042"></a>042洛妹真珠<p>  
真珠小娘下青廓，洛苑香风飞绰绰。<br>  
寒鬓斜钗玉燕光，高楼唱月敲悬(王当)。<br>  
兰风桂露洒幽翠，红弦袅云咽深思。<br>  
花袍白马不归来，浓蛾叠柳香唇醉。<br>  
金鹅屏风蜀山梦，鸾裾凤带行烟重。<br>  
八骢笼晃脸差移，日丝繁散曛罗洞。<br>  
市南曲陌无秋凉，楚腰卫鬓四时芳。<br>  
玉喉窕窕排空光，牵云曳雪留陆郎。<p>  
八骢：当作八窗。  
</p>  
<hr>  
<p><br>  
<a name="043"></a>043李夫人歌<p>  
紫皇宫殿重重开，夫人飞入琼瑶台。<br>  
绿香绣帐何时歇？青云无光宫水咽。<br>  
翩联桂花坠秋月，孤鸾惊啼商丝发。<br>  
红壁阑珊悬佩(王当)，歌台小妓遥相望。<br>  
玉蟾滴水鸡人唱，露华兰叶参差光。<p>  
商丝：一作商弦。小妓：一作小柏。  
</p>  
<hr>  
<p><a name="044"></a>044走马引<p>  
我有辞乡剑，玉峰堪截云。<br>  
襄阳走马客，意气自生春。<br>  
朝嫌剑花净，暮嫌剑光冷。<br>  
能持剑向人，不解持照身。<p>  
襄阳：一作长安。  
</p>  
<hr>  
<p><a name="045"></a>045湘妃<p>  
筠竹千年老不死，长伴秦娥盖湘水。<br>  
蛮娘吟弄满寒空，九山静绿泪花红。<br>  
离鸾别凤烟梧中，巫云蜀雨遥相通。<br>  
幽愁秋气上青枫，凉夜波间吟古龙。  
</p>  
<hr>  
<p><a name="046"></a>046南园十三首<p>  
花枝草蔓眼中开，小白长红越女腮。<br>  
可怜日暮嫣香落，嫁与春风不用媒。<p>  
宫北田塍晓气酣，黄桑饮露(穴卒)宫帘。<br>  
长腰健妇偷攀折，将喂吴王八茧蚕。<p>  
竹里缲丝挑网车，青蝉独噪日光斜。<br>  
桃胶迎夏香琥珀，自课越佣能种瓜。<p>  
三十未有二十余，白日长饥小甲蔬。<br>  
桥头长老相哀念，因遗戎韬一卷书。<p>  
男儿何不带吴钩，收取关山五十州。<br>  
请君暂上凌烟阁，若个书生万户侯。<p>  
寻章摘句老雕虫，晓月当帘挂玉弓。<br>  
不见年年辽海上，文章何处哭秋风。<p>  
长卿牢落悲空舍，曼倩诙谐取自容。<br>  
见买若耶溪水剑，明朝归去事猿公。<p>  
春水初生乳燕飞，黄蜂小尾扑花归。<br>  
窗含远色通书幌，鱼拥香钩近石矶。<p>  
泉沙软卧鸳鸯暖，曲岸回篙舴艋迟。<br>  
泻酒木栏椒叶盖，病容扶起种菱丝。<p>  
边让今朝忆蔡邕，无心裁曲卧春风。<br>  
舍南有竹堪书字，老去溪头作钓翁。<p>  
长峦谷口倚嵇家，白昼千峰老翠华。<br>  
自履藤鞋收石蜜，手牵苔絮长莼花。<p>  
松溪黑水新龙卵，桂洞生硝旧马牙。<br>  
谁遣虞卿裁道帔，轻绡一匹染朝霞。<p>  
小树开朝径，长茸湿夜烟。<br>  
柳花惊雪浦，麦雨涨溪田。<br>  
古刹疏钟度，遥岚破月悬。<br>  
沙头敲石火，烧竹照渔船。  
</p>  
<hr>  
<p><br>  
<a name="059"></a>059金铜仙人辞汉歌并序<p>  
魏明帝青龙元年八月，诏宫官牵车西取汉孝武捧露盘仙人，<br>  
欲立置前殿。宫官既拆盘，仙人临载乃潸然泪下。唐诸王孙李长<br>  
吉遂作金铜仙人辞汉歌。<p>  
茂陵刘郎秋风客，夜闻马嘶晓无迹。<br>  
画栏桂树悬秋香，三十六宫土花碧。<br>  
魏官牵车指千里，东关酸风射眸子。<br>  
空将汉月出宫门，忆君清泪如铅水。<br>  
衰兰送客咸阳道，天若有情天亦老。<br>  
携盘独出月荒凉，渭城已远波声小。  
</p>  
<hr>  
<p><br>  
<a name="060"></a>060古悠悠行<p>  
白景归西山，碧华上迢迢。<br>  
今古何处尽？千岁随风飘。<br>  
海沙变成石，鱼沫吹秦桥。<br>  
空光远流浪，铜柱从年消。  
</p>  
<hr>  
<p><br>  
<a name="061"></a>061黄头郎<p>  
黄头郎，捞拢去不归。<br>  
南浦芙蓉影，愁红独自垂。<br>  
水弄湘娥佩，竹啼山露月。<br>  
玉瑟调青门，石云湿黄葛。<br>  
沙上蘼芜花，秋风已先发。<br>  
好持扫罗荐，香出鸳鸯热。<p>  
好持：一作好待。鸳鸯：一作鸳笼，一作薰笼。  
</p>  
<hr>  
<p><br>  
<a name="062"></a>062马诗二十三首<p>  
龙脊贴连钱，银蹄白踏烟。<br>  
无人织锦(革詹)，谁为铸金鞭。<p>  
腊月草根甜，天街雪似盐。<br>  
未知口硬软，先拟蒺藜衔。<p>  
忽忆周天子，驱车上玉山。<br>  
鸣驺辞凤苑，赤骥最承恩。<p>  
此马非凡马，房星本是精。<br>  
向前敲瘦骨，犹自带铜声。<p>  
大漠沙如雪，燕山月似钩。<br>  
何当金络脑，快走踏清秋。<p>  
饥卧骨查牙，粗毛刺破花。<br>  
鬣焦珠色落，发断锯长麻。<p>  
西母酒将阑，东王饭已干。<br>  
君王若燕去，谁为曳车辕？<p>  
赤兔无人用，当须吕布骑。<br>  
吾闻果下马，羁策任蛮儿。<p>  
(风鹨去鸟)叔去匆匆，如今不豢龙。<br>  
夜来霜压栈，骏骨折西风。<p>  
催榜渡乌江，神骓泣向风。<br>  
君王今解剑，何处逐英雄？<p>  
乌江：一作江东。君王：一作吾王。<p>  
内马赐宫人，银鞯刺麒麟。<br>  
午时盐坂上，蹭蹬溘风尘。<p>  
批竹初攒耳，桃花未上身。<br>  
他时须搅阵，牵去借将军。<p>  
宝(决左换王)谁家子，长闻侠骨香。<br>  
堆金买骏骨，将送楚襄王。<p>  
香幞赭罗新，盘龙蹙蹬鳞。<br>  
回看南陌上，谁道不逢春？<p>  
不从桓公猎，何能伏虎威？<br>  
一朝沟陇出，看取拂云飞。<p>  
唐剑斩隋公，(拳下换毛)毛属太宗。<br>  
莫嫌金甲重，且去捉飘风。<p>  
白铁锉青禾，砧间落细莎。<br>  
世人怜小颈，金埒畏长牙。<p>  
伯乐向前看，旋毛在腹间。<br>  
只今掊白草，何日蓦青山？<p>  
萧寺驮经马，元从竺国来。<br>  
空知有善相，不解走章台。<p>  
重围如燕尾，宝剑似鱼肠。<br>  
欲求千里脚，先采眼中光。<p>  
暂系腾黄马，仙人上彩楼。<br>  
须鞭玉勒吏，何事谪高州？<p>  
汉血到王家，随鸾撼玉珂。<br>  
少君骑海上，人见是青骡。<p>  
武帝爱神仙，烧金得紫烟。<br>  
厩中皆肉马，不解上青天。  
</p>  
<hr>  
<p><a name="085"></a>085申胡子(上咸下角)篥歌并序<p>  
申胡子，朔客之苍头也。朔客李氏本亦世家子，得祀江夏王<br>  
庙，当年践履失序，遂奉官北郡。自称学长调短调，久未知名。<br>  
今年四月，吾与对舍于长安崇义里，遂将衣质酒，命予合饮。气<br>  
热杯阑，因谓吾曰：“李长吉，尔徒能长调，不能作五字歌诗，<br>  
直强回笔端，与陶、谢诗势相远几里！”吾对后，请撰申胡子<br>  
(上咸下角)篥歌，以五字断句。歌成，左右人合噪相唱。朔客大<br>  
喜，擎觞起立，命花娘出幕，徘徊拜客。吾问所宜，称善平弄，<br>  
于是以弊辞配声，与予为寿。<p>  
颜热感君酒，含嚼芦中声。<br>  
花娘簪绥妥，休睡芙蓉屏。<br>  
谁截太平管？列点排空星。<br>  
直贯开花风，天上驱云行。<br>  
今夕岁华落，令人惜平生。<br>  
心事如波涛，中坐时时惊。<br>  
朔客骑白马，剑杷悬兰缨。<br>  
俊健如生猱，肯拾蓬中萤！  
</p>  
<hr>  
<p><a name="086"></a>086老夫采玉歌<p>  
采玉采玉须水碧，琢作步摇徒好色。<br>  
老夫饥寒龙为愁，蓝溪水气无清白。<br>  
夜雨冈头食蓁子，杜鹃口血老夫泪。<br>  
蓝溪之水厌生人，身死千年恨溪水。<br>  
斜杉柏风雨如啸，泉脚挂绳青袅袅。<br>  
村寒白屋念娇婴，古台石磴悬肠草。  
</p>  
<hr>  
<p><a name="087"></a>087伤心行<p>  
咽咽学楚吟，病骨伤幽素。<br>  
秋姿白发生，木叶啼风雨。<br>  
灯青兰膏歇，落照飞蛾舞。<br>  
古壁生凝尘，羁魂梦中语。  
</p>  
<hr>  
<p><br>  
<a name="088"></a>088湖中曲<p>  
长眉越沙采兰若，桂叶水荭春漠漠。<br>  
横船醉眠白昼闲，渡口梅风歌扇薄。<br>  
燕钗玉股照青渠，越王娇郎小字书。<br>  
蜀纸封巾报云鬓，晚漏壶中水淋尽。<p>  
壶中：一作铜壶。  
</p>  
<hr>  
<p><br>  
<a name="089"></a>089黄家洞<p>  
雀步蹙沙声促促，四尺角弓青石镞。<br>  
黑幡三点铜鼓鸣，高作猿啼摇箭(服加竹头)。<br>  
彩巾缠(足孝)幅半斜，溪头簇队映葛花。<br>  
山潭晚雾吟白鼍，竹蛇飞蠹射金沙。<br>  
闲驱竹马缓归家，官军自杀容州槎。<p>  
队：一作坠。  
</p>  
<hr>  
<p><br>  
<a name="090"></a>090屏风曲<p>  
蝶栖石竹银交关，水凝绿鸭琉璃钱。<br>  
团回六曲抱膏兰，将鬟镜上掷金蝉。<br>  
沈香火暖茱萸烟，酒觥绾带新承欢。<br>  
月风吹露屏外寒，城上乌啼楚女眠。<p>  
酒觥：一作酒余。  
</p>  
<hr>  
<p><br>  
<a name="091"></a>091南山田中行<p>  
秋野明，秋风白，塘水□□(寥去宀加氵)虫啧啧。<br>  
云根台藓山上石，冷红泣露娇啼色。<br>  
荒畦九月稻叉牙，蛰萤低飞陇径斜。<br>  
石脉水流泉滴沙，鬼灯如漆点松花。<p>  
秋风：一作秋色。  
</p>  
<hr>  
<p><br>  
<a name="092"></a>092贵主征行乐<p>  
奚骑黄铜连锁甲，罗旗香干金画叶。<br>  
中军留醉河阳城，娇嘶紫燕踏花行。<br>  
春营骑将如红玉，走马捎鞭上空绿。<br>  
女垣素月角咿咿，牙帐未开分锦衣。  
</p>  
<hr>  
<p><br>  
<a name="093"></a>093酒罢，张大彻索赠诗。时张初效潞幕<p>  
长鬣张郎三十八，天遣裁诗花作骨。<br>  
往还谁是龙头人？公主遣秉鱼须笏。<br>  
水行青草上白衫，匣中章奏密如蚕。<br>  
金门石阁知卿有，豸角鸡香早晚含。<br>  
陇西长吉摧颓客，酒阑感觉中区窄。<br>  
葛衣断碎赵城秋，吟诗一夜东方白。<p>  
水行：一作太行，一作水荇。  
</p>  
<hr>  
<p><a name="094"></a>094罗浮山人与葛篇<p>  
依依宜织江雨空，雨中六月兰台风。<br>  
博罗老仙时出洞，千岁石床啼鬼工。<br>  
蛇毒浓凝洞堂湿，江鱼不食衔沙立。<br>  
欲剪湘中一尺天，吴娥莫道吴刀涩。  
</p>  
<hr>  
<p><br>  
<a name="095"></a>095仁和里杂叙皇甫(氵是)<p>  
大人乞马癯乃寒，宗人贷宅荒厥垣。<br>  
横庭鼠径空土涩，出篱大枣垂朱残。<br>  
安定美人截黄绶，脱落缨裾瞑朝酒。<br>  
还家白笔未上头，使我清声落人後。<br>  
枉辱称知犯君眼，排引才升强(纟亘)断。<br>  
洛风送马入长关，阖扇未开逢(疒契)犬。<br>  
那知竖都相草草，客枕幽单看春老。<br>  
归来骨薄面无膏，疫气冲头鬓茎少。<br>  
欲雕小说干天官，宗孙不调为谁怜。<br>  
明朝下元复西道，崆峒叙别长如天。<p>  
竖：一作坚。  
</p>  
<hr>  
<p><br>  
<a name="096"></a>096宫娃歌<p>  
蜡光高悬照纱空，花房夜捣红守宫。<br>  
象口吹香(榻毛去木)(登毛)暖，七星挂城闻漏板。<br>  
寒入罘(罘下换思)殿影昏，彩鸾帘额著霜痕。<br>  
啼蛄吊月钩栏下，屈膝铜铺锁阿甄。<br>  
梦入家门上沙渚，天河落处长洲路。<br>  
愿君光明如太阳，放妾骑鱼撇波去。  
</p>  
<hr>  
<p><br>  
<a name="097"></a>097堂堂<p>  
堂堂复堂堂，红脱梅灰香。<br>  
十年粉蠹生画梁，饥虫不食摧碎黄。<br>  
蕙花已老桃叶长，禁院悬帘隔御光。<br>  
华清源中矾石汤，徘徊白凤随君王。<p>  
摧：一作堆。  
</p>  
<hr>  
<p><br>  
<a name="098"></a>098勉爱行二首送小季之庐山<p>  
洛郊无俎豆，弊厩惭老马。<br>  
小雁过炉峰，影落楚水下。<br>  
长船倚云泊，石镜秋凉夜。<br>  
岂解有乡情？弄月聊鸣哑。<p>  
其二<p>  
别柳当马头，官槐如兔目。<br>  
欲将千里别，持此易斗粟。<br>  
南云北云空脉断，灵台经络悬春线。<br>  
青轩树转月满床，下国饥儿梦中见。<br>  
维尔之昆二十余，年来持镜颇有须。<br>  
辞家三载今如此，索米王门一事无。<br>  
荒沟古水光如刀，庭南拱柳生蛴螬。<br>  
江干幼客真可念，郊原晚吹悲号号。<p>  
一本自南云之下作一首，首四句归上首。  
</p>  
<hr>  
<p><br>  
<a name="100"></a>100致酒行<p>  
零落栖迟一杯酒，主人奉觞客长寿。<br>  
主父西游困不归，家人折断门前柳。<br>  
吾闻马周昔作新丰客，天荒地老无人识。<br>  
空将笺上两行书，直犯龙颜请恩泽。<br>  
我有迷魂招不得，雄鸡一声天下白。<br>  
少年心事当拿云，谁念幽寒坐呜呃。  
</p>  
<hr>  
<p><a name="101"></a>101长歌续短歌<p>  
长歌破衣襟，短歌断白发。<br>  
秦王不可见，旦夕成内热。<br>  
渴饮壶中酒，饥拔陇头粟。<br>  
凄凄四月阑，千里一时绿。<br>  
夜峰何离离，明月落石底。<br>  
徘徊沿石寻，照出高峰外。<br>  
不得与之游，歌成鬓先改。<p>  
凄凄：一作凄凉。  
</p>  
<hr>  
<p><a name="102"></a>102公莫舞歌并序<p>  
公莫舞歌者，咏项伯翼蔽刘沛公也。会中壮士，灼灼于人，<br>  
故无复书；且南北乐府率有歌引。贺陋诸家，今重作公莫舞歌<br>  
云。<p>  
方花古础排九楹，刺豹淋血盛银罂。<br>  
华筵鼓吹无桐竹，长刀直立割鸣筝。<br>  
横楣粗锦生红纬，日炙锦嫣王未醉。<br>  
腰下三看宝(块左换王)光，项庄掉鞘栏前起。<br>  
材官小尘公莫舞，座上真人赤龙子。<br>  
芒砀云端抱天回，咸阳王气清如水。<br>  
铁枢铁楗重束关，大旗五丈撞双环。<br>  
汉王今日须秦印，绝膑刳肠臣不论。<p>  
古础：一作石础。华筵：一作军筵。  
</p>  
<hr>  
<p><a name="103"></a>103昌谷北园新笋四首<p>  
箨落长竿削玉开，君看母笋是龙材。<br>  
更容一夜抽千尺，别却池园数寸泥。<p>  
斫取青光写楚辞，腻香春粉黑离离。<br>  
无情有恨何人见，露压烟啼千万枝。<p>  
家泉石眼两三茎，晓看阴根紫陌生。<br>  
今年水曲春沙上，笛管新篁拔玉青。<p>  
古竹老梢惹碧云，茂陵归卧叹清贫。<br>  
风吹千亩迎雨啸，鸟重一枝入酒樽。  
</p>  
<hr>  
<p><br>  
<a name="107"></a>107恼公<p>  
宋玉愁空断，娇饶粉自红。<br>  
歌声春草露，门掩杏花丛。<br>  
注口樱桃小，添眉桂叶浓。<br>  
晓奁妆秀靥，夜帐减香筒。<br>  
钿镜飞孤鹊，江图画水荭。<br>  
陂陀梳碧凤，腰袅带金虫。<br>  
杜若含清露，河蒲聚紫茸。<br>  
月分蛾黛破，花合靥朱融。<br>  
发重疑盘雾，腰轻乍倚风。<br>  
密书题豆蔻，隐语笑芙蓉。<br>  
莫锁茱萸匣，休开翡翠笼。<br>  
弄珠惊汉燕，烧蜜引胡蜂。<br>  
醉缬抛红网，单罗挂绿蒙。<br>  
数钱教姹女，买药问巴(上宗下贝)。<br>  
匀脸安斜雁，移灯想梦熊。<br>  
肠攒非束竹，(月玄)急是张弓。<br>  
晚树迷新蝶，残霓忆断虹。<br>  
古时填渤(氵解)，今日凿崆峒。<br>  
绣沓褰长幔，罗裙结短封。<br>  
心摇如舞鹤，骨出似飞龙。<br>  
井槛淋清漆，门铺缀白铜。<br>  
偎花开兔径，向壁印狐踪。<br>  
玳瑁钉帘薄，琉璃叠扇烘。<br>  
象床缘素柏，瑶席卷香葱。<br>  
细管吟朝幌，芳醪落夜枫。<br>  
宜男生楚巷，栀子发金墉。<br>  
龟甲开屏涩，鹅毛渗墨浓。<br>  
黄庭留卫(灌左换王)，绿树养韩冯。<br>  
鸡唱星悬柳，鸦啼露滴桐。<br>  
黄娥初出座，宠妹始相从。<br>  
蜡泪垂兰烬，秋芜扫绮栊。<br>  
吹笙翻旧引，沽酒待新丰。<br>  
短佩愁填粟，长弦怨削菘。<br>  
曲池眠乳鸭，小阁睡娃僮。<br>  
褥缝簪双线，钩绦辫五总。<br>  
蜀烟飞重锦，峡雨溅轻容。<br>  
拂镜羞温峤，薰衣避贾充。<br>  
鱼生玉藕下，人在石莲中。<br>  
含水弯蛾翠，登楼(氵巽)马鬃。<br>  
使君居曲陌，园令住临邛。<br>  
桂火流苏暖，金炉细炷通。<br>  
春迟王子态，莺啭谢娘慵。<br>  
玉漏三星曙，铜街五马逢。<br>  
犀株防胆怯，银液镇心忪。<br>  
跳脱看年命，琵琶道吉凶。<br>  
王时应七夕，夫位在三宫。<br>  
无力涂云母，多方带药翁。<br>  
符因青鸟送，囊用绛纱缝。<br>  
汉苑寻官柳，河桥阂禁钟。<br>  
月明中妇觉，应笑画堂空。<p>  
削菘：一作削崧。桂火：一作桂帐。  
</p>  
<hr>  
<p><br>  
<a name="108"></a>108感讽五首<p>  
合浦无明珠，龙洲无木奴。<br>  
足知造化力，不给使君须。<br>  
越妇未织作，吴蚕始蠕蠕。<br>  
县官骑马来，狞色虬紫须。<br>  
怀中一方板，板上数行书。<br>  
“不因使君怒，焉得诣尔庐？”<br>  
越妇拜县官：“桑牙今尚小。<br>  
会待春日晏，丝车方掷掉。”<br>  
越妇通言语，小姑具黄粱。<br>  
县官踏飧去，簿吏复登堂。<p>  
其二<p>  
奇俊无少年，日车何(足辟)(足辟)。<br>  
我待纡双绶，遗我星星发。<br>  
都门贾生墓，青蝇久断绝。<br>  
寒食摇扬天，愤景长肃杀。<br>  
皇汉十二帝，唯帝称睿哲。<br>  
一夕信竖儿，文明永沦歇。<p>  
一夕信竖儿：一作反信竖儿言。<p>  
其三<p>  
南山何其悲，鬼雨洒空草。<br>  
长安夜半秋，风前几人老。<br>  
低迷黄昏径，袅袅青栎道。<br>  
月午树无影，一山唯白晓。<br>  
漆炬迎新人，幽圹萤扰扰。<p>  
风前几人老：一作风剪春姿老。<p>  
其四<p>  
星尽四方高，万物知天曙。<br>  
己生须己养，荷担出门去。<br>  
君平久不返，康伯遁国路。<br>  
晓思何(讠尧)(讠尧)，(圜外换门)(门贵)千人语。<p>  
其五<p>  
石根秋水明，石畔秋草瘦。<br>  
侵衣野竹香，蛰蛰垂叶厚。<br>  
岑中月归来，蟾光挂空秀。<br>  
桂露对仙娥，星星下云逗。<br>  
凄凉栀子落，山璺泣晴漏。<br>  
下有张仲蔚，披书案将朽。<p>  
空秀：一作云秀。桂露：一作秋露。  
</p>  
<hr>  
<p><br>  
<a name="113"></a>113三月过行宫<p>  
渠水红繁拥御墙，风娇小叶学娥妆。<br>  
垂帘几度青春老，堪锁千年白日长。  
</p>  
<hr>  
<p><br>  
<a name="114"></a>114追和何谢铜雀妓<p>  
佳人一壶酒，秋容满千里。<br>  
石马卧新烟，忧来何所似？<br>  
歌声且潜弄，陵树风自起。<br>  
长裾压高台，泪眼看花机。  
</p>  
<hr>  
<p><a name="115"></a>115送秦光禄北征<p>  
北虏胶堪折，秋沙乱晓鼙。<br>  
髯胡频犯塞，骄气似横霓。<br>  
灞水楼船渡，营门细柳开。<br>  
将军驰白马，豪彦骋雄材。<br>  
箭射(搀左换木)枪落，旗悬日月低。<br>  
榆稀山易见，甲重马频嘶。<br>  
天远星光没，沙平草叶齐。<br>  
风吹云路火，雪污玉关泥。<br>  
屡断呼韩颈，曾然董卓脐。<br>  
太长犹旧宠，光禄是新阶。<br>  
宝(决左换王)麒麟起，银壶狒(犭穴)啼。<br>  
桃花连马发，彩絮扑鞍来。<br>  
呵臂悬金斗，当唇注玉(上三个田下缶)。<br>  
清苏和碎蚁，紫腻卷浮杯。<br>  
虎(革郭)先蒙马。鱼肠且断犀。<br>  
(走参)(走覃)西旅狗，蹙额北方奚。<br>  
守帐然香暮，看鹰永夜栖。<br>  
黄龙就别镜，青冢念阳台。<br>  
周处长桥役，侯调短弄哀。<br>  
钱塘阶凤羽，正室掰鸾钗。<br>  
内子攀琪树，羌儿奏落梅。<br>  
今朝擎剑去，何日刺蛟回。  
</p>  
<hr>  
<p><br>  
<a name="116"></a>116酬答二首<p>  
金鱼公子夹衫长，密装腰(革廷)割玉方。<br>  
行处春风随马尾，柳花偏打内家香。<p>  
其二<p>  
雍州二月梅池春，御水(交鸟)(青鸟)暖白苹。<br>  
试问酒旗歌板地，今朝谁是拗花人。  
</p>  
<hr>  
<p><br>  
<a name="118"></a>118画角东城<p>  
河转曙萧萧，鸦飞睥睨高。<br>  
帆长(扌票)越甸，壁冷挂吴刀。<br>  
淡菜生寒日，鲕鱼(氵巽)白涛。<br>  
水花沾抹额，旗鼓夜迎潮。<p>  
谢秀才有妾缟练，改从于人，秀才引留之不得，后生感忆。<br>  
座人制诗嘲诮。贺复继四首。<p>  
谁知泥忆云，望断梨花春。<br>  
荷丝制机练，竹叶剪花裙。<br>  
月明啼阿姊，灯暗会良人。<br>  
也识君夫婿，金鱼挂在身。<p>  
姊：一作姐。<p>  
其二<p>  
铜镜立青鸾，燕脂拂紫绵。<br>  
腮花弄暗粉，眼尾泪侵寒。<br>  
碧玉破不复，瑶琴重拔弦。<br>  
今日非昔日，何人敢正看？<p>  
破不复：一作破瓜后。<p>  
其三<p>  
洞房思不禁，蜂子作花心。<br>  
灰暖残香炷，发冷青虫簪。<br>  
夜遥灯焰短，睡熟小屏深。<br>  
好作鸳鸯梦，南城罢捣砧。<p>  
其四<p>  
寻常轻宋玉，今日稼文鸯。<br>  
戟干横龙(上竹中虚下八)，刀环倚桂窗。<br>  
邀人裁半袖，端坐据胡床。<br>  
泪湿红轮重，栖乌上井梁。  
</p>  
<hr>  
<p><a name="122"></a>122昌谷读书示巴童<p>  
虫响灯光薄，宵寒药气浓。<br>  
君怜垂翅客，辛苦尚相从。<p>  
巴童答<p>  
巨鼻宜山褐，庞眉入苦吟。<br>  
非君唱乐府，谁识怨秋深？  
</p>  
<hr>  
<p><a name="123"></a>123代崔家送客<p>  
行盖柳烟下，马蹄白翩翩。<br>  
恐随行处尽，何忍重扬鞭。<p>  
恐随行处尽：一作恐随送处尽，一作恐送行处尽。<br>  
重：一作复。  
</p>  
<hr>  
<p><a name="124"></a>124出城<p>  
雪下桂花稀，啼乌被弹归。<br>  
关水乘驴影，秦风帽带垂。<br>  
入乡试万里，无印自堪悲。<br>  
卿卿忍相问，镜中双泪姿。<p>  
试万里：一作诚可重。  
</p>  
<hr>  
<p><a name="125"></a>125莫种树<p>  
园中莫种树，种树四时愁。<br>  
独睡南床月，今秋似去秋。<p>  
南床：一作南窗。  
</p>  
<hr>  
<p><a name="126"></a>126将发<p>  
东床卷席罢，护落将行去。<br>  
秋白遥遥空，日满门前路。  
</p>  
<hr>  
<p><a name="127"></a>127追赋画江潭苑四首<p>  
吴苑晓苍苍，宫衣水溅黄。<br>  
小鬟红粉薄，骑马佩珠长。<br>  
路指台城迥，罗薰裤褶香。<br>  
行云沾翠辇，今日似襄王。<p>  
其二<p>  
宝袜菊衣单，蕉花密露寒。<br>  
水光兰泽叶，带重剪刀钱。<br>  
角暖盘弓易，靴长上马难。<br>  
泪痕沾寝帐，匀粉照金鞍。<p>  
带重：一作重带。<p>  
其三<p>  
剪翅小鹰斜，绦根玉镟花。<br>  
(革秋)垂妆钿粟，箭(服加竹头)钉文竹。<br>  
狒狒啼深竹，(交鸟)(青鸟)老湿沙。<br>  
宫官烧蜡火，飞烬污铅华。<p>  
镟：一作簇。<p>  
其四<p>  
十骑簇芙蓉，宫衣小队红。<br>  
练香熏宋鹊，寻箭踏卢龙。<br>  
旗湿金铃重，霜干玉镫空。<br>  
今朝画眉早，不待景阳钟。  
</p>  
<hr>  
<p><a name="131"></a>131潞州张大宅病酒，遇江使寄上十四兄<p>  
秋至昭关后，当知赵国寒。<br>  
系书随短羽，写恨破长笺。<br>  
病客眠清晓，疏桐坠绿鲜。<br>  
城鸦啼粉堞，军吹压芦烟。<br>  
岸帻褰纱幌，枯塘卧折莲。<br>  
木窗银迹画，石磴水痕钱。<br>  
旅酒侵愁肺，离歌绕懦弦。<br>  
诗封两条泪，露折一枝兰。<br>  
莎老沙鸡泣，松干瓦兽残。<br>  
觉骑燕地马，梦载楚溪船。<br>  
椒桂倾长席，鲈鲂斫玳筵。<br>  
岂能忘旧路，江岛滞佳年。  
</p>  
<hr>  
<p><a name="132"></a>132难忘曲<p>  
夹道开洞门，弱杨低画戟。<br>  
帘影竹华起，箫声吹日色。<br>  
蜂语绕妆镜，画蛾学春碧。<br>  
乱系丁香梢，满栏花向夕。<p>  
画蛾：一作拂蛾。  
</p>  
<hr>  
<p><a name="133"></a>133贾公闾贵婿曲<p>  
朝衣不须长，分花对袍缝。<br>  
嘤嘤白马来，满脑黄金重。<br>  
今朝香气苦，珊瑚涩难枕。<br>  
且要弄风人，暖蒲沙上饮。<br>  
燕语踏帘钩，日虹屏中碧。<br>  
潘令在河阳，无人死芳色。  
</p>  
<hr>  
<p><a name="134"></a>134夜饮朝眠曲<p>  
觞酣出座东方高，腰横半解星劳劳。<br>  
柳苑鸦啼公主醉，薄露压花蕙兰气。<br>  
玉转湿丝牵晓水，热粉生香琅(王干)紫。<br>  
夜饮朝眠断无事，楚罗之帏卧皇子。<p>  
柳苑：一作柳花。蕙兰：一作蕙园。  
</p>  
<hr>  
<p><a name="135"></a>135王浚墓下作<p>  
人间无阿童，犹唱水中龙。<br>  
白草侵烟死，秋藜绕地红。<br>  
古书平黑石，神剑断青铜。<br>  
耕势鱼鳞起，坟科马鬣封。<br>  
菊花垂湿露，棘径卧干蓬。<br>  
松柏愁香涩，南原几夜风！<p>  
坟科：一作坟斜。  
</p>  
<hr>  
<p><a name="136"></a>136客游<p>  
悲满千里心，日暖南山石。<br>  
不谒承明庐，老作平原客。<br>  
四时别家庙，三年去乡国。<br>  
旅歌屡弹铗，归问时裂帛。  
</p>  
<hr>  
<p><a name="137"></a>137崇义里滞雨<p>  
落莫谁家子？来感长安秋。<br>  
壮年抱羁恨，梦泣生白头。<br>  
瘦马秣败草，雨沫飘寒沟。<br>  
南宫古帘暗，湿景传签筹。<br>  
家山远千里，云脚天东头。<br>  
忧眠枕剑匣，客帐梦封侯。  
</p>  
<hr>  
<p><br>  
<a name="138"></a>138冯小怜<p>  
湾头见小怜，请上琵琶弦。<br>  
破得春风恨，今朝值几钱。<br>  
裙垂竹叶带，鬓湿杏花烟。<br>  
玉冷红丝重，齐宫妾驾鞭。<p>  
春风：一作东风。妾驾鞭：一作驾妾鞭。  
</p>  
<hr>  
<p><br>  
<a name="139"></a>139赠陈商<p>  
长安有男儿，二十心已朽。<br>  
楞伽堆案前，楚辞系肘后。<br>  
人生有穷拙，日暮聊饮酒。<br>  
只今道已塞，何必须白首？<br>  
凄凄陈述圣，披褐(钅且)俎豆。<br>  
学为尧舜文，时人责衰偶。<br>  
柴门车辙冻，日下榆影瘦。<br>  
黄昏访我来，苦节青阳皱。<br>  
太华五千仞，劈地抽森秀。<br>  
旁古无寸寻，一上戛牛斗。<br>  
公卿纵不怜，宁能锁吾口？<br>  
李生师太华，大坐看白昼。<br>  
逢霜作朴(嫩左换木)，得气为春柳。<br>  
礼节乃相去，憔悴如刍狗。<br>  
风雪直斋坛，墨组贯铜绶。<br>  
臣妾气态间，唯欲承箕帚。<br>  
天眼何时开？古剑庸一吼。<p>  
旁古：一作旁苦。不怜：一作不言。  
</p>  
<hr>  
<p><a name="140"></a>140钓鱼诗<p>  
秋水钓红渠，仙人待素书。<br>  
菱丝萦独茧，菰米蛰双鱼。<br>  
斜竹垂清沼，长纶贯碧虚。<br>  
饵悬春蜥蜴，钩坠小蟾蜍。<br>  
詹子情无限，龙阳恨有余。<br>  
为看烟浦上，楚女泪沾裾。<p>  
清沼：一作青沼。  
</p>  
<hr>  
<p><a name="141"></a>141奉和二兄罢使遣马归延州<p>  
空留三尺剑，不用一丸泥。<br>  
马向沙场去，人归故国来。<br>  
笛愁翻陇水，酒喜沥春灰。<br>  
锦带休惊雁，罗衣尚斗鸡。<br>  
还吴已渺渺，入郢莫凄凄。<br>  
自是桃李树，何患不成蹊？<p>  
何患：一作何畏。  
</p>  
<hr>  
<p><a name="142"></a>142答赠<p>  
本是张公子，曾名萼绿华。<br>  
沉香熏小像，杨柳伴啼鸦。<br>  
露重金泥冷，杯阑玉树斜。<br>  
琴堂沽酒客，新买后园花。  
</p>  
<hr>  
<p><a name="143"></a>143题赵生壁<p>  
大妇然竹根，中妇舂玉屑。<br>  
冬暖拾松枝，日烟生蒙灭。<br>  
木藓青桐老，石井水声发。<br>  
曝背卧东亭，桃花满肌骨。<p>  
石井：一作石泉。  
</p>  
<hr>  
<p><a name="144"></a>144感春<p>  
日暖自萧条，花悲北郭骚。<br>  
榆穿莱子眼，柳断舞儿腰。<br>  
上幕迎神燕，飞丝送百劳。<br>  
胡琴今日恨，急语向檀槽。  
</p>  
<hr>  
<p><br>  
<a name="145"></a>145仙人<p>  
弹琴石壁上，翻翻一仙人。<br>  
手持白鸾尾，夜扫南山云。<br>  
鹿饮寒涧下，鱼归清海滨。<br>  
当时汉武帝，书报桃花春。<p>  
翻翻：一作翩翩。  
</p>  
<hr>  
<p><a name="146"></a>146河阳歌<p>  
染罗衣，秋蓝难着色。<br>  
不是无心人，为作台邛客。<br>  
花烧中(氵单)城，颜郎身已老。<br>  
惜许两少年，抽心似春草。<br>  
今日见银牌，今夜鸣玉宴。<br>  
牛头高一尺，隔坐应相见。<br>  
月从东方转，酒从东方转。<br>  
觥船饫口红，蜜炬千枝烂。<p>  
台邛：疑为临邛。惜许：一作昔许。  
</p>  
<hr>  
<p><a name="147"></a>147花游曲并序<p>  
寒食日，诸王妓游，贺入座，因采梁简文诗调赋花游曲，<br>  
与妓弹唱。<p>  
春柳南陌态，冷花寒露姿。<br>  
今朝醉城外，拂镜浓扫眉。<br>  
烟湿愁车重，红油覆画衣。<br>  
舞裙香不暖，酒色上来迟。  
</p>  
<hr>  
<p><a name="148"></a>148春昼<p>  
朱城报春更漏转，光风催兰吹小殿。<br>  
草细堪梳，柳长如线。<p>卷衣秦帝，扫粉赵燕。<br>  
日含画幕，蜂上罗荐。<br>  
平阳花坞，河阳花县。<br>  
越妇(扌耆)机，吴蚕作茧。<br>  
菱汀系带，荷塘倚扇。<br>  
江南有情，塞北无限。  
</p>  
<hr>  
<p><a name="149"></a>149安乐宫<p>  
深井桐乌起，尚复牵清水。<br>  
未盥邵陵瓜，瓶中弄长翠。<br>  
新成安乐宫，宫如凤凰翅。<br>  
歌回蜡板鸣，左(忄官)提壶使。<br>  
绿蘩悲水曲，茱萸别秋子。<p>  
深井：一作漆井。邵陵瓜：当作东陵瓜。  
</p>  
<hr>  
<p><a name="150"></a>150蝴蝶飞(一作蝴蝶舞)<p>  
杨花扑帐春云热，龟甲屏风醉眼缬。<br>  
东家蝴蝶西家飞，白骑少年今日归。  
</p>  
<hr>  
<p><a name="151"></a>151梁公子<p>  
风采出萧家，本是菖蒲花。<br>  
南塘莲子熟，洗马走江沙。<br>  
御笺银沫冷，长簟凤窠斜。<br>  
种柳营中暗，题书赐馆娃。<p>  
江沙：一作江涯。  
</p>  
<hr>  
<p><a name="152"></a>152牡丹种曲<p>  
莲枝未长秦蘅老，走马驮金(属斤)春草。<br>  
水灌香泥却月盘，一夜绿房迎白晓。<br>  
美人醉语园中烟，晚华已散蝶又阑。<br>  
梁王老去罗衣在，拂袖风吹蜀国弦。<br>  
归霞帔拖蜀帐昏，嫣红落粉罢承恩。<br>  
檀郎谢女眠何处？楼台月明燕夜语。  
</p>  
<hr>  
<p><a name="153"></a>153后园凿井歌<p>  
井上辘轳床上转：<br>  
水声繁，弦声浅。<br>  
情若何？荀奉倩。<br>  
城头日，长向城头住。<br>  
一日作千年，不须流下去。  
</p>  
<hr>  
<p><a name="154"></a>154开愁歌<p>  
秋风吹地百草干，华容碧影生晚寒。<br>  
我当二十不得意，一心愁谢如枯兰。<br>  
衣如飞鹑马如狗，临岐击剑生铜吼。<br>  
旗亭下马解秋衣，请贳宜阳一壶酒。<br>  
壶中唤天云不开，白昼万里闲凄迷。<br>  
主人劝我养心骨，莫受俗物相填(豕灰)。  
</p>  
<hr>  
<p><a name="155"></a>155秦宫诗并序<p>  
汉秦宫，将军梁冀之嬖奴也。秦宫得宠内舍，故以娇名大噪<br>  
于人。予抚旧而作长辞，辞以冯子都之事相为对望，又云昔有之<br>  
诗。<p>  
越罗衫袂迎春风，玉刻麟麟腰带红。<br>  
楼头曲宴仙人语，帐底吹笙香雾浓。<br>  
人间酒暖春茫茫，花枝入帘白日长。<br>  
飞窗复道传筹饮，十夜铜盘腻烛黄。<br>  
秃衿小袖调鹦鹉，紫绣麻鞋踏哮虎。<br>  
斫桂烧金待晓筵，白鹿清酥夜半煮。<br>  
桐英永巷骑新马，内屋深屏生色画。<br>  
开门烂用水衡钱，卷起黄河向身泻。<br>  
皇天厄运犹曾裂，秦宫一生花底活。<br>  
鸾篦夺得不还人，醉睡氍毹满堂月。<p>  
衫袂：一作夹衫。人间：一作人闲。<br>  
十夜铜盘：一作半夜朦胧。鞋：原文作(瑕左换韦)。<br>  
哮虎：一作吼虎。清酥：一作青苏。夜半：一作夜来。  
</p>  
<hr>  
<p><a name="156"></a>156古邺城童子谣效王粲刺曹操<p>  
邺城中，暮尘起。<br>  
探黑丸，斫文吏。<br>  
棘为鞭，虎为马。<br>  
团团走，邺城下。<br>  
切玉剑，射日弓。<br>  
献何人？奉相公。<br>  
扶毂来，关右儿。<br>  
香扫涂，相公归。  
</p>  
<hr>  
<p><br>  
<a name="157"></a>157杨生青花紫石砚歌<p>  
端州石工巧如神，踏天磨刀割紫云。<br>  
佣(顽右换刂)抱水含满唇，暗洒苌弘冷血痕。<br>  
纱帷昼暖墨花春，轻沤漂沫松麝薰。<br>  
干腻薄重立脚匀，数寸光秋无日昏。<br>  
圆毫促点声静新，孔砚宽顽何足云！<p>  
光秋：一作秋光。顽：一作硕。  
</p>  
<hr>  
<p><a name="158"></a>158房中思<p>  
新桂如蛾眉，秋风吹小绿。<br>  
行轮出门去，玉銮声断续。<br>  
月轩下风露，晓庭自幽涩。<br>  
谁能事贞素？卧听莎鸡泣。  
</p>  
<hr>  
<p><a name="159"></a>159石城晓<p>  
月落大堤上，女垣栖乌起。<br>  
细露湿团红，寒香解夜醉。<br>  
女牛渡天河，柳烟满城曲。<br>  
上客留断缨，残蛾斗双绿。<br>  
春帐依微蝉翼罗，横茵突金隐体花。<br>  
帐前轻絮鹅毛起，欲说春心无所似。<p>  
女牛：一作石子。鹅毛：一作鹤毛。  
</p>  
<hr>  
<p><a name="160"></a>160苦昼短<p>  
飞光飞光，劝尔一杯酒。<br>  
吾不识青天高，黄地厚。<br>  
唯见月寒日暖，来煎人寿。<br>  
食熊则肥，食蛙则瘦。<br>  
神君何在，太一安有？<br>  
天东有若木，下置衔烛龙。<br>  
吾将斩龙足，嚼龙肉，<br>  
使之朝不得回，夜不得伏。<br>  
自然老者不死，少者不哭。<br>  
何为服黄金，吞白玉？<br>  
谁似任公子，云中骑碧驴？<br>  
刘彻茂陵多滞骨，嬴政梓棺费鲍鱼。<p>  
服：一作饵。似：一作是。碧：一作白。  
</p>  
<hr>  
<p><a name="161"></a>161章和二年中<p>  
云萧索，田风拂拂，麦芒如彗黍如粟。<br>  
关中父老百领襦，关东吏人乏诟租。<br>  
健犊春耕土膏黑，菖蒲丛丛沿水脉。<br>  
殷勤为我下田租，百钱携偿丝桐客。<br>  
游春漫光坞花白，野林散香神降席。<br>  
拜神得寿献天子，七星贯断嫦娥死。<p>  
田风拂拂：一本无田字。  
</p>  
<hr>  
<p><a name="162"></a>162春归昌谷<p>  
束发方读书，谋身苦不早。<br>  
终军未乘传，颜子鬓先老。<br>  
天网信崇大，矫士常(忄蚤)(忄蚤)。<br>  
逸目骈甘华，羁心如荼蓼。<br>  
旱云二三月，岑岫相颠倒。<br>  
谁揭(赤贞)玉盘，东方发红照。<br>  
春热张鹤盖，兔目官槐小。<br>  
思焦面如病，尝胆肠似绞。<br>  
京国心烂漫，夜梦归家少。<br>  
发轫东门外，天地皆浩浩。<br>  
青树骊山头，花风满秦道。<br>  
宫台光错落，装画偏峰峤。<br>  
细绿及团红，当路杂啼笑。<br>  
香风下高广，鞍马正华耀。<br>  
独乘鸡栖车，自觉少风调。<br>  
心曲语形影，只身焉足乐。<br>  
岂能脱负担，刻鹄曾无兆。<br>  
幽幽太华侧，老柏如建纛。<br>  
龙皮相排戛，翠羽更荡掉。<br>  
驱趋委憔悴，眺览强笑貌。<br>  
花蔓阂行(车舟)，(毂车换系)烟暝深徼。<br>  
少健无所就，入门愧家老。<br>  
听讲依大树，观书临曲沼。<br>  
知非出柙虎，甘作藏雾豹。<br>  
韩鸟处缯缴，湘鲦在笼罩。<br>  
狭行无廓落，壮士徒轻躁。<p>  
装画：一作装尽。偏峰峤：一作遍峰峤。香风：一作香气。<br>  
笑貌：一作容貌。缯缴：乃(矢曾)缴之讹。廓落：一作廓路。  
</p>  
<hr>  
<p><a name="163"></a>163昌谷诗<p>  
昌谷五月稻，细青满平水。<br>  
遥峦相压叠，颓绿愁堕地。<br>  
光洁无秋思，凉旷吹浮媚。<br>  
竹香满凄寂，粉节涂生翠。<br>  
草发垂恨鬓，光露泣幽泪。<br>  
层围烂洞曲，芳径老红醉。<br>  
攒虫锼古柳，蝉子鸣高邃。<br>  
大带委黄葛，紫蒲交狭(氵矣)。<br>  
石钱差复籍，厚叶皆蟠腻。<br>  
汰沙好平白，立马印青字。<br>  
晚鳞自遨游，瘦鹄暝单峙。<br>  
嘹嘹湿蛄声，咽源惊溅起。<br>  
纡缓玉真路，神娥蕙花里。 (原注：近武后巡幸路。）<br>   
苔絮萦涧砾，山实垂(赤贞)紫。<br>   
小柏俨重扇，肥松突丹髓。<br>   
鸣流走响韵，垄秋拖光穗。<br>   
莺唱闵女歌，瀑悬楚练帔。<br>   
风露满笑眼，骈岩杂舒坠。<br>   
乱筱迸石岭，细颈喧岛瑟。<br>   
日脚扫昏翳，新云启华(门必)。<br>   
谧谧厌夏光，商风道清气。<br>   
高眠服玉容，烧桂祀天几。 (原注：谷与女山岭阪相承，山即兰<br>   
雾衣夜披拂，眠坛梦真粹。 香神女上天处也，遗几在焉。)<br>   
待驾栖鸾老，故宫椒壁圮。 (原注：福昌宫在谷之东。)<br>   
鸿珑数铃响，羁臣发凉思。<br>   
阴藤束朱键，龙帐着魈魅。<br>   
碧锦帖花柽，香衾事残贵。<br>   
歌尘蠹木在，舞彩长云似。<br>   
珍壤割绣段，里俗祖风义。<br>   
邻凶不相杵，疫病无邪祀。<br>   
鲐皮识仁惠，总角知腼耻。<br>   
县省司刑官，户乏诟租吏。<br>   
竹薮添堕简，石矶引钩饵。<br>   
溪湾转水带，芭蕉倾蜀纸。<br>   
岑光晃(毂车换系)襟，孤景拂繁事。<br>   
泉樽陶宰酒，月眉谢郎妓。<br>   
丁丁幽钟远，矫矫单飞至。<br>   
霞(山献)殷嵯峨，危溜声争次。<br>   
淡蛾流平碧，薄月眇阴悴。<br>   
凉光入涧岸，廓尽山中意。<br>   
渔童下宵网，霜禽竦烟翅。<br>   
潭镜滑蛟涎，浮珠(口佥)鱼戏。<br>   
风桐瑶匣瑟，萤星锦城使。<br>   
柳缀长缥带，篁掉短笛吹。<br>   
石根缘绿藓，芦笋抽丹渍。<br>   
漂旋弄天影，古桧拿云臂。<br>   
愁月薇帐红，(罗上娟右)云香蔓刺。<br>   
芒麦平百井，闲乘列千肆。<br>   
刺促成纪人，好学鸱夷子。<p>   
细青满平水：一作细草平秋水。垄秋：疑为垄楸。<br>   
笑眼：疑为笑恨。服玉容：一作复玉容。   
</p>   
<hr>   
<p><a name="164"></a>164铜驼悲<p>   
落魄三月罢，寻花去东家。<br>   
谁作送春曲？洛岸悲铜驼。<br>   
桥南多马客，北山饶古人。<br>   
客饮杯中酒，驼悲千万春。<br>   
生世莫徒劳，风吹盘上烛。<br>   
厌见桃株笑，铜驼夜来哭。   
</p>   
<hr>   
<p><a name="165"></a>165自昌谷到洛后门<p>   
九月大野白，苍岑竦秋门。<br>   
寒凉十月末，雪霰蒙晓昏。<br>   
澹色结昼天，心事填空云。<br>   
道上千里风，野竹蛇涎痕。<br>   
石涧冻波声，鸡叫清寒晨。<br>   
强行到东舍，解马投旧邻。<br>   
东家名廖者，乡曲传姓辛。<br>   
杖头非饮酒，吾请造其人。<br>   
始欲南去楚，又将西适秦。<br>   
襄王与武帝，各自留青春。<br>   
闻道兰台上，宋玉无归魂。<br>   
缃缥两行字，蛰虫蠹秋芸。<br>   
为探秦台意，岂命余负薪？<p>   
十月末：一作交月末。   
</p>   
<hr>   
<p><a name="166"></a>166七月一日晓入太行山<p>   
一夕绕山秋，香露溘蒙绿。<br>   
新桥倚云阪，候虫嘶露朴。<br>   
洛南今已远，越衾谁为熟？<br>   
石气何凄凄，老莎如短镞。<p>   
绿：一作(艹录)。洛南：一作洛阳。   
</p>   
<hr>   
<p><a name="167"></a>167秋凉诗寄正字十二兄<p>   
闭门感秋风，幽姿任契阔。<br>   
大野生素空，天地旷肃杀。<br>   
露光泣残蕙，虫响连夜发。<br>   
房寒寸辉薄，迎风绛纱折。<br>   
披书古芸馥，恨唱华容歇。<br>   
百日不相知，花光变凉节。<br>   
弟兄谁念虑，笺翰既通达。<br>   
青袍度白马，草简奏东阙。<br>   
梦中相聚笑，觉见半床月。<br>   
长思剧循环，乱忧抵覃葛。<p>   
露光：一作光露。白马：一作瘦马。   
</p>   
<hr>   
<p><a name="168"></a>168艾如张<p>   
锦(衤詹)榆，绣裆襦。<br>   
强饮啄，哺尔雏。<br>   
陇东卧穗满风雨，莫信笼媒陇西去。<br>   
齐人织网如素空，张在野田平碧中。<br>   
网丝漠漠无形影，误尔触之伤首红。<br>   
艾叶绿花谁剪刻？中藏祸机不可测。<p>   
笼媒：一作良媒。   
</p>   
<hr>   
<p><a name="169"></a>169上云乐<p>   
飞香走红满天春，花龙盘盘上紫云。<br>   
三千宫女列金屋，五十弦瑟海上闻。<br>   
天江碎碎银沙路，嬴女机中断烟素。<br>   
缝舞衣，八月一日君前舞。<p>   
宫女：一作彩女。天江：一作天河。   
</p>   
<hr>   
<p><a name="170"></a>170摩多楼子<p>   
玉塞去金人，二万四千里。<br>   
风吹沙作云，一时渡辽水。<br>   
天白水如练，甲丝双串断。<br>   
行行莫苦辛，城月犹残半。<br>   
晓气朔烟上，(走录)(走足)胡马蹄。<br>   
行人临水别，陇水长东西。<p>   
风吹：一作风卷。陇水：一作隔陇。   
</p>   
<hr>   
<p><a name="171"></a>171猛虎行<p>   
长戈莫舂，长弩莫抨。<br>   
乳孙哺子，教得生狞。<br>   
举头为城，掉尾为旌。<br>   
东海黄公，愁见夜行。<br>   
道逢驺虞，牛哀不平。<br>   
何用尺刀？壁上雷鸣。<br>   
泰山之下，妇人哭声。<br>   
官家有程，吏不敢听。<p>   
长弩：一作强弩。   
</p>   
<hr>   
<p><a name="172"></a>172日出行<p>   
白日下昆仑，发光如舒丝。<br>   
徒照葵藿心，不照游子悲。<br>   
折折黄河曲，日从中央转。<br>   
□谷耳曾闻，若木眼不见。<br>   
奈尔铄石，胡为销人？<br>   
羿弯弓属矢，那不中足。<br>   
令久不得奔？讵教晨光夕昏！<p>   
奈尔：一作奈何。   
</p>   
<hr>   
<p><br>   
<a name="173"></a>173苦篁调啸引<p>   
请说轩辕在时事，<br>   
伶伦采竹二十四。<br>   
伶伦采之自昆丘，<br>   
轩辕诏遣中分作十二。<br>   
伶伦以之正音律，<br>   
轩辕以之调元气。<br>   
当时黄帝上天时，<br>   
二十三管咸相随。<br>   
唯留一管人间吹，<br>   
无德不能得此管，<br>   
此管沉埋虞舜祠。<p>   
昆丘：一作昆仑。   
</p>   
<hr>   
<p><a name="174"></a>174拂舞歌辞<p>   
吴娥声绝天，空云闲徘徊。<br>   
门外满车马，亦须生绿苔。<br>   
樽有乌程酒，劝君千万寿。<br>   
全胜汉武锦楼上，晓望晴寒饮花露。<br>   
东方日不破，天光无老时。<br>   
丹成作蛇乘白雾，千年重化玉井土。<br>   
从蛇作土二千载，吴堤绿草年年在。<br>   
背有八卦称神仙，邪鳞顽甲滑腥涎。<p>   
晴寒：一作晴空。二千载：一作一千载。   
</p>   
<hr>   
<p><br>   
<a name="175"></a>175夜坐吟<p>   
踏踏马蹄谁见过？<br>   
眼看北斗直天河。<br>   
西风罗幕生翠波，<br>   
铅华笑妾颦青蛾。<br>   
为君起唱( 一作舞) 长相思，<br>   
帘外严霜皆倒飞。<br>   
明星烂烂东方陲，<br>   
红霞梢出东南涯，<br>   
陆郎去矣乘班骓。<p>   
起唱：一作起舞。   
</p>   
<hr>   
<p><br>   
<a name="176"></a>176箜篌引(又名公无渡河)<p>   
公乎公乎，提壶将焉如？<br>   
屈平沈湘不足慕，徐衍入海诚为愚。<br>   
公乎公乎，床有菅席盘有鱼。<br>   
北里有贤兄，东邻有小姑。<br>   
陇亩油油黍与葫，瓦(无瓦)浊醪蚁浮浮。<br>   
黍可食，醪可饮，公乎公乎其奈居。<br>   
被发奔流竟何如？贤兄小姑哭呜呜。<p>   
葫：一作禾。其奈居：一作其奈君。   
</p>   
<hr>   
<p><a name="177"></a>177巫山高<p>   
碧丛丛，高插天，大江翻澜神曳烟。<br>   
楚魂寻梦风飒然，晓风飞雨生苔钱。<br>   
瑶姬一去一千年，丁香筇竹啼老猿。<br>   
古祠近月蟾桂寒，椒花坠红湿云间。<p>   
高插天：一作齐插天。首句一作：巫山丛碧高插天。<br>   
大江：一作巴江。飒然：一作(风思)然。云间：一作云端。   
</p>   
<hr>   
<p><br>   
<a name="178"></a>178平城下<p>   
饥寒平城下，夜夜守明月。<br>   
别剑无玉花，海风断鬓发。<br>   
塞长连白空，遥见汉旗红。<br>   
青帐吹短笛，烟雾湿画龙。<br>   
日晚在城上，依稀望城下。<br>   
风吹枯蓬起，城中嘶瘦马。<br>   
借问筑城吏：去关几千里？<br>   
惟愁裹尸归，不惜倒戈死！   
</p>   
<hr>   
<p><br>   
<a name="179"></a>179江南弄<p>   
江中绿雾起凉波，天上叠润(山献)红嵯峨。<br>   
水风浦云生老竹，渚暝蒲帆如一幅。<br>   
鲈鱼千头酒百斛，酒中倒卧南山绿。<br>   
吴(俞欠)越吟未终曲，江上团团贴寒玉。<p>   
如一幅：一作犹一幅。吴(俞欠)：一作吴毹。   
</p>   
<hr>   
<p><br>   
<a name="180"></a>180荣华乐( 一作东洛梁家谣)<p>   
鸢肩公子二十余，齿编贝，唇激朱。<br>   
气如虹霓，饮如建瓴，走马夜归叫严更。<br>   
径穿复道游椒房，(彪虎换尤)裘金(决左换王)杂花光。<br>   
玉堂调笑金楼子，台下戏学邯郸倡。<br>   
口吟舌话称女郎，锦祛绣面汉帝旁。<br>   
得明珠十斛，白壁一双。<br>   
新诏垂金曳紫光煌煌。<br>   
马如飞，人如水，九卿六官皆望履。<br>   
将回日月先反掌，欲作江河惟画地。<br>   
峨峨虎冠上切云，竦剑晨趋凌紫氛。<br>   
绣段千寻贻皂隶，黄金百镒贶家臣。<br>   
十二门前张大宅，晴春烟起连天碧。<br>   
金铺缀日杂红光，铜龙啮环似争力。<br>   
瑶姬凝醉卧芳席，海素笼窗空下隔。<br>   
丹穴取凤充行庖，(豸瞿)(豸瞿)如拳那足食？<br>   
金蟾呀呀兰烛香，军装武妓声琅(王当)。<br>   
谁知花雨夜来过？但见池台春草长。<br>   
嘈嘈弦吹匝天开，洪崖箫声绕天来。<br>   
天长一矢贯双虎，云(弓巴)绝骋聒旱雷。<br>   
乱袖交竿管儿舞。吴音绿鸟学言语。<br>   
能教刻石平紫金，解送刻毛寄新兔。<br>   
三皇后，七贵人，五十校尉二将军。<br>   
当时飞去逐彩云，化作今日京华春。   
</p>   
<hr>   
<p><br>   
<a name="181"></a>181相劝酒<p>   
羲和骋六辔，昼夕不曾闲。<br>   
弹乌崦嵫竹，(扌失)马蟠桃鞭。<br>   
蓐收既断翠柳，青帝又造红兰。<br>   
尧舜至今万万岁，数子将为倾盖间。<br>   
青钱白璧买无端，丈夫快意方为欢。<br>   
(月霍)(左虫右上山下隽)(月需)熊何足云？<br>   
会须钟饮北海，箕踞南山。<br>   
歌淫淫，管(忄音)(忄音)，横波好送雕题金。<br>   
人生得意且如此，何用强知元化心？<br>   
相劝酒，终无辍。<br>   
伏愿陛下鸿名终不歇，子孙绵如石上葛。<br>   
来长安，车骈骈。<br>   
中有梁冀旧宅，石崇故园。<p>   
崦嵫竹：一作崦嵫石。   
</p>   
<hr>   
<p><br>   
<a name="182"></a>182瑶华乐<p>   
穆天子，走龙媒。<br>   
八辔冬珑逐天回，<br>   
五精扫地凝云开。<br>   
高门左右日月环，<br>   
四方错镂棱层殷。<br>   
舞霞垂尾长盘跚，<br>   
江澄海净神母颜。<br>   
施红点翠照虞泉，<br>   
曳云拖玉下昆山。<br>   
列旆如松，张盖如轮。<br>   
今风殿秋，清明发春。<br>   
八銮十乘，矗如云屯。<br>   
琼钟瑶席甘露文，<br>   
玄霜绛雪何足云？<br>   
薰梅染柳将赠君，<br>   
铅华之水洗君骨，<br>   
与君相对作真质。<p>   
殿秋：一作敛秋。   
</p>   
<hr>   
<p><a name="183"></a>183北中寒<p>   
一方黑照三方紫，黄河冰合鱼龙死。<br>   
三尺木皮断文理，百石强车上河水。<br>   
霜花草上大如钱，挥刀不入迷蒙天。<br>   
争(氵营)海水飞凌喧，山瀑无声玉虹悬。   
</p>   
<hr>   
<p><a name="184"></a>184梁台古愁( 一作意)<p>   
梁王台沼空中立，天河之水夜飞入。<br>   
台前斗玉作蛟龙，绿粉扫天愁露湿。<br>   
撞钟饮酒行射天，金虎蹙裘喷血斑。<br>   
朝朝暮暮愁海翻，长绳系日乐当年。<br>   
芙蓉凝红得秋色，兰脸别春啼脉脉。<br>   
芦洲客雁报春来，寥落野湟秋漫白。<p>   
野湟：一作野篁。   
</p>   
<hr>   
<p><br>   
<a name="185"></a>185公无出门<p>   
天迷迷，地密密。<br>   
熊虺食人魂，雪霜断人骨。<br>   
嗾犬狺狺相索索，舐掌偏宜佩兰客。<br>   
帝遣乘轩灾自息，玉星点剑黄金轭。<br>   
我虽跨马不得还，历阳湖波大如山。<br>   
毒(叫左换虫)相视振金环，狻猊(豸契)(豸俞)吐馋涎。<br>   
鲍焦一世披草眠，颜回廿九鬓毛斑。<br>   
颜回非血衰，鲍焦不违天；<br>   
天畏遭衔啮，所以致之然。<br>   
分明犹惧公不信，公看呵壁书问天。<p>   
雪霜：一作霜雪。自息：一作自灭。   
</p>   
<hr>   
<p><a name="186"></a>186神弦曲<p>   
西山日没东山昏，旋风吹马马踏云。<br>   
画弦素管声浅繁，花裙(纟卒)(纟蔡)步秋尘。<br>   
桂叶刷风桂坠子，青狸哭血寒狐死。<br>   
古壁彩(叫左换虫)金贴尾，雨工骑入秋潭水。<br>   
百年老(号鸟)成木魅，笑声碧火巢中起。<p>   
骑入秋潭水：一作夜骑入潭水。   
</p>   
<hr>   
<p><br>   
<a name="187"></a>187神弦<p>   
女巫浇酒云满空，玉炉炭火香咚咚。<br>   
海神山鬼来座中，纸钱(穴悉)(穴卒)鸣旋风。<br>   
相思木贴金舞鸾，攒蛾一(捷左换口)重一弹。<br>   
呼星召鬼歆杯盘，山魅食时人森寒。<br>   
终南日色低平湾，神兮长在有无间。<br>   
神嗔神喜师更颜，送神万骑还青山。   
</p>   
<hr>   
<p><a name="188"></a>188神弦别曲<p>   
巫山小女隔云别，春风松花山上发。<br>   
绿盖独穿香径归，白马花竿前孑孑。<br>   
蜀江风澹水如罗，堕兰谁泛相经过。<br>   
南山桂树为君死，云衫浅污红脂花。   
</p>   
<hr>   
<p><a name="189"></a>189绿水词<p>   
今宵好风月，阿侯在何处？<br>   
为有倾人色，翻成足愁苦。<br>   
东湖采莲叶，南湖拔蒲根。<br>   
未持寄小姑，且持感愁魂。<p>   
愁魂：一作秋风。   
</p>   
<hr>   
<p><br>   
<a name="190"></a>190沙路曲<p>   
柳脸半眠丞相树，佩马钉铃踏沙路。<br>   
断烬遗香袅翠烟，烛骑蹄鸣上天去。<br>   
帝家玉龙开九关，帝前动笏移南山。<br>   
独垂重印押千官，金窠篆字红屈盘。<br>   
沙路归来闻好语，旱火不光天下雨。<p>   
柳脸：一作柳阴。烛骑：一作独骑。蹄鸣：一作啼乌。   
</p>   
<hr>   
<p><a name="191"></a>191上之回<p>   
上之回，大旗喜。<br>   
悬红云，挞凤尾。<br>   
剑匣破，舞蛟龙。<br>   
蚩尤死，鼓逢逢。<br>   
天高庆雷齐坠地。<br>   
地无惊烟海千里。   
</p>   
<hr>   
<p><br>   
<a name="192"></a>192高轩过<p>   
韩员外愈、皇甫侍御(氵是)见过，因而命作。<p>   
华裾织翠青如葱，金环压辔摇玲珑。<br>   
马蹄隐耳声隆隆，入门下马气如虹。<br>   
云是东京才子，文章巨公。<br>   
二十八宿罗心胸，九精照耀贯当中；<br>   
殿前作赋声摩空，笔补造化天无功。<br>   
庞眉书客感秋蓬，谁知死草生华风；<br>   
我今垂翅附冥鸿，他日不羞蛇作龙。<p>   
隐耳：一作隐隐。 一本无云、是、巨三字。<br>   
九精照耀：一作元精耿耿。   
</p>   
<hr>   
<p><br>   
<a name="193"></a>193贝宫夫人<p>   
丁丁海女弄金环，雀钗翘揭双翅关。<br>   
六宫不语一生闲，高悬银(片旁)照青山。<br>   
长眉凝绿几千年，清凉堪老镜中鸾。<br>   
秋肌稍觉玉衣寒，空光贴妥水如天。   
</p>   
<hr>   
<p><br>   
<a name="194"></a>194兰香绅女庙 (原注：三月中作。)<p>   
古春年年在，闲绿摇暖云。<br>   
松香飞晚华，柳渚含日昏。<br>   
沙砌落红满，石泉生水芹。<br>   
幽篁画新粉，蛾绿横晓门。<br>   
弱蕙不胜露，山秀愁空春。<br>   
舞佩剪鸾翼，帐带涂轻银。<br>   
兰桂吹浓香，菱藕长莘莘。<br>   
看雨逢瑶姬，乘船值江君。<br>   
吹箫饮酒醉，结绶金丝裙。<br>   
走天呵白鹿，游水鞭锦鳞。<br>   
密发虚鬟飞，腻颊凝花匀。<br>   
团鬓分珠巢，浓眉笼小唇。<br>   
弄蝶和轻妍，风光怯腰身。<br>   
深帏金鸭冷，奁镜幽凤尘。<br>   
踏雾乘风归，撼玉山上闻。<p>   
沙砌：一作沙(石包)。   
</p>   
<hr>   
<p><a name="195"></a>195送韦仁实兄弟入关<p>   
送客饮别酒，千觞无赭颜。<br>   
何物最伤心？马首鸣金环。<br>   
野色浩无主，秋明空旷间。<br>   
坐来壮胆破，断目不能看。<br>   
行槐引西道，青梢长攒攒。<br>   
韦郎好兄弟，叠玉生文翰。<br>   
我在山上舍，一亩蒿硗田。<br>   
夜雨叫租吏，春声暗交关。<br>   
谁解念劳劳？苍突唯南山。<p>   
劳劳：一作劳苦。   
</p>   
<hr>   
<p><a name="196"></a>196洛阳城外别皇甫(氵是)<p>   
洛阳吹别风，龙门起断烟。<br>   
冬树束生涩，晚紫凝华天。<br>   
单身野霜上，疲马飞蓬间。<br>   
凭轩一双泪，奉坠绿衣前。   
</p>   
<hr>   
<p><a name="197"></a>197溪晚凉<p>   
白狐向月号山风，秋寒扫云留碧空。<br>   
玉烟青湿白如幢，银湾晓转流天东。<br>   
溪汀眠鹭梦征鸿，轻涟不语细游溶。<br>   
层岫回岑复叠龙，苦篁对客吟歌筒。   
</p>   
<hr>   
<p><a name="198"></a>198官不来题皇甫(氵是)先辈厅<p>   
官不来，官庭秋，<br>   
老桐错干青龙愁。<br>   
书司曹佐走如牛，<br>   
叠声问佐官来不？<br>   
官不来，门幽幽。   
</p>   
<hr>   
<p><a name="199"></a>199长平箭头歌<p>   
漆灰骨末丹水沙，凄凄古血生铜花。<br>   
白翎金竿雨中尽，直余三脊残狼牙。<br>   
我寻平原乘两马，驿东石田蒿坞下。<br>   
风长日短星萧萧，黑旗云湿悬空夜。<br>   
左魂右魄啼肌瘦，酪瓶倒尽将羊炙。<br>   
虫栖雁病芦笋红，回风送客吹阴火。<br>   
访古(氵丸)澜收断镞，折锋赤璺曾刿肉。<br>   
南陌东城马上儿，劝我将金换(寮上换竹)竹。<p>   
刿：原作(圭刂)。   
</p>   
<hr>   
<p><a name="200"></a>200江楼曲<p>   
楼前流水江陵道，鲤鱼风起芙蓉老。<br>   
晓钗催鬓语南风，抽帆归来一日功。<br>   
鼍吟浦口飞梅雨，竿头酒旗换青苎。<br>   
萧骚浪白云差池，黄粉油衫寄郎主。<br>   
新槽酒声苦无力，南湖一顷菱花白。<br>   
眼前便有千里愁，小玉开屏见山色。<p>   
催：一作摧。千里愁：一作千里思。   
</p>   
<hr>   
<p><a name="201"></a>201塞下曲<p>   
胡角引北风，蓟门白于水。<br>   
天含青海道，城头月千里。<br>   
露下旗蒙蒙，寒金鸣夜刻。<br>   
蕃甲锁蛇鳞，马嘶青冢白。<br>   
秋静见旄头，沙远席箕愁。<br>   
帐北天应尽，河声出塞流。   
</p>   
<hr>   
<p><a name="202"></a>202染丝上春机<p>   
玉罂汲水桐花井，茜丝沈水如云影。<br>   
美人懒态燕脂愁，春梭抛掷鸣高楼。<br>   
彩线结茸背复叠，白袷玉郎寄桃叶。<br>   
为君挑鸾作腰绶，愿君处处宜春酒( 一作雪)。<p>   
春酒：一作春雪。   
</p>   
<hr>   
<p><a name="203"></a>203五粒小松歌并序<p>   
前谢秀才杜云卿命予作五粒小松歌，予以选书多事，不治曲<br>   
辞；经十日，聊道八句，以当命意。<p>   
蛇子蛇孙鳞蜿蜿，新香几粒洪崖饭。<br>   
绿波浸叶满浓光，细束龙髯铰刀剪。<br>   
主人壁上铺州图，主人堂前多俗儒。<br>   
月明白露秋泪滴，石笋溪云肯寄书？<p>   
白露秋泪滴：一作露泣悬秋泪。   
</p>   
<hr>   
<p><a name="204"></a>204塘上行<p>   
藕花凉露湿，花缺藕根涩。<br>   
飞下雌鸳鸯，塘水声溘溘。   
</p>   
<hr>   
<p><a name="205"></a>205吕将军歌<p>   
吕将军，骑赤兔。<br>   
独携大胆出秦门，金粟堆边哭陵树。<br>   
北方逆气污青天，剑龙夜叫将军闲。<br>   
将军振袖拂剑锷，玉阙朱城有门阁。<br>   
磕磕银龟摇白马，傅粉女郎火旗下。<br>   
恒山铁骑请金枪，遥闻(竹服)中花箭香。<br>   
西郊寒蓬叶如刺，皇天新栽养神骥。<br>   
厩中高桁排蹇蹄，饱食青刍饮白水。<br>   
圆苍低迷盖张地，九州人事皆如此。<br>   
赤山秀铤御时英，绿眼将军会天意。<p>   
火旗：一作大旗。新：一作亲。排：一作挑。   
</p>   
<hr>   
<p><a name="206"></a>206休洗红<p>   
休洗红，洗多红色浅。<br>   
卿卿骋少年，昨日殷桥见。<br>   
封侯早归来，莫作弦上箭。   
</p>   
<hr>   
<p><a name="207"></a>207野歌<p>   
鸦翎羽箭山桑弓，仰天射落衔芦鸿。<br>   
麻衣黑肥冲北风，带酒日晚歌田中。<br>   
男儿屈穷心不穷，枯荣不等嗔天公。<br>   
寒风又变为春柳，条条看即烟蒙蒙。   
</p>   
<hr>   
<p><a name="208"></a>208将进酒<p>   
琉璃钟，琥珀浓，小槽酒滴真珠红。<br>   
烹龙炮凤玉脂泣，罗帏绣幕围香风。<br>   
吹龙笛，击鼍鼓；皓齿歌，细腰舞。<br>   
况是青春日将暮，桃花乱落如红雨。<br>   
劝君终日酩酊醉，酒不到刘伶坟上土！<p>   
罗帏：一作罗屏。香风：一作春风。   
</p>   
<hr>   
<p><a name="209"></a>209美人梳头歌<p>   
西施晓梦绡帐寒，香鬟堕髻半沉檀。<br>   
辘轳咿哑转鸣玉，惊起芙蓉睡新足。<br>   
双鸾开镜秋水光，解鬟临镜立象床。<br>   
一编香丝云撒地，玉钗落处无声腻。<br>   
纤手却盘老鸦色，翠滑宝钗簪不得。<br>   
春风烂熳恼娇慵，十八鬟多无气力。<br>   
(髻下换妥)(髻下换隋右)妆成欹不斜，云裾数步踏雁沙。<br>   
背人不语向何处？下阶自折樱桃花。   
</p>   
<hr>   
<p><a name="210"></a>210月漉漉篇<p>   
月漉漉，波烟玉。<br>   
莎青桂花繁，芙蓉别江木。<br>   
粉态夹罗寒，雁羽铺烟湿。<br>   
谁能看石帆？乘船镜中入。<br>   
秋白鲜红死，水香莲子齐。<br>   
挽菱隔歌袖，绿刺(罗上娟右)银泥。   
</p>   
<hr>   
<p><a name="211"></a>211京城<p>   
驱马出门意，牢落长安心。<br>   
两事向谁道？自作秋风吟。   
</p>   
<hr>   
<p><br>   
<a name="212"></a>212官街鼓<p>   
晓声隆隆催转日，暮声隆隆催月出。<br>   
汉城黄柳映新帘，柏陵飞燕埋香骨。<br>   
捶碎千年日长白，孝武秦皇听不得。<br>   
从君翠发芦花色，独共南山守中国。<br>   
几回天上葬神仙，漏声相将无断绝。<p>   
催：一作呼。捶碎：一作锤发。   
</p>   
<hr>   
<p><a name="213"></a>213许公子郑姬歌 (原注：郑园中请贺作)<p>   
许史世家外亲贵，官锦千端买沉醉。<br>   
铜驼酒熟烘明胶，古堤大柳烟中翠。<br>   
桂开客花名郑袖，入洛闻香鼎门口。<br>   
先将芍药献妆台，后解黄金大如斗。<br>   
莫愁帘中许合欢，清弦五十为君弹。<br>   
弹声咽春弄君骨，骨兴牵人马上鞍。<br>   
两马八蹄踏兰苑，情如合竹谁能见。<br>   
夜光玉枕栖凤凰，夹罗当门刺纯线。<br>   
长翻蜀纸卷明君，转角含商破碧云。<br>   
自从小靥来东道，曲里长眉少见人。<br>   
相如冢上生秋柏，三秦谁是言情客？<br>   
蛾鬟醉眼拜诸宗，为谒皇孙请曹植。<p>   
蛾鬟：一作蛾眉。   
</p>   
<hr>   
<p><a name="214"></a>214新夏歌<p>   
晓木千笼真蜡彩，落蕊枯香数分在。<br>   
阴枝拳芽卷缥茸，长风回气扶葱茏。<br>   
野家麦畦上新垄，长畛徘徊桑柘重。<br>   
刺香满地菖蒲草，雨梁燕语悲身老。<br>   
三月摇扬入河道，天浓地浓柳梳扫。<p>   
蜡彩：一作绛采。落蕊：一作落蒂。  
</p>  
<hr>  
<p><a name="215"></a>215题归梦<p>  
长安风雨夜，书客梦昌谷。<br>  
怡怡中堂笑，小弟栽涧绿。<br>  
家门厚重意，望我饱饥腹。<br>  
劳劳一寸心，灯花照鱼目。  
</p>  
<hr>  
<p><a name="216"></a>216经沙苑<p>  
野水泛长澜，宫牙开小茜。<br>  
无人柳自春，草渚鸳鸯暖。<br>  
晴嘶卧沙马，老去悲啼展。<br>  
今春还不归，塞嘤折翅雁。  
</p>  
<hr>  
<p><br>  
<a name="217"></a>217出城别张又新酬李汉<p>  
李子别上国，南山崆峒春。<br>  
不闻今夕鼓，差慰煎情人。<br>  
赵壹赋命薄，马卿家业贫。<br>  
乡书何所报？紫蕨生石云。<br>  
长安玉桂国，戟带披侯门。<br>  
惨阴地自光，宝马踏晓昏。<br>  
腊春戏草苑，玉(车宛)鸣隐辚。<br>  
绿网缒金铃，霞卷清池(氵上辰下月)。<br>  
开贯泻蚨母，买冰防夏蝇。<br>  
时宜裂大被，剑客车盘茵。<br>  
小人如死灰，心切生秋榛。<br>  
皇图跨四海，百姓施长绅。<br>  
光明霭不发，腰龟徒(上秋下瓦)银。<br>  
吾将噪礼乐，声调摩清新。<br>  
欲使十千岁，帝道如飞神。<br>  
华实自苍老，流来长倾盆。<br>  
没没暗(齿昔)舌，涕血不敢论。<br>  
今将下东道，祭酒而别秦。<br>  
六郡无剿儿，长刀谁拭尘？<br>  
地理阳无正，快马逐服辕。<br>  
二子美年少，调道讲清浑。<br>  
讥笑断冬夜，家庭疏筱穿。<br>  
曙风起四方，秋月当东悬。<br>  
赋诗面投掷，悲哉不遇人。<br>  
此别定沾臆，越布先裁巾。<p>  
施长绅：一作拖长绅。调道讲：一作讲道调。  
</p>  
<hr>  
  
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>  
  
</html>  
  
  
  
