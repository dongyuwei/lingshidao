<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：杨万里词全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>

<p align="center">杨万里词全集（《诚斋乐府》）</p>
<p align="left"><br>
杨万里（1127-1206） 字廷秀，号诚斋，吉州吉水（今属江西）人。高宗绍兴二十四年（1154）进士。曾任太常博士、广东提点刑狱、尚书左司郎中兼太子侍读、秘书监等。主张抗金，正直敢言。宁宗时因奸相专权辞官居家，终忧愤而死。诗与尤袤、范成大、陆游齐名，称南宋四家。构思新巧，语言通俗明畅，自成一家，时称“诚斋体”。其词风格清新、活泼自然，与诗相近。著有《诚斋集》。</p> 
<hr> 
<p>水调歌头<br> 
玉树映阶秀，玉节逐年新。年年九月，好为阿母作生辰。涧底蒲芽九节，海底银涛万顷，酿作一杯春。泛以东篱菊，寿以漆园椿。<br> 
对西风，吹鬓雪，炷香云。郎君入奏，又迎珠胰胄廾拧？醇唇鸹ㄗ馅荆并举莆常两国，册命太夫人。三点台星上，一点老人星。<br> 
<br> 
好事近<br> 
月未到诚斋，先到万花川谷。不是诚斋无月，隔一林修竹。<br> 
如今才是十三夜，月色已如玉。未是秋光奇绝，看十五十六。<br> 
<br> 
念奴娇<br> 
老夫归去，有三径、足可长拖衫袖。一道官衔清彻骨，别有监临主守。主守清风，监临明月，兼管栽花柳。登山临水，作诗三首两首。<br> 
休说白日升天，莫夸金印，斗大悬双肘。且说庐陵传盛事，三个闲人眉寿。拣罢军员，归农押录，致政诚斋叟。只愁醉杀，螺江门外私酒。<br> 
<br> 
武陵春<br> 
长铗归乎u十暑，不著Q@冠。道是今年胜去年，特地减清欢。<br> 
旧赐龙团新作祟，频啜得中寒。瘦骨如柴痛又酸，儿信问平安。<br> 
<br> 
昭君怨<br> 
偶听松梢扑鹿，知是沙鸥来宿昭。稚子莫喧哗，恐惊他。<br> 
俄顷忽然飞去，飞去不知何处。我已乞归休，报沙鸥。<br> 
<br> 
昭君怨<br> 
午梦扁舟花底，香满西湖烟水。急雨打篷声，梦初惊。<br> 
却是池荷跳雨，散了真珠还聚。聚作水银窝，泻清波。<br> 
<br> 
忆秦娥<br> 
新春早，春前十日春归了。春归了，落梅如雪，野桃红小。<br> 
老夫不管春催老，只图烂醉花前倒。花前倒，儿扶归去，醒来窗晓。<br> 
<br> 
归去来兮引<br> 
侬家贫甚诉长饥，幼稚满庭闱。正坐瓶无储粟，漫求为吏东西。<br> 
偶然彭泽近邻圻，公秫滑流匙。葛巾劝我求为酒，黄菊怨、冷落东篱。五斗折腰，谁能许事，归去来兮。&nbsp;<br>
<br>
归去来兮引<br>
欣欣花木向荣滋，泉水始流澌。万物得时如许，此生休笑吾衰。<br>
遇形宇内几何时，岂问去留为。委心任运无多虑，顾皇皇、将欲何之。大化中间，乘流归尽，喜惧莫随伊。<br>
<br>
归去来兮引<br>
老圃半榛茨，山田欲蒺k。念心为形役又奚悲，独惆怅前迷。不谏后方追。觉今来是了，觉昨来非。<br>
<br>
归去来兮引<br>
富贵本危机，云乡不可期。趁良辰、孤往恣游嬉。独临水登山，舒啸更哦诗。除乐天知命，了复奚疑。&nbsp;<br>
<br>
归去来兮引<br>
扁舟轻扬破朝霏，风细漫吹衣。试问征夫前路，晨光小，恨熹微。<br>
乃瞻宇载奔驰。迎候满荆扉。已荒三径存松菊，喜诸幼、入室相携。有酒盈尊，引觞自酌，庭树遣颜怡。&nbsp;<br>
<br>
归去来兮引<br>
浮云出岫岂心思，鸟倦亦归飞。翳翳流光将入，孤松抚处凄其。<br>
息交绝友堑山溪。世与我相违。驾言复出何求者，旷千载、今欲从谁。亲戚笑谈，琴书觞咏，莫遣俗人知。&nbsp;<br>
<br>
归去来兮引<br>
邂逅又春熙，农人欲载。告西畴有事要耘耔。容老子舟车，取意任委◇。历崎岖窈窕，丘壑随宜。&nbsp;<br>
<br>
归去来兮引<br>
容膝易安栖，南窗寄傲睨。更小园日涉趣尤奇，尽虽设柴门，长是闭斜晖。纵遐观矫首，短策扶持。&nbsp;</p>
<hr>           
           
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>           
           
</html>           
           
           
           
           
