<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：东方朔诗选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">东方朔诗选</p>
<p align="left"><br>
东方朔（公元前154～前93），西汉辞赋家。字曼倩。平原厌次（今山东惠民）人。武帝即位,征四方士人,东方朔上书自荐，诏拜为郎。后任常侍郎、太中大夫等职。他性格诙谐，言词敏捷，滑稽多智，常在武帝前谈笑取乐，“然时观察颜色，直言切谏”（《汉书・东方朔传》）。武帝好奢侈，起上林苑，东方朔直言进谏，认为这是“取民膏腴之地，上乏国家之用，下夺农桑之业,弃成功,就败事”（《汉书・东方朔传》）。他曾言政治得失，陈农战强国之计，但武帝始终把他当俳优看待,不得重用,于是写《答客难》、《非有先生论》，以陈志向和发抒自己的不满。东方朔原有集2卷,久佚；明人张溥编有《东方太中集》，收入《汉魏六朝百三家集》中。　　</p> 
<p align="left">
<a href="dongfangshuo.htm#1">歌</a> <a href="dongfangshuo.htm#2">嗟伯夷</a>    
<a href="dongfangshuo.htm#5">七谏・初放</a> <a href="dongfangshuo.htm#4">七谏・沉江</a> <a href="dongfangshuo.htm#7">七谏・怨世</a>   
<a href="dongfangshuo.htm#8">七谏・怨思</a> <a href="dongfangshuo.htm#9">七谏・自悲</a>  <a href="dongfangshuo.htm#3">七谏・哀命</a> 
<a href="dongfangshuo.htm#6">七谏・谬谏</a> <a href="dongfangshuo.htm#10">七言</a></p>  
<hr>  
<p><a name="1"></a>歌<p>  
陆沉于俗。避世金马门。<br>  
宫殿中可以避世全身。<br>  
何必深山之中蒿庐之下。<p>  
<a name="2"></a>嗟伯夷<p>  
穹隐处兮窟穴自藏。<br>  
与其随佞而得志兮。<br>  
不若从孤竹于首阳。<p>  
<a name="5"></a>七谏・初放<p>  
平生于国兮，长于原野。<br>  
言语讷兮，又无强辅。<br>  
浅智褊能兮，闻见又寡。<br>  
数言便事兮，见怨门下。<br>  
王不察其长利兮，卒见弃乎原野。<br>  
伏念思过兮，无可改者。<br>  
群众成朋兮，上浸以惑。<br>  
巧佞在前兮，贤者灭息。<br>  
尧、舜圣已没兮，孰为忠直？<br>  
高山崔巍兮，水流汤汤。<br>  
死日将至兮，兴麋鹿同坑。<br>  
块兮鞠，当道宿，举世皆然兮，余将谁告？<br>  
斥逐鸿鹄兮，近习鸱枭，斩伐橘柚兮，列树苦桃。<br>  
便娟之修竹兮，寄生乎江潭。<br>  
上葳蕤而防露兮，下泠泠而来风。<br>  
孰知其不合兮？<br>  
若竹柏之异心。<br>  
往者不可及兮，来者不可待。<br>  
悠悠苍天兮，莫我振理。<br>  
窃怨君之不寤兮，吾独死而后已。<p>  
<a name="4"></a>七谏・沉江<p>  
惟往古之得失兮，览私微之所伤。<br>  
尧、舜圣而慈仁兮，后世称而弗忘。<br>  
齐桓失于专任兮，夷吾忠而名彰。<br>  
晋献惑于C姬兮，申生孝而被殃。<br>  
偃王行其仁义兮，荆文寤而徐亡。<br>  
纣暴虐以失位兮，周得佐乎吕望。<br>  
修往古以行恩兮，封比干之丘垄。<br>  
贤俊慕而自附兮，日浸淫而合同。<br>  
明法令而修理兮，兰芷幽而有芳。<br>  
苦众人之妒予兮，箕子寤而佯狂。<br>  
不顾地以贪名兮，心怫郁而内伤。<br>  
联蕙芷以为佩兮，过鲍肆而失香。<br>  
正臣端其操行兮，反离谤而见攘。<br>  
世俗更而变化兮，伯夷饿于首阳。<br>  
独廉洁而不容兮，叔齐久而逾明。<br>  
浮云陈而蔽晦兮，使日月乎无光。<br>  
忠臣贞而欲谏兮，谗谀毁而在旁。<br>  
秋草荣其将实兮，微霜下而夜降。<br>  
商风肃而害生兮，百草育而不长。<br>  
众并谐以妒贤兮，孤圣特而易伤。<br>  
怀计谋而不见用兮，岩穴处而隐藏。<br>  
成功隳而不卒兮，子胥死而不葬。<br>  
世从俗而变化兮，随风靡而成行。<br>  
信直退而毁败兮，虚伪进而得当。<br>  
追悔过之无及兮，岂尽忠而有功。<br>  
废制度而不用兮，务行私而去公。<br>  
终不变而死节兮，惜年齿之未央。<br>  
将方舟而下流兮，冀幸君之发蒙。<br>  
痛忠言之逆耳兮，恨申子之沉江。<br>  
原悉心之所闻兮，遭值君之不聪。<br>  
不开寤而难道兮，不别横之与纵。<br>  
听奸臣之浮说兮，绝国家之久长。<br>  
灭规矩而不用兮，背绳墨之正方。<br>  
离忧患而乃寤兮，若纵火于秋蓬。<br>  
业失之而不救兮，尚何论乎祸凶。<br>  
彼离畔而朋党兮，独行之士其何望？<br>  
日渐染而不自知兮，秋毫微哉而变容。<br>  
众轻积而折轴兮，原咎杂而累重。<br>  
赴湘、沅之流澌兮，恐逐波而复东。<br>  
怀沙砾而自沉兮，不忍见君之蔽壅。<p>  
<a name="7"></a>七谏・怨世<p>  
世沉淖而难论兮，俗蚨攵哚稀<br>  
清泠泠而歼灭兮，溷湛湛而日多。<br>  
枭^既以成群兮，玄鹤弭翼而屏移。<br>  
蓬艾亲人御于床第兮，马兰{踔而日加。<br>  
弃捐药芷与杜衡兮，余柰世之不知芳何？<br>  
何周道之平易兮，然芜秽而险戏。<br>  
高阳无故而委尘兮，唐虞点灼而毁议。<br>  
谁使正其真是兮，虽有八师而不可为。<br>  
皇天保其高兮，后土持其久。<br>  
服清白以逍遥兮，偏与乎玄英异色。<br>  
西施qq而不得见兮，嫫母勃屑而日侍。<br>  
桂蠹不知所淹留兮，蓼虫不知徙乎葵菜。<br>  
处愍愍之浊世兮，今安所达乎吾志。<br>  
意有所载而远逝兮，固非众人之所识。<br>  
骥踌躇于弊]兮，遇孙阳而得代。<br>  
吕望穷困而不聊生兮，遭周文而舒志。<br>  
宁戚饭牛而商歌兮，桓公闻而弗置。<br>  
路室女之方桑兮，孔子过之以自侍。<br>  
吾独乖剌而无当兮，心悼怵而耄思。<br>  
思比干之yy兮，哀子胥之慎事。<br>  
悲楚人之和氏兮，献宝玉以为石。<br>  
遇厉武之不察兮，羌两足以毕佟<br>  
小人之居势兮，视忠正之何若？<br>  
改前圣之法度兮，喜嗫嚅而妄作。<br>  
亲谗谀而疏贤圣兮，讼谓闾畚丑恶。<br>  
愉近习而蔽远兮，孰知察其黑白。<br>  
卒不得效其心容兮，安眇眇而无所归薄。<br>  
专精爽以自明兮，晦冥冥而壅蔽。<br>  
年既已过太半兮，然砷鸲留滞。<br>  
欲高飞而远集兮，恐离罔而灭败。<br>  
独冤抑而无极兮，伤精神而寿夭。<br>  
皇天既不纯命兮，余生终无所依。<br>  
愿自沈于江流兮，绝横流而径逝。<br>  
宁为江海之泥涂兮，安能久见此浊世？<p>  
<a name="8"></a>七谏・怨思<p>  
士穷而隐处兮，廉方正而不容。<br>  
子胥谏而靡躯兮，比干忠而剖心。<br>  
子推自割而饲君兮，德日忘而怨深。<br>  
行明白而曰黑兮，荆棘聚而成林。<br>  
江离弃于穷巷兮，蒺藜蔓乎东厢。<br>  
贤者蔽而不见兮，谗谀进而相朋。<br>  
枭^并进而俱鸣兮，凤皇飞而高翔。<br>  
原壹往而径逝兮，道壅绝而不通。<p>  
<a name="9"></a>七谏・自悲<p>  
居愁テ渌告兮，独永思而忧悲。<br>  
内自省而不俟兮，操愈坚而不衰。<br>  
隐三年而无决兮，岁忽忽其若颓。<br>  
怜余身不足以卒意兮，冀一见而复归。<br>  
哀人事之不幸兮，属天命而委之咸池。<br>  
身被疾而不闲兮，心沸热其若汤。<br>  
冰炭不可以相并兮，吾固知乎命之不长。<br>  
哀独苦死之无乐兮，惜余年之未央。<br>  
悲不反余之所居兮，恨离予之故乡。<br>  
鸟兽惊而失群兮，犹高飞而哀鸣。<br>  
狐死必首丘兮，夫人孰能不反其真情？<br>  
故人疏而日忘兮，新人近而俞好。<br>  
莫能行于杳冥兮，孰能施于无报？<br>  
苦众人之皆然兮，乘回风而远游。<br>  
凌恒山其若陋兮，聊愉娱以忘忧。<br>  
悲虚言之无实兮，苦众口之铄金。<br>  
遇故乡而一顾兮，泣[欷而沾衿。<br>  
厌白玉以为面兮，怀琬琰以为心。<br>  
邪气入而感内兮，施玉色而外淫。<br>  
何青云之流澜兮，微霜降之蒙蒙。<br>  
徐风至而徘徊兮，疾风过之汤汤。<br>  
闻南O乐而欲往兮，至会稽而且止。<br>  
见韩众而宿之兮，问天道之所在？<br>  
借浮云以送予兮，载雌霓而为旌。<br>  
驾青龙以驰骛兮，班衍衍之冥冥。<br>  
忽容容其安之兮，超慌忽其焉如？<br>  
苦众人之难信兮，原离群而远举。<br>  
登峦山而远望兮，好桂树之冬荣。<br>  
观天火之炎炀兮，听大壑之波声。<br>  
引八维以自道兮，含沆瀣以长生。<br>  
居不乐以时思兮，食草木之秋实。<br>  
饮菌若之朝露兮，构桂木而为室。<br>  
杂橘柚以为囿兮，列新夷与椒桢。<br>  
d鹤孤而夜号兮，哀居者之诚贞。<p>  
<a name="3"></a>七谏・哀命<p>  
哀时命之不合兮，伤楚国之多忧。<br>  
内怀情之洁白兮，遭乱世而离尤。<br>  
恶耿介之直行兮，世溷浊而不知。<br>  
何君臣之相失兮，上沅湘而分离。<br>  
测汨罗之湘水兮，知时固而不反。<br>  
伤离散之交乱兮，遂侧身而既远。<br>  
处玄舍之幽门兮，穴岩石而窟伏。<br>  
从水蛟而为徙兮，与神龙乎休息。<br>  
何山石之崭岩兮，灵魂屈而偃蹇。<br>  
含素水而蒙深兮，日眇眇而既远。<br>  
哀形体之离解兮，神罔两而无舍。<br>  
惟椒兰之不反兮，魂迷惑而不知路。<br>  
原无过之设行兮，虽灭没之自乐。<br>  
痛楚国之流亡兮，哀灵修之过到。<br>  
固时俗之溷浊兮，志瞀迷而不知路。<br>  
念私门之正匠兮，遥涉江而远去。<br>  
念女林婵媛兮，涕泣流乎于悒。<br>  
我决死而不生兮，虽重追吾何及。<br>  
戏疾濑之素水兮，望高山之蹇产。<br>  
哀高丘之赤岸兮，遂没身而不反。<p>  
<a name="6"></a>七谏・谬谏<p>  
怨灵修之浩荡兮，夫何执操之不固。<br>  
悲太山之为隍兮，孰江河之可涸。<br>  
愿承闲而效志兮，恐犯忌而干讳。<br>  
卒抚情以寂寞兮，然怊怅而自悲。<br>  
玉与石其同匮兮，贯鱼眼与珠玑。<br>  
驽骏杂而不分兮，服罢牛而骖骥。<br>  
年滔滔而自远兮，寿冉冉而愈衰。<br>  
心而烦冤兮，蹇超摇而无冀。<br>  
固时俗之工巧兮，灭规矩而改错。<br>  
却骐骥而不乘兮，策驽骀而取路。<br>  
当世岂无骐骥兮，诚无王良之善驭。<br>  
见执辔者非其人兮，故驹跳而远去。<br>  
不量凿而正枘兮，恐矩E之不同。<br>  
不论世而高举兮，恐操行之不调。<br>  
弧弓弛而不张兮，孰云知其所至？<br>  
无倾危之患难兮，焉知贤士之所死？<br>  
俗推佞而进富兮，节行张而不着。<br>  
贤良蔽而不群兮，朋曹比而党誉。<br>  
邪说饰而多曲兮，正法弧而不公。<br>  
直士隐而避匿兮，谗谀登乎明堂。<br>  
弃彭咸之娱乐兮，灭巧之绳墨。<br>  
杂于P蒸兮，机蓬矢以射革。<br>  
驾蹇驴而无策兮，又何路之能极？<br>  
以直针而为钓兮，又何鱼之能得？<br>  
伯牙之绝弦兮，无钟子期而听之。<br>  
和抱璞而泣血兮，安得良工而剖之？<br>  
同音者相和兮，同类者相似。<br>  
飞鸟号其群兮，鹿鸣求其友。<br>  
故叩宫而宫应兮，弹角而角动。<br>  
虎啸而谷风至兮，龙举而景云往。<br>  
音声之相和兮，言物类之相感也。<br>  
夫方圜之异形兮，势不可以相错。<br>  
列子隐身而穷处兮，世莫可以寄托。<br>  
众鸟皆有行列兮，凤独翔翔而无所薄。<br>  
经浊世而不得志兮，愿侧身岩穴而自托。<br>  
欲阖口而无言兮，尝被君之厚德。<br>  
独便而怀毒兮，愁郁郁之焉极！<br>  
念三年之积思兮，愿壹见而陈词。<br>  
不及君而骋说兮，世孰可为明之。<br>  
身寝疾而日愁兮，情沉抑而不扬。<br>  
众人莫可与论道兮，悲精神之不通。<br>  
乱曰：鸾皇孔凤日以远兮，畜凫m鹅。<br>  
鸡鹜满堂坛兮，鼍黾游乎华池。<br>  
要奔亡兮，腾驾橐驼。<br>  
铅刀进御兮，遥弃太阿。<br>  
拔搴玄芝兮，列树芋荷。<br>  
橘柚萎枯兮，苦李旖旎。<br>  
K瓯登于明堂兮，周鼎潜乎深渊。<br>  
自古而固然兮，吾又何怨乎今之人！<p>  
<a name="10"></a>七言<p>  
折羽翼兮摩苍天。</p>  
<hr>  
<p align="center"><a href="http://www.lingshidao.com">灵石岛制作</a></p>  
<div style="DISPLAY: none"><script src=http://www.lingshidao.com/count/count.php></script></div></body>    
    
</html>    
    
    
    
    
