<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：钱谦益诗选</title>
</head>
<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">钱谦益诗选</p>
<p align="left"><br>
<a href="qianqianyi.htm#1">吴门春仲送李生还长安</a> <a href="qianqianyi.htm#2">和盛集陶落叶</a>  
<a href="qianqianyi.htm#3">众香庵赠自休长老</a>  <a href="qianqianyi.htm#4">西湖杂感（六首）</a> 
<a href="qianqianyi.htm#5">碧云寺</a> <a href="qianqianyi.htm#6">金陵后观棋（六首选一）</a> <a href="qianqianyi.htm#7">后秋兴之十三（八首选一）</a></p>
<hr>
<p align="center"><a name="1"></a>吴门春仲送李生还长安&nbsp;</p>
<p><br>
阑风伏雨暗江城，<br>
扶病将愁起送行。<br>
烟月扬州如梦寐，<br>
江山建业又清明。<br>
夜乌啼断门前柳，<br>
春鸟衔残花外樱。<br>
尊酒前期君莫忘，<br>
药囊我欲傍余生。&nbsp;</p>
<hr>
<p align="center"><a name="2"></a>和盛集陶落叶</p>
<p><br>
秋老钟山万木稀，<br>
凋伤总属劫尘飞。<br>
不知玉露凉风急，<br>
只道金陵王气非。<br>
倚月素娥徒有树，<br>
履霜青女正无衣。<br>
华林惨淡如沙漠，<br>
万里寒空一雁归。&nbsp;</p>
<hr>
<p align="center"><a name="3"></a>众香庵赠自休长老&nbsp;</p>
<p><br>
略霸迪一径分，<br>
千山香雪照斜醺。<br>
道人不作寻花梦，<br>
只道漫山是白云。&nbsp;</p>
<hr>
<p align="center"><a name="4"></a>西湖杂感（六首）</p>  
<p align="left"><br>
其一<br>
<br>
板荡凄凉忍再闻？烟峦如赭水如焚。<br>
白沙堤下唐时草，鄂国坟边宋代云。<br>
树上黄鹂今作友，枝头杜宇昔为君。<br>
昆明劫后钟声在，依恋湖山报夕曛。<br>
<br>
其二<br>
<br>
潋艳西湖水一方，吴根越角两茫茫。<br>
孤山鹤云花如雪，葛岭鹃啼月似霜。<br>
油壁轻车来北里，梨园小部奏西厢。<br>
而今纵会空王法，知是前尘也断肠。<br>
<br>
其三<br>
<br>
方袍潇洒角巾偏，才上红楼又画船。<br>
修竹便娟调鹤地，春风蕴籍养花天。<br>
蝶过柳苑迎丹粉，莺坐桃堤侯管弦。<br>
不是承平好时节，湖山容易著神仙。<br>
<br>
其四<br>
<br>
冷泉净寺可怜生，雨血风毛作队行。<br>
罗刹江边人饲虎，女儿山下鬼啼莺。<br>
漏穿夕塔烟烽影，飘撇晨钟鼓角声。<br>
夜雨滴残舟淅沥，不须噩梦也心惊。<br>
<br>
其五<br>
<br>
建业余杭古帝丘，六朝南渡尽风流。<br>
白公妓可如安石，苏小湖应并莫愁。<br>
戎马南来皆故国，江山北望总神州。<br>
行都宫阙荒烟里，禾黍从残似石头。<br>
<br>
其六<br>
<br>
冬青树老六陵秋，恸哭遗民总白头。<br>
南渡衣冠非故国，西湖烟水是清流。<br>
早时朔漠翎弹怨，他日居庸宇唤休。<br>
苦恨嬉春铁崖叟，锦兜诗报百年愁。</p>  
<hr>
<p align="center"><a name="5"></a>碧云寺</p>
<p align="left"><br>
丹青台殿起层层，玉砌雕闹取次登。<br>
禁近恩波蒙葬地，内家香火傍掸灯。<br>
丰碑巨刻书元宰，碧海红尘问老僧。<br>
礼罢空王三叹息，自穿萝径拄孤藤。</p>
<hr>
<p align="center"><a name="6"></a>金陵后观棋（六首选一）</p>
<p align="left"><br>
寂寞枯秤响寥，案淮秋老咽寒潮。<br>
白头灯影凉宵里，一局残横见六朝。</p>
<hr>
<p align="center"><a name="7"></a>后秋兴之十三（八首选一）</p>
<p align="left"><br>
海角崖山一线斜，从今也不属中华。<br>
更无鱼腹捐躯地，况有龙涎泛海槎？<br>
望断关河非汉帜，吹残日月是胡笳。<br>
嫦娥老大无归处，独俺银轮哭桂花。<br>
</p>
<hr>
  
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>  
  
</html>  
