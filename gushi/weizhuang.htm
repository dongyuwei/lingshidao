<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：韦庄词全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">韦庄词全集<br>
</p>
<p align="left"><a href="weizhuang.htm#1">诉衷情</a> <a href="weizhuang.htm#2">诉衷情</a>   
<a href="weizhuang.htm#3">思帝乡</a> <a href="weizhuang.htm#4">思帝乡</a> <a href="weizhuang.htm#5">天仙子</a>   
<a href="weizhuang.htm#6">天仙子</a> <a href="weizhuang.htm#7">天仙子</a> <a href="weizhuang.htm#8">天仙子</a>   
<a href="weizhuang.htm#9">天仙子</a> <a href="weizhuang.htm#10">定西番</a> &nbsp; <a href="weizhuang.htm#11"><br>  
定西番</a>  
<a href="weizhuang.htm#12">江城子</a> <a href="weizhuang.htm#13">江城子</a> <a href="weizhuang.htm#14">上行杯</a>   
<a href="weizhuang.htm#15">上行杯</a> <a href="weizhuang.htm#16">酒泉子</a> <a href="weizhuang.htm#17">女冠子</a>   
<a href="weizhuang.htm#18">女冠子</a> <a href="weizhuang.htm#19">浣溪沙</a> <a href="weizhuang.htm#20">浣溪沙</a>   
&nbsp;  
<a href="weizhuang.htm#21"><br>  
浣溪沙</a> <a href="weizhuang.htm#22">浣溪沙</a> <a href="weizhuang.htm#23">浣溪沙</a>   
<a href="weizhuang.htm#24">归国遥</a> <a href="weizhuang.htm#25">归国遥</a> <a href="weizhuang.htm#26">归国遥</a>   
<a href="weizhuang.htm#27">菩萨蛮</a> <a href="weizhuang.htm#28">菩萨蛮</a> <a href="weizhuang.htm#29">菩萨蛮</a>   
<a href="weizhuang.htm#30">菩萨蛮</a> &nbsp; <a href="weizhuang.htm#31"><br>  
菩萨蛮</a> <a href="weizhuang.htm#32">谒金门</a>   
<a href="weizhuang.htm#33">谒金门</a> <a href="weizhuang.htm#34">谒金门</a> <a href="weizhuang.htm#35">清平乐</a>   
<a href="weizhuang.htm#36">清平乐</a> <a href="weizhuang.htm#37">清平乐</a> <a href="weizhuang.htm#38">清平乐</a>   
<a href="weizhuang.htm#39">清平乐</a> <a href="weizhuang.htm#40">清平乐</a> &nbsp; <a href="weizhuang.htm#41"><br>  
更漏子</a>  
<a href="weizhuang.htm#42">喜迁莺</a> <a href="weizhuang.htm#43">喜迁莺</a> <a href="weizhuang.htm#44">应天长</a>   
<a href="weizhuang.htm#45">应天长</a> <a href="weizhuang.htm#46">荷叶杯</a> <a href="weizhuang.htm#47">荷叶杯</a>   
<a href="weizhuang.htm#48">河传</a> <a href="weizhuang.htm#49">河传</a> <a href="weizhuang.htm#50">河传</a> &nbsp; <a href="weizhuang.htm#51"><br>  
怨王孙</a>  
<a href="weizhuang.htm#52">木兰花</a> <a href="weizhuang.htm#53">小重山</a> <a href="weizhuang.htm#54">望远行</a>   
<a href="weizhuang.htm#55">存疑词三首</a></p>   
<hr>   
<p><a name="1"></a>诉衷情 (一)<p>     
烛烬香残帘未卷，梦初惊。<br>     
花欲谢，深夜，月胧明。(另作‘花欲榭’)<br>     
何处按歌声，轻轻。<br>     
舞衣尘暗生，负春情。<p>     
<a name="2"></a>诉衷情 (二)<p>     
碧沼红芳烟雨静，倚兰桡。<br>     
垂玉佩，交带，袅纤腰。<br>     
鸳梦隔星桥，迢迢。<br>     
越罗香暗销，坠花翘。     
</p>     
<hr>     
<p><br>     
<a name="3"></a>思帝乡(一)<p>     
云髻坠，凤钗垂。<br>     
髻坠钗垂无力，枕函欹。<br>     
翡翠屏深月落，漏依依。<br>     
说尽人间天上，两心知。<p>     
<a name="4"></a>思帝乡(二)<p>     
春日游，杏花吹满头。<br>     
陌上谁家年少，足风流。<br>     
妾拟将身嫁与，一生休；<br>     
纵被无情弃，不能羞。     
</p>     
<hr>     
<p><a name="5"></a>天仙子(一)<p>     
怅望前回梦里期，看花不语苦寻思；<br>     
露桃宫里小腰肢，<br>     
眉眼细，鬓云垂，惟有多情宋玉知。<p>     
<a name="6"></a>天仙子(二)<p>     
深夜归来长酩酊，扶入流苏犹未醒。<br>     
醺醺酒气麝兰和。<br>     
惊睡觉，笑呵呵，长道人生能几何。<p>     
<a name="7"></a>天仙子(三)<p>     
蟾彩霜华夜不分，天外鸿声枕上闻。<br>     
绣衾香冷懒重薰。<br>     
人寂寂，叶纷纷，才睡依前梦见君。<p>     
<a name="8"></a>天仙子(四)<p>     
梦觉云屏依旧空，杜鹃声咽隔帘栊，玉郎薄幸去无踪。<br>     
一日日，恨重重，泪界莲腮两线红。<p>     
<a name="9"></a>天仙子(五)<p>     
金似衣裳玉似身，眼如秋水鬓如云，霞裙月帔一群群。<br>     
来洞口，望烟分，刘阮不归春日曛。     
</p>     
<hr>     
<p><a name="10"></a>定西番(一)<p>     
挑尽金灯红烬，人灼灼，漏迟迟，未眠时。<br>     
斜倚银屏无语，闲愁上翠眉。<br>     
闷杀梧桐残雨，滴相思。<p>     
<br>     
<a name="11"></a>定西番(二) (《花间集》失收此首)<p>     
芳草丛生结缕，花艳艳，雨蒙蒙，晓庭中。<br>     
塞远久无音问，愁消镜里红。<br>     
紫燕黄鹂犹生，恨何穷！     
</p>     
<hr>     
<p><a name="12"></a>江城子(一)<p>     
恩重娇多情易伤，漏更长，解鸳鸯。<br>     
朱□未动，先觉口脂香。<br>     
缓揭绣衾抽皓腕，移凤枕，枕潘郎。<p>     
<a name="13"></a>江城子(二)<p>     
髻鬟狼籍黛眉长，出兰房，别檀郎。<br>     
角声呜咽，星斗渐微茫。<br>     
露冷月残人未起，留不住，泪千行。     
</p>     
<hr>     
<p><a name="14"></a>上行杯(一)<p>     
芳草灞陵春岸，柳烟深，满楼弦管，一曲离肠寸寸断。<br>     
今日送君千万，红镂玉盘金镂盏，须劝，珍重意，莫辞满。<p>     
<br>     
<a name="15"></a>上行杯(二)<p>     
白马玉鞭金辔，少年郎，离别容易，迢递去程千万里。<br>     
惆怅异乡云水，满酌一杯劝和泪，须愧，珍重意，莫辞醉。     
</p>     
<hr>     
<p><a name="16"></a>酒泉子<p>     
月落星沉，楼上美人春睡。绿云倾，金枕腻，画屏深。<br>     
子规嘀破相思梦，曙色东方才动。<br>     
柳烟轻，花露重，思难任。     
</p>     
<hr>     
<p><br>     
<a name="17"></a>女冠子(一)<p>     
四月十七，正是去年今日。<br>     
别君时，忍泪佯低面，含羞半敛眉。<br>     
不知魂已断，空有梦相随。<br>     
除去天边月，无人知。<p>     
<a name="18"></a>女冠子(二)<p>     
昨夜夜半，枕上分明梦见，<br>     
语多时，依旧桃花面，频低柳叶眉。<br>     
半羞还半喜，欲去又依依。<br>     
觉来知是梦，不胜悲。     
</p>     
<hr>     
<p>     
<br>     
<a name="19"></a>浣溪沙(一)<p>     
清晓妆成寒食天，柳球斜袅间花钿。<p>卷帘直出画堂前。<br>     
指点牡丹初绽朵，日高犹自凭朱栏。<br>     
含颦不语恨春残。<p>     
<a name="20"></a>浣溪沙(二)<p>     
欲上秋千四体慵，拟教人送心又忪。<br>     
画堂帘幕月明风。<br>     
此夜有情谁不极，隔墙梨雪又玲珑，<br>     
玉容憔悴惹微红。<p>     
<a name="21"></a>浣溪沙(三)<p>     
惆怅梦余山月斜，孤灯照壁背窗纱，<br>     
小楼高阁谢娘家。<br>     
暗想玉容何所似，一枝春雪冻梅花，<br>     
满身香雾簇朝霞。<p>     
<a name="22"></a>浣溪沙(四)<p>     
绿树藏莺莺正嘀，柳丝斜拂白铜堤，<br>     
弄珠江上草萋萋。<br>     
日暮饮归何处客，绣鞍骢马一声嘶，<br>     
满身兰麝醉如泥。<p>     
<br>     
<a name="23"></a>浣溪沙(五)<p>     
夜夜相思更漏残，伤心明月凭栏干，<br>     
想君思我锦衾寒。<br>     
咫尺画堂深似海，忆来惟把旧书看，<br>     
几时携手入长安。     
</p>     
<hr>     
<p><a name="24"></a>归国遥(一)<p>     
春欲暮，满地落花红带雨。<br>     
惆怅玉笼鹦鹉，单栖无伴侣。<br>     
南望去程何许？问花花不语，<br>     
早晚得同归去，恨无双翠羽。<p>     
<br>     
<a name="25"></a>归国遥(二)<p>     
金翡翠，为我南飞传我意：<br>     
罨画桥边春水，几年花下醉。<br>     
别后只知相愧，泪珠难远寄。<br>     
罗幕绣帏鸳被，旧欢如梦里。<p>     
<a name="26"></a>归国遥(三)<p>     
春欲晚，戏蝶游蜂花烂熳。<br>     
日落谢家池馆，柳丝金缕断。<br>     
睡觉绿鬟风乱，画屏云雨散。<br>     
闲倚博山长叹，泪流沾皓腕。     
</p>     
<hr>     
<p><a name="27"></a>菩萨蛮(一)<p>     
人人尽说江南好，游人只合江南老。<br>     
春水碧如天，画船听雨眠。(另作‘碧于天’)<br>     
垆边人似月，皓腕凝双雪。(另作‘炉边’)<br>     
未老莫还乡，还乡欲断肠。(另作‘须断肠’)<p>     
<a name="28"></a>菩萨蛮(二)<p>     
红楼别夜堪惆怅，香灯半卷流苏帐。<br>     
残月出门时，美人和泪辞。<br>     
琵琶金翠羽，弦上黄莺语，<br>     
劝我早归家，绿窗人似花。<p>     
<a name="29"></a>菩萨蛮(三)<p>     
如今却忆江南乐，当时年少春衫薄。<br>     
骑马倚斜桥，满楼红袖招。<br>     
翠屏金屈曲，醉入花丛宿。<br>     
此度见花枝，白头誓不归。<p>     
<a name="30"></a>菩萨蛮(四)<p>     
权君今夜须沉醉，尊前莫话明朝事。<br>     
珍重主人心，酒深情亦深。<br>     
须愁春漏短，莫诉金杯满。<br>     
遇酒且呵呵，人生能几何。<p>     
<a name="31"></a>菩萨蛮(五)<p>     
洛阳城里春光好，洛阳才子他乡老。<br>     
柳暗魏王堤，此时心转迷。<br>     
桃花春水渌，水上鸳鸯浴。(另作‘春水绿’)<br>     
凝恨对残晖，忆君君不知。     
</p>     
<hr>     
<p><a name="32"></a>谒金门(一) (《花间集》失收此首)<p>     
春雨足，染就一溪新绿。<br>     
柳外飞来双羽玉，弄晴相对浴。<br>     
楼外翠帘高轴，倚偏阑干几曲。<br>     
云淡水平烟树簇，寸心千里目。<p>     
<a name="33"></a>谒金门(二) <p>     
春漏促，金烬暗挑残烛。<br>     
一夜帘前风撼竹，梦魂相断续。<br>     
有个娇娆如玉，夜夜绣屏孤宿。<br>     
闲抱琵琶寻旧曲，远山眉黛绿。<p>     
<a name="34"></a>谒金门(三)<p>     
空相忆，无计得传消息。<br>     
天上嫦娥人不识，寄书何处觅。<br>     
新睡觉来无力，不忍把伊书迹。<br>     
满院落花春寂寂，断肠芳草碧。     
</p>     
<hr>     
<p><a name="35"></a>清平乐(一)<p>     
春愁南陌，故国音书隔。<br>     
细雨霏霏梨花白，燕拂画帘金额。<br>     
尽日相望王孙，尘满衣上泪痕。<br>     
谁向桥边吹笛，驻马西望销魂。<p>     
<a name="36"></a>清平乐(二)<p>     
野花芳草，寂寞关山道。<br>     
柳吐金丝莺语早，惆怅香闺暗老。<br>     
罗带悔结同心，独凭朱栏思深。<br>     
梦觉半床斜月，小窗风触鸣琴。<p>     
<a name="37"></a>清平乐(三)<p>     
何处游女，蜀国多云雨。<br>     
云解有情花解雨，□(上穴下卒，音su1)地绣罗金缕。<br>     
妆成不整金钿，含羞待月革秋革迁。<br>     
住在绿荫槐里，门临春水桥边。<p>     
<a name="38"></a>清平乐(四)<p>     
莺嘀残月，绣阁香灯灭。<br>     
门外马嘶郎欲别，正是落花时节。<br>     
妆成不画蛾眉，含愁独倚金□，<br>     
去路香尘莫扫，扫即郎去归迟。<p>     
<br>     
<a name="39"></a>清平乐(五)(《花间集》失收此首)<p>     
绿杨春雨，金线飘千缕。<br>     
花折香枝黄鹂语，玉勒雕鞍何处。<br>     
碧窗望断燕鸿，翠帘睡眼溟□(左爿右蒙)，<br>     
宝瑟谁家弹罢？含悲斜倚屏风。<p>     
<a name="40"></a>清平乐(六)(《花间集》失收此首)<p>     
琐□(总，去 尜添 片)春暮，满地梨花香。<br>     
君不归来晴又去，红泪散沾金缕。<br>     
梦魂飞断烟波，伤心不奈春何！<br>     
空把金针独坐，鸳鸯愁绣双□(上穴下果)。     
</p>     
<hr>     
<p><a name="41"></a>更漏子<p>     
钟鼓寒，楼阁暝，月照古铜金井。<br>     
深院闭，小楼空，落花香露红。<br>     
柳烟重，春雾薄，灯背水窗高阁。<br>     
闲倚户，暗沾衣，待郎郎不归。     
</p>     
<hr>     
<p><br>     
<a name="42"></a>喜迁莺(一)<p>     
街鼓动，禁城开，天上探人回。<br>     
凤衔金榜出云来，平地一声雷。<br>     
莺已迁，龙已化，一夜满城车马。<br>     
家家楼上簇神仙，争看鹤冲天。<p>     
<a name="43"></a>喜迁莺(二)<p>     
人汹汹，鼓冬冬，襟袖五更风。<br>     
大罗天上月朦胧，骑马上虚空。<br>     
香满衣，云满路，鸾凤绕身飞舞。<br>     
霓旌绛节一群群，引见玉华君。     
</p>     
<hr>     
<p><br>     
<a name="44"></a>应天长(一)<p>     
绿槐阴里黄莺语，深院无人春昼午。<br>     
画帘垂，金凤舞，寂寞绣屏香一炷。<br>     
碧天云，无定处，空里梦魂来去。<br>     
夜夜绿窗风雨，断肠君信否？<p>     
<a name="45"></a>应天长(二)<p>     
别来半岁音书绝，一寸离肠千万结。<br>     
难相见，易相别，又是玉楼花似雪。<br>     
暗相思，无处说，惆怅夜来烟月。<br>     
想得此时情切，泪沾红袖□(左黑右宛，音yue4)。     
</p>     
<hr>     
<p><br>     
<a name="46"></a>荷叶杯(一)<p>     
绝代佳人难得，倾国，花下见无期。<br>     
一双愁黛远山眉，不忍更思惟。<br>     
闲掩金屏翠凤，残梦，帘暮画堂空。<br>     
碧天无路信难通，惆怅旧房栊。<p>     
<br>     
<a name="47"></a>荷叶杯(二)<p>     
记得那年花下，深夜，初识谢娘时。<br>     
水堂西面画帘垂，携手暗相期。<br>     
惆怅晓莺残月，相别，从此隔音尘。<br>     
如今俱是异乡人，相见更无因。(另作‘更无音’)     
</p>     
<hr>     
<p><a name="48"></a>河传(一)<p>     
何处，烟雨，隋堤春暮。<br>     
柳色葱茏，画桡金缕。<br>     
翠旗高□(飑，去包用占)香风，水光融。<br>     
青娥殿脚春妆媚，轻云里，绰约司花妓。<br>     
江都宫阙，清淮月映迷楼，古今愁。<p>     
<a name="49"></a>河传(二)<p>     
锦浦，春女，绣衣金缕。<br>     
雾薄云轻，花深柳暗，时节正是清明，雨初晴。<br>     
玉鞭魂断烟霞路，莺莺语，一望巫山雨。<br>     
香尘隐映，遥见翠栏红楼，黛眉愁。<p>     
<a name="50"></a>河传(三)<p>     
春晚，风暖，锦城花满。<br>     
狂杀游人，玉鞭金勒，寻胜驰骤轻尘，惜良辰。<br>     
翠娥争劝临邛酒，纤纤手，拂面垂丝柳。<br>     
归时烟里，钟鼓正是黄昏，暗销魂。     
</p>     
<hr>     
<p><a name="51"></a>怨王孙<p>     
锦里，蚕市。满街珠翠，千万红妆。<br>     
玉蝉金雀，宝髻花簇鸣□(左王右当)，绣衣长。<br>     
日斜归去人难见，青楼远，队对行云散。<br>     
不知今夜，何处深锁兰房，隔仙乡。     
</p>     
<hr>     
<p><a name="52"></a>木兰花<p>     
独上小楼春欲暮，愁望玉关芳草路。<br>     
消息断，不逢人，却敛细眉归绣户。<br>     
坐看落花空叹息，罗袂湿斑红泪滴。<br>     
千山万水不曾行，魂梦欲教何处觅！     
</p>     
<hr>     
<p><a name="53"></a>小重山<p>     
一闭昭阳春又春，夜寒更漏永，梦君恩。(另作‘宫漏’)<br>     
卧思陈事暗销魂，罗衣湿，红袂有嘀痕。<br>     
歌吹隔重阍，绕庭芳草绿，倚长门。<br>     
万般惆怅向谁论，凝情立，宫殿欲黄昏。     
</p>     
<hr>     
<p><a name="54"></a>望远行<p>     
欲别无言倚画屏，含恨暗伤情。<br>     
谢家庭树锦鸡鸣，残月落边城。<br>     
人欲别，马频嘶，绿槐千里长堤。<br>     
出门芳草路萋萋，云雨别来易东西。<br>     
不忍别君后，却入旧香闺。     
</p>     
<hr>     
<p><br>     
<a name="55"></a>存疑词三首<br>     
(《花间集》不载)<p>     
<br>     
玉楼春<p>     
日照玉楼花似锦，楼上醉和春色寝。<br>     
绿杨风送小莺声，残梦不成离玉枕。<br>     
堪爱晚来韶景甚，宝柱秦筝方再品。<br>     
青娥红脸笑来迎，又向海棠花下饮。<p>     
小重山(一)<p>     
春到长门春草青，玉阶花露滴，月胧明。<br>     
东风吹断紫箫声。宫漏促，帘外嘀晓莺。<br>     
愁极梦难成，红妆流宿泪，不胜情。<br>     
手□(左蘖右妥，音ruo2)裙带绕阶行，<br>     
思君切，罗幌暗尘生。<p>     
小重山(二)<p>     
秋到长门秋草黄，画梁双燕去，出宫墙。<br>     
玉箫无复理霓裳。金蝉坠，鸾镜掩休汝。<br>     
忆昔在昭阳，舞衣红带，绣鸳鸯。<br>     
至今犹惹御炉香。<br>     
魂梦断，愁听漏更长。     
</p>     
<hr>     
     
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>     
     
</html>     
     
     
     
