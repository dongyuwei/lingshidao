<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：宋诗一百首</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>

<p align="center">宋诗一百首</p>
<p><br>
１ <a href="songdai.htm#1">柳开《塞上》</a><br>     
２ <a href="songdai.htm#2">王禹称《寒食》</a><br>     
３ <a href="songdai.htm#3">王禹称《村行》</a><br>     
４ <a href="songdai.htm#4">王禹称《春居杂兴》二首</a><br>     
６ <a href="songdai.htm#6">王禹称《前赋……喜而作诗，聊以自贺》</a><br>     
７ <a href="songdai.htm#7">寇准《春日登楼怀旧》</a><br>     
８ <a href="songdai.htm#8">寇准《柳》</a><br>     
９ <a href="songdai.htm#9">杨亿《无题》</a><br>     
１０ <a href="songdai.htm#10">杨亿《泪》</a><br>     
１１ <a href="songdai.htm#11">林逋《山园小梅》</a><br>     
１２ <a href="songdai.htm#12">林逋《山中寄招叶秀才》</a><br>     
１３ <a href="songdai.htm#13">林逋《孤山寺瑞上人房写望》</a><br>     
１４ <a href="songdai.htm#14">穆修《烛》</a><br>     
１５ <a href="songdai.htm#15">晏殊《无题》</a><br>     
１６ <a href="songdai.htm#16">宋祁《落花》</a><br>     
１７ <a href="songdai.htm#17">曾公亮《宿甘露寺僧舍》</a><br>     
１８ <a href="songdai.htm#18">梅尧臣《汝坟贫女》</a><br>     
１９ <a href="songdai.htm#19">梅尧臣《东溪》</a><br>     
２０ <a href="songdai.htm#20">梅尧臣《鲁山山行》</a><br>     
２１ <a href="songdai.htm#21">欧阳修《戏答元珍》</a><br>     
２２ <a href="songdai.htm#22">欧阳修《新开棋轩呈元珍表臣》</a><br>     
２３ <a href="songdai.htm#23">欧阳修《明妃曲和王介甫作》其二</a><br>     
２４ <a href="songdai.htm#24">欧阳修《啼鸟》</a><br>     
２５ <a href="songdai.htm#25">欧阳修《晚泊岳阳》</a><br>     
２６ <a href="songdai.htm#26">欧阳修《画眉鸟》</a><br>     
２７ <a href="songdai.htm#27">苏舜钦《城南感怀呈永叔》</a><br>     
２８ <a href="songdai.htm#28">苏舜钦《庆州败》</a><br>     
２９ <a href="songdai.htm#29">苏舜钦《暑中杂咏》</a><br>     
３０ <a href="songdai.htm#30">邵雍《观棋长吟》</a><br>     
３１ <a href="songdai.htm#31">文同《送棋僧惟照》</a><br>     
３２ <a href="songdai.htm#32">曾巩《咏柳》</a><br>     
３３ <a href="songdai.htm#33">王安石《明妃曲》二首</a><br>     
３５ <a href="songdai.htm#35">王安石《书湖阴先生壁》</a><br>     
３６ <a href="songdai.htm#36">王安石《元日》</a><br>     
３７ <a href="songdai.htm#37">王安石《棋》</a><br>     
３８ <a href="songdai.htm#38">王安石《登飞来峰》</a><br>     
３９ <a href="songdai.htm#39">王安石《泊船瓜洲》</a><br>     
４０ <a href="songdai.htm#40">王安石《与薛肇明弈棋赌梅花诗输一首》</a><br>     
４１ <a href="songdai.htm#41">程颢《春日》</a><br>     
４２ <a href="songdai.htm#42">程颢《秋日》</a><br>     
４３ <a href="songdai.htm#43">苏轼《和子由渑池怀旧》</a><br>     
４４ <a href="songdai.htm#44">苏轼《寓居定惠院之东杂花满山有海棠一株土人不知贵也》</a><br>     
４５ <a href="songdai.htm#45">苏轼《腊日游孤山访惠勤惠思二僧》</a><br>     
４６ <a href="songdai.htm#46">苏轼《石苍舒醉墨堂》</a><br>     
４７ <a href="songdai.htm#47">苏轼《正月二十日……乃和前韵》</a><br>     
４８ <a href="songdai.htm#48">苏轼《有美堂暴雨》</a><br>     
４９ <a href="songdai.htm#49">苏轼《和子由踏青》</a><br>     
５０ <a href="songdai.htm#50">苏轼《六月二十七日望湖楼醉书》</a><br>     
５１ <a href="songdai.htm#51">苏轼《题西林壁》</a><br>     
５２ <a href="songdai.htm#52">苏轼《惠崇春江晚景》</a><br>     
５３ <a href="songdai.htm#53">苏辙《怀渑池寄子瞻兄》</a><br>     
５４ <a href="songdai.htm#54">黄庭坚《牧童诗》</a><br>     
５５ <a href="songdai.htm#55">黄庭坚《病起荆江亭即事》</a><br>     
５６ <a href="songdai.htm#56">黄庭坚《王充道送水仙花五十支》</a><br>     
５７ <a href="songdai.htm#57">黄庭坚《登快阁》</a><br>     
５８ <a href="songdai.htm#58">黄庭坚《寄黄几复》</a><br>     
５９ <a href="songdai.htm#59">黄庭坚《雨中登岳阳楼望君山》二首</a><br>     
６１ <a href="songdai.htm#61">黄庭坚《弈棋二首呈任渐》二首</a><br>     
６３ <a href="songdai.htm#63">黄庭坚《喜太守毕朝散致政》</a><br>     
６４ <a href="songdai.htm#64">秦观《春日》</a><br>     
６５ <a href="songdai.htm#65">张耒《偶题》</a><br>     
６６ <a href="songdai.htm#66">陈师道《春怀示邻里》</a><br>     
６７ <a href="songdai.htm#67">宋徽宗〔赵佶〕《宫词》</a><br>     
６８ <a href="songdai.htm#68">朱淑真《自责》二首</a><br>     
７０ <a href="songdai.htm#70">吕本中《春日即事》</a><br>    
７１ <a href="songdai.htm#71">吕本中《暮步至江上》</a><br>     
７２ <a href="songdai.htm#72">曾几《寓居吴兴》</a><br>     
７３ <a href="songdai.htm#73">陈与义《襄邑道中》</a><br>     
７４ <a href="songdai.htm#74">陈与义《雨晴》</a><br>     
７５ <a href="songdai.htm#75">陈与义《伤春》</a><br>     
７６ <a href="songdai.htm#76">陆游《临安春雨初霁》</a><br>     
７７ <a href="songdai.htm#77">陆游《金错刀行》</a><br>     
７８ <a href="songdai.htm#78">陆游《夜登白帝城怀少陵先生》</a><br>     
７９ <a href="songdai.htm#79">陆游《游山西村》</a><br>     
８０ <a href="songdai.htm#80">陆游《书愤》</a><br>     
８１ <a href="songdai.htm#81">陆游《沈园》</a><br>     
８２ <a href="songdai.htm#82">陆游《自嘲》</a><br>     
８３ <a href="songdai.htm#83">陆游《秋思》</a><br>     
８４ <a href="songdai.htm#84">陆游《梅花绝句》</a><br>     
８５ <a href="songdai.htm#85">陆游《剑门道中遇微雨》</a><br>     
８６ <a href="songdai.htm#86">陆游《示儿》</a><br>     
８７ <a href="songdai.htm#87">杨万里《初入淮河》</a><br>     
８８ <a href="songdai.htm#88">杨万里《春晴怀故园海棠》</a><br>     
８９ <a href="songdai.htm#89">杨万里《霰》</a><br>     
９０ <a href="songdai.htm#90">杨万里《闲居初夏午睡起》</a><br>     
９１ <a href="songdai.htm#91">杨万里《读严子陵传》</a><br>     
９２ <a href="songdai.htm#92">范成大《四时田园杂兴》</a><br>     
９３ <a href="songdai.htm#93">范成大《横塘》</a><br>     
９４ <a href="songdai.htm#94">朱熹《活水亭观书有感》</a><br>     
９５ <a href="songdai.htm#95">姜夔《除夜自石湖归苕溪》</a><br>     
９６ <a href="songdai.htm#96">徐玑《夏日怀友》</a><br>     
９７ <a href="songdai.htm#97">戴复古《江村晚眺》</a><br>     
９８ <a href="songdai.htm#98">赵师秀《约客》</a><br>     
９９ <a href="songdai.htm#99">文天祥《过零丁洋》</a><br>     
１００<a href="songdai.htm#100">郑思肖《二砺》</a>     
</p>     
<hr>     
<p><br>     
<a name="1"></a>柳开（９４６－９９９）<p>     
《塞上》<p>     
鸣［骨交］直上一千尺，天静无风声更干。<br>     
碧眼胡儿三百骑，尽提金勒向云看。     
</p>     
<hr>     
<p><br>     
<a name="2"></a>王禹称（繁体“称”，换“亻”旁）（９５４－１００１）<p>     
《寒食》<p>     
今年寒食在商山，山里风光亦可怜：<br>     
稚子就花拈蛱蝶，人家依树系秋千。<br>     
郊原晓绿初经雨，巷陌春阴乍禁烟。<br>     
副使官闲莫惆怅，酒钱犹有撰碑钱。<p>     
<br>     
<a name="3"></a>《村行》<p>     
马穿山径菊初黄，信马悠悠野兴长。<br>     
万壑有声含晚籁，数峰无语立斜阳。<br>     
棠梨叶落胭脂色，荞麦花开白雪香。<br>     
何事吟余忽惆怅，村桥原树似吾乡。<p>     
<br>     
<a name="4"></a>《春居杂兴》二首<p>     
其一<p>     
两株桃杏映篱斜，妆点商山副使家，<br>     
何事春风容不得，和莺吹折数枝花。<p>     
其二<p>     
春云如兽复如禽，日照风吹浅又深。<br>     
谁道无心便容与，亦同翻覆小人心。<p>     
<br>     
<a name="6"></a>《前赋〈春居杂兴〉诗二首，间半岁，不复省视，因<br>     
长男嘉［礻右］读杜工部集，见语意颇有相类者，咨<br>     
于予，且意予窃之也。予喜而作诗，聊以自贺》<p>     
命屈由来道日新，诗家权柄敌陶钧。<br>     
任无功业调金鼎，且有篇章到古人。<br>     
本与乐天为后进，敢期子美是前身。<br>     
从今莫厌闲官职，主管风骚胜要津。     
</p>     
<hr>     
<p><p>     
<a name="7"></a>寇准（９６１－１０２３）<p>     
《春日登楼怀旧》<p>     
高楼聊引望，杳杳一川平。<br>     
远水无人渡，孤舟尽日横。<br>     
荒村生断霭，深树语流莺。<br>     
旧业遥清渭，沉思忽自惊。<p>     
<br>     
<a name="8"></a>《柳》<p>     
晓带轻烟间杏花，晚凝深翠拂平沙。<br>     
长条别有风流处，密映钱塘苏小家。     
</p>     
<hr>     
<p><br>     
<a name="9"></a>杨亿（９６４－１０２０）<p>     
《无题》<p>     
巫阳归梦融千峰，辟恶香消翠被浓。<br>     
桂魄渐亏愁晓月，蕉心不展怨春风。<br>     
遥山黯黯眉长敛，一水盈盈语未通。<br>     
漫托［昆鸟］弦传恨意，云鬟日夕似飞蓬。<p>     
<br>     
<a name="10"></a>《泪》<p>     
锦字梭停掩夜机，白头吟若怨新知。<br>     
谁闻陇水回肠后，更听巴猿拭袂时。<br>     
汉殿微凉金屋闭，魏宫清晓玉壶欹。<br>     
多情不待悲秋气，只是伤春鬓已丝。     
</p>     
<hr>     
<p><p>     
<a name="11"></a>林逋（９６７－１０２８）<p>     
《山园小梅》<p>     
众芳摇落独暄妍，占尽风情向小园。<br>     
疏影横斜水清浅，暗香浮动月黄昏。<br>     
霜禽欲下先偷眼，粉蝶如知合断魂。<br>     
幸有微吟可相狎，不须檀板共金尊。<p>     
<br>     
<a name="12"></a>《山中寄招叶秀才》<p>     
夜鹤晓猿时复闻，寥寥长似耿离群。<br>     
月中未要恨丹桂，岭上且来看白云。<br>     
棋子不妨临水着，诗题兼好共僧分。<br>     
新忧他日荣名后，难得幽栖事静君。<p>     
<br>     
<a name="13"></a>《孤山寺瑞上人房写望》<p>     
底处凭栏思眇然，孤山塔后阁西偏。<br>     
阴沉画轴林间寺，零落棋枰葑上田。<br>     
秋景有时飞独鸟，夕阳无事起寒烟。<br>     
迟留更爱吾庐近，只待春来看雪天。     
</p>     
<hr>     
<p><br>     
<a name="14"></a>穆修（９６９－１０３２）<p>     
《烛》<p>     
一箔珠帘掩映垂，房栊轻染麝香枝。<br>     
佳人盼影横哀柱，狎客分光缀艳诗。<br>     
禁锁翠明初唱漏，官窗红短尚围棋。<br>     
长宵且秉欢游去，无限风光见古辞。     
</p>     
<hr>     
<p><br>     
<a name="15"></a>晏殊（９９１－１０５５）<p>     
《无题》<p>     
油壁香车不再逢，峡云无迹任西东。<br>     
梨花院落溶溶月，柳絮池塘淡淡风。<br>     
几日寂寥伤酒后，一番萧瑟禁烟中。<br>     
鱼书欲寄何由达，水远山长处处同。     
</p>     
<hr>     
<p><br>     
<a name="16"></a>宋祁（９９８－１０６２）<p>     
《落花》<p>     
坠素翻红各自伤，青楼烟雨忍相忘。<br>     
将飞更作回风舞，已落犹成半面妆。<br>     
沧海客归珠有泪，章台人去骨遗香。<br>     
可能无意传双蝶，尽付芳心与蜜房。     
</p>     
<hr>     
<p><br>     
<a name="17"></a>曾公亮（９９８－１０７８）<p>     
《宿甘露寺僧舍》<p>     
枕中云气千峰近，床底松声万壑哀。<br>     
要看银山拍天浪，开窗放入大江来。     
</p>     
<hr>     
<p><br>     
<a name="18"></a>梅尧臣（１００２－１０６０）<p>     
《汝坟贫女》<p>     
汝坟贫家女，行哭音凄怆。<br>     
自言有老父，孤独无丁壮。<br>     
郡吏来何暴，官家不敢抗。<br>     
督遣勿稽留，龙种去携杖。<br>     
勤勤嘱四邻，幸愿相依傍。<br>     
适闻闾里归，问讯疑犹强。<br>     
果然寒雨中，僵死壤河上。<br>     
弱质无以托，横尸无以葬。<br>     
生女不如男，虽存何所当。<br>     
拊膺呼苍天，生死将奈向。<p>     
<br>     
<a name="19"></a>《东溪》<p>     
行到东溪看水时，坐临孤屿发船迟。<br>     
野凫眠岸有闲意，老树着花无丑枝。<br>     
短短蒲耳齐似剪，平平沙石净于筛。<br>     
情虽不厌住不得，薄暮归来车马疲。<p>     
<br>     
<a name="20"></a>《鲁山山行》<p>     
适与野情惬，千山高复低。<br>     
好峰随处改，幽径独行迷。<br>     
霜落熊升树，林空鹿饮溪。<br>     
人家在何许？云外一声鸡。     
</p>     
<hr>     
<p><a name="21"></a>欧阳修（１００７－１０７２）<p>     
《戏答元珍》<p>     
春风疑不到天涯，二月山城未见花。<br>     
残雪压枝犹有桔，冻雷惊笋欲抽芽。<br>     
夜闻归雁生乡思，病入新年感物华。<br>     
曾是洛阳花下客，野芳虽晚不须嗟。<p>     
<br>     
<a name="22"></a>《新开棋轩呈元珍表臣》<p>     
竹树日已滋，轩窗渐幽兴。<br>     
人间与世远，鸟语知境静。<br>     
春光霭欲布，山色寒尚映。<br>     
独收万籁心，于此一枰竞。<p>     
<br>     
<a name="23"></a>《明妃曲和王介甫作》其二<p>     
汉宫有佳人，天子初未识，<br>     
一朝随汉使，远嫁单于国。<br>     
绝色天下无，一失难再得，<br>     
虽能杀画工，于事竟何益？<br>     
耳目所及尚如此，万里安能制夷狄！<br>     
汉计诚已拙，女色难自夸。<br>     
明妃去时泪，洒向枝上花；<br>     
狂风日暮起，飘泊落谁家。<br>     
红颜胜人多薄命，莫怨春风当自嗟。<p>     
<br>     
<a name="24"></a>《啼鸟》<p>     
我遭谗口身落此，每闻巧言宜可憎。<br>     
春到山城苦寂寞，把盏常恨无娉婷。<br>     
花开鸟语辄自醉，醉与花鸟为交朋。<br>     
花能嫣然顾我笑，鸟劝我饮非无情。<br>     
身闲酒美惜光景，惟恐鸟散花飘零。<br>     
可笑灵均楚泽畔，离骚憔悴愁独醒。<p>     
<br>     
<a name="25"></a>《晚泊岳阳》<p>     
卧闻岳阳城里钟，系舟岳阳城下树。<br>     
正见空江明月来，云水苍茫失江路。<br>     
夜深江月弄清辉，水上人歌月下归；<br>     
一阕声长听不尽，轻舟短楫去如飞。<p>     
<br>     
<a name="26"></a>《画眉鸟》<p>     
百啭千声随意移，山花红紫树高低。<br>     
始知锁向金笼听，不及林间自在啼。     
</p>     
<hr>     
<p><br>     
<a name="27"></a>苏舜钦（１００８－１０４８）<p>     
《城南感怀呈永叔》<p>     
春阳泛野动，春阴与天低。<br>     
远林气蔼蔼，长道风依依。<br>     
览物虽暂适，感怀翻然移。<br>     
所见既可骇，所闻良可悲。<br>     
去年水后旱，田亩不及犁。<br>     
冬温晚得雪，宿麦生者稀。<br>     
前去固无望，即日已苦饥。<br>     
老稚满田野，斫掘寻凫茈。<br>     
此物近亦尽，卷耳共所资。<br>     
昔云能驱风，充腹理不疑；<br>     
今乃有毒厉，肠胃生疮痍。<br>     
十月七八死，当路横其尸。<br>     
犬彘咋其骨，乌鸢啄其皮。<br>     
胡为残良民，令此鸟兽肥？<br>     
天岂意如此？泱荡莫可知！<br>     
高位厌梁肉，坐论搀云霓。<br>     
岂无富人术，使之长熙熙？<br>     
我今饥伶俜，悯此复自思：<br>     
自济既不暇，将复奈尔为！<br>     
愁愤徒满胸，嵘［山＋“宏”去宀］不能齐。<p>     
<br>     
<a name="28"></a>《庆州败》<p>     
无战王者师，有备军之志。<br>     
天下承平数十年，此语虽存人所弃。<br>     
今岁西戎背世盟，直随秋风寇边城。<br>     
屠杀熟户烧障堡，十万驰骋山岳倾。<br>     
国家防塞今有谁？官为承制乳臭儿。<br>     
酣觞大嚼乃事业，何尝识会兵之机？<br>     
符移火急搜卒乘，意谓就戮如缚尸。<br>     
未成一军已出战，驱逐急使缘［山佥］［山＋繁体“戏”字］。<br>     
马肥甲重士饱喘，虽有弓剑何所施。<br>     
连颠自欲堕深谷，虏骑笑指声嘻嘻。<br>     
一麾发伏雁行出，山下掩截成重围。<br>     
我军免胄乞死所，承制面缚交涕［氵夷］。<br>     
逡巡下令艺者全，争献小技歌且吹。<br>     
其余劓首放之去，东走矢液皆淋漓。<br>     
道无耳准若怪兽，不自愧耻犹生归！<br>     
守者沮气陷者苦，尽由主将之所为。<br>     
地机不见欲侥胜，羞辱中国堪伤悲。<p>     
<br>     
<a name="29"></a>《暑中杂咏》<p>     
嘉果浮沉酒半醺，床头书册乱纷纷。<br>     
北轩凉吹开疏竹，卧看青天行白云。     
</p>     
<hr>     
<p><br>     
<a name="30"></a>邵雍（１０１１－１０７７）<p>     
《观棋长吟》<p>     
院静春深昼掩扉，竹间闲看客争棋。<br>     
搜罗神鬼聚胸臆，措臻山河入范围。<br>     
局合龙蛇成阵斗，劫残鸿雁破行飞；<br>     
杀多项羽坑秦卒，败剧符坚畏晋师。<br>     
座上戈铤尝击搏，面前冰炭旋更移；<br>     
死生共抵两家事，胜负都由一着时。<br>     
当路断无相假借，对人须且强推辞；<br>     
腹心受害诚堪惧，唇齿生忧尚可医；<br>     
善用中伤为得策，阴行狡狯谓知机。<br>     
请观今日长安道，易地何尝不有之？     
</p>     
<hr>     
<p><br>     
<a name="31"></a>文同（１０１８－１０７９）<p>     
《送棋僧惟照》<p>     
学成九章开方诀，诵得一行乘除诗，<br>     
自然天性晓绝艺，可敌国手应吾师。<br>     
窗前横榻拥炉处，门外大雪压屋时，<br>     
独翻旧局辨错着，冷笑古人心许谁？     
</p>     
<hr>     
<p><br>     
<a name="32"></a>曾巩（１０１９－１０８３）<p>     
《咏柳》<p>     
乱条犹未变初黄，倚得东风势便狂。<br>     
解把飞花蒙日月，不知天地有清霜。     
</p>     
<hr>     
<p><br>     
<a name="33"></a>王安石（１０２１－１０８６）<p>     
《明妃曲》二首<p>     
其一<p>     
明妃初出汉宫时，泪湿春风鬓脚垂。<br>     
低徊顾影无颜色，尚得君王不自持。<br>     
归来却怪丹青手，入眼平生几曾有；<br>     
意态由来画不成，当时枉杀毛延寿。<br>     
一去心知更不归，可怜着尽汉宫衣；<br>     
寄声欲问塞南事，只有年年鸿雁飞。<br>     
家人万里传消息，好在毡城莫相忆；<br>     
君不见咫尺长门闭阿娇，人生失意无南北。<p>     
<br>     
其二<p>     
明妃初嫁与胡儿，毡车百辆皆胡姬。<br>     
含情欲语独无处，传与琵琶心自知。<br>     
黄金杆拨春风手，弹看飞鸿劝胡酒。<br>     
汉宫侍女暗垂泪，沙上行人却回首。<br>     
汉恩自浅胡恩深，人生乐在相知心。<br>     
可怜青冢已芜没，尚有哀弦留至今。<p>     
<br>     
<a name="35"></a>《书湖阴先生壁》<p>     
茅檐长扫静无苔，花木成畦手自栽。<br>     
一水护田将绿绕，两山排闼送青来。<p>     
<br>     
<a name="36"></a>《元日》<p>     
爆竹声中一岁除，春风送暖入屠苏。<br>     
千门万户［日童］［日童］日，总把新桃换旧符。<p>     
<br>     
<a name="37"></a>《棋》<p>     
莫将戏事扰真情，且可随缘道我赢。<br>     
战罢两奁分白黑，一枰何处有亏成。<p>     
<br>     
<a name="38"></a>《登飞来峰》<p>     
飞来峰上千寻塔，闻说鸡鸣见日升。<br>     
不畏浮云遮望眼，只缘身在最高层。<p>     
<br>     
<a name="39"></a>《泊船瓜洲》<p>     
京口瓜洲一水间，钟山只隔数重山。<br>     
春风又绿江南岸，明月何时照我还。<p>     
<br>     
<a name="40"></a>《与薛肇明弈棋赌梅花诗输一首》<p>     
华发寻春喜见梅，一株临路雪倍堆。<br>     
凤城南陌他年忆，香杳难随驿使来。     
</p>     
<hr>     
<p><br>     
<a name="41"></a>程颢（１０３２－１０８５）<p>     
《春日》<p>     
云淡风轻近午天，傍花随柳过前川。<br>     
时人不识余心乐，将谓偷闲学少年。<p>     
<br>     
<a name="42"></a>《秋日》<p>     
闲来无事不从容，睡觉东窗日已红。<br>     
万物静观皆自得，四时佳兴与人同。<br>     
道通天地有形外，思入风云变态中。<br>     
富贵不淫贫贱乐，男儿到此是豪雄。     
</p>     
<hr>     
<p><p>     
<a name="43"></a>苏轼（１０３６－１１０１）<p>     
《和子由渑池怀旧》<p>     
人生到处知何似，应似飞鸿踏雪泥：<br>     
泥上偶然留指爪，鸿飞那复计东西。<br>     
老僧已死成新塔，坏壁无由见旧题。<br>     
往日崎岖还记否，路上人困蹇驴嘶。<p>     
<br>     
<a name="44"></a>《寓居定惠院之东杂花满山有海棠一株土人不知贵也》<p>     
江城地瘴蕃草木，只有名花苦幽独。<br>     
嫣然一笑竹篱间，桃李满山总粗俗。<br>     
也知造物有深意，故遣佳人在空谷。<br>     
自然富贵出天姿，不待金盘荐华屋。<br>     
朱唇得酒晕生脸，翠袖卷纱红映肉。<br>     
林深雾暗晓光迟，日暖风轻春睡足。<br>     
雨中有泪亦凄怆，月下无人更清淑。<br>     
先生食饱无一事，散步逍遥自扪腹。<br>     
不问人家与僧舍，拄杖敲门看修竹。<br>     
忽逢绝艳照衰朽，叹息无言揩病目。<br>     
陋邦何处得此花，无乃好事移西蜀。<br>     
寸根千里不易到，衔子飞来定鸿鹄。<br>     
天涯流落俱可念，为饮一樽歌此曲。<br>     
明朝酒醒还独来，雪落纷纷哪忍触。<p>     
<br>     
<a name="45"></a>《腊日游孤山访惠勤惠思二僧》<p>     
天欲雪，云满湖，楼台明灭山有无。<br>     
水清出石鱼可数，林深无人鸟相呼。<br>     
腊日不归对妻孥，名寻道人实自娱。<br>     
道人之居在何许？宝云山前路盘纡。<br>     
孤山孤绝谁肯庐？道人有道山不孤。<br>     
纸窗竹屋深自暖，拥褐坐睡依团蒲。<br>     
天寒路远愁仆夫，整驾催归及未晡。<br>     
出山回望云木合，但见野鹘盘浮图。<br>     
兹游淡薄欢有余，到家恍如梦蘧蘧。<br>     
作诗火急追亡逋，清景一失后难摹。<p>     
<br>     
<a name="46"></a>《石苍舒醉墨堂》<p>     
人生识字忧患始，姓名粗记可以休。<br>     
何用草书夸神速，开卷［忄党］恍令人愁。<br>     
我尝好之每自笑，君有此病何能瘳！<br>     
自言其中有至乐，适意无异逍遥游。<p>     
<br>     
<a name="47"></a>《正月二十日与潘郭二生出郊寻春，忽记<br>     
去年是日同至女王城作诗，乃和前韵》<p>     
东风未肯入东门，走马还寻去岁春。<br>     
人似秋鸿来有信，事如春梦了无痕。<br>     
江城白酒三杯酽，野老苍颜一笑温。<br>     
已约年年为此会，故人不用赋招魂。<p>     
<br>     
<a name="48"></a>《有美堂暴雨》<p>     
游人脚底一声雷，满座顽云拨不开，<br>     
天外黑风吹海立，浙东飞雨过江来。<br>     
十分潋滟金樽凸，千杖敲铿羯鼓催。<br>     
唤起谪仙泉酒面，倒倾鲛室泻琼瑰。<p>     
<br>     
<a name="49"></a>《和子由踏青》<p>     
春风陌上惊微尘，游人初乐岁华新。<br>     
人闲正好路旁饮，麦短未怕游车轮。<br>     
城中居人厌城郭，喧阗晓出空四邻。<br>     
歌鼓惊山草木动，箪瓢散野乌鸢驯。<br>     
何人聚众称道人，遮道卖符色怒嗔。<br>     
宜蚕使汝茧如瓮，宜畜使汝羊如□［鹿下菌字去草头］。<br>     
路人未必信此语，强为买符禳新春。<br>     
道人得钱径沽酒，醉倒自谓吾符神。<p>     
<br>     
<a name="50"></a>《六月二十七日望湖楼醉书》<p>     
黑云翻墨未遮山，白雨跳珠乱入船。<p>卷地风来忽吹散，望湖楼下水如天。<p>     
<br>     
<a name="51"></a>《题西林壁》<p>     
横看成岭侧成峰，远近高低各不同。<br>     
不识庐山真面目，只缘身在此山中。<p>     
<br>     
<a name="52"></a>《惠崇春江晚景》<p>     
竹外桃花三两枝，春江水暖鸭先知。<br>     
萎蒿满地芦芽短，正是河豚欲上时。     
</p>     
<hr>     
<p><br>     
<a name="53"></a>苏辙（１０３９－１１１２）<p>     
《怀渑池寄子瞻兄》<p>     
相携话别郑原上，共道长途怕雪泥。<br>     
归骑还寻大梁陌，行人已度古崤西。<br>     
曾为县吏民知否？旧宿僧房壁共题。<br>     
遥想独游佳味少，无方骓马但鸣嘶。     
</p>     
<hr>     
<p><br>     
<a name="54"></a>黄庭坚（１０４５－１１０５）<p>     
《牧童诗》<p>     
骑牛远远过前村，短笛横吹隔陇闻。<br>     
多少长安名利客，机关用尽不如君。<p>     
<br>     
<a name="55"></a>《病起荆江亭即事》<p>     
翰墨场中老伏波，菩提坊里病维摩。<br>     
近人积水无鸥鹭，时有归牛浮鼻过。<p>     
闭门觅句陈无己，对客挥毫秦少游。<br>     
正字不知温饱未，西风吹泪古藤州。<p>     
<br>     
<a name="56"></a>《王充道送水仙花五十支》<p>     
凌波仙子生尘袜，水上轻盈步微月。<br>     
是谁招此断肠魂，种作寒花寄愁绝。<br>     
含香体素欲倾城，山矾是弟梅是兄。<br>     
坐对真成被花恼，出门一笑大江横。<p>     
<br>     
<a name="57"></a>《登快阁》<p>     
痴儿了却公家事，快阁东西倚晚晴。<br>     
落木千山天远大，澄江一道月分明。<br>     
朱弦已为佳人绝，青眼聊因美酒横。<br>     
万里归船弄长笛，此心吾与白鸥盟。<p>     
<br>     
<a name="58"></a>《寄黄几复》<p>     
我居北海君南海，寄雁传书谢不能。<br>     
桃李春风一杯酒，江湖夜雨十年灯。<br>     
持家但有四立壁，治国不蕲三折肱。<br>     
想得读书头已白，隔溪猿哭瘴烟滕。<p>     
<br>     
<a name="59"></a>《雨中登岳阳楼望君山》<p>     
其一<p>     
投荒万死鬓毛斑，生入瞿塘滟［氵预］关。<br>     
未到江南先一笑，岳阳楼上对君山。<p>     
其二<p>     
满川风雨独凭栏，绾结湘娥十二鬟。<br>     
可惜不当湖水面，银山堆里看青山。<p>     
<br>     
<a name="61"></a>黄庭坚《弈棋二首呈任渐》<p>     
其一<p>     
偶无公事负朝暄，三百枯棋共一樽。<br>     
坐隐不知岩穴乐，手谈胜与俗人言。<br>     
簿书堆积尘生案，车马淹留客在门。<br>     
战胜将骄疑必败，果然终取敌兵翻。<p>     
<br>     
其二<p>     
偶无公事客休时，席上谈兵校两棋。<br>     
心似蛛丝游碧落，身如蜩甲化枯枝。<br>     
湘东一目诚甘死，天下中分尚可持。<br>     
谁谓吾徒犹爱日，参横月落不曾知。<p>     
<br>     
<a name="63"></a>《喜太守毕朝散致政》<p>     
功名富贵两蜗角，险阻艰难一酒杯。<br>     
百体观来身是幻，万夫争处首先回。     
</p>     
<hr>     
<p><br>     
<a name="64"></a>秦观（１０４９－１１００）<p>     
《春日》<p>     
一夕轻雷落万丝，霁光浮瓦碧参差。<br>     
有情芍药含春泪，无力蔷薇卧晓枝。     
</p>     
<hr>     
<p><p>     
<a name="65"></a>张耒（１０５２－１１１２）<p>     
《偶题》<p>     
相逢记得画桥头，花似精神柳似柔。<br>     
莫谓无情即无语，春风传意水传愁。     
</p>     
<hr>     
<p><p>     
<a name="66"></a>陈师道（１０５３－１１０１）<p>     
《春怀示邻里》<p>     
断墙着雨蜗成字，老屋无僧燕作家，<br>     
剩欲出门追语笑，却嫌归鬓著尘沙。<br>     
风翻蛛网开三面，雷动蜂窠趁两衙。<br>     
屡失南邻春事约，只今容有未开花。     
</p>     
<hr>     
<p><p>     
<a name="67"></a>宋徽宗〔赵佶〕（１０８２－１１３５）<p>     
《宫词》<p>     
新样梳妆巧画眉，窄衣纤体最相宜；<br>     
一时趋向多情远，小阁幽窗静弈棋。     
</p>     
<hr>     
<p><p>     
<a name="68"></a>朱淑真<p>     
（《宋诗纪事》：“号幽栖居士，钱塘人，世<br>     
居桃村。工诗，嫁为市井民妻，不得志殁。”）<p>     
《自责》二首<p>     
其一<p>     
女子弄文诚可罪，那堪咏月更吟风。<br>     
磨穿铁砚非吾事，绣折金针却有功。<p>     
<br>     
其二<p>     
闷无消遣只看诗，不见诗中话别离。<br>     
添得情怀转萧索，始知伶俐不如痴。     
</p>     
<hr>     
<p><a name="70"></a>吕本中（１０８４－１１４５）<p>     
《春日即事》<p>     
病起多情白日迟，强来庭下探花期。<br>     
雪消池馆初春后，人倚栏杆欲暮时。<br>     
乱蝶狂蜂俱有意，兔葵燕麦自无知。<br>     
池边垂柳腰支活，折尽长条为寄谁？<p>     
<br>     
<a name="71"></a>《暮步至江上》<p>     
客事久输鹦鹉杯，春愁如接凤凰台。<br>     
树阴不碍帆影过，雨气却随潮信来。<br>     
山似故人堪对饮，花如遗恨不重开。<br>     
雪篱风榭年年事，辜负风光取次回。     
</p>     
<hr>     
<p><br>     
<a name="69"></a>曾几（１０８４－１１６６）<p>     
《三衢道中》<p>     
梅子黄时日日晴，小溪泛尽却山行。<br>     
绿阴不减来时路，添得黄鹂四五声。<p>     
<br>     
<a name="72"></a>《寓居吴兴》<p>     
相对真成泣楚囚，遂无末策到神州。<br>     
但知绕树如飞鹊，不解营巢似拙鸠。<br>     
江北江南犹断绝，秋风秋雨敢淹留？<br>     
低回又作荆州梦，落日孤云始欲愁。     
</p>     
<hr>     
<p><br>     
<a name="73"></a>陈与义（１０９０－１１３８）<p>     
《襄邑道中》<p>     
飞花两岸照船红，百里榆堤半日风。<br>     
卧看满天云不动，不知云与我俱东。<p>     
<br>     
<a name="74"></a>《雨晴》<p>     
天缺西南江面清，纤云不动小滩横。<br>     
墙头语鹊衣犹湿，楼外残雷气未平。<br>     
尽取微凉供稳睡，急搜奇句报新晴。<br>     
今宵绝胜无人共，卧看星河尽意明。<p>     
<br>     
<a name="75"></a>《伤春》<p>     
庙堂无计可平戎，坐使甘泉照夕峰。<br>     
初怪上都闻战马，岂知穷海看飞龙。<br>     
孤臣霜发三千丈，每岁烟花一万重。<br>     
稍喜长沙向延阁，疲兵敢犯犬羊锋。     
</p>     
<hr>     
<p><p>     
<a name="76"></a>陆游（１１２５－１２１０）<p>     
《临安春雨初霁》<p>     
世味年来薄似纱，谁令骑马客京华。<br>     
小楼一夜听春雨，深巷明朝卖杏花。<br>     
矮纸斜行闲作草，晴窗细乳戏分茶。<br>     
素衣莫起风尘叹，犹及清明可到家。<p>     
<br>     
<a name="77"></a>《金错刀行》<p>     
黄金错刀白玉装，夜穿窗扉出光芒。<br>     
丈夫五十功未立，提刀独立顾八荒。<br>     
京华结交尽奇士，意气相期共生死。<br>     
千年史册耻无名，一片丹心报天子。<br>     
尔来从军天汉滨，南山晓雪玉嶙峋。<br>     
呜呼！楚虽三户能亡秦，岂有堂堂中国空无人！<p>     
<br>     
<a name="78"></a>《夜登白帝城怀少陵先生》<p>     
拾遗白发有谁怜？零落歌诗遍两川。<br>     
人立飞楼今已矣，浪翻孤月尚依然。<br>     
升沈自古无穷事，愚智同归有限年。<br>     
此意凄凉谁共语？岸沙君看去年痕。<p>     
<br>     
<a name="79"></a>《游山西村》<p>     
莫笑农家腊酒浑，丰年留客足鸡豚。<br>     
山重水复疑无路，柳暗花明又一村。<br>     
萧鼓追随春社近，衣冠简朴古风存。<br>     
从今若许闲乘月，拄杖无时夜叩门。<p>     
<br>     
<a name="80"></a>《书愤》<p>     
早岁那知世事艰，中垢北望气如山。<br>     
楼船夜雪瓜洲渡，铁马秋风大散关。<br>     
塞上长城空自许，镜中衰鬓已先斑。<br>     
出师一表真名世，千载谁堪伯仲间。<p>     
<br>     
<a name="81"></a>《沈园》<p>     
城上斜阳画角哀，沈园非复旧池台，<br>     
伤心桥下春波绿，曾是惊鸿照影来。<p>     
梦断香消四十年，沈园柳老不吹绵。<br>     
此身行作稽山土，犹吊遗踪一泫然。<p>     
<br>     
<a name="82"></a>《自嘲》<p>     
少读诗书陋汉唐，莫年身世寄农桑。<br>     
骑驴两脚欲到地，爱酒一樽常在旁。<br>     
老去形容虽变改，醉来意气尚轩昂。<br>     
太行王屋何由动，堪笑愚公不自量。<p>     
<br>     
<a name="83"></a>《秋思》<p>     
利欲驱人万火牛，江湖浪迹一沙鸥。<br>     
日长似岁闲方觉，事大如山醉亦休。<br>     
衣杵相望深巷月，井桐摇落故园秋。<br>     
欲舒老眼无高处，安得元龙百尺楼。<p>     
<br>     
<a name="84"></a>《梅花绝句》<p>     
闻道梅花坼晓风，雪堆遍满四山中。<br>     
何方可化身千亿，一树梅花一放翁。<p>     
<br>     
<a name="85"></a>《剑门道中遇微雨》<p>     
衣上征尘杂酒痕，远游无处不消魂。<br>     
此身合是诗人未？细雨骑驴入剑门。<p>     
<br>     
<a name="86"></a>《示儿》<p>     
死去元知万事空，但悲不见九州同。<br>     
王师北定中原日，家祭无忘告乃翁。     
</p>     
<hr>     
<p><br>     
<a name="87"></a>杨万里（１１２７－１２０６）<p>     
《初入淮河》（选一）<p>     
船离洪泽岸头沙，人到淮河意不佳。<br>     
何必桑乾方是远，中流以北即天涯！<p>     
<br>     
<a name="88"></a>《春晴怀故园海棠》<p>     
竹边台榭水边亭，不要人随只独行。<br>     
乍暖柳条无气力，淡晴花影不分明。<br>     
一番过雨来幽径，无数新禽有喜声。<br>     
只欠翠纱红映肉，两年寒食负先生。<p>     
<br>     
<a name="89"></a>《霰》<p>     
雪花遣霰作前锋，势破张皇欲暗空。<br>     
筛瓦巧寻疏处漏，跳阶误到暖边融。<br>     
寒声带雨山难白，冷气侵人火失红。<br>     
方讶一冬暄较甚，今宵敢叹卧如弓。<p>     
<br>     
<a name="90"></a>《闲居初夏午睡起》<p>     
梅子留酸软齿牙，芭蕉分绿与窗纱。<br>     
日长睡起无情思，闲看儿童捉柳花。<p>     
<br>     
<a name="91"></a>《读严子陵传》<p>     
客星何补汉中兴，空有清风冷似冰。<br>     
早遣阿瞒移汉鼎，人间何处有严陵！     
</p>     
<hr>     
<p><br>     
<a name="92"></a>范成大（１１２６－１１９３）<p>     
《四时田园杂兴》（选一）<p>     
昼出耘田夜绩麻，村庄儿女各当家。<br>     
童孙未解供耕织，也傍桑阴学种瓜。<p>     
<br>     
<a name="93"></a>《横塘》<p>     
南浦春来绿一川，石桥朱塔两依然。<br>     
年年送客横塘路，细雨垂杨系画船。     
</p>     
<hr>     
<p><br>     
<a name="94"></a>朱熹（１１３０－１２００）<p>     
《活水亭观书有感》<p>     
半亩方塘一鉴开，天光云影共徘徊。<br>     
问渠那得清如许，为有源头活水来。     
</p>     
<hr>     
<p><br>     
<a name="95"></a>姜夔（１１５５－１２２１）<p>     
《除夜自石湖归苕溪》其一<p>     
细草穿沙雪半销，吴宫烟冷水迢迢。<br>     
梅花竹里无人见，一夜吹香过石桥。     
</p>     
<hr>     
<p><p>     
<a name="96"></a>徐玑（１１６２－１２１４）<p>     
《夏日怀友》<p>     
流水阶除静，孤眠得自由。<br>     
月生林欲晓，雨过夜如秋。<br>     
远忆荷花浦，谁吟杜若洲？<br>     
良宵恐无梦，有梦即俱游。     
</p>     
<hr>     
<p><br>     
<a name="97"></a>戴复古（１１６７－？）<p>     
《江村晚眺》<p>     
江头落日照平沙，潮退渔船阁岸斜。<br>     
白鸟一双临水立，见人惊起入芦花。     
</p>     
<hr>     
<p><br>     
<a name="98"></a>赵师秀（１１７０－１２００）<p>     
《约客》<p>     
黄梅时节家家雨，青草池塘处处蛙。<br>     
有约不来过夜半，闲敲棋子落灯花。     
</p>     
<hr>     
<p><a name="99"></a>文天祥（１２３６－１２８２）<p>     
《过零丁洋》<p>     
辛苦遭逢起一经，干戈寥落四周星。<br>     
山河破碎风飘絮，身世浮沉雨打萍。<br>     
惶恐滩头说惶恐，零丁洋里叹零丁。<br>     
人生自古谁无死，留取丹心照汗青。     
</p>     
<hr>     
<p><br>     
<a name="100"></a>郑思肖（１２４１－１３１８）<p>     
《二砺》（选一）<p>     
愁里高歌梁公吟，犹如金玉戛商音。<br>     
十年勾践亡吴计，七日包胥哭楚心。<br>     
秋送新鸿哀破国，昼行饥虎啮空林。<br>     
胸中有誓深于海，肯使神州竞陆沉？     
</p>     
     
<hr>     
     
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>     
     
</html>     
     
     
     
