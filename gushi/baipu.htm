<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：白朴散曲选</title>
</head>

<body>

<script language="javascript" src="../search.js"></script>
<center><input type="button" value="本页内部搜索" onclick="gofind()"></center>

<p align="center">白朴散曲选<br>

<p align="left">白朴（1226-1306后），元代戏曲作家、词人。字太素，号兰谷,初名恒,字仁甫。作杂剧16种，今存有《唐明皇秋夜梧桐雨》、《裴少俊墙头马上》、《董秀英花月东墙记》及《流红叶》、《箭射双雕》二剧残曲。白朴的词流传至今100余首。他的散曲作品据隋树森《全元散曲》所辑，存小令37首，套曲4首。</p>           

<p align="left"><a href="baipu.htm#14">  夺锦标</a> <a href="baipu.htm#15">念奴娇</a>            
<a href="baipu.htm#1">[仙吕]寄生草 饮</a> <a href="baipu.htm#2">[仙吕]醉中天            
佳人脸上黑痣</a> <a href="baipu.htm#3">[中吕]阳春曲 知几</a> <a href="baipu.htm#4">[越调]天净沙            
春</a> <a href="baipu.htm#5">[越调]天净沙 夏</a> <a href="baipu.htm#6">[越调]天净沙            
秋</a> <a href="baipu.htm#7">[越调]天净沙 冬</a> <a href="baipu.htm#8">[双调]沉醉东风            
渔夫</a> <a href="baipu.htm#9">[驻马听] 吹</a> <a href="baipu.htm#10">[大石调]青杏子            
咏雪</a> <a href="baipu.htm#11">唐明皇秋夜梧桐雨 第一折（选）</a> <a href="baipu.htm#12">董秀英花月东墙记            
第一折（选）</a> <a href="baipu.htm#13">裴少俊墙头马上 第一折（选）</a></p>            
<hr>            
<p align="left"><a name="14"></a>  夺锦标<p>           
霜水明秋，霞天送晚，画出江南江北。满目山围故国，三阁余香，六朝陈迹。有庭花遗谱，弄哀音、令人嗟惜。想当时、天子无愁，自古佳人难得。<p>           
惆怅龙沉宫井，石上啼痕，犹点胭脂红湿。去去天荒地老，流水无情、落花狼藉。恨青溪留在，渺重城、烟波空碧。对西风、谁与招魂，梦里行云消息。<p>           
　<br>
<a name="15"></a>念奴娇  题镇江多景楼，用坡仙韵<p>            
江山信美，快平生、一览南州风物。落日金焦，浮绀宇，铁瓮犹残城壁。云拥潮来，水随天去，几天沙鸥雪。消磨不尽，古今天宝人杰。<p>            
遥望石冢f然，参军此葬，万劫谁能发。桑梓龙荒，惊叹后、几度生灵埋灭。往事休论，酒杯才近，照见星星发。一声长啸，海门飞上明月。</p>            
<p align="left"><br>           
<a name="1"></a>[仙吕]寄生草 饮<p>            
长醉后方何碍，不醒时甚思。糟腌两个功名字，醅瀹千古兴亡事，曲埋万丈虹霓志。<br>            
不达时皆笑屈原非，但知音尽说陶潜是。<p>            
<br>            
<a name="2"></a>[仙吕]醉中天 佳人脸上黑痣<p>            
疑是杨妃在，怎脱马嵬灾？曾与明皇捧砚来。美脸风流杀。<br>            
叵奈挥毫李白，觑着娇态，洒松烟点破桃腮。<p>            
<br>            
<a name="3"></a>[中吕]阳春曲 知几<p>            
知荣知辱牢缄口，谁是谁非暗点头。诗书丛里且淹留。闲袖手，贫煞也风流。<p>            
<br>            
<a name="4"></a>[越调]天净沙 春<p>            
春山暖日和风，阑干楼阁帘栊，杨柳秋千院中。啼莺舞燕，小桥流水飞红。<p>            
<br>            
<a name="5"></a>[越调]天净沙 夏<p>            
云收雨过波添，楼高水冷瓜甜，绿树阴垂画檐。纱厨藤簟，玉人罗扇轻缣。<p>            
<br>            
<a name="6"></a>[越调]天净沙 秋<p>            
孤村落日残霞，轻烟老树寒鸦，一点飞鸿影下。青山绿水，白草红叶黄花。<p>            
<br>            
<a name="7"></a>[越调]天净沙 冬<p>            
一声画角谯门，半庭新月黄昏，雪里山前水滨。竹篱茅舍，淡烟衷草孤村。<p>            
<br>            
<a name="8"></a>[双调]沉醉东风 渔夫<p>            
黄芦岸O渡口，绿杨堤红蓼滩头。虽无刎颈交，却有忘机友。<br>            
点秋江白鹭沙鸥。傲杀人间万户侯，不识字烟波钓叟。<p>            
<br>            
<a name="9"></a>[驻马听] 吹<p>            
裂石穿云，玉管宜横清更洁，霜天沙漠，鹧鸪风里欲偏斜。<br>            
凤凰台上暮云遮，梅花惊作黄昏雪。人静也，一声吹落江楼月。<p>            
<br>            
<a name="10"></a>[大石调]青杏子 咏雪<p>            
空外六花翻，被大风洒落千山。穷冬节物偏宜晚。冻凝沼址，寒侵帐幕，冷湿阑干。<p>            
[归塞北]貂裘客，嘉庆卷帘看。好景画图收不尽，好题诗句咏尤难。疑在玉壶间。<p>            
[好观音]富贵人家应须惯，红炉暖不畏初寒。开宴邀宾列翠鬟，拼酡颜，畅饮休辞惮。<p>            
[幺]劝酒佳人擎金盏，当歌者款撒香檀。歌罢喧喧笑语繁，夜将阑，画烛银光灿。<p>            
[结音]似觉筵间香风散，香风散非麝非兰。醉眼朦胧问小蛮，多管是南轩蜡梅绽。<br>            
</p>            
<hr>            
<p><p>            
<a name="11"></a>唐明皇秋夜梧桐雨 第一折（选）<p>            
<br>            
[仙吕。忆王孙]瑶阶月色晃疏棂，银烛秋光冷画屏，消遣此时此夜景。<br>            
和月步闲庭，苔浸的凌波罗袜冷。<p>            
[胜葫芦]露下天高认气清，风掠得羽衣轻，香惹丁东环声。<br>            
碧天澄净，银河光莹，只疑是身在玉蓬瀛。<p>            
[金盏儿]他此夕把云路凤车乘，银汉鹊桥平。<br>            
不甫能今夜成欢庆，枕边忽听晓鸡鸣，<br>            
则早离愁情脉脉，别泪雨泠泠。五更长叹息，则是一夜短恩情。<p>            
[醉扶归]暗想那织女分，牛郎命，虽不老，是长生。<br>            
他阻隔银河信杳冥，经年度岁成孤另。<br>            
你试向天宫打听，他决害了些相思病。            
</p>            
<hr>            
<p><p>            
<a name="12"></a>董秀英花月东墙记 第一折（选）<p>            
[仙吕。点绛唇]万物乘春，落花成阵，莺声嫩，垂柳黄匀，越引起心间闷。<p>            
[混江龙]三春时分，南园草木一时新。清和天气，淑景良辰。<br>            
紫陌游人嫌日短，青闺素女怕黄昏。寻芳俊士，拾翠佳人。<br>            
千红万紫，花柳分春。对韶光半晌不开言，一天愁都结做心间恨。<br>            
憔翠了玉肌金粉，瘦损了窈窕精神。<p>            
[油葫芦]杏朵桃枝似绛唇，柳絮纷，春光偏闪断肠人。<br>            
微风细雨催花信，闲愁万种心间印。<br>            
罗帏绣被寒孤，欲断魂，掩重门尽日无人问，情不遂越伤神。            
</p>            
<hr>            
<p><p>            
<a name="13"></a>裴少俊墙头马上 第一折（选）<p>            
[仙吕。鹊踏枝]怎肯道负花期，惜芳菲，粉悴胭憔，他绿暗红稀。<br>            
九十日春光如过隙，怕春归又早春归。<p>            
[寄生草]柳暗青烟密，花残红雨飞。这人人和柳浑相类，花飞吹得人心碎，<br>            
柳眉不转蛾眉系。为甚西园陡恁景狼藉，正是东君不管人憔悴。            
</p>            
<hr>            
            
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>            
            
</html>            
            
            
            
            
