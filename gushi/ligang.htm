<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../style.css"><title>古诗库：李纲词全集</title>
<meta name="GENERATOR" content="Microsoft FrontPage 4.0">

</head>
<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>









<p align="center">李纲词全集<hr>
<br>水龙吟（光武战昆阳）
<p>    汉家炎运中微，坐令闰位余分据。南阳自有，真人膺历，龙翔虎步。初起昆城，旋驱乌合，块然当路。想莽军百万，旌旗千里，应道是、探囊取。 
<p>    豁达刘郎大度。对劲敌、安恬无惧。提兵夹击，声喧天坏，雷风借助。虎豹哀嗥，戈D23D委地，一时休去。早复收旧物，扫清氛CB4A，作中兴主。 
<p>
<br>念奴娇（汉武巡朔方）
<p>    茂陵仙客，算真是、天与雄才宏略。猎取天骄驰卫霍，如使鹰r驱雀。F7E9战皋兰，犁庭龙碛，饮至行勋爵。中华疆盛，坐令夷狄衰弱。 
<p>    追想当日巡行，勒兵十万骑，横临边朔。亲总貔貅谈笑看，黠虏心惊胆落。寄语单于，两君相见，何苦逃沙漠。英风如在，卓然千古高著。 
<p>
<br>喜迁莺（晋师胜淝上）
<p>    长江千里。限南北、雪浪云涛无际。天险难逾，人谋克庄，索虏岂能吞噬。阿坚百万南牧，倏忽长驱吾地。破强敌，在谢公处画，从容颐指。 
<p>    奇伟。淝水上，八千戈甲，结阵当蛇豕。鞭弭周旋，旌旗麾动，坐却北军风靡。夜闻数声鸣鹤，尽道王师将至。延晋祚，庇A民，周雅何曾专美。 
<p>
<br>水龙吟（太宗临渭上）
<p>    古来夷狄难驯，射飞择肉天骄子。唐家建国，北边雄盛，无如颉利。万马崩腾，早旗毡帐，远临清渭。向郊原驰突，凭陵仓卒，知战守、难为计。 
<p>    须信君王神武。觇虏营、只从七骑。长弓大箭，据鞍诘问，单于非义。戈甲鲜明，旌麾光彩，六军随至。怅敌情震骇，鱼循鼠伏，请坚盟誓。 
<p>
<br>念奴娇（宪宗平淮西）
<p>    晚唐姑息，有多少方镇，飞扬跋扈。淮蔡雄藩联四郡，千里公然旅拒。同恶相资，潜伤宰辅，谁敢分明语。C849婀群议，共云旄节应付。 
<p>    于穆天子英明，不疑不贰处，登庸裴度。往督全师威令使，擒贼功名归D44D。半夜衔枚，满城深雪，忽已亡悬瓠。明堂坐治，中兴高映千古。 
<p>
<br>雨霖铃（明皇幸西蜀）
<p>    蛾眉修绿。正君王恩宠，曼舞丝竹。华清赐浴瑶L，五家会处，花盈山谷。百里遗簪堕珥，尽宝钿珠玉。听突骑、鼙鼓声喧，寂寞霓裳羽衣曲。 
<p>    金舆远幸匆匆速。奈六军不发人争目。明眸皓齿难恋，肠断处、绣囊犹馥。剑阁峥嵘，何况铃声，带雨相续。谩留与、千古伤神，尽入生绡幅。 
<p>
<br>喜迁莺（真宗幸澶渊）
<p>    边城寒早。恣骄虏、远牧甘泉丰草。铁马嘶风，毡裘凌雪，坐使一方云扰。庙堂折冲无策，欲幸坤维江表。叱群议，赖寇公力挽，亲行天讨。 
<p>    缥缈。銮辂动，霓旌龙旆，遥指澶渊道。日照金戈，云随黄伞，径渡大河清晓。六军万姓呼舞，箭发狄酋难保。虏情F274，誓书来，从此年年修好。 
<p>
<br>减字木兰花（读《神仙传》）
<p>    茫茫云海。方丈蓬壶何处在。拟泛轻舟。一到金鳌背上游。 
<p>    琼楼珠室。千岁蟠桃初结实。月冷风清。试倩双成吸玉笙。 
<p>
<br>减字木兰花
<p>    龟台金母。绀发芳容超腹拧ｇ节霓旌。青鸟传言若可凭。 
<p>    瑶池罢宴。零落碧桃香片片。八骏西巡。更有何人继后尘。 
<p>
<br>永遇乐（秋夜有感）
<p>    秋色方浓，好天凉夜，风雨初霁。缺月如钩，微云半掩，的烁星河碎。爽来轩户，凉生枕簟，夜永悄然无寐。起徘徊，凭栏凝伫，片时万情千意。 
<p>    江湖倦客，年来衰病，坐叹岁华空逝。往事成尘，新愁似锁，谁是知心底。五陵萧瑟，中原杳杳，但有满襟清泪。烛兰缸，呼童取酒，且图径醉。 
<p>
<br>望江南（池阳道中）
<p>    归去客，迂骑过江乡。茅店鸡声寒逗月，板桥人迹晓凝霜。 
<p>    一望楚天长。春信早，山路野梅香。映水酒帘斜扬日，隔林渔艇静鸣榔。杳杳下残阳。 
<p>
<br>水调歌头（同德久诸季小饮，出示所作，即席答之）
<p>    律吕自相召，韶F324不难谐。致君泽物，古来何世不须才。幸可山林高卧，袖手何妨闲处，醇酒醉朋侪。千里故人驾，不怕物情猜。 
<p>    秋夜永，更秉烛，且衔杯。五年离索，谁谓谈笑豁幽怀。况我早衰多病，屏迹云山深处，俗客不曾来。此日扫花径，蓬户为君开。 
<p>
<br>水调歌头（与李致远、似之、张柔直会饮）
<p>    如意始身退，此事古难谐。中年醉饮，多病闲去正当才。长爱兰亭公子，弋钓溪山娱适，甘旨及朋侪。衰疾卧江海，鸥鸟莫惊猜。 
<p>    酒初熟，招我友，共一杯。碧天云卷，高挂明月照人怀。我醉欲眠君去，醉醒君如有意，依旧抱琴来。尚有一壶酒，当复为君开。 
<p>
<br>水调歌头（似之、申伯、叔阳皆作，再次前韵）
<p>    物我本虚幻，世事若俳谐。功名富贵，当得须是个般才。幸有山林云水，造物端如有意，分付与吾侪。寄语旧猿鹤，不用苦相猜。 
<p>    醉中适，一杯尽，复一杯。坐间有客，超诣言笑可忘怀。况是清风明月，如会幽人高意，千里自飞来。共笑陶彭泽，空对菊花开。 
<p>
<br>念奴娇（中秋独坐）
<p>    暮云四卷，淡星河、天影茫茫垂碧。皓月浮空，人尽道，端的清圆如璧。丹桂扶疏，银蟾依约，千古佳今夕。寒光委照，有人独坐秋色。 
<p>    怅念老子平生，粗令婚嫁了，超然闲适。误缚簪缨遭世故，空有当时胸臆。苒苒流年，春鸿秋燕，来往终何益。云山深处，这回真是休息。 
<p>
<br>感皇恩
<p>    九日菊花迟，茱萸却早。嫩蕊浓香自妍好。一簪华发，只恐西风吹帽。细看还遍插，人忘老。 
<p>    千古此时，清欢多少。铁马台空但荒草。旅愁如海，须把金尊销了。暮天秋影碧，云如扫。 
<p>
<br>渔家傲（九月将尽，菊花始有开者）
<p>    木落霜清秋色霁。菊苞渐吐金英碎。佳节不随东去水。谁得会。黄花开日重阳至。 
<p>    三径旧栽烟水外。故园凝望空流泪。香色向人如有意。德淙铩＝鹱鹇满从教醉。 
<p>
<br>水调歌头（和李似之横山对月）
<p>    秋杪暑方退，清若玉壶冰。高楼对月，天上宫殿不曾扃。散下凄然风露，影照江山如昼，浑觉俗缘轻。弋者欲何慕，鸿羽正冥冥。 
<p>    世间法，唯此事，最堪凭。太虚心量，聊假梨枣制颓龄。但使心安身健，静看草根泉际，吟蚓与飞萤。一坐小千劫，无念契无生。 
<p>
<br>江城子（新酒初熟）
<p>    老饕嗜酒若鸱夷。拣珠玑。自蒸炊。N尽云腴，浮蚁在瑶卮。有客相过同一醉，无客至，独中之。 
<p>    L生风味有谁知。豁心脾。展愁眉。玉颊红潮，还似少年时。醉倒不知天地大，浑忘却，是和非。 
<p>
<br>江城子（九日与诸季登高）
<p>    客中重九共登高。逼烟霄。见秋毫。云涌群山，山外海翻涛。回首中原何处是，天似幕，碧周遭。 
<p>    茱萸蕊绽菊方苞。左倾醪。右持螯。莫把闲愁，空使寸心劳。会取八荒皆我室，随节物，且游遨。 
<p>
<br>感皇恩（枕上）
<p>    西阁夜初寒，炉烟轻袅。竹枕C623衾素屏小。片时清梦，又被木鱼惊觉。半窗残月影，天将晓。 
<p>    幻境去来，胶胶扰扰。追想平生发孤笑。壮怀消散，尽付败荷衰草。个中还得趣，从他老。 
<p>
<br>望江南
<p>    新阁就，向日借清光。广厦生风非我志，小窗容膝正相当。聊此傲羲皇。 
<p>    狨尾拂，高挂木绳床。老病维摩谁问疾，散花天女为焚香。恰好细商量。 
<p>
<br>望江南
<p>    新酒熟，云液满香N。溜溜清声归小瓮，温温玉色照瓷瓯。饮兴浩难收。 
<p>    嘉客至，一酌散千忧。顾我老方齐物论，与君同作醉乡游。万事总休休。 
<p>
<br>望江南
<p>    新雨足，一夜满南塘。禾更稻向成初吐秀，芰荷虽败尚余香。爽气入轩窗。 
<p>    澄霁后，远岫更青苍。两部蛙声鸣鼓吹，一天星月浸光。秋色陡凄凉。 
<p>
<br>望江南
<p>    新月出，清影尚苍茫。学扇欲生青海上，如钩先挂碧霄傍。星斗焕文章。 
<p>    林下客，把酒挹孤光。斟酌嫦娥怜我老，故窥书幌照人床。此意自难忘。 
<p>
<br>江城子（瀑布）
<p>    琉璃滑处玉花飞。溅珠玑。喷霏微。谁遣银河，一派九天垂。昨夜白虹来涧饮，留不去，许多时。 
<p>    幽人独坐石B539。赏清奇。濯涟漪。不怕深沈，潭底有蛟螭。DA42洞但闻金石奏，猿鸟乐，共忘归。 
<p>
<br>减字木兰花（荔枝二首）
<p>    华清赐浴。宝L温泉浇腻玉。笑靥开时。一骑红尘献荔枝。 
<p>    明珠乍剖。自擘轻红香满手。锦袜罗囊。犹瘗当年驿路旁。 
<p>
<br>减字木兰花
<p>    仙姝丽绝。被服红绡肤玉雪。火齐堆盘。常得杨妃带笑看。 
<p>    劳生重马。远贡长为千古话。林下甘芳。却准幽人餍饫尝。 
<p>
<br>丑奴儿（木犀）
<p>    幽芳不为春光发，直待秋风。直待秋风。香比余花分外浓。 
<p>    步摇金翠人如玉，吹动珑B53B。吹动珑B53B。恰似瑶台月下逢。 
<p>
<br>丑奴儿
<p>    枝头万点妆金蕊，十里清香。十里清香。解引幽人雅思长。 
<p>    玉壶贮水花难老，净几明窗。净几明窗。褪下残英蔌蔌黄。 
<p>
<br>江城子
<p>    去年九日在衡阳。满林霜。俯潇湘。回雁峰头，依约雁南翔。遥想茱萸方遍插，唯少我，一枝香。 
<p>    今年佳节幸相将。陟层冈。举华觞。地暖风和，犹未菊开黄。此会明年知健否，判酩酊，醉秋光。 
<p>
<br>水调歌头（李太白画象）
<p>    太白乃吾祖，逸气薄青云。开元有道，聊复乘兴一来宾。天子呼来方醉，洒面清泉微醒，余吐拭龙巾。词翰不加点，歌阕满宫春。 
<p>    笔风雨，心锦绣，极清新。大儿中令，神契兼有坐忘人。不识将军高贵，醉里指污吾足，乃敢尚衣嗔。千载已仙去，图象耸风神。 
<p>
<br>水龙吟（次韵任世初送林商叟海道还闽中）
<p>    际天云海无涯，径从一叶舟中渡。天容海色，浪平风稳，何尝有飓。鳞甲千山，笙镛群籁，了无遮护。笑读君佳阕，追寻往事，须信道、忘来去。 
<p>    闻说钓鲸公子，为才名、鹗书交举。高怀淡泊，柏台兰省，留连莫住。万里闽山，不从海道，寄声何处。怅七年契阔，无因握手，与开怀语。 
<p>
<br>水龙吟（上巳日出郊，呈知宗安抚、张参、观文汪相二首）
<p>    莫春清淑之初，赏心最乐惟修禊。兰亭序饮，泛觞流咏，萧然适意。旧弼宗英，文章贤牧，肯临s外。向碧山深处，寻花问柳，有佳气、随旌旆。 
<p>    寥落幽人寓止。借僧园、缭云萦水。栽花种竹，凿池开径，渊明岂愧。美景良辰，玉颜方老，欲留何计。对残红嫩绿，开怀笑语，且须同醉。 
<p>
<br>水调歌头（前题）
<p>    花径不曾扫，蓬户为君开。元戎小队，清晓佳客与同来。我为衰迟多病，且恁浇花艺药，随分葺池台。多谢故人意，迂访白云隈。 
<p>    暮春月，修禊事，会兰斋。一觞一咏，何愧当日畅幽怀。况是茂林修竹，映带清流湍激，山色碧崔嵬。勿复叹陈迹，且为醉金杯。 
<p>
<br>江城子（再游武夷，至真馆，与道士泛月而归）
<p>    武夷山里一溪横。晚风清。断霞明。行至真、馆下月华生。仙迹灵踪知几许，霞明。行至真、馆下月华生。仙迹灵踪知几许，云缥缈，石峥嵘。 
<p>    羽人同载小舟轻。玉壶倾。荐芳馨。酣饮高歌，时作步虚声。一梦游仙非偶尔，回棹远，翠烟凝。 
<p>
<br>江城子（池阳泛舟作）
<p>    春来江上打头风。吼层空。卷飞蓬。多少云涛，雪浪暮江中。早是客情多感慨，烟漠漠，雨鳌 
<p>    梁溪只在太湖东。长儿童。学庞翁。谁信家书，三月不曾通。见说浙河金鼓震，何日到，羡归鸿。 
<p>
<br>江城子
<p>    晓来江口转南风。静烟空。整云蓬。满眼高帆，隐映画图中。呕轧数声离岸舻，云暗淡，雪溟鳌 
<p>    扁舟归去五湖东。狎樵童。侣渔翁。不管人间，荣辱与穷通。试作五噫歌汉室，从隐遁，作梁鸿。 
<p>
<br>望江南（过分水岭）
<p>    征骑远，千里别沙阳。泛碧斋傍凝翠阁，栖云寺里印心堂。回首意茫茫。 
<p>    分水岭，烟雨正凄凉。南望瓯闽连海峤，北归吴越过江乡。极目暮云长。 
<p>
<br>望江南
<p>    云岭水，南北自分流。触目澜翻飞雪浪，赴溪盘屈转琼钩。呜咽不胜愁。 
<p>    归去客，征骑远闽州。路入江南春信未，日行北陆冷光浮。还揽旧貂裘。 
<p>
<br>望江南
<p>    日下，蓑笠老江湖。”今蒙恩北归当践斯言，因作渔父四时词以道意，调寄望江南 
<p>    云棹远，南浦绿波春。日暖风和初解冻，饵香竿袅好垂纶。一钓得金鳞。 
<p>    风乍起，吹皱碧渊沦。红脍斫来龙更美，白醪酤得旨兼醇。一醉武陵人。 
<p>
<br>望江南
<p>    清昼永，幽致夏来多。远岸参差风扬柳，平湖清浅露翻荷。移棹钓烟波。 
<p>    凉一霎，飞雨洒轻蓑。满眼生涯千顷浪，放怀乐事一声歌。不醉欲如何。 
<p>
<br>望江南
<p>    烟艇稳，浦溆正清秋。风细波平宜进楫，月明江静好沈钩。横笛起汀洲。 
<p>    鲈鳜美，新酿蚁醅浮。休问六朝兴废事，白萍红蓼正凝愁。千古一渔舟。 
<p>
<br>望江南
<p>    江上雪，独立钓渔翁。B271笠但闻冰散响，蓑衣时振玉花空。图画若为工。 
<p>    云水暮，归去远烟中。茅舍竹篱依小屿，缩鳊圆鲫入轻笼。欢笑有儿童。 
<p>
<br>六么令（次韵和贺方回金陵怀古，鄱阳席上作）
<p>    长江千里，烟淡水云阔。歌沈玉树，古寺空有疏钟发。六代兴亡如梦，苒苒惊时月。兵戈凌灭。豪华销尽，几见银蟾自圆缺。 
<p>    潮落潮生波渺，江树森如发。谁念迁客归来，老大伤名节。纵使岁寒途远，此志应难夺。高楼谁设。倚阑凝望，独立渔翁满江雪。 
<p>
<br>喜迁莺（自池阳泛舟）
<p>    江天霜晓。对万顷雪浪，云涛氵弥渺远岫参差，烟树微茫，阅尽往来人老。浅沙别浦极望，满目余霞残照。暮云敛，放一轮明月，窥人怀抱。 
<p>    杳杳。千里恨，玉人一别，梦断无音耗。手捻江梅，枝头春信，欲寄算应难到。画船片帆浮碧，更值风高波浩。几时得向尊前，销却许多烦恼。 
<p>
<br>喜迁莺（塞上词）
<p>    边城寒早。对漠漠暮秋，霜风烟草。战□长闲，刁斗无声，空使荷戈人老。陇头立马极目，万里长城古道。感怀处，问仲宣云乐，从军多少。 
<p>    缥缈云岭外，夕烽一点，塞上传光小。玉帐尊，青油谈笑，肯把壮怀销了。画楼数声残角，吹彻梅花霜晓。愿岁岁静烟尘，羌虏常修邻好。 
<p>
<br>一翦梅
<p>    数点梅花玉雪娇。烟水篱边，兰袅青梢。横斜疏影月黄昏，谁使天香，暗淡飘飘。 
<p>    半醉佳人酒未消。宾髻偏时，插更斜袅。尊前还唱早梅词，琼醑何如，□□□□。 
<p>
<br>玉蝴蝶
<p>    万古秣陵江国，舣舟烟岸，千里云林。故垒高楼，凝望远水遥岑。景阳钟、那闻旧响，玉树唱、空有余音。感春心。六朝遗事，萧索难寻。 
<p>    甘泉法从弟兄芝玉，顾我情深契阔相思，岂知今日共登临。对尊俎、休辞痛饮，伤志节、须且高吟。柳摇金。断霞轻霭，残照西沈。 
<p>
<br>水龙吟（次韵和质夫、子瞻杨花词）
<p>    晚春天气融和，乍惊密雪烟空坠。因风飘荡，千门万户，牵情惹思。青眼初开，翠眉才展，小园长闭。又谁知化作，琼花玉屑，共榆荚、漫天起。 
<p>    深院美人慵困，乱云鬟、尽从妆缀。小廊回处，氍毹重叠，轻拈却碎。飞入楼台，舞穿帘幕，总归流水。怅青春又过，年年此恨，满东风泪。
<hr>
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>
