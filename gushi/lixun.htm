<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：李词选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">李词选<br>
</p>
<p align="left"><a href="lixun.htm#1">渔歌子</a> <a href="lixun.htm#2">渔歌子</a>
<a href="lixun.htm#3">巫山一段云</a> <a href="lixun.htm#4">河传</a> <a href="lixun.htm#5">南乡子</a>
<a href="lixun.htm#6">南乡子</a> <a href="lixun.htm#7">南乡子</a> <a href="lixun.htm#8">南乡子</a>
<a href="lixun.htm#9">南乡子</a></p>
<hr>
<p><a name="1"></a>渔歌子<p>
九疑山，三湘水，芦花时节秋风起。水云间，山月里，棹水穿云游戏。<br>
鼓青琴，倾绿蚁，扁舟自得逍遥志。任东西，无定止，不议人间醒醉。　<br>
</p>
<p><a name="2"></a>渔歌子<p>
荻花秋，潇湘夜，橘洲佳景如屏画。碧烟中，明月下，小艇垂纶初罢。<br>
水为乡，篷作舍，鱼羹稻饭常餐也。酒盈杯，书满架，名利不将心挂。<br>
</p>
<p><a name="3"></a>巫山一段云<p>
古庙依青嶂，行宫枕碧流。水声山色锁妆楼，往事思悠悠！<br>
云雨朝还暮，烟花春复秋。啼猿何必近孤舟，行客自多愁。<br>
</p>
<p><a name="4"></a>河传<p>
去去！何处？迢迢巴楚，山水相连。朝云暮雨，依旧十二峰前，猿声到客船。<br>
愁肠岂异丁香结？因离别，故国音书绝。想佳人花下，对明月春风，恨应同。<br>
</p>
<p><a name="5"></a>南乡子<p>
兰棹举，水纹开，竞携藤笼采莲来。回塘深处遥相见，邀同宴，绿酒一卮红上面。<br>
</p>
<p><a name="6"></a>南乡子<p>
乘彩舫，过莲塘，棹歌惊起睡鸳鸯。游女带香偎伴笑，争窈窕，兢折团荷遮晚照。<br>
</p>
<p><a name="7"></a>南乡子<br>
倾绿蚁，泛红螺，闲邀女伴簇笙歌。避暑信船轻浪里，闲游戏，夹岸荔枝红蘸水。<br>
</p>
<p><a name="8"></a>南乡子<br>
渔市散，渡船稀，越南云树望中微。行客待潮天欲暮，送春浦，愁听猩猩啼瘴雨。<p>
</p>
<p><a name="9"></a>南乡子<br>
相见处，晚晴天，刺桐花下越台前。暗里回眸深属意，遗双翠，骑象背人先过水。
</p>
<hr>

<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>

</html>



