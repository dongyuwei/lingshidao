<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：温庭筠诗全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">温庭筠诗全集</p>
<hr>
<p>
　　　　　　　　　　　　　　卷五百七十五 <p>卷575_1 「鸡鸣埭曲」温庭筠 <br>
　　南朝天子射雉时，银河耿耿星参差。铜壶漏断梦初觉， <br>
　　宝马尘高人未知。鱼跃莲东荡宫沼，饔柳悬栖鸟。 <br>
　　红妆万户镜中春，碧树一声天下晓。盘踞势穷三百年， <br>
　　朱方杀气成愁烟。彗星拂地浪连海，战鼓渡江尘涨天。 <br>
　　绣龙画雉填宫井，野火风驱烧九鼎。殿巢江燕砌生蒿， <br>
　　十二金人霜炯炯。芊绵平绿台城基，暖色春容荒古陂。 <br>
　　宁知玉树后庭曲，留待野棠如雪枝。 <p>卷575_2 「织锦词」温庭筠 <br>
　　丁东细漏侵琼瑟，影转高梧月初出。簇簌金梭万缕红， <br>
　　鸳鸯艳锦初成匹。锦中百结皆同心，蕊乱云盘相间深。 <br>
　　此意欲传传不得，玫瑰作柱朱弦琴。为君裁破合欢被， <br>
　　星斗迢迢共千里。象尺熏炉未觉秋，碧池已有新莲子。 <p>卷575_3 「夜宴谣」温庭筠 <br>
　　长钗坠发双蜻蜓，碧尽山斜开画屏。虬须公子五侯客， <br>
　　一饮千钟如建瓴。鸾咽姹唱圆无节，眉敛湘烟袖回雪。 <br>
　　清夜恩情四座同，莫令沟水东西别。亭亭蜡泪香珠残， <br>
　　暗露晓风罗幕寒。飘u戟带俨相次，二十四枝龙画竿。 <br>
　　裂管萦弦共繁曲，芳樽细浪倾春X.高楼客散杏花多， <br>
　　脉脉新蟾如瞪目。 <p>卷575_4 「莲浦谣」温庭筠 <br>
　　鸣桡轧轧溪溶溶，废绿平烟吴苑东。水清莲媚两相向， <br>
　　镜里见愁愁更红。白马金鞭大堤上，西江日夕多风浪。 <br>
　　荷心有露似骊珠，不是真圆亦摇荡。 <p>卷575_5 「郭处士击瓯歌」温庭筠 <br>
　　佶栗金虬石潭古，勺陂潋滟幽修语。湘君宝马上神云， <br>
　　碎佩丛铃满烟雨。吾闻三十六宫花离离，软风吹春星斗稀。 <br>
　　玉晨冷磬破昏梦，天露未干香著衣。兰钗委坠垂云发， <br>
　　小响丁当逐回雪。晴碧烟滋重叠山，罗屏半掩桃花月。 <br>
　　太平天子驻云车，龙炉勃郁双蟠。宫中近臣抱扇立， <br>
　　侍女低鬟落翠花。乱珠触续正跳荡，倾头不觉金乌斜。 <br>
　　我亦为君长叹息，缄情远寄愁无色。莫沾香梦绿杨丝。 <br>
　　千里春风正无力。 <p>卷575_6 「遐水谣」温庭筠 <br>
　　天兵九月渡遐水，马踏沙鸣惊雁起。杀气空高万里情， <br>
　　塞寒如箭伤眸子。狼烟堡上霜漫漫，枯叶号风天地干。 <br>
　　犀带鼠裘无暖色，清光炯冷黄金鞍。虏尘如雾昏亭障， <br>
　　陇首年年汉飞将。麟阁无名期未归，楼中思妇徒相望。 <p>卷575_7 「晓仙谣」温庭筠 <br>
　　玉妃唤月归海宫，月色澹白涵春空。银河欲转星靥靥， <br>
　　碧浪叠山埋早红。宫花有露如新泪，小苑丛丛入寒翠。 <br>
　　绮阁空传唱漏声，网轩未辨凌云字。遥遥珠帐连湘烟， <br>
　　鹤扇如霜金骨仙。碧箫曲尽彩霞动，下视九州皆悄然。 <br>
　　秦王女骑红尾凤，半空回首晨鸡弄。雾盖狂尘亿兆家， <br>
　　世人犹作牵情梦。 <p>卷575_8 「锦城曲」温庭筠 <br>
　　蜀山攒黛留晴雪，笋蕨芽萦九折。江风吹巧剪霞绡， <br>
　　花上千枝杜鹃血。杜鹃飞入岩下丛，夜叫思归山月中。 <br>
　　巴水漾情情不尽，文君织得春机红。怨魄未归芳草死， <br>
　　江头学种相思子。树成寄与望乡人，白帝荒城五千里。 <p>卷575_9 「生C屏风歌」温庭筠 <br>
　　玉墀暗接昆仑井，井上无人金索冷。画壁阴森九子堂， <br>
　　阶前细月铺花影。绣屏银鸭香蓊蒙，天上梦归花绕丛。 <br>
　　宜男漫作后庭草，不似樱桃千子红。 <p>卷575_10 「嘲春风」温庭筠 <br>
　　春风何处好，别殿饶芳草。苒袅转鸾旗，萎蕤吹雉葆。 <br>
　　扬芳历九门，澹荡入兰荪。争奈白团扇，时时偷主恩。 <p>卷575_11 「舞衣曲」温庭筠 <br>
　　藕肠纤缕抽轻春，烟机漠漠娇娥埂＝鹚箐懒ね缚毡。 <br>
　　剪落交刀吹断云。张家公子夜闻雨，夜向兰堂思楚舞。 <br>
　　蝉衫麟带压愁香，偷得莺簧锁金缕。管含兰气娇语悲， <br>
　　胡槽雪腕鸳鸯丝。芙蓉力弱应难定，杨柳风多不自持， <br>
　　回剐τ镂鞔翱停星斗寥寥波脉脉。不逐秦王卷象床， <br>
　　满楼明月梨花白。 <p>卷575_12 「张静婉采莲歌」温庭筠 <br>
　　兰膏坠发红玉春，燕钗拖颈抛盘云。城边杨柳向娇晚， <br>
　　门前沟水波粼粼。麒麟公子朝天客，珂马度春陌。 <br>
　　掌中无力舞衣轻，剪断鲛绡破春碧。抱月飘烟一尺腰， <br>
　　麝脐龙髓怜娇娆，秋罗拂水碎光动，露重花多香不销。 <br>
　　交交塘水满，绿芒如粟莲茎短。一夜西风送雨来， <br>
　　粉痕零落愁红浅。船头折藕丝暗牵，藕根莲子相留连。 <br>
　　郎心似月月未缺，十五十六清光圆。 <p>卷575_13 「湘宫人歌」温庭筠 <br>
　　池塘芳草湿，夜半东风起。生绿画罗屏，金壶贮春水。 <br>
　　黄粉楚宫人，芳花玉刻鳞。娟娟照棋烛，不语两含埂 <p>卷575_14 「黄昙子歌」温庭筠 <br>
　　参差绿蒲短，摇艳云塘满。红潋荡融融，莺翁暖。 <br>
　　萋芊小成路，马上修蛾懒。罗衫袅回风，点粉金鹂卵。 <p>卷575_15 「v篥歌（李相妓人吹）」温庭筠 <br>
　　蜡烟如纛新蟾满，门外平沙草芽短。黑头丞相九天归。 <br>
　　夜听飞琼吹朔管。情远气调兰蕙薰，天香瑞彩含s。 <br>
　　皓然纤指都揭血，日暖碧霄无片云。含商咀徵双幽咽， <br>
　　软e疏罗共萧屑。不尽长圆叠翠愁，柳风吹破澄潭月。 <br>
　　鸣梭淅沥金丝蕊，恨语殷勤陇头水。汉将营前万里沙， <br>
　　更深一一霜鸿起。十二楼前花正繁，交枝簇蒂连壁门。 <br>
　　景阳宫女正愁绝，莫使此声催断魂。 <p>卷575_16 「照影曲」温庭筠 <br>
　　景阳妆罢琼窗暖，欲照澄明香步懒。桥上衣多抱彩云， <br>
　　金鳞不动春塘满。黄印额山轻为尘，翠鳞红稚俱含埂 <br>
　　桃花百媚如欲语，曾为无双今两身。 <p>卷575_17 「拂舞词（一作公无渡河）」温庭筠 <br>
　　黄河怒浪连天来，大响AA如殷雷。龙伯驱风不敢上， <br>
　　百川喷雪高崔嵬。二十三弦何太哀，请公勿渡立徘徊。 <br>
　　下有狂蛟锯为尾，裂帆截棹磨霜齿。神椎凿石塞神潭， <br>
　　白马zazb赤尘起。公乎跃马扬玉鞭，灭没高蹄日千里。 卷575_5 「太液池歌」温庭筠 <br>
　　腥鲜龙气连清防，花风漾漾吹细光。叠澜不定照天井， <br>
　　倒影荡摇晴翠长。平碧浅春生绿塘，云容雨态连青苍。 <br>
　　夜深银汉通柏梁，二十八宿朝玉堂。 <p>卷575_6 「雉场歌」温庭筠 <br>
　　茭叶萋萋接烟曙，鸡鸣埭上梨花露。彩仗锵锵已合围， <br>
　　绣翎白颈遥相妒。雕尾扇张金缕高，碎铃素拂骊驹豪。 <br>
　　绿场红迹未相接，箭发铜牙伤彩毛。麦陇桑阴小山晚， <br>
　　六虬归去凝笳远。城头却望几含情，青亩春芜连石苑。 <p>卷575_7 「雍台歌」温庭筠 <br>
　　太子池南楼百尺，入窗新树疏帘隔。黄金铺首画钩陈， <br>
　　羽葆停幢拂交戟。盘纡阑J临高台，帐殿临流鸾扇开。 <br>
　　早雁惊鸣细波起，映花卤簿龙飞回。 <p>卷575_8 「吴苑行」温庭筠 <br>
　　锦雉双飞梅结子，平春远绿窗中起。吴江澹画水连空， <br>
　　三尺屏风隔千里。小苑有门红扇开，天丝舞蝶共徘徊。 <br>
　　绮户雕楹长若此，韶光岁岁如归来。 <p>卷575_9 「常林欢歌」温庭筠 <br>
　　宜城酒熟花覆桥，沙晴绿鸭鸣咬咬。桑绕舍麦如尾， <br>
　　幽轧鸣机双燕巢。马声特特荆门道，蛮水扬光色如草。 <br>
　　锦荐金炉梦正长，东家咿喔鸡鸣早。 <p>卷575_10 「塞寒行」温庭筠 <br>
　　燕弓弦劲霜封瓦，朴簌寒雕睇平野，一点黄尘起雁喧， <br>
　　白龙堆下千蹄马。河源怒浊风如刀，剪断朔云天更高。 <br>
　　晚出榆关逐征北，惊沙飞迸冲貂袍。心许凌烟名不灭， <br>
　　年年锦字伤离别。彩毫一画竟何荣，空使青楼泪成血。 <p>卷575_11 「湖阴词」温庭筠 <br>
　　祖龙黄须珊瑚鞭，铁骢金面青连钱。虎髯拔剑欲成梦， <br>
　　日压贼营如血鲜。海旗风急惊眠起，甲重光摇照湖水。 <br>
　　苍黄追骑尘外归，森索妖星阵前死。五陵愁碧春萋萋， <br>
　　霸川玉马空中嘶。羽书如电入青琐，雪腕如槌催画@. <br>
　　白虬天子金煌，高临帝座回龙章。吴波不动楚山晚， <br>
　　花压阑干春昼长。 <p>卷575_12 「蒋侯神歌」温庭筠 <br>
　　楚神铁马金鸣珂，夜动蛟潭生素波。商风刮水报西帝， <br>
　　庙前古树蟠白蛇。吴王赤斧斫云阵，画堂列壁丛霜刃。 <br>
　　巫娥传意托悲丝，铎语琅琅理双鬓。湘烟刷翠湘山斜， <br>
　　东方日出飞神鸦。青云自有黑龙子，潘妃莫结丁香花。 <p>卷575_13 「汉皇迎春词」温庭筠 <br>
　　春草芊芊晴扫烟，宫城大锦红殷鲜。海日初融照仙掌， <br>
　　淮王小队缨铃响。猎猎东风焰赤旗，画神金甲葱龙网。 <br>
　　钜公步辇迎句芒，复道扫尘燕彗长。豹尾竿前赵飞燕， <br>
　　柳风吹尽眉间黄。碧草含情杏花喜，上林莺啭游丝起。 <br>
　　宝马摇环万骑归，恩光暗入帘栊里。 <p>卷五百七十六 <p>卷576_1 「兰塘词」温庭筠 <br>
　　塘水汪汪凫唼喋，忆上江南木兰楫。绣颈金须荡倒光， <br>
　　团团皱绿鸡头叶。露凝荷卷珠净圆，紫菱刺短浮根缠。 <br>
　　小姑归晚红妆浅，镜里芙蓉照水鲜。东沟劳回首， <br>
　　欲寄一杯琼液酒。知道无郎却有情，长教月照相思柳。 <p>卷576_2 「晚归曲」温庭筠 <br>
　　格格水禽飞带波，孤光斜起夕阳多。湖西山浅似相笑， <br>
　　菱刺惹衣攒黛蛾。青丝系船向江木，兰芽出土吴江曲。 <br>
　　水极晴摇泛滟红，草平春染烟绵绿。玉鞭骑马杨叛儿， <br>
　　刻金作凤光参差。丁丁暖漏滴花影，催入景阳人不知。 <br>
　　弯堤弱柳遥相瞩，雀扇团圆掩香玉。莲塘艇子归不归， <br>
　　柳暗桑闻布谷。 <p>卷576_3 「故城曲」温庭筠 <br>
　　漠漠沙堤烟，堤西雉子斑。雉声何角角，麦秀桑阴闲。 <br>
　　游丝荡平绿，明灭时相续。白马金络头，东风故城曲。 <br>
　　故城殷贵嫔，曾占未来春。自从香骨化，飞作马蹄尘。 <p>卷576_4 「昆明池水战词」温庭筠 <br>
　　汪汪积水光连空，重叠细纹晴漾红。赤帝龙孙鳞甲怒， <br>
　　临流一盼生阴风。鼍鼓三声报天子，雕旌兽舰凌波起。 <br>
　　雷吼涛惊白石山，石鲸眼裂蟠蛟死。溟池海浦俱喧Y. <br>
　　青帜白旌相次来。箭羽枪缨三百万，踏翻西海生尘埃。 <br>
　　茂陵仙去菱花老，唼唼游鱼近烟岛。渺莽残阳钓艇归， <br>
　　绿头江鸭眠沙草。 <p>卷576_5 「谢公墅歌」温庭筠 <br>
　　朱雀航南绕香陌，谢郎东墅连春碧。鸠眠高柳日方融， <br>
　　绮榭飘u紫庭客。文楸方L花参差，心阵未成星满池。 <br>
　　四座无喧梧竹静，金蝉玉柄俱持颐。对局含情见千里， <br>
　　都城已得长蛇尾。江南王气系疏襟，未许苻坚过淮水。 <p>卷576_6 「罩鱼歌（杂言）」温庭筠 <br>
　　朝罩罩城南，暮罩罩城西。两浆鸣幽幽，莲子相高低。 <br>
　　持罩入深水，金鳞大如手。鱼尾迸圆波，千珠落湘藕。 <br>
　　风tt，雨离离，菱尖茭刺飞。水连网眼白如影， <br>
　　淅沥篷声寒点微。楚岸有花花盖屋，金塘柳色前溪曲。 <br>
　　悠溶杳若去无穷，五色澄潭鸭头绿。 <p>卷576_7 「春洲曲」温庭筠 <br>
　　韶光染色如蛾翠，绿湿红鲜水容媚。苏小慵多兰渚闲， <br>
　　融融浦日寐。紫骝蹀躞金衔嘶，岸上扬鞭烟草迷。 <br>
　　门外平桥连柳堤，归来晚树黄莺啼。 <p>卷576_8 「台城晓朝曲」温庭筠 <br>
　　司马门前火千炬，阑干星斗天将曙。朱网龛L丞相车， <br>
　　晓随叠鼓朝天去。博山镜树香zv茸，袅袅浮航金画龙。 <br>
　　大江敛势避辰极，两阙深严烟翠浓。 <p>卷576_27 「走马楼三更曲」温庭筠 <br>
　　春姿暖气昏神沼，李树拳枝紫芽小。玉皇夜入未央宫， <br>
　　长火千条照栖鸟。马过平桥通画堂，虎幡龙戟风飘扬。 <br>
　　帘间清唱报寒点，丙舍无人遗烬香。 <p>卷576_28 「达摩支曲（杂言）」温庭筠 <br>
　　捣麝成尘香不灭，拗莲作寸丝难绝。红泪文姬洛水春， <br>
　　白头苏武天山雪。君不见无愁高纬花漫漫， <br>
　　漳浦宴馀清露寒。一旦臣僚共囚虏，欲吹羌管先骼健 <br>
　　旧臣头鬓霜华早，可惜雄心醉中老。万古春归梦不归， <br>
　　邺城风雨连天草。 <p>卷576_29 「阳春曲」温庭筠 <br>
　　云母空窗晓烟薄，香昏龙气凝晖阁。霏霏雾雨杏花天， <br>
　　帘外春威著罗幕。曲阑伏槛金麒麟，沙苑芳郊连翠茵。 <br>
　　厩马何能啮芳草，路人不敢随流尘。 <p>卷576_30 「湘东宴曲」温庭筠 <br>
　　湘东夜宴金貂人，楚女含情娇翠埂Ｓ窆芙吹插钿带， <br>
　　锦囊斜拂双麒麟。重城漏断孤帆去，唯恐琼签报天曙。 <br>
　　万户沈沈碧树圆，云飞雨散知何处。欲上香车俱脉脉， <br>
　　清歌响断银屏隔。堤外红尘蜡炬归，楼前澹月连江白。 <p>卷576_31 「东郊行」温庭筠 <br>
　　斗鸡台下东西道，柳覆班骓蝶萦草。t霭韶容锁澹愁， <br>
　　青筐叶尽蚕应老。绿渚幽香生白O，差差小浪吹鱼鳞。 <br>
　　王孙骑马有归意，林彩着空如细尘。安得人生各相守， <br>
　　烧船破栈休驰走。世上方应无别离，路傍更长千株柳。 <p>卷576_32 「水仙谣」温庭筠 <br>
　　水客夜骑红鲤鱼，赤鸾双鹤蓬瀛书。轻尘不起雨新霁， <br>
　　万里孤光含碧虚。露魄冠轻见云发，寒丝七炷香泉咽。 <br>
　　夜深天碧乱山姿，光碎平波满船月。 <p>卷576_33 「东峰歌」温庭筠 <br>
　　锦砾潺玉溪水，晓来微雨藤花紫。冉冉山鸡红尾长， <br>
　　一声樵斧惊飞起。松刺梳空石差齿，烟香风软人参蕊。 <br>
　　阳崖一梦伴云根，仙菌灵芝梦魂里。 <p>卷576_34 「会昌丙寅丰岁歌（杂言）」温庭筠 <br>
　　丙寅岁，休牛马，风如吹烟，日如渥赭。九重天子调天下， <br>
　　春绿将年到西野。西野翁，生儿童，门前好树青zv茸。 <br>
　　zv茸单衣麦田路，村南娶妇桃花红。新姑车右及门柱， <br>
　　粉项韩凭双扇中。喜气自能成岁丰，农祥尔物来争功。 <p>卷576_1 「碌碌古词」温庭筠 <br>
　　左亦不碌碌，右亦不碌碌。野草自根肥，羸牛生健犊。 <br>
　　融蜡作杏蒂，男儿不恋家。春风破红意，女颊如桃花。 <br>
　　忠言未见信，巧语翻咨嗟。一鞘无两刃，徒劳油壁车。 <p>卷576_2 「春野行（杂言）」温庭筠 <br>
　　草浅浅，春如剪。花压李娘愁，饥蚕欲成茧。 <br>
　　东城年少气堂堂，金丸惊起双鸳鸯。含羞更问卫公子， <br>
　　月到枕前春梦长。 <p>卷576_3 「醉歌」温庭筠 <br>
　　檐柳初黄燕新乳，晓碧芊绵过微雨。树色深含台榭情， <br>
　　莺声巧作烟花主。锦袍公子陈杯觞，拨醅百瓮春酒香。 <br>
　　入门下马问谁在，降阶握手登华堂。临邛美人连山眉， <br>
　　低抱琵琶含怨思。朔风绕指我先笑，明月入怀君自知。 <br>
　　劝君莫惜金樽酒，年少须臾如覆手。辛勤到老慕箪瓢， <br>
　　于我悠悠竟何有。洛阳卢仝称文房，妻子脚秃舂黄粮。 <br>
　　阿耋光颜不识字，指麾豪俊如驱羊。天犀压断朱鼹鼠， <br>
　　瑞锦惊飞金凤凰。其馀岂足沾牙齿，欲用何能报天子。 <br>
　　驽马垂头抢暝尘，骅骝一日行千里。但有沉冥醉客家， <br>
　　支颐瞪目持流霞。唯恐南国风雨落，碧芜狼藉棠梨花。 <p>卷576_4 「江南曲」温庭筠 <br>
　　妾家白O浦，日上芙蓉楫。轧轧摇桨声，移舟入茭叶。 <br>
　　溪长茭叶深，作底难相寻。避郎郎不见，自浮沉。 <br>
　　拾萍萍无根，采莲莲有子。不作浮萍生，宁为藕花死。 <br>
　　岸傍骑马郎，乌帽紫游缰。含愁复含笑，回首问横塘。 <br>
　　妾住金陵浦，门前朱雀航。流苏持作帐，芙蓉持作梁。 <br>
　　出入金犊遥兄弟侍中郎。前年学歌舞，定得郎相许。 <br>
　　连娟眉绕山，依约腰如杵。凤管悲若咽，鸾弦娇欲语。 <br>
　　扇薄露红铅，罗轻压金缕。明月西南楼，珠帘玳瑁钩。 <br>
　　横波巧能笑，弯蛾不识愁。花开子留树，草长根依土。 <br>
　　早闻金沟远，底事归郎许。不学杨白花，朝朝泪如雨。 <p>卷576_5 「堂堂曲」温庭筠 <br>
　　钱唐岸上春如织，淼淼寒潮带晴色。淮南游客马连嘶， <br>
　　碧草迷人归不得。风飘客意如吹烟。纤指殷勤伤雁弦。 <br>
　　一曲堂堂红烛筵，长鲸泻酒如飞泉。 <p>卷576_6 「惜春词」温庭筠 <br>
　　百舌问花花不语，低回似恨横塘雨。蜂争粉蕊蝶分香， <br>
　　不似垂杨惜金缕。愿君留得长妖韶，莫逐东风还荡摇。 <br>
　　秦女含瓜蜓淘拢愁红带露空迢迢。 <p>卷576_7 「春愁曲」温庭筠 <br>
　　红丝穿露珠帘冷，百尺哑哑下纤绠。远翠愁山入卧屏， <br>
　　两重云母空烘影。凉簪坠发春眠重，玉兔毕懔如梦。 <br>
　　锦叠空床委堕红，tt扫尾双金凤。蜂喧蝶驻俱悠扬， <br>
　　柳拂赤栏纤草长。觉后梨花委平绿，春风和雨吹池塘。 <p>卷576_8 「苏小小歌」温庭筠 <br>
　　买莲莫破券，买酒莫解金。酒里春容抱离恨， <br>
　　水中莲子怀芳心。吴宫女儿腰似束，家在钱唐小江曲。 <br>
　　一自檀郎逐便风，门前春水年年绿。 <p>卷576_9 「春江花月夜词」温庭筠 <br>
　　玉树歌阑海云黑，花庭忽作青芜国。秦淮有水水无情， <br>
　　还向金陵漾春色。杨家二世安九重，不御华芝嫌六龙。 <br>
　　百幅锦帆风力满，连天展尽金芙蓉。珠翠丁星复明灭， <br>
　　龙头劈浪哀笳发。千里涵空澄水魂，万枝破鼻飘香雪。 <br>
　　漏转霞高沧海西，颇黎枕上闻天鸡。蛮弦代写曲如语， <br>
　　一醉昏昏天下迷。四方倾动烟尘起，犹在浓香梦魂里。 <br>
　　后主荒宫有晓莺，飞来只隔西江水。 <p>卷576_10 「懊恼曲」温庭筠 <br>
　　藕丝作线难胜针，蕊粉染黄那得深。玉白兰芳不相顾， <br>
　　青楼一笑轻千金。莫言自古皆如此，健剑_钟铅绕指。 <br>
　　三秋庭绿尽迎霜，惟有荷花守红死。庐江小吏朱斑轮， <br>
　　柳缕吐芽香玉春。两股金钗已相许，不令独作空成尘。 <br>
　　悠悠楚水流如马，恨紫愁红满平野。野土千年怨不平， <br>
　　至今烧作鸳鸯瓦。 <p>卷576_11 「三洲词」温庭筠 <br>
　　团圆莫作波中月，洁白莫为枝上雪。月随波动碎， <br>
　　雪似梅花不堪折。李娘十六青丝发，画带双花为君结。 <br>
　　门前有路轻别离，唯恐归来旧香灭。 <p>卷五百七十七 <p>卷577_1 「春晓曲（一作齐梁体）」温庭筠 <br>
　　家临长信往来道，乳燕双双拂烟草。油壁车轻金犊肥， <br>
　　流苏帐晓春鸡早。笼中娇鸟暖犹睡，帘外落花闲不扫。 <br>
　　衰桃一树近前池，似惜红颜镜中老。 <p>卷577_2 「猎骑辞」温庭筠 <br>
　　早辞平殿，夕奉湘南宴。香兔抱微烟，重鳞叠轻扇。 <br>
　　蚕饥使君马，雁避将军箭。宝柱惜离弦，流黄悲赤县。 <br>
　　理钗低舞鬓，换袖回歌面。晚柳未如丝，春花已如霰。 <br>
　　所嗟故里曲，不及青楼宴。 <p>卷577_3 「西州词（吴声）」温庭筠 <br>
　　悠悠复悠悠，昨日下西州。西州风色好，遥见武昌楼。 <br>
　　武昌何郁郁，侬家定无匹。小妇被流黄，登楼抚瑶瑟。 <br>
　　朱弦繁复轻，素手直凄清。一弹三四解，掩抑似含情。 <br>
　　南楼登且望，西江广复平。艇子摇两桨，催过石头城。 <br>
　　门前乌臼树，惨澹天将曙。飞复还，郎随早帆去。 <br>
　　回头语同伴，定复负情侬。去帆不安幅，作抵使西风。 <br>
　　他日相寻索，莫作西州客。西州人不归，春草年年碧。 <p>卷577_4 「烧歌」温庭筠 <br>
　　起来望南山，山火烧山田。微红夕如灭，短焰复相连。 <br>
　　差差向岩石，冉冉凌青壁。低随回风尽，远照檐茅赤。 <br>
　　邻翁能楚言，倚插欲潸然。自言楚越俗，烧为早田。 <br>
　　豆苗虫促促，篱上花当屋。废栈豕归栏，广场鸡啄粟。 <br>
　　新年春雨晴，处处赛神声。持钱就人卜，敲瓦隔林鸣。 <br>
　　卜得山上卦，归来桑枣下。吹火向白茅，腰镰映W蔗。 <br>
　　风驱槲叶烟，槲树连平山。迸星拂霞外，飞烬落阶前。 <br>
　　仰面呻复嚏，鸦娘咒丰岁。谁知苍翠容，尽作官家税。 <p>卷577_5 「长安寺」温庭筠 <br>
　　仁祠写露宫，长安佳气浓。烟树含葱`，金刹映zv茸。 <br>
　　绣户香焚象，珠网玉盘龙。宝题斜翡翠，天井倒芙蓉。 <br>
　　幡长回远吹，窗虚含晓风。游骑迷青锁，归鸟思华钟。 <br>
　　云沓絮棋危羽葆背花重。所嗟莲社客，轻荡不相从。 <p>卷577_43 「和沈参军招友生观芙蓉池」温庭筠 <br>
　　桂栋坐清晓，瑶琴商凤丝。况闻楚泽香，适与秋风期。 <br>
　　遂从棹萍客，静啸烟草湄。倒影回澹荡，愁红媚涟漪。 <br>
　　湘茎久鲜涩，宿雨增离披。而我江海意，楚游动梦思。 <br>
　　北渚水云叶，南塘烟雾枝。岂亡台榭芳，独与鸥鸟知。 <br>
　　珠坠鱼迸浅，影多凫泛迟。落英不可攀，返照昏澄陂。 <p>卷577_44 「寓怀」温庭筠 <br>
　　诚足不顾得，妄矜徒有言。语斯谅未尽，隐显何悠然。 <br>
　　洵彼都邑盛，眷惟车马喧。自期尊客卿，非意干王孙。 <br>
　　衔知有贞爵，处实非厚颜。苟无海岱气，奚取壶浆恩。 <br>
　　唯丝南山杨，适我松菊香。鹏d诚未忆，谁谓凌风翔。 <p>卷577_45 「余昔自西滨得兰数本移艺于庭亦既逾岁…遂寄情于此」温庭筠 <br>
　　寓赏本殊致，意幽非我情。吾常有流浅，外物无重轻。 <br>
　　各言艺幽深，彼美香素茎。岂为赏者设，自保孤根生。 <br>
　　易地无赤株，丽土亦同荣。赏际林壑近，泛馀烟露清。 <br>
　　余怀既郁陶，尔类徒纵横。妍蚩苟不信，宠辱何为惊。 <br>
　　贞隐谅无迹，激时犹拣名。幽丛霭绿畹，岂必怀归耕。 <p>卷577_46 「秋日」温庭筠 <br>
　　爽气变昏旦，神皋遍原隰。烟华久荡摇，石涧仍清急。 <br>
　　柳暗山犬吠，蒲荒水禽立。菊花明欲迷，枣叶光如湿。 <br>
　　天籁思林岭，车尘倦都邑。p张夙所违，悔吝何由入。 <br>
　　芳草秋可藉，幽泉晓堪汲。牧羊烧外鸣，林果雨中拾。 <br>
　　复此遂闲旷，然脱羁絷。田收鸟雀喧，气肃龙蛇蛰。 <br>
　　佳节足丰穰，良朋阻游集。沉机日寂寥，葆素常呼吸。 <br>
　　投迹倦攸往，放怀志所执。良时有东，吾将事蓑笠。 <p>卷577_47 「七夕」温庭筠 <br>
　　鸣机札札停金梭，芙蓉澹荡生池波。神轩红粉陈香罗， <br>
　　凤低蝉薄愁双蛾。微光奕奕凌天河，鸾咽鹤唳飘u歌。 <br>
　　弯桥销尽愁奈何，天气骀荡云陂e.平明花木有秋意， <br>
　　露湿彩盘蛛网多。 <p>卷577_48 「酬友人」温庭筠 <br>
　　辞荣亦素尚，倦游非夙心。宁复思金籍，独此卧烟林。 <br>
　　闲云无定貌，佳树有馀阴。坐久芰荷发，钓阑茭苇深。 <br>
　　游鱼自摇漾，浴鸟故浮沉。唯君清露夕，一为洒烦襟。 <p>卷577_49 「观舞妓」温庭筠 <br>
　　朔音悲G管，瑶踏动芳尘。总袖时增怨，听破复含埂 <br>
　　凝腰倚风软，花题照锦春。朱弦固凄紧，琼树亦迷人。 <p>卷577_50 「边笳曲（一作齐梁体）」温庭筠 <br>
　　朔管迎秋动，雕阴雁来早。上郡隐黄云，天山吹白草。 <br>
　　嘶马悲寒碛，朝阳照霜堡。江南戍客心，门外芙蓉老。 <p>卷577_51 「经西坞偶题」温庭筠 <br>
　　摇摇弱柳黄鹂啼，芳草无情人自迷。日影明灭金色鲤， <br>
　　杏花唼喋青头鸡。微红奈蒂惹峰粉，洁白芹芽穿燕泥。 <br>
　　借问含瓜蚝问拢昔年曾到武陵溪。 <p>卷577_52 「金虎台」温庭筠 <br>
　　碧草连金虎，青苔蔽石麟。皓齿芳尘起，纤腰玉树春。 <br>
　　倚瑟红铅湿，分香翠黛埂Ｋ言奉陵寝，相顾复沾巾。 <p>卷577_53 「侠客行（一作齐梁体）」温庭筠 <br>
　　欲出鸿都门，阴云蔽城阙。宝剑黯如水，微红湿馀血。 <br>
　　白马夜频惊，三更霸陵雪。 <p>卷577_54 「咏晓」温庭筠 <br>
　　虫歇纱窗静，鸦散碧梧寒。稍惊朝动，犹传清漏残。 <br>
　　乱珠凝烛泪，微红上露盘。褰衣复理鬓，馀润拂芝兰。 <p>卷577_55 「芙蓉」温庭筠 <br>
　　剌茎澹荡碧，花片参差红。吴歌秋水冷，湘庙夜云空。 <br>
　　浓艳香露里，美人青镜中。南楼未归客，一夕练塘东。 <p>卷577_56 「敕勒歌塞北」温庭筠 <br>
　　敕勒金fj壁，阴山无岁华。帐外风飘雪，营前月照沙。 <br>
　　羌儿吹玉管，胡姬踏锦花。却笑江南客，梅落不归家。 <p>卷577_57 「邯郸郭公词」温庭筠 <br>
　　金笳悲故曲，玉座积深尘。言是邯郸伎，不见邺城人。 <br>
　　青苔竟埋骨，红粉自伤神。唯有漳河柳，还向旧营春。 <p>卷577_58 「古意」温庭筠 <br>
　　莫莫复莫莫，丝萝缘涧壑。散木无斧斤，纤茎得依托。 <br>
　　枝低浴鸟歇，根静悬泉落。不虑见春迟，空伤致身错。 <p>卷577_59 「齐宫」温庭筠 <br>
　　白马杂金饰，言从雕辇回。粉香随笑度，鬓态伴愁来。 <br>
　　远水斜如剪，青莎绿似裁。所恨章华日，冉冉下层台。 <p>卷577_60 「春日（一作齐梁体）」温庭筠 <br>
　　柳岸杏花稀，梅梁乳燕飞。美人鸾镜笑，嘶马雁门归。 <br>
　　楚宫云影薄，台城心赏违。从来千里恨，边色满戎衣。 <p>卷577_61 「咏春幡」温庭筠 <br>
　　闲庭见早梅，花影为谁栽。碧烟随刃落，蝉鬓觉春来。 <br>
　　代郡嘶金勒，梵声悲镜台。玉钗风不定，香步独徘徊。 <p>卷577_62 「陈宫词」温庭筠 <br>
　　鸡鸣人草草，香辇出宫花。妓语细腰转，马嘶金面斜。 <br>
　　早莺随彩仗，惊雉避凝笳。淅沥湘风外，红轮映曙霞。 <p>卷577_63 「春日野行」温庭筠 <br>
　　骑马踏烟莎，青春奈怨何。蝶翎朝粉尽，鸦背夕阳多。 <br>
　　柳艳欺芳带，山愁萦翠蛾。别情无处说，方寸是星河。 <p>卷577_64 「咏梗ㄒ蛔髌肓禾澹」温庭筠 <br>
　　毛羽敛愁翠，黛娇攒艳春。恨容偏落泪，低态定思人。 <br>
　　枕上梦随月，扇边歌绕尘。玉钩鸾不住，波浅石磷磷。 <p>卷577_65 「中书令裴公挽歌词二首」温庭筠 <br>
　　王俭风华首，萧何社稷臣。丹阳布衣客，莲渚白头人。 <br>
　　铭勒燕山暮，碑沉汉水春。从今虚醉饱，无复污车茵。 <br>
　　箭下妖星落，风前杀气回。国香荀令去，楼月庾公来。 <br>
　　玉玺终无虑，金g意不开。空嗟荐贤路，芳草满燕台。 <p>卷577_66 「唐庄恪太子挽歌词二首」温庭筠 <br>
　　叠鼓辞宫殿，悲笳降杳冥。影离云外日，光灭火前星。 <br>
　　邺客瞻秦苑，商公下汉庭。依依陵树色，空绕古原青。 <br>
　　东府虚容卫，西园寄梦思。凤悬吹曲夜，鸡断问安时。 <br>
　　尘陌都人恨，霜郊R马悲。唯馀埋璧地，烟草近丹墀。 <p>卷577_67 「秘书刘尚书挽歌词二首」温庭筠 <br>
　　王笔活鸾凤，谢诗生芙蓉。学筵开绛帐，谈柄发洪钟。 <br>
　　粉署见飞f，玉山猜卧龙。遗风丽清韵，萧散九原松。 <br>
　　麈尾近良玉，鹤裘吹素丝。坏陵殷浩谪，春墅谢安棋。 <br>
　　京口贵公子，襄阳诸女儿。折花兼踏月，多唱柳郎词。 <p>卷577_68 「太子西池二首（一作齐梁体）」温庭筠 <br>
　　梨花雪压枝，莺啭柳如丝。懒逐妆成晓，春融梦觉迟。 <br>
　　鬓轻全作影，骨澄闯擅肌Ｄ信张公子，窗间断暗期。 <br>
　　花红兰紫茎，愁草雨新晴。柳占三春色，莺偷百鸟声。 <br>
　　日长嫌辇重，风暖觉衣轻。薄暮香尘起，长杨落照明。 <p>卷577_69 「西陵道士茶歌」温庭筠 <br>
　　乳窦溅溅通石脉，绿尘愁草春江色。涧花入井水味香， <br>
　　山月当人松影直。仙翁白扇霜鸟翎，拂坛夜读黄庭经。 <br>
　　疏香皓齿有馀味，更觉鹤心通杳冥。 <p>卷577_70 「过西堡塞北」温庭筠 <br>
　　浅草干河阔，丛棘废城高。白马犀匕首，黑裘金佩刀。 <br>
　　霜清彻兔目，风急吹雕毛。一经何用厄，日暮涕沾袍。 <p>卷五百七十八 <p>卷578_1 「送李亿东归」温庭筠 <br>
　　黄山远隔秦树，紫禁斜通渭城。别路青青柳弱， <br>
　　前溪漠漠苔生。和风澹荡归客，落月殷勤早莺。 <br>
　　灞上金樽未饮，宴歌已有馀声。 <p>卷578_2 「开圣寺」温庭筠 <br>
　　路分G石夹烟丛，十里萧萧古树风。出寺马嘶秋色里， <br>
　　向陵鸦乱夕阳中。竹间泉落山厨静，塔下僧归影殿空。 <br>
　　犹有南朝旧碑在，耻将兴废问休公。 <p>卷578_3 「赠蜀府将（蛮入成都，频著功劳）」温庭筠 <br>
　　十年分散剑关秋，万事皆随锦水流。志气已曾明汉节， <br>
　　功名犹自滞吴钩。雕边认箭寒云重，马上听笳塞草愁。 <br>
　　今日逢君倍惆怅，灌婴韩信尽封侯。 <p>卷578_4 「西江贻钓叟骞生（一作西江寄友人骞生）」温庭筠 <br>
　　晴江如镜月如钩，泛滟苍茫送客愁。衣泪潜生竹枝曲， <br>
　　春潮遥上木兰舟。事随云去身难到，梦逐烟销水自流。 <br>
　　昨日欢娱竟何在，一枝梅谢楚江头。 <p>卷578_5 「寄清源寺僧」温庭筠 <br>
　　石路无尘竹径开，昔年曾伴戴J来。窗间半偈闻钟后， <br>
　　松下残棋送客回。帘向玉峰藏夜雪，砌因蓝水长秋苔。 <br>
　　白莲社里如相问，为说游人是姓雷。 <p>卷578_6 「重游圭峰宗密禅师精庐（一作哭卢处士）」温庭筠 <br>
　　百尺青崖三尺坟，微言已绝杳难闻。戴J今日称居士， <br>
　　支遁他年识领军。暂对杉松如结社，偶同麋鹿自成群。 <br>
　　故山弟子空回首，葱岭唯应见宋云。 <p>卷578_7 「题李处士幽居」温庭筠 <br>
　　水玉簪头白角巾，瑶琴寂历拂轻尘。浓阴似帐红薇晚， <br>
　　细雨如烟碧草春。隔竹见笼疑有鹤，卷帘看画静无人。 <br>
　　南山自是忘年友，谷口徒称郑子真。 <p>卷578_8 「利州南渡」温庭筠 <br>
　　澹然空水对斜晖，曲岛苍茫接翠微，波上马嘶看棹去， <br>
　　柳边人歇待船归。数丛沙草群鸥散，万顷江田一鹭飞。 <br>
　　谁解乘舟寻范蠡，五湖烟水独忘机。 <p>卷578_9 「赠李将军」温庭筠 <br>
　　谁言荀羡爱功勋，年少登坛众所闻。曾以能书称内史， <br>
　　又因明易号将军。金沟故事春长在，玉轴遗文火半焚。 <br>
　　不学龙骧画山水，醉乡无迹似闲云。 <p>卷578_10 「寒食日作」温庭筠 <br>
　　红深绿暗径相交，抱暖含芳披紫袍。彩索平时墙婉娩， <br>
　　轻球落处晚寥梢，窗中草色妒鸡卵，盘上芹泥憎燕巢。 <br>
　　自有玉楼春意在，不能骑马度烟郊。 <p>卷578_11 「李羽处士寄新酝走笔戏酬」温庭筠 <br>
　　高谈有伴还成薮，沉醉无期即是乡。已恨流莺欺谢客， <br>
　　更将浮蚁与刘郎。檐前柳色分张绿，窗外花枝借助香。 <br>
　　所恨玳筵红烛夜，草玄寥落近回塘。 <p>卷578_12 「郊居秋日有怀一二知己」温庭筠 <br>
　　稻田凫雁满晴沙，钓渚归来一径斜。门带果林招邑吏， <br>
　　井分蔬圃属邻家。皋原寂历垂禾穗，桑竹参差映豆花。 <br>
　　自笑谩怀经济策，不将心事许烟霞。 <p>卷578_13 「题友人池亭（一作偶题林亭）」温庭筠 <br>
　　月榭风亭绕曲池，粉垣回互瓦参差。侵帘片白摇翻影， <br>
　　落镜愁红写倒枝。刷毛花荡漾，鹭鸶拳足雪离披。 <br>
　　山翁醉后如相忆，羽扇清樽我自知。 <p>卷578_14 「南湖」温庭筠 <br>
　　湖上微风入槛凉，翻翻菱荇满回塘。野船著岸偎春草， <br>
　　水鸟带波飞夕阳。芦叶有声疑雾雨，浪花无际似潇湘。 <br>
　　飘然篷艇东归客，尽日相看忆楚乡。 <p>卷578_15 「赠袁司录（一即丞相淮阳公之犹子与庭筠有旧也）」温庭筠 <br>
　　一朝辞满有心期，花发杨园雪压枝。刘尹故人谙往事， <br>
　　谢郎诸弟得新知。金钗醉就胡姬画，玉管闲留洛客吹。 <br>
　　记得襄阳耆旧语，不堪风景岘山碑。 <p>卷578_16 「题西明寺僧院」温庭筠 <br>
　　曾识匡山远法师，低松片石对前墀。为寻名画来过院， <br>
　　因访闲人得看棋。新雁参差云碧处，寒鸦辽乱叶红时。 <br>
　　自知终有张华识，不向沧洲理钓丝。 <p>卷578_17 「偶题」温庭筠 <br>
　　微风和暖日鲜明，草色迷人向渭城。吴客卷帘闲不语， <br>
　　楚娥攀树独含情。红垂果蒂樱桃重，黄染花丛蝶粉轻。 <br>
　　自恨青楼无近信，不将心事许卿卿。 <p>卷578_18 「寄湘阴阎少府乞钓轮子」温庭筠 <br>
　　钓轮形与月轮同，独茧和烟影似空。若向三湘逢雁信， <br>
　　莫辞千里寄渔翁。篷声夜滴松江雨，菱叶秋传镜水风。 <br>
　　终日垂钩还有意，尺书多在锦鳞中。 <p>卷578_19 「哭王元裕」温庭筠 <br>
　　闻说萧郎逐逝川，伯牙因此绝清弦。柳边犹忆青骢影， <br>
　　坟上俄生碧草烟。箧里诗书疑谢后，梦中风貌似潘前。 <br>
　　他时若到相寻处，碧树红楼自宛然。 <p>卷578_20 「法云寺双桧（一作晋朝柏树）」温庭筠 <br>
　　晋朝名辈此离群，想对浓阴去住分。题处尚寻王内史， <br>
　　画时应是顾将军。长廊夜静声疑雨，古殿秋深影胜云。 <br>
　　一下南台到人世，晓泉清籁更难闻。 <p>卷578_21 「送陈嘏之侯官兼简李常侍」温庭筠 <br>
　　纵得步兵无绿蚁，不缘句漏有丹砂。殷勤为报同袍友， <br>
　　我亦无心似海槎。春服照尘连草色，夜船闻雨滴芦花。 <br>
　　梅仙自是青云客，莫羡相如却到家。 <p>卷578_22 「春日野行」温庭筠 <br>
　　雨涨西塘金堤斜，碧草芊芊晴吐芽。野岸明媚山芍药， <br>
　　水田叫噪官虾蟆。镜中有浪动菱蔓，陌上无风飘柳花。 <br>
　　何事轻桡句溪客，绿萍方好不归家。 <p>卷578_23 「溪上行」温庭筠 <br>
　　绿塘漾漾烟鳎张翰此来情不穷。雪羽立倒影， <br>
　　金鳞拨剌跳晴空。风翻荷叶一向白，雨湿蓼花千穗红。 <br>
　　心羡夕阳波上客，片时归梦钓船中。 <p>卷578_24 「投翰林萧舍人」温庭筠 <br>
　　人间g鹭杳难从，独恨金扉直九重。万象晚归仁寿镜， <br>
　　百花春隔景阳钟。紫微芒动词初出，红烛香残诰未封。 <br>
　　每过朱门爱庭树，一枝何日许相容。 <p>卷578_25 「春日偶作」温庭筠 <br>
　　西园一曲艳阳歌，扰扰车尘负薜萝。自欲放怀犹未得， <br>
　　不知经世竟如何。夜闻猛雨判花尽，寒恋重衾觉梦多。 <br>
　　钓渚别来应更好，春风还为起微波。 <p>卷578_26 「春暮宴罢寄宋寿先辈」温庭筠 <br>
　　斜掩朱门花外钟，晓莺时节好相逢。窗间桃蕊宿妆在， <br>
　　雨后牡丹春睡浓。苏小风姿迷下蔡，马卿才调似临邛。 <br>
　　谁怜芳草生三径，参佐桥西陆士龙。 <p>卷578_27 「马嵬驿」温庭筠 <br>
　　穆满曾为物外游，六龙经此暂淹留。返魂无验青烟灭， <br>
　　埋血空生碧草愁。香辇却归长乐殿，晓钟还下景阳楼。 <br>
　　甘泉不复重相见，谁道文成是故侯。 <p>卷578_28 「和道溪君别业（一作和友人溪居别业）」温庭筠 <br>
　　积润初销碧草新，凤阳晴日带雕轮。风飘弱柳平桥晚， <br>
　　雪点寒梅小苑春。屏上楼台陈后主，镜中金翠李夫人。 <br>
　　花房透露红珠落，蛱蝶双飞护粉尘。 <p>卷578_29 「奉天西佛寺」温庭筠 <br>
　　忆昔狂童犯顺年，玉虬闲暇出甘泉。宗臣欲舞千钧剑， <br>
　　追骑犹观七宝鞭。星背紫垣终扫地，日归黄道却当天。 <br>
　　至今南顿诸耆旧，犹指榛芜作弄田。 <p>卷578_30 「题望苑驿（东有马嵬驿西有端正树一作相思树）」温庭筠 <br>
　　弱柳千条杏一枝，半含春雨半垂丝。景阳寒井人难到， <br>
　　长乐晨钟鸟自知。花影至今通博望，树名从此号相思。 <br>
　　分明十二楼前月，不向西陵照盛姬。 <p>卷578_31 「寄分司元庶子兼呈元处士」温庭筠 <br>
　　闭门高卧莫长嗟，水木凝晖属谢家。缑岭参差残晓雪， <br>
　　洛波清浅露晴沙。刘公春尽芜菁色，华M愁深苜蓿花。 <br>
　　月榭知君还怅望，碧霄烟阔雁行斜。 <p>卷578_32 「题柳」温庭筠 <br>
　　杨柳千条拂面丝，绿烟金穗不胜吹。香随静婉歌尘起， <br>
　　影伴娇娆舞袖垂。羌管一声何处曲，流莺百啭最高枝。 <br>
　　千门九陌花如雪，飞过宫墙两自知。 <p>卷578_33 「和友人悼亡（一作丧歌姬）」温庭筠 <br>
　　玉貌潘郎泪满衣，画罗轻鬓雨霏微。红兰委露愁难尽， <br>
　　白马朝天望不归。宝镜尘昏鸾影在，钿筝弦断雁行稀。 <br>
　　春来多少伤心事，碧草侵阶粉蝶飞。 <p>卷578_34 「李羽处士故里」温庭筠 <br>
　　柳不成丝草带烟，海槎东去鹤归天。愁肠断处春何限， <br>
　　病眼开时月正圆。花若有情还怅望，水应无事莫潺。 <br>
　　终知此恨销难尽，辜负南华第一篇。 <p>卷578_35 「却经商山寄昔同行人」温庭筠 <br>
　　曾道逍遥第一篇，尔来无处不恬然。便同南郭能忘象， <br>
　　兼笑东林学坐禅。人事转新花烂熳，客程依旧水潺， <br>
　　若教犹作当时意，应有垂丝在鬓边。 <p>卷578_36 「池塘七夕」温庭筠 <br>
　　月出西南露气秋，绮罗河汉在斜沟。杨家绣作鸳鸯幔， <br>
　　张氏金为翡翠钩。香烛有花妨宿燕，画屏无睡待牵牛。 <br>
　　万家砧杵三篙水，一夕横塘似旧游。 <p>卷578_37 「偶游」温庭筠 <br>
　　曲巷斜临一水间，小门终日不开关。红珠斗帐樱桃熟， <br>
　　金尾屏风孔雀闲。云髻几迷芳草蝶，额黄无限夕阳山。 <br>
　　与君便是鸳鸯侣，休向人间觅往还。 <p>卷578_38 「寄河南杜少尹」温庭筠 <br>
　　十载归来鬓未凋，玳簪珠履见常僚。岂关名利分荣路， <br>
　　自有才华作庆霄。鸟影参差经上苑，骑声断续过中桥。 <br>
　　夕阳亭畔山如画，应念田歌正寂寥。 <p>卷578_39 「赠知音」温庭筠 <br>
　　翠羽花冠碧树鸡，未明先向短墙啼。窗间谢女青蛾敛， <br>
　　门外萧郎白马嘶。星汉渐移庭竹影，露珠犹缀野花迷。 <br>
　　景阳宫里钟初动，不语垂鞭上柳堤。 <p>卷578_40 「过陈琳墓」温庭筠 <br>
　　曾于青史见遗文，今日飘蓬过古坟。词客有灵应识我， <br>
　　霸才无主始怜君。石麟埋没藏春草，铜雀荒凉对暮云。 <br>
　　莫怪临风倍惆怅，欲将书剑学从军。 <p>卷578_41 「题崔公池亭旧游（一作题怀贞亭旧游）」温庭筠 <br>
　　皎镜方塘菡萏秋，此来重见采莲舟。谁能不逐当年乐， <br>
　　还恐添成异日愁。红艳影多风袅袅，碧空云断水悠悠。 <br>
　　檐前依旧青山色，尽日无人独上楼。 <p>卷578_42 「回中作」温庭筠 <br>
　　苍莽寒空远色愁，呜呜戍角上高楼。吴姬怨思吹双管， <br>
　　燕客悲歌别五侯。千里关山边草暮，一星烽火朔云秋。 <br>
　　夜来霜重西风起，陇水无声冻不流。 <p>卷578_43 「西江上送渔父」温庭筠 <br>
　　却逐严光向若耶，钓轮菱棹寄年华。三秋梅雨愁枫叶， <br>
　　一夜篷舟宿苇花。不见水云应有梦，偶随鸥鹭便成家。 <br>
　　白O风起楼船暮，江燕双双五两斜。 <p>卷578_44 「经故秘书崔监扬州南塘旧居」温庭筠 <br>
　　昔年曾识范安成，松竹风姿鹤性情。西掖曙河横漏响， <br>
　　北山秋月照江声。乘舟觅吏经舆县，为酒求官得步兵。 <br>
　　千顷水流通故墅，至今留得谢公名。 <p>卷578_45 「七夕」温庭筠 <br>
　　鹊归燕去两悠悠，青琐西南月似钩。天上岁时星右转， <br>
　　世间离别水东流。金风入树千门夜，银汉横空万象秋。 <br>
　　苏小横塘通桂楫，未应清浅隔牵牛。 <p>卷578_46 「题韦筹博士草堂（一作薛逢诗，题作韦寿博书斋）」温庭筠 <br>
　　玄晏先生已白头，不随g鹭狎群鸥。元卿谢免开三径， <br>
　　平仲朝归卧一裘。醉后独知殷甲子，病来犹作晋春秋。 <br>
　　沧浪未濯尘缨在，野水无情处处流。 <p>卷578_47 「和友人题壁」温庭筠 <br>
　　冲尚犹来出范围，肯将经世作风徽。三台位缺严陵卧， <br>
　　百战功高范蠡归。自欲一鸣惊鹤寝，不应孤愤学牛衣。 <br>
　　西州未有看棋暇，涧户何由得掩扉。 <p>卷578_48 「春日将欲东归寄新及第苗绅先辈（一作下第寄司马札）」温庭筠 <br>
　　几年辛苦与君同，得丧悲欢尽是空。犹喜故人先折桂， <br>
　　自怜羁客尚飘蓬。三春月照千山道，十日花开一夜风。 <br>
　　知有杏园无路入，马前惆怅满枝红。 <p>卷578_49 「经李征君故居（一作王建诗）」温庭筠 <br>
　　露浓烟重草萋萋，树映阑干柳拂堤。一院落花无客醉， <br>
　　五更残月有莺啼。芳筵想像情难尽，故榭荒凉路已迷。 <br>
　　惆怅羸骖往来惯，每经门巷亦长嘶。 <p>卷578_50 「送崔郎中赴幕」温庭筠 <br>
　　一别黔巫似断弦，故交东去更凄然。心游目送三千里， <br>
　　雨散云飞二十年。发迹岂劳天上桂，属词还得幕中莲。 <br>
　　相思休话长安远，江月随人处处圆。 <p>卷578_51 「经旧游（一作怀真珠亭）」温庭筠 <br>
　　珠箔金钩对彩桥，昔年于此见娇娆。香灯怅望飞琼鬓， <br>
　　凉月殷勤碧玉箫。屏倚故窗山六扇，柳垂寒砌露千条。 <br>
　　坏墙经雨苍苔遍，拾得当时旧翠翘。 <p>卷578_52 「老君庙」温庭筠 <br>
　　紫气氤氲捧半岩，莲峰仙掌共ff.庙前晚色连寒水， <br>
　　天外斜阳带远帆。百二关山扶玉座，五千文字s瑶缄。 <br>
　　自怜金骨无人识，知有飞龟在石函。 <p>卷578_53 「过五丈原」温庭筠 <br>
　　铁马云雕久绝尘，柳阴高压汉营春。天晴杀气屯关右， <br>
　　夜半妖星照渭滨。下国卧龙空误主，中原逐鹿不因人。 <br>
　　象床锦帐无言语，从此谯周是老臣。 <p>卷578_54 「和友人伤歌姬」温庭筠 <br>
　　月缺花残莫怆然，花须终发月终圆。更能何事销芳念， <br>
　　亦有浓华委逝川。一曲艳歌留婉转，九原春草妒婵娟。 <br>
　　王孙莫学多情客，自古多情损少年。 <p>卷578_55 「山中与诸道友夜坐闻边防不宁因示同志」温庭筠 <br>
　　龙砂铁马犯烟尘，迹近群鸥意倍亲。风卷蓬根屯戊己， <br>
　　月移松影守庚申。韬钤岂足为经济，岩壑何尝是隐沦。 <br>
　　心许故人知此意，古来知者竟谁人。 <p>卷578_56 「秘书省有贺监知章草题诗笔力遒健风尚高远…因有此作」温庭筠 <br>
　　越溪渔客贺知章，任达怜才爱酒狂。苇花随钓艇， <br>
　　蛤蜊菰菜梦横塘。几年凉月拘华省，一宿秋风忆故乡。 <br>
　　荣路脱身终自得，福庭回首莫相忘。出笼鸾鹤归辽海， <br>
　　落笔龙蛇满坏墙。李白死来无醉客，可怜神彩吊残阳。 <p>卷578_57 「题裴晋公林亭」温庭筠 <br>
　　谢傅林亭暑气微，山丘零落s音徽。东山终为苍生起， <br>
　　南浦虚言白首归。池凤已传春水浴，渚禽犹带夕阳飞。 <br>
　　悠然到此忘情处，一日何妨有万几。 <p>卷五百七十九 <p>卷579_1 「车驾西游因而有作」温庭筠 <br>
　　宣曲长杨瑞气凝，上林狐兔待秋鹰。 <br>
　　谁将词赋陪雕辇，寂寞相如卧茂林。 <p>卷579_2 「伤温德彝（一作伤边将）」温庭筠 <br>
　　昔年戎虏犯榆关，一败龙城匹马还。 <br>
　　侯印不闻封李广，他人丘垄似天山。 <p>卷579_3 「赠少年」温庭筠 <br>
　　江海相逢客恨多，秋风叶下洞庭波。 <br>
　　酒酣夜别淮阴市，月照高楼一曲歌。 <p>卷579_4 「赠郑征君家匡山首春与丞相赞皇公游止」温庭筠 <br>
　　一抛兰棹逐燕鸿，曾向江湖识谢公。 <br>
　　每到朱门还怅望，故山多在画屏中。 <p>卷579_5 「夏中病Z作」温庭筠 <br>
　　山鬼扬威正气愁，便辞珍簟袭狐裘。 <br>
　　西窗一夕悲人事，团扇无情不待秋。 <p>卷579_6 「题友人居」温庭筠 <br>
　　尽日松堂看画图，绮疏岑寂似清都。 <br>
　　若教烟水无鸥鸟，张翰何由到五湖。 <p>卷579_7 「题李相公敕赐锦屏风」温庭筠 <br>
　　丰沛曾为社稷臣，赐书名画墨犹新。 <br>
　　几人同保山河誓，犹自栖栖九陌尘。 <p>卷579_8 「蔡中郎坟」温庭筠 <br>
　　古坟零落野花春，闻说中郎有后身。 <br>
　　今日爱才非昔日，莫抛心力作词人。 <p>卷579_9 「元处士池上」温庭筠 <br>
　　蓼穗菱丛思蟪蛄，水萤江鸟满烟蒲。 <br>
　　愁红一片风前落，池上秋波似五湖。 <p>卷579_10 「华阴韦氏林亭」温庭筠 <br>
　　自有林亭不得闲，陌尘宫树是非间。 <br>
　　终南长在茅檐外，别向人间看华山。 <p>卷579_11 「寄裴生乞钓钩」温庭筠 <br>
　　一随菱棹谒王侯，深愧移文负钓舟。 <br>
　　今日太湖风色好，却将诗句乞鱼钩。 <p>卷579_12 「长安春晚二首」温庭筠 <br>
　　曲江春半日迟迟，正是王孙怅望时。 <br>
　　杏花落尽不归去，江上东风吹柳丝。 <br>
　　四方无事太平年，万象鲜明禁火前。 <br>
　　九重细雨惹春色，轻染龙池杨柳烟。 <p>卷579_13 「三月十八日雪中作」温庭筠 <br>
　　芍药蔷薇语早梅，不知谁是艳阳才。 <br>
　　今朝领得春风意，不复饶君雪里开。 <p>卷579_14 「咸阳值雨」温庭筠 <br>
　　咸阳桥上雨如悬，万点空鞲舻龃。 <br>
　　还似洞庭春水色，晓云将入岳阳天。 <p>卷579_15 「弹筝人」温庭筠 <br>
　　天宝年中事玉皇，曾将新曲教宁王。 <br>
　　钿蝉金雁今零落，一曲伊州泪万行。 <p>卷579_16 「瑶瑟怨」温庭筠 <br>
　　冰簟银床梦不成，碧天如水夜云轻。 <br>
　　雁声远过潇湘去，十二楼中月自明。 <p>卷579_17 「题端正树」温庭筠 <br>
　　路傍佳树碧云愁，曾侍金舆幸驿楼。 <br>
　　草木荣枯似人事，绿阴寂寞汉陵秋。 <p>卷579_18 「渭上题三首」温庭筠 <br>
　　吕公荣达子陵归，万古烟波绕钓矶。 <br>
　　桥上一通名利迹，至今江鸟背人飞。 <br>
　　目极云霄思浩然，风帆一片水连天。 <br>
　　轻桡便是东归路，不肯忘机作钓船。 <br>
　　烟水何曾息世机，暂时相向亦依依。 <br>
　　所嗟白首溪叟，一下渔舟更不归。 <p>卷579_19 「经故翰林袁学士居」温庭筠 <br>
　　剑逐惊波玉委尘，谢安门下更何人。 <br>
　　西州城外花千树，尽是羊昙醉后春。 <p>卷579_20 「题城南杜公林亭（时公镇淮南自西蜀移节）」温庭筠 <br>
　　卓氏垆前金线柳，隋家堤畔锦帆风。 <br>
　　贪为两地分霖雨，不见池莲照水红。 <p>卷579_21 「夜看牡丹」温庭筠 <br>
　　高低深浅一阑红，把火殷勤绕露丛。 <br>
　　希逸近来成懒病，不能容易向春风。 <p>卷579_22 「宿城南亡友别墅」温庭筠 <br>
　　水流花落叹浮生，又伴游人宿杜城。 <br>
　　还似昔年残梦里，透帘斜月独闻莺。 <p>卷579_23 「过分水岭」温庭筠 <br>
　　溪水无情似有情，入山三日得同行。 <br>
　　岭头便是分头处，惜别潺一夜声。 <p>卷579_24 「杜郊居」温庭筠 <br>
　　槿篱芳援近樵家，垄麦青青一径斜。 <br>
　　寂寞游人寒食后，夜来风雨送梨花。 <p>卷579_25 「题河中紫极宫」温庭筠 <br>
　　昔年曾伴玉真游，每到仙宫即是秋。 <br>
　　曼倩不归花落尽，满丛烟露月当楼。 <p>卷579_26 「四皓」温庭筠 <br>
　　商於f里便成功，一寸沉机万古同。 <br>
　　但得戚姬甘定分，不应真有紫芝翁。 <p>卷579_27 「赠张炼师」温庭筠 <br>
　　丹溪药尽变金骨，清洛月寒吹玉笙。 <br>
　　他日隐居无访处，碧桃花发水纵横。 <p>卷五百八十 <p>卷580_1 「病中书怀呈友人」温庭筠 <br>
　　逸足皆先路，穷郊独向隅。顽童逃广柳，羸马卧平芜。 <br>
　　黄卷嗟谁问，朱弦偶自娱。鹿鸣皆缀士，雌伏竟非夫。 <br>
　　采地荒遗野，爰田失故都。亡羊犹博，牧马倦呼卢。 <br>
　　奕世参周禄，承家学鲁儒。功庸留剑舄，铭戒在盘盂。 <br>
　　经济怀良画，行藏识远图。未能鸣楚玉，空欲握隋珠。 <br>
　　定为鱼缘木，曾因兔守株。五车堆缥帙，三径阖绳枢。 <br>
　　适与群英集，将期善价沽。叶龙图夭矫，燕鼠笑胡卢。 <br>
　　赋分知前定，寒心畏厚诬。蹑尘追庆忌，操剑学班输。 <br>
　　文囿陪多士，神州试大巫。对虽希鼓瑟，名亦滥吹竽。 <br>
　　正使猜奔竞，何尝计有无。镏葱榉妹伲王霸竟揶揄。 <br>
　　市义虚焚券，关讥谩弃].至言今信矣，微尚亦悲夫。 <br>
　　白雪调歌响，清风乐舞雩。胁肩难黾勉，搔首易嗟吁。 <br>
　　角胜非能者，推贤见射乎。兕觥增恐竦，杯水失锱铢。 <br>
　　粉垛收丹采，金n隐仆姑。垂残呔【簦扬觯辱弯弧。 <br>
　　虎拙休言画，龙希莫学屠。转蓬随款段，耘草辟墁垆。 <br>
　　受业乡名郑，藏机谷号愚。质文精等贯，琴筑韵相须。 <br>
　　筑室连中野，诛茅接上腴。苇花纶虎落，松瘿斗栾栌。 <br>
　　静语莺相对，闲眠鹤浪俱。蕊多劳蝶翅，香酷坠蜂须。 <br>
　　芳草迷三岛，澄波似五湖。跃鱼翻藻荇，愁鹭睡葭芦。 <br>
　　暝渚藏，幽屏卧鹧鸪。苦辛随艺殖，甘旨仰樵苏。 <br>
　　笑语空怀橘，穷愁亦据梧。尚能甘半菽，非敢薄生刍。 <br>
　　钓石封苍藓，芳蹊艳绛跗。树兰畦缭绕，穿竹路萦纡。 <br>
　　机杼非桑女，林园异木奴。横竿窥赤鲤，持翳望青鸬。 <br>
　　泮水思芹味，琅琊得稻租。杖轻藜拥肿，衣破芰披敷。 <br>
　　芳意忧_，愁声觉蟪蛄。短檐喧语燕，高木堕饥鼯。 <br>
　　事迫离幽墅，贫牵犯畏途。爱憎防杜挚，悲叹似杨朱。 <br>
　　旅食常过卫，羁游欲渡泸。塞歌伤督护，边角思单于。 <br>
　　堡戍标枪槊，关河锁舳舻。威容尊大树，刑法避秋荼。 <br>
　　远目穷千里，归心寄九衢。寝甘诚系滞，浆馈贵睢盱。 <br>
　　怀刺名先远，干时道自孤。齿牙频激发，簦笈尚崎岖。 <br>
　　莲府侯门贵，霜台帝命俞。骥蹄初蹑景，鹏翅欲抟扶。 <br>
　　寓直回骢马，分曹对暝乌。百神歆仿佛，孤竹韵含胡。 <br>
　　凤阙分班立，g行竦剑趋。触邪承密勿，持法奉谟。 <br>
　　鸣玉锵登降，衡牙响曳娄。祀亲和氏璧，香近博山炉。 <br>
　　瑞景森琼树，轻水莹玉壶。豸冠簪铁柱，螭首对金铺。 <br>
　　内史书千卷，将军画一厨。眼明惊气象，心死伏规模。 <br>
　　岂意观文物，保劳琢IQ.草肥牧[，苔涩淬昆吾。 <br>
　　乡思巢枝鸟，年华过隙驹。衔恩空抱影，酬德未捐躯。 <br>
　　时辈推良友，家声继令图。致身伤短翮，骧首顾疲驽。 <br>
　　班马方齐骛，陈雷亦并驱。昔皆言尔志，今亦畏吾徒。 <br>
　　有气干牛斗，无人辩辘轳。客来斟绿蚁，妻试踏青蚨。 <br>
　　积毁方销骨，微瑕惧掩瑜。蛇予犹转战，鱼服自囚拘。 <br>
　　欲就欺人事，何能逭鬼诛。是非迷觉梦，行役议秦吴。 <br>
　　凛冽风埃惨，萧条草木枯。低徊伤志气，蒙犯变肌肤。 <br>
　　旅雁唯闻叫，饥鹰不待呼。梦梭抛促织，心茧学蜘蛛。 <br>
　　宁复机难料，庸非信未孚。激扬衔箭虎，疑惧听冰狐。 <br>
　　处己将营窟，论心若合符。浪言辉棣萼，何所托葭莩。 <br>
　　乔木能求友，危巢莫吓雏。风华飘领袖，诗礼拜衾]. <br>
　　欹枕情何苦，同舟道岂殊。放怀亲蕙芷，收迹异桑榆。 <br>
　　赠远聊攀柳，栽书欲截蒲。瞻风无限泪，回首更踟蹰。 <p>卷580_2 「感旧陈情五十韵献淮南李仆射」温庭筠 <br>
　　嵇绍垂髫日，山涛筮仕年。琴樽陈席上，纨绮拜床前。 <br>
　　邻里才三徙，云霄已九迁。感深情惝U，言发泪潺。 <br>
　　忆昔龙图盛，方今鹤羽全。桂枝香可袭，杨叶旧频穿。 <br>
　　玉籍标人瑞，金丹化地仙。赋成攒笔写，歌出满城传。 <br>
　　既矫排虚翅，将持造物权。万灵思鼓铸，群品待陶甄。 <br>
　　视草丝纶出，持纲雨露悬。法行黄道内，居近翠华边。 <br>
　　书迹临汤鼎，吟声接舜弦。白麻红烛夜，清漏紫微天。 <br>
　　雷电随神笔，鱼龙落彩笺。闲宵陪雍时，清暑在甘泉。 <br>
　　耿介非持禄，优游是养贤。冰清临百粤，风靡化三川。 <br>
　　委寄崇推毂，威仪压控弦。梁园提彀骑，淮水换戎旃。 <br>
　　照日青油湿，迎风锦帐鲜。黛蛾陈二八，珠履列三千。 <br>
　　舞转回红袖，歌愁敛翠钿。满堂开照曜，分座俨婵娟。 <br>
　　油额芙蓉帐，香尘玳瑁筵。绣旗随影合，金阵似波旋。 <br>
　　缇幕深回互，朱门暗接连。彩虬蟠画戟，花马立金鞭。 <br>
　　有客将谁托，无媒窃自怜。抑扬中散曲，漂泊孝廉船。 <br>
　　未展干时策，徒抛负郭田。转蓬犹邈尔，怀橘更潸然。 <br>
　　投足乖蹊径，冥心向简编。未知鱼跃地，空愧鹿鸣篇。 <br>
　　稷下期方至，漳滨病未痊。定非笼外鸟，真是壳中蝉。 <br>
　　蕙径邻幽澹，荆扉兴静便。草堂苔点点，蔬囿水溅溅。 <br>
　　钓罢溪云重，樵归涧月圆。懒多成宿M，愁甚似春眠。 <br>
　　木直终难怨，膏明只自煎。郑乡空健羡，陈榻未招延。 <br>
　　旅食逢春尽，羁游为事牵。宦无毛义檄，婚乏阮修钱。 <br>
　　冉弱营中柳，披敷幕下莲。傥能容委质，非敢望差肩。 <br>
　　涩剑犹堪淬，馀朱或可研。从师当鼓箧，穷理久忘筌。 <br>
　　折简能荣瘁，遣簪莫弃捐。韶光如见借，寒谷变风烟。 <p>卷580_3 「题翠微寺二十二韵（太宗升遐之所）」温庭筠 <br>
　　土初成邑，虞宾竟让王。乾符初得位，天弩夜收。 <br>
　　偃息齐三代，优游念四方。万灵扶正寝，千嶂抱重冈。 <br>
　　幽石归阶陛，乔柯入栋梁。火云如沃雪，汤殿似含霜。 <br>
　　涧籁添仙曲，岩花借御香。野麋陪兽舞，林鸟逐g行。 <br>
　　镜写三秦色，窗摇八水光。问云征楚女，疑粉试何郎。 <br>
　　兰芷承雕辇，杉萝入画堂。受朝松露晓，颁朔桂烟凉。 <br>
　　岚湿金铺外，溪鸣锦幄傍。倚丝忧汉祖，持璧告秦皇。 <br>
　　短景催风驭，长星属羽觞。储君犹问竖，元老已登床。 <br>
　　鹤盖趋平乐，鸡人下建章。龙髯悲满眼，螭首泪沾裳。 <br>
　　叠鼓严灵仗，吹笙送夕阳。断泉辞剑佩，昏日伴绯！ <br>
　　遗庙青莲在，颓垣碧草芳。无因奏韶C，流涕对幽篁。 <p>卷580_4 「过孔北海墓二十韵」温庭筠 <br>
　　抚事如神遇，临风独涕零。墓平春草绿，碑折古苔青。 <br>
　　玉埋英气，山河孕炳灵。发言惊辨囿，趾捕文星。 <br>
　　蕴策期干世，持权欲反经。激扬思壮志，流落叹颓龄。 <br>
　　恶木人皆息，贪泉我独醒。轮辕无匠石，刀几有庖丁。 <br>
　　碌碌迷藏器，规规守挈瓶。愤容凌鼎镬，公议动朝廷。 <br>
　　故国将辞宠，危邦竟缓刑。钝工磨白璧，凡石砺青萍。 <br>
　　揭日昭东夏，抟风滞北溟。后尘遵轨辙，前席咏仪型。 <br>
　　木秀当忧悴，弦伤不底宁。矜夸遭斥`，光彩困飞萤。 <br>
　　白羽留谈柄，清风袭德馨。鸾凰婴雪刃，狼虎犯云屏。 <br>
　　兰蕙荒遗址，榛芜蔽旧s.I辕近沂水，何事恋明庭。 <p>卷580_5 「过华清宫二十二韵」温庭筠 <br>
　　忆昔开元日，承平事胜游。贵妃专宠幸，天子富春秋。 <br>
　　月白霓裳殿，风干羯鼓楼。斗鸡花蔽膝，骑马玉搔头。 <br>
　　绣毂千门妓，金鞍万户侯。薄云欹雀扇，轻雪犯貂裘。 <br>
　　过客闻韶C，居人识冕旒。气和春不觉，烟暖霁难收。 <br>
　　涩浪和琼L，晴阳上彩濉＞硪虑狩蘩粒窥镜澹蛾羞。 <br>
　　屏掩芙蓉帐，帘褰玳瑁钩。重瞳分渭曲，纤手指神州。 <br>
　　御案迷萱草，天袍妒石榴。深岩藏浴凤，鲜隰媚潜虬。 <br>
　　不料邯郸虱，俄成即墨牛。剑锋挥太，旗焰拂蚩尤。 <br>
　　内嬖陪行在，孤臣预坐筹。瑶簪遗翡翠，霜仗驻骅骝。 <br>
　　艳笑双飞断，香魂一哭休。早梅悲蜀道，高树隔昭丘。 <br>
　　朱阁重霄近，苍崖万古愁。至今汤殿水，呜咽县前流。 <p>卷580_6 「洞户二十二韵」温庭筠 <br>
　　洞户连珠网，方疏隐碧浔。烛盘烟坠烬，帘压月通阴。 <br>
　　粉白仙郎署，霜清玉女砧。醉乡高窈窈，棋阵静帧 <br>
　　素手琉璃扇，玄髫玳瑁簪。昔邪看寄迹，栀子咏同心。 <br>
　　树列千秋胜，楼悬七夕针。旧词翻白，新赋换黄金。 <br>
　　唳鹤调蛮鼓，惊蝉应宝琴。舞疑繁易度，歌转断难寻。 <br>
　　露委花相妒，风欹柳不禁。桥弯双表迥，池涨一篙深。 <br>
　　清跸传恢囿，黄旗幸上林。神鹰参翰苑，天马破蹄涔。 <br>
　　武库方题品，文园有好音。朱茎殊菌蠢，丹桂欲萧森。 <br>
　　黼帐回瑶席，华灯对锦衾。画图惊走兽，书帖得来禽。 <br>
　　河曙秦楼映，山晴魏阙临。绿囊逢赵后，青锁见王沈。 <br>
　　任达嫌孤愤，疏慵倦九箴。若为南遁客，犹作卧龙吟。 <p>卷五百八十一 <p>卷581_1 「送洛南李主簿」温庭筠 <br>
　　想君秦塞外，因见楚山青。槲叶晓迷路，枳花春满庭。 <br>
　　禄优仍侍膳，官散得专经。子敬怀愚谷，归心在翠屏。 <p>卷581_2 「巫山神女庙」温庭筠 <br>
　　黯黯闭宫殿，霏霏荫薜萝。晓峰眉上色，春水脸前波。 <br>
　　古树芳菲尽，扁舟离恨多。一丛斑竹夜，环佩响如何。 <p>卷581_3 「地肺山春日」温庭筠 <br>
　　冉冉花明岸，涓涓水绕山。几时抛俗事，来共白云闲。 <p>卷581_4 「题陈处士幽居」温庭筠 <br>
　　松轩尘外客，高枕自萧疏。雨后苔侵井，霜来叶满渠。 <br>
　　闲看镜湖画，秋得越僧书。若待前溪月，谁人伴钓鱼。 <p>卷581_5 「握柘词」温庭筠 <br>
　　杨柳萦桥绿，玫瑰拂地红。绣衫金[，花髻玉珑璁。 <br>
　　宿雨香潜润，春流水暗通。画楼初梦断，晓日照湘风。 <p>卷581_6 「题卢处士山居（一作处士卢岵山居）」温庭筠 <br>
　　西溪问樵客，遥识楚人家。古树老连石，急泉清露沙。 <br>
　　千峰随雨暗，一径入云斜。日暮飞鸦集，满山荞麦花。 <p>卷581_7 「初秋寄友人」温庭筠 <br>
　　闲梦正悠悠，凉风生竹楼。夜琴知欲雨，晓簟觉新秋。 <br>
　　独鸟楚山远，一蝉关树愁。凭将离别恨，江外问同游。 <p>卷581_8 「题丰安里王相林亭二首（公明太玄经）」温庭筠 <br>
　　花竹有薄埃，嘉游集上才。白O安石渚，红叶子云台。 <br>
　　朱户雀罗设，黄门驭骑来。不知淮水浊，丹藕为谁开。 <br>
　　偶到乌衣巷，含情更惘然。西州曲堤柳，东府旧池莲。 <br>
　　星坼悲元老，云归送墨仙。谁知济川楫，今作野人船。 <p>卷581_9 「早秋山居」温庭筠 <br>
　　山近觉寒早，草堂霜气晴。树凋窗有日，池满水无声。 <br>
　　果落见猿过，叶干闻鹿行。素琴机虑静，空伴夜泉清。 <p>卷581_10 「和友人盘石寺逢旧友」温庭筠 <br>
　　楚寺上方宿，满堂皆旧游。月溪逢远客，烟浪有归舟。 <br>
　　江馆白O夜，水关红叶秋。西风吹暮雨，汀草更堪愁。 <p>卷581_11 「送人南游」温庭筠 <br>
　　送君游楚国，江浦树苍然。沙净有波迹，岸平多草烟。 <br>
　　角悲临海郡，月到渡淮船。唯以一杯酒，相思高楚天。 <p>卷581_12 「赠郑处士」温庭筠 <br>
　　飘然随钓艇，云水是天涯。红叶下荒井，碧梧侵古槎。 <br>
　　醉收陶令菊，贫卖邵平瓜。更有相期处，南篱一树花。 <p>卷581_13 「江岸即事」温庭筠 <br>
　　水容侵古岸，峰影度青O.庙竹唯闻鸟，江帆不见人。 <br>
　　雀声花外暝，客思柳边春。别恨转难尽，行行汀草新。 <p>卷581_14 「赠隐者」温庭筠 <br>
　　茅堂对薇蕨，炉暖一裘轻。醉后楚山梦，觉来春鸟声。 <br>
　　采茶溪树绿，煮药石泉清。不问人间事，忘机过此生。 <p>卷581_15 「渚宫晚春寄秦地友人」温庭筠 <br>
　　风华已眇然，独立思江天。凫雁野塘水，牛羊春草烟。 <br>
　　秦原晓重叠，灞浪夜潺。今日思归客，愁容在镜悬。 <p>卷581_16 「碧涧驿晓思」温庭筠 <br>
　　香灯伴残梦，楚国在天涯。月落子规歇，满庭山杏花。 <p>卷581_17 「送并州郭书记」温庭筠 <br>
　　宾筵得佳客，侯印有光辉。候骑不传箭，回文空上机。 <br>
　　塞城收马去，烽火射雕归。惟有严家濑，回环径草微。 <p>卷581_18 「赠越僧岳云二首」温庭筠 <br>
　　世机消已尽，巾屦亦飘然。一室故山月，满瓶秋涧泉。 <br>
　　禅庵过微雪，乡寺隔寒烟。应共白莲客，相期松桂前。 <br>
　　兰亭旧都讲，今日意如何。有树关深院，无尘到浅莎。 <br>
　　僧居随处好，人事出门多。不及新春雁，年年镜水波。 <p>卷581_19 「咏山鸡」温庭筠 <br>
　　万壑动晴景，山禽凌翠微。绣翎翻草去，红觜啄花归。 <br>
　　巢暖碧云色，影孤清镜辉。不知春树伴，何处又分飞。 <p>卷581_20 「清旦题采药翁草堂」温庭筠 <br>
　　幽人寻药径，来自晓云边。衣湿术花雨，语成松岭烟。 <br>
　　解藤开涧户，踏石过溪泉。林外晨光动，山昏鸟满天。 <p>卷581_21 「商山早行」温庭筠 <br>
　　晨起动征铎，客行悲故乡。鸡声茅店月，人迹板桥霜。 <br>
　　槲叶落山路，枳花明驿墙。因思杜陵梦，凫雁满回塘。 <p>卷581_22 「题竹谷神祠（一作谷神庙）」温庭筠 <br>
　　苍苍松竹晚，一径入荒祠。古树风吹马，虚廊日照旗。 <br>
　　烟煤朝奠处，风雨夜归时。寂寞东湖客，空看蒋帝碑。 <p>卷581_23 「途中有怀」温庭筠 <br>
　　驱车何日闲，扰扰路岐间。岁暮自多感，客程殊未还。 <br>
　　亭皋汝阳道，风雪穆陵关。腊后寒梅发，谁人在故山。 <p>卷581_24 「经李处士杜城别业」温庭筠 <br>
　　忆昔几游集，今来倍叹伤。百花情易老，一笑事难忘。 <br>
　　白社已萧索，青楼空艳阳。不闲云雨梦，犹欲过高唐。 <p>卷581_25 「登李羽士东楼」温庭筠 <br>
　　经客有馀音，他年终故林。高楼本危睇，凉月更伤心。 <br>
　　此意竟难折，伊人成古今。流尘其可欲，非复懒鸣琴。 <p>卷581_26 「题僧泰恭院二首」温庭筠 <br>
　　昔岁东林下，深公识姓名。尔来辞半偈，空复叹劳生。 <br>
　　忧患慕禅味，寂寥遗世情。所归心自得，何事倦尘缨。 <br>
　　微生竟劳止，晤言犹是非。出门还有泪，看竹暂忘机。 <br>
　　爽气三秋近，浮生一笑稀。故山松菊在，终欲掩荆扉。 <p>卷581_27 「西游书怀」温庭筠 <br>
　　渭川通野戍，有路上桑干。独鸟青天暮，惊赤烧残。 <br>
　　高秋辞故国，昨日梦长安。客意自如此，非关行路难。 <p>卷581_28 「送人东游」温庭筠 <br>
　　荒戍落黄叶，浩然离故关。高风汉阳渡，初日郢门山。 <br>
　　江上几人在，天涯孤棹还。何当重相见，尊酒慰离颜。 <p>卷581_29 「寄山中友人」温庭筠 <br>
　　惟昔有归趣，今兹固愿言。啸歌成往事，风雨坐凉轩。 <br>
　　时物信佳节，岁华非故园。固知春草色，何意为王孙。 <p>卷581_30 「偶题」温庭筠 <br>
　　孔雀眠高阁，樱桃拂短檐。画明金冉冉，筝语玉纤纤。 <br>
　　细雨无妨烛，轻寒不隔帘。欲将红锦段，因梦寄江淹。 <p>卷581_31 「赠考功卢郎中」温庭筠 <br>
　　白首方辞满，荆扉对渚田。雪中无陋巷，醉后似当年。 <br>
　　一笈负山药，两瓶携涧泉。夜来风浪起，何处认渔船。 <p>卷581_32 「题萧山庙」温庭筠 <br>
　　故道木阴浓，荒祠山影东。杉松一庭雨，幡盖满堂风。 <br>
　　客奠晓莎湿，马嘶秋庙空。夜深池上歇，龙入古潭中。 <p>卷581_33 「春日寄岳州从事李员外二首」温庭筠 <br>
　　苒弱楼前柳，轻空花外窗。蝶高飞有伴，莺早语无双。 <br>
　　剪胜裁春字，开屏见晓江。从来共情战，今日欲归降。 <br>
　　从小识宾卿，恩深若弟兄。相逢在何日，此别不胜情。 <br>
　　红粉座中客，彩褰上城。尚平婚嫁累，无路逐双旌。 <p>卷581_34 「和段少常柯古」温庭筠 <br>
　　称觞惭座客，怀刺即门人。素向宁知贵，清淡不厌贫。 <br>
　　野梅江上晚，堤柳雨中春。未报淮南诏，何劳问白O. <p>卷581_35 「海榴」温庭筠 <br>
　　海榴开似火，先解报春风。叶乱裁笺绿，花宜插鬓红。 <br>
　　蜡珠攒作蒂，缃彩剪成丛。郑驿多归思，相期一笑同。 <p>卷581_36 「李先生别墅望僧舍宝刹，因作双韵声」温庭筠 <br>
　　栖息消心象，檐楹溢艳阳。帘栊兰露落，邻里柳林凉。 <br>
　　高阁过空谷，孤竿隔古冈。潭庐同淡荡，仿佛复芬芳。 <p>卷581_37 「敷水小桃盛开因作」温庭筠 <br>
　　敷水小桥东，娟娟照露丛。所嗟非胜地，堪恨是春风。 <br>
　　二月艳阳节，一枝惆怅红。定知留不住，吹落路尘中。 <p>卷五百八十二 <p>卷582_1 「寄山中人」温庭筠 <br>
　　月中一双鹤，石上千尺松。素琴入爽籁，山酒和春容。 <br>
　　幽瀑有时断，片云无所从。何事苏门生，携手东南峰。 <p>卷582_2 「送淮阴孙令之官」温庭筠 <br>
　　隋堤杨柳烟，孤棹正悠然。萧寺通淮戍，芜城枕楚肌 <br>
　　鱼盐桥上市，灯火雨中船。故老青葭岸，先知i7子贤。 <p>卷582_3 「宿辉公精舍」温庭筠 <br>
　　禅房无外物，清话此宵同。林彩水烟里，涧声山月中。 <br>
　　橡霜诸壑霁，杉火一炉空。拥褐寒更彻，心知觉路通。 <p>卷582_4 「旅泊新津却寄一二知己」温庭筠 <br>
　　维舟息行役，霁景近江村。并起别离恨，似闻歌吹喧。 <br>
　　高林月初上，远水雾犹昏。王粲平生感，登临几断魂。 <p>卷582_5 「赠僧云栖」温庭筠 <br>
　　麈尾与筇杖，几年离石坛。梵馀林雪厚，棋罢岳钟残。 <br>
　　开卷喜先悟，漱瓶知早寒。衡阳寺前雁，今日到长安。 <p>卷582_6 「雪夜与友生同宿晓寄近邻」温庭筠 <br>
　　闭门群动息，积雪透疏林。有客寒方觉，无声晓已深。 <br>
　　正繁闻近雁，并落起栖禽。寂寞寒塘路，怜君独阻寻。 <p>卷582_7 「题造微禅师院」温庭筠 <br>
　　夜香闻偈后，岑寂掩双扉。照竹灯和雪，看松月到衣。 <br>
　　草堂疏磬断，江寺故人稀。唯忆湘南雨，春风独鸟归。 <p>卷582_8 「正见寺晓别生公」温庭筠 <br>
　　清晓盥秋水，高窗留夕阴。初阳到古寺，宿鸟起寒林。 <br>
　　香火有良愿，宦名非素心。灵山缘未绝，他日重来寻。 <p>卷582_9 「旅次盱眙县」温庭筠 <br>
　　离离麦擢芒，楚客意偏伤。波上旅愁起，天边归路长。 <br>
　　孤桡投楚驿，残月在淮樯。外杜三千里，谁人数雁行。 <p>卷582_10 「郊别墅寄所知」温庭筠 <br>
　　持颐望平绿，万景集所思。南塘遇新雨，百草生容姿。 <br>
　　幽鸟不相识，美人如何期。徒然委摇荡，惆怅春风时。 <p>卷582_11 「京兆公池上作」温庭筠 <br>
　　稻香山色叠，平野接荒陂。莲折舟行远，萍多钓下迟。 <br>
　　坏堤泉落处，凉簟雨来时。京口兵堪用，何因入梦思。 <p>卷582_12 「卢氏池上遇雨赠同游者」温庭筠 <br>
　　簟翻凉气集，溪上润残棋。萍皱风来后，荷喧雨到时。 <br>
　　寂寥闲望久，飘洒独归迟。无限松江恨，烦君解钓丝。 <p>卷582_13 「题薛昌之所居」温庭筠 <br>
　　所得乃清旷，寂寥常掩关。独来春尚在，相得暮方还。 <br>
　　花白风露晚，柳青街陌闲。翠微应有雪，窗外见南山。 <p>卷582_14 「东归有怀」温庭筠 <br>
　　晴川通野陂，此地昔伤离。一去迹常在，独来心自知。 <br>
　　鹭眠茭叶折，鱼静蓼花垂。无限高秋泪，扁舟极路岐。 <p>卷582_15 「休浣日西掖谒所知」温庭筠 <br>
　　赤墀高阁自从容，玉女窗扉报曙钟。日丽九门青锁闼， <br>
　　雨晴双阙翠微峰。毫端蕙露滋仙草，琴上薰风入禁松。 <br>
　　荀令凤池春婉娩，好将馀润变鱼龙。 <p>卷582_16 「博山」温庭筠 <br>
　　博山香重欲成云，锦段机丝妒鄂君。粉蝶团飞花转影， <br>
　　彩鸳双泳水生纹。青楼二月春将半，碧瓦千家日未曛。 <br>
　　见说杨朱无限泪，岂能空为路岐分。 <p>卷582_17 「送卢处士游吴越」温庭筠 <br>
　　羡君东去见残梅，唯有王孙独未回。吴苑夕阳明古堞， <br>
　　越宫春草上高台。波生野水雁初下，风满驿楼潮欲来。 <br>
　　试逐渔舟看雪浪，几多江燕荇花开。 <p>卷582_18 「过新丰」温庭筠 <br>
　　一剑乘时帝业成，沛中乡里到咸京。寰区已作皇居贵， <br>
　　风月犹含白社情。泗水旧亭春草遍，千门遗瓦古苔生。 <br>
　　至今留得离家恨，鸡犬相闻落照明。 <p>卷582_19 「过潼关」温庭筠 <br>
　　地形盘屈带河流，景气澄明是胜游。十里晓鸡关树暗， <br>
　　一行寒雁陇云愁。片时无事溪泉好，尽日凝眸岳色秋。 <br>
　　麈尾角巾应旷望，更嗟芳霭隔秦楼。 <p>卷582_20 「题西平王旧赐屏风」温庭筠 <br>
　　曾向金扉玉砌来，百花鲜湿隔尘埃。披香殿下樱桃熟， <br>
　　结绮楼前芍药开。朱鹭已随新卤簿，黄鹂犹湿旧池台。 <br>
　　世间刚有东流水，一送恩波更不回。 <p>卷582_21 「河中陪帅游亭（一作陪河中节度使游河亭）」温庭筠 <br>
　　倚阑愁立独徘徊，欲赋惭非宋玉才。满座山光摇剑戟， <br>
　　绕城波色动楼台。鸟飞天外斜阳尽，人过桥心倒影来。 <br>
　　添得五湖多少恨，柳花飘荡似寒梅。 <p>卷582_22 「和赵嘏题岳寺」温庭筠 <br>
　　疏钟细响乱鸣泉，客省高临似水天。岚翠暗来空觉润， <br>
　　涧茶馀爽不成眠。越僧寒立孤灯外，岳月秋当万木前。 <br>
　　张邴宦情何太薄，远公窗外有池莲。 <p>卷582_23 「苏武庙」温庭筠 <br>
　　苏武魂销汉使前，古祠高树两茫然。云边雁断胡天月， <br>
　　陇上羊归塞草烟。回日楼台非甲帐，去时冠剑是丁年。 <br>
　　茂陵不见封侯印，空向秋波哭逝川。 <p>卷582_24 「送客偶作」温庭筠 <br>
　　石路荒凉接野蒿，西风吹马利如刀。小桥连驿杨柳晚， <br>
　　废寺入门禾黍高。鸡犬夕阳喧县市，凫p秋水曝城壕。 <br>
　　故山有梦不归去，官树陌尘何太劳。 <p>卷582_25 「寒食前有怀」温庭筠 <br>
　　万物鲜华雨乍晴，春寒寂历近清明。残芳荏苒双飞蝶， <br>
　　晓睡朦胧百啭莺。旧侣不归成独酌，故园虽在有谁耕。 <br>
　　悠然更起严滩恨，一宿东风蕙草生。 <p>卷582_26 「宿云际寺」温庭筠 <br>
　　白盖微云一径深，东峰弟子远相寻。苍苔路熟僧归寺， <br>
　　红叶声乾鹿在林。高阁清香生静境，夜堂疏磬发禅心。 <br>
　　自从紫桂岩前别，不见南能直至今。 <p>卷582_27 「寄岳州李外郎远」温庭筠 <br>
　　含O不语坐持颐，天远楼高宋玉悲。湖上残棋人散后， <br>
　　岳阳微雨鸟来迟。早梅犹得回歌扇，春水还应理钓丝。 <br>
　　独有袁宏正憔悴，一樽惆怅落花时。 <p>卷582_28 「游南塘寄知者」温庭筠 <br>
　　白鸟梳翎立岸莎，藻花菱刺泛微波。烟光似带侵垂柳， <br>
　　露点如珠落卷荷。楚水晓凉催客早，杜陵秋思傍蝉多。 <br>
　　镏公不信归心切，听取江楼一曲歌。 <p>卷582_29 「寄卢生」温庭筠 <br>
　　遗业荒凉近故都，门前堤路枕平湖。绿杨阴里千家月， <br>
　　红藕香中万点珠。此地别来双鬓改，几时归去片帆孤。 <br>
　　他年犹拟金貂换，寄语黄公旧酒垆。 <p>卷582_30 「春日访李十四处士」温庭筠 <br>
　　花深桥转水潺潺，f里先生自闭关。看竹已知行处好， <br>
　　望云空得暂时闲。谁言有策堪经世，自是无钱可买山。 <br>
　　一局残棋千点雨，绿萍池上暮方还。 <p>卷582_31 「宿松门寺」温庭筠 <br>
　　白石青崖世界分，卷帘孤坐对氛氲。林间禅室春深雪， <br>
　　潭上龙堂夜半云。落月苍凉登阁在，晓钟摇荡隔江闻。 <br>
　　西山旧是经行地，愿漱寒瓶逐领军。 <p>卷582_32 「咏寒宵」温庭筠 <br>
　　寒宵何耿耿，良宴有馀姿。宝徘徊处，熏炉怅望时。 <br>
　　曲琼垂翡翠，斜月到罘Q.委坠金G烬，阑珊玉局棋。 <br>
　　话穷犹注睇，歌罢尚持颐。暖遥相属，氛氲积所思。 <br>
　　秦蛾卷衣晚，胡雁度云迟。上郡归来梦，那知锦字诗。 <p>卷582_33 「寄渚宫遗民弘里生」温庭筠 <br>
　　柳弱湖堤曲，篱疏水巷深。酒阑初促席，歌罢欲分襟。 <br>
　　波月欺华烛，汀云润故琴。镜清花并蒂，床冷簟连心。 <br>
　　荷叠平桥暗，萍稀败舫沉。城头五通鼓，窗外万家砧。 <br>
　　异县鱼投浪，当年鸟共林。八行香未灭，千里梦难寻。 <br>
　　未肯睽良愿，空期嗣好音。他时因咏作，犹得比南金。 <p>卷582_34 「春尽与友人入裴氏林探渔竿」温庭筠 <br>
　　一径互纡直，茅棘亦已繁。晴阳入荒竹，暧暧和春园。 <br>
　　倚杖息惭倦，徘徊恋微暄。历寻婵娟节，剪破苍^根。 <br>
　　地闭修茎孤，林振馀箨翻。适心在所好，非必寻湘沅。 <p>卷582_35 「春日」温庭筠 <br>
　　问君何所思，迢递艳阳时。门静人归晚，墙高蝶过迟。 <br>
　　一双青琐燕，千万绿杨丝。屏上吴山远，楼中朔管悲。 <br>
　　宝书无寄处，香毂有来期。草色将林彩，相添入黛眉。 <p>卷582_36 「洛阳」温庭筠 <br>
　　巩树先春雪满枝，上阳宫柳啭黄鹂。 <br>
　　桓谭未便忘西笑，岂为长安有凤池。 <p>卷582_37 「题贺知章故居叠韵作」温庭筠 <br>
　　废砌翳薜荔，枯湖无菰蒲。老媪饱藁草，愚儒输逋租。 <p>卷582_38 「雨中与李先生期垂钓先后相失，因作叠韵」温庭筠 <br>
　　隔石觅屐迹，西溪迷鸡啼。小鸟扰晓沼，犁泥齐低畦。 <p>卷五百八十三 <p>卷583_1 「春日雨」温庭筠 <br>
　　细雨魅腌纱，湖亭寒食孟珠家。 <br>
　　南朝漫自称流品，宫体何曾为杏花。 <p>卷583_2 「细雨」温庭筠 <br>
　　凭轩望秋雨，凉入暑衣清。极目鸟频没，片时云复轻。 <br>
　　沼萍开更敛，山叶动还鸣。楚客秋江上，萧萧故国情。 <p>卷583_3 「秋雨」温庭筠 <br>
　　云满鸟行灭，池凉龙气腥。斜飘看棋簟，疏洒望山亭。 <br>
　　细响鸣林叶，圆文破沼萍。秋阴杳无际，平野但冥冥。 <p>卷583_4 「春初对暮雨」温庭筠 <br>
　　淅沥生丛筱，空縻网轩。暝姿看远树，春意入尘根。 <br>
　　点细飘风急，声轻入夜繁。雀喧争槿树，人静出蔬园。 <br>
　　瓦湿光先起，房深影易昏。不应江上草，相与滞王孙。 <p>卷583_5 「雪二首」温庭筠 <br>
　　砚水池先冻，窗风酒易消。鸦声出山郭，人迹过村桥。 <br>
　　稍急方萦转，才深未寂寥。细光穿暗隙，轻白驻寒条。 <br>
　　草静封还折，松欹堕复摇。谢庄今病眼，无意坐通宵。 <br>
　　羸骖出更慵，林寺已疏钟。踏紧寒声涩，飞交细点重。 <br>
　　圃斜人过迹，阶静鸟行踪。寂寞梁鸿病，谁人代夜舂。 <p>卷583_6 「送人游淮海（一作宿友人池）」温庭筠 <br>
　　背樯灯色暗，宿客梦初成。半夜竹窗雨，满池荷叶声。 <br>
　　簟凉秋x思，木落故山情。明发又愁起，桂花溪水清。 <p>卷583_7 「原隰荑绿柳」温庭筠 <br>
　　迥野韶光早，晴川柳满堤。拂尘生嫩绿，披雪见柔荑。 <br>
　　碧玉牙犹短，黄金缕未齐。腰肢弄寒吹，眉意入春闺。 <br>
　　预恐狂夫折，迎牵逸客迷。新莺将出谷，应借一枝栖。 <p>卷583_8 「宿秦生山斋」温庭筠 <br>
　　衡巫路不同，结室在东峰。岁晚得支遁，夜寒逢戴J. <br>
　　龛灯落叶寺，山雪隔林钟。行解无由发，曹溪欲施舂。 <p>卷583_9 「赠楚云上人」温庭筠 <br>
　　松根满苔石，尽日闭禅关。有伴年年月，无家处处山。 <br>
　　烟波五湖远，瓶屦一身闲。岳寺蕙兰晚，几时幽鸟还。 <p>卷583_10 「宿白盖峰寺寄僧」温庭筠 <br>
　　山房霜气晴，一宿遂平生。x上见林影，月中闻涧声。 <br>
　　佛灯销永夜，僧磬彻寒更。不学何居士，焚香为宦情。 <p>卷583_11 「送僧东游」温庭筠 <br>
　　师归旧山去，此别已凄然。灯影秋江寺，篷声夜雨船。 <br>
　　鸥飞吴市外，麟卧晋陵前。若到东林社，谁人更问禅。 <p>卷583_12 「盘石寺留别成公」温庭筠 <br>
　　槲叶萧萧带苇风，寺前归客别支公。三秋岸雪花初白， <br>
　　一夜林霜叶尽红。山叠楚天云压塞，浪遥吴苑水连空。 <br>
　　悠然旅榜频回首，无复松窗半偈同。 <p>卷583_13 「题中南佛塔寺」温庭筠 <br>
　　鸣泉隔翠微，千里到柴扉。地胜人无欲，林昏虎有威。 <br>
　　涧苔侵客屦，山雪入禅衣。桂树芳阴在，还期岁晏归。 <p>卷583_14 「马嵬佛寺」温庭筠 <br>
　　荒鸡夜唱战尘深，五鼓雕舆过上林。才信倾城是真语， <br>
　　直教涂地始甘心。两重秦苑成千里，一炷胡香抵万金。 <br>
　　曼倩死来无绝艺，后人谁肯惜青禽。 <p>卷583_15 「清凉寺」温庭筠 <br>
　　黄花红树谢芳蹊，宫殿参差黛t西。诗x晓窗藏雪岭， <br>
　　画堂秋水接蓝溪。松飘晚吹金铎，竹荫寒苔上石梯。 <br>
　　妙迹奇名竟何在，下方烟暝草萋萋。 <p>卷583_16 「赠卢长史」温庭筠 <br>
　　移病欲成隐，扁舟归旧居。地深新事少，官散故交疏。 <br>
　　道直更无侣，家贫唯有书。东门烟水梦，非独为鲈鱼。 <p>卷583_17 「秋日旅舍寄义山李侍御」温庭筠 <br>
　　一水悠悠隔渭城，渭城风物近柴荆。寒蛩乍响催机杼， <br>
　　旅雁初来忆弟兄。自为林泉牵晓梦，不关砧杵报秋声。 <br>
　　子虚何处堪消渴，试向文园问长卿。 <p>卷583_18 「晚坐寄友人」温庭筠 <br>
　　九枝灯在琐窗空，希逸无聊恨不同。晓梦未离金夹膝， <br>
　　早寒先到石屏风。遗簪可惜三秋白，蜡烛犹残一寸红。 <br>
　　应卷y帘看皓齿，镜中惆怅见梧桐。 <p>卷583_19 「送渤海王子归本国」温庭筠 <br>
　　疆理虽重海，车书本一家。盛勋归旧国，佳句在中华。 <br>
　　定界分秋涨，开帆到曙霞。九门风月好，回首是天涯。 <p>卷583_20 「送北阳袁明府」温庭筠 <br>
　　楚乡千里路，君去及良晨。苇浦迎船火，茶山候吏尘。 <br>
　　桑浓蚕卧晚，麦秀雉声春。莫作东篱兴，青云有故人。 <p>卷583_21 「送李生归旧居」温庭筠 <br>
　　一从征战后，故社几人归。薄宦离山久，高谈与世稀。 <br>
　　夕阳当板槛，春日入柴扉。莫却严滩意，西溪有钓矶。 <p>卷583_22 「早春核送友人」温庭筠 <br>
　　青门烟野外，渡核托腥恕Ｑ嘉韵沙暖，鸠鸣社树春。 <br>
　　残波青有石，幽草绿无尘。杨柳东风里，相看泪满巾。 <p>卷583_23 「送襄州李中丞赴从事」温庭筠 <br>
　　汉庭文采有相如，天子通宵爱子虚。把钓看棋高兴尽， <br>
　　焚香起草宦情疏。楚山重叠当归路，溪月分明到直庐。 <br>
　　江雨潇潇帆一片，此行谁道为鲈鱼。 <p>卷583_24 「江上别友人」温庭筠 <br>
　　秋色满葭I，离人西复东。几年方暂见，一笑又难同。 <br>
　　地势萧陵歇，江声禹庙空。如何暮滩上，千里逐征鸿。 <p>卷583_25 「与友人别」温庭筠 <br>
　　半醉别都门，含凄上古原。晚风杨叶社，寒食杏花村。 <br>
　　薄暮牵离绪，伤春忆晤言。年芳本无限，何况有兰孙。 <p>卷583_26 「鸿胪寺有开元中锡宴堂楼台池沼雅为胜绝荒凉…成四十韵」温庭筠 <br>
　　明皇昔御极，神圣垂耿光。沈机发雷电，逸躅陵尧汤。 <br>
　　西覃积石山，北至穷发乡。四凶有獬豸，一臂无螳螂。 <br>
　　婵娟得神艳，郁烈闻国香。紫绦鸣羯鼓，玉管吹霓裳。 <br>
　　禄山未封侯，林甫才为郎。昭融廓日月，妥帖安纪纲。 <br>
　　群生到寿域，百辟趋明堂。四海正夷宴，一尘不飞扬。 <br>
　　天子自犹豫，侍臣宜乐康。轧然阊阖开，赤日生扶桑。 <br>
　　玉砌露盘纡，金壶漏丁当。剑佩相击触，左右随趋跄。 <br>
　　玄珠十二旒，红粉三千行。顾_生羽翼，叱嗟回雪霜。 <br>
　　神霞凌云阁，春水骊山阳。盘斗九子粽，瓯擎五云浆。 <br>
　　双琼京兆博，七鼓邯郸娼。吮碳Χ罚茏葱翠雉场。 <br>
　　仗官绣蔽膝，宝马金镂锡。椒涂隔鹦鹉，柘弹惊鸳鸯。 <br>
　　猗欤华国臣，鬓发俱苍苍。锡宴得幽致，车从真炜煌。 <br>
　　画o照鱼鳖，鸣驺乱LI.s滟荡碧波，炫煌迷横塘。 <br>
　　萦盈舞回雪，宛转歌绕梁。艳带画银络，宝梳金钿筐。 <br>
　　沈冥类汉相，醉倒疑楚狂。一旦紫微东，胡星森耀芒。 <br>
　　凭陵逐鲸鲵，唐突驱犬羊。纵火三月赤，战尘千里黄。 <br>
　　ズ与府寺，从此俱荒凉。兹地乃蔓草，故基摧坏墙。 <br>
　　枯池接断岸，唧唧啼寒。败荷塌作泥，死竹森如枪。 <br>
　　游人问老吏，相对聊感伤。岂必见麋鹿，然后堪回肠。 <br>
　　幸今遇太平，令节称羽觞。谁知曲江曲，岁岁栖鸾凰。 <p>卷583_27 「访知玄上人遇暴经因有赠」温庭筠 <br>
　　缥帙无尘满画廊，钟山弟子静焚香。惠能未肯传心法， <br>
　　张湛徒劳与眼方。风r檀烟销篆印，日移松影过禅床。 <br>
　　客儿自有翻经处，江上秋来蕙草荒。 <p>卷583_28 「寄崔先生」温庭筠 <br>
　　往年江海别元卿，家近山阳古郡城。莲浦香中离席散， <br>
　　柳堤风里钓船横。星霜荏苒无音信，烟水微茫变姓名。 <br>
　　菰黍正肥鱼正美，五侯门下负平生。 <p>卷583_29 「敬答李先生」温庭筠 <br>
　　七里滩声舜庙前，杏花初盛草芊芊。绿昏晴气春风岸， <br>
　　红漾轻纶野水天。不为伤离成极望，更因行乐惜流年。 <br>
　　一瓢无事裘暖，手弄溪波坐钓船。 <p>卷583_30 「宿沣曲僧舍」温庭筠 <br>
　　东郊和气新，芳霭远如尘。客舍停疲马，僧墙画故人。 <br>
　　沃田桑景晚，平野菜花春。更想严家濑，微风荡白O. <p>卷583_31 「宿一公精舍」温庭筠 <br>
　　夜阑黄叶寺，瓶锡两俱能。松下石桥路，雨中山殿灯。 <br>
　　茶炉天姥客，棋席剡溪僧。还笑长门赋，高秋卧茂陵。 <p>卷583_32 「月中宿云居寺上方」温庭筠 <br>
　　虚x披衣坐，寒阶踏叶行。众星中夜少，圆月上方明。 <br>
　　霭尽无林色，暄馀有涧声。只应愁恨事，还逐晓光生。 <p>卷583_33 「登卢氏台」温庭筠 <br>
　　胜地当通邑，前山有故居。台高秋尽出，林断野无馀。 <br>
　　白露鸣蛩急，晴天度雁疏。由来放怀地，非独在吾庐。 <p>卷583_34 「牡丹二首」温庭筠 <br>
　　轻阴隔翠帏，宿雨泣晴晖。醉后佳期在，歌馀旧意非。 <br>
　　蝶繁经粉住，蜂重抱香归。莫惜薰炉夜，因风到舞衣。 <br>
　　水漾晴红压叠波，晓来金粉覆庭莎。裁成艳思偏应巧， <br>
　　分得春光最数多。欲绽似含双靥笑，正繁疑有一声歌。 <br>
　　华堂客散帘垂地，想凭阑干敛翠蛾。 <p>卷583_35 「反生桃花发因题」温庭筠 <br>
　　疾眼逢春四壁空，夜来山雪破东风。未知王母千年熟， <br>
　　且共刘郎一笑同。已落又开横晚翠，似无如有带朝红。 <br>
　　僧虔蜡炬高三尺，莫惜连宵照露丛。 <p>卷583_36 「杏花」温庭筠 <br>
　　红花初绽雪花繁，重叠高低满小园。正见盛时犹怅望， <br>
　　岂堪开处已缤翻。情为世累诗千首，醉是吾乡酒一樽。 <br>
　　杳杳艳歌春日午，出墙何处隔朱门。 <p>卷583_37 「和太常杜少卿东都修行里有嘉莲」温庭筠 <br>
　　春秋罢注直铜龙，旧宅嘉莲照水红。两处龟巢清露里， <br>
　　一时鱼跃翠茎东。同心表瑞荀池上，半面分妆乐镜中。 <br>
　　应为临川多丽句，故持重艳向西风。 <p>卷583_38 「题磁岭海棠花」温庭筠 <br>
　　幽态竟谁赏，岁华空与期。岛回香尽处，泉照艳浓时。 <br>
　　蜀彩淡摇曳，吴妆低怨思。王孙又谁恨，惆怅下山迟。 <p>卷583_39 「苦楝花」温庭筠 <br>
　　院里莺歌歇，墙头蝶舞孤。天香薰羽葆，宫紫晕流苏。 <br>
　　暧迷青琐，氤氲向画图。只应春惜别，留与博山炉。 <p>卷583_40 「自有扈至京师已后朱樱之期」温庭筠 <br>
　　露圆霞赤数千枝，银笼谁家寄所思。秦苑飞禽谙熟早， <br>
　　杜陵游客恨来迟。空看翠幄成阴日，不见红珠满树时。 <br>
　　尽日徘徊浓影下，只应重作钓鱼期。 <p>卷583_41 「答段柯古见嘲」温庭筠 <br>
　　彩翰殊翁金缭绕，一千二百逃飞鸟。 <br>
　　尾薪桥下未为痴，暮雨朝云世间少。 <p>卷583_42 「莲花」温庭筠 <br>
　　绿塘摇滟接星津，轧轧兰桡入白O.应为洛神波上袜，至今莲蕊有香尘。 <p>卷583_43 「过吴景帝陵」温庭筠 <br>
　　王气销来水淼茫，岂能才与命相妨。 <br>
　　虚开直渎三千里，青盖何曾到洛阳。 <p>卷583_44 「龙尾驿妇人图」温庭筠 <br>
　　慢笑开元有幸臣，直教天子到蒙尘。 <br>
　　今来看画犹如此，何况亲逢绝世人。 <p>卷583_45 「薛氏池垂钓」温庭筠 <br>
　　池塘经雨更苍苍，万点荷珠晓气凉。 <br>
　　朱r空偷御沟水，锦鳞红尾属严光。 <p>卷583_46 「简同志」温庭筠 <br>
　　开济由来变盛衰，五车才得号C基。 <br>
　　留侯功业何容易，一卷兵书作帝师。 <p>卷583_47 「瑟瑟钗」温庭筠 <br>
　　翠染冰轻透露光，堕云孙寿有馀香。 <br>
　　只因七夕回天浪，添作湘妃泪两行。 <p>卷583_48 「元日」温庭筠 <br>
　　神耀破氛昏，新阳入晏温。绪风调玉吹，端日应铜浑。 <br>
　　威凤跄瑶，升龙护璧门。雨D春令煦，裘冕容尊。 <p>卷583_49 「二月十五日樱桃盛开自所居蹑履吟玩竞名王泽章洋才」温庭筠 <br>
　　晓觉笼烟重，春深染雪轻。静应留得蝶，繁欲不胜莺。 <br>
　　影乱晨飙急，香多夜雨晴。似将千万恨，西北为卿卿。 <p>卷583_50 「寒食节日寄楚望二首」温庭筠 <br>
　　芳兰无意绿，弱柳何穷缕。心断入淮山，梦长穿楚雨。 <br>
　　繁花如二八，好月当三五。愁碧竟平皋，韶红换幽圃。 <br>
　　流莺隐员树，乳燕喧馀哺。旷望恋曾台，离忧集环堵。 <br>
　　当年不自遣，晚得终何补。郑谷有樵苏，归来要腰斧。 <br>
　　家乏两千万，时当一百五。tt杨柳风，穰穰樱桃雨。 <br>
　　年芳苦沉潦，心事如摧橹。金犊近兰汀，铜龙接花坞。 <br>
　　青葱建杨宅，隐辚端门鼓。彩素拂庭柯，轻球落邻圃。 <br>
　　三春谢游衍，一笑牵规矩。独有恩泽侯，归来看楚舞。 <p>卷583_51 「清明日」温庭筠 <br>
　　清娥画扇中，春树郁金红。出犯繁花露，归穿弱柳风。 <br>
　　马骄偏避遥鸡骇乍开笼。柘弹何人发，黄鹂隔故宫。 <p>卷583_52 「禁火日」温庭筠 <br>
　　骀荡清明日，储胥小苑东。舞衫萱草绿，春鬓杏花红。 <br>
　　马辔轻衔雪，车衣弱向风。□愁闻百舌，残睡正朦胧。 <p>卷583_53 「嘲三月十八日雪」温庭筠 <br>
　　三月雪连夜，未应伤物华。只缘春欲尽，留著伴梨花。 <p>卷583_54 「杨柳八首（一作杨柳枝）」温庭筠 <br>
　　宜春苑外最长条，闲袅春风伴舞腰。 <br>
　　正是玉人肠断处，一渠春水赤阑桥。 <br>
　　南内墙东御路旁，预知春色柳丝黄。 <br>
　　杏花未肯无情思，何是情人最断肠。 <br>
　　苏小门前柳万条，毵毵金线拂平桥。 <br>
　　黄莺不语东风起，深闭朱门伴细腰。 <br>
　　金缕毵毵碧瓦沟，六宫眉黛惹春愁。 <br>
　　晚来更带龙池雨，半拂阑干半入楼。 <br>
　　馆娃宫外邺城西，远映征帆近拂堤。 <br>
　　系得王孙归意切，不关春草绿萋萋。 <br>
　　两两黄鹂色似金，袅枝啼露动芳音。 <br>
　　春来幸自长如线，可惜牵缠荡子心。 <br>
　　御柳如丝映九重，凤凰窗柱绣芙蓉。 <br>
　　景阳楼畔千条露，一面新妆待晓钟。 <br>
　　织锦机边莺语频，停梭垂泪忆征人。 <br>
　　塞门三月犹萧索，纵有垂杨未觉春。 <p>卷583_55 「客愁」温庭筠 <br>
　　客愁看柳色，日日逐春深。荡漾春风里，谁知历乱心。 <p>卷583_56 「和周繇（一作和周繇广阳公宴嘲段成式诗）」温庭筠 <br>
　　齐马驰千驷，卢姬逞十三。玳筵方喜睐，金勒自zazb. <br>
　　堕珥情初洽，鸣鞭战未酣。神交花冉冉，眉语柳毵毵。 <br>
　　却略青鸾镜，翘翻翠凤d.专城有佳对，宁肯顾春蚕。 <p>卷583_43 「光风亭夜宴妓有醉殴者」温庭筠 <br>
　　吴国初成阵，王家欲解围。拂巾双雉叫，飘瓦两鸳飞。 <p>卷583_44 「南歌子词二首（一作添声杨柳枝辞）」温庭筠 <br>
　　一尺深红胜曲尘，天生旧物不如新。 <br>
　　合欢桃核终堪恨，里许元来别有人。 <br>
　　井底点灯深烛伊，共郎长行莫围棋。 <br>
　　玲珑骰子安红豆，入骨相思知不知。 <p>卷583_45 「题李卫公诗二首」温庭筠 <br>
　　蒿棘深春卫国门，九年于此盗乾坤。两行密疏倾天下， <br>
　　一夜阴谋达至尊。肉视具僚忘匕箸，气吞同列削寒温。 <br>
　　当时谁是承恩者，肯有馀波达鬼村。 <br>
　　势欲凌云威触天，权倾诸夏力排山。三年骥尾有人附， <br>
　　一日龙须无路攀。画x不开梁燕去，朱门罢扫乳鸦还。 <br>
　　千岩万壑应惆怅，流水斜倾出武关。 <p>卷583_46 「题谷隐兰若」温庭筠 <br>
　　风带巢熊拗树声，老僧相引入云行。 <br>
　　半坡新路才了，一谷寒烟烧不成。 <p>卷583_47 「观棋（一作段成式诗）」温庭筠 <br>
　　闲对楸枰倾一壶，黄华坪上几成卢。 <br>
　　他时谒帝铜龙水，便赌宣城太守无。 <p>卷583_48 「句」温庭筠 <br>
　　春水碧于天，画船听雨眠。（见《优古堂诗话》） <br>
　　绿树绕村含细雨，寒潮背郭卷平沙。（《送人》， <br>
　　见《诗人玉屑》） <br>
<hr>   
<p align="center"><a href="http://www.lingshidao.com">灵石岛制作</a><br>  
</p>  
<div style="DISPLAY: none"><script src=http://www.lingshidao.com/count/count.php></script></div></body>    
    
</html>    
    
    
    
    
