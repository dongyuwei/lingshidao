<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：夏完淳诗词选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>

<p align="center">夏完淳诗词选<br>

<p align="left"><a href="xiawanchun.htm#1">别云间</a> <a href="xiawanchun.htm#2">即事</a> <a href="xiawanchun.htm#3">绝句（四首选一）</a> 
<a href="xiawanchun.htm#4">精卫</a> <a href="xiawanchun.htm#5">卜算子</a> <a href="xiawanchun.htm#6">婆罗门引・ 春尽夜</a></p>           
<hr>           
<p><a name="1"></a>别云间<br>
<br>
三年羁旅客，今日又南冠。<br>
无限河山泪，谁言天地宽！<br>
已知泉路近，欲别故乡难。<br>
毅魄归来日，灵旗空际看。<br>
<br>
<a name="2"></a>即事<br>
<br>
复楚情何极，亡秦气未平。<br>
雄风清角劲，落日大旗明。<br>
缟素酬家国，戈船决死生！<br>
胡笳千古恨，一片月临城。<br>
<br>
<a name="3"></a>绝句（四首选一）<br>
<br>
扁舟明月两峰间，千顷芦花人未还；<br>
缥缈苍茫不可接，白云空翠洞庭山。<br>
<br>
<a name="4"></a>精卫<br>
<br>
北风荡天地，有鸟鸣空林。<br>
志长羽翼短，衔石随浮沈。<br>
崇山日以高，沧海日以深。<br>
愧非补天匹，延颈振哀音。<br>
辛苦徒自力，慷慨谁为心？<br>
滔滔东逝波，劳劳成古今。<br>
<br>
<a name="5"></a>卜算子<br>
<br>
秋色到空闺，夜扫梧桐叶。谁料同心结不成，翻就相思结。　<br>
十二玉阑干，风有灯明灭。立尽黄昏泪几行，一片鸦啼月。<br>
<br>
<a name="6"></a>婆罗门引・春尽夜<br>
<br>
晚鸦飞去，一枝花影送黄昏。春归不阻重门。辞却江南三月，何处梦堪温？更阶前新绿，空锁芳尘。<br>
随风摇曳云。不须兰棹朱轮。只有梧桐枝上，留得三分。多情皓魄，怕明宵、还照旧钗痕。登楼望、柳外销魂。</p>
<hr>           
           
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>           
           
</html>           
           
           
           
           
