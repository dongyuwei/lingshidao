<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：吴伟业诗词选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">吴伟业诗词选<br>
</p>
<p align="left"><a href="wuweiye.htm#1">采石矶</a> <a href="wuweiye.htm#2">古意</a> 
<a href="wuweiye.htm#3">过吴江有感</a> <a href="wuweiye.htm#5">下相极东庵读同年北使时诗卷</a> 
<a href="wuweiye.htm#6">阻雪</a> <a href="wuweiye.htm#7">追悼</a> <a href="wuweiye.htm#8">过淮阴有感</a> 
<a href="wuweiye.htm#9">捉船行</a> <a href="wuweiye.htm#10">直溪吏</a> <a href="wuweiye.htm#11">圆圆曲</a> 
<a href="wuweiye.htm#12">清凉山赞佛寺 （四首选一）</a> <a href="wuweiye.htm#13">鸳湖曲</a> 
<a href="wuweiye.htm#14"> 读史杂感（十首选二）</a> <a href="wuweiye.htm#15"> 中秋看月有感</a> 
<a href="wuweiye.htm#16"> 戏题仕女图（十二首选二）</a> <a href="wuweiye.htm#17"> 临清大雪</a> 
<a href="wuweiye.htm#18"> 伍员</a> <a href="wuweiye.htm#19"> 梅村</a> <a href="wuweiye.htm#20"> 怀古兼吊侯朝宗</a> 
<a href="wuweiye.htm#21"> 临顿儿</a> <a href="wuweiye.htm#22"> 生查子・旅思</a> <a href="wuweiye.htm#23"> 如梦令</a></p>
<hr>
<p><a name="1"></a>采石矶<p>
石壁千寻险，江流一矢争。<br>
曾闻飞将上，落日吊开平。 </p>
<p><a name="2"></a>古意<p>
欢似机中丝，织作相思树。<br>
侬似衣上花，春风吹不去。 <br>
</p>
<p><a name="3"></a>过吴江有感<p>
落日松陵道，堤长欲抱城。<br>
塔盘湖势动，桥引月痕生。<br>
市静人逃赋，江宽客避兵。<br>
廿年交旧散，把酒叹浮名。 </p>
<p><a name="5"></a>下相极东庵读同年北使时诗卷<p>
兰若停骖洒墨成，过河持节事分明。<br>
上林飞雁无还表，头白山僧话子卿。 </p>
<p><a name="6"></a>阻雪<p>
关山虽胜路难堪，才上征鞍又解骖。<br>
十丈黄尘千尺雪，可知俱不似江南。 <br>
</p>
<p><a name="7"></a>追悼<p>
秋风萧索响空帏，酒醒更残泪满衣。<br>
辛苦共尝偏早去，乱离知否得同归。<br>
君亲有愧吾还在，生死无端事总非。<br>
最是伤心看稚女，一窗灯火照鸣机。 </p>
<p><a name="8"></a>过淮阴有感<p>
登高怅望八公山，琪树丹崖未可攀。<br>
莫想阴符遇黄石，好将鸿宝驻朱颜。<br>
浮生所欠只一死，尘世无由拾九还。<br>
我本淮王旧鸡犬，不随仙去落人间。
</p>
<hr>
<p><a name="9"></a>捉船行<p>
官差捉船为载兵，大船买脱中船行。<br>
中船芦港且潜避，小船无知唱歌去。<br>
郡符昨下吏如虎，快桨追风摇急橹。<br>
村人露肘捉头来，背似土牛耐鞭苦。<br>
苦辞船小要何用？争执汹汹路人拥。<br>
前头船见不敢行，晓事篙题敛钱送。<br>
船户家家坏十千，官司查点侯如年。<br>
发回仍索常行费，另派门摊云雇船。<br>
君不见官舫嵬峨无用处，打彭插旗马头住。
</p>
<hr>
<p><a name="10"></a>直溪吏<p>
直溪虽乡村，故是尚书里。<br>
短棹经其门，叫声忽盈耳。<br>
一翁被束缚，苦辞橐如洗。<br>
吏指所居堂，即贫谁信尔。<br>
呼人好作计，缓且受鞭垂。 <br>
穿漏四五间，中已无窗几。<br>
屋梁记日月，仰视殊自耻。<br>
昔也三年成，今也一朝毁。<br>
贻我风雨愁，饱汝歌呼喜。<br>
官逋依旧在，府帖重追起。<br>
旁人共唏嘘，感叹良有以。<br>
东家瓦渐稀，西舍墙半圯。<br>
生涯分应尽，迟速总一理。<br>
居者今何栖，去者将安徙。<br>
明岁留空村，极目唯流水。
</p>
<hr>
<p><a name="11"></a>圆圆曲<p>
鼎湖当日弃人间，破敌收京下玉关。<br>
恸哭六军俱缟素，冲冠一怒为红颜。<br>
红颜流落非吾恋，逆贼天亡自荒宴。<br>
电扫黄巾定黑山，哭罢君亲再相见。<br>
相见初经田窦家，侯门歌舞出如花。<br>
许将戚里空侯伎，等取将军油壁车。<br>
家本姑苏浣花里，圆圆小字妖罗绮。<br>
梦向夫差苑里游，宫娥拥入君王起。<br>
前身合是采莲人，门前一片横塘水。<br>
横塘双桨去如飞，何处豪家强载归？<br>
此际岂知非薄命，此时只有泪沾衣。<br>
熏天意气连宫掖，明眸皓齿无人惜。<br>
夺归永巷闭良家，教就新声倾座客。<br>
座客飞觞红日莫，一曲哀弦向谁诉？<br>
白皙通侯最少年，拣取花枝屡回顾。<br>
早携娇鸟出樊笼，待得银河几时渡？<br>
恨杀军书抵死催，苦留后约将人误。<br>
相约恩深相见难，一朝蚁贼满长安。<br>
可怜思妇楼头柳，认作天边粉絮看。<br>
便索绿珠围内第，强呼绛树出雕栏。<br>
若非将士全师胜，争得蛾眉匹马还。<br>
蛾眉马上传呼进，云鬟不整惊魂定。<br>
蜡烛迎来在战场，啼妆满面残红印。<br>
专征萧鼓向秦川，金牛道上车千乘。<br>
斜谷云深起画楼，散关月落开妆镜。<br>
传来消息满红乡，乌桕红经十度霜。<br>
都曲妓师怜尚在，浣沙女伴忆同行。<br>
旧巢共是衔泥燕，飞上枝头变凤凰。<br>
长向尊前悲老大，有人夫婿擅侯王。<br>
当时只受声名累，贵戚名豪尽延致。<br>
一斛珠连万斛愁，关山漂泊腰支细。<br>
错怨狂风扬落花，无边春色来天地。<br>
尝闻倾国与倾城，翻使周郎受重名。<br>
妻子岂应关大计，英雄无奈是多情。<br>
全家白骨成灰土，一代红妆照汗青。<br>
君不见馆娃初起鸳鸯宿，<br>
越女如花看不足。<br>
香径尘生鸟自啼，渫廊人去苔空绿。<br>
换羽移宫万里愁，珠歌翠舞古梁州。<br>
为君别唱吴宫曲，汉水东南日夜流。 </p>
<hr>
<p><a name="12"></a>清凉山赞佛寺 （四首选一）<p>    
西北有高山，云是文殊台。<br>    
台上明月池，千叶金莲开。<br>    
花花相映发，叶叶同根栽。<br>    
王母携双成，绿盖云中来。<br>    
结以同心合，授以九子钗。<br>    
翠装雕玉辇，丹髹沉香斋。<br>    
护置琉璃屏，立在文石阶。<br>    
长恐乘风去，舍我归蓬莱。<br>    
从猎往上林，小队城南隈。<br>    
雪鹰异凡羽，果马殊群材。<br>    
言过乐游怨，进及长杨街。<br>    
张宴奏丝桐，新月穿宫槐。<br>    
携手呼太息，乐极生微哀。<br>    
千秋终寂寞，此日谁追陪。<br>    
陛下寿万年，妾命如尘埃。<br>    
愿共南山椁，长奉西宫杯。<br>    
披香淖博士，侧听私惊猜：<br>    
今日乐方乐，私语胡为哉？<br>    
待诏东方生，执戟前诙谐。<br>    
熏炉拂黼帐，白露零苍台。<br>    
吾王慎玉体，对酒毋伤怀。    
</p>    
<hr> 
<p align="center"><a name="13"></a>鸳湖曲</p>
<p><br>
驾鸯湖畔草粘天，二月春深好放船。<br>
柳叶乱飘千尺雨，桃花斜带一路烟。<br>
烟雨迷离不知处，旧堤却认门前树。<br>
树上流莺三两声，十年此地扁舟住。<br>
主人爱客锦筵开，水闻风吹笑语来。<br>
画鼓队催桃叶伎，玉箫声出柘枝台。<br>
轻靴窄袖娇妆束，脆管繁弦竞追逐。<br>
云鬟子弟按霓裳，雪面参军舞Y鹆。<br>
酒尽移船曲榭西，满湖灯火醉人归。<br>
朝来别奏新翻曲，更出红妆向柳堤。<br>
欢乐朝朝兼暮暮，七贵三公何足数！<br>
十幅蒲帆几尺风，吹君直上长安路。<br>
长安富贵玉骢骄，侍女薰香护早朝。<br>
分付南湖旧花柳，好留烟月伴归桡。<br>
那知转眼浮生梦，萧萧日影悲风动。<br>
中散弹琴竞未终，山公启事成何用！<br>
东市朝衣一旦休，北邙g土亦难留。<br>
白杨尚作他人树，红粉知非旧日楼。<br>
烽火名园窜狐兔，画图偷窥老兵怒。<br>
宁使当时没县官，不堪朝市都非故！<br>
我来倚棹向湖边，烟雨台空倍惘然。<br>
芳草乍疑歌扇绿，落英错认舞衣鲜。<br>
人生苦乐皆陈迹，年去年来堪痛惜。<br>
闻笛休嗟石季伦，衔坏且效陶彭泽。<br>
君不见白浪掀天一叶危，收竿还伯转船迟。<br>
世人无限风波苦，输与江湖钓叟知。</p>
<hr>
<p align="center"><a name="14"></a>读史杂感（十首选二）</p>
<p><br>
莫定三分计，先求五等封。<br>
国中惟指马，阃外尽从龙。<br>
朝事归诸将，军需仰大农。<br>
淮南数州地，幕府但歌钟。<br>
<br>
北寺谗成狱，西园贿拜官。<br>
上书休讨贼，进爵在迎銮。<br>
相国争开第，将军罢筑坛。<br>
空余苏武节，流涕向长安。</p>
<hr>
<p align="center"><a name="15"></a>中秋看月有感</p>
<p><br>
今年京口月，犹得杖藜看。<br>
暂息干戈易，重经少壮难。<br>
江声连戍鼓，人影出渔竿。<br>
晚悟盈亏理，愁君白玉盘。</p>
<hr>
<p align="center"><a name="16"></a>戏题仕女图（十二首选二）</p>
<p><br>
一舸<br>
<br>
霸越亡吴计已行，论功何物赏倾城？<br>
西施亦有弓藏惧，不独鸱夷变姓名。&nbsp;<br>
<br>
出塞<br>
<br>
玉关秋尽雁连天，碛里明驼路几千！<br>
夜半李陵台上月，可能还似汉宫圆？</p>
<hr>
<p align="center"><a name="17"></a>临清大雪</p>
<p>白头风雪上长安，短褐疲驴帽带宽。<br>
辜负故园梅树好，南枝开放北枝寒。</p>
<hr>
<p align="center"><a name="18"></a>伍员</p>
<p><br>
投金濑畔敢安居？覆楚亡吴数上书。<br>
手把蜀镂思往事，九原归去愧包胥。</p>
<hr>
<p align="center"><a name="19"></a>梅村</p>
<p><br>
枳篱茅舍掩苍苔，乞竹分花手自栽。<br>
不好诣人贪客过，惯迟作答爱书来。<br>
闲窗听雨摊诗卷，独树看云上啸台。<br>
桑落酒香卢桔美，钓肥斜系草堂开。</p>
<hr>
<p align="center"><a name="20"></a>怀古兼吊侯朝宗</p>
<p><br>
河洛风尘万里昏，百年心事向夷门。<br>
气倾市侠收奇用，策动宫娥报旧恩。<br>
多见摄衣称上客，几人刎颈送王孙。<br>
死生终负侯赢诺，欲滴椒浆泪满樽。</p>
<hr>
<p align="center"><a name="21"></a>临顿儿</p>
<p><br>
临顿谁家儿？生小矜白皙。<br>
阿爷负官钱，弃置何仓卒！<br>
贻我适谁家，朱门临广陌。<br>
嘱侬且好住，跳弄无知识。<br>
独怪临去时，摩首如怜惜。<br>
三年教歌舞，万里离亲戚。<br>
绝技逢侯王，宠异施恩泽。<br>
高堂红氍毹，华灯布瑶席。<br>
授以紫檀槽，吹以白玉笛。<br>
文锦缝我衣，珍珠装我额。<br>
瑟瑟珊瑚枝，曲罢恣狼藉。<br>
我本贫家子，邂逅道抛掷。<br>
一身被驱使，两口无消息。<br>
纵赏千万金，莫救饿死骨。<br>
欢乐居他乡，骨肉诚何益！</p>
<hr>
<p align="center"><a name="22"></a>生查子・旅思</p>
<p><br>
一尺过江山，万点长淮树。石上水潺潺，流入青溪去。<br>
六月北风寒，落叶无朝暮。度樾与穿云，林黑行人顾。</p>
<hr>
<p align="center"><a name="23"></a>如梦令</p>
<p><br>
镇日莺愁燕懒，遍地落红谁管？睡起k沉香，小饮碧螺春D。帘卷，帘卷，一任柳丝风软。</p>
<hr>   
   
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>   
   
</html>   
   
   
   
