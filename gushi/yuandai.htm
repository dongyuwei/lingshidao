<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：元人小令选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">元人小令选</p>

<p align="left">
<br>
<a href="yuandai.htm#1">无名氏[醉太平・无题]</a>　<a href="yuandai.htm#2">无名氏[醉太平・讥贪小利者]</a>　<a href="yuandai.htm#3">无名氏[水仙子・失题]</a>　<a href="yuandai.htm#4">无名氏[折桂令・微雪]</a>　<a href="yuandai.htm#5">无名氏[塞鸿秋・山行警]</a>
<a href="yuandai.htm#6">无名氏[塞鸿秋・失题]</a>　<a href="yuandai.htm#7">无名氏[梧叶儿・失题]</a>　<a href="yuandai.htm#8">无名氏[红绣鞋・赠妓]</a>　<a href="yuandai.htm#9">无名氏[普天乐・失题]</a>
<a href="yuandai.htm#10">无名氏[快活三过朝天子四换头・叹四美]</a> <a href="yuandai.htm#11">无名氏[雁儿落带得胜令・失题]</a>　<a href="yuandai.htm#12">杨　果[小桃红・采莲女]</a>　<a href="yuandai.htm#13">刘秉中[乾荷叶・失题]</a>　<a href="yuandai.htm#14">王　恽[小桃红・平湖乐二首]</a>　<a href="yuandai.htm#15">卢　挚[殿前欢・失题]</a><a href="yuandai.htm#16">卢　挚[节节高・题洞庭鹿角庙壁]</a>　<a href="yuandai.htm#17">卢　挚[沉醉东风・秋景]</a>　<a href="yuandai.htm#18">卢　挚[寿阳曲・别珠帘秀]</a>　<a href="yuandai.htm#19">珠帘秀[寿阳曲・答前曲]</a>　<a href="yuandai.htm#20">王实甫[十儿月尧民歌・别情]</a>　<a href="yuandai.htm#21">关汉卿[四块玉・别情]</a>　<a href="yuandai.htm#22">白　朴[驻马听・吹]</a>　<a href="yuandai.htm#23">姚　燧[喜春来・失题]</a>　<a href="yuandai.htm#24">姚　燧[凭阑人・寄征衣]</a>　<a href="yuandai.htm#25">马致远[寿阳曲・山市晴岚]</a>　<a href="yuandai.htm#26">马致远[寿阳曲・远浦帆归]</a>　<a href="yuandai.htm#27">马致远[寿阳曲・潇湘夜雨]</a>　<a href="yuandai.htm#28">马致远[寿阳曲・烟寺晚钟]</a>　<a href="yuandai.htm#29">马致远[寿阳曲・渔村夕照]</a>　<a href="yuandai.htm#30">马致远[天净沙・秋思]</a>　<a href="yuandai.htm#31">冯子振[黑漆弩・野渡新晴]</a>　<a href="yuandai.htm#32">张养浩[普天乐・大明湖泛舟]</a>　<a href="yuandai.htm#33">张养浩[雁儿落带得胜令・退隐]</a>　<a href="yuandai.htm#34">张养浩[水仙子・咏江南]</a>
<a href="yuandai.htm#35">张养浩[落梅风・失题]</a>　<a href="yuandai.htm#36">赵禹圭[蟾宫曲・题金山寺]</a>　<a href="yuandai.htm#37">乔　吉[殿前欢・登江山第一楼]</a>　<a href="yuandai.htm#38">刘　致[雁儿落带得胜令・送别]</a>　<a href="yuandai.htm#39">马九皋[庆东原・西皋亭适兴]</a>　<a href="yuandai.htm#40">马九皋[楚天遥带过清江引・无题]</a>　<a href="yuandai.htm#41">张可九[小梁州・失题]</a>　<a href="yuandai.htm#42">张可九[梧叶儿・湖山夜景]</a>　<a href="yuandai.htm#43">张可九[迎仙客・秋夜]</a>
<a href="yuandai.htm#44">张可九[红绣鞋・次韵]</a>　<a href="yuandai.htm#45">张可九[红绣鞋・西湖雨]</a>　<a href="yuandai.htm#46">张可九[拆挂令・西陵送别]</a>　<a href="yuandai.htm#47">张可九[水仙子・别怀]</a>　<a href="yuandai.htm#48">张可九[水仙子・梅边即事]</a>　<a href="yuandai.htm#49">任　昱[清江引・钱塘怀古]</a>　<a href="yuandai.htm#50">徐德可[水仙子・夜雨]</a>　<a href="yuandai.htm#51">徐德可[凭阑人・江行]</a>　<a href="yuandai.htm#52">徐德可[凭阑人・春愁]</a>　<a href="yuandai.htm#53">查德卿[一半儿・春情]</a>　<a href="yuandai.htm#54">查德卿[塞儿令・金陵故址]</a>　</p>
<hr>
<p><p>
<a name="1"></a>无名氏[醉太平・无题]<p>
堂堂大元，奸佞专权。开河变钞祸根源，惹红巾万千。官法滥，刑法重，黎民<br>
怨。人吃人，钞买钞，何曾见。贼做官，官做贼，哀哉可怜。<p>
<br>
<a name="2"></a>无名氏[醉太平・讥贪小利者]<p>
夺泥燕口，削铁针头，刮金佛面细搜求，无中觅有。鹌鹑嗉里寻豌豆，鹭鸶腿<br>
上劈精肉。蚊子腹内刳脂油，亏老先生下手。<p>
<br>
<a name="3"></a>无名氏[水仙子・失题]<p>
青山隐隐水茫茫，时节登高却异乡。孤城孤客孤舟上，铁石人也断肠，泪涟涟<br>
断送了秋光。黄花梦，一夜香，过了重阳。<p>
夕阳西下水东流，一事无成两鬓秋。伤心人比黄花瘦，怯重阳九月九，强登临<br>
情思幽幽，望故国三千里，倚秋风十二楼。没来由惹起闲愁。<p>
常记得离筵饮泣饯行时，折尽青青杨柳枝。欲拈斑管书心事，无那可乾坤天样<br>
般纸。意悬悬诉不尽相思，谩写下鸳鸯字，空吟就花月词，凭何人付与娇姿。<p>
<br>
<a name="4"></a>无名氏[折桂令・微雪]<p>
朔风寒吹下银沙，蠹砌穿帘，拂柳惊鸦，轻若鹅毛，娇如柳絮，瘦似梨花。多<br>
应是怜贫困天教少洒，止不过庆丰年众与农家。数片琼葩，点缀槎丫。孟浩然容易<br>
寻梅，陶学士不彀烹茶。<p>
<br>
<a name="5"></a>无名氏[塞鸿秋・山行警]<p>
东边路、西边路、南边路。五里铺、七里铺、十里铺。行一步、盼一步、懒一<br>
步。霎时间天也暮、日也暮、云也暮，斜阳满地铺，回首生烟雾。兀的不山无数、<br>
水无数、情无数。<p>
<br>
<a name="6"></a>无名氏[塞鸿秋・失题]<p>
爱他时似爱初生月，喜他时似喜梅梢月，想他时道几首西江月，盼他时似盼辰<br>
钩月。当初意儿别，今日相抛撇，要相逄似水底捞明月。<p>
<br>
<a name="7"></a>无名氏[梧叶儿・失题]<p>
青铜镜，不敢磨，磨着後照人多。一尺水，一尺波，信人唆，那一个心肠似我<br>
。<p>
<br>
<a name="8"></a>无名氏[红绣鞋・赠妓]<p>
长江水流不尽心事，终条山隔不断情思。想着你，夜深沉，人静悄，自来时，<br>
来时节三两句话，去时节一篇词，记在你心窝儿里直到死。<p>
<br>
<a name="9"></a>无名氏[普天乐・失题]<p>
他生得脸儿峥，庞儿正。诸余里耍俏，所事里聪明。忒可憎，没薄幸。行里坐<br>
里茶里饭里相随定，恰便似纸幡儿引了人魂灵。想那些个滋滋味味，风风韵韵，老<br>
老成成。<p>
<br>
<a name="10"></a>无名氏[快活三过朝天子四换头・叹四美]<p>
良辰媚景换今古，赏心乐事暗乘除，人生四事岂能无？不可教轻辜负。唤取，<br>
伴侣，正好向西湖路，花前沉醉倒玉壶，香□雾，红飞雨。九十韶华，人间客寓，<br>
把三分分数数，一分是流水，二分是尘土，不觉的春将暮。西园杖屦，望眼无穷恨<br>
有余，飘残香絮，歌残白◇，海棠花底鹧鸪，杨柳梢头杜宇，都唤取春归去。<p>
□〔氵翁〕ｗｅｎｇ３。<br>
◇〔伫（去‘亻’换‘纟’）〕ｚｈｕ４。<p>
<br>
<a name="11"></a>无名氏[雁儿落带过得胜令・失题]<p>
一年老一年，一日没一日，一秋又一秋，一辈催一辈，一聚一离别，一喜一伤<br>
悲。一榻一身卧，一生一梦里。寻一夥相识，他一会咱一会，都一般相知，吹一回<br>
，唱一回。<p>
<br>
<a name="12"></a>杨　果[小桃红・采莲女]<p>
满城烟水月微茫，人倚兰舟唱，常记相逄若耶上。隔三湘，碧云望断空惆怅。<br>
美人笑道：莲花相似，情短藕丝长。<p>
采莲人和采莲歌，柳外兰舟过，不管鸳鸯梦惊破。夜如何？有人独上江楼卧。<br>
伤心莫唱：南朝旧曲，司马泪痕多。<p>
<br>
<a name="13"></a>刘秉中[乾荷叶・失题]<p>
南高峰，北高峰，惨淡烟霞洞。宋高宗，一场空。吴山依旧酒旗风，两度江南<br>
梦。<p>
<br>
<a name="14"></a>王　恽[小桃红・平湖乐二首]<p>
采莲人语隔秋烟，波静如横练。入手风光莫流转，共留连，画船一笑春风面。<br>
江山信美，终非吾土，问何日是归年？<p>
秋风湖上水增波，水底云阴过。憔悴湘累莫轻和，且高歌，凌波幽梦谁惊破？<br>
佳人望断，碧云暮合，道别後意如何？<p>
<br>
<a name="15"></a>卢　挚[殿前欢・失题]<p>
酒杯浓，一葫芦春色醉山翁，一葫芦酒压花梢重。随我奚童，葫芦干，兴不穷<br>
，谁人共？一带青山送，乘风列子，列子乘风。<p>
<p>
<a name="16"></a>卢　挚[节节高・题洞庭鹿角庙壁]<p>
雨晴云散，满江明月，风微浪息，扁州一叶。半夜心，三生梦，万里别，闷倚<br>
蓬窗睡些。<p>
<br>
<a name="17"></a>卢　挚[沉醉东风・秋景]<p>
挂绝壁松枝倒倚，落残霞孤鹜齐飞。四围不尽山，一望无穷水。散西风满天秋<br>
意，夜静云帆月影低，载我在潇湘画里。<p>
<br>
<a name="18"></a>卢　挚[寿阳曲・别珠帘秀]<p>
才欢悦，早间别，痛煞煞好难割舍。画船儿载将春去也，空留下半江明月。<p>
<br>
<a name="19"></a>珠帘秀[寿阳曲・答前曲]<p>
山无数，烟万缕，憔悴煞玉堂人物。倚蓬窗，一身儿活受苦，恨不得随大江东<br>
去。<p>
<br>
<a name="20"></a>王实甫[十儿月尧民歌・别情]<p>
自别后遥山隐隐，更那堪远水粼粼。见杨柳飞棉滚滚，对桃花醉脸醺醺，透内<br>
阁香风阵阵，掩重门暮雨纷纷。怕黄昏不觉又黄昏，不消魂怎地不消魂，新啼痕压<br>
旧啼痕，断肠人忆断肠人。今春，香肌瘦几分，裙带宽三寸。<p>
<br>
<a name="21"></a>关汉卿[四块玉・别情]<p>
自送别，心难舍，一点相思几时绝？凭阑袖拂杨花雪。溪又斜，山又遮，人去<br>
也。<p>
<br>
<a name="22"></a>白　朴[驻马听・吹]<p>
裂石穿云，玉管宜横清更洁，霜天沙漠，鹧鸪风里欲偏斜。凤凰台上暮云遮，<br>
梅花惊作黄昏雪。人静也，一声吹落江楼月。<p>
<br>
<a name="23"></a>姚　燧[喜春来・失题]<p>
笔头风月时时过，眼底儿曹渐渐多。有人问我事如何？人海阔，无日不风波。<p>
<p>
<a name="24"></a>姚　燧[凭阑人・寄征衣]<p>
欲寄君衣君不还，不寄君衣君又寒。寄与不寄间，妾身千万难。<p>
<br>
<a name="25"></a>马致远[寿阳曲・山市晴岚]<p>
花村外，草店西，晚霞明雨收天霁。四围山一竿残照里，锦屏风又添铺翠。<p>
<br>
<a name="26"></a>马致远[寿阳曲・远浦帆归]<p>
夕阳下，酒旆闲，两三航未曾著岸。落花水香茅舍晚，断桥头卖鱼人散。<p>
<br>
<a name="27"></a>马致远[寿阳曲・潇湘夜雨]<p>
渔灯暗，客梦回，一声声滴人心碎。孤舟五更家万里，是离人几行情泪。<p>
<br>
<a name="28"></a>马致远[寿阳曲・烟寺晚钟]<p>
寒烟细，古寺清，近黄昏礼佛人静。顺西风晚钟三四声，怎生教老僧禅定？<p>
<br>
<a name="29"></a>马致远[寿阳曲・渔村夕照]<p>
鸣榔罢，闪暮光。绿杨堤数声渔唱，挂柴门几家闲晒网，都撮在捕鱼图上。<p>
<br>
<a name="30"></a>马致远[天净沙・秋思]<p>
枯藤老树昏鸦，小桥流水人家，古道西风瘦马。夕阳西下，断肠人在天涯。<p>
<br>
<a name="31"></a>冯子振[黑漆弩・野渡新晴]<p>
孤村三两人家住。终日对野叟田父。说今朝绿水平桥，昨日溪南新雨〔幺〕碧<br>
天边云归岩穴。白鹭以行飞去。便芒鞋竹仗行春，问底是青帘舞处。<p>
<br>
<a name="32"></a>张养浩[普天乐・大明湖泛舟]<p>
画船开，红尘外，人从天上，载得春来。烟水间，乾坤大，四面云山无遮碍。<br>
影摇动城郭楼台，杯斟的金波滟滟，诗吟的青霄惨惨，人惊的白鸟皑皑。<p>
<br>
<a name="33"></a>张养浩[雁儿落带得胜令・退隐]<p>
云来山更佳，云去山如画，山因云晦明，云共山高下。倚仗立云沙，回首见山<br>
家，野鹿眠山草，山猿戏野花。云霞，我爱山无价，看时，行踏，云山也爱咱。<p>
<br>
<a name="34"></a>张养浩[水仙子・咏江南]<p>
一江烟水照晴岚，两岸人家接画檐。芰荷丛一段秋光淡，看沙鸥舞再三，卷香<br>
风十里珠帘。画船儿天边至，酒旗儿风外□，爱杀江南。<p>
□〔风占〕ｚｈａｎ３。<p>
<br>
<a name="35"></a>张养浩[落梅风・失题]<p>
野鹤才鸣罢，山猿又复啼。压松梢月轮将坠，响金钟洞天人睡起。拂不散满衣<br>
云气。<p>
<br>
<a name="36"></a>赵禹圭[蟾宫曲・题金山寺]<p>
长江浩浩西来，水面云山，山上楼台，山水相辉，楼台相映，天与安排。诗句<br>
就云山动色，酒杯倾天地忘怀。醉眼睁开，遥望蓬莱，一半烟遮，一半云埋。<p>
<br>
<a name="37"></a>乔　吉[殿前欢・登江山第一楼]<p>
拍阑干，雾花吹鬓海风寒。浩歌惊得浮云散，细数青山，指蓬莱一望间。纱巾<br>
岸，鹤背骑来惯，举头长啸，直上天坛。<p>
<br>
<a name="38"></a>刘　致[雁儿落带得胜令・送别]<p>
和风闹燕莺，丽日明桃杏。长江一线平，暮雨千山静。载酒送君行，折柳系离<br>
情。梦里思梁宛，花时别渭城。长亭，咫尺人孤零，愁听，阳关第四声。<p>
<br>
<a name="39"></a>马九皋[庆东原・西皋亭适兴]<p>
兴为催租败，欢因送酒来。酒酣时诗兴依然在，黄花又开，朱颜未衰，正好忘<br>
怀。管甚有监州，不可无螃蟹。<p>
<br>
<a name="40"></a>马九皋[楚天遥带过清江引・无题]<p>
有意送春归，无计留春住，明年又着来，何似休归去。桃花也解愁，点点飘红<br>
玉。目断楚天遥，不见春归路。春若有情春更苦，暗里韶光度。夕阳山外山，春水<br>
渡傍渡，不知那搭儿是春住处。<p>
<br>
<a name="41"></a>张可九[小梁州・失题]<p>
篷窗风急雨丝丝，笑捻吟髭，淮阳路何之？鳞鸿至，把酒问篙师，〔幺〕迎头<br>
便说兵戈事，风流莫再追思，塌了酒楼，焚了茶肆，柳营花市，更呼甚燕子莺儿。<p>
<p>
<a name="42"></a>张可九[梧叶儿・湖山夜景]<p>
猿啸黄昏後，人行画卷中。萧寺罢疏钟，湿翠横千嶂，清风响万松，寒玉奏孤<br>
桐，身在秋香月宫。<p>
<br>
<a name="43"></a>张可九[迎仙客・秋夜]<p>
雨乍晴，月笼明。秋香院落砧杵鸣，二三更，千万声，捣碎离情，不管愁人听<br>
。<p>
<br>
<a name="44"></a>张可九[红绣鞋・次韵]<p>
剑击西风鬼啸，琴弹夜月猿号。半醉渊明可人招，南来山隐隐，东去浪淘淘，<br>
浙江归路杳。<p>
<br>
<a name="45"></a>张可九[红绣鞋・西湖雨]<p>
删抹了东坡诗句，糊涂了西子妆梳，山色空蒙水模糊，行云神女梦，泼墨范宽<br>
图，挂黑龙天外雨。<p>
<br>
<a name="46"></a>张可九[拆挂令・西陵送别]<p>
画船儿载不起离愁。人到西陵，恨满东州，懒上归鞍，慵开泪眼，怕倚层楼。<br>
春去春来管送别依依岸柳，潮生潮落，会忘机泛泛沙鸥。烟水悠悠，有句相酬，无<br>
计相留。<p>
<br>
<a name="47"></a>张可九[水仙子・别怀]<p>
飞花和雨送兰舟，细柳垂烟掩画楼，啼痕带酒淹罗袖，换金杯劳玉手。大江流<br>
不尽诗愁，象牙床上，鲛绡枕头，梦到并州。<p>
<br>
<a name="48"></a>张可九[水仙子・梅边即事]<p>
好花多向雨中开，佳客新从云外来。清诗未了年前债，相逢且开怀。曲阑干碾<br>
玉亭台，小树粉蝶翅，苍苔点鹿胎，踏碎青鞋。<p>
<br>
<a name="49"></a>任　昱[清江引・钱塘怀古]<p>
吴山越山山下水，总是凄凉意，江流今古愁，山雨兴亡泪，沙鸥笑人闲未得。<p>
<p>
<a name="50"></a>徐德可[水仙子・夜雨]<p>
一声捂叶一声秋，一点芭蕉一点愁，三更归梦三更后。落灯花，棋未收，叹新<br>
丰孤馆人留，枕上十年事，江南二老忧，都到心头。<p>
<br>
<a name="51"></a>徐德可[凭阑人・江行]<p>
鸥鹭江皋千万湾，鸡犬人家三四间。逆流滩上滩，乱云山外山。<p>
<br>
<a name="52"></a>徐德可[凭阑人・春愁]<p>
前日春从愁里得，今日春从愁里归。避愁愁不离，问春春不知。<p>
<br>
<a name="53"></a>查德卿[一半儿・春情]<p>
自调花露染霜毫，一种春心无处托。欲写写残三四遭，絮叨叨，一半连真一半<br>
草。<p>
<br>
<a name="54"></a>查德卿[塞儿令・金陵故址]<p>
临故国，认残碑，伤心六朝如逝水，物换星移，城是人非，今古一枰棋。南柯<br>
梦一觉初回，北邙坟三尺荒堆。四围山护绕，几处树高低，谁，谁曾赋黍离。
</p>
<hr>

<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>

</html>



