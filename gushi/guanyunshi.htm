<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：贯云石散曲选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">贯云石散曲选<br>
</p>
<p align="left"><a href="guanyunshi.htm#1">[双调]寿阳曲 答卢疏斋</a> <a href="guanyunshi.htm#2">[南吕]金字经</a>  
<a href="guanyunshi.htm#3">[正宫]小梁州 春</a> <a href="guanyunshi.htm#4">[正宫]小梁州 夏</a> <a href="guanyunshi.htm#5">[正宫]小梁州  
秋</a> <a href="guanyunshi.htm#6">[正宫]小梁州 冬</a> <a href="guanyunshi.htm#7">[南吕]金字经</a>  
<a href="guanyunshi.htm#8">[红绣鞋]</a> <a href="guanyunshi.htm#9">[双调]蟾宫曲 送春</a> <a href="guanyunshi.htm#10">[双调]清江引</a>  
<a href="guanyunshi.htm#11">[双调]清江引 咏梅</a> <a href="guanyunshi.htm#12">[双调]清江引  
惜别</a> <a href="guanyunshi.htm#13">[双调]寿阳曲</a> <a href="guanyunshi.htm#14">[双调]殿前欢</a>  
</p>  
<hr>  
<p><a name="1"></a>[双调]寿阳曲 答卢疏斋<p>  
山无数，烟万缕，憔悴煞玉堂人物。倚篷窗一身儿活受苦，恨不得随大江东去。<p>  
</p>  
<p><a name="2"></a>[南吕]金字经<p>  
蛾眉能自惜，别离泪似倾。休唱《阳关》第四声。<br>  
情，夜深愁寐醒。人孤零，萧萧月二更。<p>  
</p>  
<p><a name="3"></a>[正宫]小梁州 春<p>  
春风花草满园香，马系在垂杨。桃红柳绿映池塘。堪游赏，沙暖睡鸳鸯。<br>  
[幺]宜睛宜雨宜阴睛，比西施淡抹浓妆。玉女弹，佳人唱，湖山堂上，直吃醉何妨。<br>  
</p>  
<p><a name="4"></a>[正宫]小梁州 夏<p>  
画船撑入柳阴凉，一派笙簧。采莲人和采莲腔。声嘹亮，惊起宿鸳鸯。<br>  
[幺]佳人才子游船上，醉醺醺笑饮琼浆。归棹晚。湖光荡，一钩新月，十里芰荷香。<p>  
</p>  
<p><a name="5"></a>[正宫]小梁州 秋<p>  
芙蓉映水菊花黄，满目秋光。枯荷叶底鸳鸯藏。金风荡，飘动桂枝香。<br>  
[幺]雷峰塔畔登高望，见钱塘一派长江。湖水清，江湖漾，天边斜月，新雁两三行。<br>  
</p>  
<p><a name="6"></a>[正宫]小梁州 冬<p>  
彤云密布锁高峰，凛冽寒风。银河片片洒长空。梅梢冻，雪压路难通。<br>  
[幺]六桥倾刻如银河，粉妆成九里寒松。酒满斟，笙歌送玉船银棹，人在水晶宫。<p>  
</p>  
<p><a name="7"></a>[南吕]金字经<p>  
泪溅描金袖，不知心为谁？芳草萋萋人未归。期，一春鱼雁稀。人憔悴，愁堆八字眉。<br>  
</p>  
<p><a name="8"></a>[红绣鞋]<p>  
挨着靠着云窗同坐，偎着抱着月枕双歌，听着数着愁着怕着早四更过。<br>  
四更过情未足，情未足夜如梭。天哪更闺一更儿妨甚么！<p>  
</p>  
<p><a name="9"></a>[双调]蟾宫曲 送春<p>  
问东君何处天涯？落日啼鹃，流水桃花。淡淡遥山，萋萋芳草，隐隐残霞。<br>  
随柳絮吹归那答，趁游丝惹在谁家。倦理琵琶，人倚秋千，月照窗纱。<br>  
</p>  
<p><a name="10"></a>[双调]清江引<p>  
弃微名去来心快哉，一笑白去外。知音三五人，痛饮何妨碍？醉袍袖舞嫌天地窄。<p>  
</p>  
<p><a name="11"></a>[双调]清江引 咏梅<p>  
芳心对人娇欲说，不忍轻轻折。溪桥淡淡烟，茅舍澄澄月，包藏几多春意也。<br>  
</p>  
<p><a name="12"></a>[双调]清江引 惜别<p>  
若还与他相见时，道个真传示：不是不修书，不是无才思，绕清江买不得天祥纸！<p>  
</p>  
<p><a name="13"></a>[双调]寿阳曲<p>  
鱼吹浪，雁落沙，倚吴山翠屏高挂。看江湖鼓声千万家，卷朱帘玉人如画。<br>  
</p>  
<p><a name="14"></a>[双调]殿前欢<p>  
楚怀王，忠臣跳入汨罗江。《离骚》读罢空惆怅，日月同光。<br>  
伤心来笑一场，笑你个三闾强，为甚不身心放。沧浪污你，你污沧浪。  
</p>  
<hr>  
  
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>  
  
</html>  
  
  
  
