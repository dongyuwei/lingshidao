<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：南北朝诗选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">南北朝诗选</p>



<p align="left"><br>
宋诗：颜延之――<a href="liuchao.htm#1">阮步兵</a>
<a href="liuchao.htm#2">嵇中散</a> <a href="liuchao.htm#3">向常侍</a><br>  
谢灵运――<a href="liuchao.htm#4">邻里相送至方山</a> <a href="liuchao.htm#5">七里濑</a>  
<a href="liuchao.htm#6">登池上楼</a> <a href="liuchao.htm#7">登江中孤屿</a> <a href="liuchao.htm#8">石壁精舍还湖中作</a>  
<a href="liuchao.htm#9">从斤竹涧越岭溪行</a> <a href="liuchao.htm#10">夜宿石门诗</a><br>  
鲍照――<a href="liuchao.htm#11">代东门行</a> <a href="liuchao.htm#12">代放歌行</a> <a href="liuchao.htm#13">代东武吟</a>  
<a href="liuchao.htm#14">代出自蓟北门行</a> <a href="liuchao.htm#15">拟行路难</a> <a href="liuchao.htm#16">赠傅都曹别</a>  
<a href="liuchao.htm#17">发后渚</a> <a href="liuchao.htm#18">咏史</a> <a href="liuchao.htm#19">拟古</a> <a href="liuchao.htm#20">学刘公干体</a><br>  
谢庄――<a href="liuchao.htm#21">怀园引</a> 陆凯――<a href="liuchao.htm#22">赠范晔诗</a><br>  
无名氏――<a href="liuchao.htm#23">读曲歌</a> <a href="liuchao.htm#24">石城乐</a> <a href="liuchao.htm#25">西乌夜飞<br>  
</a><br>  
齐诗：吴迈远――<a href="liuchao.htm#26">长相思</a> <a href="liuchao.htm#27">长别离</a>  
鲍令晖――<a href="liuchao.htm#28">古意赠今人</a><br>  
谢眺（眺－目换月旁）――<a href="liuchao.htm#29">玉阶怨</a> <a href="liuchao.htm#30">王孙游</a>  
<a href="liuchao.htm#31">暂使下都夜发新林至京邑赠西府同僚</a> <a href="liuchao.htm#32">晚登三山还望京邑</a>  
<a href="liuchao.htm#33">之宣城郡出新林浦向板桥</a> <a href="liuchao.htm#34">落日怅望</a>  
<a href="liuchao.htm#35">游东田</a> <a href="liuchao.htm#36">新亭渚别范零陵云</a><br>  
孔稚圭――<a href="liuchao.htm#37">游太平山</a> 无名氏――<a href="liuchao.htm#38">西洲曲<br>  
</a><br>  
梁诗：萧衍――<a href="liuchao.htm#39">莫愁歌</a> <a href="liuchao.htm#40">东飞伯劳歌</a>  
沈约――<a href="liuchao.htm#41">新安江至清浅深见底贻京邑同好</a> <a href="liuchao.htm#42">休沐寄怀</a>  
<a href="liuchao.htm#43">石塘濑听猿</a><br>  
江淹――<a href="liuchao.htm#44">望荆山</a> <a href="liuchao.htm#45">古意报袁功曹</a> <a href="liuchao.htm#46">游黄檗山</a>  
<a href="liuchao.htm#47">古离别</a> <a href="liuchao.htm#48">刘太尉琨伤乱</a> <a href="liuchao.htm#49">效古</a><br>  
范云――<a href="liuchao.htm#50">赠张徐州谡</a> <a href="liuchao.htm#51">之零陵郡次新亭</a>  
<a href="liuchao.htm#52">别诗</a> 柳恽――<a href="liuchao.htm#53">江南曲</a><br>  
吴均――<a href="liuchao.htm#54">行路难</a> <a href="liuchao.htm#55">答柳恽</a> <a href="liuchao.htm#56">赠杜容成</a>  
<a href="liuchao.htm#57">酬别江主簿屯骑</a> <a href="liuchao.htm#58">赠王桂阳</a> <a href="liuchao.htm#59">赠周散骑兴嗣</a>  
<a href="liuchao.htm#60">山中杂诗</a><br>  
何逊――<a href="liuchao.htm#61">酬范记室云</a> <a href="liuchao.htm#62">与苏九德别</a> <a href="liuchao.htm#63">临行与故游夜别</a>  
<a href="liuchao.htm#64">与胡兴安夜别</a> <a href="liuchao.htm#65">扬州法曹梅花盛开</a> <a href="liuchao.htm#66">相送</a><br>  
陶宏景――<a href="liuchao.htm#67">诏问山中何所有赋诗以答</a>  
庾肩吾――<a href="liuchao.htm#68">乱后行经吴御亭</a> 王籍――<a href="liuchao.htm#69">入若耶溪</a>  
朱超――<a href="liuchao.htm#70">舟中望月</a> <p>  
陈诗：阴铿――<a href="liuchao.htm#71">江津送刘光禄不及</a> <a href="liuchao.htm#72">渡青草湖</a>  
<a href="liuchao.htm#73">晚出新亭</a> <a href="liuchao.htm#74">五洲夜发</a><br>  
徐陵――<a href="liuchao.htm#75">关山月</a> <a href="liuchao.htm#76">别毛永嘉</a> <p>  
北朝诗：刘昶――<a href="liuchao.htm#77">断句</a> 萧悫――<a href="liuchao.htm#78">秋思</a>  
颜之推――<a href="liuchao.htm#79">古意</a> 王褒――<a href="liuchao.htm#80">渡河北</a> <br>  
庾信――<a href="liuchao.htm#81">咏怀(6首）</a> <a href="liuchao.htm#82">寄王琳</a> <a href="liuchao.htm#83">和侃法师</a>  
<a href="liuchao.htm#84">重别周尚书</a> <a href="liuchao.htm#85">杨柳歌</a> <br>  
无名氏――<a href="liuchao.htm#86">企喻歌</a> <a href="liuchao.htm#87">琅邪王歌</a> <a href="liuchao.htm#88">折杨柳歌辞</a>  
<a href="liuchao.htm#89">幽州马客吟歌辞</a> <a href="liuchao.htm#90">陇头歌辞</a> <a href="liuchao.htm#91">木兰辞</a>  
<a href="liuchao.htm#92">敕勒歌</a> <p>  
隋诗：江总――<a href="liuchao.htm#93">遇长安使寄裴尚书</a> <a href="liuchao.htm#94">南还寻草市宅</a>  
<a href="liuchao.htm#95">于长安归还扬州九月九日行薇山亭赋韵</a> <br>  
薛道衡――<a href="liuchao.htm#96">昔昔盐</a> <a href="liuchao.htm#97">人日思归</a><br>  
</p>  
<hr>  
<p align="center">宋诗</p>  
<p><br>  
<a name="1"></a>颜延之<p>  
<br>  
阮步兵<p>  
阮公虽沦迹，<br>  
识密鉴亦洞。<br>  
沉醉似埋照，<br>  
寓词类托讽。<br>  
长啸若怀人，<br>  
越礼自惊众。<br>  
物故不可论，<br>  
途穷能无恸。<p>  
<br>  
<a name="2"></a>嵇中散<p>  
中散不偶世，<br>  
本自餐霞人。<br>  
形解验默仙，<br>  
吐论知凝神。<br>  
立俗迕流议，<br>  
寻山洽隐沦。<br>  
鸾翮有时铩，<br>  
龙性谁能驯。<p>  
<br>  
<a name="3"></a>向常侍<p>  
向秀甘淡薄，<br>  
深心托豪素。<br>  
探道好渊玄，<br>  
观书鄙章句。<br>  
交吕既鸿轩，<br>  
攀嵇亦凤举。<br>  
流连河里游，<br>  
恻怆山阳赋。  
</p>  
<hr>  
<p><br>  
<a name="4"></a>谢灵运<p>  
<br>  
邻里相送至方山<p>  
祗役出皇邑，<br>  
相期憩瓯越。<br>  
解缆及流潮，<br>  
怀旧不能发。<br>  
析析就衰林，<br>  
皎皎明秋月。<br>  
含情易为盈，<br>  
遇物难可歇。<br>  
积疴谢生虑，<br>  
寡欲罕所阙。<br>  
资此永幽栖，<br>  
岂伊年岁别。<br>  
各勉日新志，<br>  
音尘慰寂蔑。<p>  
<br>  
<a name="5"></a>七里濑<p>  
羁心积秋晨，<br>  
晨积展游眺。<br>  
孤客伤逝湍，<br>  
徒旅苦奔峭。<br>  
石浅水潺爰， （爰－加水旁）<br>  
日落山照曜。<br>  
荒林纷沃若，<br>  
哀禽相叫啸。<br>  
遭物悼迁斥，<br>  
存期得要妙。<br>  
既秉上皇心，<br>  
岂屑末代诮。<br>  
目睹严子濑，<br>  
想属任公钓。<br>  
谁谓古今殊，<br>  
异代可同调。<p>  
<br>  
<a name="6"></a>登池上楼<p>  
潜虬媚幽姿，<br>  
飞鸿响远音。<br>  
薄霄愧云浮，<br>  
栖川怍渊沉。<br>  
进德智所拙，<br>  
退耕力不任。<br>  
徇禄反穷海，<br>  
卧疴对空林。<br>  
衾枕昧节候，<br>  
褰开暂窥临。<br>  
倾耳聆波澜，<br>  
举目眺岖钦。 （钦－加山头）<br>  
初景革绪风，<br>  
新阳改故阴。<br>  
池塘生春草，<br>  
园柳变鸣禽。<br>  
祈祈伤豳歌，<br>  
萋萋感楚吟。<br>  
索居易永久，<br>  
离群难处心。<br>  
持操岂独古，<br>  
无闷徵在今。<p>  
<br>  
<a name="7"></a>登江中孤屿<p>  
江南倦历览，<br>  
江北旷周旋。<br>  
怀新道转迥，<br>  
寻异景不延。<br>  
乱流趋孤屿，<br>  
孤屿媚中川。<br>  
云日相晖映，<br>  
空水共澄鲜。<br>  
表灵物莫赏，<br>  
蕴真谁为传。<br>  
想象昆山姿，<br>  
缅邈区中缘。<br>  
始信安期术，<br>  
得尽养生年。<p>  
<br>  
<a name="8"></a>石壁精舍还湖中作<p>  
昏旦变气候，<br>  
山水含清晖。<br>  
清晖能娱人，<br>  
游子瞻忘归。 （瞻－换竖心旁）<br>  
出谷日尚早，<br>  
入舟阳已微。<br>  
林壑敛暝色，<br>  
云霞收夕霏。<br>  
芰荷迭映蔚，<br>  
蒲稗相因依。<br>  
披拂趋南径，<br>  
愉悦偃东扉。<br>  
虑澹物自轻，<br>  
意惬理无违。<br>  
寄言摄生客，<br>  
试用此道推。<p>  
<br>  
<a name="9"></a>从斤竹涧越岭溪行<p>  
猿鸣诚知曙，<br>  
谷幽光未显。<br>  
岩下云方合，<br>  
花上露犹泫。<br>  
逶迤傍隈奥， （奥－加左耳旁）<br>  
迢递陟陉岘。<br>  
过涧既厉急，<br>  
登栈亦陵缅。<br>  
川渚屡径复，<br>  
乘流玩回转。<br>  
苹萍泛沉深，<br>  
菰蒲冒清浅。<br>  
企石挹飞泉，<br>  
攀林摘叶卷。<br>  
想见山阿人，<br>  
薜萝若在眼。<br>  
握兰勤徒结，<br>  
折麻心莫展。<br>  
情用赏为美，<br>  
事昧竟谁辨。<br>  
观此遗物虑，<br>  
一悟得所遣。<p>  
<br>  
<a name="10"></a>夜宿石门诗<p>  
朝搴苑中兰，<br>  
畏彼霜下歇。<br>  
暝还云际宿，<br>  
弄此石上月。<br>  
鸟鸣识夜栖，<br>  
木落知风发。<br>  
异音同至听，<br>  
殊响俱清越。<br>  
妙物莫为赏，<br>  
芳醑谁与伐。<br>  
美人竟不来，<br>  
阳阿徒烯发。 （烯－火换日旁）  
</p>  
<hr>  
<p><br>  
<a name="11"></a>鲍照<p>  
<br>  
代东门行<p>  
伤禽恶弦惊，<br>  
倦客恶离声。<br>  
离声断客情，<br>  
宾御皆涕零。<br>  
涕零心断绝，<br>  
将去复还诀。<br>  
一息不相知，<br>  
何况异乡别。<br>  
遥遥征驾远，<br>  
杳杳白日晚。<br>  
居人掩闺卧，<br>  
行子夜中饭。<br>  
野风吹草木，<br>  
行子心断肠。<br>  
食梅常苦酸，<br>  
衣葛常苦寒。<br>  
丝竹徒满坐，<br>  
忧人不解颜。<br>  
长歌欲自慰，<br>  
弥起长恨端。<p>  
<br>  
<a name="12"></a>代放歌行<p>  
蓼虫避葵堇，<br>  
习苦不言非。<br>  
小人自龌龊，<br>  
安知旷士怀。<br>  
鸡鸣洛城里，<br>  
禁门平旦开。<br>  
冠盖纵横至，<br>  
车骑四方来。<br>  
素带曳长飚，<br>  
华缨结远埃。<br>  
日中安能止，<br>  
钟鸣犹未归。<br>  
夷世不可逢，<br>  
贤君信爱才。<br>  
明虑自天断，<br>  
不受外嫌猜。<br>  
一言分圭爵，<br>  
片善辞草莱。<br>  
岂伊白璧赐，<br>  
将起黄金台。<br>  
今君有何疾，<br>  
临路独迟回。<p>  
<br>  
<a name="13"></a>代东武吟<p>  
主人且勿喧，<br>  
贱子歌一言。<br>  
仆本寒乡士，<br>  
出身蒙汉恩。<br>  
始随张校尉，<br>  
召募到河源。<br>  
后逐李轻车，<br>  
追虏出塞垣。<br>  
密途亘万里，<br>  
宁岁犹七奔。<br>  
肌力尽鞍甲，<br>  
心思历凉温。<br>  
将军既下世，<br>  
部曲亦罕存。<br>  
时事一朝异，<br>  
孤绩谁复论。<br>  
少壮辞家去，<br>  
穷老还入门。<br>  
腰镰刈葵藿，<br>  
倚杖牧鸡豚。<br>  
昔如鞲上鹰，<br>  
今似槛中猿。<br>  
徒结千载恨，<br>  
空负百年怨。<br>  
弃席思君幄，<br>  
疲马恋君轩。<br>  
愿垂晋主惠，<br>  
不愧田子魂。<p>  
<br>  
<a name="14"></a>代出自蓟北门行<p>  
羽檄起边亭，<br>  
烽火入咸阳。<br>  
征骑屯广武，<br>  
分兵救朔方。<br>  
严秋筋竿劲，<br>  
虏阵精且强。<br>  
天子按剑怒，<br>  
使者遥相望。<br>  
雁行缘石径，<br>  
鱼贯度飞梁。<br>  
箫鼓流汉思，<br>  
旌甲被胡霜。<br>  
疾风冲塞起，<br>  
沙砾自飘扬。<br>  
马毛缩如猬，<br>  
角弓不可张。<br>  
时危见臣节，<br>  
世乱识忠良。<br>  
投躯报明主，<br>  
身死为国殇。<p>  
<br>  
<a name="15"></a>拟行路难<p>  
其一<br>  
奉君金卮之美酒，<br>  
玳瑁玉匣之雕琴。<br>  
七彩芙蓉之羽帐，<br>  
九华葡萄之锦衾。<br>  
红颜零落岁将暮，<br>  
寒光宛转时欲沉。<br>  
愿君裁悲且减思，<br>  
听我抵节行路吟。<br>  
不见柏梁铜雀上，<br>  
宁闻古时清吹音。<p>  
其二<br>  
洛阳名工铸为金博山，<br>  
千斫复万镂，<br>  
上刻秦女携手仙。<br>  
承君清夜之欢娱，<br>  
列置帏里明烛前。<br>  
外发龙鳞之丹彩，<br>  
内含麝芬之紫烟。<br>  
如今君心一朝异，<br>  
对此长叹终百年。<p>  
其三<br>  
璇闺玉墀上椒阁，<br>  
文窗绣户垂绮幕。<br>  
中有一人字金兰，<br>  
被服纤罗蕴芳藿。<br>  
春燕差迟风散梅，<br>  
开帏对影弄禽爵。<br>  
含歌揽涕恒抱愁，<br>  
人生几时得为乐。<br>  
宁作野中之双凫，<br>  
不愿云间之别鹤。<p>  
其四<br>  
泻水置平地，<br>  
各自东西南北流。<br>  
人生亦有命，<br>  
安能行叹复坐愁。<br>  
酌酒以自宽，<br>  
举杯断绝歌路难。<br>  
心非木石岂无感，<br>  
吞声踯躅不敢言。<p>  
其五<br>  
对案不能食，<br>  
拔剑击柱长叹息。<br>  
丈夫生世能几时，<br>  
安能叠燮垂羽翼。<br>  
弃檄罢官去，<br>  
还家自休息。<br>  
朝出与亲辞，<br>  
暮还在亲侧。<br>  
弄儿床前戏，<br>  
看妇机中织。<br>  
自古圣贤尽贫贱，<br>  
何况我辈孤且直。<p>  
其六<br>  
秋思忽而至，<br>  
跨马出北门。<br>  
举头四顾望，<br>  
但见松柏园。<br>  
荆棘郁蹲蹲。<br>  
中有一鸟名杜鹃，<br>  
言是古时蜀帝魂。<br>  
声音哀苦鸣不息，<br>  
羽毛憔悴似人髡。<br>  
飞走树间啄虫蚁，<br>  
岂忆往日天子尊。<br>  
念此死生变化非常理，<br>  
中心恻怆不能言。<p>  
其七<br>  
中庭五株桃，<br>  
一株先作花。<br>  
阳春夭冶二三月，<br>  
从风簸荡落西家。<br>  
西家思妇见悲惋，<br>  
零泪沾衣抚心叹，<br>  
初我送君出户时，<br>  
何言淹留节回换。<br>  
床席生尘明镜垢，<br>  
纤腰瘦削发蓬乱。<br>  
人生不得长称意，<br>  
惆怅徙倚至夜半。<p>  
<br>  
<a name="16"></a>赠傅都曹别<p>  
轻鸿戏江潭，<br>  
孤雁集洲址。 （址－土换水旁）<br>  
邂逅两相亲，<br>  
缘念共无已。<br>  
风雨好东西，<br>  
一隔顿万里。<br>  
追忆栖宿时，<br>  
声容满心耳。<br>  
落日川渚寒，<br>  
愁云绕天起。<br>  
短翮不能翔，<br>  
徘徊烟雾里。<p>  
<br>  
<a name="17"></a>发后渚<p>  
江上气早寒，<br>  
仲秋始霜雪。<br>  
从军乏衣粮，<br>  
方冬与家别。<br>  
萧条背乡心，<br>  
凄怆清渚发。<br>  
凉埃晦平皋，<br>  
飞潮隐修樾。<br>  
孤光独徘徊，<br>  
空烟视升灭。<br>  
途随前峰远，<br>  
意逐后云结。<br>  
华志分驰年，<br>  
韶颜惨惊节。<br>  
推琴三起叹，<br>  
声为君断绝。<p>  
<br>  
<a name="18"></a>咏史<p>  
五都矜财雄，<br>  
三川养声利。<br>  
百金不市死，<br>  
明经有高位。<br>  
京城十二衢，<br>  
飞甍各鳞次。<br>  
仕子飘华缨， （飘－风换三撇）<br>  
游客竦轻辔。<br>  
明星晨未烯， （烯－火换日旁）<br>  
轩盖已云至。<br>  
宾御纷飒沓，<br>  
鞍马光照地。<br>  
寒暑在一时，<br>  
繁华及春媚。<br>  
君平独寂寞，<br>  
身世两相弃。<p>  
<br>  
<a name="19"></a>拟古<p>  
其一<br>  
幽并重骑射，<br>  
少年好驰逐。<br>  
毡带佩双建， （建－加革旁）<br>  
象弧插雕服。<br>  
兽肥春草短，<br>  
飞空越平陆。 （空－加革旁）<br>  
朝游雁门上，<br>  
暮还楼烦宿。<br>  
石梁有余劲，<br>  
惊雀无全目。<br>  
汉虏方未和，<br>  
边城屡翻覆。<br>  
留我一白羽，<br>  
将以分虎竹。<p>  
其二<br>  
凿井北陵隈，<br>  
百丈不及泉。<br>  
生事本澜漫，<br>  
何用独精坚。<br>  
幼壮重寸阴，<br>  
衰暮反轻年。<br>  
放驾息朝歌，<br>  
提爵止中山。<br>  
日夕登城隅，<br>  
周回视洛川。<br>  
街衢积冻草，<br>  
城郭宿寒烟。<br>  
繁华悉何在，<br>  
宫阙久崩填。<br>  
空谤齐景非，<br>  
徒称夷叔贤。<p>  
<br>  
<a name="20"></a>学刘公干体<p>  
胡风吹朔雪，<br>  
千里度龙山。<br>  
集君瑶台上，<br>  
飞舞两楹前。<br>  
兹晨自为美，<br>  
当避艳阳天。<br>  
艳阳桃李节，<br>  
皎洁不成妍。  
</p>  
<hr>  
<p><br>  
<a name="21"></a>谢庄<p>  
<br>  
怀园引<p>  
鸿飞从万里，<br>  
飞飞河岱起。<br>  
辛勤越霜雾，<br>  
联翩溯江汜。<br>  
去旧国，违旧乡，<br>  
旧山旧海悠且长。<br>  
回首瞻东路，<br>  
延翮向秋方。<br>  
登楚都，入楚关，<br>  
楚地萧瑟楚山寒。<br>  
岁去冰未已，<br>  
春来雁不还。<br>  
风肃幌兮露濡庭，<br>  
汉水初绿柳叶青。<br>  
朱光蔼蔼云英英，<br>  
离禽喈喈又晨鸣。<br>  
菊有秀兮松有蕤，<br>  
忧来年去容发衰。<br>  
流阴逝景不可追，<br>  
临堂危坐怅欲悲。<br>  
轩鸟池鹤恋阶墀，<br>  
岂忘河渚捐江湄。<br>  
试托意兮向芳荪，<br>  
心绵绵兮属荒樊。<br>  
想绿苹兮既冒沼，<br>  
念幽兰兮已盈园。<br>  
夭桃晨暮发，<br>  
春莺旦夕喧。<br>  
青苔芜石路，<br>  
宿草尘蓬门。<br>  
颤吾游夫鄢郢， （颤－页换舟字底）<br>  
路修远以萦纡。<br>  
羌故园之在目，<br>  
江与汉之不可逾。<br>  
目还流而附音，<br>  
候归烟而托书。<br>  
还流兮潺爰， （爰－加水旁）<br>  
归烟容裔去不旋。<br>  
念卫风于河广，<br>  
怀邶诗于毖泉。<br>  
汉女悲而歌飞鹄，<br>  
楚客伤而奏南弦。<br>  
或巢阳而望越，<br>  
亦依阴而慕燕。<br>  
咏零雨而卒岁，<br>  
吟秋风以永年。  
</p>  
<hr>  
<p><br>  
<a name="22"></a>陆凯<p>  
<br>  
赠范晔诗<p>  
折花逢驿使，<br>  
寄与陇头人。<br>  
江南无所有，<br>  
聊赠一枝春。  
</p>  
<hr>  
<p><br>  
<a name="23"></a>无名氏<p>  
<br>  
读曲歌<p>  
其一<br>  
柳树得春风，<br>  
一低复一昂。<br>  
谁能空相忆，<br>  
独眠度三阳。<p>  
其二<br>  
折杨柳。<br>  
百鸟啼园林，<br>  
道欢不离口。<p>  
其三<br>  
逋发不可料，<br>  
憔悴为谁睹。<br>  
欲知相忆时，<br>  
但看裙带缓几许。<p>  
其四<br>  
奈何许！<br>  
石阙生口中，<br>  
衔碑不得语。<p>  
其五<br>  
思欢不得来，<br>  
抱被空中语。<br>  
月没星不亮，<br>  
持底明侬绪。<p>  
其六<br>  
打杀长鸣鸡，<br>  
弹去乌臼鸟。<br>  
愿得连冥不复曙，<br>  
一年都一晓。<p>  
其七<br>  
暂出白门前，<br>  
杨柳可藏乌。<br>  
欢作沉水香，<br>  
侬作博山炉。<p>  
其八<br>  
一夕就郎宿，<br>  
通夜语不息。<br>  
黄檗万里路，<br>  
道苦真无极。<p>  
其九<br>  
登店卖三葛，<br>  
郎来买丈余。<br>  
合匹与郎去，<br>  
谁解断粗疏。<p>  
<br>  
<a name="24"></a>石城乐<p>  
闻欢远行去，<br>  
相送方山亭。<br>  
风吹黄檗藩，<br>  
恶闻苦篱声。<p>  
<br>  
<a name="25"></a>西乌夜飞<p>  
其一<br>  
日从东方出，<br>  
团团鸡子黄。<br>  
夫归恩情重，<br>  
怜欢故在旁。<p>  
其二<br>  
阳春二三月，<br>  
诸花尽芳盛。<br>  
持底唤欢来，<br>  
花笑莺歌咏。  
</p>  
<hr>  
<p align="center"><br>  
齐诗</p>  
<p><p>  
<br>  
<a name="26"></a>吴迈远<p>  
<br>  
长相思<p>  
晨有行路客，<br>  
依依造门端。<br>  
人马风尘色，<br>  
知从河塞还。<br>  
时我有同栖，<br>  
结宦游邯郸。<br>  
将不异客子，<br>  
分饥复共寒。<br>  
烦君尺帛书，<br>  
寸心从此殚。<br>  
遣妾长憔悴，<br>  
岂复歌笑颜。<br>  
檐隐千霜树，<br>  
庭枯十载兰。<br>  
经春不举袖，<br>  
秋落宁复看。<br>  
一见愿道意，<br>  
君门已九关。<br>  
虞卿弃相印，<br>  
担簦为同欢。<br>  
闺阴欲早霜，<br>  
何事空盘桓。<p>  
<br>  
<a name="27"></a>长别离<p>  
生离不可闻，<br>  
况复长相思。<br>  
如何与君别，<br>  
当我盛年时。<br>  
蕙华每摇荡，<br>  
妾心长自持。<br>  
荣乏草木欢，<br>  
悴极霜露悲。<br>  
富贵貌难变，<br>  
贫贱颜易衰。<br>  
持此断君肠，<br>  
君亦且自疑。<br>  
淮阴有逸将，<br>  
折羽谢翻飞。<br>  
楚有扛鼎士，<br>  
出门不得归。<br>  
正为隆准公，<br>  
仗剑入紫微。<br>  
君才定何如，<br>  
白日下争晖。  
</p>  
<hr>  
<p><br>  
<a name="28"></a>鲍令晖<p>  
<br>  
古意赠今人<p>  
寒乡无异服，<br>  
毡褐代文练。<br>  
日月望君归，<br>  
年年不解延。 （延－加绞丝旁）<br>  
荆扬春早和，<br>  
幽冀犹霜霰。<br>  
北寒妾已知，<br>  
南心君不见。<br>  
谁为道辛苦，<br>  
寄情双飞燕。<br>  
形迫杼煎丝，<br>  
颜落风催电。<br>  
容华一朝尽，<br>  
惟余心不变。  
</p>  
<hr>  
<p><br>  
<a name="29"></a>谢眺 （眺－目换月旁）<p>  
<br>  
玉阶怨<p>  
夕殿下珠帘，<br>  
流萤飞复息。<br>  
长夜缝罗衣，<br>  
思君此何极。<p>  
<br>  
<a name="30"></a>王孙游<p>  
绿草蔓如丝，<br>  
杂树红英发。<br>  
无论君不归，<br>  
君归芳已歇。<p>  
<br>  
<a name="31"></a>暂使下都夜发新林至京邑赠西府同僚<p>  
大江流日夜，<br>  
客心悲未央。<br>  
徒念关山近，<br>  
终知返路长。<br>  
秋河曙耿耿，<br>  
寒渚夜苍苍。<br>  
引领见京室，<br>  
宫雉正相望。<br>  
金波丽支鹊， （支－加鸟旁）<br>  
玉绳低建章。<br>  
驱车鼎门外，<br>  
思见昭丘阳。<br>  
驰晖不可接，<br>  
何况隔两乡。<br>  
风云有鸟路，<br>  
江汉限无梁。<br>  
常恐鹰隼击，<br>  
时菊委严霜。<br>  
寄言尉罗者， （尉－加四头）<br>  
寥廓已高翔。<p>  
<br>  
<a name="32"></a>晚登三山还望京邑<p>  
灞汜望长安， （汜－巳换矣）<br>  
河阳视京县。<br>  
白日丽飞甍，<br>  
参差皆可见。<br>  
余霞散成绮，<br>  
澄江静如练。<br>  
喧鸟覆春洲，<br>  
杂英满芳甸。<br>  
去矣方滞淫，<br>  
怀哉罢欢宴。<br>  
佳期怅何许，<br>  
泪下如流霰。<br>  
有情知望乡，<br>  
谁能鬓不变。 （鬓－宾换真）<p>  
<br>  
<a name="33"></a>之宣城郡出新林浦向板桥<p>  
江路西南永，<br>  
归流东北骛。<br>  
天际识归舟，<br>  
云中辨江树。<br>  
旅思倦摇摇，<br>  
孤游昔已屡。<br>  
既欢怀禄情，<br>  
复协沧州趣。<br>  
嚣尘自兹隔，<br>  
赏心于此遇。<br>  
虽无玄豹姿，<br>  
终隐南山雾。<p>  
<br>  
<a name="34"></a>落日怅望<p>  
昧旦多纷喧，<br>  
日晏未遑舍。<br>  
落日余清阴，<br>  
高枕东窗下。<br>  
寒槐渐如束，<br>  
秋菊行当把。<br>  
借问此何时，<br>  
凉风怀朔马。<br>  
已伤归暮客，<br>  
复思离居者。<br>  
情嗜幸非多，<br>  
案牍偏为寡。<br>  
既乏琅邪政，<br>  
方憩洛阳社。<p>  
<br>  
<a name="35"></a>游东田<p>  
戚戚苦无宗， （宗－加竖心旁）<br>  
携手共行乐。<br>  
寻云陟累榭，<br>  
随山望菌阁。<br>  
远树暧阡阡，<br>  
生烟纷漠漠。<br>  
鱼戏新荷动，<br>  
鸟散余花落。<br>  
不对芳春酒，<br>  
还望青山郭。<p>  
<br>  
<a name="36"></a>新亭渚别范零陵云<p>  
洞庭张乐地，<br>  
潇湘帝子游。<br>  
云去苍梧野，<br>  
水还江汉流。<br>  
停骖我怅望，<br>  
辍棹子夷犹。<br>  
广平听方藉，<br>  
茂陵将见求。<br>  
心事俱已矣，<br>  
江上徒离忧。  
</p>  
<hr>  
<p><br>  
<a name="37"></a>孔稚圭<p>  
游太平山<p>  
石险天貌分，<br>  
林交日容缺。<br>  
阴涧落春荣，<br>  
寒岩留夏雪。  
</p>  
<hr>  
<p><br>  
<a name="38"></a>无名氏<p>  
西洲曲<p>  
忆梅下西洲，<br>  
折梅寄江北。<br>  
单衫杏子红，<br>  
双鬓鸦雏色。<br>  
西洲在何处，<br>  
两桨桥头渡。<br>  
日暮伯劳飞，<br>  
风吹乌臼树。<br>  
树下即门前，<br>  
门中露翠钿。<br>  
开门郎不至，<br>  
出门采红莲。<br>  
采莲南塘秋，<br>  
莲花过人头。<br>  
低头弄莲子，<br>  
莲子青如水。<br>  
置莲怀袖中，<br>  
莲心彻底红。<br>  
忆郎郎不至，<br>  
仰首望飞鸿。<br>  
鸿飞满西洲，<br>  
望郎上青楼。<br>  
楼高望不见，<br>  
尽日栏杆头。<br>  
栏杆十二曲，<br>  
垂手明如玉。<p>卷帘天自高，<br>  
海水摇空绿。<br>  
海水梦悠悠，<br>  
君愁我亦愁。<br>  
南风知我意，<br>  
吹梦到西洲。  
</p>  
<hr>  
<p align="center">梁诗</p>  
<p><br>  
<a name="39"></a>萧衍<p>  
莫愁歌<p>  
河中之水向东流，<br>  
洛阳女儿名莫愁。<br>  
莫愁十三能织绮，<br>  
十四采桑南陌头。<br>  
十五嫁为卢家妇，<br>  
十六生儿字阿侯。<br>  
卢家兰室桂为梁，<br>  
中有郁金苏合香。<br>  
头上金钗十二行，<br>  
足下丝履五文章。<br>  
珊瑚挂镜烂生光，<br>  
平头奴子提履箱。<br>  
人生富贵何所望，<br>  
恨不嫁与东家王。<p>  
<br>  
<a name="40"></a>东飞伯劳歌<p>  
东飞伯劳西飞燕，<br>  
黄姑织女时相见。<br>  
谁家女儿对门居，<br>  
开颜发艳照里闾。<br>  
南窗北牖挂明光，<br>  
罗帷绮箔脂粉香。<br>  
女儿年几十五六，<br>  
窈窕无双颜如玉。<br>  
三春已暮花从风，<br>  
空留可怜与谁同。  
</p>  
<hr>  
<p><p>  
<a name="41"></a>沈约<p>  
新安江至清浅深见底贻京邑同好<p>  
眷言访舟客，<br>  
兹川信可珍。<br>  
洞澈随清浅，<br>  
皎镜无冬春。<br>  
千仞写乔树，<br>  
百丈见游鳞。<br>  
沧浪有时浊，<br>  
清济涸无津。<br>  
岂若乘斯去，<br>  
俯映石磷磷。<br>  
纷吾隔嚣滓，<br>  
宁假濯衣巾。<br>  
愿以潺爰水， （爰－加水旁）<br>  
沾君缨上尘。<p>  
<br>  
<a name="42"></a>休沐寄怀<p>  
虽云万重岭，<br>  
所玩终一丘。<br>  
阶墀幸自足，<br>  
安事远遨游。<br>  
临池清溽暑，<br>  
开幌望高秋。<br>  
园禽与时变，<br>  
兰根应节抽。<br>  
凭轩搴木末，<br>  
垂堂对水周。<br>  
紫箨开绿筱，<br>  
白鸟映青畴。<br>  
艾叶弥南浦，<br>  
荷花绕北楼。<br>  
送日隐层阁，<br>  
引月入轻帱。<br>  
爨熟寒蔬翦，<br>  
宾来春蚁浮。<br>  
来往既云劝， （劝－又换卷）<br>  
光景为谁留。<p>  
<br>  
<a name="43"></a>石塘濑听猿<p>  
敫敫夜猿鸣， （敫－加口旁）<br>  
溶溶晨雾合。<br>  
不知声远近，<br>  
惟见山重沓。<br>  
既欢东岭唱，<br>  
复伫西岩答。  
</p>  
<hr>  
<p><p>  
<a name="44"></a>江淹<p>  
望荆山<p>  
奉义至江汉，<br>  
始知楚塞长。<br>  
南关绕桐柏，<br>  
西岳出鲁阳。<br>  
寒郊无留影，<br>  
秋日悬清光。<br>  
悲风桡重林，<br>  
云霞肃川涨。<br>  
岁宴君如何，<br>  
零泪沾衣裳。<br>  
玉柱空掩露，<br>  
金樽坐含霜。<br>  
一闻苦寒奏，<br>  
再使艳歌伤。<p>  
<br>  
<a name="45"></a>古意报袁功曹<p>  
从军出陇北，<br>  
长望阴山云。<br>  
泾渭各异流，<br>  
恩情于此分。<br>  
故人赠宝剑，<br>  
镂以瑶华文。<br>  
一言凤独立，<br>  
再说鸾无群。<br>  
何得晨风起，<br>  
悠哉凌翠氛。<br>  
黄鹄去千里，<br>  
垂涕为报君。<p>  
<br>  
<a name="46"></a>游黄檗山<p>  
长望竟何极，<br>  
闽云连越边。<br>  
南州饶奇怪，<br>  
赤县多灵仙。<br>  
金峰各亏日，<br>  
铜石共临天。<br>  
阳岫照鸾采，<br>  
阴溪喷龙泉。<br>  
残杌千代木，<br>  
酋卒万古烟。 （酋卒－加山头）<br>  
禽鸣丹壁上，<br>  
猿啸青崖间。<br>  
秦皇慕隐沦，<br>  
汉武愿长年。<br>  
皆负雄豪威，<br>  
弃剑为名山。<br>  
况我葵藿志，<br>  
松术横眼前。<br>  
所若同远好，<br>  
临风载悠然。<p>  
<br>  
<a name="47"></a>古离别<p>  
远与君别者，<br>  
乃至雁门关。<br>  
黄云蔽千里，<br>  
游子何时还。<br>  
送君如昨日，<br>  
檐前露已团。<br>  
不惜蕙草晚，<br>  
所悲道里寒。<br>  
君在天一涯，<br>  
妾身长别离。<br>  
愿一见颜色，<br>  
不异琼树枝。<br>  
菟丝及水萍，<br>  
所寄终不移。<p>  
<br>  
<a name="48"></a>刘太尉琨伤乱<p>  
皇晋遘阳九，<br>  
天下横氛雾。<br>  
秦赵值薄蚀，<br>  
幽并逢虎据。<br>  
伊余荷宠灵，<br>  
感激徇驰骛。<br>  
虽无六奇术，<br>  
冀与张韩遇。<br>  
宁戚叩角歌，<br>  
桓公遭乃举。<br>  
荀息冒险难，<br>  
实以忠贞故。<br>  
空令日月逝，<br>  
愧无古人度。<br>  
饮马出城濠，<br>  
北望沙漠路。<br>  
千里何萧条，<br>  
白日隐寒树。<br>  
投袂既愤懑，<br>  
抚枕怀百虑。<br>  
功名惜未立，<br>  
玄发已改素。<br>  
时哉苟有会，<br>  
治乱惟冥数。<p>  
<br>  
<a name="49"></a>效古<p>  
其一<br>  
岁暮怀感伤，<br>  
中夕弄清琴。<br>  
戾戾曙风急，<br>  
团团明月阴。<br>  
孤云出北山，<br>  
宿鸟惊东林。<br>  
谁谓人道广，<br>  
忧慨自相寻。<br>  
宁知霜雪后，<br>  
独见松竹心。<p>  
其二<br>  
若木出海外，<br>  
本自丹水阴。<br>  
群帝共上下，<br>  
鸾鸟相追寻。<br>  
千龄犹旦夕，<br>  
万世更浮沉。<br>  
岂与异乡士，<br>  
瑜瑕论浅深。  
</p>  
<hr>  
<p><p>  
<a name="50"></a>范云<p>  
赠张徐州谡<p>  
田家樵采去，<br>  
薄暮方来归。<br>  
还闻稚子说，<br>  
有客款柴扉。<br>  
傧从皆珠玳，<br>  
裘马悉轻肥。<br>  
轩盖照墟落，<br>  
传瑞生光辉。<br>  
疑是徐方牧，<br>  
既是复疑非。<br>  
思旧昔言有，<br>  
此道今已微。<br>  
物情弃疵贱，<br>  
何独顾衡闱。<br>  
恨不具鸡黍，<br>  
得与故人挥。<br>  
怀情徒草草，<br>  
泪下空霏霏。<br>  
寄书云间雁，<br>  
为我西北飞。<p>  
<br>  
<a name="51"></a>之零陵郡次新亭<p>  
江干远树浮，<br>  
天末孤烟起。<br>  
江天自如合，<br>  
烟树还相似。<br>  
沧流未可源，<br>  
高帆去何已。<p>  
<br>  
<a name="52"></a>别诗<p>  
洛阳城东西，<br>  
长作经时别。<br>  
昔去雪如花，<br>  
今来花似雪。  
</p>  
<hr>  
<p><br>  
<a name="53"></a>柳恽<p>  
江南曲<p>  
汀洲采白苹，<br>  
日暖江南春。<br>  
洞庭有归客，<br>  
潇湘逢故人。<br>  
故人何不返，<br>  
春花复应晚。<br>  
不道新知乐，<br>  
只言行路远。  
</p>  
<hr>  
<p><p>  
<a name="54"></a>吴均<p>  
行路难<p>  
洞庭水上一株桐，<br>  
经霜触浪困严风。<br>  
昔时抽心耀白日，<br>  
今旦卧死黄沙中。<br>  
洛阳名工见咨嗟，<br>  
一翦一刻作琵琶。<br>  
白璧规心学明月，<br>  
珊瑚映面作风花。<br>  
帝王见赏不见忘，<br>  
提携把握登建章。<br>  
掩抑摧藏张女弹，<br>  
殷勤促柱楚明光。<br>  
年年月月对君子，<br>  
遥遥夜夜宿未央。<br>  
未央采女弃鸣篪，<br>  
争先拂拭生光仪。<br>  
茱萸锦衣玉作匣，<br>  
安念昔日枯树枝。<br>  
不学衡山南岭桂，<br>  
至今千年犹未知。<p>  
<br>  
<a name="55"></a>答柳恽<p>  
清晨发陇西，<br>  
日暮飞狐谷。<br>  
秋月照层岭，<br>  
寒风扫高木。<br>  
雾露夜侵衣，<br>  
关山晓催轴。<br>  
君去欲何之，<br>  
参差间原陆。<br>  
一见终无缘，<br>  
怀悲空满目。<p>  
<br>  
<a name="56"></a>赠杜容成<p>  
一燕海上来，<br>  
一燕高堂息。<br>  
一朝相逢遇，<br>  
依然旧相识。<br>  
问我来何迟，<br>  
山川几纡直。<br>  
答言海路长，<br>  
风驶飞无力。<br>  
昔别缝罗衣，<br>  
春风初入帏。<br>  
今来夏欲晚，<br>  
桑扈薄树飞。<p>  
<br>  
<a name="57"></a>酬别江主簿屯骑<p>  
有客告将离，<br>  
赠言重兰蕙。<br>  
泛舟当泛济，<br>  
结交当结桂。<br>  
济水有清源，<br>  
桂树多芳根。<br>  
毛公与朱亥，<br>  
俱在信陵门。<br>  
赵瑟凤凰柱，<br>  
吴漂金垒樽。 （漂－水换酉旁）（垒－土换缶）<br>  
我有北山志，<br>  
留连为报恩。<br>  
夫君皆逸翮，<br>  
抟景复凌骞。<br>  
白云间海树，<br>  
秋日暗平原。<br>  
寒虫鸣曜曜， （曜－日换走旁）<br>  
落叶飞翻翻。<br>  
何用赠分手，<br>  
自有北堂萱。<p>  
<br>  
<a name="58"></a>赠王桂阳<p>  
松生数寸时，<br>  
遂为草所没。<br>  
未见笼云心，<br>  
谁知负霜骨。<br>  
弱干可摧残，<br>  
纤茎易陵忽。<br>  
何当数千尺，<br>  
为君覆明月。<p>  
<br>  
<a name="59"></a>赠周散骑兴嗣<p>  
子云好饮酒，<br>  
家在成都县。<br>  
制赋已百篇，<br>  
弹琴复千转。<br>  
敬通不富豪，<br>  
相如本贫贱。<br>  
共作失职人，<br>  
包山一相见。<p>  
<br>  
<a name="60"></a>山中杂诗<p>  
山际见来烟，<br>  
竹中窥落日。<br>  
鸟向檐上飞，<br>  
云从窗里出。  
</p>  
<hr>  
<p><p>  
<a name="61"></a>何逊<p>  
酬范记室云<p>  
林密户稍阴，<br>  
草滋阶欲暗。<br>  
风光蕊上轻，<br>  
日色花中乱。<br>  
相思不独欢，<br>  
伫立空为叹。<br>  
清谈莫共理，<br>  
繁文徒可玩。<br>  
高唱子自轻，<br>  
继音予可惮。<p>  
<br>  
<a name="62"></a>与苏九德别<p>  
宿昔梦颜色，<br>  
咫尺思言偃。<br>  
何况杳来期，<br>  
各在天一面。<br>  
踟蹰暂举酒，<br>  
倏忽不相见。<br>  
春草似青袍，<br>  
秋月如团扇。<br>  
三五出重云，<br>  
当知我忆君。<br>  
萋萋若被径，<br>  
怀抱不相闻。<p>  
<br>  
<a name="63"></a>临行与故游夜别<p>  
历稔共追随，<br>  
一旦辞群匹。<br>  
复如东注水，<br>  
未有西归日。<br>  
夜雨滴空阶，<br>  
晓灯暗离室。<br>  
相悲各罢酒，<br>  
何时同促膝。<p>  
<br>  
<a name="64"></a>与胡兴安夜别<p>  
居人行转轼，<br>  
客子暂维舟。<br>  
念此一筵笑，<br>  
分为两地愁。<br>  
路湿寒塘草，<br>  
月映清淮流。<br>  
方抱新离恨，<br>  
独守故园秋。<p>  
<br>  
<a name="65"></a>扬州法曹梅花盛开<p>  
兔园标物序，<br>  
惊时最是梅。<br>  
衔霜当路发，<br>  
映雪拟寒开。<br>  
枝横却月观，<br>  
花绕凌风台。<br>  
朝洒长门泣，<br>  
夕驻临邛杯。<br>  
应知早飘落，<br>  
故逐上春来。<p>  
<a name="66"></a>相送<p>  
客心已百念，<br>  
孤游重千里。<br>  
江暗雨欲来，<br>  
浪白风初起。  
</p>  
<hr>  
<p><br>  
<a name="67"></a>陶宏景<p>  
诏问山中何所有赋诗以答<p>  
山中何所有，<br>  
岭上多白云。<br>  
只可自怡悦，<br>  
不堪持赠君。  
</p>  
<hr>  
<p><br>  
<a name="68"></a>庾肩吾<p>  
乱后行经吴御亭<p>  
邮亭一回望，<br>  
风尘千里昏。<br>  
青袍异春草，<br>  
白马即吴门。<br>  
獯戎鲠伊洛，<br>  
杂种乱缳辕。 （缳－丝换车旁）<br>  
辇道同关塞，<br>  
王城似太原。<br>  
休明鼎尚重，<br>  
秉礼国犹存。<br>  
殷牖爻虽赜，<br>  
尧城吏转尊。<br>  
泣血悲东走，<br>  
横戈念北奔。<br>  
方凭七庙略，<br>  
誓雪五陵冤。<br>  
人事今如此，<br>  
天道共谁论。  
</p>  
<hr>  
<p><br>  
<a name="69"></a>王籍<p>  
入若耶溪<p>  
余皇何泛泛， （余皇－加舟旁）<br>  
空水共悠悠。<br>  
阴霞生远岫，<br>  
阳景逐回流。<br>  
蝉噪林逾静，<br>  
鸟鸣山更幽。<br>  
此地动归念，<br>  
长年悲倦游。  
</p>  
<hr>  
<p><br>  
<a name="70"></a>朱超<p>  
舟中望月<p>  
大江阔千里，<br>  
孤舟无四邻。<br>  
唯余故楼月，<br>  
远近必随人。<br>  
入风先绕晕，<br>  
排雾急移轮。<br>  
若教长似扇，<br>  
堪拂艳歌尘。  
</p>  
<hr>  
<p align="center"><br>  
陈诗</p>  
<p><br>  
<a name="71"></a>阴铿<p>  
江津送刘光禄不及<p>  
依然临送渚，<br>  
长望倚河津。<br>  
鼓声随听绝，<br>  
帆势与云邻。<br>  
泊处空余鸟，<br>  
离亭已散人。<br>  
林寒正下叶，<br>  
晚钓欲收纶。<br>  
如何相背远，<br>  
江汉与城堙。 （堙－土旁换外门）<p>  
<br>  
<a name="72"></a>渡青草湖<p>  
洞庭春溜满，<br>  
平湖锦帆张。<br>  
沅水桃花色，<br>  
湘流杜若香。<br>  
穴去茅山近，<br>  
江连巫峡长。<br>  
带天澄迥碧，<br>  
映日动浮光。<br>  
行舟逗远树，<br>  
度鸟息危樯。<br>  
滔滔不可测，<br>  
一苇讵能航。<p>  
<br>  
<a name="73"></a>晚出新亭<p>  
大江一浩荡，<br>  
离悲足几重。<br>  
潮落犹如盖，<br>  
云昏不作峰。<br>  
远戍唯闻鼓，<br>  
寒山但见松。<br>  
九十方称半，<br>  
归途讵有踪。<p>  
<br>  
<a name="74"></a>五洲夜发<p>  
夜江雾里阔，<br>  
新月迥中明。<br>  
溜船惟识火，<br>  
惊凫但听声。<br>  
劳者时歌榜，<br>  
愁人数问更。  
</p>  
<hr>  
<p><br>  
<a name="75"></a>徐陵<p>  
关山月<p>  
关山三五月，<br>  
客子忆秦川。<br>  
思妇高楼上，<br>  
当窗应未眠。<br>  
星旗映疏勒，<br>  
云陈上祈连。<br>  
战气今如此，<br>  
从军复几年。<p>  
<br>  
<a name="76"></a>别毛永嘉<p>  
愿子厉风规，<br>  
归来振羽仪。<br>  
嗟余今老病，<br>  
此别空长离。<br>  
白马君来哭，<br>  
黄泉我讵知。<br>  
徒劳脱宝剑，<br>  
空挂陇头枝。  
</p>  
<hr>  
<p align="center"><br>  
北朝诗</p>  
<p><p>  
<br>  
<a name="77"></a>刘昶<p>  
断句<p>  
白云满鄣来，<br>  
黄尘暗天起。<br>  
关山四面绝，<br>  
故乡几千里。<p>  
<br>  
<a name="78"></a>萧悫<p>  
秋思<p>  
清波收潦日，<br>  
华林鸣籁初。<br>  
芙蓉露下落，<br>  
杨柳月中疏。<br>  
燕帏缃绮被，<br>  
赵带流黄裾。<br>  
相思阻音息，<br>  
结梦感离居。  
</p>  
<hr>  
<p><p>  
<a name="79"></a>颜之推<p>  
古意<p>  
十五好诗书，<br>  
二十弹冠仕。<br>  
楚王赐颜色，<br>  
出入章华里。<br>  
作赋凌屈原，<br>  
读书夸左史。<br>  
数从明月宴，<br>  
或侍朝云祀。<br>  
登山摘紫芝，<br>  
泛江采绿芷。<br>  
歌舞未终曲，<br>  
风尘暗天起。<br>  
吴师破九龙，<br>  
秦兵割千里。<br>  
狐兔穴宗庙，<br>  
霜露沾朝市。<br>  
璧入邯郸宫，<br>  
剑去襄城水。<br>  
未获殉陵墓，<br>  
独生良足耻。<br>  
悯悯思旧都，<br>  
恻恻怀君子。<br>  
白发窥明镜，<br>  
忧伤没余齿。  
</p>  
<hr>  
<p><br>  
<a name="80"></a>王褒<p>  
渡河北<p>  
秋风吹木叶，<br>  
还似洞庭波。<br>  
常山临代郡，<br>  
亭障绕黄河。<br>  
心悲异方乐，<br>  
肠断陇头歌。<br>  
薄暮临征马，<br>  
失道北山阿。  
</p>  
<hr>  
<p><a name="81"></a>庾信<p>  
咏怀<p>  
其一<br>  
楚材称晋用，<br>  
秦臣即赵冠。<br>  
离宫延子产，<br>  
羁旅接陈完。<br>  
寓卫非所寓，<br>  
安齐独未安。<br>  
雪泣悲去鲁，<br>  
凄然忆相韩。<br>  
唯彼穷途恸，<br>  
知余行路难。<p>  
其二<br>  
畴昔国土遇，<br>  
生平知己恩。<br>  
直言珠可吐，<br>  
宁知炭欲吞。<br>  
一顾重尺璧，<br>  
千金轻一言。<br>  
悲伤刘孺子，<br>  
凄怆史皇孙。<br>  
无因同武骑，<br>  
归守霸陵园。<p>  
其三<br>  
榆关断音信，<br>  
汉使绝经过。<br>  
胡笳落泪曲，<br>  
羌笛断肠歌。<br>  
纤腰减束素，<br>  
别泪损横波。<br>  
恨心终不歇，<br>  
红颜无复多。<br>  
枯木期填海，<br>  
青山望断河。<p>  
其四<br>  
摇落秋为气，<br>  
凄凉多怨情。<br>  
啼枯湘水竹，<br>  
哭坏杞梁城。<br>  
天亡遭愤战，<br>  
日蹙值愁兵。<br>  
直虹朝映垒，<br>  
长星夜落营。<br>  
楚歌饶恨曲，<br>  
南风多死声。<br>  
眼前一杯酒，<br>  
谁论身后名。<p>  
其五<br>  
周王逢郑忿，<br>  
楚后值秦冤。<br>  
梯冲已鹤列，<br>  
冀马忽云屯。<br>  
武安檐瓦振，<br>  
昆阳猛兽奔。<br>  
流星夕照镜，<br>  
烽火夜烧原。<br>  
古狱饶冤气，<br>  
空亭多枉魂。<br>  
天道或可问，<br>  
微兮不忍言。<p>  
其六<br>  
日色临平乐，<br>  
风光满上兰。<br>  
南国美人去，<br>  
东家枣树完。<br>  
抱松伤别鹤，<br>  
向镜绝孤鸾。<br>  
不言登陇首，<br>  
唯得望长安。<p>  
<br>  
<a name="82"></a>寄王琳<p>  
玉关道路远，<br>  
金陵信使疏。<br>  
独下千行泪，<br>  
开君万里书。<p>  
<br>  
<a name="83"></a>和侃法师<p>  
秦关望楚路，<br>  
灞岸想江潭。<br>  
几人应落泪，<br>  
看君马向南。<p>  
<br>  
<a name="84"></a>重别周尚书<p>  
阳关万里道，<br>  
不见一人归。<br>  
惟有河边雁，<br>  
秋来南向飞。<p>  
<br>  
<a name="85"></a>杨柳歌<p>  
河边杨柳百丈枝，<br>  
别有长条宛地垂。 （宛－加足旁）<br>  
河水冲激根株危，<br>  
倏忽河中风浪吹。<br>  
可怜巢里凤凰儿，<br>  
无故当年生别离。<br>  
流槎一去上天池，<br>  
织女支机当见随。<br>  
谁言从来荫数国，<br>  
直用东南一小枝。<br>  
昔日公子出南皮，<br>  
何处相寻玄武陂。<br>  
骏马翩翩西北驰，<br>  
左右弯弧仰月支。<br>  
连钱障泥渡水骑，<br>  
白玉手板落盘螭。<br>  
君言丈夫无意气，<br>  
试问燕山那得碑。<br>  
凤凰新管萧史吹，<br>  
朱鸟春窗玉女窥。<br>  
衔云酒杯赤玛瑙，<br>  
照日食螺紫琉璃。<br>  
百年霜露奄离披，<br>  
一旦功名不可为。<br>  
定是怀王作计误，<br>  
无事翻复用张仪。<br>  
不如饮酒高阳池，<br>  
日暮归时倒接离。 （离－上加四）<br>  
武昌城下谁见移，<br>  
官渡营前那可知。<br>  
独忆飞絮鹅毛下，<br>  
非复青丝马尾垂。<br>  
欲与梅花留一曲，<br>  
共将长笛管中吹。  
</p>  
<hr>  
<p><br>  
<a name="86"></a>无名氏<p>  
企喻歌<p>  
其一<br>  
男儿欲作健，<br>  
结伴不须多。<br>  
鹞子经天飞，<br>  
群雀两向波。<p>  
其二<br>  
男儿可怜虫，<br>  
出门怀死忧。<br>  
尸丧狭谷中，<br>  
白骨无人收。<p>  
<br>  
<a name="87"></a>琅邪王歌<p>  
新买五尺刀，<br>  
悬着中梁柱。<br>  
一日三摩娑，<br>  
剧于十五女。<p>  
<br>  
<a name="88"></a>折杨柳歌辞<p>  
其一<br>  
遥看孟津河，<br>  
杨柳郁婆娑。<br>  
我是虏家儿，<br>  
不解汉儿歌。<p>  
其二<br>  
健儿须快马，<br>  
快马须健儿。<br>  
跸跋黄尘下， （跸－毕换必）<br>  
然后别雄雌。<p>  
<br>  
<a name="89"></a>幽州马客吟歌辞<p>  
快马常苦瘦，<br>  
剿儿常苦贫。<br>  
黄禾起羸马，<br>  
有钱始作人。<p>  
<br>  
<a name="90"></a>陇头歌辞<p>  
其一<br>  
陇头流水，<br>  
流离山下。<br>  
念吾一身，<br>  
飘然旷野。<p>  
其二<br>  
朝发欣城，<br>  
暮宿陇头。<br>  
寒不能语，<br>  
舌卷入喉。<p>  
其三<br>  
陇头流水，<br>  
鸣声呜咽。<br>  
遥望秦川，<br>  
心肝断绝。<p>  
<br>  
<a name="91"></a>木兰辞<p>  
唧唧复唧唧，<br>  
木兰当户织。<br>  
不闻机杼声，<br>  
唯闻女叹息。<br>  
问女何所思  
<br>  
问女何所忆。<br>  
女亦无所思，<br>  
女亦无所忆。<br>  
昨夜见军帖，<br>  
可汗大点兵，<br>  
军书十二卷，<p>卷卷有爷名。<br>  
阿爷无大儿，<br>  
木兰无长兄，<br>  
愿为市鞍马，<br>  
从此替爷征。<br>  
东市买骏马，<br>  
西市买鞍鞯，<br>  
南市买辔头，<br>  
北市买长鞭。<br>  
旦辞爷娘去，<br>  
暮宿黄河边。<br>  
不闻爷娘唤女声，<br>  
但闻黄河流水鸣溅溅。<br>  
旦辞黄河去，<br>  
暮至黑山头。<br>  
不闻爷娘唤女声，<br>  
但闻燕山胡骑鸣啾啾。<br>  
万里赴戎机，<br>  
关山度若飞。<br>  
朔气传金柝，<br>  
寒光照铁衣。<br>  
将军百战死，<br>  
壮士十年归。<br>  
归来见天子，<br>  
天子坐明堂。<br>  
策勋十二转，<br>  
赏赐百千强。<br>  
可汗问所欲，<br>  
木兰不用尚书郎，<br>  
愿驰千里足，<br>  
送儿还故乡。<br>  
爷娘闻女来，<br>  
出郭相扶将。<br>  
阿姊闻妹来，<br>  
当户理红妆。<br>  
小弟闻姊来，<br>  
磨刀霍霍向猪羊。<br>  
开我东阁门，<br>  
坐我西阁床。<br>  
脱我战时袍，<br>  
着我旧时裳。<br>  
当窗理云鬓，<br>  
对镜帖花黄。<br>  
出门看火伴，<br>  
火伴皆惊忙。<br>  
同行十二年，<br>  
不知木兰是女郎。<br>  
雄兔脚扑朔，<br>  
雌兔眼迷离。<br>  
两兔傍地走，<br>  
安能辨我是雄雌。<p>  
<p>  
<a name="92"></a>敕勒歌<p>  
敕勒川，<br>  
阴山下。<br>  
天似穹庐，<br>  
笼盖四野。<br>  
天苍苍，<br>  
野茫茫。<br>  
风吹草低见牛羊。  
</p>  
<hr>  
<p align="center"><br>  
隋诗</p>  
<p><p>  
<br>  
<a name="93"></a>江总<p>  
遇长安使寄裴尚书<p>  
传闻合浦叶，<br>  
远向洛阳飞。<br>  
北风尚嘶马，<br>  
南冠独不归。<br>  
去云目徒送，<br>  
离琴手自挥。<br>  
秋蓬失处所，<br>  
春草屡芳菲。<br>  
太息关山月，<br>  
风尘客子衣。<p>  
<br>  
<a name="94"></a>南还寻草市宅<p>  
红颜辞巩洛，<br>  
白首入缳辕。 （缳－丝换车旁）<br>  
乘春行故里，<br>  
徐步采芳荪。<br>  
径毁悲求仲，<br>  
林残忆巨源。<br>  
见桐犹识井，<br>  
看柳尚知门。<br>  
花落空难遍，<br>  
莺啼静易喧。<br>  
无人访语默，<br>  
何处叙寒温。<br>  
百年独如此，<br>  
伤心岂复论。<p>  
<br>  
<a name="95"></a>于长安归还扬州九月九日行薇山亭赋韵<p>  
心逐南云逝，<br>  
形随北雁来。<br>  
故乡篱下菊，<br>  
今日几花开。  
</p>  
<hr>  
<p><br>  
<a name="96"></a>薛道衡<p>  
昔昔盐<p>  
垂柳覆金堤，<br>  
蘼芜叶复齐。<br>  
水溢芙蓉沼，<br>  
花飞桃李蹊。<br>  
采桑秦氏女，<br>  
织锦窦家妻。<br>  
关山别荡子，<br>  
风月守空闺。<br>  
恒敛千金笑，<br>  
长垂双玉啼。<br>  
盘龙随镜隐，<br>  
彩凤逐帷低。<br>  
飞魂同夜鹊，<br>  
倦寝忆晨鸡。<br>  
暗牖悬蛛网，<br>  
空梁落燕泥。<br>  
前年过代北，<br>  
今岁往辽西。<br>  
一去无消息，<br>  
那能惜马蹄。<p>  
<br>  
<a name="97"></a>人日思归<p>  
入春才七日，<br>  
离家已二年。<br>  
人归落雁后，<br>  
思发在花前。  
</p>  
<hr>  
<p align="left">阿瑟输入 感谢<a href="http://www.xys2.org">新语丝文库</a><br>  
</p>  
  
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>  
  
</html>  
  
  
  
