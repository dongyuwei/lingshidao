<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：贯休诗全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">贯休诗全集</p>
<p align="left">贯休(832～912)，唐代诗僧。俗姓姜,字德隐,婺州兰溪(今属浙江)人。乾宁三年(896),依荆南节度使成□。天复三年(903),成□战殁。贯休滞留荆州，历附高季昌。后入浙，居杭州灵隐寺。钱□称吴越王时，往投贺诗，有“满堂花醉三千客，一剑霜寒十四州”之句。钱□有称帝野心，要他改“十四州”为“四十州”,才肯接见。贯休答道:“州亦难添，诗亦难改，余孤云野鹤，何天不可飞？”即日裹衣钵拂袖而去。至蜀,受到王建的礼遇。前蜀建国,赐号“禅月大师”。有《禅月集》25卷,补遗1卷。《全唐诗》辑录其诗为12卷。</p>
<hr> 
<p>　　　　　　　　　　　　　　卷八百二十六<p>卷826_1 「善哉行（伤古曲无知音）」贯休<br> 
　　有美一人兮，婉如青扬。识曲别音兮，令姿煌煌。<br>
　　绣袂捧琴兮，登君子堂。如彼萱草兮，使我忧忘。<br>
　　欲赠之以紫玉尺，白银铛。久不见之兮，湘水茫茫。<p>卷826_2 「读离骚经」贯休<br> 
　　湘江滨，湘江滨，兰红芷白波如银，终须一去呼湘君。<br>
　　问湘神，云中君，不知何以交灵均。我恐湘江之鱼兮，<br>
　　死后尽为人。曾食灵均之肉兮，个个为忠臣。<br>
　　又想灵均之骨兮终不曲。千年波底色如玉，<br>
　　谁能入水少取得，香沐函题贡上国。贡上国，<br>
　　即全胜和璞悬璃，垂棘结绿。<p>卷826_3 「阳春曲（江东广明初作）」贯休<br> 
　　为口莫学阮嗣宗，不言是非非至公。为手须似朱云辈，<br>
　　折槛英风至今在。男儿结发事君亲，须虑跋投嗫犊。<br>
　　历数雍熙房与杜，魏公姚公宋开府。尽向天上仙宫闲处坐，<br>
　　何不却辞上帝下下土，忍见苍生苦苦苦。<p>卷826_4 「白雪曲」贯休<br> 
　　列鼎佩金章，泪眼看风枝。却思食藜藿，身作屠沽儿。<br>
　　负米无远近，所希升斗归。为人无贵贱，莫学鸡狗肥。<br>
　　斯言如不忘，别更无光辉。斯言如或忘，即安用人为。<p>卷826_5 「上留田」贯休<br> 
　　父不父，兄不兄。上留田，蝥贼生。徒陟冈，泪峥嵘。<br>
　　我欲使诸凡鸟雀，尽变为Wo.我欲使诸凡草木，<br>
　　尽变为田荆。邻人歌，邻人歌。古风清，清风生。<p>卷826_6 「胡无人」贯休<br> 
　　霍嫖姚，赵充国，天子将之平朔漠。肉胡之肉，烬胡帐幄。<br>
　　千里万里，唯留胡之空壳。边风萧萧，榆叶初落。<br>
　　杀气昼赤，枯骨夜哭。将军既立殊勋，遂有胡无人曲。<br>
　　我闻之，天子富有四海，德被无垠。但令一物得所，<br>
　　八表来宾，亦何必令彼胡无人。<p>卷826_7 「苦寒行」贯休<br> 
　　北风北风，职何严毒。摧壮士心，缩金乌足。冻云嚣嚣，<br>
　　碍雪一片下不得。声绕枯桑，根在沙塞。黄河彻底，<br>
　　顽直到海。一气抟束，万物无态。唯有吾庭前杉松树枝，<br>
　　枝枝健在。<p>卷826_8 「蒿里」贯休<br> 
　　兔不迟，乌更急，但恐穆王八骏，著鞭不及。所以蒿里，<br>
　　坟出蕺蕺。气凌云天，龙腾凤集。尽为风消土吃，<br>
　　狐掇蚁拾。黄金不啼玉不泣，白杨骚屑，乱风愁月。<br>
　　折碑石人，莽秽榛没。牛羊O@，时见牧童儿，弄枯骨。<p>卷826_9 「临高台」贯休<br> 
　　凉风吹远念，使我升高台。宁知数片云，不是旧山来。<br>
　　故人天一涯，久客殊未回。雁来不得书，空寄声哀哀。<p>卷826_10 「杞梁妻」贯休<br> 
　　秦之无道兮四海枯，筑长城兮遮北胡。筑人筑土一万里，<br>
　　杞梁贞妇啼呜呜。上无父兮中无夫，下无子兮孤复孤。<br>
　　一号城崩塞色苦，再号杞梁骨出土。疲魂饥魄相逐归，<br>
　　陌上少年莫相非。<p>卷826_11 「古离别」贯休<br> 
　　离恨如旨酒，古今饮皆醉。只恐长江水，尽是儿女泪。<br>
　　伊余非此辈，送人空把臂。他日再相逢，清风动天地。<p>卷826_12 「战城南二首」贯休<br> 
　　万里桑干傍，茫茫古蕃壤。将军貌憔悴，抚剑悲年长。<br>
　　胡兵尚陵逼，久住亦非强。邯郸少年辈，个个有伎俩。<br>
　　拖枪半夜去，雪片大如掌。<br>
　　碛中有阴兵，战马时惊蹶。轻猛李陵心，摧残苏武节。<br>
　　黄金锁子甲，风吹色如铁。十载不封侯，茫茫向谁说。<p>卷826_13 「少年行」贯休<br> 
　　锦衣鲜华手擎鹘，闲行气貌多轻忽。<br>
　　稼穑艰难总不知，五帝三皇是何物。<br>
　　自拳五色裘，迸入他人宅。却捉苍头奴，玉鞭打一百。<br>
　　面白如削玉，猖狂曲江曲。马上黄金鞍，适来新赌得。<p>卷826_14 「梦游仙四首」贯休<br> 
　　梦到海中山，入个白银宅。逢见一道士，称是李八伯。<br>
　　三四仙女儿，身著瑟瑟衣。手把明月珠，打落金色梨。<br>
　　车渠地无尘，行至瑶池滨。森森椿树下，白龙来嗅人。<br>
　　宫殿峥嵘笼紫气，金渠玉砂五色水。<br>
　　守阍仙婢相倚睡，偷摘蟠桃几倒地。<p>卷826_15 「轻薄篇二首」贯休<br> 
　　绣林锦野，春态相压。谁家少年，马蹄蹋蹋。<br>
　　斗鸡走狗夜不归，一掷赌却如花妾。谁云不颠不狂，<br>
　　其名不彰，悲夫！<br>
　　木落萧萧，虫鸣唧唧。不觉朱蔫脸红，霜劫鬓漆。<br>
　　世途多事，泣向秋日。方今少壮不努力，老大徒伤悲，<br>
　　如何？<p>卷826_16 「长安道」贯休<br> 
　　憧憧合合，八表一辙。黄尘雾合，车马火热。名汤风雨，<br>
　　利辗霜雪。千车万驮，半宿关月。上有尧禹，下有夔l.<br>
　　紫气银轮兮常覆金阙。仙掌捧日兮浊河澄澈。<br>
　　愚将草木兮有言，与华封人兮不别。<p>卷826_17 「洛阳尘」贯休<br> 
　　昔时昔时洛城人，今作茫茫洛城尘。我闻富有石季伦，<br>
　　楼台五色干星辰。乐如天乐日夜闻，锦姝绣妾何纷纷。<br>
　　真珠帘中，姑射神人。文金线玉，香成暮云。孙秀若不杀，<br>
　　晋室应更贫。伊水削行路，冢石花磷磷。苍茫金谷园，<br>
　　牛羊荆榛。飞鸟好羽毛，疑是绿珠身。<p>卷826_18 「富贵曲二首」贯休<br> 
　　有金张族，骄奢相续。琼树玉堂，雕墙绣毂。纨绮杂杂，<br>
　　钟鼓合合。美人如白牡丹花，半日只舞得一曲。乐不乐，<br>
　　足不足，争教他爱山青水绿。<br>
　　如神若仙，似兰同雪。乐戒于极，胡不知辍。<br>
　　只欲更缀上落花，恨不能把住明月。太山肉尽，东海酒竭。<br>
　　佳人醉唱，敲玉钗折。宁知耘田车水翁，日日日灸背欲裂。<p>卷826_19 「野田黄雀行」贯休<br> 
　　高树风多，吹尔巢落。深蒿叶暖，宜尔依泊。莫近^类，<br>
　　蛛网亦恶。饮野田之清水，食野田之黄粟。深花中睡，<br>
　　ej土里浴。如此即全胜啄太仓之谷，而更穿人之屋。<p>卷826_20 「古意九首」贯休<br> 
　　一雨火云尽，闭门心冥冥。兰花与芙蓉，满院同芳馨。<br>
　　佳人天一涯，好鸟何嘤嘤。我有双白璧，不羡于虞卿。<br>
　　我有径寸珠，别是天地精。玩之室生白，潇洒身安轻。<br>
　　只应天上人，见我双眼明。<br>
　　阳乌烁万物，草木怀春恩。茫茫尘土飞，培壅名利根。<br>
　　我本是蓑笠，幼知天子尊。学为毛氏诗，亦多直致言。<br>
　　不慕需类，附势同崩奔。唯寻桃李蹊，去去长者门。<br>
　　美人如游龙，被服金鸳鸯。手把古刀尺，在彼白玉堂。<br>
　　文章深掣曳，珂鸣丁当。好风吹桃花，片片落银床。<br>
　　何妨学羽翰，远逐朱鸟翔。<br>
　　乾坤有清气，散入诗人脾。圣贤遗清风，不在恶木枝。<br>
　　千人万人中，一人两人知。忆在东溪日，花开叶落时。<br>
　　几拟以黄金，铸作钟子期。<br>
　　莫轻白云白，不与风雨会。莫见守羊儿，或是初平辈。<br>
　　人生非日月，光辉岂常在。一荣与一辱，古今常相对。<br>
　　君不见于公门，子孙好冠盖。<br>
　　古交如真金，百炼色不回。今交如暴流，倏忽生尘埃。<br>
　　我愿君子气，散为青松栽。我恐荆棘花，只为小人开。<br>
　　伤心复伤心，吟上高高台。<br>
　　常思谢康乐，文章有神力。是何清风清，凛然似相识。<br>
　　一种为顽ǎ得作翻经石。一种为枯槁，得作登山屐。<br>
　　永嘉为郡后，山水添鲜碧。何当学羽翰，一去观遗迹。<br>
　　常思李太白，仙笔驱造化。玄宗致之七宝床，<br>
　　虎殿龙楼无不可。一朝力士脱靴后，玉上青蝇生一个。<br>
　　紫皇殿前五色麟，忽然掣断黄金锁。五湖大浪如银山，<br>
　　满船载酒挝鼓过。贺老成异物，颠狂谁敢和。<br>
　　宁知江边坟，不是犹醉卧。<br>
　　忆在山中时，丹桂花葳蕤。红泉浸瑶草，白日生华滋。<br>
　　箬屋开地炉，翠墙挂藤衣。看经竹窗边，白猿三两枝。<br>
　　东峰有老人，眼碧头骨奇。种薤煮白石，旨趣如婴儿。<br>
　　月上来打门，月落方始归。授我微妙诀，恬澹无所为。<br>
　　别来六七年，只恐白日飞。<p>卷826_21 「酷吏词」贯休<br> 
　　霰雨，风吼如薄Ｓ雄庞雄牛暮投我宿。吁叹自语，<br>
　　云太守酷。如何如何，掠脂斡肉。吴姬唱一曲，<br>
　　等闲破红束。韩娥唱一曲，锦段鲜照屋。宁知一曲两曲歌，<br>
　　曾使千人万人哭。不惟哭，亦白其头，饥其族。<br>
　　所以祥风不来，和气不复。蝗乎乎，东西南北。<p>卷826_22 「还举人歌行卷」贯休<br> 
　　厚于铁围山上铁，薄似双成仙体缬。蜀机凤雏动蹩a，<br>
　　珊瑚枝枝撑著月。王恺家中藏难掘，颜回饥]愁天雪。<br>
　　古松直笔雷不折，雪衣女啄蟠桃缺。入龙宫步迟迟，<br>
　　绣帘银殿何参差，即不知骊龙失珠知不知。<p>卷826_23 「陈宫词」贯休<br> 
　　缅想当时宫阙盛，荒宴椒房桃⑹ァＳ袷骰ǜ璋倩里，<br>
　　珊瑚窗中海日迸。大臣来朝酒未醒，酒醒忠谏多不听。<br>
　　陈宫因此成野田，耕人犁破宫人镜。<p>卷826_24 「拟齐梁酬所知见赠二首」贯休<br> 
　　静只焚香坐，咏怀悲岁阑。佳人忽有赠，满手红琅\.<br>
　　不独耀肌魄，将行为羽翰。酬如上青天，风雪空漫漫。<br>
　　美如仙鼎金，清如纤手琴。孙登啸一声，缥缈不可寻。<br>
　　但觉神洋洋，如入三昧林。释手复在手，古意深复深。<br>
　　惭无英琼瑶，何以酬知音。<p>卷826_25 「经古战场」贯休<br> 
　　茫茫凶荒，迥如天设。驻马四顾，气候迂结。秋空峥嵘，<br>
　　黄日将没。多少行人，白日见物。莫道路高低，尽是战骨。<br>
　　莫见地赤碧，尽是征血。昔人昔人既能忠尽于力，<br>
　　身糜戈戟，脂其风，膏其域。今人何不绳其塍，植其食。<br>
　　而使空旷年年，常贮愁烟。使我至此，不能无言。<p>卷826_26 「村行遇猎」贯休<br> 
　　猎师纷纷走榛莽，女亦相随把弓矢。南北东西尽杀心，<br>
　　断烧残云在围里。鹘拂荒田兔成血，竿打黄茅雉惊起。<br>
　　伤嗟个辈亦是人，一生将此关身己。我闻天地之大德曰生，<br>
　　又闻万事皆天意，何遣此人又如此。犹更愿天公一丈雪，<br>
　　深山麋鹿尽冻死。<p>卷826_27 「渔家」贯休<br> 
　　赤芦盖屋低压恰，沙涨柴门水痕叠。黄鸡青犬花蒙笼，<br>
　　渔女渔儿扫风叶。有叟相逢带秋醉，自拔船桩色无愧。<br>
　　前山脚下得鱼多，恶浪堆中尽头睡。但得忘筌心自乐，<br>
　　肯羡前贤钓清渭。终须画取挂秋堂，与尔为邻有深意。<p>卷826_28 「田家作」贯休<br> 
　　田家老翁无可作，昼甑蒸梨香漠漠。只向阶前曝背眠，<br>
　　赤桑大叶时时落。古df侵门桃竹密，仓囤峨峨欲遮日。<br>
　　自云孙子解耕耘，四五年来腹多实。我闻此语心自悲，<br>
　　世上悠悠岂得知，稼而不穑徒尔为。<p>卷826_29 「江边祠」贯休<br> 
　　松森森，江浑浑，江边古祠空闭门。精灵应醉社日酒，<br>
　　白龟咬断菖蒲根。花残泠红宿雨滴，土龙甲湿鬼眼赤。<br>
　　天符早晚下空碧，昨夜前村行霹雳。<p>卷826_30 「苦热寄赤松道者」贯休<br> 
　　天云如烧人如炙，天地炉中更何适。蝉喘雷干冰井融，<br>
　　些子清风有何益。守羊真人聃之役，高吟招隐倚碧壁。<br>
　　紫气红烟鲜的的，涧茗园瓜L尘色，骄冷奢凉合相忆。<p>卷826_31 「偶作二首」贯休<br> 
　　新诗一千首，古锦初下机。除月与鬼神，别未有人知。<br>
　　子期去不返，浩浩良不悲。不知天地间，知者复是谁。<br>
　　门前数枝路，路路车马鸣。名埃与利尘，千里万里行。<br>
　　只见青山高，岂见青山平。朱门势峨峨，冠盖何光明。<br>
　　黄鸟在花里，青蝉夺其声。尔生非金玉，岂常贵复贞。<br>
　　寄言之子心，可以归无形。<p>卷826_32 「夜夜曲」贯休<br> 
　　蟪蛄切切风骚骚，芙蓉喷香蟾蜍高。<br>
　　孤灯耿耿征妇劳，更深扑落金错刀。<p>卷826_33 「春晚书山家屋壁二首」贯休<br> 
　　柴门寂寂黍饭馨，山家烟火春雨晴。<br>
　　庭花魉泠泠，小儿啼索树上莺。<br>
　　水香塘黑蒲森森，鸳鸯如家禽。前村后垄桑柘深，<br>
　　东邻西舍无相侵。蚕娘洗茧前溪渌，牧童吹笛和衣浴。<br>
　　山翁留我宿又宿，笑指西坡瓜豆熟。<p>卷826_34 「春晚闲居寄陈嵩伯」贯休<br> 
　　春霖闭门久，春色聚庭木。一梦辞旧山，四邻有新哭。<br>
　　菰蒲生白水，风篁擢纤玉。为忆湖上翁，花时独冥目。<p>卷826_35 「长持经僧」贯休<br> 
　　唠唠长夜坐，唠唠早起。杉森森，不见长，<br>
　　人声续续如流水。金挣玉，吐宫咽徵。头低草木，<br>
　　手合神鬼。日消三两黄金争得止，而槁木朽枝，一食而已。<br>
　　伤嗟浮世之人，善事不曾入耳。<p>卷826_36 「茫茫曲」贯休<br> 
　　茫茫复茫茫，满眼皆埃尘。莫言白发多，茎茎是愁筋。<br>
　　未达苦雕伪，及达多不仁。浅深与高低，尽能生棘榛。<br>
　　茫茫四大愁杀人。<p>卷826_37 「古镜词上刘侍郎」贯休<br> 
　　至宝不自宝，照古还照今。仙人手胼胝，寥秋沈沈。<br>
　　不是十二面，不是百炼金。若非八彩眉，不可辄照临。<br>
　　即归玉案头，为君整冠簪。即居吾君手，照出天下心。<br>
　　恭闻太宗朝，此镜当宸襟。六合悬清光，万里无尘侵。<br>
　　此镜今又出，天地还得一。<p>卷826_38 「送姜道士归南岳」贯休<br> 
　　松品落落，雪格索索。眼有三角，头峭五岳。若不居岳，<br>
　　此处难著。药僮貌蛮名鄙彼，葫芦酒满担劣起。<br>
　　万里长风啸一声，九贞须拍黄金几。落叶萧萧□杳□，<br>
　　送师言了意未了。意未了，他时为我致取一部音声鸟。<p>卷826_39 「了仙谣」贯休<br> 
　　海中紫雾蓬莱岛，安期子乔去何早。游戏多骑白骐，<br>
　　须发如银未曾老。亦留仙诀在人间，啮镞终言药非道。<br>
　　始皇不得此深旨，远遣徐福生忧恼。紫术黄精心上苗，<br>
　　大还小还行中宝。若师方术弃心师，浪似雪山何处讨。 
<p>　　　　　　　　　　　　　　卷八百二十七<p>卷827_1 「循吏曲上王使君」贯休<br>
　　需宿需宿，炳烂光合。蒸蒸婺民，钟此多福。自东自西，<br>
　　自南自北。伊飞伊走，乳乳良牧。和气无形，春光自成。<br>
　　大信不信，贻厥无朕。需女需女，尔亦须语。使君为理，<br>
　　玄风震古。需女需女，尔亦须语。我愿喙长三千里，<br>
　　枕著玉阶奏明主。<p>卷827_2 「古镜词」贯休<br>
　　我有一面镜，新磨似秋月。上唯金膏香，下状骊龙窟。<br>
　　等闲不欲开，丑者多不悦。或问几千年，轩辕手中物。<p>卷827_3 「怀张为、周朴」贯休<br>
　　张周二夫子，诗好人太癖。更不过岭来，如今头尽白。<br>
　　人传禹力不到处，河声流向西。又到处即闭户，<br>
　　逢君方展眉。不知是不是，若是即大奇。我又闻二公，<br>
　　心与人不同，一生常在寂寞中。有时狂吟入僧宅，<br>
　　锦囊鸟啼荔枝红。有时冥搜海山脑，珊瑚枝动日杲杲。<br>
　　圣君在上知不知，赤面浊醪许多好。<p>卷827_4 「题弘三藏院」贯休<br>
　　仪清态淡雕琼瑰，卷帘潇洒无尘埃。岳茶如乳庭花开，<br>
　　信心弟子时时来。灌顶坛严伸pg塞，三十年功苦拘束。<br>
　　梵僧梦里授微言，雪岭白牛力深得。水精一索香一炉，<br>
　　红莲花舌生醍醐。初听喉音宝楼阁，<br>
　　如闻魔王宫殿拉金瓦落。次听妙音大随求，<br>
　　更觉人间万事深悠悠。四音俱作清且柔，<br>
　　爱河浊浪却倒流。却倒流兮无处去，碧海含空日初曙。<p>卷827_5 「古意代友人投所知」贯休<br>
　　青松虽有花，有花不如无。贫井泉虽清，且无金辘轳。<br>
　　客从远方来，遗我古铜镜。挂之玉堂上，如对轩辕圣。<br>
　　天龙睡坤腹，土蚀金鬣绿。因知燕赵佳人颜似玉，<br>
　　不得此镜终不（缺一字）。<p>卷827_6 「闻知己入翰林」贯休<br>
　　天骥头似鸟，倏忽四天下。南金色如椹，入火不见火。<br>
　　吾交二名士，遽立于帝左。凤姿既出世，天意嘱在我。<br>
　　奇哉子渊颂，无可无不可。<p>卷827_7 「上裴大夫二首」贯休<br>
　　我有一端绮，花彩鸾凤群。佳人金错刀，何以裁此文。<br>
　　我有白云琴，朴斫天地精。俚耳不使闻，虑同众乐听。<br>
　　指指法仙法，声声圣人声。一弹四时和，再弹中古清。<br>
　　庭前梧桐枝，飒飒南风生。还希师旷怀，见我心不轻。<p>卷827_8 「上刘商州」贯休<br>
　　周邵吁嘘气，结为祯祥云。客从远方来，持此将赠君。<br>
　　时命偶不谬，授馆终南东。至祭羰Γ不寐如老农。<br>
　　丘轲文之天，代天有馀功。代天复代天，后稷何所从。<p>卷827_9 「闲居拟齐梁四首」贯休<br>
　　夜雨山草滋，爽籁生古木。闲吟竹仙偈，清于嚼金玉。<br>
　　蟋蟀啼坏墙，苟免悲局促。道人优昙花，迢迢远山绿。<br>
　　果熟无低枝，芳香入屏帷。故人久不来，萱草何离离。<br>
　　苦吟斋貌减，更被杉风吹。独赖湖上翁，时为烹露葵。<br>
　　红藕映嘉鲂，澄池照孤坐。池痕放文彩，雨气增慵堕。<br>
　　山翁寄术药，幸得秋病可。终召十七人，云中备香火。<br>
　　清气生沧洲，残云落林薮。放鹤久不归，不知更归否。<br>
　　支策到江湄，江皋木叶飞。自怜为客远，还如鹊绕枝。<br>
　　南枝复北枝，玉露沾毛衣。<p>卷827_10 「塞上曲二首」贯休<br>
　　锦袷胡儿黑如漆，骑羊上冰如箭疾。蒲萄酒白雕腊红，<br>
　　苜蓿根甜沙鼠出。单于右臂何须断，天子昭昭本如日。<br>
　　一握p髯一握丝，须知只为平戎术。<br>
　　去年转斗阴山脚，生得单于却放却。今年深入于不毛，<br>
　　胡兵拔帐遗弓刀。男儿须展平生志，为国输忠合天地。<br>
　　甲穿虽即失黄金，剑缺犹能生紫气。塞草萋萋兵士苦，<br>
　　胡虏如今勿胡虏。封侯十万始无心，玉关凯入君看取。<p>卷827_11 「拟齐梁体寄冯使君三首」贯休<br>
　　庭鸟多好音，相呼灌木中。竹房更何有，还如鸟巢空。<br>
　　赖逢富人侯，真东晋谢公。煌煌发令姿，珂鸣丁冬。<br>
　　故山有深霞，未如旌旗红。惭非卫霍松，何以当清风。<br>
　　露益蝉声长，蕙兰垂紫带。清吟待明月，孤云忽为盖。<br>
　　伊余石林人，本是烧辈。频接谢公棋，输多未曾赛。<br>
　　大道贵无心，圣贤为始慕。秋空共澄洁，美玉同贞素。<br>
　　伟哉桐江守，雌黄出金口。为文能废兴，谈道弭空有。<br>
　　雪林槁枯者，坐石听亦久。还疑紫磨身，成居灵运后。<p>卷827_12 「书匡山老僧庵」贯休<br>
　　oY红实好鸟语，银髯瘦僧貌如祖。香烟饕律暇郏<br>
　　冥心缥缈入铁圄。白作梦枕藤屦，东峰山媪贡瓜乳。<p>卷827_13 「读顾况歌行」贯休<br>
　　雪泥露金冰滴瓦，枫柽火著僧留坐。忽睹逋翁一轴歌，<br>
　　始觉诗魔辜负我。花飞飞，雪霏霏，三珠树晓珠累累。<br>
　　妖狐爬出西子骨，雷车拶破织女机。忆昔鄱阳寺中见一碣，<br>
　　逋翁词兮逋翁札。庾翼未伏王右军，李白不知谁拟杀。<br>
　　别，别，若非仙眼应难别。不可说，不可说，<br>
　　离乱乱离应打折。<p>卷827_14 「冬末病中作二首」贯休<br>
　　冬风吹草木，亦吹我病根。故人久不来，冷落如丘园。<br>
　　聃龙与摩诘，吁叹非不闻。顾惟年少时，未合多忧勤。<br>
　　风钟远孤枕，雪水流冻痕。空馀微妙心，期空静者论。<br>
　　胸中有一物，旅拒复攻击。向下还上来，唯疑是肺石。<br>
　　山童顽且小，用之复何益。教洗煮茶铛，雪团打邻壁。<br>
　　宛转无好姿，裴回更何适。庭前早梅树，坐见花尽碧。<br>
　　屋老多鼠窠，窗卑露山脊。近来胸中物，已似输药力。<br>
　　微吟复微吟，依稀似庄舄。<p>卷827_15 「遇叶进士」贯休<br>
　　文章拟真宰，仪冠冷如璧。山寺偶相逢，眼青胜山色。<br>
　　气隆多慷慨，语澹无他力。金绳残果落，竹阁凉雨滴。<br>
　　自愧龙钟人，见此冲天翼。<p>卷827_16 「寄杜使君」贯休<br>
　　清辰卷珠帘，盥漱香满室。杉松经雪后，别有精彩出。<br>
　　琅函芙蓉书，开之向阶日。好鸟常解来，孤云偶相失。<br>
　　有时作章句，气概还鲜逸。茫茫世情世，谁人爱真实。<br>
　　清高慕玄度，宴默攀道一。残磬隔风林，微阳解冰笔。<br>
　　亦知休明代，谅无经济术。门前九个峰，终拟为文乞。<p>卷827_17 「寄高员外」贯休<br>
　　冷冽苍黄风似劈，雪骨冰筋满瑶席。庭松流污相抵吃，<br>
　　霜絮重裘火无力。孤峰地炉烧白枥，庞眉道者应相忆。<br>
　　倏忽维阳岁云暮，寂寥不觉成章句。惟应将寄蕊珠宫，<br>
　　禅刹云深一来否。<p>卷827_18 「书陈处士屋壁二首」贯休<br>
　　有叟傲尧日，发白肌肤红。妻子亦读书，种兰清溪东。<br>
　　白云有奇色，紫桂含天风。即应迎鹤书，肯羡于洞洪。<br>
　　高步前山前，高歌北山北。数载卖甘橙，山赀近云足。<br>
　　新诗不将出，往往僧乞得。唯云李太白，亦是偷桃贼。<br>
　　吟狂鬼神走，酒酽天地黑。青刍生阶除，撷之束成束。<p>卷827_19 「对月作」贯休<br>
　　今人看此月，古人看此月。如何古人心，难向今人说。<br>
　　古人求禄以及亲，及亲如之何？忠孝为朱轮。<br>
　　今人求禄唯庇身，庇身如之何？恶木多斜文。<br>
　　斜文复斜文，颠窒何纷纷。<p>卷827_20 「山茶花」贯休<br>
　　风裁日染开仙囿，百花色死猩血谬。<br>
　　今朝一朵堕阶前，应有看人怨孙秀。<p>卷827_21 「上孙使君」贯休<br>
　　圣主得贤臣，天地方交泰。恭惟岳精粹，多出于昭代。<br>
　　君侯握文镜，独立尘埃外。王演俗容仪，崔陵小风概。<br>
　　馨香拥兰雪，峻秀高嵩岱。嵇松领岁寒，庄剑无砻淬。<br>
　　威棱玉霜直，匠石金槌大。诗穿明月珠，道拍安期背。<br>
　　中兴鸾凤集，直道风云会。万卷似无书，三山如历块。<br>
　　德乎天所纵，清矣谁堪对。有法在朝端，无尘到冠盖。<br>
　　具瞻从密勿，旦夕调鼎鼐。为君整衢尊，为君戢蕃塞。<br>
　　岂知吾后意，忧此毗陵最。亲手赐彤弓，苍生是赖。<br>
　　下车邻寇散，是物冰壶内。龚遂爱廉平，次公太繁碎。<br>
　　F襦砧动地，父母歌XT.□雪锁戈a，非烟绕旌旆。<br>
　　宁思子产冰，肯羡任棠薤。忽如春再来，不独天重戴。<br>
　　昂藏海峤鹤，冷碧仙庭桧。物物动和气，家家有新态。<br>
　　芙蓉开幕，锦帐无纤埂９慕谴┒吃疲恩波动耕耒。<br>
　　奸回改精魄，礼教书绅带。必于尧舜日，还似房杜辈。<br>
　　野人有章句，格力亦慷慨。若不入丘门，世间更谁爱。<p>卷827_22 「哭灵一上人」贯休<br>
　　一公何不在，空有远公名。共说岑山路，今时不可行。<br>
　　旧房松更老，新塔草初生。经论传缁侣，文章遍墨卿。<br>
　　禅林枝干折，法宇栋梁倾。谁俊修僧史，应知传已成。<p>卷827_23 「行路难」贯休<br>
　　君不见山高海深人不测，古往今来转青碧。<br>
　　浅近轻浮莫与交，地卑只解生荆棘。谁道黄金如粪土，<br>
　　张耳陈馀断消息。行路难，行路难，君自看。<br>
　　不会当时作天地，刚有多般愚与智。到头还用真宰心，<br>
　　何如上下皆清气。大道冥冥不知处，那堪顿得羲和辔。<br>
　　义不义兮仁不仁，拟学长生更容易。负心为垆复为火，<br>
　　缘木求鱼应且止。君不见烧金炼石古帝王，<br>
　　鬼火荧荧白杨里。<br>
　　君不见道傍废井生古木，本是骄奢贵人屋。<br>
　　几度美人照影来，素绠银瓶濯纤玉。云飞雨散今如此，<br>
　　绣闼雕甍作荒谷。沸渭笙歌君莫夸，不应常是西家哭。<br>
　　休说遗编行者几，至竟终须合天理。败他成此亦何功，<br>
　　苏张终作多言鬼。行路难，行路难，不在羊肠里。<br>
　　九有茫茫共尧日，浪死虚生亦非一。清净玄音竟不闻，<br>
　　花眼酒肠暗如漆。或偶因片言只字登第光二亲，<br>
　　又不能献可替否航要津。口谭羲轩与周孔，<br>
　　履行不及屠沽人。行路难，行路难，日暮途远空悲叹。<br>
　　君不见道傍树有寄生枝，青青郁郁同荣衰。<br>
　　无情之物尚如此，为人不及还堪悲。父归坟兮未朝夕，<br>
　　已分黄金争田宅。高堂老母头似霜，心作数支泪常滴。<br>
　　我闻忽如负芒刺，不独为君空叹息。古人尺布犹可缝，<br>
　　浔阳义犬令人忆。寄言世上为人子，孝义团圆莫如此。<br>
　　若如此，不遄死兮更何俟。<p>卷827_24 「泊秋江」贯休<br>
　　岸如洞庭山似剡，船漾清溪凉胜簟。<br>
　　月白风高不得眠，枯苇丛边钓师魇。<p>卷827_25 「嘲商客」贯休<br>
　　苇萧萧，风海落日江头何处客。<br>
　　斜倚帆樯不唤人，五湖浪向心中白。<p>卷827_26 「寄王涤」贯休<br>
　　梅月多开户，衣裳润欲滴。寂寥虽无形，不是小雠敌。<br>
　　地虚草木壮，雨白桃李赤。永日无人来，庭花苦狼藉。<br>
　　吟高好鸟觑，风静茶烟直。唯思莱子来，衣拖五般色。<p>卷827_27 「上冯使君五首」贯休<br>
　　撑船碧江上，春日何迟迟。汀花最深处，拾得鸳鸯儿。<br>
　　渔父无忧苦，水仙亦何别。眠在绿苇边，不知钓筒发。<br>
　　樵叟无忧苦，地仙亦何别。茆屋岸花中，弄孙头似雪。<br>
　　扣舷得新诗，茶煮桃花水。n5々数片帆，去去殊未已。<br>
　　仁政无不及，乳獭将子行。谁家苦竹林，中有读书声。<p>卷827_28 「拟君子有所思二首」贯休<br>
　　我爱正考甫，思贤作商颂。我爱扬子云，理乱皆如凤。<br>
　　振衣中夜起，露花香旖旎。扑碎骊龙明月珠，<br>
　　敲出凤凰五色髓。陋卷萧萧风析析，缅想斯人胜璧。<br>
　　寂寥千载不相逢，无限区区尽虚掷。君不见沈约道，<br>
　　佳人不在兹，春光为谁惜。<br>
　　安得龙猛笔，点石为黄金。散为酷吏家，使无贪残心。<br>
　　甘棠密叶成翠幄，款凤不来天地塞。所以倾国倾城人，<br>
　　如今如今不可得。<p>卷827_29 「古塞下曲四首」贯休<br>
　　古塞腥膻地，胡兵聚如蝇。寒雕中n石，落在黄河冰。<br>
　　苍茫逻C城，ㄔ羝兴。铸金祷秋穹，还拟相凭陵。<br>
　　战骨践成尘，飞入征人目。黄云忽变黑，战鬼作阵哭。<br>
　　阴风吼大漠，火号出不得。谁为天子前，唱此边城曲。<br>
　　日向平沙出，还向平沙没。飞蓬落军营，惊雕去天末。<br>
　　帝乡青楼倚霄汉，歌吹掀天对花月。岂知塞上望乡人，<br>
　　日日双眸滴清血。<br>
　　狼烟在阵云，匈奴爱轻敌。领兵不知数，牛羊复吞碛。<br>
　　严冬大河枯，嫖姚去深击。战血染黄沙，风吹映天赤。<p>卷827_30 「鼓腹曲」贯休<br>
　　我昔不幸兮遭百罹，苍苍留我兮到好时。<br>
　　耳闻钟鼓兮生丰肌，白发却黑兮自不知。东邻老人好吹笛，<br>
　　仓囤峨峨谷多赤。饼红虾兮析麋腊，有酒如浊醯兮呼我吃。<br>
　　往往醉倒潢粗水边兮人尽识，孰云六五帝兮四三皇。<br>
　　如夔如龙兮如龚黄，吾不知此之言兮是何之言兮。<p>卷827_31 「经旷禅师院」贯休<br>
　　吾师楞伽山中人，气岸古淡僧麒麟。曹溪老兄一与语，<br>
　　金玉声利，泥弃唾委。兀兀如顽云，骊珠兮固难价其价，<br>
　　灵芝兮何以根其根。真貌枯槁言朴略，衲衣烂黑烧岳痕。<br>
　　忆昔十四五年前苦寒节，礼师问师楞伽月。<br>
　　此时师握玉麈尾，报我却云非日月，一敲粉碎狂性歇。<br>
　　庭松无韵冷撼骨，搔窗擦檐数枝雪。迩来流浪于吴越，<br>
　　一片闲云空皎洁。再来寻师已蝉蜕，U卜枝枯醴泉竭。<br>
　　水檀香火遗影在，甘露松枝月中折。宝师往日真隐心，<br>
　　今日不能堕双血。<p>卷827_32 「边上作三首」贯休<br>
　　山无绿兮水无清，风既毒兮沙亦腥。<br>
　　胡儿走马疾飞鸟，联翩射落云中声。<br>
　　阵云忽向沙中起，探得胡兵过辽水。<br>
　　堪嗟护塞征戍儿，未战已疑身是鬼。<br>
　　见说青冢穴，中有白野狐。时时出沙碛，向东而号呼。<br>
　　号呼复号呼，画师图得无。<p>卷827_33 「送张拾遗赴施州司户」贯休<br>
　　道之大道古太古，二字为名争莽卤。社稷安危在直言，<br>
　　须历尧阶挝谏鼓。恭闻吾皇至圣深无比，推席却几听至理。<br>
　　一言偶未合尧聪，贾生须看湘江水。<br>
　　君不见顷者百官排闼赴延英，阳城不死存令名。<br>
　　又不见仲尼遥奇司马子，玉垂绅合如此。<br>
　　公乎公乎施之掾，江上春风喜相见。畏天之命复行行，<br>
　　芙蓉为衣胜J绢。好音入耳应非久，三峡闻猿莫回首。<br>
　　且啜千年羹，醉巴酒。<p>卷827_34 「书倪氏屋壁三首」贯休<br>
　　茶烹绿乳花映帘，撑沙苦笋银纤纤。<br>
　　窗中山色青翠粘，主人于我情无厌。<br>
　　白桑红椹莺咽咽，面揉玉尘饼挑雪。<br>
　　将为数日已一月，主人于我特地切。<br>
　　水娇草媚掩山路，睡槎鸳鸯如画作。<br>
　　春光霭霭忽已暮，主人刚地不放去。<p>卷827_35 「续姚梁公坐右铭」贯休<br>
　　善为尔诸身，行为尔性命。祸福必可转，莫悫言前定。<br>
　　见人之得，如己之得，则美无不克。见人之失，如己之失，<br>
　　是亨贞吉。反此之徒，天鬼必诛。福先祸始，好杀灭纪，<br>
　　不得不止。守谦寡欲，善善恶恶，不得不作。无见贵热，<br>
　　谄走蹩a.无轻贱微，上下相依。古圣著书，LL孳孳。<br>
　　忠孝信行，越食逾衣。生天地间，未或非假。身危彩虹，<br>
　　景速奔马。胡不自强，将升玉堂。胡为自坠，言虚行伪。<br>
　　艳殃尔寿须戒，酒腐尔肠须畏。励志须至，扑满必破。<br>
　　非莫非于饰非，过莫过于文过。及物阴功，子孙必封。<br>
　　无恃文学，是司奇薄。患随不忍，害逐无足。一此一彼，<br>
　　谐宫合徵。亲仁下问，立节求己。恶木之阴匪阴，<br>
　　盗泉之水匪水。世孚草草，能生几几。直须如冰如玉，<br>
　　种桃种李。嫉人之恶，酬恩报义。忽己之慢，成人之美。<br>
　　毋担虚誉，无背至理。恬和舫，冲融终始。<br>
　　天人之行，尽此而已。丁宁丁宁，戴发含齿。<p>卷827_36 「上卢少卿觅千文」贯休<br>
　　荆山有美玉，含华尚炳烂。堪为圣君玺，堪为圣君案。<br>
　　草木润不凋，烟霞覆不散。野人到山下，仰视星辰畔。<br>
　　倘或如栗黄，保之上霄汉。<p>卷827_37 「谢卢少卿惠千文」贯休<br>
　　庐山有石镜，高倚无尘垢。昼景分烟萝，夜魄侵星斗。<br>
　　苞含物象列，搜照鱼龙吼。寄谢天地间，毫端皆我有。 
<p>　　　　　　　　　　　　　　卷八百二十八<p>卷828_1 「大蜀皇帝寿春节进尧铭舜颂二首。尧铭」贯休<br>
　　金册昭昭，列圣孤标。仲尼有言，巍巍帝尧。承天眷命，<br>
　　罔厥矜骄。四德炎炎，阶q不凋。永孚于休，垂衣飘u.<br>
　　吾皇则之，小心翼翼。秉阳亭毒，不遑暇食。土阶苔绿，<br>
　　茅茨雪滴。君既天赋，相亦天锡。德c金镜，以圣继圣。<br>
　　汉高将将，太宗兵柄。吾皇则之，日新德盛。朽索六马，<br>
　　罔坠厥命。熙熙蓼萧，块润风调。舞擎干羽，囿入刍荛。<br>
　　既玉其叶，亦金其枝。叶叶枝枝，百工允。享国如尧，<br>
　　不疑不疑。<p>卷828_2 「大蜀皇帝寿春节进尧铭舜颂二首。舜颂」贯休<br>
　　高高历山，有黍有粟。皇皇大舜，合尧玄德。五典克从，<br>
　　四门伊穆。大道将行，天下为公。临下有赫，选贤用能。<br>
　　吾皇则之，无疚抟荨Ｋ缲势坊悖光光得一。千辐临顶，<br>
　　十在随跸。大哉大同，为光为龙。吾皇则之，圣谋隆隆。<br>
　　纳隍孜孜，考考切切。六宗是，五瑞斯列。排麟环凤，<br>
　　披香立雪。四夷纳赆，九围有截。昔救世师，降生竺乾。<br>
　　寿春亦然，万年万年。<p>卷828_3 「大蜀高祖潜龙日献陈情偈颂」贯休<br>
　　有叟有叟，居岳之室。忽振金汤，下彼f。闻蜀风景，<br>
　　地宁得一。富人侯王，旦]摩诘。龙角日角，紫气盘屈。<br>
　　揭日月行，符汤禹出。天步孔艰，横流犯跸。穆穆蜀俗，<br>
　　整整师律。髯发垂雪，忠贞贯日。四人苏活，万里丰谧。<br>
　　无雨不膏，有露皆滴。有叟有叟，无实行实。一瓶一衲，<br>
　　既朴且质。幸蒙顾盼，词暖恩郁。轩镜光中，愿如善吉。<p>卷828_4 「寄大愿和尚」贯休<br>
　　道朗居太山，达磨住熊耳。手擎清凉月，灵光溢天地。<br>
　　尽骑金师子，去世久已矣。吾师隐庐岳，外念全刳削。<br>
　　掷孔圣之日月，相空王之橐a.曾升麟德殿，谭无著，<br>
　　赐衣三铢让不著。唯思红泉白石阁，因随裴楷离京索。<br>
　　迩来便止于匡霍，瀑布千寻喷冷烟，旃檀一枝翘瘦鹤。<br>
　　岘首故人清信在，千书万书取不诺。微人昔为门下人，<br>
　　扣玄佩惠无边垠。自怜亦是师子子，未逾三载能股搿<br>
　　一从散席归宁后，溪寺更有谁相亲。青山古木入白浪，<br>
　　赤松道士为东邻。焚香西望情何极，不及昙诜泪空滴。<br>
　　桐江太守社中人，还送郄超米千石。宝书遽掩修章句，<br>
　　万里空函亦何益。终须一替辟蛇人，未解融神出空寂。<p>卷828_5 「上顾大夫」贯休<br>
　　碧海漾仙洲，骊珠外无宝。一岳倚青冥，群山尽如草。<br>
　　君侯圣朝瑞，动只关玄造。谁云倚天剑，含霜在怀抱。<br>
　　谁云青云险，门前是平道。洪民亦何幸，里巷清如扫。<br>
　　至化无经纶，至神无祝祷。即应炳文柄，孤平去浩浩。<br>
　　即应调鼎味，比屋堪封保。野人慕正化，来自海边岛。<br>
　　经传髻里珠，诗学池中藻。闭门十馀载，庭杉共枯槁。<br>
　　今朝投至鉴，得不倾肝脑。斯文如未精，归山更探讨。<p>卷828_6 「寒月送玄士入天台」贯休<br>
　　之子逍遥尘世薄，格淡于云语如鹤。相见唯谈海上山，<br>
　　碧侧青斜冷相沓。芒鞋竹杖寒冻时，玉霄忽去非有期。<br>
　　僮担赤笼密雪里，世人无人留得之。想入红霞路深邃，<br>
　　孤峰纵啸仙飙起。星精聚观泣海鬼，月涌薄烟花点水。<br>
　　送君丁宁有深旨，好寻佛窟游银地。雪眉衲僧皆正气，<br>
　　伊昔贞白先生同此意。若得神圣之药，即莫忘远相寄。<p>卷828_7 「上杜使君」贯休<br>
　　为鱼须处海，为木须在岳。一登君子堂，顿觉心寥廓。<br>
　　右听青女镜，左听宣尼铎。政术似蒲卢，诗情出冲漠。<br>
　　从来苦清苦，近更加澹薄。讼庭何所有，一只两只鹤。<br>
　　烟霞色拥墙，禾黍香侵郭。严霜与美雨，皆从二天落。<br>
　　苍生苦疮痍，如何尽消削。圣君新雨露，更作谁恩渥。<br>
　　即捉五色笔，密勿金銮角。即同房杜手，把乾坤橐a.<br>
　　休说卜圭峰，开门对林壑。<p>卷828_8 「送僧入马头山」贯休<br>
　　马头宝峰，秀塞寒空。有叟有叟，真隐其中。无味醍醐，<br>
　　亦非般若。白趾碧目，数百潇洒。苦竹大于杉，<br>
　　白熊卧如马。金钟撼壑，布水喷瓦。芙蓉堂开峰月入，<br>
　　岳精踏雪立屋下。伊余解攀缘，已是非常者。更有叟，<br>
　　独往来，与我语。情无刚强，气透今古。竹笠援补，<br>
　　芒鞋藤乳。北风倒人，干雪不聚，满头霜雪汤雪去。<br>
　　汤雪去，无人及，空望真气江上立。<p>卷828_9 「上卢使君」贯休<br>
　　夔龙在庙堂，虽然有佥议。苍生得父母，自是天之意。<br>
　　鄱阳气候正，文物皆鲜媚。金镜有馀光，春风少闲地。<br>
　　膺门倚寒碧，到者宁容易。宾从皆凤毛，爪牙悉猿臂。<br>
　　楼台千万户，锦绣龙歌沸。大惠虫鸟全，至严龙虎畏。<br>
　　可怜召伯树，婆娑不胜翠。诗搜日月华，道咽神仙味。<br>
　　嘉树白雀来，祥烟甘露坠。中川一带香，□开幽邃地。<br>
　　逸少情有馀，东山境不啻。恭闻圣天子，廊庙犹虚位。<br>
　　应知黎庶心，只恐征书至。<p>卷828_10 「送颢雅禅师」贯休<br>
　　霜锋擗石鸟雀聚，帆冻阴飙吹不举。芬陀利香释虎，<br>
　　幡幢冒雪争迎取。春光主，芙蓉堂窄堆花乳，<br>
　　手提金桴打金鼓。天花娉婷下如雨，狻猊座上师子语。<br>
　　苦却乐，乐却苦，卢至黄金忽如土。<p>卷828_11 「和杨使君游赤松山」贯休<br>
　　为郡三星无一事，龚黄意外扳乔松。日边扬历不争路，<br>
　　云外苔藓须留踪。溪月未落漏滴滴，隼已入山重重。<br>
　　扪萝盖输山屐伴，驻旆不见朝霞浓。乳猿剧黠挂险树，<br>
　　露木翠脆生诸峰。初平谢公道非远，黯然物外心相逢。<br>
　　石羊依稀瑶草，桃花仿佛开仙宫。终当归补吾君衮，<br>
　　好山好水那相容。<p>卷828_12 「送崔使君」贯休<br>
　　柳门柳门，芳草芊绵。日日日日，黯然黯然。<br>
　　子牟恋阙归阙，王粲下楼相别。食实得地，颇淹岁月。<br>
　　今朝天子在上，合雪必雪。况绛之牧，文行炳洁。<br>
　　释谓缘因，久昵清尘。王嘉迎安，远狎遗民。彼二子，<br>
　　厥或相似。论文不文，话道无滓。士有贵逼，势不可遏。<br>
　　麟步规矩，凤翥昂āａ首仁踪项频跋，商云乳麝香可撮，<br>
　　望尘□□连紫闼。吾皇必用整乾坤，莫忘江头白头达。<p>卷828_13 「杜侯行」贯休<br>
　　天目连天搏秀气，峥嵘作起新城地。德门钟秀光盛时，<br>
　　三虎八龙皆世瑞。顷者天乱下鲸翻海，烽火崩腾照行在。<br>
　　江表唯传君子营，剑冲牛斗疏真宰。金昆玉季轻三鼓，<br>
　　煮海悬鱼臣节苦。雁影参差入瑞烟，荆花灿烂开仙圃。<br>
　　我闻大中咸通真令主，相惟大杜兼小杜。<br>
　　但能致君活国济生人，亦何必须踏金梯，折桂树。<br>
　　宣宗懿宗调舜琴，大杜小杜为殷霖。出将入相兮功德深，<br>
　　生人受赐兮直至今。杜侯兄弟继之后，璞玉浑金美腾口。<br>
　　常言一呼百万何足云，终取封侯之印大如斗。<br>
　　恭闻吾皇似尧禹，搜索贤良皆面睹。杜侯杜侯，<br>
　　君傥修令德，克有终，即必还为大杜兼小杜。<br>
　　人之戴兮天笔注，国之福兮天固祚。四海无波八表臣，<br>
　　如今而后君看取。<p>卷828_14 「偶作五首」贯休<br>
　　谁信心火多，多能焚大国。谁信鬓上丝，茎茎出蚕腹。<br>
　　尝闻养蚕妇，未晓上桑树。下树畏蚕饥，儿啼亦不顾。<br>
　　一春膏血尽，岂止应王赋。如何酷吏酷，尽为搜将去。<br>
　　蚕蛾为蝶飞，伪叶空满枝。冤梭与恨机，一见一沾衣。<br>
　　机生机，巧生巧，心镬烘烘日煎炒。闯蜀眉褂魏５海<br>
　　扶桑椹熟金乌饱。金乌饱，飞复飞，四天下人眼眙眙。<br>
　　孰云我轻薄，石头如何唤作玉。孰云我是非，<br>
　　随邪逐恶又争得。古人终不事悠悠，一言道合死即休。<br>
　　岂不见大鹏点翼盖十洲，是何之物鸣啾啾。<br>
　　君子食即食，何必在珍华。小人食不食，纵食如泥沙。<br>
　　清歌且莫唱，妙舞亦休夸。尔非凤炙麒麟肉，<br>
　　焉能一挂于齿牙。去来去来归去来，红泉正洒芙蓉霞。<br>
　　君不见金陵风台月榭烟霞光，如今五里十里野火烧茫茫。<br>
　　君不见西施绿珠颜色可倾国，乐极悲来留不得。<br>
　　君不见汉王力尽得乾坤，如何秋雨洒庙门。<br>
　　铜台老树作精魅，金谷野狐多子孙。几许繁华几更改，<br>
　　唯有尧舜周召丘轲似长在。坐看楼阁成丘墟，<br>
　　莫话桑田变成海。吾有清凉雪山雪，天上人间常皎洁。<br>
　　茫茫欲火欲烧人，惆怅无因为君说。<p>卷828_15 「山中作」贯休<br>
　　山为水精宫，藉花无尘埃。吟狂岳似动，笔落天琼瑰。<br>
　　伊余自乐道，不论才不才。有时鬼笑两三声，<br>
　　疑是大谢小谢李白来。<p>卷828_16 「闻前王使君在泽潞居」贯休<br>
　　为善无近名，窃名者得声不如心，诚哉是言也。<br>
　　使君圣朝瑞，乾符初刺婺。德变人性灵，笔变人风土。<br>
　　烟霞与虫鸟，和气将美雨。千里与万里，各各来相附。<br>
　　信哉有良吏，玄谶应百数。古人古人自古人，<br>
　　今日又见民歌六七F.不幸大寇崩腾来，孤城势孤固难锢。<br>
　　攀辕既不及，旌旆冲风露。大驾已西幸，飘零何处去。<br>
　　婺人空悲哀，对生祠泣沾莓苔。忽闻暂寄河之北，<br>
　　兵强四面无尘埃。唯祝銮舆早归来，用此咎繇仲虺才。<br>
　　使四野雾廓，八镜开。皇天无亲，长与善邻，宜哉宜哉。<p>卷828_17 
「将入匡山别芳昼二公二首（一作将入庐山别僧）」贯休<br>
　　喷岚堆黛塞寒碧，窗前古雪如白石。<br>
　　临岐约我来不来，若来须拨红霞觅。<br>
　　红豆树间滴红雨，恋师不得依师住。<br>
　　世情世界愁杀人，锦绣谷中归舍去。<p>卷828_18 「送杨秀才」贯休<br>
　　北山峨峨香拂拂，翠涨青奔势f。赤松君宅在其中，<br>
　　紫金为墙珠作室。玻璃门外仙睡，幢节森森绛烟密。<br>
　　水精帘卷桃花开，文锦娉婷众非一。抚长离，坎答鼓。<br>
　　花姑吹箫，弄玉起舞。三万八千为半日，海涸鳌枯等闲睹。<br>
　　爱共安期棋，苦识彭祖祖。有时朝玉京，红云拥金虎。<br>
　　石桥亦是神仙住，白凤飞来又飞去。五云缥缈羽翼高，<br>
　　世人仰望心空劳。<p>卷828_19 「别杜将军」贯休<br>
　　伊余本是胡为者，采蕈锄茶在穷野。偶披蓑笠事空王，<br>
　　馀力为文拟何谢。少年心在青云端，知音满地皆龙鸾。<br>
　　遽逢天步艰难日，深藏溪谷空长叹。偶出重围遇英哲，<br>
　　留我江楼经岁月。身隈玉帐香满衣，梦历金盆雨和雪。<br>
　　东风来兮歌式微，深云道人召来归。燕辞大厦兮将何为，<br>
　　骰ㄓ曩廨悍煞桑一汀杨柳同依依。<p>卷828_20 「送梦上人归京」贯休<br>
　　伊余龙钟归海涯，千山万水情自怡。梦公别我还上国，<br>
　　江边惨执行迟迟。向我道云中觅伴未得伴，<br>
　　又示我数首新诗尽是诗。只恐不如此，若如此如此，<br>
　　即须天子知。萧萧金吹荆门口，槐菊斗黄落叶走。<br>
　　前程胜事未可涯，但恐圭峰难入手。莲峰掌记韩拾遗，<br>
　　雁行雍穆世所稀。二十年前即别离，凭师一话吟朝饥。<p>卷828_21 「问岳禅师疾」贯休<br>
　　世病如山岳，世医皆拱手。道病如金锁，师遭锁锁否。<br>
　　伊昔芙蓉颊，谈经似主涉。苏合昼氤氲，天花似飞蝶。<br>
　　觉树垂实，魔辈刺疾。病也不问，终不皴膝。春光冉冉，<br>
　　不上尔质。东风浩浩，谩入尔室。云何斯人，而有斯疾。<p>卷828_22 「上荆南府主三让德政碑」贯休<br>
　　明明赫赫中兴主，动纳诸隍冠前古。四海英雄尽戢兵，<br>
　　皆如圪圪天金柱。万姓多论政与德，请树丰碑似山岳。<br>
　　一从寇灭二十年，琬琰雕镌赐重叠。荆州化风何卓异，<br>
　　寡欲无为合天地。虽立贞碑与众殊，字字皆是吾皇意。<br>
　　君侯捧碑西拜泣，臣且何人恩及。凤凰衔下雕龙文，<br>
　　德昧政虚争敢立。函封三奏心匍匐，坚让此碑声盖国。<br>
　　我恐江淹五色笔，作不立此碑之碑文不得。<p>卷828_23 「施万病丸」贯休<br>
　　我闻昔有海上翁，须眉皎白尘土中。葫芦盛药行如风，<br>
　　病者与药皆惺m.药王药上亲兄弟，救人急于己诸体。<br>
　　玉毫调御偏赞扬，金轮释梵咸归礼。贤守运心亦相似，<br>
　　不吝亲亲拘子子。曾闻古德有深言，由来大士皆如此。<p>卷828_24 「甘雨应祈」贯休<br>
　　春雨偶愆期，草木亦未觉。君侯不遑处，退食或闭阁。<br>
　　东海浪滔滔，西江波漠漠。得不愿身为大虬，金其角，<br>
　　玉其甲。一吸再茫云平雾匝。华畅九有，清倾六合。<br>
　　使不苏者苏，不足者足。情通上玄，如膏绵绵。有叟有叟，<br>
　　鼓腹歌于道边。歌曰：“麦苗MM兮If飞，<br>
　　日出而作兮日入归，如彼草木兮雨露肥。古人三乐兮，<br>
　　我乐多之。天之成兮，地之平兮。柘系黄兮，瓠叶青兮。<br>
　　乳女啼兮，蒸黍馨兮。炙背扪虱兮，复何经营兮。<p>卷828_25 「寄韩团练」贯休<br>
　　真宰动洪炉，万物皆消息。唯有三珠树，不用东风力。<br>
　　君子天庙器，头骨何f　：Ｄ诰梦琶，江西偶相识。<br>
　　谁不有诗机，麟龙不解织。谁不有心地，兰不曾植。<br>
　　多君二俱作，独立千仞壁。话道出先天，凭师动臻极。<br>
　　青霄雁行律，红露荆花滴。偶然成远别，别后长相忆。<br>
　　行至鄱阳郡，又见谢安石。留我遇残冬，身心苦恬寂。<br>
　　江上春又至，引颈山空积。何日再相逢，天香满瑶席。<p>卷828_26 「春野作五首」贯休<br>
　　闲步浅青平绿，流水征车自逐。<br>
　　谁家挟弹少年，拟打红衣啄木。<br>
　　山花雨打尽，满地如烂锦。远寻鹧鸪雏，拾得一团蕈。<br>
　　大牛苦耕田，乳犊望似泣。万事皆天意，绿草头蕺蕺。<br>
　　斜阳射破冢，髑髅半出地。不知谁氏子，独自作意气。<br>
　　牛儿小，牛女少，抛牛沙上斗百草。I陇老人又太老，<br>
　　薄烟漠漠覆桑枣，戴嵩醉后取次扫。<p>卷828_27 「深山逢老僧二首」贯休<br>
　　衲衣线粗心似月，自把短锄锄谩<br>
　　青石溪边踏叶行，数片云随两眉雪。<br>
　　山童貌顽名乞乞，放火烧采崖蜜。<br>
　　担头何物带山香，一箩白蕈一箩栗。<p>卷828_28 「道情偈」贯休<br>
　　草木亦有性，与我将不别。我若似草木，成道无时节。<br>
　　世人不会道，向道却嗔道。伤嗟此辈人，宝山不得宝。<p>卷828_29 「怀二三朝友」贯休<br>
　　伤心复伤心，流光似飞电。有惠骊龙十斛珠，<br>
　　不如一见君子面。愁人复愁人，满眼皆埃尘。<br>
　　有惠黄金一万斤，不如一见于仁人。我昔读诗书，<br>
　　如今尽抛也。只记得田叔孟温舒，帝王满口呼长者。<p>卷828_30 「偶作」贯休<br>
　　君子称一善，馨香遍九垓。小人妒一善，处处生嫌猜。<br>
　　口如暴死人，铁尺拗不开。稂莠蚀田髓，积阴成冬雷。<br>
　　因知咋舌人，千古空悠哉。<p>卷828_31 「义士行」贯休<br>
　　先生先生不可遇，爱平不平眉斗竖。<br>
　　黄昏雨雹空似p，别我不知何处去。<p>卷828_32 「观怀素草书歌」贯休<br>
　　张颠颠后颠非颠，直至怀素之颠始是颠。师不谭经不说禅，<br>
　　筋力唯于草书朽。颠狂却恐是神仙，有神助兮人莫及。<br>
　　铁石画兮墨须入，金尊竹叶数斗馀。半斜半倾山衲湿，<br>
　　醉来把笔狞如虎。粉壁素屏不问主，乱乱抹无规矩。<br>
　　罗刹石上坐伍子胥，蒯通八字立对汉高祖。<br>
　　势崩腾兮不可止，天机暗转锋里。闪电光边霹雳飞，<br>
　　古柏身中dg龙死。骇人心兮目nW，顿人足兮神辟易。<br>
　　乍如沙场大战后，断枪橛箭皆狼藉。又似深山朽石上，<br>
　　古病松枝挂铁锡。月兔笔，天灶墨，斜凿黄金侧锉玉，<br>
　　珊瑚枝长大束束。天马骄狞不可勒，东却西，南又北，<br>
　　倒又起，断复续。忽如鄂公喝住单雄信，<br>
　　秦王肩上bf著枣木槊。怀素师，怀素师，<br>
　　若不是星辰降瑞，即必是河岳孕灵。固宜须冷笑逸少，<br>
　　争得不心醉伯英。天台古杉一千尺，崖崩劁折何峥嵘。<br>
　　或细微，仙衣半拆金线垂。或妍媚，桃花半红公子醉。<br>
　　我恐山为墨兮磨海水，天与笔兮书大地，乃能略展狂僧意。<br>
　　常恨与师不相识，一见此书空叹息。伊昔张渭任华叶季良，<br>
　　数子赠歌岂虚饰，所不足者浑未曾道著其神力。<br>
　　石桥被烧烧，良玉土不蚀，锥画沙兮印印泥。<br>
　　世人世人争得测，知师雄名在世间，明月清风有何极。<p>卷828_33 「送卢舍人三首」贯休<br>
　　一曰：劝君不用登岘首山，读羊祜碑，男儿事业须自奇。<br>
　　此碑山头如日月，日日照人人不知。人不知，<br>
　　青山白云徒尔为。<br>
　　二曰：劝君登商山，不用觅商山皓，云深雪深骡马倒。<br>
　　我愿终南太华变为金，吾后见之不为宝。我愿九州四海纸，<br>
　　幅幅与君为谏草。使蹑l践夔，逢轩见。日环五色，<br>
　　是物得老，如此即商山皓。商山皓，君不用讨他，<br>
　　他必来相讨。<br>
　　三曰：君不见释梵诸天寿亿垓，天上人间去复来。<br>
　　君又不见紫金为轮一千幅，宝洲□四皆臣伏。<br>
　　轮王释梵作何因，只是弘隆重大乘福。自古皇王与贤哲，<br>
　　顶敬心师刻金玉。报通三世释迦言，莫将梁武为题目。<br>
　　君不见近代韦裴蒋与萧，文房书府师百僚。<br>
　　代天理物映千古，布发掩泥非一朝。大哉释梵轮王璞，<br>
　　已矣何人继先觉。行行珍重寄斯言，斯言不是寻常曲□。<p>卷828_34 「宿深村」贯休<br>
　　行行一宿深村里，鸡犬丰年闹如市。<br>
　　黄昏见客合家喜，月下取鱼戽塘水。<p>卷828_35 「黄莺」贯休<br>
　　一种为春禽，花中开羽翼。如何此鸟身，便是黄金色。<br>
　　黄金色，若逢竹实终不食。<p>卷828_36 「送越将归会稽」贯休<br>
　　面如玉盘身八尺，燕语清狞战袍窄。古岳龙腥一匣霜，<br>
　　江上相逢双眼碧。冉冉春光方婉娩，黯然别我归稽t.<br>
　　他年必帅邯郸儿，与我杀轻班定远。<p>卷828_37 「别仙客」贯休<br>
　　巨鳌头缩翻仙翠，蟠桃烂落珊瑚地。<br>
　　浪溅霓旌湿鹏翅，略别千年太容易。<p>卷828_38 「寒江上望」贯休<br>
　　荒岸烧未死，白云痴不动。极目无人行，浪打取鱼笼。<p>卷828_39 「读唐史」贯休<br>
　　我爱李景伯，内宴执良规。君臣道昭彰，天颜终熙怡。<br>
　　大簸怕清风，糠秕缭乱飞。洪炉烹五金，黄金终自奇。<br>
　　大哉为忠臣，舍此何所之。<p>卷828_40 「樵叟」贯休<br>
　　樵父貌饥带尘土，自言一生苦寒苦。<br>
　　担头担个赤瓷罂，斜阳独立髁坞。 
<p>　　　　　　　　　　　　　　卷八百二十九<p>卷829_1 「春山行」贯休<br>
　　重叠太古色，骰ㄓ晔薄：梅逍锌志。流水语相随。<br>
　　黑壤生红黍，黄猿领白儿。因思石桥月，曾与故人期。<p>卷829_2 「送谏官南迁」贯休<br>
　　危行危言者，从天落海涯。如斯为远客，始是好男儿。<br>
　　瘴杂交州雨，犀揩马援碑。不知千万里，谁复识辛毗。<p>卷829_3 「怀香炉峰道人」贯休<br>
　　常思峰顶叟，石窟土为床。日日先见日，烟霞多异香。<br>
　　冥心同槁木，扫雪带微阳。终必相寻去，斯人不可忘。<p>卷829_4 「观李翰林真二首」贯休<br>
　　日角浮紫气，凛然尘外清。虽称李太白，知是那星精。<br>
　　御宴千钟饮，蕃书一笔成。宜哉杜工部，不错道骑鲸。<br>
　　谁氏子丹青，毫端曲有灵。屹如山忽堕，爽似酒初醒。<br>
　　天马难拢勒，仙房久闭扃。若非如此辈，何以傲彤庭。<p>卷829_5 「晚泊湘江作（一作晚泊湘江怀古）」贯休<br>
　　烟浪漾秋色，高吟似有邻。一轮湘渚月，万古独醒人。<br>
　　岸湿穿花远，风香祷庙频。只应谀佞者，到此不伤神。<p>卷829_6 「淮上逢故人」贯休<br>
　　故园离乱后，十载始逢君。长恨南熏奏，寻常只自闻。<br>
　　荒窗秋见岳，赤地夜生云。莫叹谋身晚，中兴正用文。<p>卷829_7 「读《杜工部集》二首」贯休<br>
　　造化拾无遗，唯应杜甫诗。岂非玄域橐，夺得古人旗。<br>
　　日月精华薄，山川气概卑。古今吟不尽，惆怅不同时。<br>
　　甫也道亦丧，孤身出蜀城。彩毫终不撅，白雪更能轻。<br>
　　命薄相如命，名齐李白名。不知耒阳令，何以葬先生。<p>卷829_8 「题简禅师院」贯休<br>
　　机忘室亦空，静与沃洲同。唯有半庭竹，能生竟日风。<br>
　　思山海月上，出定印香终。继后传衣者，还须立雪中。<p>卷829_9 「读刘得仁、贾岛集二首」贯休<br>
　　二公俱作者，其奈亦迂儒。且有诸峰在，何将一第吁。<br>
　　句还如菡萏，谁复赠b。想得重泉下，依前与众殊。<br>
　　役思曾冲尹，多言阻国亲。桂枝何所直，陋巷不胜贫。<br>
　　马病唯汤雪，门荒劣有人。伊余吟亦苦，为尔一眉埂<p>卷829_10 「天台老僧」贯休<br>
　　独住无人处，松龛岳色侵。僧中九十腊，云外一生心。<br>
　　白发垂不剃，青眸笑转深。犹能指孤月，为我暂开襟。<p>卷829_11 「经费隐君旧宅」贯休<br>
　　f岩玉九株，秀湿掩苍梧。祥瑞久不出，羲轩消得无。<br>
　　雨和高瀑浊，烧淮箝瓶荨５酱怂脊槿ィ迢迢隔五湖。<p>卷829_12 「秋末怀旧山」贯休<br>
　　昔住匡庐北，无人知姓名。侵云收谷粟，引蚁上柑橙。<br>
　　寒雨雪兼落，枯林虎独行。谁能将白发，共向此中生。<p>卷829_13 「春过鄱阳湖」贯休<br>
　　百虑片帆下，风波极目看。吴山兼鸟没，楚色入衣寒。<br>
　　过此愁人处，始知行路难。夕阳沙岛上，回首一长叹。<p>卷829_14 「寄僧野和尚」贯休<br>
　　鸟外更谁亲，诸峰即四邻。白头寒枕石，青衲烂无尘。<br>
　　橡栗堆行径，猿猴绕定身。傥然重结社，愿作扫坛人。<p>卷829_15 「寄冯使君」贯休<br>
　　端居碧云暮，好鸟啼红芳。满郭桃李熟，卷帘风雨香。<br>
　　清吟绣段句，默念芙蓉章。未得归山去，频升谢守堂。<p>卷829_16 「寄紫阁隐者」贯休<br>
　　积翠藏一叟，常思未得游。不知在岩下，为复在峰头。<br>
　　苔上枯藤，泉淋破石楼。伊余更何事，不学此翁休。<p>卷829_17 「寄天台道友」贯休<br>
　　大是清虚地，高吟到日晡。水声金磬乱，云片玉盘粗。<br>
　　仙有遗踪在，人还得意无。石碑文不直，壁画色多枯。<br>
　　冷立千年鹤，闲烧六一炉。松枝垂似物，山势秀难图。<br>
　　紫府程非远，清溪径不迂。馨香柏上露，皎洁水中珠。<br>
　　贤圣无他术，圆融只在吾。寄言桐柏子，珍重保之乎。<p>卷829_18 「旅中怀孙路」贯休<br>
　　暮尘微雨收，蝉急楚乡秋。一片月出海，几家人上楼。<br>
　　砌香残果落，汀草宿烟浮。唯有知音者，相思歌白头。<p>卷829_19 「贻世」贯休<br>
　　至理不误物，悠悠自不明。黄金烧欲尽，白发火边生。<br>
　　苦惑神仙cX，难收日月精。捕风兼系影，信矣不须争。<p>卷829_20 「览李秀才卷」贯休<br>
　　香沐整山衣，开君一轴诗。吟当秋景苦，味出雪林迟。<br>
　　经济几人到，工夫两鬓知。因嗟和氏泪，不是等闲垂。<p>卷829_21 「怀方干、张为」贯休<br>
　　冥搜入仙窟，半夜水堂前。吾道只如此，古人多亦然。<br>
　　萤沈荒坞雾，月苦绿梧蝉。因忆垂纶者，沧浪何处边。<p>卷829_22 「四皓图」贯休<br>
　　何人图四皓，如语话唠唠。双鬓雪相似，是谁年最高。<br>
　　溪苔连豹褥，仙酒污云袍。想得忘秦日，伊余亦合逃。<p>卷829_23 「怀白阁道侣」贯休<br>
　　寒思白阁层，石屋两三僧。斜雪扫不尽，饥猿唤得应。<br>
　　香然一字火，磬过数潭冰。终必相寻去，孤怀久不胜。<p>卷829_24 「读孟郊集」贯休<br>
　　东野子何之，诗人始见诗。清刳霜雪髓，吟动鬼神司。<br>
　　举世言多媚，无人师此师。因知吾道后，冷淡亦如斯。<p>卷829_25 「怀四明亮公」贯休<br>
　　孤峰含紫烟，师住此安禅。不下便不下，如斯太可怜。<br>
　　坐侵天井黑，吟久海霞蔫。岂觉尘埃里，干戈已十年。<p>卷829_26 「秋过钱塘江」贯休<br>
　　巨浸东隅极，山吞大野平。因知吴相恨，不尽海涛声。<br>
　　黑气腾蛟窟，秋云入战城。游人千万里，过此白髭生。<p>卷829_27 「上俞许二判官」贯休<br>
　　近抛蓑笠者，急善遇休明。未省亲宗伯，焉能识正声。<br>
　　病容经夏在，岳梦入秋并。无限林中意，今逢许郭倾。<p>卷829_28 「怀刘得仁」贯休<br>
　　诗名动帝畿，身谢亦因诗。白日只如哭，皇天得不知。<br>
　　旅坟孤fb岳，羸仆泣如儿。多少求名者，闻之泪尽垂。<p>卷829_29 「归故林后寄二三知己」贯休<br>
　　昨别楚江边，逡巡早数年。诗虽清到后，人更瘦于前。<br>
　　岸翠连乔岳，汀沙入坏田。何时重一见，谈笑有茶烟。<p>卷829_30 「春寄西山陈陶」贯休<br>
　　搔首复搔首，孤怀草萋萋。春光已满目，君在西山西。<br>
　　堑水成文去，庭柯擎翠低。所思不可见，黄鸟花中啼。<p>卷829_31 「秋末江行」贯休<br>
　　四顾木落尽，扁舟增所思。云冲远烧出，帆转大荒迟。<br>
　　天际霜雪作，水边蒿艾衰。断猿不堪听，一听亦同悲。<p>卷829_32 「送人归新罗」贯休<br>
　　昨夜西风起，送君归故乡。积愁穷地角，见日上扶桑。<br>
　　蜃气生初霁，潮痕匝乱荒。从兹头各白，魂梦一相望。<p>卷829_33 「思匡山贾匡（一作寒夜思庐山贾生）」贯休<br>
　　山兄诗癖甚，寒夜更何为。觅句唯顽坐，严霜打不知。<br>
　　石膏粘木屐，崖蜜落冰池。近见禅僧说，生涯胜往时。<p>卷829_34 「偶作」贯休<br>
　　十载独扃扉，唯为二雅诗。道孤终不杂，头白更何疑。<br>
　　句冷杉松与，霜严鼓角知。修心对闲镜，明月印秋池。<p>卷829_35 「赠方干」贯休<br>
　　盛名与高隐，合近谢敷村。弟子已得桂，先生犹灌园。<br>
　　垂纶侵海介，拾句历云根。白日升天路，如君别有门。<p>卷829_36 「渔父」贯休<br>
　　一叶一竿竹，眉须雪欲零。陆应无祖业，香必是伊腥。<br>
　　儿亦名鱼鹧，歌称我洞庭。回头深自愧，旧业近沧溟。<p>卷829_37 「题友人山居」贯休<br>
　　卜居邻坞寺，魂梦又相关。鹤本如云白，君初似我闲。<br>
　　月明僧渡水，木落火连山。从此天台约，来兹未得还。<p>卷829_38 「寄宋使君」贯休<br>
　　寺倚乌龙腹，窗中见碧棱。空廊人画祖，古殿鹤窥灯。<br>
　　风吼深松雪，炉寒一鼎冰。唯应谢内史，知此道心澄。<p>卷829_39 「怀武夷红石子二首」贯休<br>
　　常思红石子，独自住山椒。窗外猩猩语，炉中姹姹娇。<br>
　　乳香诸洞滴，地秀众峰朝。曾见奇人说，烟霞恨太遥。<br>
　　弋者终何慕，高吟坐绿鳌。烧侵姜芋窖，僧与水云袍。<br>
　　竹鞘刀缺，松枝猎箭牢。何时一相见，清话擘蟠桃。<p>卷829_40 「送人征蛮」贯休<br>
　　七纵七擒处，君行事可攀。亦知磨一剑，不独定诸蛮。<br>
　　树尽低铜柱，潮常沸火山。名须麟阁上，好去及瓜还。<p>卷829_41 「怀周朴、张为」贯休<br>
　　二子无消息，多应各自耕。巴江思杜甫，漳水忆刘桢。<br>
　　白发应全白，生涯作么生。寄书多不达，空念重行行。<p>卷829_42 「寄令狐郎中」贯休<br>
　　雨打繁暑尽，放怀步微凉。绿苔狂似人，入我白玉堂。<br>
　　堑鸟眠堪画，庭柽夜益香。唯应蕊宫子，时到虎溪傍。<p>卷829_43 「鄱阳道中作」贯休<br>
　　鄱阳古岸边，无一树无蝉。路转他山大，砧驱乡思偏。<br>
　　湖平帆尽落，天淡月初圆。何事尧云下，干戈满许田。<p>卷829_44 「归故林别知己」贯休<br>
　　别离无古今，柳色向人深。万里长江水，平生不印心。<br>
　　远书容北雁，赠别谢南金。愧勉青云志，余怀非陆沈。<p>卷829_45 「送僧游天台」贯休<br>
　　囊空心亦空，城郭去腾腾。眼作么是眼，僧谁识此僧。<br>
　　歇隈红树久，笑看白云崩。已有天台约，深秋必共登。<p>卷829_46 「咏竹根子」贯休<br>
　　出处惭林薮，才微幸一阳。不缘怀片善，岂得近馨香。<br>
　　节亦因人净，声从掷地彰。但令筋力在，永愿报时昌。<p>卷829_47 「砚瓦」贯休<br>
　　浅薄虽顽朴，其如近笔端。低心蒙润久，入匣更身安。<br>
　　应念研磨苦，无为瓦砾看。傥然仁不弃，还可比琅\.<p>卷829_48 「水壶子」贯休<br>
　　良匠曾陶莹，多居笔砚中。一从亲几案，常恐近儿童。<br>
　　卓立澄心久，提携注意通。不应嫌器小，还有济人功。<p>卷829_49 「笔」贯休<br>
　　莫讶书绅苦，功成在一毫。自从蒙管录，便觉用心劳。<br>
　　手点时难弃，身闲架亦高。何妨成五色，永愿助风骚。<p>卷829_50 「棋」贯休<br>
　　棋信无声乐，偏宜境寂寥。著高图暗合，势王气弥骄。<br>
　　人事掀天尽，光阴动地销。因知韦氏论，不独为吴朝。<p>卷829_51 「夜对雪作寄友生」贯休<br>
　　皓彩中宵合，开门失所踪。何年今夜意，共子在孤峰。<br>
　　气射灯花落，光侵壁罅浓。唯君心似我，吟到五更钟。<p>卷829_52 「题惠琮律师院」贯休<br>
　　苦节兼青目，公卿话有馀。唯传黄叶喻，还似白泉居。<br>
　　猿拨孤云破，钟撞众木疏。社坛踪迹在，重结复何如。<p>卷829_53 「寄清泠山道人」贯休<br>
　　常忆清泠子，深云种早禾。万缘虽不涉，一句子如何。<br>
　　踪迹诸峰匝，衣裳老虱多。江头无事也，终必到烟萝。<p>卷829_54 「秋尽途中作」贯休<br>
　　行行芳草歇，潭岛叶纷纷。山色路无尽，砧声客强闻。<br>
　　残阳曜极野，黑水浸空坟。那得无乡思，前程入楚云。<p>卷829_55 「秋居寄王相公三首」贯休<br>
　　禅林蝉□落，地燥可生苔。好句慵收拾，清风作么来。<br>
　　饼唯餐喜悦，社已得宗雷。还似山中日，柴门更不开。<br>
　　松声高似瀑，药熟色如花。谁道全无病，时犹不在家。<br>
　　山童舂菽粉，园叟送银瓜。谁访孙弘阁，谈玄到日斜。<br>
　　气与非常合，常人争得知。直须穷到底，始是出家儿。<br>
　　阁雀衔红粟，邻僧背古碑。只应王与谢，时有沃州期。<p>卷829_56 「读《玄宗幸蜀记》」贯休<br>
　　宋Z姚崇死，中庸遂变移。如何游万里，只为一胡儿。<br>
　　泣溻乾坤色，飘零日月旗。火从龙阙起，泪向马嵬垂。<br>
　　始忆张丞相，全师郭子仪。百官皆剽劫，九庙尽崩隳。<br>
　　尘扑银轮暗，雷奔栈阁危。幸臣方赐死，野老不胜悲。<br>
　　及溜飘沦日，行宫寂寞时。人心虽未厌，天意亦难知。<br>
　　圣两归丹禁，承乾动四夷。因知纳谏诤，始是太平基。 
<p>　　　　　　　　　　　　　　　卷八百三十<p>卷830_1 「闻征四处士」贯休<br>
　　一诏群公起，移山四海闻。因知丈夫事，须佐圣明君。<br>
　　白酒全倾瓮，蒲轮半载云。从兹居谏署，笔砚几人焚。<p>卷830_2 「送友人下第游边」贯休<br>
　　失意穷边去，孤城值晚春。黑山霞不赤，白日鬼随人。<br>
　　角咽胡风紧，沙昏碛月新。明时至公在，回首莫因循。<p>卷830_3 「寄匡山纪公」贯休<br>
　　锦绣谷中人，相思入梦频。寄言无别事，琢句似终身。<br>
　　书卷须求旨，须根易得银。斯言如不惑，千里亦相亲。<p>卷830_4 「闻无相道人顺世五首」贯休<br>
　　一事不经营，孤峰长老情。惟餐橡子饼，爱说道君兄。<br>
　　池藕香狸掘，山神白日行。又闻行脚也，何处化群生。<br>
　　自昔寻师日，颠峰绝顶头。虽闻不相似，特地使人愁。<br>
　　庭树雪摧残，上有白猴。大哉法中龙，去去不可留。<br>
　　常思将道者，高论地炉傍。迂谈无世味，夜深山木僵。<br>
　　下山遭离乱，多病惟深藏。一别三十年，烟水空茫茫。<br>
　　石霜既顺世，吾师亦不住。杉桂有猩猩，糠秕无句句。<br>
　　土肥多孟蕨，道老如婴孺。莫比优昙花，斯人更难遇。<br>
　　百千万亿偈，共他勿交涉。所以那老人，密传与迦叶。<br>
　　吾师得此法，不论劫不劫。去矣不可留，无踪若为蹑。<p>卷830_5 「苦热」贯休<br>
　　松桂枝不动，阳乌飞半天。稻麻须结实，沙石欲生烟。<br>
　　毒气仍干扇，高枝不立蝉。旧山多积雪，归去是何年。<p>卷830_6 「鄂渚赠祥公」贯休<br>
　　寂寥堆积者，自为是高僧。客远何人识，吟多冷病增。<br>
　　松烟青透壁，雪气细吹灯。犹赖师于我，依依非面朋。<p>卷830_7 「怀武昌栖一二首」贯休<br>
　　常忆能吟一，房连古帝墟。无端多忤物，唯我独知渠。<br>
　　病愈囊空后，神清木落初。只因烽火起，书札自兹疏。<br>
　　清风江上月，霜洒月中砧。得句先呈佛，无人知此心。<br>
　　寂寥从鬼出，苍翠到门深。惟有双峰寺，时时独去寻。<p>卷830_8 「寒食郊外」贯休<br>
　　寒食将吾族，相随过石溪。冢花沾酒落，林鸟学人啼。<br>
　　白水穿芜疾，新霞出雾低。不堪回首望，家在赤松西。<p>卷830_9 「送道士归天台」贯休<br>
　　道高留不住，道去更何云。举世皆趋世，如君始爱君。<br>
　　径侵银地滑，瀑到石城闻。它日如相忆，金桃一为分。<p>卷830_10 「经孟浩然鹿门旧居二首」贯休<br>
　　孟子终焉处，游人得得过。dz深黄小，地暖白云多。<br>
　　孔圣嗟大谬，玄宗争奈何。空馀岘山色，千古共嵯峨。<br>
　　花落谷莺啼，精灵安在哉。青山不可问，永日独裴回。<br>
　　冢穴应藏虎，荒碑只见苔。伊余亦惆怅，昨日郢城回。<p>卷830_25 「春送禅师归闽中」贯休<br>
　　春色满三湘，送师还故乡。穿霞逢黑yU，乞食得红姜。<br>
　　大化宗门辟，孤禅海树凉。傥为新句偈，寄我亦何妨。<p>卷830_26 「途中逢周朴」贯休<br>
　　东西南北路，相遇共兴哀。世浊无知己，子从何处来。<br>
　　菊衰芳草在，程远宿烟开。傥遇中兴主，还应不用媒。<p>卷830_27 「避寇山中作」贯休<br>
　　山翠碧嵯峨，攀牵去者多。浅深俱得地，好恶未知他。<br>
　　有草皆为户，无人不荷戈。相逢空怅望，更有好时么。<p>卷830_28 「避寇上唐台山」贯休<br>
　　苍黄缘鸟道，峰胁见楼台。柽桂香皆滴，烟霞湿不开。<br>
　　僧高眉半白，山老石多摧。莫问尘中事，如今正可哀。<p>卷830_29 「题峄桐律师院」贯休<br>
　　律中麟角者，高淡出尘埃。芳草不曾触，几生如此来。<br>
　　壑风吹磬断，杉露滴花开。如结林中社，伊余亦愿陪。<p>卷830_30 「上冯使君渡水僧障子」贯休<br>
　　跣足拄巴藤，潺渡几曾。尽权无著印，不是等闲僧。<br>
　　熊耳应初到，牛头始去登。画来偏觉好，将寄柳吴兴。<p>卷830_31 「秋夜玩月怀玉霄道士」贯休<br>
　　光异磨砻出，轮非雕斫成。今宵刚道别，举世勿人争。<br>
　　征妇砧添怨，诗人哭到明。惟宜华顶叟，笙磬有馀声。<p>卷830_32 「上杭州令狐使君」贯休<br>
　　颜冉德无邻，分忧浙水滨。爱山成大癖，求瘼似诸身。<br>
　　视事奸回尽，登楼海岳春。野人如有幸，应得见陶钧。<p>卷830_33 「怀诸葛珏二首」贯休<br>
　　诸葛子作者，诗曾我细看。出山因觅孟，踏雪去寻韩。<br>
　　谬独哭不错，常流饮实难。知音知便了，归去旧江干。<br>
　　羸马与羸童，微吟冒北风。店孤僧共歇，日落思无穷。<br>
　　囊草无非刺，魏人那识公。莺花五陵道，去去与谁同。<p>卷830_34 「怀钱唐罗隐、章鲁封」贯休<br>
　　二子依公子，鸡鸣狗盗徒。青云十上苦，白发一茎无。<br>
　　风涩潮声恶，天寒角韵孤。别离千万里，何以慰荣枯。<p>卷830_35 「送沈侍郎」贯休<br>
　　从知无远近，木落去闽城。地入无诸俗，冠峨甲乙精。<br>
　　山多高兴乱，江直好风生。俭府清无事，唯应荐祢衡。<p>卷830_36 「题宿禅师院」贯休<br>
　　身闲心亦然，如此已多年。语淡不著物，茶香别有泉。<br>
　　古衣和藓衲，新偈几人传。时说秋归梦，孤峰在海边。<p>卷830_37 「秋晚泊石头驿有寄」贯休<br>
　　萧索漳江北，何人慰寂寥。北风人独立，南国信空遥。<br>
　　烧坞新云白，渔家众木凋。所思不可见，行雁在青霄。<p>卷830_38 「别卢使君」贯休<br>
　　杜宇声声急，行行楚水濉５牢揆哉化，行处傲孤云。<br>
　　幸到膺门下，频蒙俸粟分。诗虽曾引玉，棋数中埋军。<br>
　　山好还寻去，恩深岂易云。扇风千里泰，车雨九重闻。<br>
　　晴雾和花气，危樯鼓浪文。终期陶铸日，再见信陵君。<p>卷830_39 「秋夜吟」贯休<br>
　　如愚复爱诗，木落即眠迟。思苦香消尽，更深笔尚随。<br>
　　饥童舂赤黍，繁露洒乌馈？慈戳钟也，归山是底时。<p>卷830_40 「桐江闲居作十二首」贯休<br>
　　木落雨，桐江古岸头。拟归仙掌去，刚被谢公留。<br>
　　猛烧侵茶坞，残霞照角楼。坐来还有意，流水面前流。<br>
　　香刹通真观，楼台倚郡城。阴森古树气，粗淡老僧情。<br>
　　壁画连山润，仙钟扣月清。何须结西社，大道本无生。<br>
　　静室焚檀印，深炉烧铁瓶。茶和阿魏暖，火种柏根馨。<br>
　　数只飞来鹤，成堆读了经。何妨似支遁，骑马入青冥。<br>
　　不问赓桑子，唯师妙吉祥。等闲眠片石，不觉到斜阳。<br>
　　独自收槠叶，教童探柏瓤。王孙莫指笑，淡泊味还长。<br>
　　诗琢冰成句，多将大道论。人谁知此意，日日只关门。<br>
　　乳鼠穿荒壁，溪龟上净盆。因知无事贵，言外更无言。<br>
　　红黍饭溪苔，清吟茗数杯。只应唯道在，无意俟时来。<br>
　　树叠藏仙洞，山蒸足爆雷。从他嫌复笑，门更不曾开。<br>
　　蝉急野萧萧，山中信屡招。树香烹菌术，诗□□琼瑶。<br>
　　诸境教人认，荒榛引烧烧。吾皇礼金骨，谁□美南朝。<br>
　　露滴滴蘅茅，秋成爽气交。霜廊缑酃，□□似盐苞。<br>
　　浮藓侵蛩穴，微阳落鹤巢。还如山里日，门更绝人敲。<br>
　　堑鸟毛衣别，频来似爱吟。萧条秋病后，斑驳绿苔深。<br>
　　珠翠笼金像，风泉洒玉琴。孰知吾所适，终不是心心。<br>
　　芙蓉峰里居，关闭复何如。白P兼花鹿，多年不见渠。<br>
　　红泉香滴沥，丹桂冷扶疏。唯有西溪叟，时时到弊庐。<br>
　　忆在山中日，为僧鬓欲衰。一灯常到晓，十载不离师。<br>
　　水汲冰溪滑，钟撞雪阁危。从来多自省，不学拟何为。<br>
　　囊非扑满器，门更绝人过。土井连冈冷，风帘迸叶多。<br>
　　村童顽似铁，山菜硬如莎。唯有前山色，窗中无奈何。<p>卷830_41 「寄冯使君」贯休<br>
　　山风与霜气，浩浩满松枝。永日烧杉子，无人共此时。<br>
　　为文攀讽谏，得道在毫厘。唯有桐江守，常怜志不卑。<p>卷830_42 「经栖白旧院二首」贯休<br>
　　竺卿何处去，触目尽凄凉。不见中秋月，空馀一炷香。<br>
　　残花飘暮雨，枯叶盖啼。谁礼新坟塔，萧条渭水傍。<br>
　　国宝还亡一，时多李德林。故人卿相泣，承制渥恩深。<br>
　　旧藁谁收得，空堂影似吟。裴回不能去，寒日下西岑。<p>卷830_43 「赠李v道人（一作赠道士）」贯休<br>
　　F茸复埃尘，难亲复易亲。皆疑有仙术，问著却愁人。<br>
　　只是耽浮蚁，曾云见泣麟。相逢先合手，浑似有前因。<p>卷830_44 「赠景和尚院」贯休<br>
　　藏经看几遍，眉有数条霜。万境心都泯，深冬日亦长。<br>
　　窗虚花木气，衲挂水云乡。时说秋归梦，峰头雪满床。<p>卷830_45 「上宋使君」贯休<br>
　　折桂文如锦，分忧力若春。位高空倚命，诗妙古无人。<br>
　　有感禾争熟，无私吏尽贫。野人如有幸，应得见陶钧。<p>卷830_46 「离乱后寄九峰和尚二首」贯休<br>
　　乱后知深隐，庵应近石楼。异香因雪歇，仙果落池浮。<br>
　　诗老全抛格，心空未到头。还应嫌笑我，世路独悠悠。<br>
　　萧洒复萧洒，松根独据梧。瀑冰吟次折，远烧坐来无。<br>
　　老ch寒披衲，孤云静入厨。不知知我否，已到不区区。<p>卷830_47 「送黄宾于赴举」贯休<br>
　　冬暮雨霏霏，行人喜可稀。二阶□夜雪，亚圣在春闱。<br>
　　马疾顽童远，山荒冻叶飞。□师无一事，应见丽龟归。<p>卷830_48 「题灵溪畅公墅」贯休<br>
　　境清僧格冷，新斩古林开。旧隐还如此，令人来又来。<br>
　　岚飞黏似雾，茶好碧于苔。但使心清净，从渠岁月催。<p>卷830_49 「送高九经赴举」贯休<br>
　　回也曾言志，明君则事之。中兴今若此，须去更何疑。<br>
　　志列秋霜好，忠言剧谏奇。陆机游洛日，文举荐衡时。<br>
　　虎迹商山雪，云痕岳庙碑。夫君将潦倒，一说向深知。<p>卷830_50 「东西二林寺流水」贯休<br>
　　水尔何如此，区区LL流。墙墙边沥沥，砌砌下啾啾。<br>
　　味不卑于乳，声常占得秋。崩腾成大瀑，落托出深沟。<br>
　　远历神仙窟，高淋竹树头。数家舂碓o，几处浴猿猴。<br>
　　共月穿峰罅，喧僧睡石楼。派通天宇阔，溜入楚江浮。<br>
　　为润知何极，无边始自由。好归江海里，长负济川舟。<p>卷830_51 「送王贞白重试东归」贯休<br>
　　心苦酬心了，东归谢所知。可怜重试者，如折两三枝。<br>
　　雨毒逢花少，山多爱马迟。此行三可羡，正值倒戈时。<p>卷830_52 「早秋即事寄冯使君」贯休<br>
　　金脉火初微，开门竹杖随。此身全是病，今日更嗔谁。<br>
　　落叶峥嵘处，诸峰爽拔时。唯思棠树下，高论入圆伊。<p>卷830_53 「赠景和尚院」贯休<br>
　　貌古眉如雪，看经二十霜。寻常对诗客，只劝疗心疮。<br>
　　炭火邕湖滢，山晴紫竹凉。怡然无一事，流水自汤汤。<p>卷830_54 「寄西山胡汾」贯休<br>
　　待价欲要君，山前独灌园。虽然不识面，要且已消魂。<br>
　　鹿睡红霞影，泉淋白石门。伊余心更苦，何日共深论。<p>卷830_55 「题师颖和尚院」贯休<br>
　　师院清无敌，师心智不知。腊高清眼细，闲甚白云卑。<br>
　　煮茗然枫ǎ泥墙札祖碑。爱师终不及，谩住许多时。<p>卷830_56 「游云顶山晚望」贯休<br>
　　云顶聊一望，山灵草木奇。黔南在何处，堪笑复堪悲。<br>
　　菊歇香未歇，露繁蝉不饥。明朝又西去，锦水与峨眉。<p>卷830_57 「刘相公见访」贯休<br>
　　千骑拥朱轮，香尘岂是尘。如何补衮服，来看衲衣人。<br>
　　庄叟因先觉，空王有宿因。对花无俗态，爱竹见天真。<br>
　　欹枕松窗迥，题墙道意新。戒师惭匪什，都讲更胜询。<br>
　　桃熟多红璺，茶香有碧筋。高宗多不寐，终是梦中人。<p>卷830_58 「寄赤松舒道士二首」贯休<br>
　　不见高人久，空令鄙吝多。遥思青嶂下，无那白云何。<br>
　　子爱寒山子，歌惟乐道歌。会应陪太守，一日到烟萝。<br>
　　余亦如君也，诗魔不敢魔。一餐兼午睡，万事不如他。<br>
　　雨阵冲溪月，蛛丝I砌莎。近知山果熟，还拟寄来么。<p>卷830_59 「鄂渚逢杨赞禹」贯休<br>
　　流浪兵荒苦，相思岁月阑。理惟通至道，人或谓无端。<br>
　　烧猛湖烟赤，窗空雪月寒。知音不可见，始为一吟看。<p>卷830_60 「别性空禅师」贯休<br>
　　积翠迸一瀑，红霞碧雾开。方寻此境去，莫问几时回。<br>
　　荡桨入檐石，思诗闻早雷。唯师心似我，欲近不然灰。<p>卷830_61 「送胡处士」贯休<br>
　　不名兼不利，相遇海西濉０鬃治锤煞，清时错爱云。<br>
　　头巾多酒气，竹杖有苔文。久积希颜意，林中又送君。<p>卷830_62 「寄澜公二首」贯休<br>
　　小一头应白，孤高住歙城。不知安乐否，何以近无生。<br>
　　烧逼鸿行侧，风干雪朕清。途中逢此信，珍重未精诚。<br>
　　荒乱抛深隐，飘零远寓居。片云无定所，得力是逢渠。<br>
　　瀑群公社，江崩古帝墟。终期再相见，招手复何如。<p>卷830_63 「寄栖一上人」贯休<br>
　　花堑接沧洲，阴云闲楚丘。雨声虽到夜，吟味不如秋。<br>
　　古屋藏花鸽，荒园聚乱流。无机心便是，何用话归休。<p>卷830_64 「送僧之湖南」贯休<br>
　　湘水万馀里，师游芳草生。登山乞食后，无伴入云行。<br>
　　宿雨和花落，春牛拥雾耕。不知今夜月，何处听猿声。<p>卷830_65 「秋末寄张侍郎」贯休<br>
　　静坐黔城北，离仁半岁强。雾中红黍熟，烧后白云香。<br>
　　多病如何好，无心去始长。寂寥还得句，溪上寄三张。<p>卷830_66 「古塞曲三首」贯休<br>
　　单于烽火动，都护去天涯。别赐黄金甲，亲临白玉除。<br>
　　塞垣须静谧，师旅审安危。定远条支宠，如今胜古时。<br>
　　方见将军贵，分明对冕旒。圣恩如远被，狂虏不难收。<br>
　　臣节唯期死，功勋敢望侯。终辞修里第，从此出皇州。<br>
　　百万精兵动，参差便渡辽。如何好白日，亦照此天骄。<br>
　　远树深疑贼，惊蓬迥似雕。凯歌何日唱，碛路共天遥。<p>卷830_67 「古塞下曲七首」贯休<br>
　　下营依遁甲，分帅把河隍。地使人心恶，风吹旗焰荒。<br>
　　搜山得探卒，放火猎黄羊。唯有南飞雁，声声断客肠。<br>
　　归去是何年，山连逻C川。苍黄曾战地，空阔养雕天。<br>
　　旗插蒸沙堡，枪担卓槊泉。萧条寒日落，号令彻穷边。<br>
　　虏寇日相持，如龙马不肥。突围金甲破，趁贼铁枪飞。<br>
　　汉月堂堂上，胡云惨惨微。黄河冰已合，犹未送征衣。<br>
　　南北惟堪恨，东西实可嗟。常飞侵夏雪，何处有人家。<br>
　　风刮阴山薄，河推大岸斜。只应寒夜梦，时见故园花。<br>
　　不是将军勇，胡兵岂易当。雨曾淋火阵，箭又中金疮。<br>
　　铁岭全无土，豺群亦有狼。因思无战日，天子是陶唐。<br>
　　榆叶飘萧尽，关防烽寨重。寒来知马疾，战后觉人凶。<br>
　　烧逐飞蓬死，沙生毒雾浓。谁能奏明主，功业已堪封。<br>
　　万战千征地，苍茫古塞门。阴兵为客祟，恶酒发刀痕。<br>
　　风落昆仑石，河崩苜蓿根。将军更移帐，日日近西蕃。<p>卷830_68 「古塞上曲七首」贯休<br>
　　幽并儿百万，百战未曾输。蕃界已深入，将军仍远图。<br>
　　月明风拔帐，碛暗鬼骑狐。但有东归日，甘从筋力枯。<br>
　　中军杀白马，白日祭苍苍。号变旗幡乱，鼙干草木黄。<br>
　　朔云含冻雨，枯骨放妖光。故国今何处，参差近鬼方。<br>
　　白雁兼羌笛，几年垂泪听。阴风吹杀气，永日在青冥。<br>
　　远戍秋添将，边烽夜杂星。嫖姚头半白，犹自看兵经。<br>
　　久雨始无尘，边声四散闻。浸河荒寨柱，吹角白头军。<br>
　　战马腥草，乌鸢识阵云。征人心力尽，枯骨更遭焚。<br>
　　帐幕侵奚界，凭陵未可涯。擒生行别路，寻箭向平沙。<br>
　　赤落蒲桃叶，香微甘草花。不堪登陇望，白日又西斜。<br>
　　地角天涯外，人号鬼哭边。大河流败卒，寒日下苍烟。<br>
　　杀气诸蕃动，军书一箭传。将军莫惆怅，高处是燕然。<br>
　　山接胡奴水，河连勃勃城。数州今已伏，此命岂堪轻。<br>
　　碛吼旄头落，风干刁斗清。因嗟李陵苦，只得没蕃名。<p>卷830_69 「古出塞曲三首」贯休<br>
　　扫尽狂胡迹，回头望故关。相逢惟死斗，岂易得生还。<br>
　　纵宴参胡乐，收兵过雪山。不封十万户，此事亦应闲。<br>
　　玉帐将军意，殷勤把酒论。功高宁在我，阵没与招魂。<br>
　　塞色干戈束，军容喜气屯。男儿今始是，出玉关门。<br>
　　回首陇山头，连天草木秋。圣君应入梦，半路遣封侯。<br>
　　水不担阴雪，柴令倒戍楼。归来麟阁上，春色满皇州。<p>卷830_70 「闻赤松舒道士下世（东阳未乱前相别）」贯休<br>
　　地变贤人丧，疮痍不可观。一闻消息苦，千种破除难。<br>
　　阴骘那虚掷，深山近始安。玄关评兔角，玉器琢鸡冠。<br>
　　傲野高难狎，融怡美不殚。冀迎新渥泽，遽逐逝波澜。<br>
　　蜕壳埋金隧，飞精驾锦鸾。倾摧千仞壁，枯歇一株兰。<br>
　　仙庙诗虽继，苔墙篆必鞔。烟霞成片黯，松桂著行干。<br>
　　影拄溪流咽，堂扃隙月寒。寂寥遗药犬，缥缈想琼竿。<br>
　　伊昔相寻远，留连几尽欢。论诗花作席，炙菌叶为盘。<br>
　　彭伉心相似，承祯趣一般。琴弹溪月侧，棋次砌云残。<br>
　　倏忽成千古，飘零见百端。荆襄春浩浩，吴越浪漫漫。<br>
　　已矣红霞子，空留白石坛。无弦亦须绝，回首一长叹。<p>卷830_71 「赠抱麻刘舍人」贯休<br>
　　郡政今良吏，门风古缙绅。万年唐社稷，一个哭麻人。<br>
　　愤烈身先死，敷扬气益贞。天乎资大宝，泰矣见忠臣。<br>
　　得罪钟多故，投荒岂是。玉寒方重涩，松古更青皴。<br>
　　鹏cR宁唯白，龙多岂止荀。道孤梳有雪，恩重泪盈巾。<br>
　　喻蜀须凭草，成周必仗仁。三峰宵旰切，万里渥恩新。<br>
　　赋f言无累，依刘德有邻。风期仁祖帽，鼠讶史云尘。<br>
　　禅叟知何幸，玄谈有宿因。双溪逢陆海，荆渚遇平津。<br>
　　落日愁闻笛，何人为吐茵。生徒希匠化，寰海仰经纶。<br>
　　疾愈蝉声老，年丰雨滴频。刘虬师弟子，时喜一相亲。 
<p>　　　　　　　　　　　　　　卷八百三十一<p>卷831_1 「夜寒寄卢给事二首」贯休<br>
　　刻羽流商否，霜风动地吹。迩来唯自惜，知合是谁知。<br>
　　堑雪消难尽，邻僧睡太奇。知音不可得，始为一吟之。<br>
　　心苦味不苦，世衰吾道微。清如吞雪雹，谁把比珠玑。<br>
　　作者相收拾，常人任是非。旧居沧海上，归去即应归。<p>卷831_2 「送叶蒙赴举」贯休<br>
　　年年屈复屈，惆怅曲江湄。自古身荣者，多非年少时。<br>
　　空囊投刺远，大雪入关迟。来岁还公道，平人不用疑。<p>卷831_3 「闻王V常侍卒三首」贯休<br>
　　世乱君巡狩，清贤又告亡。星辰皆有角，日月略无光。<br>
　　金柱连天折，瑶阶被贼荒。令人转惆怅，无路问苍苍。<br>
　　宗社运微衰，山摧甘井枯。不知千载后，更有此人无。<br>
　　政入龚黄甲，诗轻沈宋徒。受恩酬未得，不觉只长吁。<br>
　　傥在扶天步，重兴古国风。还如齐晏子，再见狄梁公。<br>
　　棠树梅溪北，佳城舜庙东。谁修循吏传，对此莫匆匆。<p>卷831_4 「秋晚野步」贯休<br>
　　藤屦兼闽竹，吟行一水傍。树凉蝉不少，溪断路多荒。<br>
　　烧岳阴风起，田家浊酒香。登高吟更苦，微月出苍茫。<p>卷831_5 「闻大愿和尚顺世三首」贯休<br>
　　王室今如毁，仍闻丧我师。古容图得否，内院去无疑。<br>
　　岳鬼月中哭，松龛雪次隳。直须文五色，始可立高碑。<br>
　　邺卫松杉外，芝兰季孟间。尽希重诏出，只待六龙还。<br>
　　不疾成千古，令焚动四山。感恩终有泪，遥寄水潺潺。<br>
　　师禀尽名卿，孤峰老称情。若游三点外，争把七贤平。<br>
　　苦雾埋空室，啼猿有咽声。今朝益惆怅，曾沐下床迎。<p>卷831_6 「闻叶蒙及第」贯休<br>
　　忆昨送君诗，平人不用疑。吾徒若不得，天道即应私。<br>
　　尘土茫茫晓，麟龙草草骑。相思不可见，又是落花时。<p>卷831_7 「送僧之灵夏」贯休<br>
　　旧识为边帅，师游胜事兼。连天唯白草，野饼有红盐。<br>
　　蕃近风多勃，河浑碛半淹。因知心似月，处处有人瞻。<p>卷831_8 「书无相道人庵」贯休<br>
　　造化太茫茫，端居紫石房。心遗无句句，顶处有霜霜。<br>
　　白鹿眠枯叶，清泉洒毳囊。寄言疑未决，须道雪溪旁。<p>卷831_9 「明进士北斋避暑」贯休<br>
　　相访多冲雨，由来德有邻。卷帘繁暑退，湿树一蝉新。<br>
　　道在谁为主，吾衰自有因。只应江海上，还作狎鸥人。<p>卷831_10 「晚春寄吴融、于竞二侍郎」贯休<br>
　　白头为远客，常忆白云间。只觉老转老，不知闲是闲。<br>
　　花含宜细雨，室冷是深山。唯有霜台客，依依是往还。<p>卷831_11 「喜不思上人来」贯休<br>
　　沃州那不住，一别许多时。几度怀君夜，相逢出梦迟。<br>
　　瓶担千丈瀑，偈是七言诗。若向罗浮去，伊余亦愿随。<p>卷831_12 「秋怀赤松道士」贯休<br>
　　仙观在云端，相思星斗寒。常怜呼鹤易，却恨见君难。<br>
　　石罅青蛇湿，风z白菌干。终期花月下，坛上听君弹。<p>卷831_13 「送刘逖赴闽辟」贯休<br>
　　离乱生涯尽，依刘是见机。从来吟太苦，不得力还稀。<br>
　　路入闽山熟，江浮瘴雨肥。何须折杨柳，相送已依依。<p>卷831_14 「苦雨中作」贯休<br>
　　通宵复连夕，其状只如倾。却遣思山者，忽然嫌水声。<br>
　　好花飘草尽，古壁欲云生。不奈天难问，迢迢远客情。<p>卷831_15 「送僧归日本」贯休<br>
　　焚香祝海灵，开眼梦中行。得达即便是，无生可作轻。<br>
　　流黄山火著，碇石索雷鸣。想到夷王礼，还为上寺迎。<p>卷831_16 「赠信安郑道人」贯休<br>
　　貌古似苍鹤，心清如鼎湖。仍闻得新义，便欲注阴符。<br>
　　点化金常有，闲行影渐无。杳兮中便是，应不食菖蒲。<p>卷831_17 「送吏部刘相公除东川」贯休<br>
　　帝念梓州民，年年战伐频。山川无草木，烽火没烟尘。<br>
　　政乱皆因乱，安人必藉仁。皇天开白日，殷鼎辍诚臣。<br>
　　一日离君侧，千官送渭滨。酒倾红琥珀，马控白骐。<br>
　　渥泽番番降，壶浆处处陈。旌幢山色湿，邛k鸟啼新。<br>
　　幕还名俭，良医始姓秦。军雄城似岳，地变物含春。<br>
　　白必侵双鬓，清应诫四邻。吾皇重命相，更合是何人。<p>卷831_18 「送智光禅伯」贯休<br>
　　万事归一衲，曹溪初去寻。从来相狎辈，尽不是知音。<br>
　　乞食林花落，穿云翠t深。终希重一见，示我祖师心。<p>卷831_19 「夜对雪寄杜使君」贯休<br>
　　片片含天意，纷纷势莫拘。洒于诸瑞后，忧恐一冬无。<br>
　　鹤B声偏密，风焦片益粗。冷牵人梦转，清逼瘴根徂。<br>
　　扫径僧倾笠，为诗士弃炉。桥高银EX，峰峻玉浮图。<br>
　　盈尺何须问，丰年已可□。遥思郢中曲，句句出冰壶。<p>卷831_20 「送王毂及第后归江西」贯休<br>
　　太宗罗俊彦，桂玉比光辉。难得终须得，言归始是归。<br>
　　风帆天际吼，金鹗月中飞。五府如交辟，鱼书莫便稀。<p>卷831_21 「送卢瞻罢庐陵幕归阌乡」贯休<br>
　　文行成身事，从知贵得仁。归来还寂寞，何以慰交亲。<br>
　　芳草色似动，胡桃花又新。昌朝有知己，好作谏垣臣。<p>卷831_22 「避寇白沙驿作」贯休<br>
　　避乱无深浅，苍黄古驿东。草枯牛尚，霞湿烧微红。<br>
　　□□时时□，人愁处处同。犹逢好时否，孤坐雪鳌<p>卷831_23 「闻李频员外卒」贯休<br>
　　苍苍难可问，问答亦难闻。落叶平津岸，愁人李使君。<br>
　　文章应力竭，茅土始天分。又逐东风去，迢迢隔岭云。<p>卷831_24 「江陵寄翰林韩学士」贯休<br>
　　久住荆溪北，禅关挂绿萝。风清闲客去，睡美落花多。<br>
　　万事皆妨道，孤峰谩忆他。新诗旧知己，始为味如何。<p>卷831_25 「闲居作」贯休<br>
　　闲门微雪下，慵惰计全成。默坐便终日，孤峰只此清。<br>
　　身心闲少梦，杉竹冷多声。唯有西峰叟，相逢眼最明。<p>卷831_26 「和韦相公见示闲卧」贯休<br>
　　刻形求得相，事事未尝眠。霖雨方为雨，非烟岂是烟。<br>
　　童收庭树果，风曳案头笺。仲虺专为诰，何充雅爱禅。<br>
　　静嫌山色远，病是酒杯偏。蜩响初穿壁，兰芽半出砖。<br>
　　堂悬金粟像，门枕御沟泉。旦沐虽频握，融帷孰敢褰。<br>
　　德高群彦表，善植几生前。修补乌皮几，深藏子敬毡。<br>
　　扶持千载圣，潇洒一声蝉。棋阵连残月，僧交似大颠。<br>
　　常知生似幻，维重直如弦。饼忆莼羹美，茶思岳瀑煎。<br>
　　只闻温树誉，堪鄙竹林贤。脱颖三千士，馨香四十年。<br>
　　宽平开义路，淡泞润清田。哲后知如子，空王夙有缘。<br>
　　对归香满袖，吟次月当川。休说惭如b，尧天即梵天。<p>卷831_27 「寄山中伉禅师」贯休<br>
　　举世遭心使，吾师独使心。万缘冥目尽，一句不言深。<br>
　　野火烧禅石，残霞照栗林。秋风溪上路，终愿一相寻。<p>卷831_28 「秋寄栖一」贯休<br>
　　一别一公后，相思时一吁。眼中疮校未，般若偈持无。<p>卷句冰团大，炉烟枥橛粗。劝君君记取，不用更他图。<p>卷831_29 「怀匡山山长二首」贯休<br>
　　白石峰之半，先生好在么。卷帘当大瀑，常恨不如他。<br>
　　杉罅龙涎溢，潭坳石发多。吾皇搜草泽，争奈谢安何。<br>
　　见说面前峰，寻常醉亦登。雨馀多菌出，烧甚古崖崩。<br>
　　觅句曾冲虎，耕田半为僧。闻名多岁也，常恨不飞腾。<p>卷831_30 「怀高真动二首」贯休<br>
　　知尔今何处，孤高独不群。论诗唯许我，穷易到无文。<br>
　　贳酒儿穿雪，寻僧月照云。何时再相见，兵寇尚纷纷。<br>
　　久别无消息，今秋忽得书。诸孤婚嫁苦，求己世情疏。<br>
　　乱甚无乔木，溪多不钓鱼。只应金岳色，如尔复如余。<p>卷831_31 「秋末入匡山船行八首」贯休<br>
　　楚国茱萸月，吴吟梨栗船。远游无定所，高卧是何年。<br>
　　浪卷纷纷叶，樯冲澹澹烟。去心还自喜，庐岳倚青天。<br>
　　芦苇深花里，渔歌一曲长。人心虽忆越，帆态似浮湘。<br>
　　石獭衔鱼白，汀茅浸浪黄。等闲千万里，道在亦无妨。<br>
　　岛上离家化，茅茨竹户开。黄桑双鹊喜，白日有谁来。<br>
　　担浪浇秋芋，缘滩取净苔。回头深自愧，旧业本蒿莱。<br>
　　匡阜层层翠，修江叠叠波。从来未曾到，此去复如何。<br>
　　水庙寒鸦集，沙村夕照多。谁如垂钓者，孤坐鬓皤皤。<br>
　　晚泊苍茫浦，风微浪亦粗。估喧如亥合，樯密似林枯。<br>
　　地峻湖无□，潮寒蚌有珠。东西无定所，何用问前途。<br>
　　岛香思贾岛，江碧忆清江。囊橐谁相似，馋慵世少双。<br>
　　鼍惊入窟月，烧到系船桩。谩有归乡梦，前头是楚邦。<br>
　　南北虽无适，东西亦似萍。霞根生石片，象迹坏沙汀。<br>
　　莽莽蒹葭赤，微微蜃蛤腥。因思范蠡辈，未免亦飘零。<br>
　　晓色千樯去，长江八月时。雨淙山骨出，槔蟀缎伪啊<br>
　　野水田黑，荒汀独鸟痴。如今是清世，谁道出山迟。<p>卷831_32 「送僧归华山」贯休<br>
　　心枯衲亦枯，归岳揭空盂。七贵留不住，孤云出更孤。<br>
　　烧灰犹汤足，雪片似黏须。他日如相觅，还应道到吴。<p>卷831_33 「送友人之岭外」贯休<br>
　　五岭难为客，君游早晚回。一囊秋课苦，万里瘴云开。<br>
　　金柱根应动，风雷舶欲来。明时好□进，莫滞长卿才。<p>卷831_34 「送卢舍人朝觐」贯休<br>
　　膻行无为日，垂衣帝道亨。圣真千载圣，明必万年明。<br>
　　重德须朝觐，流年不可轻。洪才传出世，清甲得高名。<br>
　　罕玉藏无映，嵇松画不成。起衔轩后敕，醉别亚夫营。<br>
　　烧阔荆州熟，霞新岘首晴。重重尧雨露，去去汉公卿。<br>
　　白发应从白，清贫但更清。梦缘丹陛险，春傍彩衣生。<br>
　　既握钟繇笔，须调傅说羹。倘因星使出，一望问支铿。<p>卷831_35 「上冯使君山水障子」贯休<br>
　　忆山归未得，画出亦堪怜。崩岸全隳路，荒村半有烟。<br>
　　笔句冈势转，墨抢烧痕颠。远浦深通海，孤峰冷倚天。<br>
　　柴棚坐逸士，露茗煮红泉。绣与莲峰竞，威如剑阁牵。<br>
　　石门关麈鹿，气候有神仙。茅屋书窗小，苔阶滴瀑圆。<br>
　　松根击石朽，桂叶蚀霜鲜。画出欺王墨，擎将献惠连。<br>
　　新诗宁妄说，旧隐实如然。愿似窗中列，时闻大雅篇。<p>卷831_36 「送令狐焕赴阙」贯休<br>
　　渚宫遥落日，相送碧江湄。陟也须为相，天乎更赞谁。<br>
　　风高樯力出，霞热鸟行迟。此去多来客，无忘慰所思。<p>卷831_37 「送吴融员外赴阙」贯休<br>
　　汉文思贾傅，贾傅遂生还。今日又如此，送君非等闲。<br>
　　云寒犹惜雪，烧猛似烹山。应笑无机者，腾腾天地间。<p>卷831_38 「送姚洎拾遗自江陵幕赴京」贯休<br>
　　捧诏动征轮，分飞楚水滨。由来真庙器，多作伏蒲人。<br>
　　舍鲁知非愿，朝天不话贫。沙头千骑送，岛上一蝉新。<br>
　　莫使身侵贵，无矜贵逼身。玉阶凝正色，兰苑涨芳尘。<br>
　　銮辂方离华，车书渐似秦。流年飘倏忽，书札莫因循。<br>
　　凉雨鸣红叶，非烟闭紫宸。凭将西社意，一说向荀陈。<p>卷831_39 「送僧入石霜」贯休<br>
　　举世只堪吁，空知与道俱。论心齐至圣，对镜破凡夫。<br>
　　业王如云合，头低似箭驱。三清徒妄想，千载亦须臾。<br>
　　唯我流阳叟，深云领毳徒。尽骑香白象，皆握月明珠。<br>
　　寂寞排松榻，斓斑半雪须。苔侵长者论，岚蚀祖师图。<br>
　　翠t金钟晓，香林宝月孤。缕氚字海赫赫共洪炉。<br>
　　山色锄难尽，松根踏欲无。难评传的的，须到不区区。<br>
　　撩舍新罗瘦，炉烟么帧Ｉ债平虎窟，分瀑入香厨。<br>
　　师去情何切，人间事莫拘。穿林宿古冢，踏叶揭空盂。<br>
　　无事终无事，令枯便合枯。他年相觅在，亦不是生苏。<p>卷831_40 「送僧归南康」贯休<br>
　　壳壳学得律，还乡见苦情。远思芳草盛，不入楚山行。<br>
　　帆入汀烟健，经吟戍月清。到乡同学辈，应到赣江迎。<p>卷831_41 「送陈秀才赴举兼寄韩舍人」贯休<br>
　　主圣臣贤日，求名莫等闲。直须诗似玉，不用力如山。<br>
　　草白兵初息，年丰驾已还。凭将安养意，一说向曾颜。<p>卷831_42 「送友人及第后归台州」贯休<br>
　　得桂为边辟，翩翩颇合宜。嫖姚留不住，昼锦已归迟。<br>
　　岛侧花藏虎，湖心浪撼棋。终期华顶下，共礼渌身师。<p>卷831_43 「晚春寄张侍郎」贯休<br>
　　遐想涪陵岸，山花半已残。人心何以遣，天步正艰难。<br>
　　鸟听黄袍小，城临白帝寒。应知窗下梦，日日到江干。<p>卷831_44 「寄景判官兼思州叶使君」贯休<br>
　　独住西峰半，寻常欲下难。石多桐屐，香甚药花干。<br>
　　荏苒新莺老，穷通亦自宽。髯参与短簿，始为一吟看。<p>卷831_45 「送卢秀才应举」贯休<br>
　　几载阻兵荒，一名终不忘。还冲猛风雪，如画冷朝阳。<br>
　　句好慵将出，囊空却不忙。明年公道日，去去必穿杨。<p>卷831_46 「闻新蝉寄桂雍」贯休<br>
　　新蝉终夜叫，GG隔溪濉６庞钊韵嘣樱故人闻不闻。<p>卷帘花动月，冥目砌生云。终共谢时去，西山鸾鹤群。<p>卷831_47 「寄怀楚和尚二首」贯休<br>
　　吾师师子儿，而复貌瑰奇。何得文明代，不为王者师。<br>
　　铁盂汤雪早，石炭煮茶迟。谩有参寻意，因循到乱时。<br>
　　跳踯诸峰险，回翔万里空。争将金锁锁，那把玉笼笼。<br>
　　印缺香崩火，窗疏蝎吃风。永怀今已矣，吟坐雪鳌<p>卷831_48 「和韦相公话婺州陈事」贯休<br>
　　昔事堪惆怅，谈玄爱白牛。千场花下醉，一片梦中游。<br>
　　耕避初平石，烧残沈约楼。无因更重到，且副济川舟。 
<p>　　　　　　　　　　　　　　卷八百三十二<p>卷832_1 「遇五天僧入五台五首」贯休<br>
　　十万里到此，辛勤讵可论。唯云吾上祖，见买给孤园。<br>
　　一月行沙碛，三更到铁门。白头乡思在，回首一销魂。<br>
　　雪岭顶危坐，乾坤四顾低。河横于阗北，日落月支西。<br>
　　水石香多白，猿猱老不啼。空馀忍辱草，相对色萋萋。<br>
　　远礼清凉寺，寻真似善才。身心无所得，日月不将来。<br>
　　白叠还图象，沧溟亦泛杯。唐人亦何幸，处处觉花开。<br>
　　涂足油应尽，干陀帔半隳。辟支迦状貌，刹利帝家儿。<br>
　　结印魔应哭，游心圣不知。深嗟头已白，不得远相随。<br>
　　送迎经几国，多化帝王心。电激青莲目，环垂紫磨金。<br>
　　眉根霜入细，梵夹蠹难侵。必似陀波利，他年不可寻。<p>卷832_2 「经普化禅师影院」贯休<br>
　　大一今何处，登堂似昔时。曾蒙金印印，得异野干儿。<br>
　　影束龙神在，门荒桐竹衰。谁云续僧史，别位著吾师。<p>卷832_3 「秋寄李频使君二首」贯休<br>
　　为郎须塞诏，当路亦驱驱。贵不因人得，清还似句无。<br>
　　烧烟连野白，山药拶阶枯。想得征黄诏，如今已在途。<br>
　　务简趣难陪，清吟共绿苔。叶和秋蚁落，僧带野香来。<br>
　　留客朝尝酒，忧民夜画灰。终期冒风雪，江上见宗雷。<p>卷832_4 「上东林和尚」贯休<br>
　　让紫归青壁，高名四海闻。虽然无一事，得不是要君。<br>
　　道只传伊字，诗多笑碧云。应怜门下客，馀力亦为文。<p>卷832_5 「江边道士」贯休<br>
　　独住大江滨，不知何代人。药垆生紫气，肌肉似红银。<br>
　　酒酽竹屋烂，符收山鬼仁。何妨将我去，一看武陵春。<p>卷832_6 「送僧之湖外」贯休<br>
　　去旨趣非常，春风尔莫狂。惟擎一铁钵，旧亦讲金刚。<br>
　　午饭孤烟里，宵禅大石旁。羡师终不及，湘浪渌茫茫。<p>卷832_7 「怀谬独一」贯休<br>
　　常忆兰陵子，瑰奇皴渴才。思还如我苦，时不为伊来。<br>
　　岳霞猱掷雪，湖月浪翻杯。未闻沾寸禄，此事亦堪哀。<p>卷832_8 「送庐山衲僧」贯休<br>
　　飞锡下崆gk，清高世少双。冻天方筛雪，别我去何邦。<br>
　　烧绕赤乌亥，云漫白蚌江。路人争得识，空仰鬓眉庞。<p>卷832_9 「寄西山胡汾、吴樵」贯休<br>
　　带经锄陇者，何止手胼胝。觅句句句好，惭予筋力衰。<br>
　　云[临案冷，鹿队过门迟。相忆空回首，江头日暮时。<p>卷832_10 「休粮僧」贯休<br>
　　不食更何忧，自由中自由。身轻嫌衲重，天旱为民愁。<br>
　　应器谁将去，生台蚁不游。会须传此术，相共老山丘。<p>卷832_11 「送杜使君朝觐」贯休<br>
　　借寇借不得，清声彻帝聪。坐来千里泰，归去一囊空。<br>
　　遗爱封疆熟，扳辕草木同。路遥山不少，江静思无穷。<br>
　　花舸冲烟湿，朱衣照浪红。援毫两岸晓，欹枕满旗风。<br>
　　道罕将人合，心难与圣通。从兹林下客，应□代天功。<p>卷832_12 「送人之岭外」贯休<br>
　　见说还南去，迢迢有侣无。时危须早转，亲老莫他图。<br>
　　小店蛇羹黑，空山象粪枯。三闾遗庙在，为我一呜呼。<p>卷832_13 「题弘式和尚院兼呈杜使君」贯休<br>
　　二雅兼二密，种蛔遭。腊高云屐朽，貌古画师疑。<br>
　　堑蚁缘金锡，垆烟惹雪眉。仍闻有新作，只是寄相思。<p>卷832_14 「湖头别墅三首」贯休<br>
　　梨栗鸟啾啾，高歌若自由。人谁知此意，旧业在湖头。<br>
　　饥鼠掀菱壳，新蝉避栗皱。不知江海上，戈甲几时休。<br>
　　桑柘参桐竹，阴阴一径苔。更无他事出，只有衲僧来。<br>
　　堑蚁争生食，窗经卷烧灰。可怜门外路，日日起尘埃。<br>
　　南北如仙境，东西似画图。园飞青啄木，檐挂白蜘蛛。<br>
　　邻叟教修废，牛童与纳租。寄言来往客，不用问荣枯。<p>卷832_15 「三峡闻猿」贯休<br>
　　历历数声猿，寥寥渡白烟。应栖多月树，况是下霜天。<br>
　　万里客危坐，千山境悄然。更深仍不住，使我欲移船。<p>卷832_16 「闻知闻赴成都辟请」贯休<br>
　　文翁还化蜀，幕列g鸾。饮水临人易，烧山觅士难。<br>
　　锦机花正合，棕蕈火初干。知己相思否，如何借羽翰。<p>卷832_17 「题淮南惠照寺律师院」贯休<br>
　　仪冠凝寒玉，端居似沃州。学徒梧有凤，律藏目无牛。<br>
　　茗滑香黏齿，钟清雪滴楼。还须结西社，来往悉诸侯。<p>卷832_18 「秋末长兴寺作」贯休<br>
　　荒寺古江滨，莓苔地绝尘。长廊飞乱叶，寒雨更无人。<br>
　　栗不和皱落，僧多到骨贫。行行行未得，孤坐更谁亲。<p>卷832_19 「寄杭州灵隐寺宋震使君」贯休<br>
　　罢郡归侵夏，仍闻灵隐居。僧房谢x语，寺额葛洪书。<br>
　　月树猴睡，山池菡萏疏。吾皇爱清静，莫便结吾庐。<p>卷832_20 「送人归夏口」贯休<br>
　　雁雁叶纷纷，行人岂易闻。千山与万水，何处更逢君。<br>
　　貌不长如玉，人生只似云。倘经三祖寺，一为礼龛坟。<p>卷832_21 「送新罗僧归本国」贯休<br>
　　忘身求至教，求得却东归。离岸乘空去，终年无所依。<br>
　　月冲阴火出，帆拶大鹏飞。想得还乡后，多应著紫衣。<p>卷832_22 「避寇入银山」贯休<br>
　　草草穿银峡，崎岖路未谙。傍山为店戍，永日绕溪潭。<br>
　　烧地生X蕨，人家煮伪蚕。翻如归旧隐，步步入烟岚。<p>卷832_23 「闻友人驾前及第」贯休<br>
　　见心知命好，一别隔烟波。世乱无全士，君方掇大科。<br>
　　早随銮辂转，莫恋蜀山多。必贡安时策，忠言奈尔何。<p>卷832_24 
「避地毗陵上王V使君（时黄贼陷东阳公避地于浙右）」贯休<br>
　　至理至昭昭，心通即不遥。圣威无远近，吾道太孤标。<br>
　　辛苦苏氓俗，端贞答盛朝。气高吞海岳，贫甚似渔樵。<br>
　　庾亮风流澹，刘宽政事超。清须遭贵遇，隐已被谁招。<br>
　　栗坞修禅寺，仙香寄石桥。风雷巡稼穑，鱼鸟合歌谣。<br>
　　视事私终杀，忧民态亦凋。道高无不及，恩甚固难消。<br>
　　大寇山难隔，孤城数合烧。烽烟终日起，汤沐用心鳌<br>
　　勇义排千阵，诛锄拟一朝。誓盟违日月，旌旆过寒潮。<br>
　　古驿江云入，荒宫海雨飘。仙松添瘦碧，天骥减丰膘。<br>
　　似在陈兼卫，终为宋与姚。已观云似鹿，即报首皆枭。<br>
　　尽愿回清镜，重希在此条。应怜千万户，祷祝向唐尧。<p>卷832_25 「送崔尚书朝觐」贯休<br>
　　至理契穹F，方生甫与申。一麾歌政正，三相贺仁人。<br>
　　叵似卢怀慎，全如邵信臣。澄s消宿蠹，煦爱剧阳春。<br>
　　对客烟花拆，焚香渥泽新。征黄还有自，挽邓住无因。<br>
　　峡水全输洁，巫娥却讶神。宋均颜未老，刘宠骨应贫。<br>
　　大醉辞王翦，含香望紫宸。三峰初有雪，万里正无尘。<br>
　　伊昔林中社，多招席上珍。终期仙掌下，香火一相亲。<p>卷832_26 「寒夜有怀同志」贯休<br>
　　永夜殊不寐，怀君正寂寥。疏钟寒遍郭，微雪静鸣条。<br>
　　南省雁孤下，西林鹤屡招。终当谢时去，与子住山椒。<p>卷832_27 「寄新定桂雍」贯休<br>
　　独自住乌龙，应怜是衲僧。句须人未道，君此事偏能。<br>
　　坞湿云埋观，溪寒月照罾。相思不可见，江上立腾腾。<p>卷832_28 「赠灵鹫山道润禅师院」贯休<br>
　　常恨烟波隔，闻名二十年。结为清气引，来到法堂前。<br>
　　薪拾纷纷叶，茶烹滴滴泉。莫嫌来又去，天道本泠然。<p>卷832_29 「干霄亭晚望怀王な汤伞构嵝<br>
　　霜打汀岛赤，孤烟生池塘。清吟倚大树，瑶草何馨香。<br>
　　久别青云士，常思白石房。谁能共归去，流水似鸣。<p>卷832_30 「海边见罗邺」贯休<br>
　　清世诗声出，谁人得似君。命通须有日，天未丧斯文。<br>
　　楚木寒连寺，修江碧入云。相思喜相见，庭叶正纷纷。<p>卷832_31 「送僧之东都」贯休<br>
　　之子之东洛，囊中有偈新。红尘谁不入，独鹤自难亲。<br>
　　定鼎门连岳，黄河冻过春。凭师将远意，说似社中人。<p>卷832_32 「送于兢补阙赴京」贯休<br>
　　乱离吾道在，不觉到清时。得句下雪岳，送君登玉墀。<br>
　　冷惊蝉韵断，凉触火云隳。倘遇南来使，无忘问所之。<p>卷832_33 「送郑准赴举」贯休<br>
　　两河兵火后，西笑见吾曹。海静三山出，天空一鹗高。<br>
　　赁居槐拶屋，行卷雪埋袍。他日如相觅，栽桃近海涛。<p>卷832_34 「寄拄杖上王使君」贯休<br>
　　拄杖邻僧与，殊常不可名。一条p玉重，百两紫金轻。<br>
　　有乳盘春力，无心合道情。惟宜高处著，将寄谢宣城。<p>卷832_35 「秋望寄王使君」贯休<br>
　　静蹑红兰径，凭高旷望时。无端求句苦，永日壑风吹。<br>
　　大月生峰角，残霞在树枝。只应刘越石，清啸正相宜。<p>卷832_36 「送缘有禅师与雷处士入武夷山」贯休<br>
　　师与雷居士，寻山道入闽。应将熊耳印，别授武夷君。<br>
　　崖罅仙棺出，江垠毒草分。他年相觅在，莫苦入深云。<p>卷832_37 「送友生入越投知己」贯休<br>
　　才大终难住，东浮景渐暄。知将刖足恨，去击李膺门。<br>
　　宿雾开花坞，春潮入苎村。预思秋荐后，一鹗出乾坤。<p>卷832_38 「寄乌龙山贾泰处士」贯休<br>
　　庭果色如丹，相思夕照残。云边踏烧去，月下把书看。<br>
　　涧水仙居共，窗风漆树寒。吾君方侧席，未可便怀安。<p>卷832_39 「题大安寺通禅师院」贯休<br>
　　应行诸岳遍，象屣半无纲。一法寻常说，此机仍未忘。<br>
　　窗闲藤影老，衲厚瀑痕荒。寄语迷津者，来兹问不妨。<p>卷832_40 「春晚寄卢使君」贯休<br>
　　满郭春如画，空堂心自澄。禅抛金鼎药，诗和玉壶冰。<br>
　　白雨飘花尽，晴霞向阁凝。寂寥还得句，因寄柳吴兴。<p>卷832_41 「武昌县与昼公兼寄邑宰」贯休<br>
　　小一何人识，腾腾天地间。寻常如一鹤，亦不爱青山。<br>
　　铁钵年多赤，麻衣带毳斑。只闻寻五柳，时到月中还。<p>卷832_42 「别东林僧」贯休<br>
　　大士宅里宿，芙蓉龛畔游。自怜□□在，子莫苦相留。<br>
　　燥叶飘山席，孤云傍茗瓯。裴回不能去，房在好峰头。<p>卷832_43 「避地寄高蟾」贯休<br>
　　荒寺雨微微，空堂独掩扉。高吟多忤俗，此貌若为饥。<br>
　　旅梦遭鸿唤，家山被贼围。空馀老莱子，相见独依依。<p>卷832_44 「怀武夷山禅师」贯休<br>
　　万叠仙山里，无缘见有缘。红心蕉绕屋，白额虎同禅。<br>
　　古木苔封菌，深崖乳杂泉。终期还此去，世事只如然。<p>卷832_45 「秋末闲居作」贯休<br>
　　幽居山不别，落叶与阶平。尽日吟诗坐，无端个病成。<br>
　　径苔因旱赤，池水入冬清。惟有东峰叟，相寻月下行。<p>卷832_46 「赠许征君」贯休<br>
　　昼公友秦奚，来往踏溪云。如今又到我，还爱许征君。<br>
　　落花鸟衔来，永日香氤氲。终期将尔曹，归去麋鹿群。<p>卷832_47 「秋夜作因怀天台道者」贯休<br>
　　万事何须问，良时即此时。高秋半夜雨，落叶满前池。<br>
　　静怕龙神识，贫从草木欺。平生无限事，只有道人知。<p>卷832_48 「偶作因怀大同道友」贯休<br>
　　蛮木叶不落，微吟漳水滨。二毛空有雪，万事不如人。<br>
　　df水平芳草，山花落净巾。天童好真伴，何日更相亲。<p>卷832_49 「边上行」贯休<br>
　　黑松林外路，风角远蕖Ｋ菲生荒堡，秋尘满病容。<br>
　　豺掊沙底骨，人上月边烽。休作西行计，西行地渐凶。<p>卷832_50 「江西再逢周琏」贯休<br>
　　六七年不见，相逢鬓已苍。交情终淡薄，诗语更清狂。<br>
　　未得丹霄便，依前四壁荒。但令吾道在，晚达亦何妨。<p>卷832_51 「登鄱阳寺阁」贯休<br>
　　寺楼闲纵望，不觉到斜晖。故国在何处，多年未得归。<br>
　　寒江平楚外，细雨一鸿飞。终蚂读曜樱吴山有绿薇。<p>卷832_52 「秋晚野居」贯休<br>
　　僻居人不到，吾道本来孤。山色园中有，诗魔象外无。<br>
　　霜禾连岛赤，烟草倚桥枯。何必求深隐，门前似画图。<p>卷832_53 「酬杜使君见寄」贯休<br>
　　轧轧复轧轧，更深门未关。心疼无所得，诗债若为还。<br>
　　露洒一鹤睡，钟馀万象闲。惭将此时意，明日寄东山。<p>卷832_54 「湖上作」贯休<br>
　　我竟胡为者，唠唠但爱吟。身中多病在，湖上住年深。<br>
　　山溜穿苔壁，风钟度雪林。近来心更苦，谁复是知音。<p>卷832_55 「送僧归天台寺」贯休<br>
　　天台四绝寺，归去见师真。莫折枸杞叶，令他十得嗔。<br>
　　天空闻圣磬，瀑细落花巾。必若云中老，他时得有邻。 
<p>　　　　　　　　　　　　　　卷八百三十三<p>卷833_1 「寿春节进」贯休<br>
　　圣运关天纪，龙飞古帝基。振摇三蜀地，耸发万年枝。<br>
　　出震同中古，承乾动四夷。恩颁新命广，泪向旧朝垂。<br>
　　大宝归玄谶，殊祥出远池。法天深罔测，体圣妙难知。<br>
　　俭德为全德，无思契十思。丕图非力致，英武悉天资。<br>
　　正直方亲切，回邪岂敢窥。将排颇与牧，相得稷兼夔。<br>
　　盐出符真主，麟来合大规。赓歌随羽a，奕叶乱疗睢<br>
　　寡欲情虽泰，忧民色未怡。盛如唐创业，宛胜晋朝仪。<br>
　　旰食宫莺啭，宵衣禁漏迟。多于汤土地，还有禹胼胝。<br>
　　视物如伤日，胜残去杀时。守文情的的，无逸戒孜孜。<br>
　　轩顼风重振，皇唐鼎创移。始闻呈瑞石，又报产灵芝。<br>
　　覆帱高缘大，包容妙在卑。兄呼春赫日，师指佛牟尼。<br>
　　佳气宸居合，淳风乐府吹。急贤彰帝业，解网见天慈。<br>
　　粟赤千千窖，军雄万万儿。八蛮须稽颡，四海仰昌期。<br>
　　玉辇嫔嫱拥，宫花锦绣欹。尧云同Γ汉祖太驱驰。<br>
　　氛根株尽，浇讹朕兆隳。山河方有截，野逸诏无遗。<br>
　　境静消锋镝，田香熟稻r1.梦中逢傅说，殿上见辛毗。<br>
　　金镜悬千古，彤云起四维。盛行唐典法，再睹舜雍熙。<br>
　　祝寿乾文动，郊天太一随。煌煌还宿卫，叶声诗。<br>
　　饮醴和甘雨，非烟绕御帷。银轮随宝马，玉沼见金龟。<br>
　　杳杳闻韵C，重重降抚绥。魏徵须却出，葛亮更何之。<br>
　　简约逾前古，升平美不疑。触邪羊ii，鼓腹叟嘻嘻。<br>
　　迈五方云大，超三始见奇。锦霞连紫极，仙鸟下峨眉。<br>
　　谢傅还为傅，周师又作师。纳隍为永任，从谏契无为。<br>
　　子子寰瀛主，孙孙日月旗。寿春嗟寿域，万国尽虔祈。<br>
　　捧日三车子，恭思八彩眉。愿将七万岁，匍匐拜瑶墀。<p>卷833_2 「送僧之安南」贯休<br>
　　安南千万里，师去趣何长。鬓有炎州雪，心为异国香。<br>
　　退牙山象恶，过海布帆荒。早作归吴计，无忘父母乡。<p>卷833_3 「送僧归剡山」贯休<br>
　　远逃为乱处，寺与石城连。木落归山路，人初刈剡田。<br>
　　荒林猴咬栗，战地鬼多年。好去楞伽子，精修莫偶然。<p>卷833_4 「送僧入幽州」贯休<br>
　　高士高无敌，腾腾话入燕。无人知尔意，向我道非禅。<br>
　　栗径穿蕃冢，狼声隔远烟。山多道侣，应未有归年。<p>卷833_5 「送僧游五台」贯休<br>
　　羡师游五顶，乞食值年丰。去去谁为侣，栖栖力已充。<br>
　　浊河高岸拆，衰草古城空。必到华严寺，凭师问辨公。<p>卷833_6 「送僧入五泄」贯休<br>
　　五泄江山寺，禅林境最奇。九年吃菜粥，此事少人知。<br>
　　山响僧担谷，林香豹乳儿。伊余头已白，不去更何之。<p>卷833_7 「题令宣和尚院」贯休<br>
　　轩窗领岚翠，师得世情忘。惟爱谈诸祖，曾经宿大荒。<br>
　　泉声淹卧榻，云片犯炉香。寄语题门者，看经在上方。<p>卷833_8 「寄四明闾丘道士二首」贯休<br>
　　淮海兵荒日，分飞直至今。知担诸子出，却入四明深。<br>
　　衣必编仙草，僧应共栗林。秋风溪上路，应得一相寻。<br>
　　三千功未了，大道本无程。好共禅师好，常将药犬行。<br>
　　石门红藓剥，柘坞白云生。莫认无名是，无名已是名。<p>卷833_9 「经士马中作」贯休<br>
　　偷儿成大寇，处处起烟尘。黄叶满空宅，青山见俗人。<br>
　　妖星芒刺越，鬼哭势连秦。惆怅还惆怅，茫茫江海滨。<p>卷833_10 「士马后见赤松舒道士」贯休<br>
　　满眼尽疮痍，相逢相对悲。乱阶犹未已，一柱若为支。<br>
　　堰茗蒸红枣，看花似好时。不知今日后，吾道竟何之。<p>卷833_11 「题方公院寄夏侯明府」贯休<br>
　　银地有馀光，方公道益芳。谁分修藏力，顶有剃头霜。<br>
　　经勘松风燥，檐垂坞茗香。终须结西社，此县似柴桑。<p>卷833_12 「与刘象正字」贯休<br>
　　独居三岛上，花竹映柴关。道广群仙惜，名成万事闲。<br>
　　病多唯纵酒，静极不思山。唯有逍遥子，时时自往还。<p>卷833_13 「怀智体道人」贯休<br>
　　栖碧思吾友，庭莺百啭时。唯应一处住，方得不相思。<br>
　　云水淹门阃，春雷在树枝。平生无限事，不独白云知。<p>卷833_14 「赠晦公禅人」贯休<br>
　　流阳为役者，相访叶纷纷。有句虽如我，无心未似君。<br>
　　构林青及竹，茆屋暖于云。何日相将去，千山麋鹿群。<p>卷833_15 「寄静林别墅胡进士兄弟」贯休<br>
　　见说山居好，书楼被翠侵。烧贤〉壕常月色弟兄吟。<br>
　　犬吠黄缆洌牛归红树深。仍闻多白菌，应许一相寻。<p>卷833_16 「怀赤松故舒道士」贯休<br>
　　可惜复可惜，如今何所之。信来堪大恸，余复用生为。<br>
　　乱世今交斗，玄宫玉柱隳。春风五陵道，回首不胜悲。<p>卷833_17 「偶作」贯休<br>
　　无端为五字，字字鬓星星。只觉人情薄，空馀鹤眼青。<br>
　　砌莎藏坠果，窗雪浸残经。只有归山计，茫茫何所营。<p>卷833_18 「春日许征君见访」贯休<br>
　　龙钟多病后，日望遇升平。远念穿嵩雪，前林啭早莺。<br>
　　厨香烹瓠叶，道友扣门声。还似青溪上，微吟踏叶行。<p>卷833_19 「经先主庙作」贯休<br>
　　古庙积烟萝，威灵及物多。因知曹孟德，争奈此公何。<br>
　　树古雷痕剥，碑荒篆画讹。今朝冥祷祝，只望息干戈。<p>卷833_20 「寄中条道者」贯休<br>
　　柏梯杉影里，头白药山孙。今古管不得，是非争肯论。<br>
　　虎须悬瀑滴，禅衲带苔痕。常恨龙钟也，无因接话言。<p>卷833_21 「夏日晚望」贯休<br>
　　登临聊一望，不觉意q然。陶侃寒溪寺，如今何处边。<br>
　　汀沙生旱雾，山火照平川。终事东归去，干戈满许田。<p>卷833_22 「送僧归山」贯休<br>
　　眼青禅帔赤，气岸出尘埃。霞外终须去，人间作么来。<br>
　　崖香泉吐乳，坞燥烧□雷。他日终相觅，山门何处开。<p>卷833_23 「览皎然《渠南乡集》」贯休<br>
　　学力不相敌，清还仿佛同。高于宝月月，谁得射雕弓。<br>
　　至鉴封姚监，良工遇鲁公。如斯深可羡，千古共清风。<p>卷833_24 「览姚合《极玄集》」贯休<br>
　　至览如日月，今时即古时。发如边草白，谁念射声□。<br>
　　好鸟挨花落，清风出院迟。知音郭有道，始为一吟之。<p>卷833_25 「大驾西幸秋日闻雷」贯休<br>
　　军书日日催，处处起尘埃。黎庶何由泰，銮舆早晚回。<br>
　　夏租方减食，秋日更闻雷。莫道苍苍意，苍苍眼甚开。<p>卷833_26 「诗」贯休<br>
　　经天纬地物，动必计仙才。几处觅不得，有时还自来。<br>
　　真风含素发，秋色入灵台。吟向霜蟾下，终须神鬼哀。<p>卷833_27 「秋末江上望」贯休<br>
　　莽莽古江滨，纷纷坠叶频。烟霞谁是主，丘陇自伤神。<br>
　　吞并宁唯汉，凄凉莫问陈。尽随流水去，寂莫野花春。<p>卷833_28 「乞食僧」贯休<br>
　　擎钵貌清羸，天寒出寺迟。朱门当大路，风雪立多时。<br>
　　似月心常净，如麻事不知。行人莫轻诮，古佛尽如斯。<p>卷833_29 「寒望九峰作」贯休<br>
　　九朵碧芙蕖，王维图未图。层层皆有瀑，一一合吾居。<br>
　　雨歇如争出，霜严不例枯。世犹多事在，为尔久踌躇。<p>卷833_30 「蓟北寒月作」贯休<br>
　　蓟门寒到骨，战碛雁相悲。古屋不胜雪，严风欲断髭。<br>
　　清吟得冷句，远念失佳期。寂寞谁相问，迢迢天一涯。<p>卷833_31 「新猿」贯休<br>
　　寻常看不见，花落树多苔。忽向高枝发，又从何处来。<br>
　　风清声更揭，月苦意弥哀。多少求名者，年年被尔催。<p>卷833_32 「怀南岳隐士二首（一作赠隐者）」贯休<br>
　　千峰映碧湘，真隐此中藏。饼不煮石吃，眉应似发长。<br>
　　风z支酒瓮，鹤虱落琴床。虽峦机者，斯人尚未忘。<br>
　　见说祝融峰，擎天势似腾。藏千寻瀑布，出十八高僧。<br>
　　古路无人迹，新霞出石棱。终期将尔叟，一一月中登。<p>卷833_33 「追忆冯少常」贯休<br>
　　盛德方清贵，旋闻逐逝波。令人翻不会，积善合如何。<br>
　　直道登朝晚，分忧及物多。至今新定郡，犹咏F襦歌。<p>卷833_34 「闻闵廷言周琏下第」贯休<br>
　　前榜年年见，高名日日闻。常因不平事，便欲见吾君。<br>
　　兄弟居清岛，园林生白云。相思空怅望，庭叶赤纷纷。<p>卷833_35 「寄景地判官」贯休<br>
　　渚宫江上别，倏忽十馀年。举世唯攻说，多君即不然。<br>
　　浦珠为履重，园柳助诗玄。勉力酬知己，昌朝正急贤。<p>卷833_36 「读贾区、贾岛集」贯休<br>
　　区终不下岛，岛亦不多区。冷格俱无敌，贫根亦似愚。<br>
　　青云终叹命，白阁久围炉。今日成名者，还堪为尔吁。<p>卷833_37 「送衲僧之江西」贯休<br>
　　索索复索索，无凭却有凭。过溪遭恶雨，乞食得干菱。<br>
　　只有山相伴，终无事可仍。如逢梅岭旦，向道只宁馨。<p>卷833_38 「故林偶作」贯休<br>
　　朗吟无一事，孤坐k江濉Ｃ氖婪俏岬溃良图有白云。<br>
　　蠹鱼开卷落，啄木隔花闻。唯寄壶中客，金丹许共分。<p>卷833_39 「寄栖白大师二首」贯休<br>
　　流浪江湖久，攀缘岁月阑。高名当世重，好句逼人寒。<br>
　　月苦蝉声嗄，钟清柿叶干。龙钟千万里，拟欲访师难。<br>
　　苍苍龙阙晚，九陌杂香尘。方外无他事，僧中有近臣。<br>
　　青门玉露滴，紫阁锦霞新。莫话三峰去，浇风正荡淳。<p>卷833_40 「送人之渤海」贯休<br>
　　国之东北角，有国每朝天。海力浸不尽，夷风常宛然。<br>
　　山藏罗刹宅，水杂巨鳌涎。好去吴乡子，归来莫隔年。<p>卷833_41 「寄李道士」贯休<br>
　　常见高人说，犹来不偶然。致身同槁木，话道出忘诠。<br>
　　长啸仙钟外，眠楂海月边。倘修阴姹姹，一望寄余焉。<p>卷833_42 「秋送夏郢归钱塘」贯休<br>
　　归客指吴国，风帆几日程。新诗陶雪字，玄发有霜茎。<br>
　　微月生沧海，残涛傍石城。从兹江岛意，应续子陵名。<p>卷833_43 「送僧归翠微」贯休<br>
　　只衲一个衲，翠微归旧岑。不知何岁月，即得到师心。<br>
　　径绕千峰细，庵开乱木深。倘然云外老，他日亦相寻。<p>卷833_44 「经友生坟」贯休<br>
　　多君坟在此，令我过悲凉。可惜为人好，刚须被数将。<br>
　　白云从冢出，秋草为谁荒。不觉频回首，西风满白杨。<p>卷833_45 「怀洛下卢缙云」贯休<br>
　　一减三张价，幽居少室前。岂应贫似我，不得信经年。<br>
　　木落多诗藁，山枯见墨烟。何时深夜坐，共话草堂禅。<p>卷833_46 「送李赴举」贯休<br>
　　诗业务经纶，新皆意外新。因知登第榜，不著不平人。<br>
　　句得孤舟月，心飞九陌尘。明年相贺日，应到曲江滨。<p>卷833_47 「宝禅师见访」贯休<br>
　　山兄心似我，岸谷亦难交。不见还相忆，来唯添寂寥。<br>
　　茶烟粘衲叶，云水透蘅茆。因话流年事，斯须不可抛。<p>卷833_48 「观棋」贯休<br>
　　逸格格难及，半先相遇稀。落花方满地，一局到斜晖。<br>
　　褚胤死不死，将军飞已飞。今朝惭一行，无以造玄微。<p>卷833_49 「题一上人经阁」贯休<br>
　　鸟外何须去，衣如藓亦从。但能无一事，即是住孤峰。<br>
　　雨歇云埋阁，月明霜洒松。师心多似我，所以访师重。<p>卷833_50 「和毛学士舍人早春」贯休<br>
　　陋巷冬将尽，东风细杂篮。解牵窗梦远，先是涧梅谙。<br>
　　茶癖金铛快，松香玉露含。书斋山帚撅，盘馔药花甘。<br>
　　雅得琴中妙，常挪脸似酣。雪消闻苦蛰，气候似宜蚕。<br>
　　密勿须清甲，朝归绕碧潭。丹心空拱北，新作继周南。<br>
　　竹杖无斑点，纱巾不著簪。大朝名益重，后进力皆覃。<br>
　　至理虽亡一，臣时亦说三。不知门下客，谁上晏婴骖。 
<p>　　　　　　　　　　　　　　卷八百三十四<p>卷834_1 「寿春进祝圣七首。千载降祥」贯休<br>
　　九天宫上圣，降世共昭回。万汇须亭毓，群仙送下来。<br>
　　承乾当否极，庶事尽康哉。只有羲轩比，其馀不可陪。<p>卷834_2 「寿春进祝圣七首。文有武备」贯休<br>
　　武宿与文星，常如掌上擎。孙吴机不动，周邵事多行。<br>
　　旰食炉烟细，宵衣隙月明。还闻夔进曲，吹出泰阶平。<p>卷834_3 「寿春进祝圣七首。从谏如流」贯休<br>
　　及溜龙鳞动，君臣道义深。万年轩后镜，一片汉高心。<br>
　　北狄皆输款，南夷尽贡琛。从兹千万岁，枝叶玉森森。<p>卷834_4 「寿春进祝圣七首。搜扬草泽」贯休<br>
　　俟时兼待价，垂棘出尘埃。仄席三旌切，移山万里来。<br>
　　烟霞衣上落，阊阖雪中开。寿酒今朝进，无非出世才。<p>卷834_5 「寿春进祝圣七首。守在四夷」贯休<br>
　　天将兴大蜀，有道遂君临。四塞同诸子，三边共一心。<br>
　　A婆香似雪，回鹘马如林。曾读前皇传，巍巍冠古今。<p>卷834_6 「寿春进祝圣七首。大兴三教」贯休<br>
　　有佛日，天俣动云韶。缝掖诸生集，麟洲羽客朝。<br>
　　非烟生玉砌，御柳吐金条。击壤翁知否，吾皇即帝尧。<p>卷834_7 「寿春进祝圣七首。山呼万岁」贯休<br>
　　声教无为日，山呼万岁声。隆隆如谷响，合合似雷鸣。<br>
　　翠拔为天柱，根盘倚凤城。恭唯千万岁，岁岁致升平。<p>卷834_8 「早秋夜坐」贯休<br>
　　微凉砧满城，林下石床平。发岂无端白，诗须出世清。<br>
　　邻僧同树影，砌月浸蛩声。独自更深坐，无人知此情。<p>卷834_9 「早起」贯休<br>
　　夜坐还早起，寂寥多病身。神清寻梦在，香极觉花新。<br>
　　树露繁于雨，溪云动似人。又知何处客，轧轧转征轮。<p>卷834_10 「秋晚野步」贯休<br>
　　闲步不觉远，萧萧木落初。诗情抛阃阈，江影动襟裾。<br>
　　阁北鸿行出，霞西雨脚疏。金峰秋更好，乞取又何如。<p>卷834_11 「晚望」贯休<br>
　　旷望危桥上，微吟落照前。烟霞浓浸海，川岳阔连天。<br>
　　白鸟格不俗，孤云态可怜。终期将尔辈，归去旧江边。<p>卷834_12 「寄翰林陆学士」贯休<br>
　　颜冉商参甲，鸾凰密勿才。帘垂仙鸟下，吟次圣人来。<br>
　　宝辇千官捧，宫花九色开。何时重一见，为我话蓬莱。<p>卷834_13 「赠造微禅师院」贯休<br>
　　U卜气雍雍，门深圣泽重。七丝奔小蟹，五字逼雕龙。<br>
　　药转红金鼎，茶开紫阁封。圭峰争去得，卿相日憧憧。<p>卷834_14 「南海晚望」贯休<br>
　　海上聊一望，舶帆天际飞。狂蛮莫挂甲，圣主正垂衣。<br>
　　风恶巨鱼出，山昏群獠归。无人知此意，吟到月腾辉。<p>卷834_15 「寄庐山大愿和尚」贯休<br>
　　石上桂成丛，师庵在桂中。皆云习凿齿，未可扣真风。<br>
　　雪洗香炉碧，霞藏瀑布红。何时甘露偈，一寄剡山东。<p>卷834_16 「怀薛尚书兼呈东阳王使君」贯休<br>
　　得力未得力，高吟夏又残。二毛非自出，万事到诗难。<br>
　　蝉见木叶落，雷将雨气寒。何妨槌琢后，更献至公看。<p>卷834_17 「上冯使君水晶数珠」贯休<br>
　　泠泠瀑滴清，贯串有规程。将讽观空偈，全胜照乘明。<br>
　　龙神多共惜，金玉比终轻。愿在玄晖手，常资物外情。<p>卷834_18 「送明觉大师兼寄郑山人」贯休<br>
　　去去楞伽子，春深道路长。鸟啼青嶂险，花落紫衣香。<br>
　　此去非馀事，还归内道场。凭师将老倒，一向说荥阳。<p>卷834_19 「庐山寻灵纪不遇」贯休<br>
　　久别稀相见，深山道益孤。叶全离大朴，君尚在新吴。<br>
　　钟嗄声飘驿，山顽气喷湖。留诗如和得，一望寄前途。<p>卷834_20 「题曹溪祖师堂」贯休<br>
　　皎洁曹溪月，嵯峨七宝林。空传智药记，岂见祖禅心。<br>
　　信衣非苎麻，白云无知音。大哉双峰溪，万古青沈沈。<p>卷834_21 「怀匡山道侣」贯休<br>
　　常忆将吾友，穿云过瀑西。有碑皆读彻，无处不相携。<br>
　　柽桂株株湿，猿猱个个啼。等闲成远别，窗月又如。<p>卷834_22 「怀卢延让（时延让新及第）」贯休<br>
　　冥搜忍饥冻，嗟尔不能休。几叹不得力，到头还白头。<br>
　　姓名归紫府，妻子在沧洲。又是蝉声也，如今何处游。<p>卷834_23 「春晚访镜湖方干」贯休<br>
　　幽居湖北滨，相访值残春。路远诸峰雨，时多蟊钊恕<br>
　　蒸花初酿酒，渔艇劣容身。莫讶频来此，伊余亦隐沦。<p>卷834_24 「秋过相思寺」贯休<br>
　　见说相思寺，今来似有期。瘴乡终有出，天意固难欺。<br>
　　昼雨先花岛，秋云挂戍旗。故人多在蜀，不去更何之。 
<p>　　　　　　　　　　　　　　卷八百三十五<p>卷835_1 「蜀王入大慈寺听讲（天复三年作）」贯休<br>
　　玉节金珂响似雷，水晶宫殿步裴回。只缘支遁谈经妙，<br>
　　所以许询都讲来。帝释镜中遥仰止，魔军殿上动崔巍。<br>
　　千重香拥龙鳞立，五种风生锦绣开。宽似大溟生日月，<br>
　　秀如四岳出尘埃。一条紫气随高步，九色仙花落古台。<br>
　　谢太傅须同八凯，姚梁公可并三台。登楼喜色禾将熟，<br>
　　望国诚明首不回。驾驭英雄如赤子，雌黄贤哲贡琼瑰。<br>
　　六条消息心常苦，一剑晶荧敌尽摧。木铎声中天降福，<br>
　　景星光里地无灾。百千民拥听经座，始见重天社稷才。<p>卷835_2 「蜀王登福感寺塔三首」贯休<br>
　　天资忠孝佐金轮，香火空王有宿因。此世喜登金骨塔，<br>
　　前生应是育王身。封疆岁暮笙歌合，襦F正初锦绣新。<br>
　　释子沾恩无以报，只擎章句贡平津。<br>
　　似圣悲增道不穷，忧民忧国契尧聪。两髯有雪丹霄外，<br>
　　万里无尘一望中。南照微明连莽苍，峨嵋拥秀接崆峒。<br>
　　林僧岁月知何幸，还似支公见谢公。<br>
　　步步层层孰可陪，相轮边日照三台。喜欢A庶皆相逐，<br>
　　惆怅銮舆尚未回。金铎撼风天乐近，仙花含露瑞烟开。<br>
　　一年一度常如此，愿见文翁百度来。<p>卷835_3 「少监三首」贯休<br>
　　器琢仙美有馀，席珍国宝比难如。衔花乳燕看调瑟，<br>
　　衣锦佳人侍读书。荀氏门风龙变化，谢家庭树玉扶疏。<br>
　　即期寰海隆平日，归佐吾皇侍玉除。<br>
　　益友相随益自强，趋庭问礼日昭彰。袍新宫锦千人目，<br>
　　马骏桃花一巷香。偏爱曾颜终必及，或如韩白亦无妨。<br>
　　八龙三虎森如也，万古千秋瑞圣唐。<br>
　　具体而微太少年，凤毛五色带非烟。倚天长剑看无敌，<br>
　　绕树号猿已应弦。接士开襟清圣熟，分题得句落花前。<br>
　　即应出将传家法，圣泽恩波浩浩然。<p>卷835_4 「再到钟陵作」贯休<br>
　　六七年来到豫章，旧游知己半凋伤。春风还有花千树，<br>
　　往事都如梦一场。无限丘墟侵郭路，几多台榭浸湖光。<br>
　　只应唯有西山色，依旧崔巍上寺墙。<p>卷835_5 「经弟妹坟」贯休<br>
　　泪不曾垂此日垂，山前弟妹冢离离。年长于吾未得力，<br>
　　家贫抛尔去多时。鸿冲□□霜中断，蕙杂黄蒿冢上衰。<br>
　　恩爱苦情抛未得，不堪回首步迟迟。<p>卷835_6 「到蜀与郑中丞相遇」贯休<br>
　　深隐犹为未死灰，远寻知己遇三台。如何麋鹿群中出，<br>
　　又见g鸾天上来。剑阁霞粘残雪在，锦江香甚百花开。<br>
　　谩期王谢来相访，不是支公出世才。<p>卷835_7 「别冯使君」贯休<br>
　　瓦砾文章岂有媒，两三年只在金台。本师头白须归去，<br>
　　太守门清愿再来。皓皓玉霜孤雁远，萧萧松岛片帆开。<br>
　　从兹林下终无事，唯只焚香祝上台。<p>卷835_8 「上新定宋使君」贯休<br>
　　禅坐吟行谁与同，杉松共在寂寥中。碧云诗里终难到，<br>
　　白藕花经讲始终。水叠山层擎草疏，砧清月苦立霜风。<br>
　　十年勤苦今酬了，得句桐江识谢公。<p>卷835_9 「和李判官见新榜为兄下第」贯休<br>
　　失意荆枝滴泪频，陟冈何翅不知春。心中岐路平如砥，<br>
　　天上文章妙入神。休说宋风回o首，即看雷火燎龙鳞。<br>
　　从兹相次红霞里，留取方书与世人。<p>卷835_10 「送罗邺赴许昌辟」贯休<br>
　　方得论心又别离，黯然江上步迟迟。不堪回首崎岖路，<br>
　　正是寒风皴错时。美似郄超终有日，去依刘表更何疑。<br>
　　前程不少南飞雁，聊寄新诗慰所思。<p>卷835_11 「酬韦相公见寄」贯休<br>
　　盐梅金鼎美调和，诗寄空林问讯多。秦客弈棋抛已久，<br>
　　楞严禅髓更无过。万般如幻希先觉，一丈临山且奈何。<br>
　　空讽平津好珠玉，不知更得及门么。<p>卷835_12 「酬张相公见寄」贯休<br>
　　周郎怀抱好知音，常爱山僧物外心。闭户不知芳草歇，<br>
　　无能唯拟住山深。感通未合三生石，骚雅欢擎九转金。<br>
　　但似前朝萧与蒋，老僧风雪亦相寻。<p>卷835_13 「酬王相公见赠」贯休<br>
　　孤拙将来岂偶然，不能为漏滴青莲。一从麟笔题墙后，<br>
　　常只冥心古像前。九德陶熔空有迹，六窗清净始通禅。<br>
　　今朝幸捧琼瑶赠，始见玄中更有玄。<p>卷835_14 「酬周相公见赠」贯休<br>
　　三界无家是出家，岂宜拊凤睹新麻。幸生白发逢今圣，<br>
　　曾梦青莲映玉沙。境陟名山烹锦水，睡忘东白洞平茶。<br>
　　喜擎绣段攀金鼎，谢x馀霞始是霞。<p>卷835_15 「道情偈三首」贯休<br>
　　崆峒老人专一一，黄梅真叟却无无。<br>
　　独坐松根石头上，四溟无限月轮孤。<br>
　　非色非空非不空，空中真色不玲珑。<br>
　　可怜卢大担柴者，拾得骊珠橐a中。<br>
　　优钵罗花万劫春，频犁田地绝纤尘。<br>
　　道吾道者相招好，不是香林采叶人。<p>卷835_16 「马上作」贯休<br>
　　柳岸花堤夕照红，风清襟袖辔璁珑。<br>
　　行人莫讶频回首，家在凝岚一点中。<p>卷835_17 「道中逢乞食老僧」贯休<br>
　　赤棕榈笠眉毫垂，拄栗杖行迟迟。<br>
　　时人只施盂中饭，心似白莲那得知。<p>卷835_18 「秋末寄武昌一公」贯休<br>
　　见说武昌江上住，柏枯槐朽战时风。<br>
　　知师诗癖难医也，霜洒芦花明月中。<p>卷835_19 「陋巷」贯休<br>
　　坠叶如花欲满沟，破篱荒井一蝉幽。<br>
　　亦知希骥无希者，作么令人强转头。<p>卷835_20 「终南僧」贯休<br>
　　声利掀天竟不闻，草衣木食度朝昏。<br>
　　遥思山雪深一丈，时有仙人来打门。<p>卷835_21 「听僧弹琴」贯休<br>
　　家近吴王古战城，海风终日打墙声。<br>
　　今朝乡思浑堆积，琴上闻师大蟹行。<p>卷835_22 「渔者」贯休<br>
　　风恶波狂身似闲，满头霜雪背青山。<br>
　　相逢略问家何在，回指芦花满舍间。<p>卷835_23 「大蜀皇帝潜龙日述圣德诗五首」贯休<br>
　　岳渎殊祥日月精，入尧金镜佐休明。衣严黼黻皇恩重，<br>
　　剑折芙蓉紫气横。玉L金汤山岳峻，花藏台榭管弦清。<br>
　　已闻图上凌烟阁，宠渥穹窿玉不名。<br>
　　扶持社稷似齐桓，百万雄师贵可观。神智发中真莫测，<br>
　　贡输天下学应难，风清鼙角□□□，□肃神龙草木寒。<br>
　　堪羡蜀民恒有福，太平时节一般般。<br>
　　珠履三千侍玉除，宫花飘锦早莺初。虽然周孔心相似，<br>
　　其奈龚黄政不如。浩浩歌谣闻禁掖，重重襦F满樵渔。<br>
　　若论朝野艰难日，第一之功美有馀。<br>
　　紫髯青眼代天才，韩白孙吴稍可陪。只见赤心尧日下，<br>
　　岂知真气梵天来。听经瑞雪时时落，登塔天花步步开。<br>
　　尽祝庄椿同寿考，人间岁月岂能催。<br>
　　丈夫勋业正乾坤，麟凤龟龙尽在门。西伯最怜耕让畔，<br>
　　曹参空爱酒盈樽。心慈为受金仙嘱，发白缘酬玉砌恩。<br>
　　从此于门转高大，可怜子子与孙孙。<p>卷835_24 「陈情献蜀皇帝」贯休<br>
　　河北江东处处灾，唯闻全蜀勿尘埃。一瓶一钵垂垂老，<br>
　　千水千山得得来，奈菀幽栖多胜景，巴Q陈贡愧非才。<br>
　　自惭林薮龙钟者，亦得亲登郭隗台。<p>卷835_25 「寿春节进大蜀皇帝五首」贯休<br>
　　上玄大帝降坤维，箕尾为臣副圣期。岂比赤光盈室日，<br>
　　全同白象下天时。文经武纬包三古，日角龙颜遏四夷。<br>
　　今日降神天上会，愿将天福比须弥。<br>
　　异香滴露降纷纷，紫电环枢照禁门。先冠百王临亿兆，<br>
　　后称十号震乾坤。羲轩之道方为道，草木沾恩始是恩。<br>
　　今以j才歌睿德，犹如饮海妙难论。<br>
　　茂祉遐宣胜事并，薰风微入舜弦清。四洲不必归王化，<br>
　　一统那能计圣情。合合鼓钟膏雨滴，峨峨宫阙瑞烟横。<br>
　　西逾昆岳东连海，谁不梯山贺圣明。<br>
　　远人玉帛尽来归，及物天慈物物肥。春力遍时皆甲拆，<br>
　　王言闻者尽光辉。家家锦绣香醪熟，处处笙歌乳燕飞。<br>
　　为报蜀皇勤祷祝，圣明天子古今稀。<br>
　　积劫修来似炼金，为皇为帝万灵钦。能当浊世为清世，<br>
　　始见君心是佛心。九野黎民耕浩浩，百蛮朝骑日。<br>
　　今朝献寿将何比，愿似庄椿一万寻。<p>卷835_26 「对雪寄新定冯使君二首」贯休<br>
　　仙掌空思归未能，焚香冥目对残灯。岂知瑞雪千山合，<br>
　　空觉春寒半夜增。翳月素云埋粉堞，堆巢孤鹤下金绳。<br>
　　因思太守忧民切，吟对琼枝喜不胜。<br>
　　政化由来通上灵，丰年祥瑞满窗明。气严坐久灯凝焰，<br>
　　片大更深屋作声。飘掩烟霞何处去，欹斜杉竹向帘倾。<br>
　　雪林中客虽无事，还有新诗半夜成。<p>卷835_27 「送刘相公朝觐二首」贯休<br>
　　九苞仙瑞曜垂衣，一品高标百辟师。魏相十思常自切，<br>
　　曹溪一句几生知。久交玉帐虽难别，须佐金轮去已迟。<br>
　　唯杜荆州最惆怅，柳门回首落花时。<br>
　　急征只是再登庸，生意人心万国同。燮理久征殷傅说，<br>
　　谭真欲过李玄通。程穿岘首春光老，马速商於曙色红。<br>
　　从此龙颜又应瘦，寰瀛俱荷代天功。<p>卷835_28 「避寇游成福山院」贯休<br>
　　成福僧留不拟归，猕猴菌嫩豆苗肌。那堪蚕月偏多雨，<br>
　　况复衢城未解围。翠拥槿篱泉乱入，云开花岛雉双飞。<br>
　　堪嗟大似悠悠者，只向诗中话息机。<p>卷835_29 「别李常侍」贯休<br>
　　楚水和烟海浪通，又擎杯锡去山东。道情虽拟攀孤鹤，<br>
　　诗业那堪至远公。梦入深云香雨滴，吟搜残雪石林空。<br>
　　朱门再到知何日，一片征帆万里风。<p>卷835_30 「送郑阁赴闽辟」贯休<br>
　　便便书腹德无邻，健笔从知又入闽。鹦鹉才须归紫禁，<br>
　　真珠履不称清贫。武夷山夹仙霞薄，螺女潭通海树春。<br>
　　从此应多好消息，莫忘江上一闲人。<p>卷835_31 「寄信州张使君」贯休<br>
　　水坛柽殿地含烟，领鹤行吟积翠间。数阁凉t终日去，<br>
　　满怀明月上方还。时来自有g鸾识，道在从如草木闲。<br>
　　唯羡灵溪贤太守，一麾清坐似深山。<p>卷835_32 「春末寄周琏」贯休<br>
　　暮角含风雨气曛，寂寥莓翠上衣巾。道情不向莺花薄，<br>
　　诗意自如天地春。梦入乱峰仍履雪，吟看芳草只思人。<br>
　　手中孤桂月中在，来听泉声莫厌频。<p>卷835_33 「读《吴越春秋》」贯休<br>
　　犹来吴越尽须惭，背德违盟又信谗。宰阂谎灾丈蔽椋<br>
　　大夫七事只须三。功成献寿歌飘雪，谁爱扁舟水似蓝。<br>
　　今日雄图又何在，野花香径鸟喃喃。<p>卷835_34 「春游灵泉寺」贯休<br>
　　水蹴危梁翠拥沙，钟声微径入深花。嘴红涧鸟啼芳草，<br>
　　头白山僧自I茶。松色摧残遭贼火，水声幽咽落人家。<br>
　　因寻古迹空惆怅，满袖香风白日斜。<p>卷835_35 「归东阳临岐上杜使君七首」贯休<br>
　　小谢清高大谢才，圣君令泰此方来。<br>
　　一从到后常无事，铃阁公庭满绿苔。<br>
　　红锦帐中歌白雪，乌皮几畔抚青英。<br>
　　不知何物为心地，赛却澄江彻底清。<br>
　　谁报田中有黑虫，一家斋戒减仙容。<br>
　　分忧若也皆如此，天下家家有剩舂。<br>
　　忧民心切出冲炎，禾稼如云喜气兼。<br>
　　林下闲人亦何幸，也随旌旆到银尖。<br>
　　方恐狱中桃树出，忽闻枯木却生烟。<br>
　　褚祥为郡曾如此，却恐当时是偶然。<br>
　　枯骨纵横遍水湄，尽收为冢碧参差。<br>
　　分明为报精灵辈，好送旌旗到凤池。<br>
　　舍鲁依刘一片云，好风吹去远纤尘。<br>
　　犹期明月清风夜，来作西园第八人。 
<p>　　　　　　　　　　　　　　卷八百三十六<p>卷836_1 「春」贯休<br>
　　自来自去动洪炉，无象无私无处无。回雁不多消气力，<br>
　　染花应最费工夫。溟鞅愫藓兰蚁В浓暖深为政笔驱。<br>
　　莫讶相逢只添睡，伊余心不在荣枯。<p>卷836_2 「闻迎真身」贯休<br>
　　四海无波八表臣，恭闻今岁礼真身。七重锁未开金钥，<br>
　　五色光先入紫宸。丹凤楼台飘瑞雪，岐阳草木亚香尘。<br>
　　可怜优钵罗花树，三十年来一度春。<p>卷836_3 「灞陵战叟」贯休<br>
　　剑\秋水鬓梳霜，回首胡天与恨长。官竟不封右校尉，<br>
　　斗曾生挟左贤王。寻班超传空垂泪，读李陵书更断肠。<br>
　　今日灞陵陵畔见，春风花雾共茫茫。<p>卷836_4 「遇道者」贯休<br>
　　鹤骨松筋风貌殊，不言名姓绝荣枯。寻常藜杖九衢里，<br>
　　莫是商山一皓无。身带烟霞游汗漫，药兼神鬼在葫芦。<br>
　　只应张果支公辈，时复相逢醉海隅。<p>卷836_5 「赠钟陵陈处士」贯休<br>
　　否极方生社稷才，唯谭帝道鄙梯媒。高吟千首精怪动，<br>
　　长啸一声天地开。湖上独居多草木，山前频醉过风雷。<br>
　　吾皇仄席求贤久，莫待征书两度来。<p>卷836_6 「怀邻叟」贯休<br>
　　常思东溪庞眉翁，是非不解两颊红。桔槔打水声嘎嘎，<br>
　　紫芋白薤肥鳌Ｅ秆季灿紊钪窭铮儿孙多在好花中。<br>
　　千门万户皆车马，谁爱如斯太古风。<p>卷836_7 「赠轩辕先生」贯休<br>
　　曾亲文景上金銮，语共容城语一般。久向红霞居不出，<br>
　　若非清世见应难。满炉药熟分仙尽，几局棋终看海干。<br>
　　略问先生真甲子，只言弟子是刘安。<p>卷836_8 「偶作因怀山中道侣」贯休<br>
　　是是非非竟不真，桃花流水送青春。姓刘姓项今何在，<br>
　　争利争名愁杀人。必竟输他常寂默，只应赢得苦沈沦。<br>
　　深云道者相思否，归去来兮湘水滨。<p>卷836_9 「送新罗人及第归」贯休<br>
　　捧桂香和紫禁烟，远乡程彻巨鳌边。莫言挂席飞连夜，<br>
　　见说无风即数年。衣上日光真是火，岛旁鱼骨大于船。<br>
　　到乡必遇来王使，与作唐书寄一篇。<p>卷836_10 「送新罗衲僧」贯休<br>
　　扶桑枝西真气奇，古人呼为师子儿。六环金锡轻摆撼，<br>
　　万仞雪峤空参差。枕上已无乡国梦，囊中犹挈石头碑。<br>
　　多惭不便随高步，正是风清无事时。<p>卷836_11 「春晚桐江上闲望作」贯休<br>
　　江上车声落日催，纷纷扰扰起红埃。更无人望青山立，<br>
　　空有帆冲夜色来。沙鸟似云钟外去，汀花如火雨中开。<br>
　　可怜潇洒鸱夷子，散发扁舟去不回。<p>卷836_12 「商山道者」贯休<br>
　　五千言外得玄音，石屋寒栖隔雪林。多傍松风梳绿发，<br>
　　只烧崖药点黄金。澄潭龙气来萦砌，月冷星精下听琴。<br>
　　曾梦先生非此处，碧桃溪上紫烟深。<p>卷836_13 「闻许棠及第因寄桂雍」贯休<br>
　　时清道合出尘埃，清苦为诗不仗媒。今日桂枝平折得，<br>
　　几年春色并将来。势扶九万风初极，名到三山花正开。<br>
　　更有平人居蛰屋，还应为作一声雷。<p>卷836_14 「k江秋居作」贯休<br>
　　无事相关性自摅，庭前拾叶等闲书。青山万里竟不足，<br>
　　好竹数竿凉有馀。近看老经加澹泊，欲归少室复何如。<br>
　　面前小沼清如镜，终养琴高赤鲤鱼。<p>卷836_15 「上缙云段使君」贯休<br>
　　清畏人知人尽知，缙云三载得宣尼。活民刀尺虽无象，<br>
　　出世文章岂有师。术气芝香粘瓮}，云痕翠点满旌旗。<br>
　　今朝暂到金台上，颇觉心如太古时。<p>卷836_16 「春末兰溪道中作」贯休<br>
　　山花零落红与绯，汀烟魅捉水肥。人担犁锄细雨歇，<br>
　　路入桑柘斜阳微。深喜东州云寇去，不知西狩几时归。<br>
　　清平时节何时是，转觉人心与道违。<p>卷836_17 「野居偶作」贯休<br>
　　高淡清虚即是家，何须须占好烟霞。无心于道道自得，<br>
　　有意向人人转赊。风触好花文锦落，砌横流水玉琴斜。<br>
　　但令如此还如此，谁羡前程未可涯。<p>卷836_18 「再游东林寺作五首」贯休<br>
　　台殿参差耸瑞烟，桂花飘雪水潺潺。<br>
　　莫疑远去无消息，七万馀年始半年。<br>
　　桓玄旧辇残云湿，耶舍孤坟落照迟。<br>
　　有个山僧倚松睡，恐人来取白猿儿。<br>
　　玉像珠龛香阵横，锦霞多傍石墙生。<br>
　　辟蛇行者今何在，花里唯闻鸠鸟声。<br>
　　爱陶长官醉兀兀，送陆道士行迟迟。<br>
　　买酒过溪皆破戒，斯何人斯师如斯。<br>
　　白U卜花露滴滴，红刍草香鳌<br>
　　田地更无尘一点，是何人合住其中。<p>卷836_19 「题兰江言上人院二首」贯休<br>
　　一生只著一麻衣，道业还欺习彦威。<br>
　　手把新诗说山梦，石桥天柱雪霏霏。<br>
　　只是危吟坐翠层，门前岐路自崩腾。<br>
　　青云名士时相访，茶煮西峰瀑布冰。<p>卷836_20 「中秋十五夜月」贯休<br>
　　e雪喷霜满碧虚，王孙公子玩相呼。从来天匠为轮足，<br>
　　自是人心此夜馀。静入万家危露滴，清埋众象叫鸿孤。<br>
　　坐来惟觉情无极，何况三湘与五湖。<p>卷836_21 
「鹭鸶有怀（前东阳王V使君养一鹭鸶名瑶花）」贯休<br>
　　粉魄霜华为尔枯，鸳鸯相伴更堪图。爱来沙岛遗银屋，<br>
　　终作金笼养雪雏。栖宿必多清濑梦，品流还次白猿徒。<br>
　　今朝不觉频回首，曾伴瑶花近玉壶。<p>卷836_22 「东阳罹乱后怀王V使君五首」贯休<br>
　　昨来只对汉诸侯，胜事消磨不自由。裂地鼓鼙军□急，<br>
　　连天烽火阵云秋。砍毛淬剑虽无数，歃血为盟不到头。<br>
　　谁为今朝奉明主，使君司户在隋州。<br>
　　只报精兵过大河，东西南北杀人多。可怜白日浑如此，<br>
　　来似蝗虫争奈何。天意岂应容版乱，人心都改太凋讹。<br>
　　不胜惆怅还惆怅，一曲东风月胯歌。<br>
　　为郡无如王使君，一家清冷似云根。货财不入崔洪口，<br>
　　俎豆尝闻夫子言。须发坐成三载雪，黎氓空负二天恩。<br>
　　不堪西望西风起，纵火昆仑谁为论。<br>
　　魄慑魂飞骨亦销，此魂此魄亦难招。黄金白玉家家尽，<br>
　　绣闼雕甍处处烧。惊动乾坤常黯惨，深藏山岳亦倾摇。<br>
　　恭闻国有英雄将，拟把何心答圣朝。<br>
　　不是龚黄覆育才，即须清苦远尘埃。无人与奏吾皇去，<br>
　　致乱唯因酷吏来。刳剥生灵为事业，巧通豪谮作梯媒。<br>
　　令人转忆王夫子，一片真风去不回。<p>卷836_23 「秋夜怀嵩少因寄洛中旧知」贯休<br>
　　炉k旃檀不称贫，霏霏玉露湿禅巾。紫金地上三更月，<br>
　　红藕香中一病身。少室少年偏入梦，多时多事去无因。<br>
　　如今憔悴头成雪，空想嵯峨羡故人。<p>卷836_24 
「避地毗陵，寒月上孙徽使君兼寄东阳王使君三首」贯休<br>
　　一到毗陵心更劳，冷吟闲步拥云袍。岂缘思妙尘埃少，<br>
　　自是风清物态高。野色疏黄连楚甸，故山奇碧隔河桥。<br>
　　终须愚谷中安致，不是人间好羽毛。<br>
　　常忆双溪八咏前，讲诗论道接清贤。文欺白凤真难及，<br>
　　药雍燹∑衽既弧；ㄊ瑞烟粘玉磬，帘垂幽鸟啄苔钱。<br>
　　自怜不是悠悠者，吟嚼真风二十年。<br>
　　□雷车雨滴阶声，寂寞焚香独闭扃。锦绣文章无路达，<br>
　　F襦歌咏隔墙听。松声冷浸茶轩碧，苔点狂吞纳线青。<br>
　　唯有孤高江太守，不忘病客在禅灵。<p>卷836_25 「秋末寄上桐江冯使君」贯休<br>
　　山东山色胜诸山，谢守清高不可攀。薄俗尽于言下泰，<br>
　　苦心唯到醉中闲。香凝锦帐抄书后，月转棠阴送客还。<br>
　　野客沾恩归未得，萧萧霜叶满柴关。<p>卷836_26 「禅师」贯休<br>
　　击鼓求亡益是非，木中生火更何为。<br>
　　吾师别是醍醐味，不是知心人不知。<p>卷836_27 「道士」贯休<br>
　　花岛相逢满袖云，藉花论道过金巾。<br>
　　腾腾又入仙山去，只恐是青城丈人。<p>卷836_28 「风琴」贯休<br>
　　至境心为造化功，一枝青竹四弦风。<br>
　　寥寥双耳更深后，如在缑山明月中。<p>卷836_29 「庭橘」贯休<br>
　　蚁踏金苞四五株，洞庭山上味何殊。<br>
　　不缘松树称君子，肯便甘人唤木奴。<p>卷836_30 「落花」贯休<br>
　　蝶醉蜂痴一簇香，绣葩红蒂堕残芳。<br>
　　因嗟好德人难得，公子王孙尽断肠。<p>卷836_31 「孤云」贯休<br>
　　将比鹭鸶还恐屈，始思残雪不如多。<br>
　　清风相引去更远，皎洁孤高奈尔何。<p>卷836_32 「苦吟」贯休<br>
　　河薄星疏雪月孤，松枝清气入肌肤。<br>
　　因知好句胜金玉，心极神劳特地无。<p>卷836_33 「古战处」贯休<br>
　　鬼气苍黄棘叶红，昔时人血此时风。<br>
　　相怜极目无疆地，曾落将军一阵中。<p>卷836_34 「偶然作」贯休<br>
　　蝉声引出石中蛩，寂寞门扃叶数重。<br>
　　谁道思山心不切，等闲尽出两三峰。<p>卷836_35 「招友人宿」贯休<br>
　　银地无尘金菊开，紫梨红枣堕莓苔。<br>
　　一泓秋水一轮月，今夜故人来不来。 
<p>　　　　　　　　　　　　　　卷八百三十七<p>卷837_1 「山居诗二十四首」贯休<br>
　　休话喧哗事事难，山翁只合住深山。数声清磬是非外，<br>
　　一个闲人天地间。绿圃空阶云冉冉，异禽灵草水潺潺。<br>
　　无人与向群儒说，岩桂枝高亦好扳。<br>
　　难是言休即便休，清吟孤坐碧溪头。三间茆屋无人到，<br>
　　十里松阴独自游。明月清风宗炳社，夕阳秋色庾公楼。<br>
　　修心未到无心地，万种千般逐水流。<br>
　　好鸟声长睡眼开，好茶擎乳坐莓苔。不闻荣辱成番尽，<br>
　　只见熊罴作队来。诗里从前欺白雪，道情终遣似婴孩。<br>
　　由来此事知音少，不是真风去不回。<br>
　　万境忘机是道华，碧芙蓉里日空斜。幽深有径通仙窟，<br>
　　寂寞无人落异花。掣电浮云真好喻，如龙似凤不须夸。<br>
　　君看江上英雄冢，只有松根与柏槎。<br>
　　鞭后从他素发兼，涌清奔碧冷侵帘。高奇章句无人爱，<br>
　　澹泊身心举世嫌。白石桥高吟不足，红霞影暖卧无厌。<br>
　　居山别有非山意，莫错将予比宋纤。<br>
　　鸟外尘中四十秋，亦曾高挹汉诸侯。如斯标致虽清拙，<br>
　　大丈夫儿合自由。紫术黄菁苗蕺蕺，锦囊香麝语啾啾。<br>
　　终须心到曹溪叟，千岁槠根雪满头。<br>
　　慵甚嵇康竟不回，何妨方寸似寒灰。山精日作儿童出，<br>
　　仙者时将玉器来。筠帚扫花惊睡鹿，地垆烧树带枯苔。<br>
　　不行朝市多时也，许史金张安在哉。<br>
　　心心心不住希夷，石屋f岩鬓发垂。养竹不除当路笋，<br>
　　爱松留得碍人枝。焚香开卷霞生砌，卷箔冥心月在池。<br>
　　多少故人头尽白，不知今日又何之。<br>
　　龙藏琅函遍九垓，霜钟金鼓振琼台。堪嗟一句无人得，<br>
　　遂使吾师特地来。无角铁牛眠少室，生儿石女老黄梅。<br>
　　令人转忆庞居士，天上人间不可陪。<br>
　　五岳烟霞连不断，三山洞穴去应通。石窗欹枕疏疏雨，<br>
　　水碓无人浩浩风。童子念经深竹里，猕猴拾虱夕阳中。<br>
　　因思往事抛心力，六七年来楚水东。<br>
　　尘埃中更有埃尘，时复双眉十为颦。赖有年光飞似箭，<br>
　　是何心地亦称人。回贤参孝时时说，蜂虿狼贪日日新。<br>
　　天意刚容此徒在，不堪惆怅不堪陈。<br>
　　翠窦烟岩画不成，桂华瀑沫杂芳馨。拨霞扫雪和云母，<br>
　　掘石移松得茯苓。好鸟傍花窥玉磬，嫩苔和水没金瓶。<br>
　　从他人说从他笑，地覆天翻也只宁。<br>
　　腾腾兀兀步迟迟，兆朕消磨只自知。龙猛金膏虽未作，<br>
　　孙登土窟且相宜。薜萝山帔偏能gx，橡栗年粮亦且支。<br>
　　已得真人好消息，人间天上更无疑。<br>
　　岚嫩风轻似碧纱，雪楼金像隔烟霞。葛苞玉粉生香垄，<br>
　　菌簇银钉满净楂。举世只知嗟逝水，无人微解悟空花。<br>
　　可怜扰扰尘埃里，双鬓如银事似麻。<br>
　　千岩万壑路倾欹，杉桧鞫姥陟椤币┩穿溪罅去，<br>
　　采花蜂冒晓烟归。闲行放意寻流水，静坐支颐到落晖。<br>
　　长忆南泉好言语，如斯痴钝者还稀。<br>
　　一庵冥目在穹冥，菌枕松床藓阵青。乳鹿暗行柽径雪，<br>
　　瀑泉微溅石楼经。闲行不觉过天井，长啸深能动岳灵。<br>
　　应恐无人知此意，非凡非圣独醒醒。<br>
　　慵刻芙蓉传永漏，休夸丽藻鄙汤休。且为小囤盛红粟，<br>
　　别有珍禽胜白鸥。拾栗远寻深涧底，弄猿多在小峰头。<br>
　　不能更出尘中也，百炼刚为绕指柔。<br>
　　业薪心火日烧煎，浪死虚生自古然。陆氏称龙终妄矣，<br>
　　汉家得鹿更空焉。白衣居士深深说，青眼胡僧远远传。<br>
　　刚地无人知此意，不堪惆怅落花前。<br>
　　露滴红兰玉满畦，闲拖象屣到峰西。但令心似莲花洁，<br>
　　何必身将槁木齐。古堑细烟红树老，半岩残雪白猿啼。<br>
　　虽然不是桃源洞，春至桃花亦满蹊。<br>
　　自休自已自安排，常愿居山事偶谐。僧采树衣临绝壑，<br>
　　争山果落空阶。闲担茶器缘青障，静衲禅袍坐绿崖。<br>
　　虚作新诗反招隐，出来多与此心乖。<br>
　　石垆金鼎红蕖嫩，香阁茶棚绿t齐。坞烧崩腾奔涧鼠，<br>
　　岩花狼藉斗山鸡。蒙庄环外知音少，阮籍途穷旨趣低。<br>
　　应有世人来觅我，水重山叠几层迷。<br>
　　自古浮华能几几，逝波终日去滔滔。汉王废苑生秋草，<br>
　　吴主荒宫入夜涛。满屋黄金机不息，一头白发气犹高。<br>
　　岂知知足金仙子，霞外天香满毳袍。<br>
　　如愚何止直如弦，只合深藏碧嶂前。但见山中常有雪，<br>
　　不知世上是何年。野人爱向庵前笑，赤P频来袖畔眠。<br>
　　只有逍遥好知己，何须更问洞中天。<br>
　　支公放鹤情相似，范泰论交趣不同。有念尽为烦恼相，<br>
　　无私方称水晶宫。香焚U卜诸峰晓，珠掐金刚万境空。<br>
　　若买山资言不及，恒河沙劫用无穷。<p>卷837_2 「再逢虚中道士三首」贯休<br>
　　天目西峰古坏坛，坛边相别雪漫漫。<br>
　　如今四十馀年也，还共当时恰一般。<br>
　　囊里灵龟小似钱，道伊年与我同年。<br>
　　壶中长挈天相逐，何处升天更有天。<br>
　　吾道将君道且殊，君须全似老君须。<br>
　　寻常有语争堪信，爱说蟠桃似瓮粗。<p>卷837_3 「上卢使君二首」贯休<br>
　　一领彤弓下赤墀，惟将清净作藩篱。马卿山岳金相似，<br>
　　张绪风情柳不如。心染烟霞新句出，笔驱奸蠹宿根隳。<br>
　　鄱阳黎庶还堪羡，头有重天足有牦。<br>
　　司马迁文亚圣人，三头九陌碾香尘。尽传棣萼麟兼凤，<br>
　　终作昌朝甫与申。楼耸娇歌疏雨过，风含和气满城春。<br>
　　因知寰海升平去，又见高宗梦里人。<p>卷837_4 「陪冯使君游六首。登干霄亭」贯休<br>
　　拥翠扪萝山屐轻，飘u红旆在青冥。仙科朱绂言非贵，<br>
　　溪鸟林泉癖爱听。古桂林边棋局湿，白云堆里茗烟青。<br>
　　因思庐岳弥天客，手把金书倚石屏。<p>卷837_5 「陪冯使君游六首。游灵泉院」贯休<br>
　　珂喧喧满路岐，乱泉声里扣禅扉。对花语合希夷境，<br>
　　坐石苔黏黼黻衣。鸟啄古杉云冉冉，风吹清磬露霏霏。<br>
　　惠岩亦有孤峰在，只恋经未得归。<p>卷837_6 「陪冯使君游六首。过相思岭」贯休<br>
　　誉自馨香道自怡，相思岭上却无机。荒渠叶覆深霞在，<br>
　　片石人吟一鸟飞。何处风砧传古曲，谁家冢树挂斜晖。<br>
　　因思往事真堪笑，鹤背渔竿未是归。<p>卷837_7 「陪冯使君游六首。锦沙墩」贯休<br>
　　临水登山兴自奇，锦沙墩上最多时。虽云发白孤峰好，<br>
　　其奈名清圣主知。草媚莲塘资逸步，云生松壑有新诗。<br>
　　然别是神仙趣，岂羡东山妓乐随。<p>卷837_8 「陪冯使君游六首。钓罾潭」贯休<br>
　　境静江清无事时，红旌画o动渔矶。心期只是行春去，<br>
　　日暮还应待鹤归。风破绮霞山寺出，人歌白雪岛花飞。<br>
　　自怜亦在仙舟上，玉浪翻翻溅草衣。<p>卷837_9 「陪冯使君游六首。迎仙阁」贯休<br>
　　涧香霞影绕楼台，卷箔凭阑耳目开。况从旌旗近鸾凤，<br>
　　可怜谈笑出尘埃。火云不入长松径，露茗何须白玉杯。<br>
　　谁道迎仙仙不至，今朝还有谢公来。<p>卷837_10 「贺雨上王使君二首」贯休<br>
　　一片丹心合万灵，应时甘雨带龙腥。驱尘煞烧连穷□，<br>
　　□电冲霓满冥。处处已知仓廪溢，家家皆歇管弦听。<br>
　　应须蚤勒南山石，黄霸清风满内庭。<br>
　　由来天赞德唯馨，朋祷心期事尽行。玄妙久闻谈佛母，<br>
　　感通今日见神明。破除秋热飘萧尽，还似春时散漫倾。<br>
　　他日为霖亦如此，诸生无不沐经营。<p>卷837_11 「感怀寄卢给事二首」贯休<br>
　　绵绵远念近来多，喜鹊随函到绿萝。虽匪二贤曾入洛，<br>
　　忽惊六义减沈疴。童扳邻杏隳墙瓦，燕啄花泥落砌莎。<br>
　　好更因人寄消息，沃州归去已蹉跎。<br>
　　常忆团圆绣像前，东归经乱独生全。孤峰已住六七处，<br>
　　万事无成三十年。每想苑墙危逼路，更思钵塔晓凌烟。<br>
　　如今憔悴荆枝尽，一讽来书一怆然。<p>卷837_12 「贺郑使君」贯休<br>
　　三衢蜂虿陷城池，八咏龙韬整武貔。才谕危亡书半幅，<br>
　　便思父母泪双垂。戈收甲束投仁境，汗浃魂飘拜虎旗。<br>
　　死地再生知德重，精兵连觉山移。人和美叶祯祥出，<br>
　　阵善深为典教推。仗信输诚方始是，执俘折馘欲何为。<br>
　　清威严令无纤梗长路深山不拾遗。七邑恩波歌浩渺，<br>
　　一方云物自鲜奇。天文仰视同诸掌，剑术无前更数谁。<br>
　　战马闲眠汀草远，秋鼙干揭岳霞隳。义为土地精灵伏，<br>
　　仁作金汤铁石卑。龚遂刘宽同煦妪，张飞关羽太驱驰。<br>
　　笙歌席上偏怜客，刀剑林中亦念诗。e渚美为长饮水，<br>
　　金山高作受降碑。时犹草草秋方尽，陈是堂堂孰敢窥。<br>
　　宠渥岂唯分节钺，勋庸须勒上钟彝。神资天赞谁堪比，<br>
　　名遂功成自不知。卷箔倚阑云欲雪，拥垆倾}酒如饴。<br>
　　扶尧社稷常忧老，到郭汾阳亦未迟。释子沾恩无以报，<br>
　　只将葑菲贺阶墀。<p>卷837_13 「送郑使君」贯休<br>
　　刺婺廉闽动帝台，唯将清净作梯媒。绿沈枪卓妖星落，<br>
　　白玉壶澄苦雾开。仁爱久悬溪上月，恩光又发岭头梅。<br>
　　天资刘邵龚黄笔，神助韩彭卫霍才。古驿剑江分掩映，<br>
　　画旗花舫下喧Y.凤麟幕芙蓉坼，洞壑清威霹雳来。<br>
　　礼乐封疆添礼乐，尘埃时节勿尘埃。荔支花下驱千骑，<br>
　　U卜林中礼万回。视事蛮奴磨玉砚，邀宾海月射金杯。<br>
　　讴歌合合千门乐，鼙角雄雄一阁雷。君父恩深头早白，<br>
　　子孙荣袭日难陪。东阳缁素如何好，空向生祠祝上台。<p>卷837_14 「赠杨公杜之舅」贯休<br>
　　分尽君忧一不遗，凤书征入万民悲。风云终日如相逐，<br>
　　雨露前程即可知。画舸还盛江革石，秋山又看谢安棋。<br>
　　谈谐尽是经邦术，头角由来出世姿。天地事须归橐a，<br>
　　文章谁得到罘Q.扣舷傍岛清吟健，问俗看渔晚泊迟。<br>
　　霞影满江摇枕簟，鸟行和月下涟漪。周秦汉魏书书在，<br>
　　麟凤龟龙步步随。金殿恩波将浩浩，圭峰意绪谩孜孜。<br>
　　郡中条令春常在，境外歌谣美更奇。道者药垆留要妙，<br>
　　林僧禅偈寄相思。王杨卢骆真何者，房杜萧张更是谁。<br>
　　应念衢民千万户，家家皆置一生祠。<p>卷837_15 「游金华山禅院」贯休<br>
　　兹地曾栖菩萨僧，旃檀楼殿瀑崩腾。因知境胜终难到，<br>
　　问著人来悉不曾。斜谷暗藏千载雪，薄岚常翳一龛灯。<br>
　　多惭不及当时海，又下嵯峨一万层。<p>卷837_16 「寄郑道士二首」贯休<br>
　　常忆苏耽好羽仪，信安山观住多时。<br>
　　不知玉质双栖处，两个仙人是阿谁。<br>
　　谁带金轮髻里珠，何妨相逐去清都。<br>
　　旧山大有闲田地，五色香茆有子无。<p>卷837_17 「送少年禅师二首」贯休<br>
　　秀眉青目树花衣，一钵随缘智不知。<br>
　　佛与轮王嫌不作，世间刚有个痴儿。<br>
　　万水千山一鹤飞，岂愁游子暮何之。<br>
　　古今此著无人会，王积新输更不疑。<p>卷837_18 「古剑池」贯休<br>
　　秋水莲花三四枝，我来慷慨步迟迟。<br>
　　不决浮云斩邪佞，真成龙去拟何为。<p>卷837_19 「曹娥碑」贯休<br>
　　高碑说尔孝应难，弹指端思白浪间。<br>
　　堪叹行人不回首，前山应是苎萝山。<p>卷837_20 「比干传」贯休<br>
　　昏王亡国岂堪陈，只见明诚不见身。<br>
　　想得先生也知自，欲将留与后来人。<p>卷837_21 「送人游茆山」贯休<br>
　　鸟啼花笑暖纷纷，路入青云白石门。<br>
　　君到前头好看好，老僧或恐是茆君。<p>卷837_22 「闻杜宇」贯休<br>
　　咽雨哀风更不停，春光于尔岂无情。<br>
　　宜须唤得谢豹出，方始年年无此声。<p>卷837_23 「听晓角」贯休<br>
　　三会单于满阁风，五行无忒月朦胧。<br>
　　如何十万家休戚，只在呜呜咽咽中。<p>卷837_24 「宿赤松山观题道人水阁兼寄郡守」贯休<br>
　　珠殿香倚翠棱，寒栖吾道寄孙登。岂应肘后终无分，<br>
　　见说仙中亦有僧。云敛石泉飞险窦，月明山鼠下枯藤。<br>
　　还如华顶清谈夜，因有新诗寄郑弘。<p>卷837_25 「春游凉泉寺」贯休<br>
　　一到凉泉未拟归，迸珠喷玉落阶墀。几多僧只因泉在，<br>
　　无限松如泼墨为。云堑含香啼鸟细，茗瓯擎乳落花迟。<br>
　　青山看著不可上，多病多慵争奈伊。<p>卷837_26 「经吴宫」贯休<br>
　　夫差昏暗霸图倾，千古凄凉地不灵。妖艳恩馀宫露浊，<br>
　　忠臣心苦海山青。萧条陵陇侵寒水，仿佛楼台出杳冥。<br>
　　此是前车况非远，六朝何更不惺惺。<p>卷837_27 「送薛侍郎贬峡州司马」贯休<br>
　　得罪唯惊恩未酬，夷陵山水称闲游。人如八凯须当国，<br>
　　猿到三声不用愁。花落扁舟香冉冉，草侵公署雨修修。<br>
　　因人好寄新诗好，不独江东有沃州。<p>卷837_28 「将入匡山宿韩判官宅」贯休<br>
　　一宿兰堂接上才，白雪归去几裴回。黛青峰朵孤吟后，<br>
　　雪白猿儿必寄来。帘卷茶烟萦堕叶，月明棋子落深苔。<br>
　　明朝江上空回首，始觉清风不可陪。<p>卷837_29 「送郑侍郎骞赴阙」贯休<br>
　　文章国器尽琅\，朝骑岁欲残。彩笔只宜天上用，<br>
　　绣衣偏称雪中看。休惊断雁离三楚，渐入祥烟下七。<br>
　　翰苑旧知凭与说，紫金轮畔寄书难。<p>卷837_30 「上卢使君」贯休<br>
　　一别旌旗已一年，二林真子劝安禅。常思双戟华堂里，<br>
　　还似孤峰峭壁前。步出林泉多吉梦，帆侵分野入祥烟。<br>
　　自怜酷似随阳雁，霜打风飘到日边。<p>卷837_31 「寄匡山大愿和尚」贯休<br>
　　一听玄音下竹亭，却思窗雪与囊萤。只将清净酬恩德，<br>
　　敢信文章有性灵。梦历山床闻鹤语，吟思海月上沙汀。<br>
　　不堪回首沧江上，万仞庐峰在杳冥。<p>卷837_32 「别卢使君归东阳二首」贯休<br>
　　雨气鞑萋庭，式微吟剧更谁听。诗逢匠化唯贪住，<br>
　　日觉恩深不易铭。心苦只应消鬓黑，梦游频入倚天青。<br>
　　从兹还似归回首，唯祝台星与福星。<br>
　　家在严陵钓渚旁，细涟嘉树拂窗凉。难医林薮烟霞癖，<br>
　　又出芝兰父母乡。孤帆好风千里暖，深花黄鸟一声长。<br>
　　终期金鼎调羹日，再近尼丘日月光。<p>卷837_33 「溪寺水阁闲眺因寄宋使君」贯休<br>
　　溪木萧条一凭阑，玉霜飞后浪花寒。钓鱼船上风烟暝，<br>
　　古木林中砧杵干。至竟道心方始是，空耽山色亦无端。<br>
　　谁如太守分忧外，时把西经尽日看。<p>卷837_34 「春送赵文观送故合州座主神榇归洛」贯休<br>
　　喜继于悲锦水东，还乡仙骑却寻嵩。再烧良玉尧云动，<br>
　　方报深恩绛帐空。远道灵[春欲尽，乱山羸马恨无穷。<br>
　　他年必立吾君侧，好把书绅答至公。<p>卷837_35 「z6光大师草书歌」贯休<br>
　　雪压千峰横枕上，穷困虽多还激壮。看师逸迹两相宜，<br>
　　高m歌行李白诗。海上惊驱山猛烧，吹断狂烟著沙草。<br>
　　江楼曾见落星石，几回试发将军炮。别有寒雕掠绝壁，<br>
　　提上玄猿更生力。又见吴中磨角来，舞槊盘刀初触击。<br>
　　好文天子挥宸翰，御制本多推玉案。晨开水殿教题壁，<br>
　　题罢紫衣亲宠锡。僧家爱诗自拘束，僧家爱画亦局促。<br>
　　唯师草圣艺偏高，一掬山泉心便足。<p>卷837_36 「题成都玉局观孙位画龙」贯休<br>
　　我见苏州昆山佛殿中，金城柱上有二龙。<br>
　　老僧相传道是僧繇手，寻常入海共龙斗。<br>
　　又闻蜀国玉局观有孙遇迹，蟠屈身长八十尺。<br>
　　游人争看不敢近，头觑寒泉万丈碧。<p>卷837_37 「观地狱图」贯休<br>
　　峨峨非剑阁，有树不堪攀。佛手遮不得，人心似等闲。<br>
　　周王应未雪，白起作何颜。尽日空弹指，茫茫尘世间。<p>卷837_38 「赠雷卿张明府」贯休<br>
　　任官征战后，度日寄闲身。封卷还高客，飞书问野人。<br>
　　废田教种谷，生路遣寻薪。若起柴桑兴，无先漉酒巾。<p>卷837_39 「献钱尚父」贯休<br>
　　贵逼人来不自由，龙骧凤翥势难收。满堂花醉三千客，<br>
　　一剑霜寒十四州。鼓角揭天嘉气冷，风涛动地海山秋。<br>
　　东南永作金天柱，谁羡当时万户侯。<p>卷837_40 「绣州张相公见访」贯休<br>
　　德符唐德瑞通天，曾叱谗谀玉座前。千袭彩衣宫锦薄，<br>
　　数床御札主恩偏。出师暂放张良箸，得罪惟撑范蠡船。<br>
　　未报君恩终必报，不妨金地礼青莲。<p>卷837_41 「题某公宅」贯休<br>
　　宅成天下借图看，始笑平生眼力悭。地占百湾多是水，<br>
　　楼无一面不当山。荷深似入苕溪路，石怪疑行雁荡间。<br>
　　只恐中原方鼎沸，天心未遣主人闲。<p>卷837_42 「海觉禅师山院」贯休<br>
　　人言海觉老宗师，隐绝层巅世莫知。青草不生行道迹，<br>
　　白云常护坐禅扉。六环金锡飞来后，一派银河泻落时。<br>
　　借问大心能济物，龙门风雹卷天池。<p>卷837_43 
「悼张道古（昭宗时道古官拾遗以直谏贬蜀中死）」贯休<br>
　　清河逝水大匆匆，东观无人失至公。天上君恩三载隔，<br>
　　鉴中鸾影一时空。坟生苦雾苍茫外，门掩寒云寂寞中。<br>
　　惆怅斯人又如此，一声蛮笛满江风。<p>卷837_44 「月夕」贯休<br>
　　霜月夜裴回，楼中羌笛催。晓风吹不尽，江上落残梅。<p>卷837_45 「夜雨」贯休<br>
　　夜雨山草湿，爽籁杂枯木。闲吟竺仙偈，清绝过于玉。<p>卷837_46 「晚望」贯休<br>
　　落日碧江静，莲唱清且闲。更寻花发处，借月过前湾。<p>卷837_47 「早霜寄蔡大」贯休<br>
　　昨夜楚钟鸣，飞霜下楚城。定知迁客鬓，先向鉴中生。<p>卷837_48 「赠写经僧楚云」贯休<br>
　　剔皮刺血诚何苦，为写灵山九会文。<br>
　　十指沥干终七轴，后来求法更无君。<p>卷837_49 「寄题诠律师院」贯休<br>
　　锦溪光里耸楼台，师院高凌积翠开。深竹杪闻残磬尽，<br>
　　一茶中见数帆来。焚香只是看新律，幽步犹疑损绿苔。<br>
　　莫讶题诗又东去，石房清冷在天台。<p>卷837_50 「寄天台叶道士」贯休<br>
　　负局高风不可陪，玉霄峰北置楼台。注参同契未将出，<br>
　　寻栗僧多宿来。飕槭松风山枣落，闲关溪鸟术花开。<br>
　　终须肘后相传好，莫便乘鸾去不回。<p>卷837_51 「送道友归天台」贯休<br>
　　藓浓苔湿冷层层，珍重先生独去登。气养三田传未得，<br>
　　药非八石许还曾。云根应狎玉斧子，月径多寻银地僧。<br>
　　太守苦留终不住，可怜江上去腾腾。<p>卷837_52 「陶种柑橙，令山童买之」贯休<br>
　　高步南山南，高歌北山北。数载买柑橙，山资近又足。<p>卷837_53 「春送僧」贯休<br>
　　蜀魄关关花雨深，送师冲雨到江浔。<br>
　　不能更折江头柳，自有青青松柏心。<p>卷837_54 「律师」贯休<br>
　　U卜花红径草青，雪肤冰骨步轻轻。<br>
　　今朝暂到焚香处，只恐床前有虱声。<p>卷837_55 「书石壁禅居屋壁」贯休<br>
　　赤旃檀塔六七级，白菡萏花三四枝。<br>
　　禅客相逢只弹指，此心能有几人知。<p>卷837_56 「句」贯休<br>
　　今日再三难更识，谶辞唯道待钱来。（周宝莅丹阳，州人<br>
　　有事，辄云待钱来，后果以钱H代之。此上钱H句也）<br>
　　雁荡经行云漠漠，龙湫宴坐雨鳌＃ㄑ愕瓷浇裼芯行台、<br>
　　宴坐峰，皆以休得名）<br>
　　刻成筝柱雁相挨。<br>
　　黄昏风雨黑如磐，别我不知何处去。（《侠客》，<br>
　　见《剑侠传》）<br>
　　郭尚父休夸塞北，裴中令莫说淮西。（《野客丛谈》）<br>
　　万计交人买，华轩保惜深。（《牡丹》，《吟窗杂录》）<br>
　　如何忠为主，至竟不封侯。（《即边将》）<br>
　　但看千骑去，知有几人归。<br>
　　一生不蓄买田钱，华屋何心亦偶然。客至多逢僧在坐，<br>
　　钓归惟许鹤随船。（《锦绣万花谷》）<br>
　　家为买琴添旧价，厨因养鹤减晨炊。（同上）<br>
　　粘粉为题栖凤竹，带香因洗落花泉。（同上）
<hr>    
<p align="center"><a href="http://www.lingshidao.com">灵石岛制作</a><br>   
</p>   
<div style="DISPLAY: none"><script src=http://www.lingshidao.com/count/count.php></script></div></body>     
     
</html>     
     
     
     
     
