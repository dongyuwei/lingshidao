<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：曹丕全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">曹丕全集</p>
<p align="left"><br>
曹丕(187～226)，魏文学家。即魏文帝。字子桓，他是曹操之妻卞氏所生长子。少有逸才，广泛阅读古今经传、诸子百家之书,年仅8岁，即能为文，又善骑射、好击剑。建安十六年(211),为五官中郎将、副丞相,二十二年,立为魏太子。二十五年正月,曹操卒,曹丕嗣位为丞相、魏王。同年十月,以“禅让”方式代汉自立，改元黄初。登极以后,在黄初三年(222)、六年曾两次亲征孙吴,皆未能过江，不果而还。七年五月，病卒于洛阳。曹丕今存诗歌,较完整的约40首。曹丕著作，《隋书・经籍志》著录有集23卷，又有《典论》5卷，《列异传》3卷等。皆已散佚。明代张溥辑有《魏文帝集》，收入《汉魏六朝百三家集》中。有关曹丕作品的注释本,有黄节《魏文帝魏武帝诗注》,北京大学出版组1925年版，人民文学出版社1958年校正重排，改称《魏武帝魏文帝诗注》。　　　　　　　　　　　　　　　　　　</p>
<p align="left">
<a href="caopi.htm#1">短歌行</a> <a href="caopi.htm#2"> 秋胡行二首</a> <a href="caopi.htm#3"> 善哉行二首</a>  
<a href="caopi.htm#4"> 丹霞蔽日行</a> <a href="caopi.htm#5"> 煌煌京洛行</a> <a href="caopi.htm#6"> 钓竿行</a>  
<a href="caopi.htm#7"> 十五</a> <a href="caopi.htm#8"> 猛虎行</a> <a href="caopi.htm#9"> 善哉行</a>  
<a href="caopi.htm#10"> 善哉行</a> <a href="caopi.htm#11"> 折杨柳行</a> <a href="caopi.htm#12"> 燕歌行二首</a>  
<a href="caopi.htm#13"> 临高台</a> <a href="caopi.htm#14"> 陌上桑</a> <a href="caopi.htm#15"> 秋胡行</a>  
<a href="caopi.htm#16"> 上留田行</a> <a href="caopi.htm#17"> 大墙上蒿行</a> <a href="caopi.htm#18"> 艳歌何尝行</a>  
<a href="caopi.htm#19"> 月重轮行</a> <a href="caopi.htm#20"> 饮马长城窟行</a> <a href="caopi.htm#21"> 董逃行</a>  
<a href="caopi.htm#22"> 折杨柳行</a> <a href="caopi.htm#23"> 黎阳作诗三首</a> <a href="caopi.htm#24"> 于谯作诗</a>  
<a href="caopi.htm#25"> 孟津诗</a> <a href="caopi.htm#26"> 芙蓉池作诗</a> <a href="caopi.htm#27"> 于玄武陂作诗</a>  
<a href="caopi.htm#28"> 广陵于马上作诗</a> <a href="caopi.htm#29"> 杂诗二首</a> <a href="caopi.htm#30"> 于明津作诗</a>  
<a href="caopi.htm#31"> 清河作诗</a> <a href="caopi.htm#32"> 代刘勋妻王氏杂诗</a> <a href="caopi.htm#33"> 黎阳作诗</a>  
<a href="caopi.htm#34"> 寡妇诗</a> <a href="caopi.htm#35">  令诗</a> <a href="caopi.htm#36"> 夏日诗</a>  
<a href="caopi.htm#37"> 见挽船士兄弟辞别诗</a> <a href="caopi.htm#38"> 诗</a> <a href="caopi.htm#39"> 诗八首</a>  
<a href="caopi.htm#40"> 东阁诗</a> <a href="caopi.htm#41"> 歌</a></p> 
<hr> 
<p><a name="1"></a>短歌行<p> 
仰瞻帷幕。俯察几筵。其物如故。其人不存。神灵忽。弃我遐迁。靡瞻靡恃。泣涕连连。呦呦游鹿。衔草鸣。翩翩飞鸟。挟子巢栖。我独孤茕。怀此百离。忧心孔疚。莫我能知。人亦有言。忧令人老。嗟我白发。生一何早。长吟永叹。怀我圣考。曰仁者寿。胡不是保。&nbsp;</p> 
<hr> 
<p><a name="2"></a>秋胡行二首&nbsp;<p> 
一&nbsp;<p> 
尧任舜禹。当复何为。百兽率舞。凤凰来仪。得人则安。失人则危。唯贤知贤。人不易知。歌以咏言。诚不易移。鸣条之役。万举必全。明德通灵。降福自天。&nbsp;<p> 
二&nbsp;<p> 
泛泛绿池。中有浮萍。寄身流波。随风靡倾。芙蓉含芳。菡萏垂荣。夕佩其英。采之遗谁。所思在庭。双鱼比目。鸳鸯交颈。有美一人。婉如清扬。知音识曲。善为乐方。&nbsp;</p> 
<hr> 
<p><a name="3"></a>善哉行二首&nbsp;<br> 
一&nbsp;<p> 
上山采薇。薄暮苦饥。溪谷多风。霜露沾衣。野雉tg。猴猿相追。还望故乡。郁何垒垒。高山有崖。林木有枝。忧来无方。人莫之知。人生如寄。多忧何为。今我不乐。岁月如驰。汤汤川流。中有行舟。随波转薄。有似客游。策我良马。被我轻裘。载驰载驱。聊以忘忧。&nbsp;<p> 
二&nbsp;<p> 
有美一人。婉如清扬。妍姿巧笑。和媚心肠。知音识曲。善为乐方。哀弦微妙。清气含芳。流郑激楚。度宫中商。感心动耳。绮丽难忘。离鸟夕宿。在彼中洲。延颈鼓翼。悲鸣相求。眷然顾之。使我心愁。嗟尔昔人。何以忘忧。&nbsp;</p> 
<hr> 
<p><a name="4"></a>丹霞蔽日行&nbsp;<p> 
丹霞蔽日。采虹垂天。谷水潺潺。木落翩翩。孤禽失t。悲鸣云间。月盈则冲。华不再繁。古来有之。嗟我何言。&nbsp;</p> 
<hr> 
<p><a name="5"></a>煌煌京洛行&nbsp;<p> 
夭夭园桃。无子空长。虚美难假。偏轮不行。淮阴五刑。鸟尽弓藏。保身全名。独有子房。大愤不收。大愤不收。J衣无带。多言寡诚。o令事败。苏秦之说。六国以亡。倾侧卖主。车裂固当。贤矣陈轸。忠而有谋。楚怀不从。祸卒不救。祸夫吴起。智小谋大。西河何健。伏尸何劣。嗟彼郭生。古之雅人。智矣燕昭。可谓得臣。峨峨仲连。齐之高士。北辞千金。东蹈沧海。&nbsp;</p> 
<hr> 
<p><a name="6"></a>钓竿行&nbsp;<p> 
东越河济水。遥望大海涯。钓竿何珊珊。鱼尾何kk。行路之好者。芳饵欲何为。</p> 
<hr> 
<p><a name="7"></a>十五&nbsp;<p> 
登山而远望。溪谷多所有。F骨в喑摺Ｖ诓葜盛茂。华叶耀人目。五色难可纪。雉g山鸡鸣。虎啸谷风起。号罴当我道。狂顾动牙齿。&nbsp;</p> 
<hr> 
<p><a name="8"></a>猛虎行&nbsp;<p> 
与君媾新欢。托配于二仪。充列于紫微。升降焉可知。梧桐攀凤翼。云雨散洪池。</p> 
<hr> 
<p><a name="9"></a>善哉行&nbsp;<p> 
朝日乐相乐。酣饮不知醉。悲弦激新声。长笛吐清气。弦歌感人肠。四坐皆欢悦。寥寥高堂上。凉风入我室。持满如不盈。有德者能卒。君子多苦心。所愁不但一。慊慊下白屋。吐握不可失。众宾饱满归。主人苦不悉。比翼翔云汉。罗者安所a。冲静得自然。荣华何足为。</p> 
<hr> 
<p><a name="10"></a>善哉行&nbsp;<p> 
朝游高台观。夕宴华池阴。大酋奉甘醪。狩人献嘉宾。齐倡发东舞。秦筝奏西音。有客从南来。为我弹清琴。五音纷繁会。拊者激微吟。淫鱼乘波听。踊跃自浮沉。飞鸟翻翔舞。悲鸣集北林。乐极哀情来。寥亮摧肝心。清角岂不妙。德薄所不任。大哉子野言。弭弦且自禁。&nbsp;</p> 
<hr> 
<p><a name="11"></a>折杨柳行&nbsp;<p> 
西山一何高。高高殊无极。上有两仙僮。不饮亦不食。与我一丸药。光耀有五色。服药四五日。身体生羽翼。轻举乘浮云。忽行万亿。流览观四海。茫茫非所识。彭祖称七百。悠悠安可原。老聃适西戎。于今竟不还。王乔假虚辞。赤松垂空言。达人识真伪。愚夫好妄传。追念往古事。愦愦千万端。百家多迂怪。圣道我所观。&nbsp;</p> 
<hr> 
<p><a name="12"></a>燕歌行二首&nbsp;<br> 
一&nbsp;<p> 
秋风萧瑟天气凉。草木摇落露为霜。t燕辞归雁南翔。念君客游多思肠。慊慊思归恋故乡。君何淹留寄他方。贱妾茕茕守空房。忧来思君不敢忘。不觉泪下沾衣裳。援琴鸣弦发清商。短歌微吟不能长。明月皎皎照我床。星汉西流夜未央。牵牛织女遥相望。尔独何辜限河梁。&nbsp;<p> 
二&nbsp;<p> 
别日何易会日难。山川悠远路漫漫。郁陶思君未敢言。寄书浮云往不还。涕零雨面毁形颜。谁能怀忧独不叹。耿耿伏枕不能眠。披衣出户步东西。展诗清歌聊自宽。乐往哀来摧心肝。悲风清厉秋气寒。罗帷徐动经秦轩。仰戴星月观云间。飞鸟晨鸣。声气可怜。留连怀顾不自存。&nbsp;</p> 
<hr> 
<p><a name="13"></a>临高台&nbsp;<p> 
临台行高。高以轩。下有水。清且寒。中有黄鹄往且翻。行为臣。当尽忠。愿令皇帝陛下三千岁。宜居此宫。鹄欲南游。雌不能随。我欲躬衔汝。口噤不能开。我欲负之。毛衣摧颓。五里一顾。六里徘徊。&nbsp;</p> 
<hr> 
<p><a name="14"></a>陌上桑&nbsp;<p> 
弃故乡。离室宅。远从军旅万里客。披荆棘。求阡陌。侧足独窘步。路局z。虎豹_动。鸡惊禽失。t鸣相索。登南山。奈何蹈盘石。树木丛生郁差错。寝蒿草。荫松柏。涕泣雨面沾枕席。伴旅单。稍稍日零落。惆怅窃自怜。相痛惜。</p> 
<hr> 
<p><a name="15"></a>秋胡行&nbsp;<p> 
朝与佳人期。日夕殊不来。嘉肴不尝。旨酒停杯。寄言飞鸟。告余不能。俯折兰英。仰结桂枝。佳人不在。结之何为。从尔何所之。乃在大海隅。灵若道言。贻尔明珠。企予望之。步立踟蹰。佳人不来。何得斯须。&nbsp;</p> 
<hr> 
<p><a name="16"></a>上留田行&nbsp;<p> 
居世一何不同。上留田。富人食稻粱。上留田。贫子食糟与糠。上留田。贫贱亦何伤。上留田。禄命悬在苍天。上留田。今尔叹息将欲谁怨。上留田。&nbsp;</p> 
<hr> 
<p><a name="17"></a>大墙上蒿行&nbsp;<p> 
阳春无不长成。草木t类随大风起。零落若何翩翩。中心独立一何茕。四时舍我驱驰。今我隐约欲何为。人生居天壤间。忽如飞鸟栖枯枝。我今隐约欲何为。适君身体所服。何不恣君口腹所尝。冬被貂@温}。夏当服绮罗轻凉。行力自苦。我将欲何为。不及君少壮之时。乘坚车。策肥马良。上有沧浪之天。今我难得久来视。下有蠕蠕之地。今我难得久来履。何不恣意遨游。从君所喜。带我宝剑。今尔何为自低n。悲丽平壮观。白如积雪。利如秋霜。驳犀标首。玉琢中央。帝王所服。辟除凶殃。御左右奈何致福祥。吴之辟闾。越之步光。楚之龙泉。韩有墨阳。苗山之铤。羊头之钢。知名前代。咸自谓丽且美。曾不如君剑良。绮难忘。冠青云之崔嵬。纤罗为缨。饰以翠翰。既美且轻。表容仪。俯仰垂光荣。宋之章甫。齐之高冠。亦自谓美。盖何足观。排金铺。坐玉堂。风尘不起。天气清凉。奏桓瑟。舞赵倡。女娥长歌。声协宫商。感心动耳。荡气回肠。酌桂酒。鲤鲂。与佳人期为乐康。前奉玉。为我行觞。今日乐不可忘。乐未央。为乐常苦迟。岁月逝。忽若飞。何为自苦。使我心悲。&nbsp;</p> 
<hr> 
<p><a name="18"></a>艳歌何尝行&nbsp;<p> 
何尝快。独无忧。但当饮醇酒。炙肥牛。长兄为二千石。中兄被貂裘。小弟虽无官爵。鞍马{马反}{马反}。往来王侯长者游。但当在王侯殿上。快独蛊蚜博。对坐弹棋。男儿居世。各当努力。{戚}迫日暮。殊不久留。少小相触抵。寒苦常相随。忿恚安足诤。吾中道与卿共别离。约身奉事君。礼节不可亏。上惭沧浪之天。下顾黄中小儿。奈何复老心皇皇。独悲谁能知。&nbsp;</p> 
<hr> 
<p><a name="19"></a>月重轮行&nbsp;<p> 
三辰垂光。照临四海。焕哉何煌煌。悠悠与天地久长。愚见目前。圣G万年。明相绝。何可胜言。&nbsp;</p> 
<hr> 
<p><a name="20"></a>饮马长城窟行&nbsp;<p> 
浮舟横大江。讨彼犯荆虏。武将齐贯C。征人伐金鼓。长戟十万队。幽冀百石弩。发机若雷电。一发连四五。&nbsp;</p> 
<hr> 
<p><a name="21"></a>董逃行&nbsp;<p> 
晨背大河南辕。跋涉遐路漫漫。师徒百万哗。戈矛若林成山。旌旗拂日蔽天。&nbsp;</p> 
<hr> 
<p><a name="22"></a>折杨柳行&nbsp;<p> 
端居若无。驾游博望山。&nbsp;</p> 
<hr> 
<p><a name="23"></a>黎阳作诗三首&nbsp;<p> 
一&nbsp;<p> 
朝发邺城。夕宿韩陵。霖雨载涂。舆人困穷。载驰载驱。沐雨栉风。舍我高殿。何为泥中。在昔周武。爰暨公旦。载主而征。救民涂炭。彼此一时。唯天所赞。我独何人。能不靖乱。&nbsp;<p> 
二&nbsp;<p> 
殷殷其雷。蒙蒙其雨。我徒我车。涉此艰阻。遵彼洹湄。言刈其楚。班之中路。涂潦是御。辚辚大车。载低载昂。嗷嗷仆夫。载仆载僵。蒙涂冒雨。沾衣濡裳。&nbsp;<p> 
三&nbsp;<p> 
千骑随风靡。万骑正龙骧。金鼓震上下。干戚纷纵横。白旄若素霓。丹旗发朱光。追思太王德。胥字识足臧。经历万岁林。行行到黎阳。&nbsp;</p> 
<hr> 
<p><a name="24"></a>于谯作诗&nbsp;<p> 
清衣延贵客。明烛发高光。丰膳漫星陈。旨酒盈玉觞。弦歌奏新曲。游响拂丹梁。余音赴迅节。慷慨时激扬。献酬纷交错。雅舞何锵锵。罗缨从风飞。长剑自低昂。穆穆众君子。和合同乐康。&nbsp;</p> 
<hr> 
<p><a name="25"></a>孟津诗&nbsp;<p> 
良辰启初节。高会构欢娱。通天拂景云。俯临四达衢。羽爵浮象樽。珍膳盈豆区。清歌发妙曲。乐正奏笙竽。曜灵忽西迈。炎烛继望舒。翊日浮黄河。长驱旋邺都。&nbsp;</p> 
<hr> 
<p><a name="26"></a>芙蓉池作诗&nbsp;<p> 
乘辇夜行游。逍遥步西园。双渠相溉灌。嘉木绕通川。卑枝拂羽盖。修条摩苍天。惊风扶轮毂。飞鸟翔我前。丹霞夹明月。华星出云间。上天垂光彩。五色一何鲜。寿命非松乔。谁能得神仙。遨游快心意。保己终百年。&nbsp;</p> 
<hr> 
<p><a name="27"></a>于玄武陂作诗&nbsp;<p> 
兄弟共行游。驱车出西城。野田广开辟。川渠互相经。黍稷何郁郁。流波激悲声。菱芡覆绿水。芙蓉发丹荣。柳垂重荫绿。向我池边生。乘渚望长洲。t鸟哗鸣。萍藻泛滥浮。澹澹随风倾。忘忧共容与。畅此千秋情。&nbsp;</p> 
<hr> 
<p><a name="28"></a>广陵于马上作诗&nbsp;<p> 
观兵临江水。水流何汤汤。戈矛成山林。玄甲耀日光。猛将怀暴怒。胆气正纵横。谁云江水广。一苇可以航。不战屈敌虏。戢兵称贤良。古公宅岐邑。实始剪殷商。孟献营虎牢。郑人惧稽颡。充国务耕殖。先零自破亡。兴农淮泗间。筑室都徐方。量宜运权略。六军咸悦康。岂如东山诗。悠悠多忧伤。&nbsp;</p> 
<hr> 
<p><a name="29"></a>杂诗二首&nbsp;<p> 
一&nbsp;<p> 
漫漫秋夜长。烈烈北风凉。展转不能寐。披衣起彷徨。彷徨忽已久。白露沾我裳。俯视清水波。仰看明月光。天汉回西流。三五正纵横。草虫鸣何悲。孤e独南翔。郁郁多悲思。绵绵思故乡。愿飞安得翼。欲济河无梁。向风长叹息。断绝我中肠。&nbsp;<p> 
二&nbsp;<p> 
西北有浮云。亭亭如车盖。惜哉时不遇。适与飘风会。吹我东南行。行行至吴会。吴会非我乡。安得久留滞。弃置勿复陈。客子常畏人。&nbsp;</p> 
<hr> 
<p><a name="30"></a>于明津作诗&nbsp;<p> 
遥遥山上亭。皎皎云间星。远望使心怀。游子恋所生。驱车出北门。遥望河阳城。&nbsp;</p> 
<hr> 
<p><a name="31"></a>清河作诗&nbsp;<p> 
方舟戏长水。湛澹自浮沉。弦歌发中流。悲响有余音。音声入君怀。凄怆伤人心。心伤安所念。但愿恩情深。愿为晨风鸟。双飞翔北林。&nbsp;</p> 
<hr> 
<p><a name="32"></a>代刘勋妻王氏杂诗&nbsp;<p> 
翩翩床前帐。张以蔽光辉。昔将尔同去。今将尔同归。缄藏箧笥里。当复何时披。&nbsp;</p> 
<hr> 
<p><a name="33"></a>黎阳作诗&nbsp;<p> 
奉辞罚罪遐征。晨过黎山f峥。东济黄河金营。北观故宅顿倾。中有高楼亭亭。荆棘绕蕃丛生。南望果园青青。霜露惨凄宵零。彼桑梓兮伤情。&nbsp;</p> 
<hr> 
<p><a name="34"></a>寡妇诗&nbsp;<p> 
霜露纷兮交下。木叶落兮凄凄。候e叫兮云中。归燕翩兮徘徊。妾心感兮惆怅。白日急兮西颓。守长夜兮思君。魂一夕兮九乖。怅延伫兮仰视。星月随兮天回。徒引领兮入房。窃自怜兮孤栖。愿从君兮终没。愁何可兮久怀。&nbsp;</p> 
<hr> 
<p><a name="35"></a>令诗&nbsp;<p> 
丧乱悠悠过纪。白骨从横万里。哀哀下民靡恃。吾将以时整理。复子明辟致仕。&nbsp;</p> 
<hr> 
<p><a name="36"></a>夏日诗&nbsp;<p> 
夏时饶温和。避暑就清凉。比坐高阁下。延宾作名倡。弦歌随风厉。吐羽含征商。嘉肴重叠来。珍果在一傍。局纵横陈。博奕合双扬。巧拙更胜负。欢美乐人肠。从朝至日夕。安知夏节长。&nbsp;</p> 
<hr> 
<p><a name="37"></a>见挽船士兄弟辞别诗&nbsp;<p> 
郁郁河边树。青青野田草。舍我故乡客。将适万里道。妻子牵衣袂。^泪沾怀抱。还附幼童子。顾托兄与嫂。辞诀未及终。严驾一何早。负笮引文舟。饱渴常不饱。谁令尔贫贱。咨嗟何所道。&nbsp;</p> 
<hr> 
<p><a name="38"></a>诗&nbsp;<p> 
行行游且猎。且猎路南隅。弯我乌号弓。骋我纤骊驹。走者贯锋镝。伏者值戈殳。白日未及移。手获三十余。&nbsp;</p> 
<hr> 
<p><a name="39"></a>诗&nbsp;<p> 
一&nbsp;<p> 
巾车出邺宫。校猎东桥津。重D施密网。{/干}筚飘如云。弯弓忽高驰。一发连双。&nbsp;<p> 
二&nbsp;<p> 
蜘蛛网户牖。野草当阶生。&nbsp;<p> 
三&nbsp;<p> 
酒人献三清。丝中列南厢。&nbsp;<p> 
四&nbsp;<p> 
王韩独何人。翱翔随天涂。&nbsp;<p> 
五&nbsp;<p> 
回头四向堂。眼中无故人。&nbsp;<p> 
六&nbsp;<p> 
绢绡白如雪。轻华比蝉翼。&nbsp;<p> 
七&nbsp;<p> 
画舸覆堤。&nbsp;<p> 
八&nbsp;<p> 
兰芷生兮芙蓉披。&nbsp;</p> 
<hr> 
<p><a name="40"></a>东阁诗&nbsp;<p> 
高山吐庆云。&nbsp;</p> 
<hr> 
<p><a name="41"></a>歌&nbsp;<p> 
长安城西双员阙。上有一双铜雀。一鸣五谷生。再鸣五谷熟。</p> 
<hr> 
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>    
    
</html>    
