<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：陶渊明诗全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">陶渊明诗全集<br>
</p>
<p align="left">陶渊明(365～427)，晋宋时期诗人、辞赋家、散文家。一名潜，字元亮，私谥靖节。浔阳柴桑(今江西九江西南)人。陶渊明出生于一个没落的仕宦家庭。曾祖陶侃是东晋开国元勋，官至大司马，都督八州军事、荆江二州刺史，封长沙郡公。陶渊明的祖父作过太守，父亲早死，母亲是东晋名士孟嘉的女儿。陶渊明一生大略可分为三个时期。<br>
第一时期，晋孝武帝太元十七年(392)陶渊明28岁以前。由于父亲早死，他从少年时代就处于生活贫困之中。第二时期，学仕时期，从太元十八年他29岁到晋安帝义熙元年 (405)41岁。第三时期，归田时期,从晋安帝义熙二年(406)至宋文帝元嘉四年(427)病故。归田后20多年，是他创作最丰富的时期。陶渊明今存诗歌共125首，计四言诗9<br>
首,五言诗116首。他的四言诗并不太出色。他的五言诗可大略分为两大类；一类是继承汉魏以来抒情言志传统而加以发展的咏怀诗，一类是几乎很少先例的田园诗。陶诗的艺术成就从唐代开始受到推崇，甚至被当作是“为诗之根本准则”。陶渊明死后 
100多年，萧统搜集他的遗文，区分编目，编定了《陶渊明集》 
8卷，并亲自写序，作传。后来，北齐阳休之又在萧本基础上，增加了别本的《五孝传》和《四八目》，合序目为10卷本《陶潜集》。阳本隋末失其序目，为9卷本。此后，别本纷出，争欲凑成10卷，北宋时宋庠又重新刊定10卷本《陶潜集》，为陶诗最早刊本。以上各本都没有传下来。今能看到的最早版本是几种南宋至元初本。主要有:曾集诗文两册本,南宋绍熙三年刊，有清光绪影刻本；汲古阁藏10卷本，南宋刊，有清代影刻本；焦□藏 
8卷本，南宋刊，有焦氏明翻本,今《汉魏七十二家集》中《陶集》5卷亦即焦□翻宋本。此外，还有宋刊《东坡先生和陶渊明诗》本和元刊苏写大字本等。最早为陶诗作注的是南宋汤汉。元以后注本、评本日增。元初刊本有李公焕《笺注陶渊明集》10卷：常见有四部丛刊影印本。清代陶澍注《靖节先生集》10卷，有家刊本及文学古籍刊行社排印本。近人古直《陶靖节诗笺》，有“隅楼丛书”本，“层冰堂五种”本，后者称为《陶靖节诗笺定本》。    
</p>    
<p align="left">1-50首：<a href="taoyuanming.htm#1">命子（10首）</a> <a href="taoyuanming.htm#11">庚子岁五月中从都还阻风于规林二首</a>     
<a href="taoyuanming.htm#13">辛丑岁七月赴假还江陵夜行涂口</a> <a href="taoyuanming.htm#14">杂诗四首</a>     
<a href="taoyuanming.htm#18">和郭主簿二首</a> <a href="taoyuanming.htm#20">癸卯岁始春怀古田舍二首</a>     
<a href="taoyuanming.htm#22">劝农（六首）</a> <a href="taoyuanming.htm#28">和胡西曹示顾贼曹</a> <a href="taoyuanming.htm#29">癸卯岁十二月中作与从弟敬远</a>     
<a href="taoyuanming.htm#30">停云并序（四首）</a> <a href="taoyuanming.htm#34">时运并序（四首）</a>     
<a href="taoyuanming.htm#38">荣木并序（四首）</a> <a href="taoyuanming.htm#39">始作镇军参军经曲阿作</a>     
<a href="taoyuanming.htm#40">连雨独饮</a> <a href="taoyuanming.htm#41">乙巳岁三月为建威参军使都经钱溪</a>     
<a href="taoyuanming.htm#42">归园田居五首</a> <a href="taoyuanming.htm#47">归鸟（四首)</a> <p>     
51-100首：<a href="taoyuanming.htm#51">责子</a> <a href="taoyuanming.htm#52">戊申岁六月中遇火</a> <a href="taoyuanming.htm#53">和刘柴桑</a>     
<a href="taoyuanming.htm#54">酬刘柴桑</a> <a href="taoyuanming.htm#55">庚戌岁九月中于西田获早稻</a>     
<a href="taoyuanming.htm#56">移居二首</a> <a href="taoyuanming.htm#58">与殷晋安别并序</a> <a href="taoyuanming.htm#59">形影神三首</a>     
<a href="taoyuanming.htm#62">止酒</a> <a href="taoyuanming.htm#63">杂诗八首</a> <a href="taoyuanming.htm#71">丙辰岁八月中于下[氵巽]田舍获</a>     
<a href="taoyuanming.htm#72">示周续之祖企谢景夷三郎</a> <a href="taoyuanming.htm#73">赠羊长史并序</a>     
<a href="taoyuanming.htm#74">饮酒二十首并序</a> <a href="taoyuanming.htm#94">还旧居</a> <a href="taoyuanming.htm#95">悲从弟仲德</a>     
<a href="taoyuanming.htm#96">赠长沙公并序（四首）</a> <a href="taoyuanming.htm#100">酬丁柴桑</a><p>     
101-154首：<a href="taoyuanming.htm#101">诸人共游周家暮柏下</a> <a href="taoyuanming.htm#102">怨诗楚调示庞主簿邓治中</a>     
<a href="taoyuanming.htm#103">岁暮和张常侍</a> <a href="taoyuanming.htm#104">九日闲居</a> <a href="taoyuanming.htm#105">咏贫士七首</a>     
<a href="taoyuanming.htm#112">游斜川</a> <a href="taoyuanming.htm#113">拟古九首</a> <a href="taoyuanming.htm#122">桃花源诗并记</a>     
<a href="taoyuanming.htm#123">述酒</a> <a href="taoyuanming.htm#124">於王抚军座送客</a> <a href="taoyuanming.htm#125">读《山海经》十三首</a>     
<a href="taoyuanming.htm#138">腊日</a> <a href="taoyuanming.htm#139">答庞参军</a> <a href="taoyuanming.htm#140">答庞参军并序（六首）</a>     
<a href="taoyuanming.htm#146">咏二疏</a> <a href="taoyuanming.htm#147">咏三良</a> <a href="taoyuanming.htm#148">咏荆轲</a>     
<a href="taoyuanming.htm#149">有会而作并序</a> <a href="taoyuanming.htm#150">乞食</a> <a href="taoyuanming.htm#151">挽歌诗三首</a>     
</p>     
<hr>     
<p><a name="1"></a>命子<p>     
其一∶<br>     
悠悠我祖，爰自陶唐。<br>     
邈焉虞宾，历世重光。<br>     
御龙勤夏，豕韦翼商。<br>     
穆穆司徒，厥族以昌。<p>     
其二∶<br>     
纷纷战国，漠漠衰周。<br>     
凤隐于林，幽人在丘。<br>     
逸虬绕云，奔鲸骇流。<br>     
天集有汉，眷予愍侯。<p>     
其三∶<br>     
放赫愍侯，运当攀龙。<br>     
抚剑风迈，显兹武功。<br>     
书誓河山，启土开封。<br>     
丞相，允迪前踪。<p>     
其四∶<br>     
浑浑长源，蔚蔚洪柯。<br>     
群川载导，众条载罗。<br>     
时有语默，运因隆。<br>     
在我中晋，业融长沙。<p>     
其五∶<br>     
桓桓长沙，伊勋伊德。<br>     
天子畴我，专征南国。<br>     
功遂辞归，临宠不忒。<br>     
孰谓斯心，而近可得。<p>     
其六∶<br>     
肃矣我祖，慎终如始。<br>     
直方二台，惠和千里。<br>     
於皇仁考，淡焉虚止。<br>     
寄迹风云，冥兹愠喜。<p>     
其七∶<br>     
嗟余寡陋，瞻望弗及。<br>     
顾惭华鬓，负影b立。<br>     
三千之罪，无後为急。<br>     
我诚念哉，呱闻尔泣。<p>     
其八∶<br>     
卜云嘉日，占亦良时。<br>     
名汝曰俨，字汝求思。<br>     
温恭朝夕，念兹在兹。<br>     
尚想孔常庶其企而！<p>     
其九∶<br>     
厉夜生子，遂而求火。<br>     
凡百有心，奚特于我！<br>     
既见其生，实欲其可。<br>     
人亦有言，斯情无假。<p>     
其十∶<br>     
日居月诸，渐免子孩。<br>     
福不虚至，祸亦易来。<br>     
夙兴夜寐，愿尔斯才。<br>     
尔之不才，亦已焉哉！     
</p>     
<hr>     
<p><br>     
<a name="11"></a>庚子岁五月中从都还阻风于规林二首<p>     
其一∶<br>     
行行循归路，计日望旧居。<br>     
一欣侍温颜，再喜见友于。<br>     
鼓棹路崎曲，指景限西隅。<br>     
江山岂不险，归子念前涂怼<br>     
凯风负我心，戢な厍詈。<br>     
高莽眇无界，夏木独森疏。<br>     
谁言客舟远，近瞻百里馀。<br>     
延目识南岭，空叹将焉如！<p>     
其二∶<br>     
自古叹行役，我今始知之！<br>     
山川一何旷，巽坎难与期。<br>     
崩浪聒天响，长风无息时。<br>     
久游恋所生，如何淹在兹。<br>     
静念园林好，人间良可辞。<br>     
当年讵有几，纵心复何疑！     
</p>     
<hr>     
<p><br>     
<a name="13"></a>辛丑岁七月赴假还江陵夜行涂口<p>     
闲居三十载，遂与尘事冥。<br>     
诗书敦夙好，园林无世情。<br>     
如何舍此去，遥遥至西荆！<br>     
叩逍虑镌拢临流别友生。<br>     
凉风起将夕，夜景湛虚明。<br>     
昭昭天宇阔，~~川上平。<br>     
怀役不遑寐，中宵尚孤征。<br>     
商歌非吾事，依依在耦耕。<br>     
投冠旋旧墟，不为好爵萦。<br>     
养真衡茅下，庶以善自名。     
</p>     
<hr>     
<p><a name="14"></a>杂诗四首<p>     
其一∶<br>     
遥遥从羁役，一心处两端。<br>     
掩泪汛东逝，顺流追时迁。<br>     
日没星与昂，势翳西山巅。<br>     
萧条隔又涯，惆怅念常餐。<br>     
慷慨思南归，路遐无由缘。<br>     
关梁难亏替，绝音寄斯篇。<p>     
其二∶<br>     
闲居执荡志，时驶不可稽。<br>     
驱役无停息，轩裳逝东崖。<br>     
沈阴拟薰麝，寒气激我怀。<br>     
岁月有常御，我来淹已弥。<br>     
慷慨忆绸缪，此情久已离。<br>     
荏苒经十载，暂为人所羁。<br>     
庭宇翳馀木，倏忽日月亏。<p>     
其三∶<br>     
我行未云远，回顾惨风凉。<br>     
春燕应节起，高飞拂尘梁。<br>     
边雁悲无所，代谢归北乡。<br>     
离昆鸣清池，涉暑经秋霜。<br>     
愁人难为辞，遥遥春夜长。<p>     
其四∶<br>     
袅袅松标崖，婉娈柔童子。<br>     
年始二五间，乔柯何可倚。<br>     
养色含津气，粲然有心理。     
</p>     
<hr>     
<p><a name="18"></a>和郭主簿二首<p>     
其一∶<br>     
蔼蔼堂前林，中夏贮清阴；<br>     
凯风因时来，回飙开我襟。<br>     
息交游闲业，卧起弄书琴。<br>     
园蔬有馀滋，旧谷犹储今。<br>     
营己良有极，过足非所钦。<br>     
舂秫作美酒，酒熟吾自斟。<br>     
弱子戏我侧，学语未成音。<br>     
此事真复乐，聊用忘华簪。<br>     
遥遥望白云，怀古一何深。<p>     
其二∶<br>     
和泽周三春，清凉素秋节。<br>     
露凝无游氛，天高肃景澈。<br>     
陵岑耸逸峰，遥瞻皆奇绝。<br>     
芳菊开林耀，青松冠岩列。<br>     
怀此贞秀姿，卓为霜下堋<br>     
衔觞念幽人，千载抚尔诀。<br>     
检素不获展，厌厌竟良月。     
</p>     
<hr>     
<p><a name="20"></a>癸卯岁始春怀古田舍二首<p>     
其一∶<br>     
在昔闻南亩，当年竟未践。<br>     
屡空既有人，春兴岂自免。<br>     
夙晨装吾驾，启涂情已缅。<br>     
鸟U欢新节，泠风送馀善。<br>     
寒竹被荒蹊，地为罕人远。<br>     
是以植杖翁，悠然不复返。<br>     
即理愧通识，所保讵乃浅。<p>     
其二∶<br>     
先师有遗训，忧道不忧贫。<br>     
瞻望邈难逮，转欲志长勤。<br>     
秉耒欢时务，解颜劝农人。<br>     
平畴交远风，良苗亦怀新。<br>     
虽未量岁功，即事多所欣。<br>     
耕种有时息，行者无问津。<br>     
日入相与归，壶浆劳新邻。<br>     
长吟掩柴门，聊为陇亩民。<p>     
<a name="22"></a>劝农<p>     
其一∶<br>     
悠悠上古，厥初生民。<br>     
傲然自足，抱朴含真。<br>     
智巧既萌，资待靡因。<br>     
谁其赡之，实赖哲人。<p>     
其二∶<br>     
哲人伊何？时维后稷。<br>     
赡之伊何？实曰播殖。<br>     
舜既躬耕，禹亦稼穑。<br>     
远若周典，八政始食。<p>     
其三∶<br>     
熙熙令德，猗猗原陆。<br>     
卉木繁荣，和风清穆。<br>     
纷纷士女，趋时竞逐。<br>     
桑妇宵兴，农夫野宿。<p>     
其四∶<br>     
气节易过，和泽难久。<br>     
冀缺携俪，沮溺结耦。<br>     
相彼贤达，犹勤陇亩。<br>     
矧兹众庶，曳裾拱手！<p>     
其五∶<br>     
民生在勤，勤则不匮。<br>     
宴安自逸，岁暮奚冀！<br>     
儋石不储，饥寒交至。<br>     
顾尔俦列，能不怀愧！<p>     
其六∶<br>     
孔耽道德，樊须是鄙。<br>     
董乐琴书，田园不履。<br>     
若能超然，投迹高轨，<br>     
敢不敛衽，敬赞德美。     
</p>     
<hr>     
<p><a name="28"></a>和胡西曹示顾贼曹<p>     
蕤宾五月中，清朝起南t。<br>     
不驶亦不迟，飘飘吹我衣。<br>     
重云蔽白日，闲雨纷微微。<br>     
流目视西园，晔晔荣紫葵。<br>     
于今甚可爱，奈何当复衰。<br>     
感物愿及时，每恨靡所挥。<br>     
悠悠待秋稼，寥落将赊迟。<br>     
逸想不可淹，猖狂独长悲。     
</p>     
<hr>     
<p><a name="29"></a>癸卯岁十二月中作与从弟敬远<p>     
寝迹衡门下，邈与世相绝。<br>     
顾盼莫谁知，荆扉昼常闭。<br>     
凄凄岁暮风，翳翳经日雪。<br>     
倾耳无希声，在目皓已洁。<br>     
劲气侵襟袖，箪瓢谢屡设。<br>     
萧索空宇中，了无一可悦！<br>     
历览千载书，时时见遗烈。<br>     
高操非所攀，谬得固穷节。<br>     
平津苟不由，栖迟讵为拙！<br>     
寄意一言外，兹契谁能别。     
</p>     
<hr>     
<p><a name="30"></a>停云并序<p>     
停云，思亲友也。樽湛新醪，园列初荣，愿言不从，叹息弥襟。<p>     
其一∶<br>     
霭霭停云，时雨[氵蒙][氵蒙]。<br>     
八表同昏，平路伊阻。<br>     
静寄东轩，春醪独抚。<br>     
良朋悠邈，搔首延伫。<p>     
其二∶<br>     
停云霭霭，时雨[氵蒙][氵蒙]。赢印<br>     
八表同昏，平陆成江。<br>     
有酒有酒，闲饮东窗。<br>     
愿言怀人，舟车靡从。<p>     
其三∶<br>     
东园之树，枝条载荣。<br>     
竞用新好，以招余情。<br>     
人亦有言，日月于征，<br>     
安得促席，说彼平生。<p>     
其四∶<br>     
翩翩飞鸟，息我庭柯。<br>     
敛翮闲止，好声相和。<br>     
岂无他人，念子实多。<br>     
愿言不获，抱恨如何！     
</p>     
<hr>     
<p><a name="34"></a>时运并序<p>     
时运，游暮春也。春服既成，景物斯和，偶景独游，欣慨交心。<p>     
其一∶<br>     
迈迈时运，穆穆良朝。<br>     
袭我春服，薄言东郊。<br>     
山涤馀霭，宇暧微霄。<br>     
有风自南，翼彼新苗。<p>     
其二∶<br>     
洋洋平潭，乃漱乃濯。<br>     
邈邈遐景，载欣载瞩。<br>     
人亦有言，称心易足。<br>     
挥兹一觞，陶然自乐。<p>     
其三∶<br>     
延目中流，悠想清沂。<br>     
童冠齐业，闲咏以归。<br>     
我爱其挣，寤寐交挥。<br>     
但恨殊世，邈不可追。<p>     
其四∶<br>     
斯晨斯夕，言息其庐。<br>     
花药分列，林竹翳如。<br>     
清琴横床，浊酒半壶。<br>     
黄唐莫逮，慨独在余。     
</p>     
<hr>     
<p><a name="38"></a>荣木并序<p>     
荣木，念将老也。日月推迁，已复九夏，总角闻，白首无成。<p>     
其一∶<br>     
采采荣木，结根于兹。<br>     
晨耀其华，夕已丧之。<br>     
人生若寄，憔悴有时。<br>     
静言孔念，中心怅而。<p>     
其二∶<br>     
采采荣木，于兹托根。<br>     
繁华朝起，慨暮不存。<br>     
贞脆由人，祸福无门。<br>     
匪道曷依，匪善奚敦！<p>     
其三∶<br>     
嗟予小子，禀兹固陋。<br>     
徂年既流，业不增旧。<br>     
志彼不舍，安此日富。<br>     
我之怀矣，怛焉内疚。<p>     
其四∶<br>     
先师遗训，余岂云坠！<br>     
四十无闻，斯不足畏。<br>     
脂我名车，策我名骥。<br>     
千里虽遥，孰敢不至！     
</p>     
<hr>     
<p><br>     
<a name="39"></a>始作镇军参军经曲阿作<p>     
弱龄寄事外，委怀在琴书。<br>     
被褐欣自得，屡空常晏如。<br>     
时来苟冥会，宛辔憩通衢。<br>     
投策命晨装，暂与园田疏。<br>     
眇眇孤舟逝，绵绵归思纡。<br>     
我行岂不遥，登降千里馀。<br>     
目倦川涂异，心念山泽居。<br>     
望云惭高鸟，临水愧游鱼。<br>     
真想初在襟，谁谓形迹拘。<br>     
聊且凭化迁，终返班生庐。     
</p>     
<hr>     
<p><a name="40"></a>连雨独饮<p>     
运生会归尽，终古谓之然。<br>     
世间有松乔，于今定何间。<br>     
故老赠余酒，乃言饮得仙。<br>     
试酌百情远，重觞忽忘天。<br>     
天岂去此哉，任真无所先。<br>     
云鹤有奇翼，八表须臾还。<br>     
自我抱兹独，oa四十年。<br>     
形骸久已化，心在复何言。     
</p>     
<hr>     
<p><a name="41"></a>乙巳岁三月为建威参军使都经钱溪<p>     
我不践斯境，岁月好已积。<br>     
晨夕看山川，事事悉如昔。<br>     
微雨洗高林，清飙矫云翮。<br>     
眷彼品物存，义风都未隔。<br>     
伊余何为者，勉励从兹役。<br>     
一形似有制，素襟不可易。<br>     
园田日梦想，安得久离析。<br>     
终怀在归舟，谅哉宜霜柏。     
</p>     
<hr>     
<p><a name="42"></a>归园田居五首<p>     
其一∶<br>     
少无适俗韵，性本爱丘山。<br>     
误落尘网中，一去十三年。<br>     
羁鸟恋旧林，池鱼思故渊。<br>     
开荒南野际，抱拙归园田。<br>     
方宅十馀亩，草屋八九间。<br>     
榆柳荫後檐，桃李罗堂前。<br>     
暧暧远人村，依依墟里烟。<br>     
狗吠深巷中，鸡鸣桑树颠。<br>     
户庭无尘杂，虚室有馀闲。<br>     
久在樊笼里，复得返自然。<p>     
其二∶<br>     
野外罕人事，穷巷寡轮鞅。<br>     
白日掩荆扉，虚室绝尘想。<br>     
时复墟曲中，披草共来往。<br>     
相见无杂言，但道桑麻长。<br>     
桑麻日已长，我土日已广。<br>     
常恐霜霰至，零落同草莽。<p>     
其三∶<br>     
种豆南山下，草盛豆苗稀。<br>     
晨兴理荒秽，带月荷锄归。<br>     
道狭草木长，夕露沾我衣。<br>     
衣沾不足惜，但使愿无违。<p>     
其四∶<br>     
久去山泽游，浪莽林野娱。<br>     
试携子侄辈，披榛步荒墟。<br>     
徘徊丘陇间，依依昔人居。<br>     
井灶有遗处，桑竹残朽株。<br>     
借问采薪者，此人皆焉如？<br>     
薪者向我言∶“死殁无复馀”。<br>     
“一世异朝市”，此语真不虚！<br>     
人生似幻化，终当归空无。<p>     
其五∶<br>     
怅恨独策还，崎岖历榛曲。<br>     
山涧清且浅，遇以濯吾足。<br>     
漉我新熟酒，双鸡招近局。<br>     
日入室中暗，荆薪代明烛。<br>     
欢来苦夕短，已复至天旭。     
</p>     
<hr>     
<p><a name="47"></a>归鸟<p>     
其一∶<br>     
翼翼归鸟，晨去于林；<br>     
远之八表，近憩云岑。<br>     
和风不洽，翻翮求心。<br>     
顾俦相鸣，景庇清阴。<p>     
其二∶<br>     
翼翼归鸟，载翔载飞。<br>     
虽不怀游，见林情依。<br>     
遇云颉颃，相鸣而归。<br>     
遐路诚悠，性爱无遗。<p>     
其三∶<br>     
翼翼归鸟，相林徘徊。<br>     
岂思失路，欣及旧栖。<br>     
虽无昔侣，众声每谐。<br>     
日夕气清，悠然其怀。<p>     
其四∶<br>     
翼翼归鸟，戢羽寒条。<br>     
游不旷林，宿则森标。<br>     
晨风清兴，好音时交。<br>     
D缴奚施，已卷安劳！     
</p>     
<hr>     
<p><br>     
<a name="51"></a>责子<p>     
白发被两鬓，肌肤不复实。<br>     
虽有五男儿，总不好纸笔。<br>     
阿舒已二八，懒惰故无匹。<br>     
阿宣行志学，而不爱文术。<br>     
雍端年十三，不识六与七。<br>     
通子垂九龄，但觅梨与栗。<br>     
天运苟如此，且进杯中物。     
</p>     
<hr>     
<p><a name="52"></a>戊申岁六月中遇火<p>     
草庐寄穷巷，甘以辞华轩。<br>     
正夏长风急，林室顿烧燔，<br>     
一宅无遗宇，舫舟荫门前。<br>     
迢迢新秋夕，亭亭月将圆。<br>     
果菜始复生，惊鸟尚未还。<br>     
中宵伫遥念，一盼周九天。<br>     
总发抱孤介，奄出四十年。<br>     
形迹凭化往，灵府长独闲，<br>     
贞刚自有质，乃石乃非坚。<br>     
仰想东户时，馀粮宿中田，<br>     
鼓腹无所思，朝起暮归眠。<br>     
既已不遇兹，且遂灌我园。     
</p>     
<hr>     
<p><a name="53"></a>和刘柴桑<p>     
山泽久见招，胡事乃踌躇？<br>     
直为亲旧故，未忍言索居。<br>     
良辰入奇怀，挈杖还西庐。<br>     
荒T无归人，时时见废墟。<br>     
茅茨已就治，新畴复应畲。<br>     
谷风转凄薄，春醪解饥劬。<br>     
弱女虽非男，慰情良胜无<br>     
栖栖世中事，岁月共相疏。<br>     
耕织称其用，过此奚所须！<br>     
去去百年外，身名同翳如。     
</p>     
<hr>     
<p><a name="54"></a>酬刘柴桑<p>     
穷居寡人用，时忘四运周。<br>     
榈庭多落叶，慨然知已秋。<br>     
新葵郁北牖，嘉u养南畴。<br>     
今我不为乐，知有来岁不？<br>     
命室携童弱，良日登远游。     
</p>     
<hr>     
<p><a name="55"></a>庚戌岁九月中于西田获早稻<p>     
人生归有道，衣食固其端；<br>     
孰是都不营，而以求自安。<br>     
开春理常业，岁功聊可观；<br>     
晨出肆微勤，日入负耒还。<br>     
山中饶霜露，风气亦先寒，<br>     
田家岂不苦？弗获辞此难。<br>     
四体诚乃疲，庶无异患干。<br>     
盥濯息下，斗酒散襟颜，<br>     
遥遥沮溺心，千载乃相关。<br>     
但愿长如此，躬耕非所叹。     
</p>     
<hr>     
<p><a name="56"></a>移居二首<p>     
其一∶<p>     
昔欲居南村，非为卜其宅。<br>     
闻多素心人，乐与数晨夕。<br>     
怀此颇有年，今日从兹役。<br>     
敝庐何必广，取足蔽床席。<br>     
邻曲时时来，抗言谈在昔。<br>     
奇文共欣赏，疑义相与析<p>     
其二∶<br>     
春秋多佳日，登高赋新诗。<br>     
过门更相呼，有酒斟酌之。<br>     
农务各自归，闲暇辄相思。<br>     
相思则披衣，言笑无厌时。<br>     
此理将不胜，无为忽去兹<br>     
衣食当须纪，力耕不吾欺。     
</p>     
<hr>     
<p><a name="58"></a>与殷晋安别并序<p>     
殷先作安南府长史掾，因居浔阳，後作太尉参军，移家东下，作此以赠。<p>     
游好非少长，一遇尽殷勤。<br>     
信宿酬清话，益复知为亲。<br>     
去岁家南里，薄作少时邻。<br>     
负杖肆游从，淹留忘宵晨。<br>     
语默自殊势，亦知当乖分。<br>     
未谓事已及，兴言在兹春。<br>     
飘飘西来风，悠悠东去云。<br>     
山川千里外，言笑难为因。<br>     
良才不隐世，江湖多贱贫。<br>     
脱有经过便，念来存故人。     
</p>     
<hr>     
<p><br>     
<a name="59"></a>形影神三首<p>     
贵贱贤愚，莫不营营以惜生，斯甚惑焉；故极陈形影之苦言，神辨自然以释之。好事君<br>     
子，共取其心焉。<p>     
形赠神<p>     
天地长不没，山川无改时。<br>     
草木得常理，霜露荣悴之。<br>     
谓人最灵智，独复不如兹。<br>     
适见在世中，奄去靡归期。<br>     
奚觉无一人，亲识岂相思！<br>     
但馀平生物，举目情凄[氵而]。<br>     
我无腾化木，必尔不复疑。<p>     
愿君取吾言，得酒莫苟辞。<p>     
影答形<p>     
存生不可言，卫生每苦拙；<br>     
诚愿游华，邈然兹道绝。<br>     
与子相遇来，未尝异悲悦。<br>     
憩荫若暂乖，止日终不别。<br>     
此同既难常，黯尔俱时灭。<br>     
身没名亦尽，念之五情热。<br>     
立善有遗爱，胡为不自竭？<br>     
酒云能消忧，方此讵不劣！<p>     
神释<p>     
大钧无私力，万理自森著。<br>     
人为三才中，岂不以我故！<br>     
与君虽异物，生而相依附。<br>     
结托既喜同，安得不相语！<br>     
三皇大圣人，今复在何处？<br>     
彭祖爱永年，欲留不得住。<br>     
老少同一死，贤愚无复数。<br>     
日醉或能忘，将非促龄具！<br>     
立善常所欣，谁当为汝誉？<br>     
甚念伤吾生，正宜委运去。<br>     
纵浪大化中，不喜亦不惧。<br>     
应尽便须尽，无复独多虑。     
</p>     
<hr>     
<p><a name="62"></a>止酒<p>     
居止次城邑，逍遥自闲止。<br>     
坐止高荫下，步止荜门里。<br>     
好味止园葵，大字怪勺印<br>     
平生不止酒，止酒情无喜。<br>     
暮止不安寝，晨止不能起。<br>     
日日欲止之，营卫止不理。<br>     
徒知止不乐，未知止利己。<br>     
始觉止为善，今朝真止矣。<br>     
从此一止去，将止扶桑濉<br>     
清颜止宿容，奚止千万祀。     
</p>     
<hr>     
<p><a name="63"></a>杂诗八首<p>     
其一∶<br>     
人生无根蒂，飘如陌上尘。<br>     
分散逐风转，此已非常身。<br>     
落地为兄弟，何必骨肉亲！<br>     
得欢当作乐，斗酒聚比邻。<br>     
盛年不重来，一日难再晨。<br>     
及时当勉励，岁月不待人。<p>     
其二∶<br>     
白日沦西阿，素月出东岭。<br>     
遥遥万里辉，荡荡空中景。<br>     
风来入房户，夜中枕席冷。<br>     
气变悟时易，不眠知夕永。<br>     
欲言无予和，挥杯劝孤影。<br>     
日月掷人去，有志不获骋。<br>     
念此怀悲凄，终晓不能静。<p>     
其三∶<br>     
荣华难久居，盛衰不可量。<br>     
昔为三春蕖，今作秋莲房。<br>     
严霜结野草，枯悴未遽央。<br>     
日月还复周，我去不再阳。<br>     
眷眷往昔时，忆此断人肠。<p>     
其四∶<br>     
丈夫志四海，我愿不知老。<br>     
亲戚共一处，子孙还相保。<br>     
觞弦肆朝日，樽中酒不燥。<br>     
缓带尽欢娱，起晚眠常早。<br>     
孰若当世时，冰炭满怀抱。<br>     
百年归丘垄，用此空名道！<p>     
其五∶<br>     
忆我少壮时，无乐自欣豫。<br>     
猛志逸四海，骞翮思远翥。<br>     
荏苒岁月颓，此心稍已去。<br>     
值欢无复娱，每每多忧虑。<br>     
气力渐衰损，转觉日不如。<br>     
壑舟无须臾，引我不得住。<br>     
前途当几许，未知止泊处。<br>     
古人惜寸阴，念此使人惧。<p>     
其六∶<br>     
昔闻长者言，掩耳每不喜。<br>     
奈何五十年，忽已亲此事。<br>     
求我盛年欢，一毫无复意。<br>     
去去转欲速，此生岂再值。<br>     
倾家持作乐，竟此岁月驶。<br>     
有子不留金，何用身後置！<p>     
其七∶<br>     
日月不肯迟，四时相催迫。<br>     
寒风拂枯条，落叶掩长陌。<br>     
弱质与运颓，玄鬓早已白。<br>     
素标插人头，前途渐就窄。<br>     
家为逆旅舍，我如当去客。<br>     
去去欲何之？南山有旧宅。<p>     
其八∶<br>     
代耕本非望，所业在田桑。<br>     
躬亲未曾替，寒馁常糟糠。<br>     
岂期过满腹，但愿饱粳粮。<br>     
御冬足大布，粗已应阳。<br>     
正尔不能得，哀哉亦可伤！<br>     
人皆尽获宜，拙生失其方。<br>     
理也可奈何！且为陶一觞。     
</p>     
<hr>     
<p><a name="71"></a>丙辰岁八月中于下[氵巽]田舍获<p>     
贫居依稼穑，戮力东林隈。<br>     
不言春作苦，常恐负所怀。<br>     
司田眷有秋，寄声与我谐。<br>     
饥者欢初饱，束带候鸣鸡。<br>     
扬楫越平湖，随清壑回。<br>     
郁郁荒山里，猿声闲且哀。<br>     
悲风爱静夜，林鸟喜晨开。<br>     
曰余作此来，三四星火颓。<br>     
姿年逝已老，其事未云乖。<br>     
遥谢荷翁，聊得从君栖。     
</p>     
<hr>     
<p><a name="72"></a>示周续之祖企谢景夷三郎<p>     
负疴颓下，终日无一欣。<br>     
药石有时闲，念我意中人。<br>     
相去不寻常，道路邈何因。<br>     
周生述孔业，祖谢响然臻。<br>     
道丧向千载，今朝复斯闻。<br>     
马队非讲肆，校书亦已勤。<br>     
老夫有所爱，思与尔为邻。<br>     
愿言诲诸子，从我颍水滨。     
</p>     
<hr>     
<p><a name="73"></a>赠羊长史并序<p>     
左军羊长史，衔使秦川，作此与之。<p>     
愚生三季後，慨然念黄虞。<br>     
得知千载上，正赖古人书。<br>     
贤圣留馀迹，事事在中都。<br>     
岂忘游心目，关河不可逾。<br>     
九域甫已一，逝将理舟舆。<br>     
闻君当先迈，负疴不获俱。<br>     
路若经商山，为我少踌躇。<br>     
多谢绮与角，精爽今何如？<br>     
紫芝谁复采？深谷久应无。<br>     
驷马无贳患，贫贱有交娱。<br>     
清谣结心曲，人乖运见疏。<br>     
拥怀累代下，言尽意不舒。     
</p>     
<hr>     
<p><br>     
<a name="74"></a>饮酒二十首并序<p>     
余闲居寡欢，兼比夜已长，偶有名酒，无夕不饮。顾影独尽，忽焉复醉。既醉之<br>     
後，辄题数句自娱。纸墨遂多，辞无诠次。聊命故人书之，以为欢笑尔。<p>     
其一∶<br>     
衰荣无定在，彼此更共之。<br>     
邵生瓜田中，宁似东陵时！<br>     
寒暑有代谢，人道每如兹。<br>     
达人解其会，逝将不复疑；<br>     
忽与一樽酒，日夕欢相持。<p>     
其二∶<br>     
积善云有报，夷叔在西山。<br>     
善恶苟不应，何事空立言！<br>     
九十行带索，饥寒况当年。<br>     
不赖固穷节，百世当谁传。<p>     
其三∶<br>     
道丧向千载，人人惜其情。<br>     
有酒不肯饮，但顾世间名。<br>     
所以贵我身，岂不在一生？<br>     
一生复能几，倏如流电惊。<br>     
鼎鼎百年内，持此欲何成！<p>     
其四∶<br>     
栖栖失群鸟，日暮犹独飞。<br>     
徘徊无定止，夜夜声转悲。<br>     
厉响思清远，去来何依依。<br>     
因值孤生松，敛翮遥来归。<br>     
劲风无荣木，此荫独不衰。<br>     
托身已得所，千载不相违。<p>     
其五∶<br>     
结庐在人境，而无车马喧。<br>     
问君何能尔？心远地自偏。<br>     
采菊东篱下，悠然见南山。<br>     
山气日夕佳，飞鸟相与还。<br>     
此中有真意，欲辨已忘言。<p>     
其六∶<br>     
行止千万端，谁知非与是。<br>     
是非苟相形，雷同共誉毁。<br>     
三季多此事，达士似不尔。<br>     
咄咄俗中愚，且当从黄绮。<p>     
其七∶<br>     
秋菊有佳色，`露掇其英。<br>     
此忘忧物，远我遗世情。<br>     
一觞虽独进，杯尽壶自倾。<br>     
日入群动息，归鸟趋林鸣。<br>     
啸傲东轩下，聊复得此生。<p>     
其八∶<br>     
青松在东园，众草没其姿，<br>     
凝霜殄异类，卓然见高枝。<br>     
连林人不觉，独树众乃奇。<br>     
提壶抚寒柯，远望时复为。<br>     
吾生梦幻间，何事绁尘羁。<p>     
其九∶<br>     
清晨闻叩门，倒裳往自开。<br>     
问子为谁与？田父有好怀。<br>     
壶浆远见候，疑我与时乖。<br>     
褴缕茅下，未足为高栖。<br>     
一世皆尚同，愿君汩其泥。<br>     
深感父老言，禀气寡所谐。<br>     
纡辔诚可学，违己讵非迷。<br>     
且共欢此饮，吾驾不可回。<p>     
其十∶<br>     
在昔曾远游，直至东海隅。<br>     
道路迥且长，风波阻中途。<br>     
此行谁使然？似为饥所驱。<br>     
倾身营一饱，少许便有馀。<br>     
恐此非名计，息驾归闲居。<p>     
十一∶<br>     
颜生称为仁，荣公言有道。<br>     
屡空不获年，长饥至于老，<br>     
虽留身後名，一生亦枯槁，<br>     
死去何所知，称心固为好，<br>     
客养千金躯，临化消其宝，<br>     
裸葬何必恶，人当解意表。<p>     
十三∶<br>     
长公曾一仕，壮节忽失时；<br>     
杜门不复出，终身与世辞。<p>     
仲理归大泽，高风始在兹。<br>     
一往便当已，何为复狐疑！<br>     
去去当奚道，世俗久相欺。<br>     
摆落悠悠谈，请从余所之。<p>     
十三∶<br>     
有客常同止，取舍邈异境。<br>     
一士常独醉，一夫终年醒，<br>     
醒醉还相笑，发言各不领。<br>     
规规一何愚，兀傲差若颖。<br>     
寄言酣中客，日没烛当秉。<p>     
<br>     
十四∶<br>     
故人赏我趣，挈壶相与至。<br>     
班荆坐松下，数斟已复醉，<br>     
父老杂乱言，觞酌失行次，<br>     
不觉知有我，安知物为贵，<br>     
悠悠迷所留，酒中有深味。<p>     
十五∶<br>     
贫居乏人工，灌木荒余宅。<br>     
班班有翔鸟，寂寂无行迹。<br>     
宇宙一何悠，人生少至百。<br>     
岁月相催逼，鬓边早已白。<br>     
若不委穷达，素抱深可惜。<p>     
十六∶<br>     
少年罕人事，游好在六经。<br>     
行行向不惑，淹留遂无成。<br>     
竟抱固穷节，饥寒饱所更。<br>     
敝庐交悲风，荒草没前庭。<br>     
披褐守长夜，晨鸡不肯鸣。<br>     
孟公不在兹，终以翳吾情。<p>     
十七∶<br>     
幽兰生前庭，含薰待清风。<br>     
清风脱然至，见别萧艾中。<br>     
行行失故路，任道或能通。<br>     
觉悟当念迁，鸟尽废良弓。<p>     
十八∶<br>     
子云性嗜酒，家贫无由得，<br>     
时赖好事人，载醪祛所惑。<br>     
觞来为之尽，是谘无不塞。<br>     
有时不肯言，岂不在伐国。<br>     
仁者用其心，何尝失显默。<p>     
十九∶<br>     
畴昔苦长饥，投耒去学仕。<br>     
将养不得节，冻馁固缠己。<br>     
是时向立年，志意多所耻。<br>     
遂尽介然分，拂衣归田里，<br>     
冉冉星气流，亭亭复一纪。<br>     
世路廓悠悠，杨朱所以止。<br>     
虽无挥金事，浊酒聊可恃。<p>     
二十∶<br>     
羲农去我久，举世少复真。<br>     
汲汲鲁中叟，弥缝使其淳。<br>     
凤鸟虽不至，礼乐暂得新，<br>     
洙泗辍微响，漂流逮狂秦。<br>     
诗书复何罪？一朝成灰尘。<br>     
区区诸老翁，为事诚殷勤。<br>     
如何绝世下，六籍无一亲。<br>     
终日驰车走，不见所问津。<br>     
若复不快饮，空负头上巾。<br>     
但恨多谬误，君当恕醉人。     
</p>     
<hr>     
<p><br>     
<a name="94"></a>还旧居<p>     
畴昔家上京，六载去还归。<br>     
今日始复来，恻怆多所悲。<br>     
阡陌不移旧，邑屋或时非。<br>     
履历周故居，邻老罕复遗。<br>     
步步寻往迹，有处特依依。<br>     
流幻百年中，寒暑日相推。<br>     
常恐大化尽，气力不及衰。<br>     
拨置且莫念，一觞聊可挥。     
</p>     
<hr>     
<p><a name="95"></a>悲从弟仲德<p>     
衔哀过旧宅，悲泪应心零。<br>     
借问为谁悲？怀人在九冥。<br>     
礼服名群从，恩爱若同生。<br>     
门前执手时，何意尔先倾！<br>     
在数竟未免，为山不及成。<br>     
慈母沈哀疚，二胤才数龄。<br>     
双位委空馆，朝夕无哭声。<br>     
流尘集虚坐，宿草旅前庭。<br>     
阶除旷游迹，园林独馀情。<br>     
翳然乘化去，终天不复形。<br>     
迟迟将回步，恻恻悲襟盈。     
</p>     
<hr>     
<p><a name="96"></a>赠长沙公并序<p>     
长沙公於余为族祖，同出大司马。昭穆既远，以为路人。经过浔阳，临别赠此。<p>     
其一∶<br>     
同源分流，人易世疏，<br>     
慨然寤叹，念兹厥初。<br>     
礼服遂悠，岁月眇徂，<br>     
感彼行路，眷然踌躇。<p>     
其二∶<br>     
於穆令族，允构斯堂。<br>     
谐气冬暄，映怀圭璋。<br>     
爰采春华，载警秋霜。<br>     
我曰钦哉！实宗之光。<p>     
其三∶<br>     
伊余云遘，在长忘同。<br>     
笑言未久，逝焉西东。<br>     
遥遥三湘，滔滔九江。<br>     
山川阻远，行李时通。<p>     
其四∶<br>     
何以写心，此贻话言。<br>     
进篑虽微，终焉为山。<br>     
敬哉离人，临路凄然。<br>     
款襟或辽，音问其先。     
</p>     
<hr>     
<p><a name="100"></a>酬丁柴桑<p>     
有客有客，爱来爰止；<br>     
秉直司聪，于惠百里。<br>     
[冫食]胜如归，聆善若始。     
</p>     
<hr>     
<p><a name="101"></a>诸人共游周家暮柏下<p>     
今日天气佳，清吹与鸣弹。<br>     
感彼柏下人，安得不为欢。<br>     
清歌散新声，绿酒开芳颜。<br>     
未知明日事，余襟良以殚。     
</p>     
<hr>     
<p><a name="102"></a>怨诗楚调示庞主簿邓治中<p>     
天道幽且远，鬼神茫昧然。<br>     
结发念善事，oa六九年。<br>     
弱冠逢世阻，始室丧其偏。<br>     
炎火屡焚如，螟蜮恣中田。<br>     
风雨纵横至，收敛不盈廛。<br>     
夏日长抱饥，寒夜无被眠<br>     
造夕思鸡鸣，及晨愿鸟迁。<br>     
在己何怨天，离忧凄目前。<br>     
吁嗟身後名，於我若浮烟。<br>     
慷慨独悲歌，锺期信为贤。     
</p>     
<hr>     
<p><a name="103"></a>岁暮和张常侍<p>     
市朝凄旧人，骤骥感悲泉。<br>     
明旦非今日，岁暮余何言！<br>     
素颜敛光润，白发一己繁。<br>     
阔哉秦穆谈，旅力岂未愆！<br>     
向夕长风起，寒云没西山。<br>     
洌洌气遂严，纷纷飞鸟还。<br>     
民生鲜长在，矧伊愁苦缠。<br>     
屡阙清酤至，无以乐当年。<br>     
穷通靡攸虑，憔悴由化迁。<br>     
抚己有深怀，履运增慨然。     
</p>     
<hr>     
<p><a name="104"></a>九日闲居<p>     
<br>     
余闲爱重九之名，秋菊盈园，而持醪靡由，空服九华，寄怀于言。<p>     
世短意常多，斯人乐久生。<br>     
日月依辰至，举俗爱其名。<br>     
露凄暄风息，气澈天象明。<br>     
往燕无遗影，来雁有馀声。<br>     
酒能祛百虑，菊解制颓龄。<br>     
如何蓬庐士，空视时运倾！<br>     
尘爵耻虚荆寒华徒自荣；<br>     
敛襟独闲谣，缅焉起深情。<br>     
栖迟固多娱，淹留岂无成。     
</p>     
<hr>     
<p><br>     
<a name="105"></a>咏贫士七首<p>     
其一∶<br>     
万族各有托，孤云独无依。<br>     
暧暧空中灭，何时见馀晖。<br>     
朝霞开宿雾，众鸟相与飞。<br>     
迟迟出林翮，未夕复来归。<br>     
量力守故辙，岂不寒与饥？<br>     
知音苟不存，已矣何所悲。<p>     
其二∶<br>     
凄厉岁云暮，拥褐曝前轩。<br>     
南圃无遗秀，枯条盈北园。<br>     
倾壶绝馀沥，N灶不见烟。<br>     
诗书塞座外，日昃不遑研。<br>     
闲居非陈厄，窃有愠见言。<br>     
何以慰吾怀，赖古多此贤。<p>     
其三∶<br>     
荣叟老带索，欣然方弹琴。<br>     
原生纳决履，清歌畅商音。<br>     
重华去我久，贫士世相寻。<br>     
弊襟不掩肘，藜羹常乏斟。<br>     
岂忘袭轻裘，苟得非所钦。<br>     
赐也徒能辨，乃不见吾心。<p>     
其四∶<br>     
安贫守贱者，自古有黔娄。<br>     
好爵吾不荣，厚馈吾不酬。<br>     
一旦寿命尽，弊服仍不周。<br>     
岂不知其极，非道故无忧。<br>     
从来将千载，未复见斯俦。<br>     
朝与仁义生，夕死复何求。<p>     
其五∶<br>     
袁安困积雪，邈然不可干。<br>     
阮公见钱入，即日弃其官。<br>     
刍槁有常温，采莒足朝餐。<br>     
岂不实辛苦，所惧非饥寒。<br>     
贫富常交战，道胜无戚颜。<br>     
至德冠邦闾，清节映西关。<p>     
其六∶<br>     
仲蔚爱穷居，绕宅生蒿蓬。<br>     
翳然绝交游，赋诗颇能工；<br>     
举世无知者，止有一刘龚。<br>     
此士胡独然？实由罕所同；<br>     
介然安其业，所乐非穷通。<br>     
人事固以拙，聊得长相从。<p>     
其七∶<br>     
昔在黄子廉，弹冠佐名州。<br>     
一朝辞吏归，清贫略难俦。<br>     
年饥感仁妻，泣涕向我流。<br>     
丈夫虽有志，固为儿女忧。<br>     
惠孙一晤叹，腆赠竟莫酬。<br>     
谁云固穷难，邈哉此前修。     
</p>     
<hr>     
<p><br>     
<a name="112"></a>游斜川<p>     
辛酉正月五日，天气澄和，风物闲美，与二三邻曲，同游斜川。临长流，望曾城<br>     
；鲂鲤跃鳞于将夕，水鸥乘和以翻飞。彼南阜者，名实旧矣，不复乃为嗟叹；若<br>     
夫曾城，傍无依接，独秀中皋；遥想灵山，有爱嘉名。欣对不足，率尔赋诗。悲<br>     
日月之遂往，悼吾年之不留；年疏年纪乡里，以记其时日。<p>     
开岁倏五日，吾生行归休。<br>     
念之动中怀，及辰为兹游。<br>     
气和天惟澄，班坐依远流；<br>     
弱湍驰文鲂，闲谷矫鸣鸥。<br>     
迥泽散游目，缅然睇曾丘；<br>     
虽微九重秀，顾瞻无匹俦。<br>     
提壶接宾侣，引满更献酬；<br>     
未知从今去，当复如此不？<br>     
中觞纵遥情，忘彼千载忧。<br>     
且极今朝乐，明日非所求。     
</p>     
<hr>     
<p><a name="113"></a>拟古九首<p>     
其一∶<br>     
荣荣窗下兰，密密堂前柳。<br>     
初与君别时，不谓行当久。<br>     
出门万里客，中道逢嘉友。<br>     
未言心未醉，不在接杯酒。<br>     
兰枯柳亦衰，遂令此言负。<br>     
多谢诸少年，相知不忠厚。<br>     
意气倾人命，离隔复何有？<p>     
其二∶<br>     
辞家夙严驾，当往至无终。<br>     
问君今何行？非商复非戎。<br>     
闻有田子泰，节义为士雄。<br>     
斯人久已死，乡里习其风。<br>     
生有高世名，既没传无穷。<br>     
不学狂驰子，直在百年中。<p>     
其三∶<br>     
仲春遘时雨，始雷发东隅。<br>     
众蛰各潜骇，草木纵横舒。<br>     
翩翩新来燕，双双入我庐。<br>     
先巢故尚在，相将还旧居。<br>     
自从分别来，门庭日荒芜；<br>     
我心固匪石，君情定何如？<p>     
其四∶<br>     
迢迢百尺楼，分明望四荒，<br>     
暮作归云宅，朝为飞鸟堂。<br>     
山河满目中，平原独茫茫。<br>     
古时功名士，慷慨争此场。<br>     
一旦百岁後，相与还北邙。<br>     
松柏为人伐，高坟互低昂。<br>     
颓基无遗主，游魂在何方！<br>     
荣华诚足贵，亦复可怜伤。<p>     
其五∶<br>     
东方有一士，被服常不完；<br>     
三旬九遇食，十年著一冠。<br>     
辛勤无此比，常有好容颜。<br>     
我欲观其人，晨去越河关。<br>     
青松夹路生，白云宿端。<br>     
知我故来意，取琴为我弹。<br>     
上弦惊别鹤，下弦操孤鸾。<br>     
愿留就君住，从令至岁寒。<p>     
其六∶<br>     
苍苍谷中树，冬夏常如兹；<br>     
年年见霜雪，谁谓不知时。<br>     
厌闻世上语，结友到临淄。<br>     
稷下多谈士，指彼决吾疑。<br>     
装束既有日，已与家人辞。<br>     
行行停出门，还坐更自思。<br>     
不怨道里长，但畏人我欺。<br>     
万一不合意，永为世笑嗤。<br>     
伊怀难具道，为君作此诗。<p>     
其七∶<br>     
日暮天无云，春风扇微和。<br>     
佳人美清夜，达曙酣且歌。<br>     
歌竟长太息，持此感人多。<br>     
皎皎云间月，灼灼月中华。<br>     
岂无一时好，不久当如何。<p>     
其八∶<br>     
少时壮且厉，抚剑独行游。<br>     
谁言行游近？张掖至幽州。<br>     
饥食首阳薇，渴饮易水流。<br>     
不见相知人，惟见古时丘。<br>     
路边两高坟，伯牙与庄周。<br>     
此士难再得，吾行欲何求！<p>     
其九∶<br>     
种桑长江边，三年望当采。<br>     
枝条始欲茂，忽值山河改。<br>     
柯叶自摧折，根株浮沧海。<br>     
春蚕既无食，寒衣欲谁待！<br>     
本不植高原，今日复何悔。     
</p>     
<hr>     
<p><a name="122"></a>桃花源诗并记<p>     
晋太元中，武陵人捕鱼为业，缘溪行，忘路之远近。忽逢桃花林，夹岸数百步，<br>     
中无杂树，芳草鲜美，落英缤纷；渔人甚异之。复前行，欲穷其林。林尽水源，<br>     
便得一山。山有小口，仿佛若有光；便舍船从口入。初极狭，才通人；复行数十<br>     
步，豁然开朗。土地平旷，屋舍俨然，有良口、美池、桑乏属；阡陌交通，鸡犬<br>     
相闻。其中往来种作，男女衣著，悉如外人；黄发垂髫，并怡然自乐。见渔人，<br>     
乃大惊；问所从来，具答之。便要还家，设酒，杀鸡作食；村中闻有此人，咸来<br>     
问讯。自云先世避秦时乱，率妻子邑人来此绝境，不复出焉；遂与外人间隔。问<br>     
今是何世，乃不知有汉，无论魏晋。此人一一为具言所闻，皆叹惋。馀人各复延<br>     
至其家，皆出酒食、停数日，辞去。此中人语云∶「不足为外人道也。」既出，<br>     
得其船，便扶向路，处处志之。乃郡下，诣太守说如此。太守即遣人随其往，<br>     
寻向所志，遂迷不复得路。南阳刘子骥，高尚士也；闻之，欣然规往。未果，寻<br>     
病终。後遂无问津者。<p>     
嬴氏乱天纪，贤者避其世。<br>     
黄绮之商山，伊人亦云逝。<br>     
往迹浸复湮，来径遂芜废。<br>     
相命肆农耕，日入从所憩。<br>     
桑竹垂馀荫，菽稷随时艺；<br>     
春蚕收长丝，秋熟靡王税。<br>     
荒路暧交通，鸡犬互鸣吠。<br>     
俎豆独古法，衣裳无新制。<br>     
童孺纵行歌，班白欢游诣。<br>     
草荣识节和，木衰知风厉。<br>     
虽无纪历志，四时自成岁。<br>     
怡然有馀乐，于何荣智慧！<br>     
奇踪隐五百，一朝敞神界。<br>     
淳薄既异源，旋复还幽蔽。<br>     
借问游方士，焉测尘嚣外。<br>     
愿言蹑清风，高举寻吾契。     
</p>     
<hr>     
<p><a name="123"></a>述酒<p>     
重离照南陆，鸣鸟声相闻；<br>     
秋草虽未黄，融风久已分。<br>     
素砾~修渚，南[无馀云。<br>     
豫章抗高门，重华固灵坟。<br>     
流泪抱中叹，倾耳听司晨。<br>     
神州献嘉粟，西灵为我驯。<br>     
诸梁董师旅，芊胜丧其身。<br>     
山阳归下国，成名犹不勤。<br>     
卜生善斯牧，安乐不为君。<br>     
平王去旧京，峡中纳遗薰。<br>     
双陵甫云育，三趾显奇文。<br>     
王子爱清吹，日中翔河汾。<br>     
朱公练九齿，闲居离世纷。<br>     
峨峨西岭内，偃息常所亲。<br>     
天容自永固，彭殇非等伦。     
</p>     
<hr>     
<p><a name="124"></a>於王抚军座送客<p>     
秋日凄且厉，百卉具已腓。<br>     
爰以履霜节，登高饯将归。<br>     
寒气冒山泽，游云倏无依。<br>     
洲渚四缅邈，风水互乖违。<br>     
瞻夕欣良，离言聿云悲。<br>     
晨鸟暮来还，悬车敛馀辉。<br>     
逝止判殊路，旋驾怅迟迟。<br>     
目送回舟远，情随万化遗。     
</p>     
<hr>     
<p><a name="125"></a>读《山海经》十三首<p>     
其一∶<br>     
孟夏草木长，绕屋树扶疏。<br>     
众鸟欣有托，吾亦爱吾庐。<br>     
既耕亦已种，时还读我书。<br>     
穷巷隔深辙，颇回故人车。<br>     
欢言酌春酒，摘我园中蔬。<br>     
微雨从东来，好风与之俱。<br>     
泛览《周王传》，流观《山海图》。<br>     
俯仰终宇宙，不乐复何如。<p>     
其二∶<br>     
玉台凌霞秀，王母怡妙颜。<br>     
天地共俱生，不知几何年。<br>     
灵化无穷已，馆宇非一山。<br>     
高酣发新谣，宁效俗中言！<p>     
其三∶<br>     
迢迢槐江岭，是为玄圃丘。<br>     
西南望墟，光气难与俦。<br>     
亭亭明\照，洛洛清淫流。<br>     
恨不及周穆，托乘一来游。<p>     
其四∶<br>     
丹木生何许？在a山阳。<br>     
黄花复朱实，食之寿命长。<br>     
白玉凝素液，瑾瑜发奇光。<br>     
岂伊君子宝，见重我轩黄。<p>     
其五∶<br>     
翩翩三青鸟，毛色奇可怜。<br>     
朝为王母使，暮归三危山。<br>     
我欲因此鸟，具向王母言∶<br>     
在世无所须，惟酒与长年。<p>     
其六∶<br>     
逍遥芜皋上，杳然望扶木。<br>     
洪柯百万寻，森散复D谷。<br>     
灵人侍丹池，朝朝为日浴。<br>     
神景一登天，何幽不见烛。<p>     
其七∶<br>     
粲粲三珠树，寄生赤水阴。<br>     
亭亭凌风桂，八o共成林。<br>     
灵凤抚云舞，神鸾调玉音。<br>     
虽非世上宝，爰得王母心。<p>     
其八∶<br>     
自古皆有没，何人得灵长？<br>     
不死复不死，万岁如平常。<br>     
赤泉给我饮，员丘足我粮。<br>     
方与三辰游，寿考岂渠央！<p>     
其九∶<br>     
夸父诞宏志，乃与日竞志。<br>     
俱至虞渊下，似若无胜负。<br>     
神力既殊妙，倾河焉足有！<br>     
馀迹寄邓林，功竟在身後。<p>     
其十∶<br>     
精卫衔微木，将以填沧海。<br>     
刑天舞干戚，猛志故常在。<br>     
同物既无虑，化去不复悔。<br>     
徒没在昔心，良晨讵可待！<p>     
其十一∶<br>     
巨猾肆威暴，钦[鸟丕]违帝旨。<br>     
E窳强能变，祖江遂独死。<br>     
明明上天四，为恶不可履。<br>     
长枯固已剧，R鹗岂足恃！<p>     
其十二∶<br>     
鸱见城邑，其国有放士。<br>     
念彼怀王世，当时数来止。<br>     
青丘有奇鸟，自言独见尔；<br>     
本为迷者生，不以喻君子。<p>     
其十三∶<br>     
岩岩显朝市，帝者慎用才。<br>     
何以废共鲧，重华为之来。<br>     
仲父献诚言，姜公乃见猜；<br>     
临没告饥渴，当复何及哉！     
</p>     
<hr>     
<p><a name="138"></a>腊日<p>     
风雪送馀运，无妨时已和。<br>     
梅柳夹门植，一条有佳花。<br>     
我唱尔言得，酒中适何多！<br>     
未能明多少，章山有奇歌。     
</p>     
<hr>     
<p><a name="139"></a>答庞参军<p>     
三复来贶，欲罢不能。自尔邻曲，冬春再交，款然良时，忽成旧游。俗谚∶「<br>     
数面成亲旧」，况情过此者乎？人事好乖，便当语离；杨公所叹，岂惟常悲。吾<br>     
抱疾多年，不复为文，本既不丰，复老病继之；辄依《周礼》往复之义，且为别<br>     
後相思之资。<p>     
相知何必旧，倾盖定前言。<br>     
有客赏我趣，每每顾林园。<br>     
谈谐无俗调，所说圣人篇。<br>     
或有数斗酒，闲饮自欢然。<br>     
我实幽居士，无复东西缘。<br>     
物新人惟旧，弱毫多所宣。<br>     
情通万里外，形迹滞江山。<br>     
君其爱体素，来会在何来？     
</p>     
<hr>     
<p><a name="140"></a>答庞参军并序<p>     
庞为卫军参军，从江陵使上都，过浔阳见赠。<p>     
其一∶<br>     
衡门之下，有琴有书。<br>     
载弹载咏，爰得我娱。<br>     
岂无他好？乐是幽居；<br>     
朝为灌园，夕偃蓬庐。<p>     
其二∶<br>     
人之所宝，尚或未珍；<br>     
不有同好，云胡以亲！<br>     
我求良友，实觏怀人；<p>     
仔目浊，栋宇惟邻。<p>     
其三∶<br>     
伊余怀人，欣德孜孜；<br>     
我有旨酒，与汝乐之。<br>     
乃陈好言，乃著新诗；<br>     
一旦不见，如何不思！<p>     
<br>     
其四∶<br>     
嘉游未c，誓将离分；<br>     
送尔于路，衔觞无欣。<br>     
依依旧楚，邈邈西云，<br>     
之子之远，良活曷闻。<p>     
其五∶<br>     
昔我云别，仓庚载鸣；<br>     
今也遇之，霰雪飘零。<br>     
大藩有命，作使上京；<br>     
岂忘宴安？王事靡宁。<p>     
其六∶<br>     
惨惨寒日，肃肃其风，<br>     
翩彼方舟，容与江中。<br>     
哉征人，在始思终；<br>     
敬慈良辰，以保尔躬。     
</p>     
<hr>     
<p><a name="146"></a>咏二疏<p>     
大象转四时，功成者自去。<br>     
借问衰周来，几人得其趣？<br>     
游目汉廷中，二疏复此举。<br>     
高啸还旧居，长揖储君傅；<br>     
饯送倾皇朝，华轩盈道路。<br>     
离别情所悲，馀荣何足顾；<br>     
事胜感行人，贤哉岂常誉！<br>     
厌厌闾里欢，所营非近务；<br>     
促席延故老，挥觞道平素。<br>     
问金终寄心，清言晓未悟；<br>     
放意乐馀年，遑恤身後虑。<br>     
谁云其人亡，久而道弥著。     
</p>     
<hr>     
<p><a name="147"></a>咏三良<p>     
弹冠乘通津，但惧时我遗；<br>     
服勤尽岁月，常恐功愈微。<br>     
忠情谬获露，遂为君所私。<br>     
出则陪文舆，入必侍丹帷；<br>     
箴规响已从，计议初无亏。<br>     
一朝长逝後，愿言同此归。<br>     
厚恩固难忘，君命安可违。<br>     
临穴罔惟疑，投义志攸希。<br>     
荆棘笼高坟，黄鸟声正悲；<br>     
良人不可赎，泫然沾我衣。     
</p>     
<hr>     
<p><a name="148"></a>咏荆轲<p>     
燕丹善养士，志在报强嬴。<br>     
招集百夫良，岁暮得荆卿。<br>     
君子死知己，提剑出燕京。<br>     
素骥鸣广陌，慷慨送我行。<br>     
雄指危冠，猛气冲长缨。<br>     
饮饯易水上，四座列群英。<br>     
渐离击悲筑，宋意唱高声。<br>     
萧萧哀风逝，澹澹寒波生。<br>     
商音更流涕，羽奏壮士惊。<br>     
心知去不归，且有後世名。<br>     
登车何时顾，飞盖入秦庭。<br>     
凌厉越万里，逶迤过千城。<br>     
图穷事自至，豪主正怔营。<br>     
惜哉剑术疏，奇功遂不成！<br>     
其人虽已殁，千载有馀情。     
</p>     
<hr>     
<p><a name="149"></a>有会而作并序<p>     
<br>     
旧谷既没，新谷未登，颇为老农，而值年灾。日月尚悠，为患未已。登岁之功，<br>     
既不可希，朝夕所资，烟火载通；旬日以来，始念饥乏。岁云夕矣，慨然永怀。<br>     
今我不述，後生何闻哉！<p>     
弱年逢家乏，老至更长饥俊<br>     
菽麦实所羡，孰敢慕甘肥！<br>     
┤缪蔷欧梗当暑厌寒衣。<br>     
岁月将欲暮，如何辛苦悲。<br>     
常善粥者心，深念蒙袂非。<br>     
嗟来可足吝，徒没空自遗。<br>     
斯滥岂攸志，固穷夙所归。<br>     
馁也已矣夫，在昔余多师。     
</p>     
<hr>     
<p><a name="150"></a>乞食<p>     
饥来驱我去，不知竟何之。<br>     
行行至斯里，叩门拙言辞。<br>     
主人解余意，遗赠岂虚来。<br>     
谈谐终日夕，觞至辄倾杯。<br>     
情欣新知欢，言咏遂赋诗。<br>     
感子漂母意，愧我非韩才。<br>     
衔戢知何谢，冥报以相贻。     
</p>     
<hr>     
<p><a name="151"></a>挽歌诗三首<p>     
其一∶<br>     
有生必有死，早终非命促。<br>     
昨暮同为人，今旦在鬼录。<br>     
魂气散何之？枯形寄空木。<br>     
娇儿索父啼，良友抚我哭。<br>     
得失不复知，是非安能觉！<br>     
千秋万岁後，谁知荣与辱。<br>     
但恨在世时，饮酒不得足。<p>     
其二∶<br>     
昔在无酒饮，今但湛空觞。<br>     
春醪生浮蚁，何时更能尝。<br>     
肴案盈我前，亲旧哭我傍。<br>     
欲语口无音，欲视眼无光。<br>     
昔在高堂寝，今宿荒草乡。<br>     
一朝出门去，归来夜未央。<p>     
其三∶<br>     
荒草何茫茫，白杨亦萧萧。<br>     
严霜九月中，送我出远郊。<br>     
四面无人居，高坟正Bi。<br>     
马为仰天鸣，风为自萧条。<br>     
幽室一已闭，千年不复朝。<br>     
千年不复朝，贤达无奈何！<br>     
向来相送人，各自还其家。<br>     
亲戚或馀悲，他人亦已歌。<br>     
死去何所道，托体同山阿。     
</p>     
<hr>     
     
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>     
     
</html>     
     
     
