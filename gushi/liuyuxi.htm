<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：刘禹锡诗全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">刘禹锡诗全集</p>
<p align="left">刘禹锡(772～842)，唐代文学家、哲学家。字梦得。洛阳（今属河南）人，祖籍中山（今河北定县）。他是匈奴族后裔，七世祖刘亮随魏孝文帝迁洛阳，始改汉姓。父刘绪因避安史之乱，举族东迁，寓居嘉兴（今属浙江）。刘禹锡出生在嘉兴，19岁左右游学长安。贞元九年与柳宗元同榜登进士第,接着又登宏词科。贞元十一年登吏部取士科,授太子校书，开始踏上仕途。贞元十六年入杜佑幕掌书记，参与讨伐徐州乱军。十八年调任渭南县主簿。次年任监察御史。贞元二十一年（当年八月改元永贞）一月，德宗死，顺宗即位，任用王叔文等人推行一系列改革弊政的措施。刘禹锡当时任屯田员外郎、判度支盐铁案，与王叔文、王□、柳宗元同为政治革新的核心人物,称为“二王刘柳”。革新只进行了半年,就遭到宦官、藩镇的强烈反对。顺宗被迫退位，宪宗即位。九月,革新失败,王叔文被赐死。刘禹锡初贬为连州（今广东连县）刺史，行至江陵，再贬朗州（今湖南常德）司马。同时贬为远州司马的共八人，史称“八司马”。元和九年十二月，刘禹锡与柳宗元等人一起奉召回京。次年三月,刘禹锡写了《元和十一（一字衍）年,自朗州召至京，戏赠看花诸君子》诗，得罪执政，被外放为连州刺史。后来又担任过夔州刺史、和州刺史。宝历二年冬，从和州奉召回洛阳。二十二年的贬谪生涯至此结束。大和元年,刘禹锡任东都尚书省主客郎中。次年回朝任主客郎中。他一到长安，就写了《再游玄都观绝句》，表现了屡遭打击而始终不屈的意志。以后历官苏州、汝州、同州刺史。从开成元年 (836)开始，改任太子宾客、秘书监分司东都的闲职。会昌元年(841),加检校礼部尚书衔。世称刘宾客、刘尚书。诗歌创作 刘禹锡生前与白居易齐名,世称“刘白”。白居易则称他为“诗豪”,推崇备至。他的诗歌,传诵之作极多。刘禹锡在元和十三年曾自编其著述为“四十通”，又删取四分之一为“集略”。这是最早的刘禹锡集和选本，今都不传。《新唐书・艺文志》载《刘禹锡集》40卷。宋初亡佚10卷。宋敏求搜集遗佚，辑为《外集》10卷，但仍有遗漏。现存刘禹锡集古本主要有三种：①清代避暑山庄旧藏宋绍兴八年(1138)董□刻本,题为《刘宾客文集》,属小字本，今有徐鸿宝影印本。又淳熙十三年(1186)陆游据董本重刻，称“浙本”。明清以来通行的刻本，基本上属于这个系统。②日本平安福井氏崇兰馆所藏宋刻本，题为《刘梦得文集》,属蜀大字本,今有董康影印本、商务印书馆缩印本。③北京图书馆所藏宋刻残本《刘梦得文集》一至四卷，建安坊刻本。明、清两代的毛晋、惠栋、何焯、冯浩、黄丕烈等人曾对刘禹锡集作过初步的校勘工作,但多数是抄本,流传不广。现通行刘禹锡集版本：《四部丛刊》本《刘梦得文集》，《四部备要》本《刘宾客文集》，《丛书集成》本《刘宾客文集》。此外，尚有校点本《刘禹锡集》。　刘禹锡的生平事迹，见于新、旧《唐书》本传，唐韦绚编《刘宾客嘉话录》（一称《刘公嘉话录》），记录了刘禹锡晚年有关创作、学问等方面的谈话，颇具资料价值。今人卞孝萱著有《刘禹锡年谱》，对刘禹锡的生平和各种史料多有考订。</p>
<hr> 
<p>　　　　　　　　　　　　　　卷三百五十四<p>卷354_1 「团扇歌」刘禹锡<br> 
　　团扇复团扇，奉君清暑殿。秋风入庭树，从此不相见。<br>
　　上有乘鸾女，苍苍虫网遍。明年入怀袖，别是机中练。<p>卷354_2 「宜城歌」刘禹锡<br> 
　　野水绕空城，行尘起孤驿。荒台侧生树，石碣阳镌额。<br>
　　靡靡度行人，温风吹宿麦。<p>卷354_3 「顺阳歌」刘禹锡<br> 
　　朝辞官军驿，前望顺阳路。野水啮荒坟，秋虫镂宫树。<br>
　　曾闻天宝末，胡马西南骛。城守鲁将军，拔城从此去。<p>卷354_4 「莫瑶歌」刘禹锡<br> 
　　莫瑶自生长，名字无符籍。市易杂鲛人，婚姻通木客。<br>
　　星居占泉眼，火种开山脊。夜渡千仞G，含沙不能射。<p>卷354_5 「度桂岭歌」刘禹锡<br> 
　　桂阳岭，下下复高高。人稀鸟兽骇，地远草木豪。<br>
　　寄言迁金子，知余歌者劳。<p>卷354_6 「插田歌」刘禹锡<br> 
　　冈头花草齐，燕子东西飞。田塍望如线，白水光参差。<br>
　　农妇白裙，农父绿蓑衣。齐唱郢中歌，嘤伫如竹枝。<br>
　　但闻怨响音，不辨俚语词。时时一大笑，此必相嘲嗤。<br>
　　水平苗漠漠，烟火生墟落。黄犬往复还，赤鸡鸣且啄。<br>
　　路旁谁家郎，乌帽衫袖长。自言上计吏，年幼离帝乡。<br>
　　田夫语计吏，君家侬定谙。一来长安道，眼大不相参。<br>
　　计吏笑致辞，长安真大处。省门高轲峨，侬入无度数。<br>
　　昨来补卫士，唯用筒竹布。君看二三年，我作官人去。<p>卷354_7 「葡萄歌（一作蒲桃）」刘禹锡<br> 
　　野田生葡萄，缠绕一枝高。移来碧墀下，张王日日高。<br>
　　分岐浩繁缛，修蔓蟠诘曲。扬翘向庭柯，意思如有属。<br>
　　为之立长檠，布C当轩绿。米液溉其根，理疏看渗漉。<br>
　　繁葩组绶结，悬实珠玑蹙。马乳带轻霜，龙鳞曜初旭。<br>
　　有客汾阴至，临堂瞪双目。自言我晋人，种此如种玉。<br>
　　酿之成美酒，令人饮不足。为君持一斗，往取凉州牧。<p>卷354_8 「蛮子歌」刘禹锡<br> 
　　蛮语钩c音，蛮衣斑斓布。熏狸掘沙鼠，时节祠盘瓠。<br>
　　忽逢乘马客，恍若惊顾。腰斧上高山，意行无旧路。<p>卷354_9 「马嵬行」刘禹锡<br> 
　　绿野扶风道，黄尘马嵬驿。路边杨贵人，坟高三四尺。<br>
　　乃问里中儿，皆言幸蜀时。军家诛戚族，天子舍妖姬。<br>
　　群吏伏门屏，贵人牵帝衣。低回转美目，风日为无晖。<br>
　　贵人饮金屑，倏忽舜英暮。平生服杏丹，颜色真如故。<br>
　　属车尘已远，里巷来窥觑。共爱宿妆妍，君王画眉处。<br>
　　履綦无复有，履组光未灭。不见岩畔人，空见凌波袜。<br>
　　邮童爱踪迹，私手解Q结。传看千万眼，缕绝香不歇。<br>
　　指环照骨明，首饰敌连城。将入咸阳市，犹得贾胡惊。<p>卷354_10 「百花行」刘禹锡<br> 
　　长安百花时，风景宜轻薄。无人不沽酒，何处不闻乐。<br>
　　春风连夜动，微雨凌晓濯。红焰出墙头，雪光映楼角。<br>
　　繁紫韵松竹，远黄绕篱落。临路不胜愁，轻烟去何托。<br>
　　满庭荡魂魄，照庑成丹渥。烂熳簇颠狂，飘零劝行乐。<br>
　　时节易晚，清阴覆池阁。唯有安石榴，当轩慰寂寞。<p>卷354_11 「壮士行」刘禹锡<br> 
　　阴风振寒郊，猛虎正咆哮。徐行出烧地，连吼入黄茅。<br>
　　壮士走马去，镫前弯玉。叱之使人立，一发如铍交。<br>
　　悍睛忽星堕，飞血溅林梢。彪炳为我席，膻腥充我庖。<br>
　　里中欣害除，贺酒纷呶号。明日长桥上，倾城看斩蛟。<p>卷354_12 「苦雨行」刘禹锡<br> 
　　悠悠飞走情，同乐在阳和。岁中三百日，常恐风雨多。<br>
　　天人信遐远，时节易蹉跎。洞房有明烛，无乃酣且歌。<p>卷354_13 「华山歌」刘禹锡<br> 
　　洪垆作高山，元气鼓其橐。俄然神功就，峻拔在寥廓。<br>
　　灵迹露指爪，杀气见棱角。凡木不敢生，神仙聿来托。<br>
　　天资帝王宅，以我为关钥。能令下国人，一见换神骨。<br>
　　高山固无限，如此方为岳。丈夫无特达，虽贵犹碌碌。<p>卷354_14 「抛球乐词」刘禹锡<br> 
　　五彩绣团圆，登君玳瑁筵。最宜红烛下，偏称落花前。<br>
　　上客如先起，应须赠一船。春早见花枝，朝朝恨发迟。<br>
　　及看花落后，却忆未开时。幸有抛球乐，一杯君莫辞。<p>卷354_15 「华清词（一作华清宫词）」刘禹锡<br> 
　　日出骊山东，裴回照温泉。楼台影玲珑，稍稍开白烟。<br>
　　言昔太上皇，常居此祈年。风中闻清乐，往往来列仙。<br>
　　翠华入五云，紫气归上玄。哀哀生人泪，泣尽弓剑前。<br>
　　圣道本自我，凡情徒J然。小臣感玄化，一望青冥天。<p>卷354_16 「送春曲三首」刘禹锡<br> 
　　春向晚，春晚思悠哉。风云日已改，花叶自相催。<br>
　　漠漠空中去，何时天际来。<br>
　　春已暮，冉冉如人老，映叶见残花，连天是青草。<br>
　　可怜桃与李，从此同桑枣。<br>
　　春景去，此去何时回。游人千万恨，落日上高台。<br>
　　寂寞繁花尽，流莺归莫来。<p>卷354_17 「初夏曲三首」刘禹锡<br> 
　　铜壶方促夜，斗柄暂南回。稍嫌单衣重，初怜北户开。<br>
　　西园花已尽，新月为谁来。<br>
　　时节过繁华，阴阴千万家。巢禽命子戏，园果坠枝斜。<br>
　　寂寞孤飞蝶，窥丛觅晚花。<br>
　　绿水风初暖，青林露早。麦陇雉朝g，桑野人暮归。<br>
　　百舌悲花尽，平芜来去飞。<p>卷354_18 「捣衣曲」刘禹锡<br> 
　　爽砧应秋律，繁杵含凄风。一一远相续，家家音不同。<br>
　　户庭凝露清，伴侣明月中。长裾委襞积，轻垂璁珑。<br>
　　汗馀衫更馥，钿移麝半空。报寒惊边雁，促思闻候虫。<br>
　　天狼正芒角，虎落定相攻。盈箧寄何处，征人如转蓬。<p>卷354_19 「田行」刘禹锡<br> 
　　何处好田，团团缦山腹。钻龟得雨卦，上山烧卧木。<br>
　　惊走且顾，群雉声咿喔。红焰远成霞，轻煤飞入郭。<br>
　　风引上高岑，猎猎度青林。青林望靡靡，赤光低复起。<br>
　　照潭出老蛟，爆竹惊山鬼。夜色不见山，孤明星汉间。<br>
　　如星复如月，俱逐晓风灭。本从敲石光，遂至烘天热。<br>
　　下种暖灰中，乘阳拆牙孽。苍苍一雨后，苕颖如云发。<br>
　　巴人拱手吟，耕耨不关心。由来得地势，径寸有馀金。<p>卷354_20 「_吟」刘禹锡<br> 
　　朝阳有鸣凤，不闻千万祀。_催众芳，晨间先入耳。<br>
　　秋风白露，从是尔啼时。如何上春日，唧唧满庭飞。<p>卷354_21 「观云篇」刘禹锡<br> 
　　兴云感阴气，疾足如见机。晴来意态行，有若功成归。<br>
　　葱茏含晚景，洁白凝秋晖。夜深度银汉，漠漠仙人衣。<p>卷354_22 「养鸷词」刘禹锡<br> 
　　养鸷非玩形，所资击鲜力。少年昧其理，日日哺不息。<br>
　　探雏网黄口，旦暮有馀食。宁知下鞲时，翅重飞不得。<br>
　　酥沽直恚狡兔自南北。饮啄既已盈，安能劳羽翼。<p>卷354_23 「别友人后得书因以诗赠」刘禹锡<br> 
　　前时送君去，挥手青门桥。路转不相见，犹闻马萧萧。<br>
　　今得出关书，行程日已遥。春还迟君至，共结芳兰苕。<p>卷354_24  
「送华阴尉张苕赴邕府使幕（张即燕公之孙，顷坐事除名）」刘禹锡<br> 
　　昔忝南宫郎，往来东观频。尝披燕公传，耸若窥三辰。<br>
　　翊圣崇国本，像贤正朝伦。高视缅今古，清风槲蘖凇<br>
　　兰照通衢，一家十朱轮。国嗣侯绝，韦卿世业贫。<br>
　　夫子承大名，少年振芳尘。青袍仙掌下，矫首凌烟F.<br>
　　公冶本非罪，潘郎一为民。风霜苦摇落，坚白无缁磷。<br>
　　一旦逢良时，天光烛幽沦。重为长裾客，佐彼观风臣。<br>
　　分野穷禹画，人烟过虞巡。不言此行远，所乐相知新。<br>
　　雨起巫山阳，鸟鸣湘水滨。离筵出苍莽，别曲多悲辛。<br>
　　今朝一杯酒，明日千里人。从此孤舟去，悠悠天海春。<p>卷354_25  
「送湘阳熊判官孺登府罢归钟陵因寄呈江西裴中丞二十三兄」刘禹锡<br> 
　　射策志未就，从事岁云除。箧留马卿赋，袖有刘弘书。<br>
　　忽见夏木深，怅然忆吾庐。复持州民刺，归谒专城居。<br>
　　君家诚易知，胜绝倾里闾。人言北郭生，门有卿相舆。<br>
　　钟陵霭千里，带郭西江水。朱槛照河宫，旗亭绿云里。<br>
　　前年初缺守，慎简由宸。临轩弄郡章，得人方付此。<br>
　　是时左冯翊，天下第一理。贵臣持牙璋，优诏发青纸。<br>
　　迎风奸吏免，先令疲人喜。何武劾腐儒，陈蕃礼高士。<br>
　　昔升君子堂，腰下绶犹黄。汾阴有宝气，赤堇多奇。<br>
　　束简下曲台，佩K来历阳。绮筵陪一笑，兰室袭馀芳。<br>
　　风水忽异势，江湖遂相忘。因君倘借问，为话老沧浪。<p>卷354_26 「送韦秀才道冲赴制举」刘禹锡<br> 
　　惊禽一辞巢，栖息无少安。秋扇一离手，流尘蔽霜纨。<br>
　　故侣不可追，凉风日已寒。远逢杜陵士，别尽平生欢。<br>
　　逐客无印绶，楚江多芷兰。因居暇时游，长铗不复弹。<br>
　　阅书南轩霁，K瑟清夜阑。万境身外寂，一杯腹中宽。<br>
　　伊昔玄宗朝，冬卿冠鸳鸾。肃穆升内殿，从容领儒冠。<br>
　　游夏无措词，阳秋垂不刊。至今群玉府，学者空纵观。<br>
　　世人希德门，揭若攀峰峦。之子尚明训，锵如振琅\.<br>
　　一旦西上书，斑衣拂征鞍。荆台宿暮雨，汉水浮春澜。<br>
　　君门起天中，多士如星攒。烟霞覆双阙，\舞罗千官。<br>
　　清漏滴铜壶，仙厨下雕。荧煌仰金榜，错落濡飞翰。<br>
　　古来才杰士，所嗟遭时难。一鸣从此始，相望青云端。<p>卷354_27  
「送李策秀才还湖南，因寄幕中亲故兼简衡州吕八郎中」刘禹锡<br> 
　　深春风日净，昼长幽鸟鸣。仆夫前致词，门有白面生。<br>
　　摄衣相问讯，解带坐南荣。端志见眉睫，苦言发精诚。<br>
　　因出怀中文，调孤词亦清。悄如促柱弦，掩抑多不平。<br>
　　乃言本蜀士，世降岷山灵。前人秉艺文，高视来上京。<br>
　　曳绶司徒府，所从信国桢。析薪委宝林，善响继家声。<br>
　　何处翳附郭，几人思C成。云天望乔木，风水悲流萍。<br>
　　前与计吏西，始列贡士名。森然就笔札，从试春官卿。<br>
　　帝城岐路多，万足伺晨星。茫茫风尘中，工拙同有营。<br>
　　寒女劳夜织，山苗荣寸茎。侯门方击钟，衣褐谁将迎。<br>
　　弱羽果摧颓，壮心郁怦怦。谅无蟠木容，聊复蓬累行。<br>
　　昨日讯灵龟，繇言利艰贞。当求舍拔中，必在审己明。<br>
　　誓将息薄游，焦思穷笔精。莳兰在幽渚，安得扬芬馨。<br>
　　曰余摧落者，散质负华缨。一聆苦辛词，再动伊郁情。<br>
　　身弃言不动，爱才心尚惊。恨无羊角风，使尔化北溟。<br>
　　论罢情益亲，涉旬忘归程。日携邑中客，闲眺江上城。<br>
　　昼憩命金，宵谈转v衡。薰风香麈尾，月露濡桃笙。<br>
　　忽被戒羸骖，薄言事南征。火云蔚千里，旅思浩已盈。<br>
　　湘江含碧虚，衡岭浮翠晶。岂伊山水异，适与人事并。<br>
　　油幕侣昆丘，粲然叠瑶琼。庾楼见清月，孔坐多绿。<br>
　　复有衡山守，本自云龙庭。抗志在灵府，发越侔咸英。<br>
　　一挥出荥阳，惠彼嗤嗤氓。隼辞灞水，居者皆涕零。<br>
　　惟昔与伊人，交欢经宿龄。一从云雨散，滋我鄙吝萌。<br>
　　北渚不堪愁，南音谁复听。离忧若去水，浩漾无时停。<br>
　　尝闻祝融峰，上有神禹铭。古石琅\姿，秘文螭虎形。<br>
　　圣功奠远服，神物拥休祯。贤人在其下，仿佛疑蓬瀛。<br>
　　君行历郡斋，大袂拂双旌。饰容遇朗鉴，肝鬲可以呈。<br>
　　昔日马相如，临邛坐尽倾。勉君刷羽翰，蚤取凌青冥。<p>卷354_28 「送张盥赴举诗」刘禹锡<br> 
　　尔生始悬弧，我作座上宾。引箸举汤饼，祝词天麒麟。<br>
　　今成一丈夫，坎坷愁风尘。长裾来谒我，自号庐山人。<br>
　　道旧与抚孤，悄然伤我神。依依见眉睫，嘿嘿含悲辛。<br>
　　永怀同年友，追想出谷晨。三十二君子，齐飞凌烟F.<br>
　　曲江一会时，后会已凋沦。况今三十载，阅世难重陈。<br>
　　盛时一已过，来者日日新。不如摇落树，重有明年春。<br>
　　火后见琮璜，霜馀识松筠。肃风乃独秀，武部亦绝伦。<br>
　　尔今持我诗，西见二重臣。成贤必念旧，保贵在安贫。<br>
　　清时为丞郎，气力侔陶钧。乞取斗升水，因之云汉津。<p>卷354_29  
「和州送钱侍御自宣州幕拜官便于华州觐省」刘禹锡<br> 
　　五彩绣衣裳，当年正相称。春风旧关路，归去真多兴。<br>
　　兰陔行可采，莲府犹回瞪。杨家绀矣，谢守瑶华赠。<br>
　　御街草泛滟，台柏烟含凝。曾是平生游，无因理归乘。<p>卷354_30 「送僧方及南谒柳员外」刘禹锡<br> 
　　昔事庐山远，精舍虎溪东。朝阳照瀑水，楼阁虹霓中。<br>
　　骋望羡游云，振衣若秋蓬。旧房闭松月，远思吟江风。<br>
　　古寺历头陀，奇峰扳祝融。南登小桂岭，却望归塞鸿。<br>
　　衣\贮文章，自言学雕虫。抢榆念陵厉，覆篑图穹崇。<br>
　　远郡多暇日，有诗访禅宫。石门耸峭绝，竹院含空鳌<br>
　　幽响滴岩溜，晴芳飘野丛。海云悬飓母，山果属狙公。<br>
　　忽忆吴兴郡，白O正葱茏。愿言挹风采，邈若窥华嵩。<br>
　　桂水夏澜急，火山宵焰红。三衣濡菌露，一锡飞烟空。<br>
　　勿谓翻译徒，不为文雅雄。古来赏音者，黛嗟霉峦。<p>卷354_31 「送惟良上人」刘禹锡<br> 
　　高斋洒寒水，是夕山僧至。玄牝无关锁，琼书舍文字。<br>
　　灯明香满室，月午霜凝地。语到不言时，世间人尽睡。<p>卷354_32 「翠微寺有感」刘禹锡<br> 
　　吾王昔游幸，离宫云际开。朱旗迎夏早，凉轩避暑来。<br>
　　汤饼赐都尉，寒冰颁上才。龙髯不可望，玉座生尘埃。<p>卷354_33 「观柘枝舞二首」刘禹锡<br> 
　　胡服何葳蕤，仙仙登绮墀。神飙猎红蕖，龙烛映金枝。<br>
　　垂带覆纤腰，安钿当妩眉。翘袖中繁鼓，倾眸溯华榱。<br>
　　燕秦有旧曲，淮南多冶词。欲见倾城处，君看赴节时。<br>
　　山鸡临清镜，石燕赴遥津。何如上客会，长袖入华P.<br>
　　体轻似无骨，观者皆耸神。曲尽回身处，层波犹注人。<p>卷354_34 「连州腊日观莫徭猎西山」刘禹锡<br> 
　　海天杀气薄，蛮军步伍嚣。林红叶尽变，原黑草初烧。<br>
　　围合繁钲息，禽兴大旆摇。张罗依道口，嗾犬上山腰。<br>
　　猜鹰虑奋迅，惊鹿时R跳。瘴云四面起，腊雪半空消。<br>
　　箭头馀鹄血，鞍傍见雉翘。日暮还城邑，金笳发丽谯。<p>卷354_35 「寄陕州姚中丞（时分司东都）」刘禹锡<br> 
　　八月天气肃，二陵风雨收。旌旗阙下来，云日关东秋。<br>
　　禹迹想前事，汉台馀故丘。徘徊襟带地，左右帝王州。<br>
　　留滞悲昔老，恩光荣彻侯。相思望棠树，一寄商声讴。<p>卷354_36 「奉酬湖州崔郎中见寄五韵」刘禹锡<br> 
　　山阳昔相遇，灼灼晨葩鲜。同游翰墨场，和乐埙篪然。<br>
　　一落名宦途，浩如乘风船。行当衰暮日，卧理淮海边。<br>
　　犹期谢病后，共乐桑榆年。<p>卷354_37 「学阮公体三首」刘禹锡<br> 
　　少年负志气，信道不从时。只言绳自直，安知室可欺。<br>
　　百胜难虑敌，三折乃良医。人生不失意，焉能慕知己。<br>
　　朔风悲老骥，秋霜动鸷禽。出门有远道，平野多层阴。<br>
　　灭没驰绝塞，振迅拂华林。不因感衰节，安能激壮心。<br>
　　昔贤多使气，忧国不谋身。目览千载事，心交上古人。<br>
　　侯门有仁义，灵台多苦辛。不学腰如磬，徒使甑生尘。<p>卷354_38 「秋晚题湖城驿池上亭」刘禹锡<br> 
　　秋次池上馆，林塘照南荣。尘衣纷未解，幽思浩已盈。<br>
　　风莲坠故萼，露菊含晚英。恨为一夕客，愁听晨鸡鸣。<p>卷354_39 「贾客词」刘禹锡<br> 
　　贾客无定游，所游唯利并。眩俗杂良苦，乘时取重轻。<br>
　　心计析秋毫，摇钩侔悬衡。锥刀既无弃，转化日已盈。<br>
　　邀福祷波神，施财游化城。妻约雕金钏，女垂贯珠缨。<br>
　　高赀比封君，奇货通幸卿。趋时鸷鸟思，藏镪盘龙形。<br>
　　大浮通川，高楼次旗亭。行止皆有乐，关梁自无征。<br>
　　农夫何为者，辛苦事寒耕。<p>卷354_40 「调瑟词」刘禹锡<br> 
　　调瑟在张弦，弦平音自足。朱弦二十五，缺一不成曲。<br>
　　美人爱高张，瑶轸再三促。上弦虽独响，下应不相属。<br>
　　日暮声未和，寂寥一枯木。却顾膝上弦，流泪难相续。<p>卷354_41 「读张曲江集作」刘禹锡<br> 
　　圣言贵忠恕，至道重观身。法在何所恨，色相斯为仁。<br>
　　良时难久恃，阴谪岂无因。寂寞韶阳庙，魂归不见人。<p>卷354_42 「偶作二首」刘禹锡<br> 
　　终朝对尊酒，嗜兴非嗜甘。终日偶众人，纵言不纵谈。<br>
　　世情闲静见，药性病多谙。寄谢嵇中散，予无甚不堪。<br>
　　万卷堆床书，学者识其真。万里长江水，征夫渡要津。<br>
　　养生非但药，悟佛不因人。燕石何须辨，逢时即至珍。<p>卷354_43 「昏镜词」刘禹锡<br> 
　　昏镜非美金，漠然丧其晶。陋容多自欺，谓若他镜明。<br>
　　瑕疵既不见，妍态随意生。一日四五照，自言美倾城。<br>
　　饰带以纹绣，装匣以琼瑛。秦宫岂不重，非适乃为轻。<p>卷354_44 「咏古二首有所寄」刘禹锡<br> 
　　车音想辚辚，不见綦下尘。可怜平阳第，歌舞娇青春。<br>
　　金屋容色在，文园词赋新。一朝复得幸，应知失意人。<br>
　　寂寥照镜台，遗基古南阳。真人昔来游，翠凤相随翔。<br>
　　目成在桑野，志遂贮椒房。岂无三千女，初心不可忘。<p>卷354_45 「磨镜篇」刘禹锡<br> 
　　流尘翳明镜，岁久看如漆。门前负局人，为我一磨拂。<br>
　　萍开绿池满，晕尽金波溢。白日照空心，圆光走幽室。<br>
　　山神妖气沮，野魅真形出。却思未磨时，瓦砾来唐突。 
<p>　　　　　　　　　　　　　　卷三百五十五<p>卷355_1 「登司马错古城」刘禹锡<br>
　　将军将秦师，西南奠遐服。故垒清江上，苍烟晦乔木。<br>
　　登临直萧辰，周览壮前躅。堑平陈叶满，墉高秋蔓绿。<br>
　　废井抽寒菜，毁台生鲁谷。耕人得古器，宿雨多遗镞。<br>
　　楚塞郁重叠，蛮溪纷诘曲。留此数仞基，几人伤远目。<p>卷355_2 「谒柱山会禅师」刘禹锡<br>
　　我本山东人，平生多感慨。弱冠游咸京，上书金马外。<br>
　　结交当世贤，驰声溢四塞。勉修贵及早，狃捷不知退。<br>
　　锱铢扬芬馨，寻尺招瑕K.淹留郢南都，摧颓羽翰碎。<br>
　　安能咎往事，且欲去沉c.吾师得真如，寄在人寰内。<br>
　　哀我堕名网，有如Q飞辈。咏抑侵颍照使出昏昧。<br>
　　静见玄关启，歆然初心会。夙尚一何微，今得信可大。<br>
　　觉路明证入，便门通忏悔。悟理言自忘，处屯道犹泰。<br>
　　色身岂吾宝，慧性非形碍。思此灵山期，未卜何年载。<p>卷355_3 
「卧病闻常山旋师策勋宥过王泽大洽因寄李六侍郎」刘禹锡<br>
　　寂寂重寂寂，病夫卧秋斋。夜蛩思幽壁，槁叶鸣空阶。<br>
　　南国异气候，火F尚昏霾。瘴烟@飞羽，l气伤百骸。<br>
　　昨闻凯歌旋，饮至酒如淮。无战陋丹水，垂仁轻槁街。<br>
　　清庙既策勋，圆丘俟燔柴。车书一以混，幽远靡不怀。<br>
　　逐客憔悴久，故乡云雨乖。禽鱼各有化，予欲问齐谐。<p>卷355_4 「善卷坛下作（在柱山上）」刘禹锡<br>
　　先生见尧心，相与去九有。斯民既已治，我得安林薮。<br>
　　道为自然贵，名是无穷寿。瑶坛在此山，识者常回首。<p>卷355_5 「武陵观火诗」刘禹锡<br>
　　楚乡祝融分，炎火常为虞。是时直突烟，发自晨炊徒。<br>
　　盲风扇其威，白昼曛阳乌。操绠不暇汲，循墙还避逾。<br>
　　怒如列缺光，迅与芬轮俱。联延掩四远，赫奕成洪炉。<br>
　　汹疑云涛翻，飒若鬼神趋。当前迎{V，是物同膏腴。<br>
　　金乌入梵天，赤龙游玄都。腾烟透窗户，飞焰生栾栌。<br>
　　火山摧半空，星雨洒中衢。瑶坛被髹漆，宝树攒珊瑚。<br>
　　光县与琴焦，旗亭无酒濡。市人委百货，邑令遗双凫。<br>
　　馀势下隈T，长虾骠遏怠４捣僬账府，炙浪愁天吴。<br>
　　灾罢云日晚，心惊视听殊。高灰辨廪庾，黑土连A.<br>
　　众烬合星罗，游氛铄人肤。厚地藏宿热，遥林呈骤枯。<br>
　　火德资生人，庸可一日无。御之失其道，敲石弥天隅。<br>
　　晋库走龙剑，吴宫伤燕雏。五行有l气，先哲垂谟。<br>
　　宋郑同日起，时当贤大夫。无苛自可乐，弭患非所图。<br>
　　贤守恤人瘼，临烟驻骊驹。吊场色惨忸，颜失词劬愉。<br>
　　下令蠲里布，指期轻市租。\垣适未立，苫盖自相娱。<br>
　　山木行剪伐，江泥宜途。邑臣不必曾，何用征越巫。<p>卷355_6 
「崔元受少府自贬所还，遗山姜花，以诗答之」刘禹锡<br>
　　故人博罗尉，遗我山姜花。采从碧海上，来自谪仙家。<br>
　　云涛润孤根，阴火照晨葩。静摇扶桑日，艳对瀛洲霞。<br>
　　世人爱芳辛，搴撷忘幽遐。传名入帝里，飞驿辞天涯。<br>
　　王济本尚味，石崇方斗奢。雕盘多不识，绮席乃增华。<br>
　　驿马损筋骨，贵人滋齿牙。顾予藜藿士，持此重咨嗟。<p>卷355_7 「途中早发」刘禹锡<br>
　　马踏尘上霜，月明江头路。行人朝气锐，宿鸟相辞去。<br>
　　流水隔远村，缦山多红树。悠悠关塞内，往来无闲步。<p>卷355_8 「和董庶中古散调词赠尹果毅」刘禹锡<br>
　　昔听东武吟，壮年心已悲。如何今C落，闻君辛苦辞。<br>
　　言有穷巷士，弱龄颇尚奇。读得玄女符，生当事边时。<br>
　　借名游侠窟，结客幽并儿。往来长楸间，能带双K驰。<br>
　　崩腾天宝末，尘暗燕南垂。火入咸阳，诏征神武师。<br>
　　是时占军幕，插羽扬金羁。万夫列辕门，观射中戟支。<br>
　　誓当雪国雠，亲爱从此辞。中宵倚长剑，起视蚩尤旗。<br>
　　介马晨萧萧，阵云竟天涯。阴风猎白草，旗槊光参差。<br>
　　勇气贯中肠，视身忽如遗。生擒白马将，虏骑不敢追。<br>
　　贵臣上战功，名姓随意移。终岁肌骨苦，他人印累累。<br>
　　谒者既清宫，诸侯各罢戏。上将赐甲第，门戟不可窥。<br>
　　眦血下沾襟，天高问无期。却寻故乡路，孤影空相随。<br>
　　行逢里中旧，扑晌羲嗤。一言合侯王，腰佩黄金龟。<br>
　　问我何自苦，可怜真数奇。迟回顾徒御，得色悬双眉。<br>
　　翻然悟世途，抚己昧所宜。田园已芜没，流浪江海湄。<br>
　　鸷禽毛翮摧，不见翔云姿。衰容蔽逸气，孑孑无人知。<br>
　　寂寞草玄徒，长吟下书帷。为君发哀韵，若扣瑶林枝。<br>
　　有客识其真，潺涕交颐。饮尔一杯酒，陶然足自怡。<p>卷355_9 「望衡山」刘禹锡<br>
　　东南倚盖卑，维岳资柱石。前当祝融居，上拂朱鸟翮。<br>
　　青冥结精气，磅礴宣地脉。还闻肤寸阴，能致弥天泽。<p>卷355_10 「游桃源一百韵」刘禹锡<br>
　　沅江清悠悠，连山郁岑寂。回流抱绝t，皎镜含虚碧。<br>
　　昏旦递明媚，烟岚分委积。香蔓垂绿潭，暴龙照孤碛。<br>
　　渊明著前志，子骥思远。寂寂无何乡，密尔天地隔。<br>
　　金行太元岁，渔者偶探赜。寻花得幽踪，窥洞穿暗隙。<br>
　　依微闻鸡犬，豁达值阡陌。居人互将迎，笑语如平昔。<br>
　　广乐虽交奏，海禽心不怿。挥手一来归，故溪无处觅。<br>
　　绵绵五百载，市朝几迁革。有路在壶中，无人知地脉。<br>
　　皇家感至道，圣祚自天锡。金阙传本枝，玉函留宝历。<br>
　　禁山开秘宇，复户洁灵宅。蕊检香氛氲，醮坛烟幂幂。<br>
　　我来尘外躅，莹若朝星析。崖转对翠屏，水穷留画o.<br>
　　三休俯乔木，千级扳峭壁。旭日闻撞钟，彩云迎蹑屐。<br>
　　遂登最高顶，纵目还楚泽。平湖见草青，远岸连霞赤。<br>
　　幽寻如梦想，绵思属空阒。夤缘且忘疲，耽玩近成癖。<br>
　　清猿伺晓发，瑶草凌寒坼。祥禽舞葱茏，珠树摇Z|.<br>
　　羽人顾我笑，劝我税归轭。霓裳何飘u，童颜洁白皙。<br>
　　重岩是藩屏，驯鹿受羁{.楼居弥清霄，萝茑成翠。<br>
　　仙翁遗竹杖，王母留桃核。姹女飞丹砂，青童护金液。<br>
　　宝气浮鼎耳，神光生剑脊。虚无天乐来，D@鬼兵役。<br>
　　丹丘肃朝礼，玉札工绎。枕中淮南方，床下阜乡舄。<br>
　　明灯坐遥夜，幽籁听淅沥。因话近世仙，耸然心神惕。<br>
　　乃言瞿氏子，骨状非凡格。往事黄先生，群儿多侮剧。<br>
　　然不屑意，元气贮肝膈。往往游不归，洞中观博弈。<br>
　　言高未易信，犹复加诃责。一旦前致辞，自云仙期迫。<br>
　　言师有道骨，前事常被谪。如今三山上，名字在真籍。<br>
　　悠然谢主人，后岁当来觌。言毕依庭树，如烟去无迹。<br>
　　观者皆失次，惊追纷络绎。日暮山径穷，松风自萧槭。<br>
　　适逢修蛇见，_目光激射。如严三清居，不使恣搜索。<br>
　　唯馀步纲势，八趾在沙砾。至今东北隅，表以坛上石。<br>
　　列仙徒有名，世人非目击。如何庭庑际，白日振飞翮。<br>
　　洞天岂幽远，得道如咫尺。一气无死生，三光自迁易。<br>
　　因思人间世，前路何狭窄。瞥然此生中，善祝期满百。<br>
　　大方播群类，秀气肖翕辟。性静本同和，物牵成阻厄。<br>
　　是非斗方寸，荤血昏精魄。遂令多夭伤，犹喜见斑白。<br>
　　喧喧车马驰，苒苒桑榆夕。共安缇绣荣，不悟泥途适。<br>
　　纷吾本孤贱，世叶在逢掖。九流宗指归，百氏旁捃摭。<br>
　　公卿偶慰荐，乡曲缪推择。居安白社贫，志傲玄c辟。<br>
　　功名希自取，簪组俟扬历。书府蚤怀铅，射宫曾发的。<br>
　　起草香生帐，坐曹乌集柏。赐燕聆箫韶，侍祠阅琮璧。<br>
　　尝闻履忠信，可以行蛮貊。自述希古心，忘恃干时画。<br>
　　巧言忽成锦，苦志徒食蘖。平地生峰峦，深心有矛戟。<br>
　　层波一震荡，弱植忽沦溺。北渚吊灵均，长岑思亭伯。<br>
　　祸来昧几兆，事去空叹息。尘累与时深，流年随漏滴。<br>
　　才能疑木雁，报施迷夷跖。楚奏絷钟仪，商歌劳甯戚。<br>
　　禀生非悬解，对镜方感激。自从婴网罗，每事问龟策。<br>
　　王正降雷雨，环i赐迁斥。倘伏夷平人，誓将依羽客。<br>
　　买山构精舍，领徒开讲席。冀无身外忧，自有闲中益。<br>
　　道芽期日就，尘虑乃冰释。且欲遗姓名，安能慕竹帛。<br>
　　长生尚学致，一溉岂虚掷。芝X资糇粮，烟霞拂巾帻。<br>
　　黄石履看堕，洪崖肩可拍。聊复嗟蜉蝣，何烦哀虺蜴。<br>
　　青囊既深味，琼葩亦屡摘。纵无西山资，犹免长戚戚。<p>卷355_11 
「客有为余话登天坛遇雨之状，因以赋之」刘禹锡<br>
　　清晨登天坛，半路逢阴晦。疾行穿雨过，却立视云背。<br>
　　白日照其上，风雷走于内。暄雪海翻，槎牙玉山碎。<br>
　　蛟龙露G鬣，神鬼含变态。万状互生灭，百音以繁会。<br>
　　俯观群动静，始觉天宇大。山顶自晶明，人间已滂沛。<br>
　　豁然重昏敛，涣若春冰溃。反照入松门，瀑流飞缟带。<br>
　　遥光泛物色，馀韵吟天籁。洞府撞仙钟，村墟起夕霭。<br>
　　却见山下侣，已如迷世代。问我何处来，我来云雨外。<p>卷355_12 「秋江早发」刘禹锡<br>
　　轻阴迎晓日，霞霁秋江明。草树含远思，襟杯有馀清。<br>
　　凝睇万象起，朗吟孤愤平。渚鸿未矫翼，而我已遐征。<br>
　　因思市朝人，方听晨鸡鸣。昏昏恋衾枕，安见元气英。<br>
　　纳爽耳目变，玩奇筋骨轻。沧洲有奇趣，浩然吾将行。<p>卷355_13 「有僧言罗浮事，因为诗以写之」刘禹锡<br>
　　君言罗浮上，容易见九垠。渐高元气壮，汹涌来翼身。<br>
　　夜宿最高峰，瞻望浩无邻。海黑天宇旷，星辰来逼人。<br>
　　是时当F魄，阴物恣腾振。日光吐鲸背，剑影开龙鳞。<br>
　　倏若万马驰，旌旗耸[沦。又如广乐奏，金石含悲辛。<br>
　　疑其有巨灵，怪物尽来宾。阴阳迭用事，乃俾夜作晨。<br>
　　咿喔天鸡鸣，扶桑色昕昕。赤波千万里，涌出黄金轮。<br>
　　下视生物息，霏如隙中尘。醯鸡仰瓮口，亦谓云汉津。<br>
　　世人信耳目，方寸度大钧。安知视听外，怪愕不可陈。<br>
　　悠悠想大方，此乃杯水滨。知小天地大，安能识其真。<p>卷355_14 「裴祭酒尚书见示春归城南青松坞别墅…高侍郎之什命同作」刘禹锡<br>
　　早宦阅人事，晚怀生道机。时从学省出，独望郊园归。<br>
　　野岸却核，山花映岩扉。石头解金章，林下步绿薇。<br>
　　青松郁成坞，修竹盈尺围。吟风起天籁，蔽日无炎威。<br>
　　危径盘羊肠，连甍耸飞。幽谷响樵斧，澄潭环钓矶。<br>
　　因高见帝城，冠盖扬光辉。白云难持寄，清韵投所希。<br>
　　二公如长离，比翼翔太微。含情谢林壑，酬赠骈珠玑。<br>
　　顾予久郎潜，愁寂对芳菲。一闻丘中趣，再抚黄金徽。<p>卷355_15 
「和河南裴尹侍郎宿斋天平寺诣九龙祠祈雨二十韵」刘禹锡<br>
　　有事九龙庙，洁斋梵王祠。玉箫何时绝，碧树空凉t.<br>
　　吏散埃瓜，月高庭宇宜。重城肃穆闭，涧水潺时。<br>
　　人稀夜复闲，虑静境亦随。缅怀断鳌足，凝想乘鸾姿。<br>
　　朱明盛农节，膏泽方愆期。瞻言五灵瑞，能救百谷萎。<br>
　　咿喔晨鸡鸣，阑干斗柄垂。修容谒神像，注意陈正词。<br>
　　惊飙起泓泉，若调雷雨师。黑烟耸鳞甲，洒液如棼丝。<br>
　　丰隆震天衢，列缺挥火旗。炎空忽凄紧，高溜悬绠縻。<br>
　　生物已滂沛，湿云稍离披。丹霞启南陆，白水含东。<br>
　　熙熙飞走适，蔼蔼草树滋。浮光动宫观，远思盈川坻。<br>
　　吴公敏于政，谢守工为诗。商山有病客，言贺舒庞眉。<p>卷355_16 「冬夜宴河中李相公中堂命筝歌送酒」刘禹锡<br>
　　朗朗d鸡弦，华堂夜多思。帘外雪已深，座中人半醉。<br>
　　翠蛾发清响，曲尽有馀意。酌我莫忧狂，老来无逸气。<p>卷355_17 「重至衡阳伤柳仪曹」刘禹锡<br>
　　忆昨与故人，湘江岸头别。我马映林嘶，君帆转山灭。<br>
　　马嘶循古道，帆灭如流电。千里江蓠春，故人今不见。<p>卷355_18 「谪居悼往二首」刘禹锡<br>
　　邑邑何邑邑，长沙地卑湿。楼上见春多，花前恨风急。<br>
　　猿愁肠断叫，鹤病翘趾立。牛衣独自眠，谁哀仲卿泣。<br>
　　郁郁何郁郁，长安远如日。终日念乡关，燕来鸿复还。<br>
　　潘岳岁寒思，屈平憔悴颜。殷勤望归路，无雨即登山。<p>卷355_19 「有獭吟」刘禹锡<br>
　　有獭得嘉鱼，自谓天见怜。先祭不敢食，捧鳞望青玄。<br>
　　人立寒沙上，心专眼。渔翁以为妖，举块投其咽。<br>
　　呼儿贯鱼归，与獭同烹煎。关关黄金鹗，大翅摇江烟。<br>
　　下见盈寻鱼，投身擘洪连。攫隐鳞去，哺雏林岳巅。<br>
　　鸱乌欲伺隙，遥噪莫敢前。长居青云路，弹射无由缘。<br>
　　何地无江湖，何水无鲔@.天意不宰割，菲祭徒虔虔。<br>
　　空馀知礼重，载在淹中篇。<p>卷355_20 「白太守行」刘禹锡<br>
　　闻有白太守，抛官归旧G.苏州十万户，尽作婴儿啼。<br>
　　太守驻行舟，阊门草萋萋。挥袂谢啼者，依然两眉低。<br>
　　朱户非不崇，我心如重狴。华池非不清，意在寥廓栖。<br>
　　夸者窃所怪，贤者默思齐。我为太守行，题在隐起。<p>卷355_21 
「乐天寄洛下新诗，兼喜微之欲到，因以抒怀也」刘禹锡<br>
　　松间风未起，万叶不自吟。池上月未来，清辉同夕阴。<br>
　　宫徵不独运，埙篪自相寻。一从别乐天，诗思日已沉。<br>
　　吟君洛中作，精绝百炼金。乃知孤鹤情，月露为知音。<br>
　　微之从东来，威凤鸣归林。羡君先相见，一豁平生心。<p>卷355_22 
「月夜忆乐天兼寄微之（一作月夜寄微之，忆乐天）」刘禹锡<br>
　　今宵帝城月，一望雪相似。遥想洛阳城，清光正如此。<br>
　　知君当此夕，亦望镜湖水。展转相忆心，月明千万里。<p>卷355_23 「早夏郡中书事」刘禹锡<br>
　　水禽渡残月，飞雨洒高城。华堂对嘉树，帘庑含晓清。<br>
　　拂镜整危冠，振衣步前楹。将吏俨成列，簿书纷来萦。<br>
　　言下辨曲直，笔端破交争。虚怀询病苦，怀律操剽轻。<br>
　　阍吏告无事，归来解簪缨。高帘覆朱阁，忽尔闻调笙。<p>卷355_24 「酬乐天七月一日夜即事见寄」刘禹锡<br>
　　夜树风韵清，天河云彩轻。故苑多露草，隔城闻鹤鸣。<br>
　　摇落从此始，别离含远情。闻君当是夕，倚瑟吟商声。<br>
　　外物岂不足，中怀向谁倾。秋来念归去，同听嵩阳笙。<p>卷355_25 「令狐相公见示赠竹二十韵仍命继和」刘禹锡<br>
　　高人必爱竹，寄兴良有以。峻节可临戎，虚心宜待士。<br>
　　众芳信妍媚，威凤难栖止。遂于鼙鼓间，移植东南美。<br>
　　封以梁国土，浇之浚泉水。得地色不移，凌空势方起。<br>
　　新青排故叶，馀纷笼疏理。犹复隔墙藩，何因出尘滓。<br>
　　兹辰去前蔽，永日劳瞪视。槭槭林已成，荧荧玉相似。<br>
　　规摹起心匠，洗涤在颐指。曲直既了然，孤高何卓尔。<br>
　　垂梢覆内屏，迸笋侵前鳌＜讼拂云鬓，宾阶荫珠履。<br>
　　抱琴恣闲玩，执卷堪斜倚。露下悬明，风来韵清徵。<br>
　　坚贞贯四候，标格殊百卉。岁晚当自知，繁华岂云比。<br>
　　古诗无赠竹，高唱从此始。一听清瑶音，峥然长在耳。<p>卷355_26 
「和令狐相公晚泛汉江书怀寄洋州崔侍郎阆州高舍人二曹长」刘禹锡<br>
　　雨过远山出，江澄暮霞生。因浮济川舟，遂作适野行。<br>
　　郊树映缇骑，水禽避红旌。田夫捐畚锸，织妇窥柴荆。<br>
　　古岸夏花发，遥林晚蝉清。沿洄方玩境，鼓角已登城。<br>
　　部内有良牧，望中寄深情。临觞念佳期，泛瑟动离声。<br>
　　寂寞一病士，夙昔接群英。多谢谪仙侣，几时还玉京。<p>卷355_27 「和乐天洛城春齐梁体八韵」刘禹锡<br>
　　帝城宜春入，游人喜意长。草生季伦谷，花出莫愁坊。<br>
　　断云发山色，轻风漾水光。楼前戏马地，树下斗鸡场。<br>
　　白头自为侣，绿酒亦满觞。潘园观种植，谢墅阅池塘。<br>
　　至闲似隐逸，过老不悲伤。相问焉功德，银黄游故乡。<p>卷355_28 「洛中早春赠乐天」刘禹锡<br>
　　漠漠复霭霭，半晴将半阴。春来自何处，无迹日以深。<br>
　　韶嫩冰后木，轻盈烟际林。藤生欲有托，柳弱不自任。<br>
　　花意已含蓄，鸟言尚沉吟。期君当此时，与我恣追寻。<br>
　　翻愁烂熳后，春暮却伤心。<p>卷355_29 「和乐天宴李周美中丞宅池上赏樱桃花」刘禹锡<br>
　　樱桃千万枝，照耀如雪天。王孙宴其下，隔水疑神仙。<br>
　　宿露发清香，初阳动暄妍。妖姬满髻插，酒客折枝传。<br>
　　同此赏芳月，几人有华筵。杯行勿遽辞，好醉逸三年。<p>卷355_30 「酬乐天闻新蝉见赠」刘禹锡<br>
　　碧树鸣蝉后，烟云改容光。瑟然引秋气，芳草日夜黄。<br>
　　夹道喧古槐，临池思垂杨。离人下忆泪，志士激刚肠。<br>
　　昔闻阻山川，今听同匡床。人情便所遇，音韵岂殊常。<br>
　　因之比笙竽，送我游醉乡。<p>卷355_31 「和乐天秋凉闲卧」刘禹锡<br>
　　暑退人体轻，雨馀天色改。荷珠贯索断，竹粉残妆在。<br>
　　高僧扫室请，逸客登楼待。槐柳渐萧疏，闲门少光彩。<p>卷355_32 「酬乐天咏老见示」刘禹锡<br>
　　人谁不愿老，老去有谁怜。身瘦带频减，发稀冠自偏。<br>
　　废书缘惜眼，多炙为随年。经事还谙事，阅人如阅川。<br>
　　细思皆幸矣，下此便然。莫道桑榆晚，微霞尚满天。<p>卷355_33 「岁夜咏怀」刘禹锡<br>
　　弥年不得意，新岁又如何。念昔同游者，而今有几多。<br>
　　以闲为自在，将寿补蹉跎。春色无情故，幽居亦见过。<p>卷355_34 「酬牛相公独饮偶醉寓言见示」刘禹锡<br>
　　宫漏夜丁丁，千门闭霜月。华堂列红烛，丝管静中发。<br>
　　歌眉低有思，舞体轻无骨。主人启酡颜，酣畅浃肌发。<br>
　　犹思城外客，阡陌不可越。春意日夕深，此欢无断绝。<p>卷355_35 「萋兮吟」刘禹锡<br>
　　天涯浮云生，争蔽日月光。穷巷秋风起，先摧兰蕙芳。<br>
　　万货列旗亭，恣心注明。名高毁所集，言巧智难防。<br>
　　勿谓行大道，斯须成太行。莫吟萋兮什，徒使君子伤。<p>卷355_36 「韩十八侍御见示岳阳楼别窦司直诗…自述故足成六十二韵」刘禹锡<br>
　　楚望何苍然，曾澜七百里。孤城寄远目，一写无穷已。<br>
　　荡漾浮天盖，四环宣地理。积涨在三秋，混成非一水。<br>
　　冬游见清浅，春望多洲b.云锦远沙明，风烟青草靡。<br>
　　火星忽南见，月硖方东迤。雪波西山来，隐若长城起。<br>
　　独专朝宗路，驶悍不可止。支川让其威，蓄缩至南委。<br>
　　熊武走蛮落，潇湘来奥鄙。炎蒸动泉源，积潦搜山趾。<br>
　　归往无旦夕，包含通远迩。行当白露时，眇视秋光里。<br>
　　曙色未昭晰，露华遥斐g.浩尔神骨清，如观混元始。<br>
　　北风忽震荡，惊浪迷津濉Ｅ激鼓铿訇，蹙成山岿u.<br>
　　d鹏疑变化，罔象何恢诡。嘘吸写楼台，腾骧露G尾。<br>
　　景移群动息，波静繁音弭。明月出中央，青天绝纤滓。<br>
　　素光淡无际，绿静平如砥。空影渡g鸿，秋声思芦苇。<br>
　　鲛人弄机杼，贝阙骈红紫。珠蛤吐玲珑，文鳐翔旖旎。<br>
　　水乡吴蜀限，地势东南庳。翼轸粲垂精，衡巫屹环峙。<br>
　　名雄七泽薮，国辨三苗氏。唐羿断修蛇，荆王惮青兕。<br>
　　秦狩迹犹在，虞巡路从此。轩后奏宫商，骚人咏兰芷。<br>
　　茅岭潜相应，橘洲傍可指。郭璞验幽经，罗含著前纪。<br>
　　观津戚里族，按道侯家子。联袂登高楼，临轩笑相视。<br>
　　假守亦高卧，墨曹正垂耳。契阔话凉温，壶觞慰迁徙。<br>
　　地偏山水秀，客重杯盘侈。红袖花欲然，银灯昼相似。<br>
　　兴酣更抵掌，乐极同启齿。笔锋不能休，藻思一何绮。<br>
　　伊余负微尚，夙昔惭知己。出入金马门，交结青云士。<br>
　　袭芳践兰室，学古游槐市。策慕宋前军，文师汉中垒。<br>
　　陋容昧俯仰，孤志无依倚。卫足不如葵，漏川空叹蚁。<br>
　　幸逢万物泰，独处穷途否。锻翮重叠伤，兢魂再三褫。<br>
　　蘧瑗亦屡化，左丘犹有耻。桃源访仙宫，薜服祠山鬼。<br>
　　故人南台旧，一别如弦矢。今朝会荆峦，斗酒相宴喜。<br>
　　为余出新什，笑\随伸纸。晔若观五色，欢然臻四美。<br>
　　委曲风涛事，分明穷达旨。洪韵发华钟，凄音激清徵。<br>
　　羊F要共和，江淹多杂拟。徒欲仰高山，焉能追逸轨。<br>
　　湘洲路四达，巴陵城百雉。何必颜光禄，留诗张内史。<p>卷355_37 「和郴州杨侍郎玩郡斋紫薇花十四韵」刘禹锡<br>
　　几年丹霄上，出入金华省。暂别万年枝，看花桂阳岭。<br>
　　南方足奇树，公府成佳境。绿阴交广除，明艳透萧屏。<br>
　　雨馀人吏散，燕语帘栊静。懿此含晓芳，然忘簿领。<br>
　　紫茸垂组缕，金缕攒锋颖。露溽暗传香，风轻徐就影。<br>
　　苒弱多意思，从容占光景。得地在侯家，移根近仙井。<br>
　　开尊好凝睇，倚瑟仍回颈。游蜂驻彩冠，舞鹤迷烟顶。<br>
　　兴生红药后，爱与甘棠并。不学夭桃姿，浮荣在俄顷。<p>卷355_38 「春日寄杨八唐州二首」刘禹锡<br>
　　淮西春草长，淮水逶迤光。燕入新村落，人耕旧战场。<br>
　　可怜行春守，立马看斜桑。<br>
　　漠漠淮上春，莠苗生故垒。梨花方城路，荻笋萧陂水。<br>
　　高斋有谪仙，坐啸清风起。<p>卷355_39 「酬冯十七舍人宿卫赠别五韵」刘禹锡<br>
　　少年为别日，隋宫杨柳阴。白首相逢处，巴江烟浪深。<br>
　　使星上三蜀，春雨沾衣襟。王程促速意，夜语殷勤心。<br>
　　却归天上去，遗我云间音。<p>卷355_40 「酬湖州崔郎中见寄」刘禹锡<br>
　　风筝吟秋空，不肖指爪声。高人灵府间，律吕伴咸英。<br>
　　昔年与兄游，文似马长卿。今来寄新诗，乃类陶渊明。<br>
　　磨砻老益智，吟咏闲弥精。岂非山水乡，荡漾神机清。<br>
　　渚烟蕙兰动，溪雨虹U生。冯君虚上舍，待余乘兴行。<p>卷355_41 「秋日书怀寄河南王尹」刘禹锡<br>
　　公府想无事，西池秋水清。去年为狎客，永日奉高情。<br>
　　况有台上月，如闻云外笙。不知桑落酒，今岁与谁倾。<p>卷355_42 「酬留守牛相公宫城早秋寓言见寄」刘禹锡<br>
　　晓月映宫树，秋光起天津。凉风稍动叶，宿露未生尘。<br>
　　星气尚芳丽，旷望感心神。挥毫成逸韵，开x迟来宾。<br>
　　摆去将相印，渐为逍遥身。如招后房宴，却要白头人。<p>卷355_43 「海阳十咏。吏隐亭」刘禹锡<br>
　　结构得奇势，朱门交碧浔。外来始一望，写尽平生心。<br>
　　日轩漾波影，月砌镂松阴。几度欲归去，回眸情更深。<p>卷355_44 「海阳十咏。切云亭」刘禹锡<br>
　　迥破林烟出，俯窥石潭空。波摇杏梁日，松韵碧窗风。<br>
　　隔水生别岛，带桥如断虹。九疑南面事，尽入寸眸中。<p>卷355_45 「海阳十咏。云英潭」刘禹锡<br>
　　芳幄覆云屏，石奁开碧镜。支流日飞洒，深处自疑莹。<br>
　　潜去不见迹，清音常满听。有时病朝酲，来此心神醒。<p>卷355_46 「海阳十咏。玄览亭」刘禹锡<br>
　　潇洒青林际，夤缘碧潭隈。淙流冒石下，轻波触砌回。<br>
　　香风逼人度，幽花覆水开。故令无四壁，晴夜月光来。<p>卷355_47 「海阳十咏。裴溪（时御史已遇新恩）」刘禹锡<br>
　　楚客忆关中，疏溪想汾水。萦纡非一曲，意态如千里。<br>
　　倒影罗文动，微波笑颜起。君今赐环归，何人承玉趾。<p>卷355_48 「海阳十咏。飞练瀑」刘禹锡<br>
　　晶晶掷岩端，洁光如可把。琼枝曲不折，云片晴犹下。<br>
　　石坚激清响，叶动承馀洒。前时明月中，见是银河泻。<p>卷355_49 「海阳十咏。蒙池」刘禹锡<br>
　　潆s幽壁下，深净如无力。风起不成文，月来同一色。<br>
　　地灵草木瘦，人远烟霞逼。往往疑列仙，围棋在岩侧。<p>卷355_50 「海阳十咏。棼丝瀑」刘禹锡<br>
　　飞流透嵌隙，喷洒如丝棼。含晕迎初旭，翻光破夕曛。<br>
　　馀波绕石去，碎响隔溪闻。却望琼沙际，逶迤见脉分。<p>卷355_51 「海阳十咏。双溪」刘禹锡<br>
　　流水绕双岛，碧溪相并深。浮花拥曲处，远影落中心。<br>
　　闲鹭久独立，曝龟惊复沉。O风有时起，满谷箫韶音。<p>卷355_52 「海阳十咏。月窟」刘禹锡<br>
　　溅溅漱幽石，注入团圆处。有如常满杯，承彼清夜露。<br>
　　岩曲月斜照，林寒春晚煦。游人不敢触，恐有蛟龙护。<p>卷355_53 「武夫词」刘禹锡<br>
　　武夫何玻衣紫袭绛裳。借问胡为尔，列校在鹰扬。<br>
　　依倚将军势，交结少年场。探丸害公吏，抽刃妒名倡。<br>
　　家产既不事，顾盼自生光。酣歌高楼上，袒裼大道傍。<br>
　　昔为编户人，秉耒甘哺糠。今来从军乐，跃马饫膏粱。<br>
　　犹思风尘起，无种取侯王。<p>卷355_54 「虎丘寺路宴」刘禹锡<br>
　　青林虎丘寺，林际翠微路。立见山僧来，遥从鸟飞处。<br>
　　兹峰沦宝玉，千载惟丘墓。埋剑人空传，凿山龙已去。<br>
　　扪萝披翳荟，路转夕阴遽。虎啸崖谷寒，猿鸣松杉暮。<br>
　　徘徊北楼上，海江穷一顾。日映千里帆，鸦归万家树。<br>
　　暂因惬所适，果得捐外虑。庭暗栖还云，檐香滴甘露。<br>
　　久迷空寂理，多为声华故。永欲投此山，馀生岂能误。<p>卷355_55 「缺题」刘禹锡<br>
　　故人日已远，窗下尘满琴。坐对一樽酒，恨多无力斟。<br>
　　幕疏萤色迥，露重月华深。万境与群籁，此时情岂任。<p>卷355_56 「晚步扬子游南塘望沙尾」刘禹锡<br>
　　淮海多夏雨，晓来天始晴。萧条长风至，千里孤云生。<br>
　　卑湿久喧浊，搴开偶虚清。客游广陵郡，晚出临江城。<br>
　　郊外绿杨阴，江中沙屿明。归帆翳尽日，去棹闻遗声。<br>
　　乡国殊渺漫，羁心目悬旌。悠然京华意，怅望怀远程。<br>
　　薄暮大山上，翩翩双鸟征。<p>卷355_57 「和浙西李大夫晚下北固山喜径松成阴怅然怀古…和依本韵」刘禹锡<br>
　　一辞温室树，几见武昌柳。荀谢年何少，韦平望已久。<br>
　　种松夹石道，纡组临沙阜。目览帝王州，心存股肱守。<br>
　　叶动惊彩翰，波澄见W首。晋宋齐梁都，千山万江口。<br>
　　烟散隋宫出，涛来海门吼。风俗太伯馀，衣冠永嘉后。<br>
　　江长天作限，山固壤无朽。自古称佳丽，非贤谁奄有。<br>
　　八元邦族盛，万石门风厚。天柱揭东溟，文星照北斗。<br>
　　高亭一骋望，举酒共为寿。因赋咏怀诗，远寄同心友。<br>
　　禁中晨夜直，江左东西偶。将手握兵符，儒腰盘贵绶。<br>
　　颁条风有自，立事言无苟。农野闻让耕，军人不使酒。<br>
　　用材当构厦，知道宁窥牖。谁谓青云高，鹏飞终背负。<p>卷355_58 
「始至云安寄兵部韩侍郎中书白舍人二公近曾远守故有属焉」刘禹锡<br>
　　天外巴子国，山头白帝城。波清蜀芫。云散楚台倾。<br>
　　迅濑下哮吼，两岸势争衡。阴风鬼神过，暴雨蛟龙生。<br>
　　硖断见孤邑，江流照飞甍。蛮军击严鼓，笮马引双旌。<br>
　　望阙遥拜舞，分庭备将迎。铜符一以合，文墨纷来萦。<br>
　　暮色四山起，愁猿数处声。重关群吏散，静室寒灯明。<br>
　　故人青霞意，飞舞集蓬瀛。昔曾在池Z，应知鱼鸟情。 
<p>　　　　　　　　　　　　　　卷三百五十六<p>卷356_1 「更衣曲」刘禹锡<br>
　　博山炯炯吐香雾，红烛引至更衣处。夜如何其夜漫漫，<br>
　　邻鸡未鸣寒雁度。庭前雪压松桂丛，廊下点点悬纱笼。<br>
　　满堂醉客争笑语，嘈耘琶青幕中。<p>卷356_2 「桃源行」刘禹锡<br>
　　渔舟何招招，浮在武陵水。拖纶掷饵信流去，<br>
　　误入桃源行数里。清源寻尽花绵绵，踏花觅径至洞前。<br>
　　洞门苍黑烟雾生，暗行数步逢虚明。俗人毛骨惊仙子，<br>
　　争来致词何至此。须臾皆破冰雪颜，笑言委曲问人间。<br>
　　因嗟隐身来种玉，不知人世如风烛。筵羞石髓劝客餐，<br>
　　灯k松脂留客宿。鸡声犬声遥相闻，晓色葱笼开五云。<br>
　　渔人振衣起出户，满庭无路花纷纷。翻然恐失乡县处，<br>
　　一息不肯桃源住。桃花满溪水似镜，尘心如垢洗不去。<br>
　　仙家一出寻无踪，至今流水山重重。<p>卷356_3 「洞庭秋月行」刘禹锡<br>
　　洞庭秋月生湖心，层波万顷如熔金。孤轮徐转光不定，<br>
　　游气鞲艉镜。是时白露三秋中，湖平月上天地空。<br>
　　岳阳楼头暮角绝，荡漾已过君山东。山城苍苍夜寂寂，<br>
　　水月逶迤绕城白。荡桨巴童歌竹枝，连樯估客吹羌笛。<br>
　　势高夜久阴力全，金气肃肃开星躔。浮云野马归四裔，<br>
　　遥望星斗当中天。天鸡相呼曙霞出，敛影含光让朝日。<br>
　　日出喧喧人不闲，夜来清景非人间。<p>卷356_4 「九华山歌」刘禹锡<br>
　　奇峰一见惊魂魄，意想洪炉始开辟。疑是九龙夭矫欲攀天，<br>
　　忽逢霹雳一声化为石，不然何至今，悠悠亿万年，<br>
　　气势不死如腾荨Ｔ坪幽兮月添冷，月凝晖兮江漾影。<br>
　　结根不得要路津，迥秀长在无人境。轩皇封禅登云亭，<br>
　　大禹会计临东溟。乘貌焕垂憷志，独与猿鸟愁青荧。<br>
　　君不见敬亭之山黄索漠，兀如断岸无棱角。<br>
　　宣城谢守一首诗，遂使声名齐五岳。九华山，九华山，<br>
　　自是造化一尤物，焉能籍甚乎人间。<p>卷356_5 「泰娘歌」刘禹锡<br>
　　泰娘家本阊门西，门前绿水环金堤。有时妆成好天气，<br>
　　走上皋桥折花戏。风流太守韦尚书，路傍忽见停隼。<br>
　　斗量明珠鸟传意，绀矣入专城居。长鬟如云衣似雾，<br>
　　锦茵罗荐承轻步。舞学惊鸿水榭春，歌传上客兰堂暮。<br>
　　从郎西入帝城中，贵游簪组香帘栊。低鬟缓视抱明月，<br>
　　纤指破拨生胡风。繁华一旦有消歇，题剑无光履声绝。<br>
　　洛阳旧宅生草莱，杜陵萧萧松柏哀。妆奁虫网厚如茧，<br>
　　博山炉侧倾寒灰。蕲州刺史张公子，白马新到铜驼里。<br>
　　自言买笑掷黄金，月堕云中从此始。安知f鸟座隅飞，<br>
　　寂寞旅魂招不归。秦嘉镜有前时结，韩寿香销故箧衣。<br>
　　山城少人江水碧，断雁哀猿风雨夕。朱弦已绝为知音，<br>
　　云鬓未秋私自惜。举目风烟非旧时，梦寻归路多参差。<br>
　　如何将此千行泪，更洒湘江斑竹枝。<p>卷356_6 「龙阳县歌」刘禹锡<br>
　　县门白日无尘土，百姓县前挽鱼罟。主人引客登大堤，<br>
　　小儿纵观黄犬怒。鹧鸪惊鸣绕篱落，橘柚垂芳照窗户。<br>
　　沙平草绿见吏稀，寂历斜阳照县鼓。<p>卷356_7 「墙阴歌」刘禹锡<br>
　　白日左右浮天潢，朝晡影入东西墙。昔为儿童在阴戏，<br>
　　当时意小觉日长。东邻侯家吹笙簧，随阴促促移象床。<br>
　　西邻田舍乏糟糠，就影汲汲舂黄粱。因思九州四海外，<br>
　　家家只占墙阴内。莫言墙阴数尺间，老却主人如等闲。<br>
　　君看眼前光阴促，中心莫学太行山。<p>卷356_8 「踏潮歌」刘禹锡<br>
　　屯门积日无回飙，沧波不归成踏潮。轰如鞭石L且摇，<br>
　　亘空欲驾鼋鼍桥。惊湍蹙缩悍而骄，大陵高岸失i.<br>
　　四边无阻音响调，背负元气掀重霄。介鲸得性方逍遥，<br>
　　仰鼻嘘吸扬朱翘。海人狂顾迭相招，Y衣首声哓哓。<br>
　　征南将军登丽谯，赤旗指麾不敢嚣。翌日风回l气消，<br>
　　归涛纳纳景昭昭。乌泥白沙复满海，海色不动如青瑶。<p>卷356_9 「白鹭儿」刘禹锡<br>
　　白鹭儿，最高格。毛衣新成雪不敌，众禽喧呼独凝寂。<br>
　　孤眠芊芊草，久立潺潺石。前山正无云，飞去入遥碧。<p>卷356_10 「平齐行二首」刘禹锡<br>
　　胡尘昔起蓟北门，河南地属平卢军。貂裘代马绕东岳，<br>
　　峄阳孤桐削为角。地形十二虏意骄，恩泽含容历四朝。<br>
　　鲁人皆解带弓箭，齐人不复闻箫韶。今朝天子圣神武，<br>
　　手握玄符平九土。初哀狂童袭故事，文告不来方振怒。<br>
　　去秋诏下诛东平，官军四合犹婴城。春来群乌噪且惊，<br>
　　气如坏山堕其庭。牙门大将有刘生，夜半射落偾剐恰<br>
　　帐中虏血流满地，门外三军舞连臂。驿骑函首过黄河，<br>
　　城中无贼天气和。朝廷侍郎来慰抚，耕夫满野行人歌。<br>
　　泰山沉寇六十年，旅祭不享生愁烟。今逢圣君欲封禅，<br>
　　神使阴兵来助战。妖气扫尽河水清，日观杲杲卿云见。<br>
　　开元皇帝东封时，百神受职争奔驰。千钧猛顺流下，<br>
　　洪波涵淡浮熊罴。侍臣燕公秉文笔，玉检告天无愧词。<br>
　　当今睿孙承圣祖，岳神望幸河宗舞。青门大道属车尘，<br>
　　共待葳蕤翠华举。<p>卷356_11 「送裴处士应制举诗」刘禹锡<br>
　　裴生久在风尘里，气劲言高少知己。注书曾学郑司农，<br>
　　历国多于孔夫子。往年访我到连州，无穷绝境终日游。<br>
　　登山雨中试蜡屐，入洞夏里披貂裘。白帝城边又相遇，<br>
　　敛翼三年不飞去。忽然结束如秋蓬，自称对策明光宫。<br>
　　人言策中说何事，掉头不答看飞鸿。彤庭翠松迎晓日，<br>
　　凤衔金榜云间出。中贵腰鞭立倾酒，宰臣委佩观摇笔。<br>
　　古称射策如弯弧，一发偶中何时无。由来草泽无忌讳，<br>
　　努力满挽当亨衢。忆得当年识君处，嘉禾驿后联墙住。<br>
　　垂钩钓得王馀鱼，踏芳共登苏小墓。此事今同梦想间，<br>
　　相看一笑且开颜。老大希逢旧邻里，为君扶病到方山。<p>卷356_12 
「三乡驿楼伏睹玄宗望女几山诗，小臣斐然有感」刘禹锡<br>
　　开元天子万事足，唯惜当时光景促。三乡陌上望仙山，<br>
　　归作霓裳羽衣曲。仙心从此在瑶池，三清八景相追随。<br>
　　天上忽乘白云去，世间空有秋风词。<p>卷356_13 「城西行」刘禹锡<br>
　　城西簇簇三叛族，叛者为谁蔡吴蜀。中使提刀出禁来，<br>
　　九衢车马轰如雷。临刑与酒杯未覆，雠家白官先请肉。<br>
　　守吏能然董卓脐，饥乌来觇桓玄目。城西人散泰阶平，<br>
　　雨洗血痕春草生。<p>卷356_14 「武昌老人说笛歌」刘禹锡<br>
　　武昌老人七十馀，手把庾令相问书。自言少小学吹笛，<br>
　　早事曹王曾赏激。往年镇戍到蕲州，楚山萧萧笛竹秋。<br>
　　当时买材恣搜索，典却身上乌貂裘。古苔苍苍封老节，<br>
　　石上孤生饱风雪。商声五音随指发，水中龙应行云绝。<br>
　　曾将黄鹤楼上吹，一声占尽秋江月。如今老去语尤迟，<br>
　　音韵高低耳不知。气力已微心尚在，时时一曲梦中吹。<p>卷356_15 「西山兰若试茶歌」刘禹锡<br>
　　山僧后檐茶数丛，春来映竹抽新茸。宛然为客振衣起，<br>
　　自傍芳丛摘鹰觜。斯须炒成满室香，便酌砌下金沙水。<br>
　　骤雨松声入鼎来，白云满碗花徘徊。悠扬喷鼻宿酲散，<br>
　　清峭彻骨烦襟开。阳崖阴岭各殊气，未若竹下莓苔地。<br>
　　炎帝虽尝未解煎，桐君有那知味。新芽连拳半未舒，<br>
　　自摘至煎俄顷馀。木兰沾露香微似，瑶草临波色不如。<br>
　　僧言灵味宜幽寂，采采翘英为嘉客。不辞缄封寄郡斋，<br>
　　砖井铜炉损标格。何况蒙山顾渚春，白泥赤印走风尘。<br>
　　欲知花乳清泠味，须是眠云石人。<p>卷356_16 「聚蚊谣」刘禹锡<br>
　　沉沉夏夜兰堂开，飞蚊伺暗声如雷。嘈然H起初骇听，<br>
　　殷殷若自南山来。喧腾鼓舞喜昏黑，昧者不分听者惑。<br>
　　露花滴沥月上天，利觜迎人著不得。我躯七尺尔如芒，<br>
　　我孤尔众能我伤。天生有时不可遏，为尔设幄潜匡床。<br>
　　清商一来秋日晓，羞尔微形饲丹鸟。<p>卷356_17 「百舌吟」刘禹锡<br>
　　晓星寥落春云低，初闻百舌间关啼。花树满空迷处所，<br>
　　摇动繁英坠红雨。笙簧百啭音韵多，黄鹂吞声燕无语。<br>
　　东方朝日迟迟升，迎风弄景如自矜。数声不尽又飞去，<br>
　　何许相逢绿杨路。绵蛮宛转似娱人，一心百舌何纷纷。<br>
　　酡颜侠少停歌听，坠珥妖姬和睡闻。可怜光景何时尽，<br>
　　谁能低回避鹰隼。廷尉张罗自不关，潘郎挟弹无情损。<br>
　　天生羽族尔何微，舌端万变乘春晖。南方朱鸟一朝见，<br>
　　索漠无言蒿下飞。<p>卷356_18 「飞鸢操」刘禹锡<br>
　　鸢飞杳杳青云里，鸢鸣萧萧风四起。旗尾飘扬势渐高，<br>
　　箭头砉划声相似。长空悠悠霁日悬，六翮不动凝风烟。<br>
　　游d翔雁出其下，庆云清景相回旋。忽闻饥乌一噪聚，<br>
　　瞥下云中争腐鼠。腾音砺吻相喧呼，仰天大吓疑g雏。<br>
　　畏人避犬投高处，俯啄无声犹屡顾。青鸟自爱玉山禾，<br>
　　仙禽徒贵华亭露。朴晌３蚕蚰菏保吮ジ苟卓葜Α<br>
　　游童挟弹一麾肘，臆碎羽分人不悲。天生众禽各有类，<br>
　　威凤文章在仁义。鹰隼仪形蝼蚁心，虽能戾天何足贵。<p>卷356_19 「秋萤引」刘禹锡<br>
　　汉陵秦苑遥苍苍，陈根腐叶秋萤光。夜空寥寂金气净，<br>
　　千门九陌飞悠扬。纷纶晖映互明灭，金炉星喷镫花发。<br>
　　露华洗濯清风吹，低昂不定招摇垂。高丽罘Q照珠网，<br>
　　斜历璇题舞罗幌。曝衣楼上拂香裙，承露台前转仙掌。<br>
　　槐市诸生夜读书，北窗分明辨鲁鱼。行子东山起征思，<br>
　　中郎骑省悲秋气。铜雀人归自入帘，长门帐开来照泪。<br>
　　谁言向晦常自明，儿童走步娇女争。天生有光非自f，<br>
　　远近低昂暗中见。撮蚊妖鸟亦夜起，翅如车轮而已矣。<p>卷356_20 「伤秦姝行」刘禹锡<br>
　　长安二月花满城，插花女儿弹银筝。南宫仙郎下朝晚，<br>
　　曲头驻马闻新声。马蹄逶迟心荡漾，高楼已远犹频望。<br>
　　此时意重千金轻，鸟传消息绀轮迎。芳筵银烛一相见，<br>
　　浅笑低鬟初目成。蜀弦铮指如玉，皇帝弟子韦家曲。<br>
　　青牛文梓赤金簧，玫瑰宝柱秋雁行。敛蛾收袂凝清光，<br>
　　抽弦缓调怨且长。八鸾锵锵渡银汉，九雏威凤鸣朝阳。<br>
　　曲终韵尽意不足，馀思悄绝愁空堂。从郎镇南别城阙，<br>
　　楼船理曲潇湘月。冯夷蹁跹舞渌波，鲛人出听停绡梭。<br>
　　北池含烟瑶草短。万松亭下清风满。秦声一曲此时闻，<br>
　　岭泉呜咽南云断。来自长陵小市东，华零落瘴江风。<br>
　　侍儿掩泣收银甲，鹦鹉不言愁玉笼。博山炉中香自灭，<br>
　　镜奁尘暗同心结。从此东山非昔游，长嗟人与弦俱绝。<p>卷356_21 「竞渡曲」刘禹锡<br>
　　沅江五月平堤流，邑人相将浮彩舟。灵均何年歌已矣，<br>
　　哀谣振楫从此起。杨桴击节雷阗阗，乱流齐进声轰然。<br>
　　蛟龙得雨G鬣动，EX饮河形影联。刺史临流褰翠帏，<br>
　　揭竿命爵分雄雌。先鸣馀勇争鼓舞，未至衔枚颜色沮。<br>
　　百胜本自有前期，一飞由来无定所。风俗如狂重此时，<br>
　　纵观云委江之湄。彩缂邪墩镇允遥罗袜凌波呈水嬉。<br>
　　曲终人散空愁暮，招屈亭前水东注。<p>卷356_22 
「翰林白二十二学士见寄诗一百篇，因以答贶」刘禹锡<br>
　　吟君遗我百篇诗，使我独坐形神驰。玉琴清夜人不语，<br>
　　琪树春朝风正吹。郢人斤斫无痕迹，仙人衣裳弃刀尺。<br>
　　世人方内欲相寻，行尽四维无处觅。<p>卷356_23 「忆春草（春草，乐天舞妓名）」刘禹锡<br>
　　忆春草，处处多情洛阳道。金谷园中见日迟，<br>
　　铜驼陌上迎风早。河南大君频出难，只得池塘十步看。<br>
　　府门闭后满街月，几处游人草头歇。馆娃宫外姑苏台，<br>
　　郁郁芊芊拨不开。无风自偃君知否，西子裙裾曾拂来。<p>卷356_24 「乐天寄忆旧游，因作报白君以答」刘禹锡<br>
　　报白君，别来已渡江南春。江南春色何处好，<br>
　　燕子双飞故官道。春城三百七十桥，夹岸朱楼隔柳条。<br>
　　丫头小儿荡画桨，长袂女郎簪翠翘。郡斋北轩卷罗幕，<br>
　　碧池逶迤绕画阁。池边绿竹桃李花，花下舞筵铺彩霞。<br>
　　吴娃足情言语黠，越客有酒巾冠斜。坐中皆言白太守，<br>
　　不负风光向杯酒。酒酣襞笺飞逸韵，至今传在人人口。<br>
　　报白君，相思空望嵩丘云。其奈钱塘苏小小，<br>
　　忆君泪点石榴裙。<p>卷356_25 「两如何诗谢裴令公赠别二首」刘禹锡<br>
　　一言一顾重，重何如。今日陪游清洛苑，昔年别入承明庐。<br>
　　一东一西别，别何如。终期大冶再熔炼，愿托扶摇翔碧虚。<p>卷356_26 
「唐侍御寄游道林岳麓二寺诗并沈中丞姚员外所和见征继作」刘禹锡<br>
　　湘西古刹双蹲蹲，群峰朝拱如骏奔。青松步障深五里，<br>
　　龙宫黯黯神为阍。高殿呀然压苍t，俯瞰长江疑欲吞。<br>
　　橘洲泛浮金实动，水郭缭绕朱楼N.语馀百响入天籁，<br>
　　众奇引步轻翩翻。泉清石布博棋子，萝密鸟韵如簧言。<br>
　　回廊架险高且曲，新径穿林明复昏。浅流忽浊山兽过，<br>
　　古木半空天火痕。星使双飞出禁垣，元侯饯之游石门。<br>
　　紫髯翼从红袖舞，竹风松雪香温Q.远持清琐照巫峡，<br>
　　一戛惊断三声猿。灵山会中身不预，吟想峭绝愁精魂。<br>
　　恨无黄金千万饼，布地买取为丘园。<p>卷356_27 「将赴汝州，途出浚下，留辞李相公」刘禹锡<br>
　　长安旧游四十载，鄂渚一别十四年。后来富贵已零落，<br>
　　岁寒松柏犹依然。初逢贞元尚文主，云阙天池共翔舞。<br>
　　相看却数六朝臣，屈指如今无四五。夷门天下之咽喉，<br>
　　昔时往往生疮疣。联翩旧相来镇压，四海吐纳皆通流。<br>
　　久别凡经几多事，何由说得平生意。千思万虑尽如空，<br>
　　一笑一言真可贵。世间何事最殷勤，白头将相逢故人。<br>
　　功成名遂会归老，请向东山为近邻。<p>卷356_28 「平蔡州三首」刘禹锡<br>
　　蔡州城中众心死，妖星夜落照壕水。汉家飞将下天来，<br>
　　马一挥门洞开。贼徒崩腾望旗拜，有若群蛰惊春雷。<br>
　　狂童面缚登槛车，太白夭矫垂捷书。相公从容来镇抚，<br>
　　常侍郊迎负文弩。四人归业闾里间，小儿跳浪健儿舞。<br>
　　汝南晨鸡喔喔鸣，城头鼓角音和平。路傍老人忆旧事，<br>
　　相与感激皆涕零。老人收泣前致辞，官军入城人不知。<br>
　　忽惊元和十二载，重见天宝承平时。<br>
　　九衢车马浑浑流，使臣来献淮西囚。四夷闻风失匕箸，<br>
　　天子受贺登高楼。妖童擢发不足数，血污城西一g土。<br>
　　南峰无火楚泽间，夜行不锁穆陵关。策勋礼毕天下泰，<br>
　　猛士按剑看恒山。<p>卷356_29 「送僧仲东游兼寄呈灵澈上人」刘禹锡<br>
　　释子道成神气闲，住持曾上清凉山。晴空礼拜见真像，<br>
　　金毛五髻卿云间。西游长安隶僧籍，本寺门前曲江碧。<br>
　　松间白月照宝书，竹下香泉洒瑶席。前时学得经论成，<br>
　　奔驰象马开禅扃。高筵谈柄一麾拂，讲下门徒如醉醒。<br>
　　旧闻南方多长老，次第来入荆门道。荆州本自重弥天，<br>
　　南朝塔庙犹依然。宴坐东阳枯树下，经行居止故台边。<br>
　　忽忆遗民社中客，为我衡阳驻飞锡。讲罢同寻相鹤经，<br>
　　闲来共蜡登山屐。一旦扬眉望沃州，自言王谢许同游。<br>
　　凭将杂拟三十首，寄与江南汤慧休。<p>卷356_30 「观棋歌送儇师西游」刘禹锡<br>
　　长沙男子东林师，闲读艺经工弈棋。有时凝思如入定，<br>
　　暗覆一局谁能知。今年访予来小桂，方袍袖中贮新势。<br>
　　山人无事秋日长，白昼懵懵眠匡床。因君临局看斗智，<br>
　　不觉迟景沉西墙。自从仙人遇樵子，直到开元王长史。<br>
　　前身后身付馀习，百变千化无穷已。初疑磊落曙天星，<br>
　　次见搏击三秋兵。雁行布陈众未晓，虎穴得子人皆惊。<br>
　　行尽三湘不逢敌，终日饶人损机格。自言台阁有知音，<br>
　　悠然远起西游心。商山夏木阴寂寂，好处徘徊驻飞锡。<br>
　　忽思争道画平沙，独笑无言心有适。蔼蔼京城在九天，<br>
　　贵游豪士足华筵。此时一行出人意，赌取声名不要钱。<p>卷356_31 「吐绶鸟词」刘禹锡<br>
　　越山有鸟翔寥廓，嗉中天绶光若若。越人偶见而奇之，<br>
　　因名吐绶江南知。四明天姥神仙地，朱鸟星精钟异气。<br>
　　赤玉雕成彪炳毛，红绡翦出玲珑翅。湖烟始开山日高，<br>
　　迎风吐绶盘花绦。临波似染琅琊草，映叶疑开阿母桃。<br>
　　花红草绿人间事，未若灵禽自然贵。鹤吐明珠暂报恩，<br>
　　鹊衔金印空为瑞。春和秋霁野花开，玩景寻芳处处来。<br>
　　翠幕雕笼非所慕，珠丸柘弹莫相猜。栖月啼烟凌缥缈，<br>
　　高林先见金霞晓。三山仙路寄遥情，刷羽扬翘欲上征。<br>
　　不学碧鸡依井络，愿随青鸟向层城。太液池中有黄鹄，<br>
　　怜君长向高枝宿。如何一借羊角风，来听箫韶九成曲。<p>卷356_32 「八月十五日夜桃源玩月」刘禹锡<br>
　　尘中见月心亦闲，况是清秋仙府间。凝光悠悠寒露坠，<br>
　　此时立在最高山。碧虚无云风不起，山上长松山下水。<br>
　　群动然一顾中，天高地平千万里。少君引我升玉坛，<br>
　　礼空遥请真仙官。云欲下星斗动，天乐一声肌骨寒。<br>
　　金霞昕昕渐东上，轮欹影促犹频望。绝景良时难再并，<br>
　　他年此日应惆怅。<p>卷356_33 「送鸿举游江西」刘禹锡<br>
　　禅客学禅兼学文，出山初似无心云。从风卷舒来何处，<br>
　　缭绕巴山不得去。山州古寺好闲居，读尽龙王宫里书。<br>
　　使君滩头拣石砚，白帝城边寻野蔬。忽然登高心瞥起，<br>
　　又欲浮杯信流水。烟波浩淼鱼鸟情，东去三千三百里。<br>
　　荆门峡断无盘涡，湘平汉阔清光多。庐山雾开见瀑布，<br>
　　江西月净闻渔歌。钟陵八郡多名守，半是西方社中友。<br>
　　与师相见便谈空，想得高斋狮子吼。<p>卷356_34 「采菱行（一作采芰女）」刘禹锡<br>
　　白马湖平秋日光，紫菱如锦彩鸳翔。荡舟游女满中央，<br>
　　采菱不顾马上郎。争多逐胜纷相向，时转兰桡破轻浪。<br>
　　长鬟弱袂动参差，钗影钏文浮荡漾。笑语哇咬顾晚晖，<br>
　　蓼花缘岸扣舷归。归来共到市桥步，野蔓系船萍满衣。<br>
　　家家竹楼临广陌，下有连樯多估客。携觞荐芰夜经过，<br>
　　醉踏大堤相应歌。屈平祠下沅江水，月照寒波白烟起。<br>
　　一曲南音此地闻，长安北望三千里。<p>卷356_35 「和牛相公南溪醉歌见寄」刘禹锡<br>
　　脱屣将相守冲谦，唯于山水独不廉。枕伊背洛得胜地，<br>
　　鸣皋少室来轩檐。相形面势默指画，言下变化随顾瞻。<br>
　　清池曲榭人所致，野趣幽芳天与添。有时转入潭岛间，<br>
　　珍木如幄藤为帘。忽然便有江湖思，沙砾平浅草纤纤。<br>
　　怪石钓出太湖底，珠树移自天台尖。崇兰迎风绿泛艳，<br>
　　坼莲含露红dMb.修廊架空远岫入，弱柳覆槛流波沾。<br>
　　渚蒲抽芽剑脊动，岸荻迸笋锥头。携觞命侣极永日。<br>
　　此会虽数心无厌。人皆置庄身不到，富贵难与逍遥兼。<br>
　　唯公出处得自在，决就放旷辞炎炎。座宾尽欢恣谈谑，<br>
　　愧我掉头还奋髯。能令商於多病客，亦觉自适非沉潜。<p>卷356_36 
「和浙西李大夫霜夜对月，听小童吹v篥歌，依本韵」刘禹锡<br>
　　海门双青暮烟歇，万顷金波涌明月。侯家小儿能v篥，<br>
　　对此清光天性发。长江凝练树无风，浏栗一声霄汉中。<br>
　　涵胡画角怨边草，萧瑟清蝉吟野丛。冲融顿挫心使指，<br>
　　雄吼如风转如水。思妇多情珠泪垂，仙禽欲舞双翅起。<br>
　　郡人寂听衣满霜，江城月斜楼影长。才惊指下繁韵息，<br>
　　已见树杪明星光。谢公高斋吟激楚，恋阙心同在羁旅。<br>
　　一奏荆人白雪歌，如闻雒客扶风邬。吴门水驿按山阴，<br>
　　文字殷勤寄意深。欲识阳陶能绝处，少年荣贵道伤心。<p>卷356_37 「叹水别白二十二（一韵至七韵）」刘禹锡<br>
　　水。至清，尽美。从一勺，至千里。利人利物，<br>
　　时行时止。道性净皆然，交情淡如此。君游金谷堤上，<br>
　　我在石渠署里。两心相忆似流波，潺日夜无穷已。<p>卷356_38 
「同留守王仆射各赋春中一物，从一韵至七」刘禹锡<br>
　　莺。能语，多情。春将半，天欲明。始逢南陌，<br>
　　复集东城。林疏时见影，花密但闻声。营中缘催短笛，<br>
　　楼上来定哀筝。千门万户垂杨里，百转如簧烟景晴。<p>卷356_39 「伤我马词」刘禹锡<br>
　　生于碛砺善驰走，万里南来困丘阜。青菰寒菽非适口，<br>
　　病闻北风犹举首。金台已平骨空朽，投之龙渊从尔友。<p>卷356_40 「清湘词二首」刘禹锡<br>
　　湘水流，湘水流，九疑云物至今愁。君问二妃何处所，<br>
　　零陵香草雨中收。<br>
　　斑竹枝，斑竹枝，泪痕点点寄相思。楚客欲闻瑶瑟怨，<br>
　　潇湘深夜月明时。<p>卷356_41 「和乐天春词，依忆江南曲拍为句」刘禹锡<br>
　　春去也，多谢洛城人。弱柳从风疑举袂，<br>
　　丛兰`露似沾巾。独坐亦含埂<br>
　　春过也，笑惜艳阳年。犹有桃花流水上，<br>
　　无辞竹叶醉樽前。惟待见青天。<p>卷356_42 「泽宫诗」刘禹锡<br>
　　秩秩泽宫，有的维鹄。祁祁庶士，于以干禄。<br>
　　彼鹄斯微，若止若翔。千里之差，起于毫芒。<br>
　　我矢既直，我弓既良，依于高墉，因我不臧。<br>
　　高墉伊何，维器与时。视之以心，谁谓鹄微。<p>卷356_43 「酬令狐相公六言见寄」刘禹锡<br>
　　已嗟别离太远，更被光阴苦催。吴苑燕辞人去，<br>
　　汾川雁带书来。愁吟月落犹望，忆梦天明未回。<br>
　　今日便令歌者，唱兄诗送一杯。<p>卷356_44 「答乐天临都驿见赠」刘禹锡<br>
　　北固山边波浪，东都城里风尘。<br>
　　世事不同心事，新人何似故人。<p>卷356_45 「再赠乐天」刘禹锡<br>
　　一政政官轧轧，一年年老。<br>
　　身外名何足算，别来诗且同吟。<p>卷356_46 「酬杨侍郎凭见寄」刘禹锡<br>
　　十年毛羽摧颓，一旦天书召回。<br>
　　看看瓜时欲到，故侯也好归来。 
<p>　　　　　　　　　　　　　　卷三百五十七<p>卷357_1 「春有情篇」刘禹锡<br>
　　为问游春侣，春情何处寻。花含欲语意，草有斗生心。<br>
　　雨频催发色，云轻不作阴。纵令无月夜，芳兴暗中深。<p>卷357_2 「七夕二首」刘禹锡<br>
　　河鼓灵旗动，嫦娥破镜斜。满空天是幕，徐转斗为车。<br>
　　机罢犹安石，桥成不碍槎。谁知观津女，竟夕望云涯。<br>
　　天衢启云帐，神驭上星桥。初喜渡河汉，频惊转斗杓。<br>
　　馀霞张锦幛，轻电闪红绡。非是人间世，还悲后会遥。<p>卷357_3 「边风行」刘禹锡<br>
　　边马萧萧鸣，边风满碛生。暗添弓箭力，斗上鼓鼙声。<br>
　　袭月寒晕起，吹云阴阵成。将军占气候，出号夜翻营。<p>卷357_4 「送工部萧郎中刑部李郎中…兼中丞分命充京西京北覆粮使」刘禹锡<br>
　　霜简映金章，相辉同舍郎。天威巡虎落，星使出鸳行。<br>
　　尊俎成全策，京坻阅见粮。归来虏尘灭，画地奏明光。<p>卷357_5 「送太常萧博士弃官归养赴东都」刘禹锡<br>
　　兄弟尽鸳鸾，归心切问安。贪荣五彩服，遂挂两梁冠。<br>
　　侍膳曾调鼎，循陔更握兰。从今别君后，长忆德星看。<p>卷357_6 「送河南皇甫少尹赴绛州」刘禹锡<br>
　　祖帐临周道，前旌指晋城。午桥群吏散，亥字老人迎。<br>
　　诗酒同行乐，别离方见情。从此洛阳社，吟咏属书生。<p>卷357_7 「发华州留别张侍御」刘禹锡<br>
　　束简下延阁，买符驱短辕。同人惜分袂，结念醉芳樽。<br>
　　切切别弦急，萧萧征骑烦。临岐无限意，相视却忘言。<p>卷357_8 「奉送家兄归王屋山隐居二首」刘禹锡<br>
　　洛阳天坛上，依稀似玉京。夜分先见日，月静远闻笙。<br>
　　云路将鸡犬，丹台有姓名。古来成道者，兄弟亦同行。<br>
　　春来山事好，归去亦逍遥。水净苔莎色，露香芝X苗。<br>
　　登台吸瑞景，飞步翼神飙。愿荐埙篪曲，相将学玉箫。<p>卷357_9 
「送王师鲁协律赴湖南使幕（即永穆公之孙）」刘禹锡<br>
　　翩翩马上郎，驱传渡三湘。橘树沙洲暗，松醪酒肆香。<br>
　　素风传竹帛，高价聘琳琅。楚水多兰芷，何人事搴芳。<p>卷357_10 
「送赵中丞自司金郎转官参山南令狐仆射幕府」刘禹锡<br>
　　绿树满褒斜，西南蜀路赊。驿门临白草，县道入黄花。<br>
　　相府开油幕，门生逐绛纱。行看布政后，还从入京华。<p>卷357_11 「送卢处士归嵩山别业」刘禹锡<br>
　　世业嵩山隐，云深无四邻。药炉烧姹女，酒瓮贮贤人。<br>
　　晚日华阴雾，秋风函谷尘。送君从此去，铃阁少谈宾。<p>卷357_12 「洛中送崔司业使君扶侍赴唐州」刘禹锡<br>
　　绿野芳城路，残春柳絮飞。风鸣XZ马，日照老莱衣。<br>
　　洛苑鱼书至，江村雁户归。相思望淮水，双鲤不应稀。<p>卷357_13 「送李友路秀才赴举」刘禹锡<br>
　　谁怜相门子，不语望秋山。生长绮纨内，辛勤笔砚间。<br>
　　荣亲在名字，好学弃官班。伫俟明年桂，高堂开笑颜。<p>卷357_14 「送从弟郎中赴浙西」刘禹锡<br>
　　衔命出尚书，新恩换使车。汉庭无右者，梁苑重归欤。<br>
　　又食建业水，曾依京口居。共经何限事，宾主两如初。<p>卷357_15 「送元上人归稽亭」刘禹锡<br>
　　重叠稽亭路，山僧归独行。远峰斜日影，本寺旧钟声。<br>
　　徒侣问新事，烟云怆别情。应夸乞食处，踏遍凤凰城。<p>卷357_16 「赠别君素上人诗」刘禹锡<br>
　　穷巷唯秋草，高僧独扣门。相欢如旧识，问法到无言。<br>
　　水为风生浪，珠非尘可昏。悟来皆是道，此别不销魂。<p>卷357_17 「送深法师游南岳（上人本住资圣寺）」刘禹锡<br>
　　师在白云乡，名登善法堂。十方传句偈，八部会坛场。<br>
　　飞锡无定所，宝书留旧房。唯应衔果雁，相送至衡阳。<p>卷357_18 「赠别约师」刘禹锡<br>
　　师逢吴兴守，相伴住禅扃。春雨同栽树，秋灯对讲经。<br>
　　庐山曾结社，桂水远扬z.话旧还惆怅，天南望柳星。<p>卷357_19 「秋日过鸿举法师寺院，便送归江陵」刘禹锡<br>
　　看画长廊遍，寻僧一径幽。小池兼鹤净，古木带蝉秋。<br>
　　客至茶烟起，禽归讲席收。浮杯明日去，相望水悠悠。<p>卷357_20 「春日退朝」刘禹锡<br>
　　紫陌夜来雨，南山朝下看。戟枝迎日动，阁影助松寒。<br>
　　瑞气转绡e，游光泛波澜。御沟新柳色，处处拂归鞍。<p>卷357_21 
「蜀先主庙（汉末谣，黄牛白腹，五铢当复）」刘禹锡<br>
　　天地英雄气，千秋尚凛然。势分三足鼎，业复五铢钱。<br>
　　得相能开国，生儿不象贤。凄凉蜀故妓，来舞魏宫前。<p>卷357_22 「经东都安国观九仙公主旧院作」刘禹锡<br>
　　仙院御沟东，今来事不同。门开青草日，楼闭绿杨风。<br>
　　将犬升天路，披云赴月宫。武皇曾驻跸，亲问主人翁。<p>卷357_23 「观八阵图」刘禹锡<br>
　　轩皇传上略，蜀相运神机。水落龙蛇出，沙平鹅鹳飞。<br>
　　波涛无动势，鳞介避馀威。会有知兵者，临流指是非。<p>卷357_24 「八月十五日夜玩月」刘禹锡<br>
　　天将今夜月，一遍洗寰瀛。暑退九霄净，秋澄万景清。<br>
　　星辰让光彩，风露发晶英。能变人间世，然是玉京。<p>卷357_25 「太和戊申岁大有年诏赐百僚出城观秋稼…盛事以俟采诗者」刘禹锡<br>
　　长安铜雀鸣，秋稼与云平。玉烛调寒暑，金风报顺成。<br>
　　川原呈上瑞，恩泽赐闲行。欲反重城掩，犹闻歌吹声。<p>卷357_26 「金陵怀古」刘禹锡<br>
　　潮满冶城渚，日斜征虏亭。蔡洲新草绿，幕府旧烟青。<br>
　　兴废由人事，山川空地形。后庭花一曲，幽怨不堪听。<p>卷357_27 「昼居池上亭独吟」刘禹锡<br>
　　日午树阴正，独吟池上亭。静看蜂教诲，闲想鹤仪形。<br>
　　法酒调神气，清琴入性灵。浩然机已息，几杖复何铭。<p>卷357_28 
「分司东都蒙襄阳李司徒相公书问因以奉寄」刘禹锡<br>
　　早忝金马客，晚为商洛翁。知名四海内，多病一生中。<br>
　　举世往还尽，何人心事同。几时登岘首，恃旧揖三公。<p>卷357_29 
「门下相公荣加册命，天下同欢忝沐眷私，辄感申贺」刘禹锡<br>
　　册命出宸衷，官仪自古崇。特膺平土拜，光赞格天功。<br>
　　再佩扶阳印，常乘鲍氏骢。七贤遗老在，犹得咏清风。<p>卷357_30 「病中一二禅客见问，因以谢之」刘禹锡<br>
　　劳动诸贤者，同来问病夫。添炉烹雀舌，洒水净龙须。<br>
　　身是芭蕉喻，行须筇竹扶。医王有妙药，能乞一丸无。<p>卷357_31 「秋江晚泊」刘禹锡<br>
　　长泊起秋色，空江涵霁晖。暮霞千万状，宾鸿次第飞。<br>
　　古戍见旗迥，荒村闻犬稀。轲峨上客，劝酒夜相依。<p>卷357_32 「步出武陵东亭临江寓望」刘禹锡<br>
　　鹰至感风候，霜馀变林麓。孤帆带日来，寒江转沙曲。<br>
　　戍摇旗影动，津晚橹声促。月上彩霞收，渔歌远相续。<p>卷357_33 「秋日送客至潜水驿」刘禹锡<br>
　　候吏立沙际，田家连竹溪。枫林社日鼓，茅屋午时鸡。<br>
　　鹊噪晚禾地，蝶飞秋草畦。驿楼宫树近，疲马再三嘶。<p>卷357_34 「湖州崔郎中曹长寄三癖诗自言癖在诗与琴酒…四韵以谢之」刘禹锡<br>
　　视事画屏中，自称三癖翁。管弦泛春渚，旌旆拂晴虹。<br>
　　酒对青山月，琴韵白O风。会书团扇上，知君文字工。<p>卷357_35 「为郎分司寄上都同舍」刘禹锡<br>
　　籍通金马门，家在铜驼陌。省闼昼无尘，宫树朝凝碧。<br>
　　荒街浅深辙，古渡潺石。唯有嵩丘云，堪夸早朝客。<p>卷357_36 「登陕州北楼却忆京师亲友」刘禹锡<br>
　　独上百尺楼，目穷思亦愁。初日遍露草，野田荒悠悠。<br>
　　尘息长道白，林清宿烟收。回首云深处，永怀乡旧游。<p>卷357_37 「途中早发」刘禹锡<br>
　　中庭望启明，促促事晨征。寒树鸟初动，霜桥人未行。<br>
　　水流白烟起，日上彩霞生。隐士应高枕，无人问姓名。<p>卷357_38 「陕州河亭陪韦五大夫雪后眺望因以留别与韦有…迁贬而归」刘禹锡<br>
　　雪霁太阳津，城池表里春。河流添马颊，原色动龙鳞。<br>
　　万里独归客，一杯逢故人。登高向西望，关路正飞尘。<p>卷357_39 「城东闲游」刘禹锡<br>
　　借问池台主，多居要路津。千金买绝境，永日属闲人。<br>
　　竹径萦纡入，花林委曲巡。斜阳众客散，空锁一园春。<p>卷357_40 「罢郡归洛阳闲居」刘禹锡<br>
　　十年江海守，旦夕有归心。及此西还日，空成东武吟。<br>
　　花间数杯酒，月下一张琴。闻说功名事，依前惜寸阴。<p>卷357_41 「晚泊牛渚」刘禹锡<br>
　　芦苇晚风起，秋江鳞甲生。残霞忽变色，游雁有馀声。<br>
　　戍鼓音响绝，渔家灯火明。无人能咏史，独自月中行。<p>卷357_42 「宿诚禅师山房题赠二首」刘禹锡<br>
　　宴坐白云端，清江直下看。来人望金刹，讲席绕香坛。<br>
　　虎啸夜林动，鼍鸣秋涧寒。众音徒起灭，心在净中观。<br>
　　不出孤峰上，人间四十秋。视身如传舍，阅世似东流。<br>
　　法为因缘立，心从次第修。中宵问真偈，有住是吾忧。<p>卷357_43 「赠澧州高大夫司马霞寓」刘禹锡<br>
　　前年牧锦城，马蹋血泥行。千里追戎首，三军许勇名。<br>
　　残兵疑鹤唳，空垒辩乌声。一误云中级，南游湘水清。<p>卷357_44 「闻董评事疾因以书赠（董生奉内典）」刘禹锡<br>
　　繁露传家学，青莲译梵书。火风乖四大，文字废三馀。<br>
　　欹枕昼眠静，折巾秋鬓疏。武皇思视草，谁许茂陵居。<p>卷357_45 「咏庭梅寄人（一作庭梅咏寄人）」刘禹锡<br>
　　早花常犯寒，繁实常苦酸。何事上春日，坐令芳意阑。<br>
　　夭桃定相笑，游妓肯回看。君问调金鼎，方知正味难。<p>卷357_46 「德宗神武孝文皇帝挽歌二首」刘禹锡<br>
　　出震清多难，乘时播大钧。操弦调六气，挥翰动三辰。<br>
　　运偶升天日，哀深率土人。瑶池无辙迹，谁见属车尘。<br>
　　凤拥铭旌，威迟异吉行。汉仪陈秘器，楚挽咽繁声。<br>
　　驻辞清庙，凝笳背直城。唯应留内传，知是向蓬瀛。<p>卷357_47 「敬宗睿武昭愍孝皇帝挽歌三首」刘禹锡<br>
　　宝历方无限，仙期忽有涯。事亲崇汉礼，传圣法殷家。<br>
　　晚出芙蓉阙，春归棠棣华。玉轮今日动，不是画云车。<br>
　　任贤劳梦寐，登位富春秋。欲遂东人幸，宁虞杞国忧。<br>
　　长杨收羽骑，太液泊龙舟。惟有衣冠在，年年怆月游。<br>
　　讲学金华殿，亲耕钩盾田。侍臣容谏猎，方士信求仙。<br>
　　虹影俄侵日，龙髯不上天。空馀水银海，长照夜灯前。<p>卷357_48 「文宗元圣昭献孝皇帝挽歌三首」刘禹锡<br>
　　继体三才理，承颜九族亲。禹功留海内，殷历付天伦。<br>
　　调露曲常在，秋风词尚新。本支方百代，先让棣华春。<br>
　　月落宫车动，风凄仪仗闲。路唯瞻凤，人尚想龙颜。<br>
　　御宇方无事，乘云遂不还。圣情悲望处，沉日下西山。<br>
　　享国十五载，升天千万年。龙镳仙路远，骑吹礼容全。<br>
　　日下初陵外，人悲旧剑前。周南有遗老，掩泪望秦川。<p>卷357_49 「故相国燕国公于司空挽歌二首」刘禹锡<br>
　　雕弓封旧国，黑继前功。十年镇南雍，九命作司空。<br>
　　池台乐事尽，箫鼓葬仪雄。一代英豪气，晓散白杨风。<br>
　　阴山贵公子，来葬五陵西。前马悲无主，犹带朔风嘶。<br>
　　汉水晋山郭，襄阳白铜L.至今有遗爱，日暮人凄凄。<p>卷357_50 「伤丘中丞」刘禹锡<br>
　　邺下杀才子，苍茫冤气凝。枯杨映漳水，野火上西陵。<br>
　　马鬣今无所，龙门昔共登。何人为吊客，唯是有青蝇。<p>卷357_51 「河南观察使故相国袁公挽歌三首」刘禹锡<br>
　　五驱龙虎节，一入凤凰池。令尹自无喜，羊公人不疑。<br>
　　天归京兆日，叶下洞庭时。湘水秋风至，凄凉吹素旗。<br>
　　丹矸⒔皋，人悲雁亦号。湘南罢亥市，汉上改词曹。<br>
　　表墓双碑立，尊名一字褒。尝闻平楚狱，为报里门高。<br>
　　返葬三千里，荆衡达帝畿。逢人即故吏，拜奠尽沾衣。<br>
　　地得青乌相，宾惊白鹤飞。五公碑尚在，今日亦同归。<p>卷357_52 
「哭王仆射相公（名播，时兼盐铁，暴薨）」刘禹锡<br>
　　子侯一日病，滕公千载归。门庭怆已变，风物澹无辉。<br>
　　群吏谒新府，旧宾沾素衣。歌堂忽暮哭，贺雀尽惊飞。<p>卷357_53 
「伤韦宾客（自工部尚书除宾客，一作伤韦宾客缜）」刘禹锡<br>
　　韦公八十馀，位至六尚书。五福唯无富，一生谁得如。<br>
　　桂枝攀最久，兰省出仍初。海内时流尽，何人动素车。<p>卷357_54 「再经故元九相公宅池上作」刘禹锡<br>
　　故池春又至，一到一伤情。雁鹜群犹下，蛙螟衣已生。<br>
　　竹丛身后长，台势雨来倾。六尺孤安在，人间未有名。<p>卷357_55 「请告东归发灞桥却寄诸僚友」刘禹锡<br>
　　征徒出灞澹回首伤如何。故人云雨散，满目山川多。<br>
　　行车无停轨，流景同迅波。前欢渐成昔，感叹益劳歌。<p>卷357_56 「初至长安（时自外郡再授郎官）」刘禹锡<br>
　　左迁凡二纪，重见帝城春。老大归朝客，平安出岭人。<br>
　　每行经旧处，却想似前身。不改南山色，其馀事事新。<p>卷357_57 「岁杪将发楚州呈乐天」刘禹锡<br>
　　楚泽雪初霁，楚城春欲归。清淮变寒色，远树含清晖。<br>
　　原野已多思，风霜潜减威。与君同旅雁，北向刷毛衣。<p>卷357_58 「鹤叹二首」刘禹锡<br>
　　寂寞一双鹤，主人在西京。故巢吴苑树，深院洛阳城。<br>
　　徐引竹间步，远含云外情。谁怜好风月，邻舍夜吹笙。<br>
　　丹顶宜承日，霜翎不染泥。爱池能久立，看月未成栖。<br>
　　一院春草长，三山归路迷。主人朝谒早，贪养汝南鸡。<p>卷357_59 「答白刑部闻新蝉」刘禹锡<br>
　　蝉声未发前，已自感流年。一入凄凉耳，如闻断续弦。<br>
　　晴清依露叶，晚急畏霞天。何事秋卿咏，逢时亦悄然。<p>卷357_60 「和裴相公寄白侍郎求双鹤」刘禹锡<br>
　　皎皎华亭鹤，来随太守船。青云意长在，沧海别经年。<br>
　　留滞清洛苑，裴回明月天。何如凤池上，双舞入祥烟。<p>卷357_61 「终南秋雪」刘禹锡<br>
　　南岭见秋雪，千门生早寒。闲时驻马望，高处卷帘看。<br>
　　雾散琼枝出，日斜铅粉残。偏宜曲江上，倒影入清澜。<p>卷357_62 「和乐天早寒」刘禹锡<br>
　　雨引苔侵壁，风驱叶拥阶。久留闲客话，宿请老僧斋。<br>
　　酒瓮新陈接，书签次第排。然自有处，摇落不伤怀。<p>卷357_63 「曲江春望」刘禹锡<br>
　　凤城烟雨歇，万象含佳气。酒后人倒狂，花时天似醉。<br>
　　三春车马客，一代繁华地。何事独伤怀，少年曾得意。<p>卷357_64 
「同乐天和微之深春二十首（同用家花车斜四韵）」刘禹锡<br>
　　何处深春好，春深万乘家。宫门皆映柳，辇路尽穿花。<br>
　　池色连天汉，城形象帝车。旌旗暖风里，猎猎向西斜。<br>
　　何处深春好，春深阿母家。瑶池长不夜，珠树正开花。<br>
　　桥峻通星渚，楼暄近日车。层城十二阙，相对日西斜。<br>
　　何处深春好，春深执政家。恩光贪捧日，贵重不看花。<br>
　　玉馔堂交印，沙堤柱碍车。多门一已闭，直道更无斜。<br>
　　何处深春好，春深大镇家。前旌光照日，后骑蹙成花。<br>
　　节院收衙队，球场簇看车。广筵歌舞散，书号夕阳斜。<br>
　　何处深春多，春深贵戚家。枥嘶无价马，庭发有名花。<br>
　　欲进宫人食，先薰命妇车。晚归长带酒，冠盖任倾斜。<br>
　　何处深春好，春深恩泽家。炉添龙脑炷，绶结虎头花。<br>
　　宾客珠成履，婴孩锦缚车。画堂帘幕外，来去燕飞斜。<br>
　　何处深春好，春深京兆家。人眉新柳叶，马色醉桃花。<br>
　　盗息无鸣鼓，朝回自走车。能令帝城外，不敢径由斜。<br>
　　何处深春好，春深刺史家。夜阑犹命乐，雨甚亦寻花。<br>
　　傲客多凭酒，新姬苦上车。公门吏散后，风摆戟衣斜。<br>
　　何处深春好，春深羽客家。芝田绕舍色，杏树满山花。<br>
　　云是淮王宅，风为列子车。古坛操简处，一径入林斜。<br>
　　何处深春好，春深小隐家。芟庭留野菜，撼树去狂花。<br>
　　醉酒一千日，贮书三十车。雉衣从露体，不敢有馀斜。<br>
　　何处深春好，春深富室家。唯多贮金帛，不拟负莺花。<br>
　　国乐呼联辔，行厨载满车。归来看理曲，灯下宝钗斜。<br>
　　何处深春好，春深豪士家。多沽味浓酒，贵买色深花。<br>
　　已臂鹰随马，连催妓上车。城南踏青处，村落逐原斜。<br>
　　何处深春好，春深贵胄家。迎呼偏熟客，拣选最多花。<br>
　　饮馔开华幄，笙歌出钿车。兴酣樽易罄，连泻酒瓶斜。<br>
　　何处深春好，春深唱第家。名传一纸榜，兴管九衢花。<br>
　　荐听诸侯乐，来随计吏车。杏园抛曲处，挥袖向风斜。<br>
　　何处深春好，春深少妇家。能偷新禁曲，自剪入时花。<br>
　　追逐同游伴，平章贵价车。从来不堕马，故遣髻鬟斜。<br>
　　何处深春好，春深幼女家。双鬟梳顶髻，两面绣裙花。<br>
　　妆坏频临镜，身轻不占车。秋千争次第，牵拽彩绳斜。<br>
　　何处深春好，春深兰若家。当香收柏叶，养蜜近梨花。<br>
　　野径宜行乐，游人尽驻车。菜园篱落短，遥见桔槔斜。<br>
　　何处深春好，春深老宿家。小栏围蕙草，高架引藤花。<br>
　　四字香书印，三乘壁画车。迟回听句偈，双树晚阴斜。<br>
　　何处深春好，春深种莳家。分畦十字水，接树两般花。<br>
　　栉比栽篱槿，咿哑转井车。可怜高处望，棋布不曾斜。<br>
　　何处深春好，春深稚子家。争骑一竿竹，偷折四邻花。<br>
　　笑击羊皮鼓，行牵犊颔车。中庭贪夜戏，不觉玉绳斜。<p>卷357_65 「赠眼医婆罗门僧」刘禹锡<br>
　　三秋伤望眼，终日哭途穷。两目今先暗，中年似老翁。<br>
　　看朱渐成碧，羞日不禁风。师有金篦术，如何为发蒙。<p>卷357_66 「海门潮别浩初师」刘禹锡<br>
　　前日过萧寺，看师上讲筵。都上礼白足，施者散金钱。<br>
　　方便无非教，经行不废禅。还知习居士，发论侍弥天。 
<p>　　　　　　　　　　　　　　卷三百五十八<p>卷358_1 「始闻蝉有怀白宾客去岁白有闻蝉见寄诗…兼遣报君知之句」刘禹锡<br>
　　蝉韵极清切，始闻何处悲。人含不平意，景值欲秋时。<br>
　　此岁方晚，谁家无别离。君言催我老，已是去年诗。<p>卷358_2 「赠乐天」刘禹锡<br>
　　一别旧游尽，相逢俱涕零。在人虽晚达，于树似冬青。<br>
　　痛饮连宵醉，狂吟满坐听。终期抛印绶，共占少微星。<p>卷358_3 
「到郡未浃日登西楼见乐天题诗因即事以寄」刘禹锡<br>
　　湖上收宿雨，城中无昼尘。楼依新柳贵，池带乱苔青。<br>
　　云水正一望，簿书来绕身。烟波洞庭路，愧彼扁舟人。<p>卷358_4 「秋夕不寐寄乐天」刘禹锡<br>
　　洞户夜帘卷，华堂秋簟清。萤飞过池影，蛩思绕阶声。<br>
　　老枕知将雨，高窗报欲明。何人谙此景，远问白先生。<p>卷358_5 「冬日晨兴寄乐天」刘禹锡<br>
　　庭树晓禽动，郡楼残点声。灯挑红烬落，酒暖白光生。<br>
　　发少嫌梳利，颜衰恨镜明。独吟谁应和，须寄洛阳城。<p>卷358_6 「答乐天见忆」刘禹锡<br>
　　与老无期约，到来如等闲。偏伤朋友尽，移兴子孙间。<br>
　　笔底心无毒，杯前胆不h.唯馀忆君梦，飞过武牢关。<p>卷358_7 「和乐天诮失婢榜者」刘禹锡<br>
　　把镜朝犹在，添香夜不归。鸳鸯拂瓦去，鹦鹉透笼飞。<br>
　　不逐张公子，即随刘武威。新知正相乐，从此脱青衣。<p>卷358_8 
「八月十五日夜半云开然后玩月因书一时之景寄呈乐天」刘禹锡<br>
　　半夜碧云收，中天素月流。开城邀好客，置酒赏清秋。<br>
　　影透衣香润，光凝歌黛愁。斜辉犹可玩，移宴上西楼。<p>卷358_9 「秋日书怀寄白宾客」刘禹锡<br>
　　州远雄无益，年高健亦衰。兴情逢酒在，筋力上楼知。<br>
　　蝉噪芳意尽，雁来愁望时。商山紫芝客，应不向秋悲。<p>卷358_10 「酬乐天初冬早寒见寄」刘禹锡<br>
　　乍起衣犹冷，微吟帽半欹。霜凝南屋瓦，鸡唱后园枝。<br>
　　洛水碧云晓，吴宫黄叶时。两传千里意，书札不如诗。<p>卷358_11 「和令狐相公郡斋对紫薇花」刘禹锡<br>
　　明丽碧天霞，丰茸紫绶花。香闻荀令宅，艳入孝王家。<br>
　　几岁自荣乐，高情方叹嗟。有人移上苑，犹足占年华。<p>卷358_12 「令狐相公俯赠篇章斐然仰谢」刘禹锡<br>
　　鄂渚临流别，梁园冲雪来。旅愁随冻释，欢意待花开。<br>
　　城晓乌频起，池春雁欲回。饮和心自醉，何必管弦催。<p>卷358_13 「酬令狐相公早秋见寄」刘禹锡<br>
　　公来第四秋，乐国号无愁。军士游书肆，商人占酒楼。<br>
　　熊罴交黑槊，宾客满青油。今日文章主，梁王不姓刘。<p>卷358_14 「和令狐相公入潼关」刘禹锡<br>
　　寒光照旌节，关路晓无尘。吏谒前丞相，山迎旧主人。<br>
　　东瞻军府静，西望敕书频。心共黄河水，同升天汉津。<p>卷358_15 「和令狐相公寻白阁老见留小饮因赠」刘禹锡<br>
　　傲士更逢酒，乐天仍对花。文章管星历，情兴占年华。<br>
　　宦达翻思退，名高却不夸。惟存浩然气，相共赏烟霞。<p>卷358_16 「酬令狐相公雪中游玄都见忆」刘禹锡<br>
　　好雪动高情，心期在玉京。人披鹤氅出，马踏象筵行。<br>
　　照耀楼台变，淋漓松桂清。玄都留五字，使入步虚声。<p>卷358_17 
「和令狐相公以司空裴相见招南亭看雪四韵」刘禹锡<br>
　　重门不下关，枢务有馀闲。上客同看雪，高亭尽见山。<br>
　　瑞呈霄汉外，兴入笑言间。知是平阳会，人人带酒还。<p>卷358_18 「和郓州令狐相公春晚对花」刘禹锡<br>
　　朱门退公后，高兴对花枝。望阙无穷思，看书欲尽时。<br>
　　含芳朝竞发，凝艳晚相宜。人意殷勤惜，狂风岂得知。<p>卷358_19 「酬令狐相公春日言怀见寄」刘禹锡<br>
　　前陪看花处，邻里近王昌。今想临戎地，旌旗出汶阳。<br>
　　营飞柳絮雪，门耀戟枝霜。东望清河水，心随上郎。<p>卷358_20 「途次大梁雪中奉天平令狐相公书问兼…形于短篇以申仰谢」刘禹锡<br>
　　远守宦情薄，故人书信来。共曾花下别，今独雪中回。<br>
　　纸尾得新什，眉头还暂开。此时同雁鹜，池上一徘徊。<p>卷358_21 「酬令狐相公秋怀见寄」刘禹锡<br>
　　寂寞蝉声静，差池燕羽回。秋风怜越绝，朔气想台骀。<br>
　　相去数千里，无因同一杯。殷勤望飞雁，新自塞垣来。<p>卷358_22 「酬太原令狐相公见寄」刘禹锡<br>
　　书信来天外，琼瑶满匣中。衣冠南渡远，旌节北门雄。<br>
　　鹤唳华亭月，马嘶榆塞风。山川几千里，惟有两心同。<p>卷358_23 「酬令狐相公岁暮远怀见寄（依韵）」刘禹锡<br>
　　别侣孤鹤怨，冲天威凤归。容光一以间，梦想是耶非。<br>
　　芳讯远弥重，知音老更稀。不如湖上雁，北向整毛衣。<p>卷358_24 「酬令狐相公亲仁郭家花下即事见寄」刘禹锡<br>
　　荀令园林好，山公游赏频。岂无花下侣，远望眼中人。<br>
　　斜日渐移影，落英纷委尘。一吟相思曲，惆怅江南春。<p>卷358_25 「酬令狐相公首夏闲居书怀见寄」刘禹锡<br>
　　蕙草芳未歇，绿槐阴已成。金唯独酌，瑶瑟有离声。<br>
　　翔泳各殊势，篇章空寄情。应怜三十载，未变使君名。<p>卷358_26 
「酬令狐相公庭前白菊花谢偶书所怀见寄」刘禹锡<br>
　　数丛如雪色，一旦冒霜开。寒蕊差池落，清香断续来。<br>
　　思深含别怨，芳谢惜年催。千里难同赏，看看又早梅。<p>卷358_27 「酬令狐相公季冬南郊宿斋见寄」刘禹锡<br>
　　坛下雪初霁，南城冻欲生。斋心祠上帝，高步领名卿。<br>
　　沐浴含芳泽，周旋听佩声。犹怜广平守，寂寞竟何成。<p>卷358_28 「贞元中侍郎舅氏牧华州时余再忝科第前后…因成篇题旧寺」刘禹锡<br>
　　曾作关中客，频经伏毒岩。晴烟沙苑树，晚日渭川帆。<br>
　　昔是青春貌，今悲白雪髯。郡楼空一望，含意卷高帘。<p>卷358_29 「酬令狐相公杏园花下饮有怀见寄」刘禹锡<br>
　　年年曲江望，花发即经过。未饮心先醉，临风思倍多。<br>
　　三春看又尽，两地欲如何。日望长安道，空成劳者歌。<p>卷358_30 「令狐相公见示题洋州崔侍郎宅双木瓜花顷…来什辄成和章」刘禹锡<br>
　　金牛蜀路远，玉树帝城春。荣耀生华馆，逢迎欠主人。<br>
　　帘前疑小雪，墙外丽行尘。来去皆回首，情深是德邻。<p>卷358_31 「和令狐相公春早朝回盐铁使院中作」刘禹锡<br>
　　柳动御沟清，威迟堤上行。城隅日未过，山色雨初晴。<br>
　　莺避传呼起，花临府署明。簿书盈几案，要自有高情。<p>卷358_32 「和令狐仆射相公题龙回寺」刘禹锡<br>
　　兹地回銮日，皇家禅圣时。路无胡马迹，人识汉官仪。<br>
　　天子旌旗度，法王龙象随。知怀去家叹，经此益迟迟。<p>卷358_33 
「令狐相公频示新什早春南望遐想汉中因抒短章以寄情愫」刘禹锡<br>
　　军城临汉水，旌旆起春风。远思见江草，归心看塞鸿。<br>
　　野花沿古道，新叶映行宫。惟有诗兼酒，朝朝两不同。<p>卷358_34 「和令狐相公咏栀子花」刘禹锡<br>
　　蜀国花已尽，越桃今已开。色疑琼树倚，香似玉京来。<br>
　　且赏同心处，那忧别叶催。佳人如拟咏，何必待寒梅。<p>卷358_35 「酬令狐相公新蝉见寄」刘禹锡<br>
　　相去三千里，闻蝉同此时。清吟晓露叶，愁噪夕阳枝。<br>
　　忽尔弦断绝，俄闻管参差。洛桥碧云晚，西望佳人期。<p>卷358_36 「酬乐天闲卧见寄」刘禹锡<br>
　　散诞向阳眠，将闲敌地仙。诗情茶助爽，药力酒能宣。<br>
　　风碎竹间日，露明池底天。同年未同隐，缘欠买山钱。<p>卷358_37 「酬乐天小亭寒夜有怀」刘禹锡<br>
　　寒夜阴云起，疏林宿鸟惊。斜风闪灯影，迸雪打窗声。<br>
　　竟夕不能寐，同年知此情。汉皇无奈老，何况本书生。<p>卷358_38 「将之官留辞裴令公留守」刘禹锡<br>
　　祖帐临伊水，前旌指渭河。风烟里数少，云雨别情多。<br>
　　重叠受恩久，回如命何。东山与东阁，终异再经过。<p>卷358_39 「酬喜相遇同州与乐天替代」刘禹锡<br>
　　旧托松心契，新交竹使符。行年同甲子，筋力羡丁夫。<br>
　　别后诗成帙，携来酒满壶。今朝停五马，不独为罗敷。<p>卷358_40 「闲坐忆乐天以诗问酒熟未」刘禹锡<br>
　　案头开缥帙，肘后检青囊。唯有达生理，应无治老方。<br>
　　减书存眼力，省事养心王。君酒何时熟，相携入醉乡。<p>卷358_41 「秋中暑退赠乐天」刘禹锡<br>
　　暑服宜秋著，清琴入夜弹。人情皆向菊，风意欲摧兰。<br>
　　岁稔贫心泰，天凉病体安。相逢取次第，却甚少年欢。<p>卷358_42 
「乐天池馆夏景方妍白莲初开彩舟空泊唯邀缁侣因以戏之」刘禹锡<br>
　　池馆今正好，主人何寂然。白莲方出水，碧树未鸣蝉。<br>
　　静室宵闻磬，斋厨晚绝烟。蕃僧如共载，应不是神仙。<p>卷358_43 「酬乐天感秋凉见寄」刘禹锡<br>
　　庭晚初辨色，林秋微有声。槿衰犹强笑，莲迥却多情。<br>
　　檐燕归心动，鞲鹰俊气生。闲人占闲景，酒熟且同倾。<p>卷358_44 「秋晚新晴夜月如练有怀乐天」刘禹锡<br>
　　雨歇晚霞明，风调夜景清。月高微晕散，云薄细鳞生。<br>
　　露草百虫思，秋林千叶声。相望一步地，脉脉万重情。<p>卷358_45 「新秋对月寄乐天」刘禹锡<br>
　　月露发光彩，此时方见秋。夜凉金气应，天静火星流。<br>
　　蛩响偏依井，萤飞直过楼。相知尽白首，清景复追游。<p>卷358_46 「酬乐天小台晚坐见忆」刘禹锡<br>
　　小台堪远望，独上清秋时。有酒无人劝，看山只自知。<br>
　　幽禽啭新竹，孤莲落静池。高门勿遽掩，好客无前期。<p>卷358_47 「早秋雨后寄乐天」刘禹锡<br>
　　夜云起河汉，朝雨洒高林。梧叶先风落，草虫迎湿吟。<br>
　　簟凉扇恩薄，室静琴思深。且喜炎前别，安能怀寸阴。<p>卷358_48 「秋晚病中乐天以诗见问力疾奉酬」刘禹锡<br>
　　耳虚多听远，展转晨鸡鸣。一室背灯卧，中宵扫叶声。<br>
　　兰芳经雨败，鹤病得秋轻。肯踏衡门草，唯应是友生。<p>卷358_49 「和乐天烧药不成命酒独醉」刘禹锡<br>
　　九转欲成就，百神应主持。婴啼鼎上去，老貌镜前悲。<br>
　　却顾空丹灶，回心向酒卮。醺然耳热后，暂似少年时。<p>卷358_50 「元日乐天见过因举酒为贺」刘禹锡<br>
　　渐入有年数，喜逢新岁来。震方天籁动，寅位帝车回。<br>
　　门巷扫残雪，林园惊早梅。与君同甲子，寿酒让先杯。<p>卷358_51 
「酬马大夫以愚献通草茇葜酒感通拔二字因而寄别之作」刘禹锡<br>
　　泥沙难振拔，谁复问穷通。莫讶提壶赠，家传枕曲风。<br>
　　成谣独酌后，深意片言中。不进终无已，应须荀令公。<p>卷358_52 
「奉和司空裴相公中书即事通简旧僚之作」刘禹锡<br>
　　谭笑在岩廊，人人尽所长。仪形见山立，文字动星光。<br>
　　日运丹青笔，时看赤白囊。伫闻戎马息，入贺领鸳行。<p>卷358_53 
「微之镇武昌中路见寄蓝桥怀旧之作凄然继和兼寄安平」刘禹锡<br>
　　今日油幢引，他年黄纸追。同为三楚客，独有九霄期。<br>
　　宿草恨长在，伤禽飞尚迟。武昌应已到，新柳映红旗。<p>卷358_54 「将赴苏州途出洛阳留守李相公累申宴饯宠行…以申仰谢」刘禹锡<br>
　　岁杪风物动，雪馀宫苑晴。兔园宾客至，金谷管弦声。<br>
　　洛水故人别，吴宫新燕迎。越郎忧不浅，怀袖有琼英。<p>卷358_55 「牛相公留守见示城外新墅有溪竹秋月亲情多往…兼命同作」刘禹锡<br>
　　别墅洛城外，月明村野通。光辉满地上，丝管发舟中。<br>
　　堤艳菊花露，岛凉松叶风。高情限清禁，寒漏滴深宫。<p>卷358_56 「牛相公林亭雨后偶成」刘禹锡<br>
　　飞雨过池阁，浮光生草树。新竹开粉奁，初莲k香注。<br>
　　野花无时节，水鸟自来去。若问知境人，人间第一处。<p>卷358_57 「酬滑州李尚书秋日见寄」刘禹锡<br>
　　一入石渠署，三闻宫树蝉。丹霄未得路，白发又添年。<br>
　　双节外台贵，孤箫中禁传。征黄在旦夕，早晚发南燕。<p>卷358_58 「和西川李尚书汉州微月游房太尉西湖」刘禹锡<br>
　　木落汉川夜，西湖悬玉钩。旌旗环水次，舟楫泛中流。<br>
　　目极想前事，神交如共游。瑶琴久已绝，松韵自悲秋。<p>卷358_59 「和重题」刘禹锡<br>
　　林端落照尽，湖上远岚清。水榭芝兰室，仙舟鱼鸟情。<br>
　　人琴久寂寞，烟月若平生。一泛钓璜处，再吟锵玉声。<p>卷358_60 
「酬李相公喜归乡国自巩县夜泛洛水见寄」刘禹锡<br>
　　巩树烟月上，清光含碧流。且无三已色，犹泛五湖舟。<br>
　　鹏息风还起，凤归林正秋。虽攀小山桂，此地不淹留。<p>卷358_61 「和李相公平泉潭上喜见初月」刘禹锡<br>
　　家山见初月，林壑悄无尘。幽境此何夕，清光如为人。<br>
　　潭空破镜入，风动翠蛾埂；嵯蛩龃巴，追思伊洛滨。<p>卷358_62 
「和李相公初归平泉过龙门南岭遥望山居即事」刘禹锡<br>
　　暂别明庭去，初随优诏还。曾为鹏鸟赋，喜过凿龙山。<br>
　　新墅烟火起，野程泉石间。岩廊人望在，只得片时闲。<p>卷358_63 「和李相公以平泉新墅获方外之名因为诗…兼见寄之什」刘禹锡<br>
　　业继韦平后，家依昆阆间。恩华辞北第，潇洒爱东山。<br>
　　满室图书在，入门松菊闲。垂天虽暂息，一举出人寰。<p>卷358_64 
「发苏州后登武丘寺望海楼（一作望梅楼）」刘禹锡<br>
　　独宿望海楼，夜深珍木冷。僧房已闭户，山月方出岭。<br>
　　碧池涵剑彩，宝刹摇星影。却忆郡斋中，虚眠此时景。<p>卷358_65 「松江送处州奚使君」刘禹锡<br>
　　吴越古今路，沧波朝夕流。从来别离地，能使管弦愁。<br>
　　江草带烟暮，海云含雨秋。知君五陵客，不乐石门游。<p>卷358_66 「题报恩寺」刘禹锡<br>
　　云外支硎寺，名声敌虎丘。石文留马迹，峰势耸牛头。<br>
　　泉眼潜通海，松门预带秋。迟回好风景，王谢昔曾游。<p>卷358_67 
「罢郡姑苏北归渡扬子津（后首一作姑苏台诗）」刘禹锡<br>
　　几岁悲南国，今朝赋北征。归心渡江勇，病体得秋轻。<br>
　　海阔石门小，城高粉堞明。金山旧游寺，过岸听钟声。<br>
　　故国荒台在，前临震泽波。绮罗随世尽，麋鹿古时多。<br>
　　筑用金m力，摧因石鼠窠。昔年雕辇路，唯有采樵歌。<p>卷358_68 「寻汪道士不遇」刘禹锡<br>
　　仙子东南秀，泠然善驭风。笙歌五云里，天地一壶中。<br>
　　受金华洞，焚香玉帝宫。我来君闭户，应是向崆峒。<p>卷358_69 「谢柳子厚寄叠石砚」刘禹锡<br>
　　常时同砚席，寄砚感离群。清越敲寒玉，参差叠碧云。<br>
　　烟岚N斐，水墨两氛氲。好与陶贞白，松窗写紫文。<p>卷358_70 「元日感怀」刘禹锡<br>
　　振蛰春潜至，湘南人未归。身加一日长，心觉去年非。<br>
　　燎火委虚烬，儿童f彩衣。异乡无旧识，车马到门稀。<p>卷358_71 「谢宣州崔相公赐马」刘禹锡<br>
　　浮云金络膝，昨日别朱轮。衔草如怀恋，嘶风尚意频。<br>
　　曾将比君子，不是换佳人。从此西归路，应容蹑后尘。<p>卷358_72 「南中书来」刘禹锡<br>
　　君书问风俗，此地接炎州。淫祀多青鬼，居人少白头。<br>
　　旅情偏在夜，乡思岂唯秋。每羡朝宗水，门前尽日流。<p>卷358_73 「题招隐寺」刘禹锡<br>
　　隐士遗尘在，高僧精舍开。地形临渚断，江势触山回。<br>
　　楚野花多思，南禽声例哀。殷勤最高顶，闲即望乡来。<p>卷358_74 「思归寄山中友人」刘禹锡<br>
　　萧条对秋色，相忆在云泉。木落病身死，潮平归思悬。<br>
　　凉钟山顶寺，暝火渡头船。此地非吾士，闲留又一年。<p>卷358_75 「有感」刘禹锡<br>
　　死且不自觉，其馀安可论。昨宵凤池客，今日雀罗门。<br>
　　骑吏尘未息，铭旌风已翻。平生红粉爱，惟解哭黄昏。<p>卷358_76 
「途次敷水驿伏睹华州舅氏昔日行县题诗处潸然有感」刘禹锡<br>
　　昔日股肱守，朱轮兹地游。繁华日已谢，章句此空留。<br>
　　蔓草佳城闭，故林棠树秋。今来重垂泪，不忍过西州。<p>卷358_77 
「奉和郑相公以考功十弟山姜花俯赐篇咏」刘禹锡<br>
　　采撷黄姜蕊，封题青琐闱。共闻调膳日，正是退朝归。<br>
　　响为纤筵发，情随彩翰飞。故将天下宝，万里与光辉。<p>卷358_78 「题淳于髡墓」刘禹锡<br>
　　生为齐赘婿，死作楚先贤。应以客卿葬，故临官道边。<br>
　　寓言本多兴，放意能合权。我有一石酒，置君坟树前。　　　　　　　　　　　　　　卷三百五十九<p>卷359_1 「送春词」刘禹锡<br>
　　昨来楼上迎春处，今日登楼又送归。兰蕊残妆含露泣，<br>
　　柳条长袖向风挥。佳人对镜容颜改，楚客临江心事违。<br>
　　万古至今同此恨，无如一醉尽忘机。<p>卷359_2 「送李尚书镇滑州」刘禹锡<br>
　　南徐报政入文昌，东郡须才别建章。视草名高同蜀客，<br>
　　拥旄年少胜荀郎。黄河一曲当城下，缇骑千重照路傍。<br>
　　自古相门还出相，如今人望在岩廊。<p>卷359_3 「送浑大夫赴丰州」刘禹锡<br>
　　凤衔新诏降恩华，又见旌旗出浑家。故吏来辞辛属国，<br>
　　精兵愿逐李轻车。毡裘君长迎风驭，锦带酋豪踏雪衙。<br>
　　其奈明年好春日，无人唤看牡丹花。<p>卷359_4 「送源中丞充新罗册立使（侍中之孙）」刘禹锡<br>
　　相门才子称华簪，持节东行捧德音。身带霜威辞凤阙，<br>
　　口传天语到鸡林。烟开鳌背千寻碧，日浴鲸波万顷金。<br>
　　想见扶桑受恩处，一时西拜尽倾心。<p>卷359_5 
「送王司马之陕州（自太常丞授，工为诗）」刘禹锡<br>
　　暂辍清斋出太常，空携诗卷赴甘棠。府公既有朝中旧，<br>
　　司马应容酒后狂。案牍来时唯署字，风烟入兴便成章。<br>
　　两京大道多游客，每遇词人战一场。<p>卷359_6 「洛中送杨处厚入关便游蜀」刘禹锡<br>
　　洛阳秋日正凄凄，君去西秦更向西。旧学三冬今转富，<br>
　　曾伤六翮养初齐。王城晓入窥丹凤，蜀路晴来见碧鸡。<br>
　　早识卧龙应有分，不妨从此蹑丹梯。<p>卷359_7 「送周使君罢渝州归郢州别墅」刘禹锡<br>
　　君思郢上吟归去，故自渝南掷郡章。野戍岸边留画舸，<br>
　　绿萝阴下到山庄。池荷雨后衣香起，庭草春深绶带长。<br>
　　只恐鸣驺催上道，不容待得晚菘尝。<p>卷359_8 「奉送浙西李仆射相公赴镇」刘禹锡<br>
　　建节东行是旧游，欢声喜气满吴州。郡人重得黄丞相，<br>
　　童子争迎郭细侯。诏下初辞温室树，梦中先到景阳楼。<br>
　　自怜不识平津阁，遥望旌旗汝水头。<p>卷359_9 
「重送浙西李相公顷廉问江南已经七载…领旧地新加旌旄」刘禹锡<br>
　　江北万人看玉节，江南千骑引金铙。凤从池上游沧海，<br>
　　鹤到辽东识旧巢。城下清波含百谷，窗中远岫列三茅。<br>
　　碧鸡白马回翔久，却忆朱方是乐郊。<p>卷359_10 
「送前进士蔡京赴学究科（时崔相公、杨尚书掌选）」刘禹锡<br>
　　耳闻战鼓带经锄，振发声名自里闾。已是世间能赋客，<br>
　　更攻窗下绝编书。朱门达者谁能识，绛帐书生尽不如。<br>
　　幸遇天官旧丞相，知君无翼上空虚。<p>卷359_11 「送唐舍人出镇闽中」刘禹锡<br>
　　暂辞鸳鹭出蓬瀛，忽拥貔貅镇粤城。闽岭夏云迎皂盖，<br>
　　建溪秋树映红旌。山川远地由来好，富贵当年别有情。<br>
　　了却人间婚嫁事，复归朝右作公卿。<p>卷359_12 「送李中丞赴楚州」刘禹锡<br>
　　缇骑朱旗入楚城，士林皆贺振家声。儿童但喜迎宾守，<br>
　　故吏犹应记姓名。万顷水田连郭秀，四时烟月映淮清。<br>
　　忆君初得昆山玉，同向扬州携手行。<p>卷359_13 
「奉送李户部侍郎自河南尹再除本官归阙」刘禹锡<br>
　　昔年内署振雄词，今日东都结去思。宫女犹传洞箫赋，<br>
　　国人先咏衮衣诗。华星却复文昌位，别鹤重归太乙池。<br>
　　想到金闺待通籍，一时惊喜见风仪。<p>卷359_14 「送蕲州李郎中赴任」刘禹锡<br>
　　楚关蕲水路非赊，东望云山日夕佳。薤叶照人呈夏簟，<br>
　　松花满碗试新茶。楼中饮兴因明月，江上诗情为晚霞。<br>
　　北地交亲长引领，早将玄鬓到京华。<p>卷359_15 「送国子令狐博士赴兴元觐省」刘禹锡<br>
　　相门才子高阳族，学省清资五品官。谏院过时荣棣萼，<br>
　　谢庭归去踏芝兰。山中花带烟岚晚，栈底江涵雪水寒。<br>
　　伯仲到家人尽贺，柳营莲府递相欢。<p>卷359_16 「送李二十九兄员外赴宁使幕」刘禹锡<br>
　　家袭韦平身业文，素风清白至今贫。南宫通籍新郎吏，<br>
　　西候从戎旧主人。城外草黄秋有雪，烽头烟静虏无尘。<br>
　　鼎门为别霜天晓，把离觞三五巡。<p>卷359_17 
「送分司陈郎中只召直史馆重修三圣实录」刘禹锡<br>
　　蝉鸣官树引行车，言自成周赴玉除。远取南朝贵公子，<br>
　　重修东观帝王书。常时载笔窥金匮，暇日登楼到石渠。<br>
　　若问旧人刘子政，如今白首在南徐。<p>卷359_18 「送慧则法师归上都因呈广宣上人」刘禹锡<br>
　　昨日东林看讲时，都人象马蹋琉璃。雪山童子应前世，<br>
　　金粟如来是本师。一锡言归九城路，三衣曾拂万年枝。<br>
　　休公久别如相问，楚客逢秋心更悲。<p>卷359_19 「送义舟师却还黔南」刘禹锡<br>
　　黔江秋水浸云霓，独泛慈航路不迷。猿窥斋林叶动，<br>
　　蛟龙闻咒浪花低。如莲半偈心常悟，问菊新诗手自携。<br>
　　常说摩围似灵鹫，却将山屐上丹梯。<p>卷359_20 「送景玄师东归」刘禹锡<br>
　　东林寺里一沙弥，心爱当时才子诗。山下偶随流水出，<br>
　　秋来却赴白云期。滩头蹑屐挑沙菜，路上停舟读古碑。<br>
　　想到旧房抛锡杖，小松应有过檐枝。<p>卷359_21 「汉寿城春望」刘禹锡<br>
　　汉寿城边野草春，荒祠古墓对荆榛。田中牧竖烧刍狗，<br>
　　陌上行人看石麟。华表半空经霹雳，碑文才见满埃尘。<br>
　　不知何日东瀛变，此地还成要路津。<p>卷359_22 「荆门道怀古」刘禹锡<br>
　　南国山川旧帝畿，宋台梁馆尚依稀。马嘶古道行人歇，<br>
　　麦秀空城野雉飞。风吹落叶填宫井，火入荒陵化宝衣。<br>
　　徒使词臣庾开府，咸阳终日苦思归。<p>卷359_23 
「朗州窦员外见示与澧州元郎中郡斋赠答…因以继和」刘禹锡<br>
　　鸳鹭差池出建章，彩旗朱户蔚相望。新恩共理犬牙地，<br>
　　昨日同含鸡舌香。白芷江边分驿路，山桃蹊外接甘棠。<br>
　　应怜一罢金闺籍，枉渚逢春十度伤。<p>卷359_24 「早春对雪奉寄澧州元郎中」刘禹锡<br>
　　新赐鱼书墨未干，贤人暂出远人安。朝驱旌旆行时令，<br>
　　夜见星辰忆旧官。梅蕊覆阶铃阁暖，雪峰当户戟枝寒。<br>
　　宁知楚客思公子，北望长吟澧有兰。<p>卷359_25 
「窦朗州见示与澧州元郎中早秋赠答命同作」刘禹锡<br>
　　邻境诸侯同舍郎，芷江兰浦恨无梁。秋风门外旌旗动，<br>
　　晓露庭中橘柚香。玉簟微凉宜白昼，金笳入暮应清商，<br>
　　骚人昨夜闻_，不叹流年惜众芳。<p>卷359_26 「松滋渡望峡中」刘禹锡<br>
　　渡头轻雨洒寒梅，云际溶溶雪水来。梦渚草长迷楚望，<br>
　　夷陵土黑有秦灰。巴人泪应猿声落，蜀客船从鸟道回。<br>
　　十二碧峰何处所，永安宫外是荒台。<p>卷359_27 
「衢州徐员外使君遗以缟兼竹书箱因成一篇用答佳贶」刘禹锡<br>
　　烂柯山下旧仙郎，列宿来添婺女光。远放歌声分白，<br>
　　知传家学与青箱。水朝沧海何时去，兰在幽林亦自芳。<br>
　　闻说天台有遗爱，人将琪树比甘棠。<p>卷359_28 「唐秀才赠端州紫石砚，以诗答之」刘禹锡<br>
　　端州石砚人间重，赠我因知正草玄。阙里庙堂空旧物，<br>
　　开方灶下岂天然。玉蜍吐水霞光静，彩翰摇风绛锦鲜。<br>
　　此日佣工记名姓，因君数到墨池前。<p>卷359_29 「览董评事思归之什因以诗赠」刘禹锡<br>
　　几年油幕佐征东，却泛沧浪狎钓童。欹枕醉眠成戏蝶，<br>
　　抱琴闲望送归鸿。文儒自袭胶西相，倚伏能齐塞上翁。<br>
　　更说扁舟动乡思，青菰已熟奈秋风。<p>卷359_30 
「谢寺双桧（扬州法云寺谢镇西宅，古桧存焉）」刘禹锡<br>
　　双桧苍然古貌奇，含烟吐雾郁参差。晚依禅客当金殿，<br>
　　初对将军映画旗。龙象界中成宝盖，鸳鸯瓦上出高枝。<br>
　　长明灯是前朝焰，曾照青青年少时。<p>卷359_31 「寄杨八寿州」刘禹锡<br>
　　风猎红旗入寿春，满城歌舞向朱轮。八公山下清淮水，<br>
　　千骑尘中白面人。桂岭雨馀多鹤迹，茗园晴望似龙鳞。<br>
　　圣朝方用敢言者，次第应须旧谏臣。<p>卷359_32 「洛中寺北楼见贺监草书题诗」刘禹锡<br>
　　高楼贺监昔曾登，壁上笔踪龙虎腾。中国书流尚皇象，<br>
　　北朝文士重徐陵。偶因独见空惊目，恨不同时便伏膺。<br>
　　唯恐尘埃转磨灭，再三珍重嘱山僧。<p>卷359_33 
「闻韩宾擢第归觐以诗美之兼贺韩十五曹长时韩牧永州」刘禹锡<br>
　　零陵香草满郊s，丹穴雏飞入翠屏。孝若归来成画赞，<br>
　　孟阳别后有山铭。兰陔旧地花才结，桂树新枝色更青。<br>
　　为报儒林丈人道，如今从此鬓星星。<p>卷359_34 
「宣上人远寄和礼部王侍郎放榜后诗，因而继和」刘禹锡<br>
　　礼闱新榜动长安，九陌人人走马看。一日声名遍天下，<br>
　　满城桃李属春官。自吟白雪诠词赋，指示青云借羽翰。<br>
　　借问至公谁印可，支郎天眼定中观。<p>卷359_35 「赠东岳张炼师」刘禹锡<br>
　　东岳真人张炼师，高情雅淡世间稀。堪为列女书青简，<br>
　　久事元君住翠微。金缕机中抛锦字，玉清台上著霓衣。<br>
　　云衢不要吹箫伴，只拟乘鸾独自飞。<p>卷359_36 「秘书崔少监见示坠马长句，因而和之」刘禹锡<br>
　　麟台少监旧仙郎，洛水桥边坠马伤。尘污腰间青襞绶，<br>
　　风飘掌下紫游缰。上车著作应来问，折臂三公定送方。<br>
　　犹赖德全如醉者，不妨吟咏入篇章。<p>卷359_37 「寄杨虢州与之旧姻」刘禹锡<br>
　　避地江湖知几春，今来本郡拥朱轮。阮郎无复里中旧，<br>
　　杨仆却为关外人。各系一官难命驾，每怀前好易沾巾。<br>
　　玉城山里多灵药，摆落功名且养神。<p>卷359_38 
「秋日题窦员外崇德里新居（窦时判度支案）」刘禹锡<br>
　　长爱街西风景闲，到君居处暂开颜。清光门外一渠水，<br>
　　秋色墙头数点山。疏种碧松通月朗，多栽红药待春还。<br>
　　莫言堆案无馀地，认得诗人在此间。<p>卷359_39 
「蒙恩转仪曹郎依前充集贤学士举韩潮州自代因寄七言」刘禹锡<br>
　　翔鸾阙下谢恩初，通籍由来在石渠。暂入南宫判祥瑞，<br>
　　还归内殿阅图书。故人犹在三江外，同病凡经二纪馀。<br>
　　今日荐君嗟久滞，不惟文体似相如。<p>卷359_40 
「途次华州陪钱大夫登城北楼春望因睹李崔令狐…题此诗」刘禹锡<br>
　　城楼四望出风尘，见尽关西渭北春。百二山河雄上国，<br>
　　一双旌旆委名臣。壁中今日题诗处，天上同时草诏人。<br>
　　莫怪老郎呈滥吹，宦途虽别旧情亲。<p>卷359_41 「始闻秋风」刘禹锡<br>
　　昔看黄菊与君别，今听玄蝉我却回。五夜飕v枕前觉，<br>
　　一年颜状镜中来。马思边草拳毛动，雕眄青云睡眼开。<br>
　　天地肃清堪四望，为君扶病上高台。<p>卷359_42 「洛中初冬拜表有怀上京故人」刘禹锡<br>
　　凤楼南面控三条，拜表郎官早渡桥。清洛晓光铺碧簟，<br>
　　上阳霜叶剪红绡。省门簪组初成列，云路鸳鸾想退朝。<br>
　　寄谢殷勤九天侣，抢榆水击各逍遥。<p>卷359_43 
「尉迟郎中见示自南迁牵复却至洛城东旧居之作因以和之」刘禹锡<br>
　　曾遭飞语十年谪，新受恩光万里还。朝服不妨游洛浦，<br>
　　郊园依旧看嵩山。竹含天籁清商乐，水绕庭台碧玉环。<br>
　　留作功成退身地，如今只是暂时闲。<p>卷359_44 「洛中酬福建陈判官见赠」刘禹锡<br>
　　潦倒声名拥肿材，一生多故苦回。南宫旧籍遥相管，<br>
　　东洛闲门昼未开。静对道流论药石，偶逢词客与琼瑰。<br>
　　怪君近日文锋利，新向延平看剑来。<p>卷359_45 
「和苏十郎中谢病闲居时严常侍萧给事…有二毛之作」刘禹锡<br>
　　清羸隐几望云空，左掖鸳鸾到室中。一卷素书消永日，<br>
　　数茎斑发对秋风。菱花照后容虽改，蓍草占来命已通。<br>
　　莫怪人人惊早白，缘君尚是黑头翁。<p>卷359_46 「酬淮南廖参谋秋夕见过之作」刘禹锡<br>
　　扬州从事夜相寻，无限新诗月下吟。初服已惊玄发长，<br>
　　高情犹向碧云深。语馀时举一杯酒，坐久方闻四处砧。<br>
　　不逐繁华访闲散，知君摆落俗人心。<p>卷359_47 「题王郎中宣义里新居」刘禹锡<br>
　　爱君新买街西宅，客到如游杜间。雨后退朝贪种树，<br>
　　申时出省趁看山。门前巷陌三条近，墙内池亭万境闲。<br>
　　见拟移居作邻里，不论时节请开关。<p>卷359_48 
「酬朗州崔员外与任十四兄侍御同过鄙人旧居…时守吴郡」刘禹锡<br>
　　昔日居邻招屈亭，枫林橘树鹧鸪声。一辞御苑青门去，<br>
　　十见蛮江白芷生。自此曾沾宣室召，如今又守阖闾城。<br>
　　何人万里能相忆，同舍仙郎与外兄。<p>卷359_49 「刘驸马水亭避暑」刘禹锡<br>
　　千竿竹翠数莲红，水阁虚凉玉簟空。琥珀盏红疑漏酒，<br>
　　水晶帘莹更通风。赐冰满碗沉朱实，法馔盈盘覆碧笼。<br>
　　尽日逍遥避烦暑，再三珍重主人翁。<p>卷359_50 
「述旧贺迁寄陕虢孙常侍（南宫、左辅，两处交代）」刘禹锡<br>
　　南宫幸袭芝兰后，左辅曾交印绶来。多病未离清洛苑，<br>
　　新恩已历望仙台。关头古塞桃林静，城下长河竹箭回。<br>
　　闻说随车有零雨，此时偏动子荆才。<p>卷359_51 
「江陵严司空见示与成都武相公唱和，因命同作」刘禹锡<br>
　　南荆西蜀大行台，幕府旌门相对开。名重三司平水土，<br>
　　威雄八阵役风雷。彩云朝望青城起，锦浪秋经白帝来。<br>
　　不是郢中清唱发，谁当丞相锾觳拧<p>卷359_52 「庙庭偃松诗」刘禹锡<br>
　　势轧枝偏根已危，高情一见与扶持。忽从憔悴有生意，<br>
　　却为离披无俗姿。影入岩廊行乐处，韵含天籁宿斋时。<br>
　　谢公莫道东山去，待取阴成满凤池。<p>卷359_53 
「赠致仕滕庶子先辈（时及第人中最老）」刘禹锡<br>
　　朝服归来昼锦荣，登科记上更无兄。寿觞每使曾孙献，<br>
　　胜境长携众妓行。矍铄据鞍时骋健，殷勤把酒尚多情。<br>
　　凌寒却向山阴去，衣绣郎君雪里行。<p>卷359_54 「哭吕衡州，时予方谪居」刘禹锡<br>
　　一夜霜风凋玉芝，苍生望绝士林悲。空怀济世安人略，<br>
　　不见男婚女嫁时。遗草一函归太史，旅坟三尺近要离。<br>
　　朔方徙岁行当满，欲为君刊第二碑。<p>卷359_55 
「夔州窦员外使君见示悼妓诗顾余尝识之因命同作」刘禹锡<br>
　　前年曾见两鬟时，今日惊吟悼妓诗。凤管学成知有籍，<br>
　　龙媒欲换叹无期。空廊月照常行地，后院花开旧折枝。<br>
　　寂寞鱼山青草里，何人更立智琼祠。<p>卷359_56 
「窦夔州见寄寒食日忆故姬小红吹笙，因和之」刘禹锡<br>
　　鸾声窈眇管参差，清韵初调众乐随。幽院妆成花下弄，<br>
　　高楼月好夜深吹。忽惊暮雨飘零尽，唯有朝云梦想期。<br>
　　闻道今年寒食日，东山旧路独行迟。<p>卷359_57 
「哭庞京兆（少年有俊气，常擢制科之首）」刘禹锡<br>
　　俊骨英才气然，策名飞步冠群贤。逢时已自致高位。<br>
　　得疾还因倚少年。天上别归京兆府，人间空数茂陵阡。<br>
　　今朝帐哭君处，前日见铺歌舞筵。<p>卷359_58 「送李庚先辈赴选」刘禹锡<br>
　　一家何啻十朱轮，诸父双飞秉大钧。曾脱素衣参幕客，<br>
　　却为精舍读书人。离筵雒水侵杯色，征路函关向晚尘。<br>
　　今日山公旧宾主，知君不负帝城春。<p>卷359_59 
「阳山庙观赛神（梁松南征至此，遂为其神，在朗州）」刘禹锡<br>
　　汉家都尉旧征蛮，血食如今配此山，曲盖幽深苍桧下，<br>
　　洞箫愁绝翠屏间。荆巫脉脉传神语，野老娑娑起醉颜。<br>
　　日落风生庙门外，几人连蹋竹歌还。<p>卷359_60 「送僧元倍游」刘禹锡<br>
　　宝书翻译学初成，振锡如飞白足轻。彭泽因家凡几世，<br>
　　灵山预会是前生。传灯已悟无为理，濡露犹怀罔极情。<br>
　　从此多逢大居士，何人不愿解珠璎。<p>卷359_61 「赠日本僧智藏」刘禹锡<br>
　　浮杯万里过沧溟，遍礼名山适性灵。深夜降龙潭水黑，<br>
　　新秋放鹤野田青。身无彼我那怀土，心会真如不读经。<br>
　　为问中华学道者，几人雄猛得宁馨。<p>卷359_62 「送元简上人适越」刘禹锡<br>
　　孤云出岫本无依，胜境名山即是归。久向吴门游好寺，<br>
　　还思越水洗尘机。浙江涛惊狮子吼，稽岭峰疑灵鹫飞。<br>
　　更入天台石桥去，垂珠璀璨拂三衣。<p>卷359_63 
「送宗密上人归南山草堂寺，因谒河南尹白侍郎」刘禹锡<br>
　　宿习修来得慧根，多闻第一却忘言。自从七祖传心印，<br>
　　不要三乘入便门。东泛沧江寻古迹，西归紫阁出尘喧。<br>
　　河南白尹大檀越，好把真经相对翻。<p>卷359_64 「西塞山怀古」刘禹锡<br>
　　西晋楼船下益州，金陵王气黯然收。千寻铁锁沉江底，<br>
　　一片降幡出石头。人世几回伤往事，山形依旧枕江流。<br>
　　今逢四海为家日，故垒萧萧芦荻秋。<p>卷359_65 
「广宣上人寄在蜀与韦令公唱和诗卷因以令公…诗示之」刘禹锡<br>
　　碧云佳句久传芳，曾向成都住草堂。振锡常过长者宅，<br>
　　披衣犹带令公香。一时风景添诗思，八部人天入道场。<br>
　　若许相期同结社，吾家本自有柴桑。 
<p>　　　　　　　　　　　　　　　卷三百六十<p>卷360_1 「白舍人自杭州寄新诗有柳色春藏苏小家…寄浙东元相公」刘禹锡<br>
　　钱塘山水有奇声，暂谪仙官领百城。女妓还闻名小小，<br>
　　使君谁许唤卿卿。鳌惊震海风雷起，蜃斗嘘天楼阁成。<br>
　　莫道骚人在三楚，文星今向斗牛明。<p>卷360_2 
「春日书怀，寄东洛白二十二杨八二庶子」刘禹锡<br>
　　曾向空门学坐禅，如今万事尽忘筌。眼前名利同春梦，<br>
　　醉里风情敌少年。野草芳菲红锦地，游丝撩乱碧罗天。<br>
　　心知洛下闲才子，不作诗魔即酒颠。<p>卷360_3 「白舍人见酬拙诗，因以寄谢」刘禹锡<br>
　　虽陪三品散班中，资历从来事不同。名姓也曾镌石柱，<br>
　　诗篇未得上屏风。甘陵旧党凋零尽，魏阙新知礼数崇。<br>
　　烟水五湖如有伴，犹应堪作钓鱼翁。<p>卷360_4 
「白舍人曹长寄新诗，有游宴之盛，因以戏酬」刘禹锡<br>
　　苏州刺史例能诗，西掖今来替左司。二八城门开道路，<br>
　　五千兵马引旌旗。水通山寺笙歌去，骑过虹桥剑戟随。<br>
　　若共吴王斗百草，不如应是欠西施。<p>卷360_5 
「苏州白舍人寄新诗，有叹早白无儿之句，因以赠之」刘禹锡<br>
　　莫嗟华发与无儿，却是人间久远期。雪里高山头白早，<br>
　　海中仙果子生迟。于公必有高门庆，谢守何烦晓镜悲。<br>
　　幸免如新分非浅，祝君长咏梦熊诗。<p>卷360_6 「酬乐天扬州初逢席上见赠」刘禹锡<br>
　　巴山楚水凄凉地，二十三年弃置身。怀旧空吟闻笛赋，<br>
　　到乡翻似烂柯人。沉舟侧畔千帆过，病树前头万木春。<br>
　　今日听君歌一曲，暂凭杯酒长精神。<p>卷360_7 「罢郡归洛途次山阳，留辞郭中丞使君」刘禹锡<br>
　　自到山阳不许辞，高斋日夜有佳期。管弦正合看书院，<br>
　　语笑方酣各咏诗。银汉雪晴褰翠幕，清淮月影落金卮。<br>
　　洛阳归客明朝去，容趁城东花发时。<p>卷360_8 
「楚州开元寺北院枸杞临井繁茂可观群贤赋诗因以继和」刘禹锡<br>
　　僧房药树依寒井，井有香泉树有灵。翠黛叶生笼石L，<br>
　　殷红子熟照铜瓶。枝繁本是仙人杖，根老新成瑞犬形。<br>
　　上品功能甘露味，还知一勺可延龄。<p>卷360_9 「和乐天鹦鹉」刘禹锡<br>
　　养来鹦鹉觜初红，宜在朱楼绣户中。频学唤人缘性慧，<br>
　　偏能识主为情通。敛毛睡足难销日，翅愁时愿见风。<br>
　　谁遣聪明好颜色，事须安置入深笼。<p>卷360_10 
「洛中逢白监同话游梁之乐，因寄宣武令狐相公」刘禹锡<br>
　　曾经谢病各游梁，今日相逢忆孝王。少有一身兼将相，<br>
　　更能四面占文章。开颜坐上催飞盏，回首庭中看舞枪。<br>
　　借问风前兼月下，不知何客对胡床。<p>卷360_11 
「河南王少尹宅燕张常侍白舍人兼呈卢郎中李员外二副使」刘禹锡<br>
　　将星夜落使星来，三省清臣到外台。事重各衔天子诏，<br>
　　礼成同把故人杯。卷帘松竹雪初霁，满院池塘春欲回。<br>
　　第一林亭迎好客，殷勤莫惜玉山颓。<p>卷360_12 「和宣武令狐相公郡斋对新竹」刘禹锡<br>
　　新竹韵晓风，隔窗依砌尚蒙笼。数间素壁初开后，<br>
　　一段清光入坐中。欹枕闲看知自适，含毫朗咏与谁同。<br>
　　此君若欲长相见，政事堂东有旧丛。<p>卷360_13 「和乐天送鹤上裴相公别鹤之作」刘禹锡<br>
　　昨日看成送鹤诗，高笼提出白云司。朱门乍入应迷路，<br>
　　玉树容栖莫拣枝。双舞庭中花落处，数声池上月明时。<br>
　　三山碧海不归去，且向人间呈羽仪。<p>卷360_14 「阙下待传点呈诸同舍」刘禹锡<br>
　　禁漏晨钟声欲绝，旌旗组绶影相交。殿含佳气当龙首，<br>
　　阁倚晴天见凤巢。山色葱笼丹槛外，霞光泛滟翠松梢。<br>
　　多惭再入金门籍，不敢为文学解嘲。<p>卷360_15 「和乐天以镜换酒」刘禹锡<br>
　　把取菱花百炼镜，换他竹叶十旬杯。姑佳崂现漳讶ィ<br>
　　蘸甲须欢便到来。妍丑太分迷忌讳，松乔俱傲绝嫌猜。<br>
　　校量功力相千万，好去从空白玉台。<p>卷360_16 「同乐天送河南冯尹学士」刘禹锡<br>
　　可怜五马风流地，暂辍金貂侍从才。阁上掩书刘向去，<br>
　　门前修刺孔融来。崤陵路静寒无雨，洛水桥长昼起雷。<br>
　　共羡府中棠棣好，先于城外百花开。<p>卷360_17 「同白二十二赠王山人」刘禹锡<br>
　　爱名之世忘名客，多事之时无事身。古老相传见来久，<br>
　　岁年虽变貌常新。飞章上达三清路，受平交五岳神。<br>
　　笑听咚咚朝暮鼓，只能催得市朝人。<p>卷360_18 「题集贤阁」刘禹锡<br>
　　凤池西畔图书府，玉树玲珑景气闲。长听馀风送天乐，<br>
　　时登高阁望人寰。青山云绕栏干外，紫殿香来步武间。<br>
　　曾是先贤翔集地，每看壁记一惭颜。<p>卷360_19 「和令狐相公初归京国赋诗言怀」刘禹锡<br>
　　凌云羽翮锾觳牛扬历中枢与外台。相印昔辞东阁去，<br>
　　将星还拱北辰来。殿庭捧日缨入，阁道看山曳履回。<br>
　　口不言功心自适，吟诗酿酒待花开。<p>卷360_20 「和乐天南园试小乐」刘禹锡<br>
　　闲步南园烟雨晴，遥闻丝竹出墙声。欲抛丹笔三川去，<br>
　　先教清商一部成。花木手栽偏有兴，歌词自作别生情。<br>
　　多才遇景皆能咏，当日人传满凤城。<p>卷360_21 「答乐天戏赠」刘禹锡<br>
　　才子声名白侍郎，风流虽老尚难当。诗情逸似陶彭泽，<br>
　　斋日多如周太常。LL将心求净法，时时偷眼看春光。<br>
　　知君技痒思欢宴，欲倩天魔破道场。<p>卷360_22 
「同乐天送令狐相公赴东都留守（自户部尚书拜）」刘禹锡<br>
　　尚书剑履出明光，居守旌旗赴洛阳。世上功名兼将相，<br>
　　人间声价是文章。衙门晓辟分天仗，宾幕初开辟省郎。<br>
　　从发坡头向东望，春风处处有甘棠。<p>卷360_23 
「刑部白侍郎谢病长告，改宾客分司，以诗赠别」刘禹锡<br>
　　鼎食华轩到眼前，拂衣高谢岂徒然。九霄路上辞朝客，<br>
　　四皓丛中作少年。他日卧龙终得雨，今朝放鹤且冲天。<br>
　　洛阳旧有衡茆在，亦拟抽身伴地仙。<p>卷360_24 「和留守令狐相公答白宾客」刘禹锡<br>
　　麦陇和风吹树枝，商山逸客出关时。身无拘束起长晚，<br>
　　路足交亲行自迟。官拂象筵终日待，私将鸡黍几人期。<br>
　　君来不用飞书报，万户先从纸贵知。<p>卷360_25 
「酬郓州令狐相公官舍言怀见寄兼呈乐天」刘禹锡<br>
　　词人各在一涯居，声味虽同迹自疏。佳句传因多好事，<br>
　　尽题稀为不便书。已通戎略逢黄石，仍占星文耀碧虚。<br>
　　闻说朝天在来岁，霸陵春色待行车。<p>卷360_26 「吟白乐天哭崔儿二篇，怆然寄赠」刘禹锡<br>
　　吟君苦调我沾缨，能使无情尽有情。四望车中心未释，<br>
　　千秋亭下赋初成。庭梧已有栖雏处，池鹤今无子和声。<br>
　　从此期君比琼树，一枝吹折一枝生。<p>卷360_27 「答乐天所寄咏怀，且释其枯树之叹」刘禹锡<br>
　　衙前有乐馔常精，宅内连池酒任倾。自是官高无狎客，<br>
　　不论年长少欢情。骊龙颔被探珠去，老蚌胚还应月生。<br>
　　莫羡三春桃与李，桂花成实向秋荣。<p>卷360_28 「赴苏州酬别乐天」刘禹锡<br>
　　吴郡鱼书下紫宸，长安厩吏送朱轮。二南风化承遗爱，<br>
　　八咏声名蹑后尘。梁氏夫妻为寄客，陆家兄弟是州民。<br>
　　江城春日追游处，共忆东归旧主人。<p>卷360_29 「福先寺雪中酬别乐天」刘禹锡<br>
　　龙门宾客会龙宫，东去旌旗驻上东。二八笙歌云幕下，<br>
　　三千世界雪花中。离堂未暗排红烛，别曲含凄r晚风。<br>
　　才子从今一分散，便将诗咏向吴侬。<p>卷360_30 「和乐天耳顺吟兼寄敦诗」刘禹锡<br>
　　吟君新什慰蹉跎，屈指同登耳顺科。邓禹功成三纪事，<br>
　　孔融书就八年多。已经将相谁能尔，抛却丞郎争奈何。<br>
　　独恨长洲数千里，且随鱼鸟泛烟波。<p>卷360_31 「和白侍郎送令狐相公镇太原」刘禹锡<br>
　　十万天兵貂锦衣，晋城风日斗生辉。行台仆射深恩重，<br>
　　从事中郎旧路归。叠鼓蹙成汾水浪，闪旗惊断塞鸿飞。<br>
　　边庭自此无烽火，拥节还来坐紫微。<p>卷360_32 「酬乐天见寄」刘禹锡<br>
　　元君后辈先零落，崔相同年不少留。华屋坐来能几日，<br>
　　夜台归去便千秋。背时犹自居三品，得老终须卜一丘。<br>
　　若使吾徒还早达，亦应箫鼓入松楸。<p>卷360_33 「乐天寄重和晚达冬青一篇，因成再答」刘禹锡<br>
　　风云变化饶年少，光景蹉跎属老夫。秋隼得时凌汗漫，<br>
　　寒龟饮气受泥涂。东隅有失谁能免，北叟之言岂便无。<br>
　　振臂犹堪呼一掷，争知掌下不成卢。<p>卷360_34 
「河南白尹有喜崔宾客归洛兼见怀长句，因而继和」刘禹锡<br>
　　几年侍从作名臣，却向青云索得身。朝士忽为方外士，<br>
　　主人仍是眼中人。双鸾游处天京好，五马行时海峤春。<br>
　　遥羡光阴不虚掷，肯令丝竹暂生尘。<p>卷360_35 「和杨师皋给事伤小姬英英」刘禹锡<br>
　　见学胡琴见艺成，今朝追想几伤情。酉一ㄏ鲁市虑。<br>
　　放拨灯前谢改名。但是好花皆易落，从来尤物不长生。<br>
　　鸾台夜直衣衾冷，云雨无因入禁城。<p>卷360_36 
「和乐天洛下醉吟，寄太原令狐相公，兼见怀长句」刘禹锡<br>
　　旧相临戎非称意，词人作尹本多情。从容自使边尘静，<br>
　　谈笑不闻桴鼓声。章句新添塞下曲，风流旧占洛阳城。<br>
　　昨来亦有吴趋咏，惟寄东都与北京。<p>卷360_37 
「郡斋书怀寄江南白尹，兼简分司崔宾客」刘禹锡<br>
　　谩读图书三十车，年年为郡老天涯。一生不得文章力，<br>
　　百口空为饱暖家。绮季衣冠称鬓面，吴公政事副词华。<br>
　　还思谢病吟归去，同醉城东桃李花。<p>卷360_38 「题于家公主旧宅」刘禹锡<br>
　　树绕荒台叶满池，箫声一绝草虫悲。邻家犹学宫人髻，<br>
　　园客争偷御果枝。马埒蓬蒿藏狡兔，凤楼烟雨啸愁鸱。<br>
　　何郎独在无恩泽，不似当初傅粉时。<p>卷360_39 「酬乐天见贻贺金紫之什」刘禹锡<br>
　　久学文章含白凤，却因政事赐金鱼。郡人未识闻谣咏，<br>
　　天子知名与诏书。珍重贺诗呈锦绣，愿言归计并园庐。<br>
　　旧来词客多无位，金紫同游谁得如。<p>卷360_40 
「乐天见示伤微之敦诗晦叔三君子皆有深分因成是诗以寄」刘禹锡<br>
　　吟君叹逝双绝句，使我伤怀奏短歌。世上空惊故人少，<br>
　　集中惟觉祭文多。芳林新叶催陈叶，流水前波让后波。<br>
　　万古到今同此恨，闻琴泪尽欲如何。<p>卷360_41 「和乐天柘枝」刘禹锡<br>
　　柘枝本出楚王家，玉面添娇舞态奢。松鬓改梳鸾凤髻，<br>
　　新衫别织斗鸡纱。鼓催残拍腰身软，汗透罗衣雨点花。<br>
　　画筵曲罢辞归去，便随王母上烟霞。<p>卷360_42 「和乐天题真娘墓」刘禹锡<br>
　　U卜林中黄土堆，罗襦绣黛已成灰。芳魂虽死人不怕，<br>
　　蔓草逢春花自开。幡盖向风疑舞袖，镜灯临晓似妆台。<br>
　　吴王娇女坟相近，一片行云应往来。<p>卷360_43 「客有话汴州新政书事寄令狐相公」刘禹锡<br>
　　天下咽喉今大宁，军城喜气彻青冥。庭前剑戟朝迎日，<br>
　　笔底文章夜应星。三省壁中题姓字，万人头上见仪形。<br>
　　汴州忽复承平事，正月看灯户不扃。<p>卷360_44 
「令狐相公见示河中杨少尹赠答，兼命继之」刘禹锡<br>
　　两首新诗百字馀，朱弦玉磬韵难如。汉家丞相重征后，<br>
　　梁苑仁风一变初。四面诸侯瞻节制，八方通货溢河渠。<br>
　　自从却e为元帅，大将归来尽把书。<p>卷360_45 「和令狐相公送赵常盈炼师与中贵人同拜岳…投龙毕却赴京」刘禹锡<br>
　　银谒者引U旌，霞帔仙官到赤城。白鹤迎来天乐动，<br>
　　金龙掷下海神惊。元君伏奏归中禁，武帝亲斋礼上清。<br>
　　何事夷门请诗送，梁王文字上声名。<p>卷360_46 「酬令狐相公赠别」刘禹锡<br>
　　越声长苦有谁闻，老向湘山与楚云。海峤新辞永嘉守，<br>
　　夷门重见信陵君。田园松菊今迷路，霄汉鸳鸿久绝群。<br>
　　幸遇甘泉尚词赋，不知何客荐雄文。<p>卷360_47 「酬令狐相公寄贺迁拜之什」刘禹锡<br>
　　回二纪重为郎，洛下遥分列宿光。不见当关呼早起，<br>
　　曾无侍史与焚香。三花秀色通春幌，十字清波绕宅墙。<br>
　　白发青衫谁比数，相怜只是有梁王。<p>卷360_48 「夏日寄宣武令狐相公」刘禹锡<br>
　　长忆梁王逸兴多，西园花尽兴如何。近来溽暑侵亭馆，<br>
　　应觉清谈胜绮罗。境入篇章高韵发，风穿号令众心和。<br>
　　承明欲谒先相报，愿拂朝衣逐晓珂。<p>卷360_49 「酬令狐留守巡内至集贤院见寄」刘禹锡<br>
　　仙院文房隔旧宫，当时盛事尽成空。墨池半在颓垣下，<br>
　　书带犹生蔓草中。巡内因经九重苑，裁诗又继二南风。<br>
　　为兄手写殷勤句，遍历三台各一通。<p>卷360_50 「和令狐相公言怀寄河中杨少尹」刘禹锡<br>
　　章句惭非第一流，世间才子昔陪游。吴宫已叹芙蓉死，<br>
　　边月空悲芦管秋。任向洛阳称傲吏，苦教河上领诸侯。<br>
　　石渠甘对图书老，关外杨公安稳不。<p>卷360_51 「令狐相公自天平移镇太原以诗申贺」刘禹锡<br>
　　北都留守将天兵，出入香街宿禁扃。鼙鼓夜闻惊朔雁，<br>
　　旌旗晓动拂参星。孔璋旧檄家家有，叔度新歌处处听。<br>
　　夷落遥知真汉相，争来屈膝看仪刑。<p>卷360_52 「重酬前寄」刘禹锡<br>
　　边烽寂寂尽收兵，宫树苍苍静掩扃。戎羯归心如内地，<br>
　　天狼无角比凡星。新成丽句开缄后，便入清歌满坐听。<br>
　　吴苑晋祠遥望处，可怜南北太相形。<p>卷360_53 「令狐相公自太原累示新诗，因以酬寄」刘禹锡<br>
　　飞蓬卷尽塞云寒，战马闲嘶汉地宽。万里胡天无警急，<br>
　　一笼烽火报平安。灯前妓乐留宾宴，雪后山河出猎看。<br>
　　珍重新诗远相寄，风情不似四登坛。<p>卷360_54 
「酬令狐相公使宅别斋初栽桂树见怀之作」刘禹锡<br>
　　清淮南岸家山树，黑水东边第一栽。影近画梁迎晓日，<br>
　　香随绿酒入金杯。根留本土依江润，叶起寒棱映月开。<br>
　　早晚阴成比梧竹，九霄还放彩雏来。<p>卷360_55 「酬令狐相公见寄」刘禹锡<br>
　　才兼文武播雄名，遗爱芳尘满洛城。身在行台为仆射，<br>
　　书来f里访先生。闲游占得嵩山色，醉卧高听洛水声。<br>
　　千里相思难命驾，七言诗里寄深情。<p>卷360_56 「郡内书情献裴侍中留守」刘禹锡<br>
　　功成频献乞身章，摆落襄阳镇洛阳。万乘旌旗分一半，<br>
　　八方风雨会中央。兵符今奉黄公略，书殿曾随翠凤翔。<br>
　　心寄华亭一双鹤，日陪高步绕池塘。<p>卷360_57 「酬乐天衫酒见寄」刘禹锡<br>
　　酒法众传吴米好，舞衣偏尚越罗轻。动摇浮蚁香浓甚，<br>
　　装束轻鸿意态生。阅曲定知能自适，举杯应叹不同倾。<br>
　　终朝相忆终年别，对景临风无限情。<p>卷360_58 「自左冯归洛下酬乐天兼呈裴令公」刘禹锡<br>
　　新恩通籍在龙楼，分务神都近旧丘。自有园公紫芝侣，<br>
　　仍追少傅赤松游。华林霜叶红霞晚，伊水晴光碧玉秋。<br>
　　更接东山文酒会，始知江左未风流。<p>卷360_59 「秋斋独坐寄乐天兼呈吴方之大夫」刘禹锡<br>
　　空斋寂寂不生尘，药物方书绕病身。纤草数茎胜静地，<br>
　　幽禽忽至似佳宾。世间忧喜虽无定，释氏销磨尽有因。<br>
　　同向洛阳闲度日，莫教风景属他人。<p>卷360_60 「和乐天斋戒月满夜对道场偶怀咏」刘禹锡<br>
　　常修清净去繁华，人识王城长者家。案上香烟铺贝叶，<br>
　　佛前灯焰透莲花。持斋已满招闲客，理曲先闻命小娃。<br>
　　明日若过方丈室，还应问为法来邪。<p>卷360_61 
「吴方之见示独酌小醉首篇乐天续有酬答皆含戏谑…来章」刘禹锡<br>
　　闲门共寂任张罗，静室同虚养太和。尘世欢娱开意少，<br>
　　醉乡风景独游多。散金疏傅寻常乐，枕L刘生取次歌。<br>
　　计会雪中争挈}，鹿裘鹤氅递相过。<p>卷360_62 「酬乐天斋满日裴令公置宴席上戏赠」刘禹锡<br>
　　一月道场斋戒满，今朝华幄管弦迎。衔杯本自多狂态，<br>
　　事佛无妨有佞名。酒力半酣愁已散，文锋未钝老犹争。<br>
　　平阳不独容宾醉，听取喧呼吏舍声。<p>卷360_63 「酬乐天偶题酒瓮见寄」刘禹锡<br>
　　从君勇断抛名后，世路荣枯见几回。门外红尘人自走，<br>
　　瓮头清酒我初开。三冬学任胸中有，万户侯须骨上来。<br>
　　何幸相招同醉处，洛阳城里好池台。<p>卷360_64 「酬乐天请裴令公开春加宴」刘禹锡<br>
　　高名大位能兼有，恣意遨游是特恩。二室烟霞成步障，<br>
　　三川风物是家园。晨窥苑树韶光动，晚度河桥春思繁。<br>
　　弦管常调客常满，但逢花处即开樽。<p>卷360_65 「乐天示过敦诗旧宅有感一篇吟之泫然追想昔事…以寄苦怀」刘禹锡<br>
　　凄凉同到故人居，门枕寒流古木疏。向秀心中嗟栋宇，<br>
　　萧何身后散图书。本营归计非无意，唯算生涯尚有馀。<br>
　　忽忆前言更惆怅，丁宁相约速悬车。<p>卷360_66 「寄和东川杨尚书慕巢兼寄西川继之二公近从弟…因成是诗」刘禹锡<br>
　　太华莲峰降岳灵，两川棠树接郊s.政同兄弟人人乐，<br>
　　曲奏埙篪处处听。杨叶百穿荣会府，芝泥五色耀天庭。<br>
　　各抛笔砚夸旄钺，莫遣文星让将星。<p>卷360_67 「和乐天洛下雪中宴集寄汴州李尚书」刘禹锡<br>
　　洛城无事足杯盘，风雪相和岁欲阑。树上因依见寒鸟，<br>
　　坐中收拾尽闲官。笙歌要请频何爽，笑语忘机拙更欢。<br>
　　遥想兔园今日会，琼林满眼映绺汀<p>卷360_68 
「和牛相公游南庄醉后寓言戏赠乐天兼见示」刘禹锡<br>
　　城外园林初夏天，就中野趣在西偏。蔷薇乱发多临水，<br>
　　双游不避船。水底远山云似雪，桥边平岸草如烟。<br>
　　白家唯有杯觞兴，欲把头盘打少年。<p>卷360_69 
「乐天以愚相访沽酒致欢，因成七言聊以奉答」刘禹锡<br>
　　少年曾醉酒旗下，同辈黄衣颔亦黄。蹴踏青云寻入仕，<br>
　　萧条白发且飞觞。令征古事欢生雅，客唤闲人兴任狂。<br>
　　犹胜独居荒草院，蝉声听尽到寒。 
<p>　　　　　　　　　　　　　　卷三百六十一<p>卷361_1 「和思黯忆南庄见示」刘禹锡<br>
　　丞相新家伊水头，智囊心匠日增修。化成池沼无痕迹，<br>
　　奔走清波不自由。台上看山徐举酒，潭中见月慢回舟。<br>
　　从来天下推尤物，合属人间第一流。<p>卷361_2 「酬思黯见示小饮四韵」刘禹锡<br>
　　抛却人间第一官，俗情惊怪我方安。兵符相印无心恋，<br>
　　洛水嵩云恣意看。三足鼎中知味久，百寻竿上掷身难。<br>
　　追呼故旧连宵饮，直到天明兴未阑。<p>卷361_3 「和仆射牛相公春日闲坐见怀」刘禹锡<br>
　　官曹崇重难频入，第宅清闲且独行。阶蚁相逢如偶语，<br>
　　园蜂速去恐违程。人于红药惟看色，莺到垂杨不惜声。<br>
　　东洛池台怨抛掷，移文非久会应成。<p>卷361_4 「酬元九侍御赠璧竹鞭长句」刘禹锡<br>
　　碧玉孤根生在林，美人相赠比双金。初开郢客缄封后，<br>
　　想见巴山冰雪深。多节本怀端直性，露青犹有岁寒心。<br>
　　何时策马同归去，关树扶疏敲镫吟。<p>卷361_5 
「酬窦员外使君，寒食日途次松滋渡，先寄示四韵」刘禹锡<br>
　　楚乡寒食橘花时，野渡临风驻彩旗。草色连云人去住，<br>
　　水纹如e燕差池。朱轮尚忆群飞雉，青绶初县左顾龟。<br>
　　非是湓城旧司马，水曹何事与新诗。<p>卷361_6 「寄杨八拾遗」刘禹锡<br>
　　闻君前日独庭争，汉帝偏知白马生。忽领簿书游太学，<br>
　　宁劳侍从厌承明。洛阳本自宜才子，海内而今有直声。<br>
　　为谢同僚老博士，范云来岁即公卿。<p>卷361_7 「酬窦员外郡斋宴客偶命柘枝…兼呈张十一院长元九侍御」刘禹锡<br>
　　分忧馀刃又从公，白羽胡床啸咏中。彩笔谕戎矜倚马，<br>
　　华堂留客看惊鸿。渚宫油幕方高步，澧浦甘棠有几丛。<br>
　　若问骚人何处所，门临寒水落江枫。<p>卷361_8 
「谢窦员外旬休早凉见示诗（奉书报诘朝有宴）」刘禹锡<br>
　　新秋十日浣朱衣，铃阁无声公吏归。风韵渐高梧叶动，<br>
　　露光初重槿花稀。四时苒苒催容鬓，三爵油油忘是非。<br>
　　更报明朝池上酌，人知太守字玄晖。<p>卷361_9 「南海马大夫远示著述兼酬拙诗…时蔡戎未弭故见于篇末」刘禹锡<br>
　　汉家旄节付雄才，百越南溟统外台。身在绛纱传六艺，<br>
　　腰悬青绶亚三台。连天浪静长鲸息，映日帆多宝舶来。<br>
　　闻道楚氛犹未灭，终须旌旆扫云雷。<p>卷361_10 
「和南海马大夫闻杨侍郎出守郴州因有寄上之作」刘禹锡<br>
　　忽惊金印驾朱N，遂别鸣珂听晓猿。碧落仙来虽暂谪，<br>
　　赤泉侯在是深恩。玉环庆远瞻台坐，铜柱勋高压海门。<br>
　　一咏琼瑶百忧散，何劳更树北堂萱。<p>卷361_11 
「马大夫见示浙西王侍御赠答诗因命同作」刘禹锡<br>
　　忆逐羊车凡几时，今来旧府统戎师。象筵照室会词客，<br>
　　铜鼓临轩舞海夷，百越酋豪称故吏，十洲风景助新诗。<br>
　　秣陵从事何年别，一见琼章如素期。<p>卷361_12 「寄唐州杨八归厚」刘禹锡<br>
　　淮安古地拥州师，画角金饶旦夕吹。浅草遥迎ht马，<br>
　　春风乱s辟邪旗。谪仙年月今应满，戆谏声名众所知。<br>
　　何况迁乔旧同伴，一双先入凤凰池。<p>卷361_13 「寄朗州温右史曹长」刘禹锡<br>
　　暂别瑶墀鸳鹭行，彩旗双引到沅湘。城边流水桃花过，<br>
　　帘外春风杜若香。史笔枉将书纸尾，朝缨不称濯沧浪。<br>
　　云台公业家声在，征诏何时出建章。<p>卷361_14 「酬杨司业巨源见寄」刘禹锡<br>
　　辟雍流水近灵台，中有诗篇绝世才。渤海归人将集去，<br>
　　梨园弟子请词来。琼枝未识魂空断，宝匣初临手自开。<br>
　　莫道专城管云雨，其如心似不然灰。<p>卷361_15 「酬国子崔博士立之见寄」刘禹锡<br>
　　健笔高科早绝伦，后来无不揖芳尘。遍看今日乘轩客，<br>
　　多是昔年呈卷人。胄子执经瞻讲坐，郎官共食接华茵。<br>
　　烦君远寄相思曲，慰问天南一逐臣。<p>卷361_16 
「张郎中籍远寄长句开缄之日已及新秋因举目前仰酬高韵」刘禹锡<br>
　　南宫词客寄新篇，清似湘灵促柱弦。京邑旧游劳梦想，<br>
　　历阳秋色正澄鲜。云衔日脚成山雨，风驾潮头入渚田。<br>
　　对此独吟还独酌，知音不见思怆然。<p>卷361_17 
「浙东元相公书叹梅雨郁蒸之候，因寄七言」刘禹锡<br>
　　稽山自与岐山别，何事连年N|飞。百辟商量旧相入，<br>
　　九天祗候老臣归。平湖晚泛窥清镜，高阁晨开扫翠微。<br>
　　今日看书最惆怅，为闻梅雨损朝衣。<p>卷361_18 
「酬严给事贺加五品兼简同制水部李郎中」刘禹锡<br>
　　九天雨露传青诏，八舍郎官换绿衣。初佩银鱼随仗入，<br>
　　宜乘白马退朝归。雕盘贺喜开瑶席，彩笔题诗出锁闱。<br>
　　闻道水曹偏得意，霞朝雾夕有光辉。<p>卷361_19 
「裴相公大学士见示答张秘书谢马诗并群公属和因命追作」刘禹锡<br>
　　草玄门户少尘埃，丞相并州寄马来。初自塞垣衔苜蓿，<br>
　　忽行幽径破莓苔。寻花缓辔威迟去，带酒垂鞭躞蹀回。<br>
　　不与王侯与词客，知轻富贵重清才。<p>卷361_20 「奉和裴侍中将赴汉南留别座上诸公」刘禹锡<br>
　　金貂晓出凤池头，玉节前临南雍州。暂辍洪炉观剑戟，<br>
　　还将大笔注春秋。管弦席上留高韵，山水途中入胜游。<br>
　　岘首风烟看未足，便应重拜富民侯。<p>卷361_21 「和苏郎中寻丰安里旧居寄主客张郎中」刘禹锡<br>
　　漳滨卧起恣闲游，宣室征还未白头。旧隐来寻通德里，<br>
　　新篇写出畔牢愁。池看科斗成文字，鸟听提壶忆献酬。<br>
　　同学同年又同舍，许君云路并华c.<p>卷361_22 「酬浙东李侍郎越州春晚即事长句」刘禹锡<br>
　　越中蔼蔼繁华地，秦望峰前禹穴西。湖草初生边雁去，<br>
　　山花半谢杜鹃啼。青油昼卷临高阁，红旆晴翻绕古堤。<br>
　　明日汉庭征旧德，老人争出若耶溪。<p>卷361_23 「酬淮南牛相公述旧见贻」刘禹锡<br>
　　少年曾忝汉庭臣，晚岁空馀老病身。初见相如成赋日，<br>
　　寻为丞相扫门人。追思往事咨嗟久，喜奉清光笑语频。<br>
　　犹有登朝旧冠冕，待公三入拂埃尘。<p>卷361_24 「和仆射牛相公追感韦裴六相登庸皆四十馀…并见寄之作」刘禹锡<br>
　　坐镇清朝独殷然，闲征故事数前贤。用才同践钧衡地，<br>
　　禀气终分大小年。威凤本池思泛泳，仙查旧路望回旋。<br>
　　犹怜绮季深山里，唯有松风与石田。<p>卷361_25 「和仆射牛相公以离阙庭七年班行亲故亡殁…所和」刘禹锡<br>
　　久辞龙阙拥红旗，喜见天颜拜赤墀。三省英寮非旧侣，<br>
　　万年芳树长新枝。交朋接武居仙院，幕客追风入凤池。<br>
　　云母屏风即施设，可怜荣耀冠当时。<p>卷361_26 「和仆射牛相公见示长句」刘禹锡<br>
　　静得天和兴自浓，不缘宦达性灵慵。大鹏六月有闲意，<br>
　　仙鹤千年无躁容。流辈尽来多叹息，官班高后少过从。<br>
　　唯应加筑露台上，见终南云外峰。<p>卷361_27 「和牛相公雨后寓怀见示」刘禹锡<br>
　　金火交争正抑扬，萧萧飞雨助清商，晓看纨扇恩情薄，<br>
　　夜觉纱灯刻数长。树上早蝉才发响，庭中百草已无光。<br>
　　当年富贵亦惆怅，何况悲翁发似霜。<p>卷361_28 
「和陈许王尚书酬白少傅侍郎长句因通简汝洛旧游之什」刘禹锡<br>
　　寥廓高翔不可追，风云失路暂相随。方同洛下书生咏，<br>
　　又见军前大将旗。雪里命宾开玉帐，饮中请号驻金卮。<br>
　　竹林一自王戎去，嵇阮虽贫兴未衰。<p>卷361_29 「和仆射牛相公寓言二首」刘禹锡<br>
　　两度竿头立定夸，回眸举袖拂青霞。尽抛今日贵人样，<br>
　　复振前朝名相家。御史定来休直宿，尚书依旧趁参衙。<br>
　　具瞻尊重诚无敌，犹忆洛阳千树花。<br>
　　心如止水鉴常明，见尽人间万物情。雕鹗腾空犹逞俊，<br>
　　骅骝啮足自无惊。时来未觉权为祟，贵了方知退是荣。<br>
　　只恐重重世缘在，事须三度副苍生。<p>卷361_30 「酬太原狄尚书见寄」刘禹锡<br>
　　家声@赫冠前贤，时望穹崇镇北边。身上官衔如座主，<br>
　　幕中谭笑取同年。幽并侠少趋鞭弭，燕赵佳人奉管弦。<br>
　　仍把天兵书号笔，远题长句寄山川。<p>卷361_31 「酬宣州崔大夫见寄」刘禹锡<br>
　　白衣曾拜汉尚书，今日恩光到敝庐。再入龙楼称绮季，<br>
　　应缘狗监说相如。中郎南镇权方重，内史高斋兴有馀。<br>
　　遥想敬亭春欲暮，百花飞尽柳花初。<p>卷361_32 「酬皇甫十少尹暮秋久雨喜晴有怀见示」刘禹锡<br>
　　雨馀独坐卷帘帷，便得诗人喜霁诗。摇落从来长年感，<br>
　　惨舒偏是病身知。扫开云雾呈光景，流尽潢污见路岐。<br>
　　何况菊香新酒熟，神州司马好狂时。<p>卷361_33 「再授连州至衡阳酬柳柳州赠别」刘禹锡<br>
　　去国十年同赴召，渡湘千里又分岐。重临事异黄丞相，<br>
　　三黜名惭柳士师。归目并随回雁尽，愁肠正遇断猿时。<br>
　　桂江东过连山下，相望长吟有所思。<p>卷361_34 「望夫山」刘禹锡<br>
　　何代提戈去不还，独留形影白云间。肌肤销尽雪霜色，<br>
　　罗绮点成苔藓斑。江燕不能传远信，野花空解妒愁颜。<br>
　　近来岂少征人妇，笑采蘼芜上北山。<p>卷361_35 
「怀妓（前三首一作刘损诗，题作愤惋）」刘禹锡<br>
　　玉钗重合两无缘，鱼在深潭鹤在天。得意紫鸾休舞镜，<br>
　　能言青鸟罢衔笺。金盆已覆难收水，玉轸长抛不续弦。<br>
　　若向蘼芜山下过，遥将红泪洒穷泉。<br>
　　鸾飞远树栖何处，凤得新巢想称心。红壁尚留香漠漠，<br>
　　碧云初断信沉沉。情知点污投泥玉，犹自经营买笑金。<br>
　　从此山头似人石，丈夫形状泪痕深。<br>
　　但曾行处遍寻看，虽是生离死一般。买笑树边花已老，<br>
　　画眉窗下月犹残。云藏巫峡音容断，路隔星桥过往难。<br>
　　莫怪诗成无泪滴，尽倾东海也须干。<br>
　　三山不见海沉沉，岂有仙踪更可寻。青鸟去时云路断，<br>
　　娥归处月宫深。纱窗遥想春相忆，书幌谁怜夜独吟。<br>
　　料得夜来天上镜，只应偏照两人心。<p>卷361_36 「答东阳于令寒碧图诗」刘禹锡<br>
　　东阳本是佳山水，何况曾经沉隐侯。化得邦人解吟咏，<br>
　　如今县令亦风流。新开潭洞疑仙境，远写丹青到雍州。<br>
　　落在寻常画师手，犹能三伏凛生秋。<p>卷361_37 「麻姑山」刘禹锡<br>
　　曾游仙迹见丰碑，除却麻姑更有谁。云盖青山龙卧处，<br>
　　日临丹洞鹤归时。霜凝上界花开晚，月冷中天果熟迟。<br>
　　人到便须抛世事，稻田还拟种灵芝。<p>卷361_38 「自江陵沿流道中」刘禹锡<br>
　　三千三百西江水，自古如今要路津。月夜歌谣有渔父，<br>
　　风天气色属商人。沙村好处多逢寺，山叶红时觉胜春。<br>
　　行到南朝征战地，古来名将尽为神。<p>卷361_39 「别夔州官吏」刘禹锡<br>
　　三年楚国巴城守，一去扬州扬子津。青帐联延喧驿步，<br>
　　白头俯伛到江滨。巫山暮色常含雨，峡水秋来不恐人。<br>
　　惟有九歌词数首，里中留与赛蛮神。<p>卷361_40 「鱼复江中」刘禹锡<br>
　　扁舟尽室贫相逐，白发藏冠镊更加。远水自澄终日绿，<br>
　　晴林长落过春花。客情浩荡逢乡语，诗意留连重物华。<br>
　　风樯好住贪程去，斜日青帘背酒家。<p>卷361_41 「巫山神女庙」刘禹锡<br>
　　巫山十二郁苍苍，片石亭亭号女郎。晓雾乍开疑卷幔，<br>
　　山花欲谢似残妆。星河好夜闻清佩，云雨归时带异香。<br>
　　何事神仙九天上，人间来就楚襄王。<p>卷361_42 「柳絮」刘禹锡<br>
　　飘r南陌起东邻，漠漠靼刀却骸；ㄏ锱随轻舞蝶，<br>
　　玉楼晴拂艳妆人。萦回谢女题诗笔，点缀陶公漉酒巾。<br>
　　何处好风偏似雪，隋河堤上古江津。<p>卷361_43 「赠同年陈长史员外」刘禹锡<br>
　　明州长史外台郎，忆昔同年翰墨场。一自分襟多岁月，<br>
　　相逢满眼是凄凉。推贤有愧韩安国，论旧唯存盛孝章。<br>
　　所叹谬游东阁下，看君无计出j惶。<p>卷361_44 「送周鲁儒赴举诗」刘禹锡<br>
　　宋日营阳内史孙，因家占得九疑村。童心便有爱书癖，<br>
　　手指今馀把笔痕。自握蛇珠辞白屋，欲凭鸡卜谒金门。<br>
　　若逢广坐问羊酪，从此知名在一言。<p>卷361_45 「送曹璩归越中旧隐诗」刘禹锡<br>
　　行尽潇湘万里馀，少逢知己忆吾庐。数间茅屋闲临水，<br>
　　一盏秋灯夜读书。地远何当随计吏，策成终自诣公车。<br>
　　剡中若问连州事，唯有千山画不如。<p>卷361_46 「白鹰」刘禹锡<br>
　　毛羽熟蛋桌裁，马前擎出不惊猜。轻抛一点入云去，<br>
　　喝杀三声掠地来。绿玉觜攒鸡脑破，玄金爪擘兔心开。<br>
　　都缘解搦生灵物，所以人人道俊哉。 
<p>　　　　　　　　　　　　　　卷三百六十二<p>卷362_1 
「送工部张侍郎入蕃吊祭（时张兼修史）」刘禹锡<br>
　　月窟宾诸夏，云官降九天。饰终邻好重，锡命礼容全。<br>
　　水咽犹登陇，沙鸣稍极边。路因乘驿近，志为饮冰坚。<br>
　　毳帐差池见，乌旗摇曳前。归来赐金石，荣耀自编年。<p>卷362_2 
「早秋送台院杨侍御归朝（兄弟四人遍历诸科二人同省）」刘禹锡<br>
　　仙署棣华春，当时已绝伦。今朝丹阙下，更入白眉人。<br>
　　重振高阳族，分居要路津。一门科第足，五府辟书频。<br>
　　鸷鸟得秋气，法星悬火F.圣朝寰海静，所至不埋轮。<p>卷362_3 「送陆侍御归淮南使府五韵（用年字）」刘禹锡<br>
　　江左重诗篇，陆生名久传。凤城来已熟，羊酪不嫌膻。<br>
　　归路芙蓉府，离堂玳瑁筵。泰山呈腊雪，隋柳布新年。<br>
　　曾忝扬州荐，因君达短笺。<p>卷362_4 「送令狐相公自仆射出镇南梁」刘禹锡<br>
　　夏木正阴成，戎装出帝京。沾襟辞阙泪，回首别乡情。<br>
　　云树褒中路，风烟汉上城。前旌转谷去，后骑踏桥声。<br>
　　久领鸳行重，无嫌虎绶轻。终提一麾去，再入福苍生。<p>卷362_5 「奉送裴司徒令公自东都留守再命太原」刘禹锡<br>
　　星使出关东，兵符赐上公。山河归旧国，管a换离宫。<br>
　　行色旌旗动，军声鼓角雄。爱棠馀故吏，骑竹见新童。<br>
　　汉垒三秋静，胡沙万里空。其如天下望，旦夕咏清风。<p>卷362_6 「海阳湖别浩初师」刘禹锡<br>
　　近郭看殊境，独游常鲜欢。逢君驻缁锡，观貌称林峦。<br>
　　湖满景方霁，野香春未阑。爱泉移席近，闻石辍棋看。<br>
　　风止松犹韵，花繁露未干。桥形出树曲，岩影落池寒。<br>
　　别路千嶂里，诗情暮云端。他年买山处，似此得隳官。<p>卷362_7 「许给事见示哭工部刘尚书诗因命同作」刘禹锡<br>
　　汉室贤王后，孔门高第人。济时成国器，乐道任天真。<br>
　　特达圭无玷，坚贞竹有筠。总戎宽得众，市义贵能贫。<br>
　　护塞无南牧，驰心拱北辰。乞身来阙下，赐告卧漳滨。<br>
　　荣耀初题剑，清羸已拖绅。宫星徒列位，隙日不回轮。<br>
　　自昔追飞侣，今为侍从臣。素弦哀已绝，青简叹犹新。<br>
　　未遂挥金乐，空悲撤瑟晨。凄凉竹林下，无复见清尘。<p>卷362_8 「武陵书怀五十韵」刘禹锡<br>
　　西汉开支郡，南朝号戚藩。四封当列宿，百雉俯清沅。<br>
　　高岸朝霞合，惊湍激箭奔。积阴春暗度，将霁雾先昏。<br>
　　俗尚东皇祀，谣传义帝冤。桃花迷隐迹，楝叶慰忠魂。<br>
　　户算资渔猎，乡豪恃子孙。照山火动，踏月俚歌喧。<br>
　　拥楫舟为市，连甍竹覆轩。披沙金粟见，拾羽翠翘翻。<br>
　　茗折苍溪秀，O生枉渚暄。禽惊格磔起，鱼戏{喁繁。<br>
　　沉约台榭故，李衡墟落存。湘灵悲鼓瑟，泉客泣酬恩。<br>
　　露变蒹葭浦，星悬橘柚村。虎咆空野震，鼍作满川浑。<br>
　　邻里皆迁客，儿童习左言。炎天无冽井，霜月见芳荪。<br>
　　清白家传远，诗书志所敦。列科叨甲乙，从宦出丘樊。<br>
　　结友心多契，驰声气尚吞。士安曾重赋，元礼许登门。<br>
　　草檄嫖姚幕，巡兵戊己屯。筑台先自隗，送客独留髡。<br>
　　遂结王畿绶，来观衢室樽。鸢飞入鹰隼，鱼目俪_[.<br>
　　晓烛罗驰道，朝阳辟帝阍。王正会夷夏，月朔盛旗幡。<br>
　　独立当瑶阙，传呵步紫垣。按章清犴狱，视祭洁O蘩。<br>
　　御历昌期远，传家宝祚蕃。繇文光夏启，神教畏轩辕。<br>
　　内禅因天性，雄图授化元。继明悬日月，出震统乾坤。<br>
　　大孝三朝备，洪恩九族。百川宗渤剩五岳辅昆仑。<br>
　　何幸逢休运，微班识至尊。校缗资`榷，复土奉山园。<br>
　　一失贵人意，徒闻太学论。直庐辞锦帐，远守愧朱幡。<br>
　　巢幕方犹燕，抢榆尚笑鲲。回过荆楚，流落感凉温。<br>
　　旅望花无色，愁心醉不浮４航千里草，暮雨一声猿。<br>
　　问卜安冥数，看方理病源。带赊衣改制，尘涩剑成痕。<br>
　　三秀悲中散，二毛伤虎贲。来忧御魑魅，归愿牧鸡豚。<br>
　　就日秦京远，临风楚奏烦。南登无灞岸，旦夕上高原。<p>卷362_9 「早秋集贤院即事（时为学士）」刘禹锡<br>
　　金数已三伏，火星正西流。树含秋露晓，阁倚碧天秋。<br>
　　灰g应新律，铜壶添夜筹。商飙从朔塞，爽气入神州。<br>
　　蕙草香书殿，愧花点御沟。山明真色见，水静浊烟收。<br>
　　早岁忝华省，再来成白头。幸依群玉府，末路尚瀛洲。<p>卷362_10 「奉和吏部杨尚书太常李卿二相公策…述怀赠答十韵」刘禹锡<br>
　　文雅关西族，衣冠赵北都。有声真汉相，无K胜隋珠。<br>
　　当轴龙为友，临池凤不孤。九天开内殿，百辟看晨趋。<br>
　　诫满澄欹器，成功别大垆。馀芳在公论，积庆是神扶。<br>
　　步武离台席，徊翔集帝梧。铨材秉秦镜，典乐去齐竽。<br>
　　潇洒风尘外，逢迎诗酒徒。唯应待华诰，更食万钱厨。<p>卷362_11 「晚岁登武陵城顾望水陆怅然有作」刘禹锡<br>
　　星象承乌翼，蛮陬想犬牙。俚人祠竹节，仙洞闭桃花。<br>
　　城基历汉魏，江源自z巴。华表廖王墓，菜地黄琼家。<br>
　　霜轻菊秀晚，石浅水纹斜。樵音绕故垒，汲路明寒沙。<br>
　　醴缟愿囊叮卢橘始含葩。野桥过驿骑，丛祠发迥笳。<br>
　　跳鳞避举网，倦鸟寄行楂。路尘高出树，山火远连霞。<br>
　　夕曛转赤岸，浮霭起苍葭。轧轧渡水桨，连连赴林鸦。<br>
　　叫阍道非远，赐环期自赊。孤臣本危涕，乔木在天涯。<p>卷362_12 「罢郡归洛阳寄友人」刘禹锡<br>
　　远谪年犹少，初归鬓已衰。门闲故吏去，室静老僧期。<br>
　　不见蜘蛛集，频为佝偻欺。颖微囊未出，寒甚谷难吹。<br>
　　C落唯心在，平生有己知。商歌夜深后，听者竟为谁。<p>卷362_13 「经伏波神祠」刘禹锡<br>
　　蒙蒙篁竹下，有路上壶头。汉垒鼯斗，蛮溪雾雨愁。<br>
　　怀人敬遗像，阅世指东流。自负霸王略，安知恩泽侯。<br>
　　乡园辞石柱，筋力尽炎洲。一以功名累，翻思马少游。<p>卷362_14 
「和汴州令狐相公到镇改月偶书所怀（二十二韵）」刘禹锡<br>
　　受新梁苑，和羹旧傅岩。援毫动星宿，垂钓取韬钤。<br>
　　赫奕三川至，欢呼百姓瞻。绿油貔虎拥，青纸凤凰衔。<br>
　　外垒曾无警，中厨亦罢监。推诚人自服，去杀令逾严。<br>
　　赳赳容皆饰，幡幡口尽钳。为兄怜庾翼，选婿得萧咸。<br>
　　郁倔咽喉地，骈臻水陆兼。度桥鸣绀遥入肆r云帆。<br>
　　端月当中气，东风应远占。管弦喧夜景，灯烛掩寒蟾。<br>
　　酒每倾三雅，书能发百函。词人羞布鼓，远客献貂b.<br>
　　歌榭白团扇，舞筵金缕衫。旌旗遥一簇，舄履近相搀。<br>
　　花树当朱阁，晴河逼翠帘。衣风飘Γ烛泪滴f岩。<br>
　　玉行槠狄祝金炉暖更添。映I窥艳艳，隔袖见纤纤。<br>
　　谢傅何由接，桓伊定不凡。应怜郡斋老，旦夕镊霜髯。<p>卷362_15 「遥贺白宾客分司初到洛中，戏呈冯尹」刘禹锡<br>
　　西辞望苑去，东占洛阳才。度岭无愁思，看山不懊来。<br>
　　冥鸿何所慕，辽鹤乍飞回。洗竹通新径，携琴上旧台。<br>
　　尘埃长者辙，风月故人杯。闻道龙门峻，还因上客开。<p>卷362_16 「白侍郎大尹自河南寄示池北新葺水斋即事…兼命同作」刘禹锡<br>
　　公府有高政，新斋池上开。再吟佳句后，一似画图来。<br>
　　结构疏林下，夤缘曲岸隈。绿波穿户牖，碧L叠琼瑰。<br>
　　幽异当轩满，清光绕砌回。潭心澄晚镜，渠口起晴雷。<br>
　　瑶草缘堤种，松烟上岛栽。游鱼惊拨剌，浴鹭喜恕<br>
　　为客烹林笋，因僧采石苔。酒瓶常不罄，书案任成堆。<br>
　　檐外青雀舫，坐中鹦鹉杯。蒲根抽九节，莲萼捧重台。<br>
　　芳讯此时到，胜游何日陪。共讥吴太守，自占洛阳才。<p>卷362_17 「和令狐相公谢太原李侍中寄蒲桃」刘禹锡<br>
　　珍果出西域，移根到北方。昔年随汉使，今日寄梁王。<br>
　　上相芳缄至，行台绮席张。鱼鳞含宿润，马乳带残霜。<br>
　　染指铅粉腻，满喉甘露香。酝成十日酒，味敌五云浆。<br>
　　咀嚼停金盏，称嗟响画堂。惭非末至客，不得一枝尝。<p>卷362_18 「和令狐相公玩白菊」刘禹锡<br>
　　家家菊尽黄，梁国独如霜。莹静真琪树，分明对玉堂。<br>
　　仙人披雪氅，素女不红妆。粉蝶来难见，麻衣拂更香。<br>
　　向风摇羽扇，含露滴琼浆。高艳遮银井，繁枝覆象床。<br>
　　桂丛惭并发，梅蕊妒先芳。一入瑶华咏，从兹播乐章。<p>卷362_19 
「令狐相公见示新栽蕙兰二草之什，兼命同作」刘禹锡<br>
　　上国庭前草，移来汉水浔。朱门虽易地，玉树有馀阴。<br>
　　艳彩凝还泛，清香绝复寻。光华童子佩，柔软美人心。<br>
　　惜晚含远思，赏幽空独吟。寄言知音者，一奏风中琴。<p>卷362_20 「和令狐相公南斋小宴听阮咸」刘禹锡<br>
　　阮巷久芜沉，四弦有遗音。雅声发兰室，远思含竹林。<br>
　　座绝众宾语，庭移芳树阴。飞觞助真气，寂听无流心。<br>
　　影似白团扇，调谐朱弦琴。一毫不平意，幽怨古犹今。<p>卷362_21 「和令狐相公九日对黄白二菊花见怀」刘禹锡<br>
　　素萼迎寒秀，金英带露香。繁华照旄钺，荣盛对银黄。<br>
　　琮璧交辉映，衣裳杂彩章。晴云遥盖覆，秋蝶近悠扬。<br>
　　空想逢九日，何由陪一觞。满丛佳色在，未肯委严霜。<p>卷362_22 「令狐仆射与余投分素深纵山川阻修…附于旧编之末」刘禹锡<br>
　　前日寝门恸，至今悲有馀。已嗟万化尽，方见八行书。<br>
　　满纸传相忆，裁诗怨索居。危弦音有绝，哀玉韵犹虚。<br>
　　忽叹幽明异，俄惊岁月除。文章虽不朽，精魄竟焉如。<br>
　　零泪沾青简，伤心见素车。凄凉从此后，无复望双鱼。<p>卷362_23 「和乐天闲园独赏八韵前以蜂鹤拙句寄呈…小巧以取大酢沽跤砦<br>
　　永日无人事，芳园任兴行。陶庐树可爱，潘宅雨新晴。<br>
　　傅粉琅\节，熏香菡萏茎。榴花裙色好，桐子药丸成。<br>
　　柳蠹枝偏亚，桑空叶再生。睢盱欲斗雀，索漠不言莺。<br>
　　动植随四气，飞沉含五情。抢榆与水击，小大强为名。<p>卷362_24 「奉和裴令公新成绿野堂即书」刘禹锡<br>
　　蔼蔼鼎门外，澄澄洛水湾。堂皇临绿野，坐卧看青山。<br>
　　位极却忘贵，功成欲爱闲。官名司管a，心术去机关。<br>
　　禁苑凌晨出，园花及露攀。池塘鱼拨剌，竹径鸟绵蛮。<br>
　　志在安潇洒，尝经历险艰。高情方造适，众意望征还。<br>
　　好客交珠履，华筵舞玉颜。无因随贺燕，翔集画梁间。<p>卷362_25 
「三月三日与乐天及河南李尹奉陪裴令公泛洛禊饮…十二韵」刘禹锡<br>
　　洛下今修禊，群贤胜会稽。盛筵陪玉铉，通籍尽金闺。<br>
　　波上神仙妓，岸傍桃李蹊。水嬉如鹭振，歌响杂莺啼。<br>
　　历览风光好，沿洄意思迷。棹歌能俪曲，墨客竞分题。<br>
　　翠幄连云起，香车向道齐。人夸绫步障，马惜锦障泥。<br>
　　尘暗宫墙外，霞明苑树西。舟形随o转，桥影与虹低。<br>
　　川色晴犹远，乌声暮欲栖。唯馀踏青伴，待月魏王堤。<p>卷362_26 
「乐天少傅五月长斋广延缁徒谢绝文友坐成暌间因以戏之」刘禹锡<br>
　　五月长斋戒，深居绝送迎。不离通德里，便是法王城。<br>
　　举目皆僧事，全家少俗情。精修无上道，结念未来生。<br>
　　宾x缁衣占，书堂信鼓鸣。戏童为塔象，啼鸟学经声。<br>
　　黍用青菰角，葵承玉露烹。马家供薏苡，刘氏饷芜菁。<br>
　　暗网笼歌扇，流尘晦酒铛。不知何次道，作佛几时成。<p>卷362_27 「酬乐天晚夏闲居欲相访先以诗见贻」刘禹锡<br>
　　池榭堪临泛，然散郁陶。步因驱鹤缓，吟为听蝉高。<br>
　　林密添新竹，枝低缒晚桃。酒醅晴易熟，药圃夏频薅。<br>
　　老是班行旧，闲为乡里豪。经过更何处，风景属吾曹。<p>卷362_28 
「酬乐天醉后狂吟十韵（来章有移家惟醉和之句）」刘禹锡<br>
　　散诞人间乐，逍遥地上仙。诗家登逸品，释氏悟真筌。<br>
　　制诰留台阁，歌词入管弦。处身于木雁，任世变桑田。<br>
　　吏隐情兼遂，儒玄道两全。八关斋适罢，三雅兴尤偏。<br>
　　文墨中年旧，松筠晚岁坚。鱼书曾替代，香火有因缘。<br>
　　欲向醉乡去，犹为色界牵。好吹杨柳曲，为我舞金钿。<p>卷362_29 
「牛相公见示新什，谨依本韵次用以抒下情」刘禹锡<br>
　　剧韵新篇至，因难始见能。雨天龙变化，晴日凤N腾。<br>
　　游海惊何极，闻韶素不曾。惬心时拊髀，击节日麾肱。<br>
　　符彩添墨，波澜起剡藤。拣金光熠熠，累璧势层层。<br>
　　珠媚多藏贾，花撩欲定僧。封来真宝物，寄与愧交朋。<br>
　　已老无时疾，长贫望岁登。雀罗秋寂寂，虫翅晓薨薨。<br>
　　羸骥方辞绊，虚舟已绝K.荣华甘死别，健羡亦生憎。<br>
　　玉柱bB韵，金觥雹凸棱。何时良宴会，促膝对华灯。<p>卷362_30 
「奉和中书崔舍人八月十五日夜玩月二十韵」刘禹锡<br>
　　暮景中秋爽，阴灵既望圆。浮精离碧海，分照接虞渊。<br>
　　迥见孤轮出，高从倚盖旋。二仪含皎澈，万象共澄鲜。<br>
　　整御当西陆，舒光丽上玄。从星变风雨，顺日助陶甄。<br>
　　远近同时望，晶荧此夜偏。运行调玉烛，洁白应金天。<br>
　　曲沼疑瑶镜，通衢若象筵。逢人尽冰雪，遇景即神仙。<br>
　　引素吞银汉，凝清洗绿烟。皋禽警露下，邻杵思风前。<br>
　　水是还珠浦，山成种玉田。剑沉三尺影，灯罢九枝然。<br>
　　象外形无迹，寰中影有迁。稍当云阙正，未映斗城悬。<br>
　　静对挥宸翰，闲临襞彩笺。境同牛渚上，宿在凤池边。<br>
　　兴掩寻安道，词胜命仲宣。从今纸贵后，不复咏陈篇。<p>卷362_31 
「奉和淮南李相公早秋即事，寄成都武相公」刘禹锡<br>
　　八柱共承天，东西别隐然。远夷争慕化，真相故临边。<br>
　　并进夔龙位，仍齐龟鹤年。同心舟已济，造膝璧常联。<br>
　　对领专征寄，遥持造物权。斗牛添气色，井络静氛烟。<br>
　　献可通三略，分甘出万钱。汉南趋节制，赵北赐山川。<br>
　　玉帐观渝舞，虹旌猎楚田。步嫌双绶重，梦入九城偏。<br>
　　秋雨离情动，新诗乐府传。聆音还窃\，不觉抚么弦。<p>卷362_32 「元和癸巳岁仲秋诏发江陵偏师问罪蛮…寄荆南严司空」刘禹锡<br>
　　蛮水阻朝宗，兵符下渚宫。前筹得上策，无战已成功。<br>
　　汉使星飞入，夷心草偃同。歌谣开竹栈，拜舞戢桑弓。<br>
　　就日知冰释，投人念鸟穷。网罗三面解，章奏九门通。<br>
　　卉服联操袂，雕题尽鞠躬。降幡秋练白，驿骑昼尘红。<br>
　　火号休传警，机桥罢亘空。登山不见虏，振旆自生风。<br>
　　江远烟波静，军回气色雄。伫看闻喜后，金石赐元戎。 
<p>　　　　　　　　　　　　　　卷三百六十三<p>卷363_1 「和李六侍御文宣王庙释奠作」刘禹锡<br>
　　叹息鲁先师，生逢周室卑。有心律天道，无位救陵夷。<br>
　　历聘不能用，领徒空尔为。儒风正礼乐，旅象入蓍龟。<br>
　　西狩非其应，中都安足施。世衰由我贱，泣下为人悲。<br>
　　遗教光文德，兴王叶梦期。土田封后胤，冕服饰虚仪。<br>
　　钟鼓胶庠荐，牲牢郡邑祠。闻君喟然叹，偏在上丁时。<p>卷363_2 「和窦中丞晚入容江作」刘禹锡<br>
　　汉郡三十六，郁林东南遥。人伦选清臣，天外颁诏条。<br>
　　桂水步秋浪，火山凌雾朝。分圻辨风物，入境闻讴谣。<br>
　　莎岸见长亭，烟林隔丽谯。日落舟益驶，川平旗自飘。<br>
　　珠浦远明灭，金沙晴动摇。一吟道中作，离思悬层霄。<p>卷363_3 「南海马大夫见惠著述三通勒成四帙…钦受嘉贶诗以谢之」刘禹锡<br>
　　红旗阅五兵，绛帐领诸生。味道轻鼎食，退公犹笔耕。<br>
　　青箱传学远，金匮纳书成。一瞬见前事，九流当抗行。<br>
　　编蒲曾苦思，垂竹愧无名。今日承芳讯，谁言赠衮荣。<p>卷363_4 
「和杨侍郎初至郴州纪事书情题郡斋八韵」刘禹锡<br>
　　旌节下朝台，分圭从北回。城头鹤立处，驿树凤栖来。<br>
　　旧路芳尘在，新恩_骑催。里闾风偃草，鼓舞\成雷。<br>
　　吏散山禽啭，庭香夏蕊开。郡斋堪四望，壁记有三台。<br>
　　人讶征黄晚，文非吊屈哀。一吟梁甫曲，知是卧龙才。<p>卷363_5 「和东川王相公新涨驿池八韵」刘禹锡<br>
　　今日池塘上，初移造物权。苞i成别岛，沿浊致清涟。<br>
　　变化生言下，蓬瀛落眼前。泛觞惊翠羽，开幕对红莲。<br>
　　远写风光入，明含气象全。渚烟笼驿树，波日漾宾筵。<br>
　　曲岸留缇骑，中流转彩船。无因接元礼，共载比神仙。<p>卷363_6 
「酬杨八庶子喜韩吴兴与余同迁见赠（依本韵次用）」刘禹锡<br>
　　早遇圣明朝，雁行登九霄。文轻傅武仲，酒逼盖宽饶。<br>
　　舍矢同瞻鹄，当筵共赛枭。琢磨三益重，唱和五音调。<br>
　　台柏烟常起，池荷香暗飘。星文辞北极，旗影度东辽。<br>
　　直道由来黜，浮名岂敢要。三湘与百越，雨散又云摇。<br>
　　远守惭侯籍，征还荷诏条。悴容唯舌在，别恨几魂销。<br>
　　满眼悲陈事，逢人少旧僚。烟霞为老伴，蒲柳任先凋。<br>
　　虎绶悬新印，龙|理去桡。断肠天北郡，携手洛阳桥。<br>
　　幢盖今虽贵，弓旌会见招。其如草玄客，空宇久寥寥。<p>卷363_7 「和兵部郑侍郎省中四松诗十韵」刘禹锡<br>
　　右相历中台，移松武库栽。紫茸抽组绶，青实长玫瑰。<br>
　　便有干霄势，看成构厦材。数分天柱半，影逐日轮回。<br>
　　旧赏台阶去，新知谷口来。息阴常仰望，玩境几裴回。<br>
　　翠粒晴悬露，苍鳞雨起苔。凝音助瑶瑟，飘蕊泛金。<br>
　　月桂花遥烛，星榆叶对开。终须似鸡树，荣茂近昭回。<p>卷363_8 「酬郑州权舍人见寄二十韵」刘禹锡<br>
　　朱户凌晨启，碧梧含早凉。人从桔恢粒书到漆沮傍。<br>
　　\会因佳句，情深取断章。惬心同笑语，入耳胜笙簧。<br>
　　忆昔三条路，居邻数仞墙。学堂青玉案，彩服紫罗囊。<br>
　　麟角看成就，龙驹见抑扬。彀中飞一箭，云际落双I.<br>
　　甸邑叨前列，天台愧后行。鲤庭传事业，鸡树遂翱翔。<br>
　　书殿连T鹊，神池接凤凰。追游蒙尚齿，惠好结中肠。<br>
　　铩翮方抬举，危根易损伤。一麾怜弃置，五字借恩光。<br>
　　汝海崆峒秀，溱流芍药芳。风行能偃草，境静不争桑。<br>
　　转旆趋关右，颁条匝渭阳。病吟犹有思，老醉已无狂。<br>
　　尘满鸿沟道，沙惊白狄乡。伫闻黄纸诏，促召紫微郎。<p>卷363_9 
「和牛相公题姑苏所寄太湖石兼寄李苏州」刘禹锡<br>
　　震泽生奇石，沉潜得地灵。初辞水府出，犹带龙宫腥。<br>
　　发自江湖国，来荣卿相庭。从风夏云势，上汉古查形。<br>
　　拂拭鱼鳞见，铿锵玉韵聆。烟波含宿润，苔藓助新青。<br>
　　嵌穴胡雏貌，纤虫篆铭。孱颜傲林薄，飞动向雷霆。<br>
　　烦热近还散，馀酲见便醒。凡禽不敢息，浮鼓能停。<br>
　　静称垂松盖，鲜宜映鹤翎。忘忧常目击，素尚与心冥。<br>
　　眇小欺湘燕，团圆笑落星。徒然想融结，安可测年龄。<br>
　　采取询乡耋，搜求按旧经。垂钩入空隙，隔浪动晶荧。<br>
　　有获人争贺，欢谣众共听。一州惊阅宝，千里远扬z.<br>
　　睹物洛阳陌，怀人吴御亭。寄言垂天翼，早晚起沧溟。<p>卷363_10 
「浙西李大夫述梦四十韵并浙东元相公酬和斐然继声」刘禹锡<br>
　　位是才能取，时因际会遭。羽仪呈N|，刃试豪曹。<br>
　　洛下推年少，山东许地高。门承金铉鼎，家有玉璜韬。<br>
　　海浪扶鹏翅，天风引骥髦。便知蓬阁s，不识鲁衣褒。<br>
　　兴发春塘草，魂交益部刀。形开犹抱膝，烛尽遽挥毫。<br>
　　昔仕当初筮，逢时咏载橐。怀铅辨虫蠹，染素学鹅毛。<br>
　　车骑方休汝，归来欲效陶。南台资謇谔，内署选风骚。<br>
　　羽化如乘鲤，楼居旧冠鳌。美香焚湿麝，名果赐干萄。<br>
　　议赦蝇栖笔，邀歌蚁泛醪。代言无所戏，谢表自称叨。<br>
　　兰焰凝芳泽，芝泥莹玉膏。对频声价出，直久梦魂劳。<br>
　　草诏令归马，批章答献獒。银花悬院榜，翠羽映帘绦。<br>
　　讽谏欣然纳，奇觚率尔操。禁中时谔谔，天下免忉忉。<br>
　　左顾龟成印，双飞鹄织袍。谢宾缘地密，洁己是心豪。<br>
　　五日思归沐，三春羡众邀。茶炉依绿笋，棋局就红桃。<br>
　　溟海桑潜变，阴阳炭暗熬。仙成脱屣去，臣恋捧弓号。<br>
　　建节辞乌柏，宣风看鹭涛。土山京口峻，铁瓮郡城牢。<br>
　　曲岛花千树，官池水一篙。莺来和丝管，雁起拂麾旄。<br>
　　宛转倾罗扇，回旋堕玉搔。罚筹长竖纛，觥盏样如s.<br>
　　山是千重障，江为四面濠。卧龙曾得雨，孤鹤尚鸣皋。<br>
　　剑用雄开匣，弓闲蛰受|.凤姿尝在竹，`羽不离蒿。<br>
　　吴越分双镇，东西接万艘。今朝比潘陆，江海更滔滔。<p>卷363_11 「和浙西李大夫伊川卜居」刘禹锡<br>
　　早入八元数，尝承三接恩。飞鸣天上路，镇压海西门。<br>
　　清望寰中许，高情物外存。时来诚不让，归去每形言。<br>
　　洛下思招隐，江干厌作藩。按经修道具，依样买山村。<br>
　　开凿随人化，幽阴为律暄。远移难得树，立变旧荒园。<br>
　　绝塞通潜径，平泉占上原。烟霞遥在想，簿领益为繁。<br>
　　丹禁虚东x，苍生望北辕。徒令双白鹤，五里自翩翻。<p>卷363_12 「省试风光草际浮」刘禹锡<br>
　　熙熙春景霁，草绿春光丽。的历乱相鲜，葳蕤互亏蔽。<br>
　　乍疑芊绵里，稍动丰茸际。影碎翻崇兰，浮香转丛蕙。<br>
　　含烟绚碧彩，带露如珠缀。幸因采掇日，况此临芳岁。<p>卷363_13 「历阳书事七十韵」刘禹锡<br>
　　一夕为湖地，千年列郡名。霸王迷路处，亚父所封城。<br>
　　汉置东南尉，梁分肘腋兵。本吴风俗剽，兼楚语音伧。<br>
　　沸井今无涌，乌江旧有名。土台游柱史，石室隐彭铿。<br>
　　曹操祠犹在，濡须坞未平。海潮随月大，江水应春生。<br>
　　忆昨深山里，终朝看火耕。鱼书来北阙，o首下南荆。<br>
　　云雨巫山暗，蕙兰湘水清。章华树已失，鄂渚草来迎。<br>
　　庐阜香炉出，湓城粉堞明。雁飞彭蠡暮，鸦噪大雷晴。<br>
　　平野分风使，恬和趁夜程。贵池登陆峻，舂谷渡桥鸣。<br>
　　骆驿主人问，悲欢故旧情。几年方一面，卜昼便三更。<br>
　　助喜杯盘盛，忘机笑语訇。管清疑警鹤，弦巧似娇莺。<br>
　　炽炭烘蹲兽，华茵织斗鲸。回裾飘雾雨，急节堕琼英。<br>
　　敛黛凝愁色，施钿耀翠晶。容华本南国，妆束学西京。<br>
　　日落方收鼓，天寒更炙笙。促筵交履舄，痛饮倒簪缨。<br>
　　谑浪容优孟，娇怜许智琼。蔽明添翠，命烛拄金茎。<br>
　　坐久罗衣皱，杯频粉面H.兴来从请曲，意堕即飞觥。<br>
　　令急重须改，欢冯醉尽呈。诘朝还选胜，来日又寻盟。<br>
　　道别殷勤惜，邀筵次第争。唯闻嗟短景，不复有馀酲。<br>
　　众散扃朱户，相携话素诚。晤言犹，残漏自丁丁。<br>
　　出祖千夫拥，行厨五熟烹。离亭临野水，别思入哀筝。<br>
　　接境人情洽，方冬馔具精。中流为界道，隔岸数飞甍。<br>
　　沙浦王浑镇，沧洲谢x城。望夫人化石，梦帝日环营。<br>
　　半渡趋津吏，缘堤簇郡m.场黄堆晚稻，篱碧见冬菁。<br>
　　里社争来献，壶浆各自擎。鸱夷倾底写，s斗成□。<br>
　　采石风传柝，新林暮击钲。茧纶牵拨剌，犀焰照澄泓。<br>
　　露冕观原野，前驱抗旆旌。分庭展宾主，望阙拜恩荣。<br>
　　比屋逆吮玻连年水旱并。遐思常后已，下令必先庚。<br>
　　远岫低屏列，支流曲带萦。湖鱼香胜肉，官酒重于饧。<br>
　　忆昔泉源变，斯须地轴倾。鸡笼为石颗，龟眼入泥坑。<br>
　　事系人风重，官从物论轻。江春俄澹荡，楼月几亏盈。<br>
　　柳长千丝宛，田塍一线l.游鱼将婢从，野雉见媒惊。<br>
　　波净攒凫鹊，洲香发杜蘅。一钟菰葑米，千里水葵羹。<br>
　　受谴时方久，分忧政未成。比琼虽碌碌，于铁尚铮铮。<br>
　　早忝登三署，曾闻奏六英。无能甘负弩，不慎在提衡。<br>
　　口语成中遘，毛衣阻上征。时闻关利钝，智亦有聋盲。<br>
　　昔愧山东妙，今惭海内兄。后来登甲乙，早已在蓬瀛。<br>
　　心托秦明镜，才非楚白珩。齿衰亲药物，宦薄傲公卿。<br>
　　捧日皆元老，宣风尽大彭。好令朝集使，结束赴新正。<p>卷363_14 「和武中丞秋日寄怀简诸僚故」刘禹锡<br>
　　退朝还公府，骑吹息繁阴。吏散秋庭寂，乌啼烟树深。<br>
　　威生奉白简，道胜外华簪。风物清远目，功名怀寸阴。<br>
　　云衢念前侣，彩翰写冲襟。凉菊照幽径，败荷攒碧浔。<br>
　　感时江海思，报国松筠心。空愧寿陵步，芳尘何处寻。<p>卷363_15 「和令狐相公春日寻花有怀白侍郎阁老」刘禹锡<br>
　　芳菲满雍州，鸾凤许同游。花径须深入，时光不少留。<br>
　　色鲜由树嫩，枝亚为房稠。静对仍持酒，高看特上楼。<br>
　　晴宜连夜赏，雨便一年休。共忆秋官处，馀霞曲水头。 
<p>　　　　　　　　　　　　　　卷三百六十四<p>卷364_1 「荆州歌二首」刘禹锡<br>
　　渚宫杨柳暗，麦城朝雉飞。可怜踏青伴，乘暖著轻衣。<br>
　　今日好南风，商旅相催发。沙头樯竿上，始见春江阔。<p>卷364_2 「纪南歌」刘禹锡<br>
　　风烟纪南城，尘土荆门路。天寒多猎骑，走上樊姬墓。<p>卷364_3 「视刀环歌」刘禹锡<br>
　　常恨言语浅，不如人意深。今朝两相视，脉脉万重心。<p>卷364_4 「三阁辞四首（吴声）」刘禹锡<br>
　　贵人三阁上，日晏未梳头。不应有恨事，娇甚却成愁。<br>
　　珠箔曲琼钩，仔细见扬州。北兵那得度，浪话判悠悠。<br>
　　沉香帖阁柱，金缕画门楣。回首降幡下，已见黍离离。<br>
　　三人出眢井，一身登槛车。朱门漫临水，不可见鲈鱼。<p>卷364_5 「纥那曲二首」刘禹锡<br>
　　杨柳郁青青，竹枝无限情。周郎一回顾，听唱纥那声。<br>
　　踏曲兴无穷，调同词不同。愿郎千万寿，长作主人翁。<p>卷364_6 「淮阴行五首」刘禹锡<br>
　　簇簇淮阴市，竹楼缘岸上。好日起樯竿，乌飞惊五两。<br>
　　今日转船头，金乌指西北。烟波与春草，千里同一色。<br>
　　船头大铜I，摩挲光阵阵。早早使风来，沙头一眼认。<br>
　　何物令侬羡，羡郎船尾燕。衔泥趁樯竿，宿食长相见。<br>
　　隔浦望行船，头昂尾摇Ｎ弈瓮砝词保清淮春浪软。<p>卷364_7 「浑侍中宅牡丹」刘禹锡<br>
　　径尺千馀朵，人间有此花。今朝见颜色，更不向诸家。<p>卷364_8 「咏红柿子」刘禹锡<br>
　　晓连星影出，晚带日光悬。本因遗采掇，翻自保天年。<p>卷364_9 「吕八见寄郡内书怀因而戏和」刘禹锡<br>
　　文苑振金声，循良冠百城。不知今史氏，何处列君名。<p>卷364_10 「秋风引」刘禹锡<br>
　　何处秋风至，萧萧送雁群。朝来入庭树，孤客最先闻。<p>卷364_11 「柳花词三首」刘禹锡<br>
　　开从绿条上，散逐香风远。故取花落时，悠扬占春晚。<br>
　　轻飞不假风，轻落不委地。撩乱舞晴空，发人无限思。<br>
　　晴天雪，来送青春暮。无意似多情，千家万家去。<p>卷364_12 「路傍曲」刘禹锡<br>
　　南山宿雨晴，春入凤凰城。处处闻弦管，无非送酒声。<p>卷364_13 「君山怀古」刘禹锡<br>
　　属车八十一，此地阻长风。千载威灵尽，赭山寒水中。<p>卷364_14 「庭竹」刘禹锡<br>
　　露涤铅粉节，风摇青玉枝。依依似君子，无地不相宜。<p>卷364_15 「唐郎中宅与诸公同饮酒看牡丹」刘禹锡<br>
　　今日花前饮，甘心醉数杯。但愁花有语，不为老人开。<p>卷364_16 「题寿安甘棠馆二首」刘禹锡<br>
　　公馆似仙家，池清竹径斜。山禽忽惊起，冲落半岩花。<br>
　　门前洛阳道，门里桃花路。尘土与烟霞，其间十馀步。<p>卷364_17 「古词二首（一作讽古）」刘禹锡<br>
　　轩后初冠冕，前旒为蔽明。安知从复道，然后见人情。<br>
　　簿领乃俗士，清谈信古风。吾观苏令绰，朱墨一何工。<p>卷364_18 「寓兴二首」刘禹锡<br>
　　常谈即至理，安事非常情。寄语何平叔，无为轻老生。<br>
　　世途多礼数，鹏`各逍遥。何事陶彭泽，抛官为折腰。<p>卷364_19 「咏史二首」刘禹锡<br>
　　骠骑非无势，少卿终不去。世道剧颓波，我心如砥柱。<br>
　　贾生明王道，卫绾工车戏。同遇汉文时，何人居贵位。<p>卷364_20 「经檀道济故垒」刘禹锡<br>
　　万里长城坏，荒营野草秋。秣陵多士女，犹唱白符鸠。<p>卷364_21 「伤段右丞（江湖旧游，南宫交代）」刘禹锡<br>
　　江海多豪气，朝廷有直声。何言马蹄下，一旦是佳城。<p>卷364_22 「伤独孤舍人」刘禹锡<br>
　　昔别矜年少，今悲丧国华。远来同社燕，不见早梅花。<p>卷364_23 「再伤庞尹」刘禹锡<br>
　　京兆归何处，章台空暮尘。可怜鸾镜下，哭杀画眉人。<p>卷364_24 「敬酬微公见寄二首」刘禹锡<br>
　　凄凉沃州僧，憔悴柴桑宰。别来二十年，唯馀两心在。<br>
　　越江千里镜，越岭四时雪。中有逍遥人，夜深观水月。<p>卷364_25 「鄂渚留别李二十一表臣大夫」刘禹锡<br>
　　高樯起行色，促柱动离声。欲问江深浅，应如远别情。<p>卷364_26 「答表臣赠别二首」刘禹锡<br>
　　昔为瑶池侣，飞舞集蓬莱。今作江汉别，风雪一徘徊。<br>
　　嘶马立未还，行舟路将转。江头暝色深，挥袖依稀见。<p>卷364_27 「始发鄂渚寄表臣二首」刘禹锡<br>
　　祖帐管弦绝，客帆西风生。回车已不见，犹听马嘶声。<br>
　　晓发柳林戍，遥城闻五鼓。忆与故人眠，此时犹晤语。<p>卷364_28 「出鄂州界怀表臣二首」刘禹锡<br>
　　离席一挥杯，别愁今尚醉。迟迟有情处，却恨江帆驶。<br>
　　梦觉疑连榻，舟行忽千里。不见黄鹤楼，寒沙雪相似。<p>卷364_29 「和游房公旧竹亭闻琴绝句」刘禹锡<br>
　　尚有竹间路，永无綦下尘。一闻流水曲，重忆餐霞人。<p>卷364_30 「西州李尚书知愚与元武昌有旧远示二篇…继和二首」刘禹锡<br>
　　如何赠琴日，已是绝弦时。无复双金报，空馀挂剑悲。<br>
　　宝匣从此闲，朱弦谁复调。只应随玉树，同向土中销。<p>卷364_31 「别苏州二首」刘禹锡<br>
　　三载为吴郡，临岐祖帐开。虽非谢桀黠，且为一裴回。<br>
　　流水阊门外，秋风吹柳条。从来送客处，今日自魂销。<p>卷364_32 「罢和州游建康」刘禹锡<br>
　　秋水清无力，寒山暮多思。官闲不计程，遍上南朝寺。<p>卷364_33 「九日登高」刘禹锡<br>
　　世路山河险，君门烟雾深。年年上高处，未省不伤心。<p>卷364_34 「答柳子厚」刘禹锡<br>
　　年方伯玉早，恨比四愁多。会待休车骑，相随出W罗。<p>卷364_35 「馆娃宫在旧郡西南砚石山前瞰姑苏台傍有采香…因赋二章」刘禹锡<br>
　　宫馆贮娇娃，当时意大夸。艳倾吴国尽，笑入楚王家。<br>
　　月殿移椒壁，天花代舜华。唯馀采香径，一带绕山斜。 
<p>　　　　　　　　　　　　　　卷三百六十五<p>卷365_1 「听琴（一作听僧弹琴）」刘禹锡<br>
　　禅思何妨在玉琴，真僧不见听时心。<br>
　　秋堂境寂夜方半，云去苍梧湘水深。<p>卷365_2 「魏宫词二首」刘禹锡<br>
　　日晚长秋帘外报，望陵歌舞在明朝。<br>
　　添炉欲k熏衣麝，忆得分时不忍烧。<br>
　　日映西陵松柏枝，下台相顾一相思。<br>
　　朝来乐府长歌曲，唱著君王自作词。<p>卷365_3 「杨枝词二首」刘禹锡<br>
　　迎得春光先到来，浅黄轻绿映楼台。<br>
　　只缘袅娜多情思，更被春风长倩猜。<br>
　　巫峡巫山杨柳多，朝云暮雨远相和。<br>
　　因想阳台无限事，来君回唱竹枝歌。<p>卷365_4 「竹枝词二首」刘禹锡<br>
　　杨柳青青江水平，闻郎江上唱歌声。<br>
　　东边日出西边雨，道是无晴却有晴。<br>
　　楚水巴山江雨多，巴人能唱本乡歌。<br>
　　今朝北客思归去，回入纥那披绿罗。<p>卷365_5 「堤上行三首」刘禹锡<br>
　　酒旗相望大堤头，堤下连樯堤上楼。<br>
　　日暮行人争渡急，桨声幽轧满中流。<br>
　　江南江北望烟波，入夜行人相应歌。<br>
　　桃叶传情竹枝怨，水流无限月明多。<br>
　　春堤缭绕水徘徊，酒舍旗亭次第开。<br>
　　日晚上楼招估客，轲峨大落帆来。<p>卷365_6 
「踏歌词四首（第二首一作张籍《无题诗》）」刘禹锡<br>
　　春江月出大堤平，堤上女郎连袂行。<br>
　　唱尽新词欢不见，红霞映树鹧鸪鸣。<br>
　　桃蹊柳陌好经过，灯下妆成月下歌。<br>
　　为是襄王故宫地，至今犹自细腰多。<br>
　　新词宛转递相传，振袖倾鬟风露前。<br>
　　月落乌啼云雨散，游童陌上拾花钿。<br>
　　日暮江头闻竹枝，南人行乐北人悲。<br>
　　自从雪里唱新曲，直到三春花尽时。<p>卷365_7 「步虚词二首」刘禹锡<br>
　　阿母种桃云海际，花落子成三千岁。<br>
　　海风吹折最繁枝，跪捧琼盘献天帝。<br>
　　华表千年一鹤归，凝丹为顶雪为衣。<br>
　　星星仙语人听尽，却向五云翻翅飞。<p>卷365_8 「阿娇怨」刘禹锡<br>
　　望见葳蕤举翠华，试开金屋扫庭花。<br>
　　须臾宫女传来信，言幸平阳公主家。<p>卷365_9 「秋词二首」刘禹锡<br>
　　自古逢秋悲寂寥，我言秋日胜春朝。<br>
　　晴空一鹤排云上，便引诗情到碧霄。<br>
　　山明水净夜来霜，数树深红出浅黄。<br>
　　试上高楼清入骨，岂如春色嗾人狂。<p>卷365_10 「秋扇词」刘禹锡<br>
　　莫道恩情无重来，人间荣谢递相催。<br>
　　当时初入君怀袖，岂念寒炉有死灰。<p>卷365_11 「竹枝词九首」刘禹锡<br>
　　白帝城头春草生，白盐山下蜀江清。<br>
　　南人上来歌一曲，北人莫上动乡情。<br>
　　山桃红花满上头，蜀江春水拍山流。<br>
　　花红易衰似郎意，水流无限似侬愁。<br>
　　江上朱楼新雨晴，西春水e纹生。<br>
　　桥东桥西好杨柳，人来人去唱歌行。<br>
　　日出三竿春雾消，江头蜀客驻兰桡。<br>
　　凭寄狂夫书一纸，家住成都万里桥。<br>
　　两岸山花似雪开，家家春酒满银杯。<br>
　　昭君坊中多女伴，永安宫外踏青来。<br>
　　城西门前滟堆，年年波浪不能摧。<br>
　　懊恼人心不如石，少时东去复西来。<br>
　　瞿塘嘈嘈十二滩，人言道路古来难。<br>
　　长恨人心不如水，等闲平地起波澜。<br>
　　巫峡苍苍烟雨时，清猿啼在最高枝。<br>
　　个里愁人肠自断，由来不是此声悲。<br>
　　山上层层桃李花，云间烟火是人家。<br>
　　银钏金钗来负水，长刀短笠去烧。<p>卷365_12 「杨柳枝词九首」刘禹锡<br>
　　塞北梅花羌笛吹，淮南桂树小山词。<br>
　　请君莫奏前朝曲，听唱新翻杨柳枝。<br>
　　南陌东城春早时，相逢何处不依依。<br>
　　桃红李白皆夸好，须得垂杨相发挥。<br>
　　凤阙轻遮翡翠帏，龙池遥望L尘丝。<br>
　　御沟春水相辉映，狂杀长安年少儿。<br>
　　金谷园中莺乱飞，铜驼陌上好风吹。<br>
　　城中桃李须臾尽，争似垂杨无限时。<br>
　　花萼楼前初种时，美人楼上斗腰肢。<br>
　　如今抛掷长街里，露叶如啼欲向谁。<br>
　　炀帝行宫汴水滨，数枝杨柳不胜春。<br>
　　晚来风起花如雪，飞入宫墙不见人。<br>
　　御陌青门拂地垂，千条金缕万条丝。<br>
　　如今绾作同心结，将赠行人知不知。<br>
　　城外春风吹酒旗，行人挥袂日西时。<br>
　　长安陌上无穷树，唯有垂杨管别离。<br>
　　轻盈袅娜占年华，舞榭妆楼处处遮。<br>
　　春尽絮花留不得，随风好去落谁家。<p>卷365_13 「浪淘沙九首（第四首一作张籍诗）」刘禹锡<br>
　　九曲黄河万里沙，浪淘风簸自天涯。<br>
　　如今直上银河去，同到牵牛织女家。<br>
　　洛水桥边春日斜，碧流清浅见琼砂。<br>
　　无端陌上狂风急，惊起鸳鸯出浪花。<br>
　　汴水东流虎眼纹，清淮晓色鸭头春。<br>
　　君看渡口淘沙处，渡却人间多少人。<br>
　　鹦鹉洲头浪s沙，青楼春望日将斜。<br>
　　衔泥燕子争归舍，独自狂夫不忆家。<br>
　　濯锦江边两岸花，春风吹浪正淘沙。<br>
　　女郎剪下鸳鸯锦，将向中流匹晚霞。<br>
　　日照澄洲江雾开，淘金女伴满江隈。<br>
　　美人首饰侯王印，尽是沙中浪底来。<br>
　　八月涛声吼地来，头高数丈触山回。<br>
　　须臾却入海门去，卷起沙堆似雪堆。<br>
　　莫道谗言如浪深，莫言迁客似沙沉。<br>
　　千淘万漉虽辛苦，吹尽狂沙始到金。<br>
　　流水淘沙不暂停，前波未灭后波生。<br>
　　令人忽忆潇湘渚，回唱迎神三两声。<p>卷365_14 「洛中送韩七中丞之吴兴口号五首」刘禹锡<br>
　　昔年意气结群英，几度朝回一字行。<br>
　　海北江南零落尽，两人相见洛阳城。<br>
　　自从云散各东西，每日欢娱却惨凄。<br>
　　离别苦多相见少，一生心事在书题。<br>
　　今朝无意诉离杯，何况清弦急管催。<br>
　　本欲醉中轻远别，不知翻引酒悲来。<br>
　　骆驼桥上O风急，鹦鹉杯中箬下春。<br>
　　水碧山青知好处，开颜一笑向何人。<br>
　　溪中士女出笆篱，溪上鸳鸯避画旗。<br>
　　何处人间似仙境，春山携妓采茶时。<p>卷365_15 「送廖参谋东游二首」刘禹锡<br>
　　九陌逢君又别离，行云别鹤本无期。<br>
　　望嵩楼上忽相见，看过花开花落时。<br>
　　繁花落尽君辞去，绿草垂杨引征路。<br>
　　东道诸侯皆故人，留连必是多情处。<p>卷365_16 「洛中春末送杜录事赴蕲州」刘禹锡<br>
　　樽前花下长相见，明日忽为千里人。<br>
　　君过午桥回首望，洛城犹自有残春。<p>卷365_17 「夜燕福建卢侍郎宅因送之镇」刘禹锡<br>
　　暂驻旌旗洛水堤，绮筵红烛醉兰闺。<br>
　　美人美酒长相逐，莫怕猿声发建溪。<p>卷365_18 「重送鸿举师赴江陵谒马逢侍御」刘禹锡<br>
　　西北秋风凋蕙兰，洞庭波上碧云寒。<br>
　　茂陵才子江陵住，乞取新诗合掌看。<p>卷365_19 「赠长沙头陀」刘禹锡<br>
　　外道邪山千万重，真言一发尽摧峰。<br>
　　有时明月无人夜，独向昭潭制恶龙。<p>卷365_20 「送霄韵上人游天台（一作宝韵上人）」刘禹锡<br>
　　曲江僧向松江见，又到天台看石桥。<br>
　　鹤恋故巢云恋岫，比君犹自不逍遥。<p>卷365_21 「台城怀古」刘禹锡<br>
　　清江悠悠王气沉，六朝遗事何处寻。<br>
　　宫墙隐嶙围野泽，鹳夜鸣秋色深。<p>卷365_22 「戏赠崔千牛」刘禹锡<br>
　　学道深山许老人，留名万代不关身。<br>
　　劝君多买长安酒，南陌东城占取春。<p>卷365_23 「扬州春夜李端公益张侍御登段侍御平路…以志其事」刘禹锡<br>
　　寂寂独看金烬落，纷纷只见玉山颓。<br>
　　自羞不是高阳侣，一夜星星骑马回。<p>卷365_24 「逢王十二学士入翰林，因以诗赠」刘禹锡<br>
　　厩马翩翩禁外逢，星槎上汉杳难从。<br>
　　定知欲报淮南诏，促召王褒入九重。<p>卷365_25 「阙下口号呈柳仪曹」刘禹锡<br>
　　彩仗神旗猎晓风，鸡人一唱鼓蓬蓬。<br>
　　铜壶漏水何时歇，如此相催即老翁。<p>卷365_26 「监祠夕月坛书事（其礼用昼）」刘禹锡<br>
　　西司分昼夜平，羲和停午太阴生。<br>
　　铿锵揖让秋光里，观者如云出凤城。<p>卷365_27 
「元和甲午岁诏书尽征江湘逐客余自武陵赴京宿于…诸君子」刘禹锡<br>
　　雷雨江山起卧龙，武陵樵客蹑仙踪。<br>
　　十年楚水枫林下，今夜初闻长乐钟。<p>卷365_28 
「元和十一年自朗州召至京，戏赠看花诸君子」刘禹锡<br>
　　紫陌红尘拂面来，无人不道看花回。<br>
　　玄都观里桃千树，尽是刘郎去后栽。<p>卷365_29 「再游玄都观」刘禹锡<br>
　　百亩庭中半是苔，桃花净尽菜花开。<br>
　　种桃道士归何处，前度刘郎今又来。<p>卷365_30 「与歌者米嘉荣」刘禹锡<br>
　　唱得凉州意外声，旧人唯数米嘉荣。<br>
　　近来时世轻先辈，好染髭须事后生。<p>卷365_31 「望夫石（山正对和州郡楼）」刘禹锡<br>
　　终日望夫夫不归，化为孤石苦相思。<br>
　　望来已是几千载，只似当时初望时。<p>卷365_32 「听旧宫中乐人穆氏唱歌」刘禹锡<br>
　　曾随织女渡天河，记得云间第一歌。<br>
　　休唱贞元供奉曲，当时朝士已无多。<p>卷365_33 「金陵五题。石头城」刘禹锡<br>
　　山围故国周遭在，潮打空城寂寞回。<br>
　　淮水东边旧时月，夜深还过女墙来。<p>卷365_34 「金陵五题。乌衣巷」刘禹锡<br>
　　朱雀桥边野草花，乌衣巷口夕阳斜。<br>
　　旧时王谢堂前燕，飞入寻常百姓家。<p>卷365_35 「金陵五题。台城」刘禹锡<br>
　　台城六代竞豪华，结绮临春事最奢。<br>
　　万户千门成野草，只缘一曲后庭花。<p>卷365_36 「金陵五题。生公讲堂」刘禹锡<br>
　　生公说法鬼神听，身后空堂夜不扃。<br>
　　高坐寂寥尘漠漠，一方明月可中庭。<p>卷365_37 「金陵五题。江令宅」刘禹锡<br>
　　南朝词臣北朝客，归来唯见秦淮碧。<br>
　　池台竹树三亩馀，至今人道江家宅。<p>卷365_38 「韩信庙」刘禹锡<br>
　　将略兵机命世雄，苍黄钟室叹良弓。<br>
　　遂令后代登坛者，每一寻思怕立功。<p>卷365_39 「李贾二大谏拜命后寄杨八寿州」刘禹锡<br>
　　谏省新登二直臣，万方惊喜捧丝纶。<br>
　　则知天子明如日，肯放淮南高卧人。<p>卷365_40 「美温尚书镇定兴元以诗寄贺」刘禹锡<br>
　　旌旗入境犬无声，戮尽鲸鲵汉水清。<br>
　　从此世人开耳目，始知名将出书生。<p>卷365_41 「酬瑞州吴大夫夜泊湘川见寄一绝」刘禹锡<br>
　　夜泊湘川逐客心，月明猿苦血沾襟。<br>
　　湘妃旧竹痕犹浅，从此因君染更深。<p>卷365_42 「征还京师见旧番官冯叔达」刘禹锡<br>
　　前者匆匆L被行，十年憔悴到京城。<br>
　　南宫旧吏来相问，何处淹留白发生。<p>卷365_43 「与歌者何戡」刘禹锡<br>
　　二十馀年别帝京，重闻天乐不胜情。<br>
　　旧人唯有何戡在，更与殷勤唱渭城。<p>卷365_44 「与歌童田顺郎」刘禹锡<br>
　　天下能歌御史娘，花前叶底奉君王。<br>
　　九重深处无人见，分付新声与顺郎。<p>卷365_45 
「燕尔馆破，屏风所画至精，人多叹赏题之」刘禹锡<br>
　　画时应遇空亡日，卖处难逢识别人。<br>
　　唯有多情往来客，强将衫袖拂埃尘。<p>卷365_46 「赏牡丹」刘禹锡<br>
　　庭前芍药妖无格，池上芙蕖净少情。<br>
　　唯有牡丹真国色，花开时节动京城。<p>卷365_47 「题欹器图」刘禹锡<br>
　　秦国功成思税驾，晋臣名遂叹危机。<br>
　　无因上蔡牵黄犬，愿作丹徒一布衣。<p>卷365_48 「伤桃源薛道士（一作尊师）」刘禹锡<br>
　　坛边松在鹤巢空，白鹿闲行旧径中。<br>
　　手植红桃千树发，满山无主任春风。<p>卷365_49 「王思道碑堂下作」刘禹锡<br>
　　苍苍宰树起寒烟，尚有威名海内传。<br>
　　四府旧闻多故吏，几人垂泪拜碑前。<p>卷365_50 「伤愚溪三首」刘禹锡<br>
　　溪水悠悠春自来，草堂无主燕飞回。<br>
　　隔帘惟见中庭草，一树山榴依旧开。<br>
　　草圣数行留坏壁，木奴千树属邻家。<br>
　　唯见里门通德榜，残阳寂寞出樵车。<br>
　　柳门竹巷依依在，野草青苔日日多。<br>
　　纵有邻人解吹笛，山阳旧侣更谁过。<p>卷365_51 「伤循州浑尚书」刘禹锡<br>
　　贵人沦落路人哀，碧海连天丹砘亍<br>
　　遥想长安此时节，朱门深巷百花开。<p>卷365_52 「代靖安佳人怨二首」刘禹锡<br>
　　宝马鸣珂踏晓尘，鱼文匕首犯车茵。<br>
　　适来行哭里门外，昨夜华堂歌舞人。<br>
　　秉烛朝天遂不回，路人弹指望高台。<br>
　　墙东便是伤心地，夜夜流萤飞去来。<p>卷365_53 
「碧涧寺见元九侍御和展上人诗有三生之句因以和」刘禹锡<br>
　　廊下题诗满壁尘，塔前松树已皴鳞。<br>
　　古来唯有王文度，重见平生竺道人。<p>卷365_54 「思黯南墅赏牡丹」刘禹锡<br>
　　偶然相遇人间世，合在增城阿姥家。<br>
　　有此倾城好颜色，天教晚发赛诸花。<p>卷365_55 
「和浙西尚书闻常州杨给事制新楼因寄之作」刘禹锡<br>
　　文昌星象尽东来，油幕朱门次第开。<br>
　　且上新楼看风月，会乘云雨一时回。<p>卷365_56 「后梁宣明二帝碑堂下作」刘禹锡<br>
　　玉马朝周从此辞，园陵寂寞对丰碑。<br>
　　千行宰树荆州道，暮雨萧萧闻子规。<p>卷365_57 「赠李司空妓」刘禹锡<br>
　　高髻云鬟宫样妆，春风一曲杜韦娘。<br>
　　司空见惯浑闲事，断尽苏州刺史肠。<p>卷365_58 「和西川李尚书伤孔雀及薛涛之什」刘禹锡<br>
　　玉儿已逐金I葬，翠羽先随秋草萎。<br>
　　唯见芙蓉含晓露，数行红泪滴清池。<p>卷365_59 「同乐天登栖灵寺塔」刘禹锡<br>
　　步步相携不觉难，九层云外倚阑干。<br>
　　忽然笑语半天上，无限游人举眼看。<p>卷365_60 
「有所嗟二首（一作元稹诗，题作所思）」刘禹锡<br>
　　庾令楼中初见时，武昌春柳似腰肢。<br>
　　相逢相笑尽如梦，为雨为云今不知。<br>
　　鄂渚餮逃晡，女郎魂逐暮云归。<br>
　　只应长在汉阳渡，化作鸳鸯一只飞。<p>卷365_61 「和裴相公傍水闲行」刘禹锡<br>
　　为爱逍遥第一篇，时时闲步赏风烟。<br>
　　看花临水心无事，功业成来二十年。<p>卷365_62 「杏园花下酬乐天见赠」刘禹锡<br>
　　二十馀年作逐臣，归来还见曲江春。<br>
　　游人莫笑白头醉，老醉花间有几人。<p>卷365_63 「和乐天春词」刘禹锡<br>
　　新妆面面下朱楼，深锁春光一院愁。<br>
　　行到中庭数花朵，蜻蜓飞上玉搔头。<p>卷365_64 
「和严给事闻唐昌观玉蕊花下有游仙二绝」刘禹锡<br>
　　玉女来看玉蕊花，异香先引七香车。<br>
　　攀枝弄雪时回顾，惊怪人间日易斜。<br>
　　雪蕊琼丝满院春，衣轻步步不生尘。<br>
　　君平帘下徒相问，长伴吹箫别有人。<p>卷365_65 「忆乐天」刘禹锡<br>
　　寻常相见意殷勤，别后相思梦更频。<br>
　　每遇登临好风景，羡他天性少情人。<p>卷365_66 「醉答乐天」刘禹锡<br>
　　洛城洛城何日归，故人故人今转稀。<br>
　　莫嗟雪里暂时别，终拟云间相逐飞。<p>卷365_67 「虎丘寺见元相公二年前题名怆然有咏」刘禹锡<br>
　　核送君君不还，见君题字虎丘山。<br>
　　因知早贵兼才子，不得多时在世间。<p>卷365_68 「寄赠小樊」刘禹锡<br>
　　花面丫头十三四，春来绰约向人时。<br>
　　终须买取名春草，处处将行步步随。<p>卷365_69 「吟乐天自问怆然有作」刘禹锡<br>
　　亲友关心皆不见，风光满眼倍伤神。<br>
　　洛阳城里多池馆，几处花开有主人。<p>卷365_70 「和令狐相公别牡丹」刘禹锡<br>
　　平章宅里一栏花，临到开时不在家。<br>
　　莫道两京非远别，春明门外即天涯。<p>卷365_71 「和令狐相公闻思帝乡有感」刘禹锡<br>
　　当初造曲者为谁，说得思乡恋阙时。<br>
　　沧海西头旧丞相，停杯处分不须吹。<p>卷365_72 「酬令狐相公见寄」刘禹锡<br>
　　群玉山头住四年，每闻笙鹤看诸仙。<br>
　　何时得把浮丘袖，白日将升第九天。<p>卷365_73 「令狐相公春思见寄」刘禹锡<br>
　　一纸书封四句诗，芳晨对酒远相思。<br>
　　长吟尽日西南望，犹及残春花落时。<p>卷365_74 「城内花园颇曾游玩令公居守亦有素期…以答令狐相公见谑」刘禹锡<br>
　　楼下芳园最占春，年年结侣采花频。<br>
　　繁霜一夜相撩治，不似佳人似老人。<p>卷365_75 「奉和裴晋公凉风亭睡觉」刘禹锡<br>
　　骊龙睡后珠元在，仙鹤行时步又轻。<br>
　　方寸莹然无一事，水声来似玉琴声。<p>卷365_76 
「答裴令公雪中讶白二十二与诸公不相访之什」刘禹锡<br>
　　玉树琼楼满眼新，的知开x待诸宾。<br>
　　迟迟未去非无意，拟作梁园坐右人。<p>卷365_77 「吴方之见示听江西故吏朱幼恭歌三篇颇有怀故…因而和之」刘禹锡<br>
　　侯家故吏歌声发，逸处能高怨处低。<br>
　　今岁洛中无雨雪，眼前风景是江西。<p>卷365_78 
「裴令公见示诮乐天寄奴买马绝句斐言仰和且戏乐天」刘禹锡<br>
　　常奴安得似方回，争望追风绝足来。<br>
　　若把翠娥酬J耳，始知天下有奇才。<p>卷365_79 「酬思黯代书见戏（一作酬牛相见寄）」刘禹锡<br>
　　官冷如浆病满身，凌寒不易过天津。<br>
　　少年留取多情兴，请待花时作主人。<p>卷365_80 
「答张侍御贾喜再登科后，自洛赴上都赠别」刘禹锡<br>
　　又被时人写姓名，春风引路入京城。<br>
　　知君忆得前身事，分付莺花与后生。<p>卷365_81 「赴连州途经洛阳诸公置酒相送张员外贾…率尔酬之」刘禹锡<br>
　　谪在三湘最远州，边鸿不到水南流。<br>
　　如今暂寄樽前笑，明日辞君步步愁。<p>卷365_82 「赠元九侍御文石枕以诗奖之」刘禹锡<br>
　　文章似锦气如虹，宜荐华簪绿殿中。<br>
　　纵使凉飙生旦夕，犹堪拂拭愈头风。<p>卷365_83 「酬元九院长自江陵见寄」刘禹锡<br>
　　无事寻花至仙境，等闲栽树比封君。<br>
　　金门通籍真多士，黄纸除书每日闻。<p>卷365_84 「酬杨侍郎凭见寄」刘禹锡<br>
　　翔鸾阙底谢皇恩，缨上沧浪旧水痕。<br>
　　疏傅挥金忽相忆，远擎长句与招魂。<p>卷365_85 
「酬马大夫登口戍见寄（一作酬海南马大夫）」刘禹锡<br>
　　新辞将印拂朝缨，临水登山四体轻。<br>
　　犹念天涯未归客，瘴云深处守孤城。<p>卷365_86 「答杨八敬之绝句（杨时亦谪居）」刘禹锡<br>
　　饱霜孤竹声偏切，带火焦桐韵本悲。<br>
　　今日知音一留听，是君心事不平时。<p>卷365_87 「重寄表臣二首」刘禹锡<br>
　　对酒临流奈别何，君今已醉我蹉跎。<br>
　　分明记取星星鬓，他日相逢应更多。<br>
　　世间人事有何穷，过后思量尽是空。<br>
　　早晚同归洛阳陌，卜邻须近祝鸡翁。<p>卷365_88 「重寄绝句（一作寄唐州杨八）」刘禹锡<br>
　　淮西既是平安地，鸦路今无羽檄飞。<br>
　　闻道唐州最清静，战场耕尽野花稀。<p>卷365_89 「酬杨八副使将赴湖南途中见寄一绝」刘禹锡<br>
　　知逐征南冠楚材，远劳书信到阳台。<br>
　　明朝若上君山上，一道巴江自此来。<p>卷365_90 「遥和韩睦州元相公二君子」刘禹锡<br>
　　玉人紫绶相辉映，却要霜须一两茎。<br>
　　其奈无成空老去，每临明镜若为情。<p>卷365_91 
「吴兴敬郎中见惠斑竹杖兼示一绝聊以谢之」刘禹锡<br>
　　一茎炯炯琅\色，数节重重玳瑁文。<br>
　　拄到高山未登处，青云路上愿逢君。<p>卷365_92 「奉和裴令公夜宴」刘禹锡<br>
　　天下苍生望不休，东山虽有但时游。<br>
　　从来海上仙桃树，肯逐人间风露秋。<p>卷365_93 「秋夜安国观闻笙」刘禹锡<br>
　　织女分明银汉秋，桂枝梧叶共飕v.月露满庭人寂寂，霓裳一曲在高楼。<p>卷365_94 「酬仆射牛相公晋国池上别后至甘棠馆忽梦同游…口号见寄」刘禹锡<br>
　　已嗟池上别魂惊，忽报梦中携手行。<br>
　　此夜独归还乞梦，老人无睡到天明。<p>卷365_95 「裴侍郎大尹雪中遗酒一壶兼示喜眼疾平…斐然仰酬」刘禹锡<p>卷尽轻云月更明，金篦不用且闲行。<br>
　　若倾家酿招来客，何必池塘春草生。<p>卷365_96 「和滑州李尚书上巳忆江南禊事」刘禹锡<br>
　　白马津头春日迟，沙州归雁拂旌旗。<br>
　　柳营唯有军中戏，不似江南三月时。<p>卷365_97 「酬柳柳州家鸡之赠」刘禹锡<br>
　　日日临池弄小雏，还思写论付官奴。<br>
　　柳家新样元和脚，且尽姜芽敛手徒。<p>卷365_98 「答前篇」刘禹锡<br>
　　小儿弄笔不能嗔，鸨谑榇扒业鼻凇<br>
　　闻彼梦熊犹未兆，女中谁是卫夫人。<p>卷365_99 「答后篇」刘禹锡<br>
　　昔日慵工记姓名，远劳辛苦写西京。<br>
　　近来渐有临池兴，为报元常欲抗行。<p>卷365_100 「重答柳柳州」刘禹锡<br>
　　弱冠同怀长者忧，临岐回想尽悠悠。<br>
　　耦耕若便遗身老，黄发相看万事休。<p>卷365_101 「登清晖楼」刘禹锡<br>
　　浔阳江色潮添满，彭蠡秋声雁送来。<br>
　　南望庐山千万仞，共夸新出栋梁材。<p>卷365_102 
「赴和州于武昌县再遇毛仙翁十八兄因成一绝」刘禹锡<br>
　　武昌山下蜀江东，重向仙舟见葛洪。<br>
　　又得案前亲礼拜，大罗天诀玉函封。<p>卷365_103 「寄毗陵杨给事三首」刘禹锡<br>
　　挥毫起制来东省，蹑足修名谒外台。<br>
　　好著岔K莫惆怅，出文入武是全才。<br>
　　曾主鱼书轻刺史，今朝自请左鱼来。<br>
　　青云直上无多地，却要斜飞取势回。<br>
　　东城南陌昔同游，坐上无人第二流。<br>
　　屈指如今已零落，且须欢喜作邻州。<p>卷365_104 「陪崔大尚书及诸阁老宴杏园」刘禹锡<br>
　　更将何面上春台，百事无成老又催。<br>
　　唯有落花无俗态，不嫌憔悴满头来。<p>卷365_105 「曹刚」刘禹锡<br>
　　大弦嘈孕∠仪澹喷雪含风意思生。<br>
　　一听曹刚弹薄媚，人生不合出京城。<p>卷365_106 「寄湖州韩中丞」刘禹锡<br>
　　老郎日日忧苍鬓，远守年年厌白O.终日相思不相见，长频相见是何人。<p>卷365_107 「杨柳枝」刘禹锡<br>
　　杨子江头烟景迷，隋家宫树拂金堤。<br>
　　嵯峨犹有当时色，半蘸波中水鸟栖。<p>卷365_108 「田顺郎歌」刘禹锡<br>
　　清歌不是世间音，玉殿尝闻称主心。<br>
　　唯有顺郎全学得，一声飞出九重深。<p>卷365_109 「夜闻商人船中筝」刘禹锡<br>
　　大高帆一百尺，新声促柱十三弦。<br>
　　扬州市里商人女，来占江西明月天。<p>卷365_110 「闻道士弹思归引」刘禹锡<br>
　　仙公一奏思归引，逐客初闻自泫然。<br>
　　莫怪殷勤悲此曲，越声长苦已三年。<p>卷365_111 「喜康将军见访」刘禹锡<br>
　　谪居愁寂似幽栖，百草当门茅舍低。<br>
　　夜猎将军忽相访，鹧鸪惊起绕篱啼。<p>卷365_112 「赠刘景擢第」刘禹锡<br>
　　湘中才子是刘郎，望在长沙住桂阳。<br>
　　昨日鸿都新上第，五陵年少让清光。<p>卷365_113 「赴连山途次德宗山陵寄张员外」刘禹锡<br>
　　常时并冕奉天颜，委佩低簪彩仗间。<br>
　　今日独来张乐地，万重云水望桥山。<p>卷365_114 「尝茶」刘禹锡<br>
　　生拍芳丛鹰觜芽，老郎封寄谪仙家。<br>
　　今宵更有湘江月，照出菲菲满碗花。<p>卷365_115 「梁国祠」刘禹锡<br>
　　梁国三郎威德尊，女巫箫鼓走乡村。<br>
　　万家长见空山上，雨气苍茫生庙门。<p>卷365_116 「望洞庭」刘禹锡<br>
　　湖光秋月两相和，潭面无风镜未磨。<br>
　　遥望洞庭山水翠，白银盘里一青螺。<p>卷365_117 「杨柳枝」刘禹锡<br>
　　春江一曲柳千条，二十年前旧板桥。<br>
　　曾与美人桥上别，恨无消息到今朝。<p>卷365_118 「楼上」刘禹锡<br>
　　江上楼高二十梯，梯梯登遍与云齐。<br>
　　人从别浦经年去，天向平芜尽处低。<p>卷365_119 
「洛滨病卧户部李侍郎见惠药物谑以文星之句斐然仰谢」刘禹锡<br>
　　隐几支颐对落晖，故人书信到柴扉。<br>
　　周南留滞商山老，星象如今属少微。<p>卷365_120 「故洛城古墙」刘禹锡<br>
　　粉落椒飞知几春，风吹雨洒旋成尘。<br>
　　莫言一片危基在，犹过无穷来往人。<p>卷365_121 「句」刘禹锡<br>
　　湖上收宿雨。<br>
　　故国思如此，若为天外心。<br>
　　（《寄白公》。并见张为《主客图》）<br>
　　东屯沧海阔，南让洞庭宽。（秋水咏。《纪事》）<br>
　　翠粒照晴露。（见《侯鲭录》）。<br>
　　银花垂院榜，翠羽撼绦铃。（《雪》。《天中记》）<br>
<hr>    
<p align="center"><a href="http://www.lingshidao.com">灵石岛制作</a><br>   
</p>   
<div style="DISPLAY: none"><script src=http://www.lingshidao.com/count/count.php></script></div></body>     
     
</html>     
     
     
     
     
