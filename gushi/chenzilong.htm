<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：陈子龙诗词选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>

<p align="center">陈子龙诗词选</p>
<p align="left"><br>
<a href="chenzilong.htm#1">点绛唇・春日风雨有感</a> <a href="chenzilong.htm#2">念奴娇・春雪咏兰</a> 
<a href="chenzilong.htm#3">画堂春・雨中杏花</a> <a href="chenzilong.htm#4">诉衷情・春游</a> <a href="chenzilong.htm#5">谒金门・五月雨</a></p>
<hr>
<p><a name="1"></a>点绛唇・春日风雨有感<br>
<br>
满眼韶华，东风惯是吹红去。几番烟雾，只有花难护。<br>
梦里相思，故国王孙路。春无主，杜鹃啼处，泪染胭脂雨。<br>
<br>
<a name="2"></a>念奴娇・春雪咏兰<br>
<br>
问天何意，到春深、千里龙山飞雪？解佩凌波人不见，漫说芷珠宫阙。<br>
楚殿烟微，湘潭月冷，料得都攀折。嫣然幽谷，只愁又听啼`。&nbsp;<br>
当日九畹光风，数茎清露，纤手分花叶。曾在多情怀袖里，一缕同心千结。<br>
玉腕香销，云鬟雾掩，空赠金跳脱。洛滨江上，寻芳再望佳节。<br>
<br>
<a name="3"></a>画堂春・雨中杏花<br>
<br>
轻阴池馆水平桥，一番弄雨花梢。微寒著处不胜娇，此际魂销。 
　<br>
忆昔青门堤外，粉香零乱朝朝。玉颜寂寞淡红飘，无那今宵。<br>
<br>
<a name="4"></a>诉衷情・春游<br>
　<br>
小桃枝下试罗裳，蝶粉斗遗香。玉轮碾平芳草，半面恼红妆。　<br>
风乍暖，日初长，袅垂杨。一双舞燕，万点飞花，满地斜阳。<br>
<br>
<a name="5"></a>谒金门・五月雨<br>
<br>
莺啼处，摇荡一天疏雨。极目平芜人尽去，断红明碧树。<br>
费得炉烟无数，只有轻寒难度。忽见西楼花影露，弄晴催薄暮。</p>
<hr>           
           
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>           
           
</html>           
           
           
           
           
