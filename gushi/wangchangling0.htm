<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：王昌龄诗精选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">王昌龄诗精选<br>
</p>
<p align="left">王昌龄（？～约756），唐代诗人。字少伯。京兆长安(今陕西西安)人。开元十五年 (727)登进士第，任秘书省校书郎。曾与孟浩然交游，“二人数年同笔砚”（孟浩然《送王昌龄之岭南》）。开元二十二年,王昌龄又应博学宏词科登第,授□水（今河南巩县东北）县尉。开元二十七年，因事被贬谪岭南，途经襄阳时，孟浩然有诗送他（《送王昌龄之岭南》）。经湖南岳阳，他有送李白诗《巴陵送李十二》。次年，他由岭南北返长安，并于同年冬天被任命为江宁（今江苏南京）县丞。世称王江宁。在江宁数年，又受谤毁，被贬为龙标(今湖南黔阳)县尉。李白有《闻王昌龄左迁龙标遥有此寄》诗，寄予深切的同情与怀念。安史乱起，王昌龄由贬所赴江宁，为濠州刺史闾丘晓所杀。王昌龄诗在生前就负盛名，人称“诗家夫（一作天）子王江宁”。他的七绝前人往往以之与李白并称。今存《王昌龄集》2卷,辑入《唐人小集》、《唐诗二十六家》，《王昌龄诗集》 
3卷，辑入《唐百家诗》。《全唐诗》编录其诗为 4卷。又《新唐书・艺文志》著录王昌龄《诗格》2卷、《诗中密旨》1卷。现在所见到的《诗格》与《诗中密旨》，收于明人所编的《格致丛书》。但前人也有怀疑不是王昌龄作的（《四库全书总目》卷一九五司空图《诗品》提要、卷一九七《吟窗杂录》提要）。考唐时日本僧人遍照金刚所作《文镜秘府论》已述及王昌龄评诗之语。在遍照金刚所作的《献书表》中也说到《王昌龄诗格》 
1卷（《唐文续拾》卷十六），可见王昌龄确曾作过《诗格》。至于现存的《诗格》和《诗中密旨》是否即王昌龄原著，则尚待考证。</p>
<p align="left"><a href="wangchangling0.htm#1">塞下曲四首</a> <a href="wangchangling0.htm#5">缑氏尉沈兴宗置酒南溪留赠</a> 
<a href="wangchangling0.htm#6">出郴山口至叠石湾野人室中寄张十一</a> <a href="wangchangling0.htm#7">同从弟销南斋玩月忆山阴崔少府</a> 
<a href="wangchangling0.htm#8">九江口作</a> <a href="wangchangling0.htm#9">初日</a> <a href="wangchangling0.htm#10">宿京江口期刘慎虚不至</a> 
<a href="wangchangling0.htm#11">同王维集青龙寺昙壁上人兄院五韵</a> <a href="wangchangling0.htm#12">送郭司仓</a> 
<a href="wangchangling0.htm#13">从军行七首</a> <a href="wangchangling0.htm#20">出塞二首</a> <a href="wangchangling0.htm#22">采莲曲二首</a> 
<a href="wangchangling0.htm#23">春宫曲</a> <a href="wangchangling0.htm#24">长信秋词</a> <a href="wangchangling0.htm#25">闺情</a> 
<a href="wangchangling0.htm#26">听流人水调子</a> <a href="wangchangling0.htm#27">芙蓉楼送辛渐</a> <a href="wangchangling0.htm#28">送单十三毕五归</a></p> 
<hr> 
<p><a name="1"></a>塞下曲四首<p> 
其一<p> 
蝉鸣空桑林，八月萧关道。<br> 
出塞入塞寒，处处黄芦草。<br> 
从来幽并客，皆共尘沙老。<br> 
莫学游侠儿，矜夸紫骝好。<p> 
入塞寒：一作复入塞。共尘沙：一作向沙场。<p> 
其二<p> 
饮马渡秋水，水寒风似刀。<br> 
平沙日未没，黯黯见临洮。<br> 
昔日长城战，咸言意气高。<br> 
黄尘足今古，白骨乱蓬蒿。<p> 
<br> 
其三<p> 
奉诏甘泉宫，总征天下兵。<br> 
朝廷备礼出，郡国豫郊迎。<br> 
纷纷几万人，去者无全生。<br> 
臣愿节宫厩，分以赐边城。<p> 
其四<p> 
边头何惨惨，已葬霍将军。<br> 
部曲皆相吊，燕南代北闻。<br> 
功勋多被黜，兵马亦寻分。<br> 
更遣黄龙戍，唯当哭塞云。<p> 
<br> 
<a name="5"></a>缑氏尉沈兴宗置酒南溪留赠<p> 
林色与溪古，深篁引幽翠。<br> 
山尊在渔舟，棹月情已醉。<br> 
始穷清源口，壑绝人境异。<br> 
春泉滴空崖，萌草拆阴地。<br> 
久之风榛寂，远闻樵声至。<br> 
海雁时独飞，永然沧州意。<br> 
古时青冥客，灭迹沦一尉。<br> 
吾子踌躇心，岂其纷埃事。<br> 
缑峰信所克，济北余乃遂。<br> 
齐物意已会，息肩理犹未。<p>卷舒形性表，脱略贤哲议。<br> 
乘月期角巾，饭僧嵩阳寺。<p> 
<a name="6"></a>出郴山口至叠石湾野人室中寄张十一<p> 
槠楠无冬春，柯叶连峰稠。<br> 
阴壁下苍黑，烟含清江楼。<br> 
景开独沿曳，响答随兴酬。<br> 
旦夕望吾友，如何迅孤舟。<br> 
叠沙积为岗，崩剥雨露幽。<br> 
石脉尽横亘，潜潭何时流。<br> 
既见万古色，颇尽一物由。<br> 
永与世人远，气还草木收。<br> 
盈缩理无余，今往何必忧。<br> 
郴土群山高，耆老如中州。<br> 
孰云议舛降，岂是娱宦游。<br> 
阴火昔所伏，丹砂将尔谋。<br> 
昨临苏耽井，复向衡阳求。<br> 
同疚来相依，脱身当有筹。<br> 
数月乃离居，风湍成阻修。<br> 
野人善竹器，童子能溪讴。<br> 
寒月波荡漾，羁鸿去悠悠。<p> 
<br> 
<a name="7"></a>同从弟销南斋玩月忆山阴崔少府<p> 
高卧南斋时，开帷月初吐。<br> 
清辉淡水木，演漾在窗户。<br> 
苒苒几盈虚，澄澄变今古。<br> 
美人清江畔，是夜越吟苦。<br> 
千里其如何，微风吹兰杜。<p> 
<br> 
<a name="8"></a>九江口作<p> 
漭漭江势阔，雨开浔阳秋。<br> 
驿门是高岸，望尽黄芦洲。<br> 
水与五溪合，心期万里游。<br> 
明时无弃才，谪去随孤舟。<br> 
鸷鸟立寒木，丈夫佩吴钩。<br> 
何当报君恩，却系单于头。<p> 
<br> 
<a name="9"></a>初日<p> 
初日净金闺，先照床前暖。<br> 
斜光入罗幕，稍稍亲丝管。<br> 
云发不能梳。杨花更吹满。<p> 
<br> 
<a name="10"></a>宿京江口期刘慎虚不至<p> 
霜天起长望，残月生海门。<br> 
风静夜潮满，城高寒气昏。<br> 
故人何寂寞，久已乖清言。<br> 
明发不能寐，徒盈江上尊。<p> 
<br> 
<a name="11"></a>同王维集青龙寺昙壁上人兄院五韵<p> 
本来清净所，竹树引幽阴。<br> 
檐外含山翠，人间出世心。<br> 
圆通无有象，圣境不能侵。<br> 
真是吾兄法，何妨友弟深。<br> 
天香自然会，陵异识钟音。<p> 
<br> 
<a name="12"></a>送郭司仓<p> 
映门淮水绿，留骑主人心。<br> 
明月随良掾，春潮夜夜深。<p> 
<br> 
<a name="13"></a>从军行七首<p> 
其一<p> 
烽火城西百尺楼，黄昏独上海风秋。<br> 
更吹羌笛关山月，无那金闺万里愁。<p> 
独上：一作独坐。<p> 
其二<p> 
琵琶起舞换新声，总是关山旧别情。<br> 
撩乱边愁听不尽，高高秋月照长城。<p> 
旧别情：一作离别情。听不尽：一作弹不尽。<p> 
其三<p> 
关城榆叶早疏黄，日暮云沙古战场。<br> 
表请回军掩尘骨，莫教兵士哭龙荒。<p> 
其四<p> 
青海长云暗雪山，孤城遥望玉门关。<br> 
黄沙北战穿金甲，不破楼兰终不还。<p> 
玉门关：一作雁门关。<p> 
其五<p> 
大漠风尘日色昏，红旗半卷出辕门。<br> 
前军夜战洮河北，已报生擒吐谷浑。<p> 
其六<p> 
胡瓶落膊紫薄汗，碎叶城西秋月团。<br> 
明敕星驰封宝剑，辞君一夜取楼兰。<p> 
其七<p> 
玉门山嶂几千重，山北山南总是烽。<br> 
人依远戍须看火，马踏深山不见踪。<p> 
<br> 
<a name="20"></a>出塞二首　[第二首一作李白诗]<p>
秦时明月汉时关，万里长征人未还。<br>
但使龙城飞将在，不教胡马度阴山。<p>
骝马新跨白玉鞍，战罢沙场月色寒。<br>
城头铁鼓声犹震，匣里金刀血未干。<p>
<br>
<a name="22"></a>采莲曲二首<p>
吴姬越艳楚王妃，争弄莲舟水湿衣。<br>
来时浦口花迎入，采罢江头月送归。<p>
荷叶罗裙一色裁，芙蓉向脸两边开。<br>
乱入池中看不见，闻歌始觉有人来。<p>
<a name="23"></a>春宫曲<p>
昨夜风开露井桃，未央前殿月轮高。<br>
平阳歌舞新承宠，帘外春寒赐锦袍。<p>
<a name="24"></a>长信秋词<p>
奉帚平明金殿开，且将团扇暂徘徊。<br>
玉颜不及寒鸦色，犹带昭阳日影来。<p>
<a name="25"></a>闺情<p>
闺中少妇不知愁，春日凝妆上翠楼。<br>
忽见陌头杨柳色，悔教夫婿觅封侯。<p>
<br>
<a name="26"></a>听流人水调子<p>
孤舟微月对枫林，分付鸣筝与客心。<br>
岭色千重万重雨，断弦收与泪痕深。<p>
<br>
<a name="27"></a>芙蓉楼送辛渐<p>
寒雨连天夜入吴，平明送客楚山孤。<br>
洛阳亲友如相问，一片冰心在玉壶。<p>
连天：一作连江。<p>
<a name="28"></a>送单十三毕五归<p>
寒江绿竹楚云深，莫道离忧迁远心。<br>
晓夕双帆归鄂渚，愁将孤月梦中寻。
</p>
<hr>

<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>

</html>



