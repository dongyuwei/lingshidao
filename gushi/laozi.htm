<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：《老子》</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>

<p align="center">《老子》<br>
</p>
<p>《老子》的幽微精妙，完全可以看成先秦时期最好的诗，而且是最纯粹的诗。</p>
<hr>
<p>    《老子》第一章<p>
    道可道，非常道。名可名，非常名。<p>
    无名天地之始；有名万物之母。<p>
    故常无，欲以观其妙；常有，欲以观其徼。<p>
    此两者，同出而异名，同谓之玄。玄之又玄，众妙之门。<p>
<p>
    《老子》第二章<p>
    天下皆知美之为美，斯恶已。皆知善之为善，斯不善已。<p>
    有无相生，难易相成，长短相形，高下相盈，音声相和，前后相随。恒也。<p>
    是以圣人处无为之事，行不言之教；万物作而弗始，生而弗有，为而弗恃，功成而不<br>
居。夫唯弗居，是以不去。<p>
<p>
    《老子》第三章<p>
    不尚贤，使民不争；不贵难得之货，使民不为盗；不见可欲，使民心不乱。<p>
    是以圣人之治，虚其心，实其腹，弱其志，强其骨。常使民无知无欲。使夫智者不敢为<br>
也。为无为，则无不治。<p>
<p>
    《老子》第四章<p>
    道冲，而用之或不盈。渊兮，似万物之宗；湛兮，似或存。吾不知谁之子，象帝之先。<p>
<p>
    《老子》第五章<p>
    天地不仁，以万物为刍狗；圣人不仁，以百姓为刍狗。<p>
    天地之间，其犹橐龠乎？虚而不屈，动而愈出。<p>
    多言数穷，不如守中。<p>
<p>
    《老子》第六章<p>
    谷神不死，是谓玄牝。玄牝之门，是谓天地根。绵绵若存，用之不勤。<p>
<p>
    《老子》第七章<p>
    天长地久。天地所以能长且久者，以其不自生，故能长生。<p>
    是以圣人后其身而身先；外其身而身存。非以其无私邪？故能成其私。<p>
<p>
    《老子》第八章<p>
    上善若水。水善利万物而不争，处众人之所恶，故几于道。<p>
    居善地，心善渊，与善仁，言善信，政善治，事善能，动善时。夫唯不争，故无尤。<p>
<p>
    《老子》第九章<p>
    持而盈之，不如其已；<p>
    揣而锐之，不可长保。<p>
    金玉满堂，莫之能守；<p>
    富贵而骄，自遗其咎。<p>
    功遂身退，天之道也。<p>
<p>
    《老子》第十章<p>
    载营魄抱一，能无离乎？<p>
    专气致柔，能如婴儿乎？<p>
    涤除玄鉴，能如疵乎？<p>
    爱国治民，能无为乎？<p>
    天门开阖，能为雌乎？<p>
    明白四达，能无知乎？<p>
<p>
    《老子》第十一章<p>
    三十辐，共一毂，当其无，有车之用。<p>
    埏埴以为器，当其无，有器之用。<p>
    凿户牖以为室，当其无，有室之用。<p>
    故有之以为利，无之以为用。<p>
<p>
    《老子》第十二章<p>
    五色令人目盲；五音令人耳聋；五味令人口爽；驰骋畋猎，令人心发狂；难得之货，令<br>
人行妨。<p>
    是以圣人为腹不为目，故去彼取此。<p>
<p>
    《老子》第十三章<p>
    宠辱若惊，贵大患若身。<p>
    何谓宠辱若惊？宠为下，得之若惊，失之若惊，是谓宠辱若惊。<p>
    何谓贵大患若身？吾所以有大患者，为吾有身，及吾无身，吾有何患？<p>
    故贵以身为天下，若可寄天下；爱以身为天下，若可托天下。<p>
<p>
    《老子》第十四章<p>
    视之不见，名曰夷；听之不闻，名曰希；搏之不得，名曰微。此三者不可致诘，故混而<br>
为一。其上不□，其下不昧。绳绳兮不可名，复归于物。是谓无状之状，无物之象，是谓惚<br>
恍。迎之不见其首，随之不见其后。<p>
    执古之道，以御今之有。能知古始，是谓道纪。<p>
<p>
    《老子》第十五章<p>
    古之善为道者，微妙玄通，深不可识。夫唯不可识，故强为之容：<p>
    豫兮若冬涉川；<p>
    犹兮若畏四邻；<p>
    俨兮其若客；<p>
    涣兮其若凌释；<p>
    敦兮其若朴；<p>
    旷兮其若谷；<p>
    混兮其若浊；<p>
    澹兮其若海；<p>
    □兮若无止。<p>
    孰能浊以静之徐清？孰能安以动之徐生？<p>
    保此道者，不欲盈。夫唯不盈，故能蔽而新成。<p>
<p>
    《老子》第十六章<p>
    致虚极，守静笃。<p>
    万物并作，吾以观复。<p>
    夫物芸芸，各复归其根。归根曰静，静曰复命。复命曰常，知常曰明。不知常，妄作<br>
凶。<p>
    知常容，容乃公，公乃全，全乃天，天乃道，道乃久，没身不殆。<p>
<p>
    《老子》第十七章<p>
    太上，不知有之；其次，亲而誉之；其次，畏之；其次，侮之。信不足焉，有不信焉。<p>
    悠兮其贵言。功成事遂，百姓皆谓：「我自然」。<p>
<p>
    《老子》第十八章<p>
    大道废，有仁义；智慧出，有大伪；六亲不和，有孝慈；国家昏乱，有忠臣。<p>
<p>
    《老子》第十九章<p>
    绝圣弃智，民利百倍；绝仁弃义，民复孝慈；绝巧弃利，盗贼无有。此三者以为文，不<br>
足。故令有所属：见素抱朴，少思寡欲，绝学无忧。<p>
<p>
    《老子》第二十章<p>
    唯之与阿，相去几何？美之与恶，相去若何？人之所畏，不可不畏。<p>
    荒兮，其未央哉！<p>
    众人熙熙，如享太牢，如春登台。<p>
    我独泊兮，其未兆；<p>
    沌沌兮，如婴儿之未孩；<p>
    累累兮，若无所归。<p>
    众人皆有馀，而我独若遗。我愚人之心也哉！<p>
    俗人昭昭，我独昏昏。<p>
    俗人察察，我独闷闷。<p>
    众人皆有以，而我独顽且鄙。<p>
    我独异于人，而贵食母。<p>
<p>
    《老子》第二十一章<p>
    孔德之容，惟道是从。<p>
    道之为物，惟恍惟惚。惚兮恍兮，其中有象；恍兮惚兮，其中有物。窈兮冥兮，其中有<br>
精；其精甚真，其中有信。<p>
    自今及古，其名不去，以阅众甫。吾何以知众甫之状哉？以此。<p>
<p>
    《老子》第二十二章<p>
    曲则全，枉则直，洼则盈，敝则新，少则多，多则惑。<p>
    是以圣人抱一为天下式。不自见，故明；不自是，故彰；不自伐，故有功；不自矜，故<br>
长。<p>
    夫唯不争，故天下莫能与之争。古之所谓「曲则全」者，岂虚言哉！诚全而归之。<p>
<p>
    《老子》第二十三章<p>
    希言自然。<p>
    故飘风不终朝，骤雨不终日。孰为此者？天地。天地尚不能久，而况于人乎？故从事于<br>
道者，同于道；德者，同于德；失者，同于失。同于道者，道亦乐得之；同于德者，德亦乐<br>
得之；同于失者，失亦乐得之。<p>
    信不足焉，有不信焉。<p>
<p>
    《老子》第二十四章<p>
    企者不立；跨者不行；自见者不明；自是者不彰；自伐者无功；自矜者不长。<p>
    其在道也，曰：馀食赘形。物或恶之，故有道者不处。<p>
<p>
    《老子》第二十五章<p>
    有物混成，先天地生。寂兮寥兮，独立而不改，周行而不殆，可以为天地母。吾不知其<br>
名，强字之曰道，强为之名曰大。大曰逝，逝曰远，远曰反。<p>
    故道大，天大，地大，人亦大。域中有四大，而人居其一焉。<p>
    人法地，地法天，天法道，道法自然。<p>
<p>
    《老子》第二十六章<p>
    重为轻根，静为躁君。<p>
    是以君子终日行不离辎重。虽有荣观，燕处超然。奈何万乘之主，而以身轻天下？<p>
    轻则失根，躁则失君。<p>
<p>
    《老子》第二十七章<p>
    善行无辙迹，善言无瑕谪；善数不用筹策；善闭无关楗而不可开，善结无绳约而不可<br>
解。<p>
    是以圣人常善救人，故无弃人；常善救物，故无弃物。是谓袭明。<p>
    故善人者，不善人之师；不善人者，善人之资。不贵其师，不爱其资，虽智大迷，是谓<br>
要妙。<p>
<p>
    《老子》第二十八章<p>
    知其雄，守其雌，为天下溪。为天下溪，常德不离，复归于婴儿。<p>
    知其白，守其辱，为天下谷。为天下谷，常德乃足，复归于朴。<p>
    知其白，守其黑，为天下式。为天下式，常德不忒，复归于无极。<p>
    朴散则为器，圣人用之，则为官长，故大智不割。<p>
<p>
    《老子》第二十九章<p>
    将欲取天下而为之，吾见其不得已。天下神器，不可为也，不可执也。为者败之，执者<br>
失之。是以圣人无为，故无败；无执，故无失。<p>
    夫物或行或随；或嘘或吹；或强或羸；或载或隳。<p>
    是以圣人去甚，去奢，去泰。<p>
<p>
    《老子》第三十章<p>
    以道佐人主者，不以兵强天下。其事好远。师之所处，荆棘生焉。大军之后，必有凶<br>
年。<p>
    善有果而已，不以取强。果而勿矜，果而勿伐，果而勿骄。果而不得已，果而勿强。<p>
    物壮则老，是谓不道，不道早已。<p>
<p>
    《老子》第三十一章<p>
    夫兵者，不祥之器，物或恶之，故有道者不处。<p>
    君子居则贵左，用兵则贵右。兵者不祥之器，非君子之器，不得已而用之，恬淡为上。<br>
胜而不美，而美之者，是乐杀人。夫乐杀人者，则不可得志于天下矣。<p>
    吉事尚左，凶事尚右。偏将军居左，上将军居右，言以丧礼处之。杀人之众，以悲哀泣<br>
之，战胜以丧礼处之。<p>
<p>
    《老子》第三十二章<p>
    道常无名朴。虽小，天下莫能臣。侯王若能守之，万物将自宾。<p>
    天地相合，以降甘露，民莫之令而自均。<p>
    始制有名，名亦既有，夫亦将知止，知止可以不殆。<p>
    譬道之在天下，犹川谷之于江海。<p>
<p>
    《老子》第三十三章<p>
    知人者智，自知者明。<p>
    胜人者有力，自胜者强。<p>
    知足者富。<p>
    强行者有志。<p>
    不失其所者久。<p>
    死而不亡者寿。<p>
<p>
    《老子》第三十四章<p>
    大道泛兮，其可左右。万物恃之以生而不辞，功成而不有。衣养万物而不为主，可名于<br>
小；万物归焉而不为主，可名为大。以其终不自为大，故能成其大。<p>
<p>
    《老子》第三十五章<p>
    执大象，天下往。往而不害，安平泰。<p>
    乐与饵，过客止。道之出口，淡乎其无味，视之不足见，听之不足闻，用之不足既。<p>
<p>
    《老子》第三十六章<p>
    将欲歙之，必故张之；将欲弱之，必故强之；将欲废之，必故兴之；将欲取之，必故与<br>
之。是谓微明。<p>
    柔弱胜刚强。鱼不可脱于渊，国之利器不可以示人。<p>
<p>
    《老子》第三十七章<p>
    道常无为而无不为。侯王若能守之，万物将自化。化而欲作，吾将镇之以无名之朴。镇<br>
之以无名之朴，夫将不欲。不欲以静，天下将自正。<p>
<p>
    《老子》第三十八章<p>
    上德不德，是以有德；下德不失德，是以无德。<p>
    上德无为而无以为；下德无为而有以为。<p>
    上仁为之而无以为；上义为之而有以为。<p>
    上礼为之而莫之应，则攘臂而扔之。<p>
    故失道而后德，失德而后仁，失仁而后义，失义而后礼。<p>
    夫礼者，忠信之薄，而乱之首。<p>
    前识者，道之华，而愚之始。是以大丈夫处其厚，不居其薄；处其实，不居其华。故去<br>
彼取此。<p>
<p>
    《老子》第三十九章<p>
    昔之得一者：天得一以清；地得一以宁；神得一以灵；谷得一以生；侯得一以为天下<br>
正。<p>
    其致之也，谓天无以清，将恐裂；地无以宁，将恐废；神无以灵，将恐歇；谷无以盈，<br>
将恐竭；万物无以生，将恐灭；侯王无以正，将恐蹶。<p>
    故贵以贱为本，高以下为基。是以侯王自称孤、寡、不谷。此非以贱为本邪？非乎？故<br>
致誉无誉。是故不欲□□如玉，珞珞如石。<p>
<p>
    《老子》第四十章<p>
    反者道之动；弱者道之用。<p>
    天下万物生于有，有生于无。<p>
<p>
    《老子》第四十一章<p>
    上士闻道，勤而行之；中士闻道，若存若亡；下士闻道，大笑之。不笑不足以为道。故<br>
建言有之：<p>
    明道若昧；<p>
    进道若退；<p>
    夷道若□；<p>
    上德若谷；<p>
    广德若不足；<p>
    建德若偷；<p>
    质真若渝；<p>
    大白若辱；<p>
    大方无隅；<p>
    大器晚成；<p>
    大音希声；<p>
    大象无形；<p>
    道隐无名。<p>
    夫唯道，善贷且成。<p>
<p>
    《老子》第四十二章<p>
    道生一，一生二，二生三，三生万物。万物负阴而抱阳，冲气以为和。<p>
    人之所恶，唯孤、寡、不谷，而王公以为称。<p>
    故物或损之而益，或益之而损。<p>
    人之所教，我亦教之。强梁者不得其死，吾将以为教父。<p>
<p>
    《老子》第四十三章<p>
    天下之至柔，驰骋天下之至坚。无有入无间，吾是以知无为之有益。<p>
    不言之教，无为之益，天下希及之。<p>
<p>
    《老子》第四十四章<p>
    名与身孰亲？身与货孰多？得与亡孰病？<p>
    甚爱必大费；多藏必厚亡。<p>
    故知足不辱，知止不殆，可以长久。<p>
<p>
    《老子》第四十五章<p>
    大成若缺，其用不弊。<p>
    大盈若冲，其用不穷。<p>
    大直若屈，大巧若拙，大辩若讷。<p>
    静胜躁，寒胜热。清静为天下正。<p>
<p>
    《老子》第四十六章<p>
    天下有道，却走马以粪。天下无道，戎马生于郊。<p>
    祸莫大于不知足；咎莫大于欲得。故知足之足，常足矣。*<p>
<p>
    《老子》第四十七章<p>
    不出户，知天下；不窥牖，见天道。其出弥远，其知弥少。<p>
    是以圣人不行而知，不见而明，不为而成。<p>
<p>
    《老子》第四十八章<p>
    为学日益，为道日损。损之又损，以至于无为。<p>
    无为而无不为。取天下常以无事，及其有事，不足以取天下。<p>
<p>
    《老子》第四十九章<p>
    圣人常无心，以百姓心为心。<p>
    善者，吾善之；不善者，吾亦善之；德善。<p>
    信者，吾信之；不信者，吾亦信之；德信。<p>
    圣人在天下，歙歙焉，为天下浑其心，百姓皆注其耳目，圣人皆孩之。<p>
<p>
    《老子》第五十章<p>
    出生入死。生之徒，十有三；死之徒，十有三；人之生，动之于死地，亦十有三。<p>
    夫何故？以其生之厚。盖闻善摄生者，路行不遇兕虎，入军不被甲兵；兕无所投其角，<br>
虎无所用其爪，兵无所容其刃。夫何故？以其无死地。<p>
<p>
    《老子》第五十一章<p>
    道生之，德畜之，物形之，势成之。<p>
    是以万物莫不尊道而贵德。<p>
    道之尊，德之贵，夫莫之命而常自然。<p>
    故道生之，德畜之；长之育之；成之熟之；养之覆之。生而不有，为而不恃，长而不<br>
宰。是谓玄德。<p>
<p>
    《老子》第五十二章<p>
    天下有始，以为天下母。既得其母，以知其子，复守其母，没身不殆。<p>
    塞其兑，闭其门，终身不勤。开其兑，济其事，终身不救。见小曰明，守柔曰强。用其<br>
光，复归其明，无遗身殃；是为袭常。<p>
<p>
    《老子》第五十三章<p>
    使我介然有知，行于大道，唯施是畏。<p>
    大道甚夷，而人好径。朝甚除，田甚芜，仓甚虚；服文采，带利剑，厌饮食，财货有<br>
馀；是为盗夸。非道也哉！<p>
<p>
    《老子》第五十四章<p>
    善建者不拔，善抱者不脱，子孙以祭祀不辍。<p>
    修之于身，其德乃真；修之于家，其德乃馀；修之于乡，其德乃长；修之于邦，其德乃<br>
丰；修之于天下，其德乃普。<p>
    故以身观身，以家观家，以乡观乡，以邦观邦，以天下观天下。吾何以知天下然哉？以<br>
此。<p>
<p>
    《老子》第五十五章<p>
    含「德」之厚，比于赤子。毒虫不螫，猛兽不据，攫鸟不搏。骨弱筋柔而握固。未知牝<br>
牡之合而□作，精之至也。终日号而不嗄，和之至也。<p>
    知和曰「常」，知常曰「明」。益生曰祥。心使气曰强。物壮则老，谓之不道，不道早<br>
已。<p>
<br>
《老子》第五十六章<p>
    知者不言，言者不知。<p>
    挫其锐，解其纷，和其光，同其尘，是谓「玄同」。故不可得而亲，不可得而疏；不可<br>
得而利，不可得而害；不可得而贵，不可得而贱。故为天下贵。<p>
<p>
    《老子》第五十七章<p>
    以正治国，以奇用兵，以无事取天下。吾何以知其然哉？以此：<p>
    天下多忌讳，而民弥贫；人多利器，国家滋昏；人多伎巧，奇物滋起；法令滋彰，盗贼<br>
多有。<p>
    故圣人云：「我无为，而民自化；我好静，而民自正；我无事，而民自富；我无欲，而<br>
民自朴。」<p>
<p>
    《老子》第五十八章<p>
    其政闷闷，其民淳淳；其政察察，其民缺缺。是以圣人方而不割，廉而不刿，直而不<br>
肆，光而不耀。<p>
    祸兮福之所倚，福兮祸之所伏。孰知其极？其无正也。正复为奇，善复为妖。人之迷，<br>
其日固久。<p>
<p>
    《老子》第五十九章<p>
    治人事天，莫若啬。<p>
    夫为啬，是谓早服；早服谓之重积德；重积德则无不克；无不克则莫知其极；莫知其<br>
极，可以有国；有国之母，可以长久；是谓深根固柢，长生久视之道。<p>
<p>
    《老子》第六十章<p>
    治大国，若烹小鲜。<p>
    以道莅天下，其鬼不神；非其鬼不神，其神不伤人；非其神不伤人，圣人亦不伤人。夫<br>
两不相伤，故德交归焉。<p>
<p>
    《老子》第六十一章<p>
    大邦者下流，天下之牝，天下之交也。牝常以静胜牡，以静为下。<p>
    故大邦以下小邦，则取小邦；小邦以下大邦，则取大邦。故或下以取，或下而取。大邦<br>
不过欲兼畜人，小邦不过欲入事人。夫两者各得所欲，大者宜为下。<p>
<p>
    《老子》第六十二章<p>
    道者万物之奥。善人之宝，不善人之所保。<p>
    美言可以市尊，美行可以加人。人之不善，何弃之有？故立天子，置三公，虽有拱璧以<br>
先驷马，不如坐进此道。<p>
    古之所以贵此道者何？不曰：求以得，有罪以免邪？故为天下贵。<p>
<p>
    《老子》第六十三章<p>
    为无为，事无事，味无味。<p>
    图难于其易，为大于其细；天下难事，必作于易，天下大事，必作于细。是以圣人终不<br>
为大，故能成其大。<p>
    夫轻诺必寡信，多易必多难。是以圣人犹难之，故终无难矣。<p>
<p>
    《老子》第六十四章<p>
    其安易持，其未兆易谋。其脆易泮，其微易散。为之于未有，治之于未乱。<p>
    合抱之木，生于毫末；九层之台，起于累土；千里之行，始于足下。<p>
    民之从事，常于几成而败之。慎终如始，则无败事。<p>
<p>
    《老子》第六十五章<p>
    古之善为道者，非以明民，将以愚之。<p>
    民之难治，以其智多。故以智治国，国之贼；不以智治国，国之福。<p>
    知此两者亦稽式。常知稽式，是谓「玄德」。「玄德」深矣，远矣，与物反矣，然后乃<br>
至大顺。<p>
<p>
    《老子》第六十六章<p>
    江海之所以能为百谷王者，以其善下之，故能为百谷王。<p>
    是以圣人欲上民，必以言下之；欲先民，必以身后之。是以圣人处上而民不重，处前而<br>
民不害。是以天下乐推而不厌。以其不争，故天下莫能与之争。<p>
<p>
    《老子》第六十七章<p>
    天下皆谓我道大，似不肖。夫唯大，故似不肖。若肖，久矣其细也夫！<p>
    我有三宝，持而保之。一曰慈，二曰俭，三曰不敢为天下先。<p>
    慈故能勇；俭故能广；不敢为天下先，故能成器长。<p>
    今舍慈且勇；舍俭且广；舍后且先；死矣！<p>
    夫慈以战则胜，以守则固。天将救之，以慈卫之。<p>
<p>
    《老子》第六十八章<p>
    善为士者，不武；善战者，不怒；善胜敌者，不与；善用人者，为之下。是谓不争之<br>
德，是谓用人之力，是谓配天古之极。<p>
<p>
    《老子》第六十九章<p>
    用兵有言：「吾不敢为主，而为客；不敢进寸，而退尺。」是谓行无行；攘无臂；扔无<br>
敌；执无兵。<p>
    祸莫大于轻敌，轻敌几丧吾宝。<p>
    故抗兵相若，哀者胜矣。<p>
<p>
    《老子》第七十章<p>
    吾言甚易知，甚易行。天下莫能知，莫能行。<p>
    言有宗，事有君。夫唯无知，是以不我知。<p>
    知我者希，则我者贵。是以圣人被褐而怀玉。<p>
<p>
    《老子》第七十一章<p>
    知不知，尚矣；不知知，病也。圣人不病，以其病病。夫唯病病，是以不病。<p>
<p>
    《老子》第七十二章<p>
    民不畏威，则大威至。<p>
    无狎其所居，无厌其所生。夫唯不厌，是以不厌。<p>
    是以圣人自知不自见；自爱不自贵。故去彼取此。<p>
<p>
    《老子》第七十三章<p>
    勇于敢则杀，勇于不敢则活。此两者，或利或害。天之所恶，孰知其故？<p>
    天之道，不争而善胜，不言而善应，不召而自来，□然而善谋。天网恢恢，疏而不失。<p>
<p>
    《老子》第七十四章<p>
    民不畏死，奈何以死惧之？若使民常畏死，而为奇者，吾得执而杀之，孰敢？<p>
    常有司杀者杀。夫代司杀者杀，是谓代大匠□，夫代大匠□者，希有不伤其手矣。<p>
<p>
    《老子》第七十五章<p>
    民之饥，以其上食税之多，是以饥。<p>
    民之难治，以其上之有为，是以难治。<p>
    民之轻死，以其上求生之厚，是以轻死。<p>
    夫唯无以生为者，是贤于贵生。<p>
<p>
    《老子》第七十六章<p>
    人之生也柔弱，其死也坚强。<p>
    草木之生也柔脆，其死也枯槁。<p>
    故坚强者死之徒，柔弱者生之徒。<p>
    是以兵强则灭，木强则折。<p>
    强大处下，柔弱处上。<p>
<p>
    《老子》第七十七章<p>
    天之道，其犹张弓欤？高者抑之，下者举之；有馀者损之，不足者补之。<p>
    天之道，损有馀而补不足。人之道，则不然，损不足以奉有馀。<p>
    孰能有馀以奉天下，唯有道者。<p>
    是以圣人为而不恃，功成而不处，其不欲见贤。<p>
<p>
    《老子》第七十八章<p>
    天下莫柔弱于水，而攻坚强者莫之能胜，以其无以易之。<p>
    弱之胜强，柔之胜刚，天下莫不知，莫能行。<p>
    是以圣人云：「受国之垢，是谓社稷主；受国不祥，是为天下王。」正言若反。<p>
<p>
    《老子》第七十九章<p>
    和大怨，必有馀怨；报怨以德，安可以为善？<p>
    是以圣人执左契，而不责于人。有德司契，无德司彻。<p>
    天道无亲，常与善人。<p>
<p>
    《老子》第八十章<p>
<p>
    小国寡民。使有什伯之器而不用；使民重死而不远徙。虽有舟舆，无所乘之，虽有甲<br>
兵，无所陈之。使民复结绳而用之。<p>
    甘其食，美其服，安其居，乐其俗。邻国相望，鸡犬之声相闻，民至老死，不相往来。<p>
<p>
    《老子》第八十一章<p>
    信言不美，美言不信。<p>
    善者不辩，辩者不善。<p>
    知者不博，博者不知。<p>
    圣人不积，既以为人己愈有，既以与人己愈多。<p>
    天之道，利而不害；圣人之道，为而不争。</p>

<hr>
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>   
   
</html>   
