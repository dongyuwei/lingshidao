<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：陆游诗词选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>

<p align="center">陆游诗词选</p>
<p align="left"><br>
词：<a href="luyou.htm#1">卜算子。咏梅</a> <a href="luyou.htm#2">诉衷情</a> <a href="luyou.htm#3">鹧鸪天</a>       
<a href="luyou.htm#4">渔家傲</a>  <a href="luyou.htm#5">朝中措。梅</a>  <a href="luyou.htm#6">浪淘沙・丹阳浮玉亭席上作</a>      
<a href="luyou.htm#7">谢池春</a> <a href="luyou.htm#8">夜游宫</a> <a href="luyou.htm#9">鹊桥仙</a>       
<a href="luyou.htm#10">鹊桥仙</a>  <a href="luyou.htm#11">渔父・灯下读玄真子渔歌       
因怀山阴故隐       
追拟</a>      
 <a href="luyou.htm#12">浣溪沙・和无咎韵</a>  <a href="luyou.htm#13">好事近・登梅仙山绝顶望海</a>      
<a href="luyou.htm#14">钗头凤</a>  <a href="luyou.htm#15">秋波媚・七月十六日晚登高兴亭望长安南山</a>      
<a href="luyou.htm#16">豆叶黄</a> <a href="luyou.htm#17">渔父<br>       
</a>诗：<a href="luyou.htm#18">临安春雨初霁</a> <a href="luyou.htm#19">金错刀行</a> <a href="luyou.htm#20">夜登白帝城怀少陵先生</a>       
<a href="luyou.htm#21">游山西村</a> <a href="luyou.htm#22">书愤</a> <a href="luyou.htm#23">沈园</a>       
<a href="luyou.htm#24">自嘲</a> <a href="luyou.htm#25">秋思</a> <a href="luyou.htm#26">梅花绝句</a>       
<a href="luyou.htm#27">剑门道中遇微雨</a> <a href="luyou.htm#28">示儿</a>  <a href="luyou.htm#29">渡浮桥至南台</a>       
<a href="luyou.htm#30"> 长歌行</a> <a href="luyou.htm#31"> 关山月</a> <a href="luyou.htm#32"> 十一月四日风雨大作</a> </p>      
<hr>     
<p><p>     
<a name="1"></a>卜算子・咏梅<p>     
驿外断桥边，寂寞开无主。已是黄昏独自愁，更著风和雨。<br>     
无意苦争春，一任群芳妒。零落成泥碾作尘，只有香如故。<p>     
<br>     
<a name="2"></a>诉衷情<p>     
当年万里觅封候，匹马戍梁州。关河梦断何处？尘暗旧貂裘。<br>     
胡未灭，鬓先秋，泪空流。此生谁料，心在天山，身老沧洲！<p>     
<br>     
<a name="3"></a>鹧鸪天<p>     
家住苍烟落照间，丝毫尘事不相关。斟残玉瀣行穿竹，卷罢黄庭卧看山。<br>     
贪啸傲，任衰残，不妨随处一开颜。元知造物心肠别，老却英雄似等闲！<p>     
<br>     
<a name="4"></a>渔家傲<p>     
东望山阴何处是？往来一万三千里。写得家书空满纸！流清泪，书回已是明年事。<br>     
寄语红桥桥下水，扁舟何日寻兄弟？行遍天涯真老亦！愁无寐，鬓丝几缕茶烟里。<p>     
<br>     
<a name="5"></a>朝中措・梅<p>     
幽姿不入少年场，无语只凄凉。一个飘零身世，十分冷淡心肠。<br>     
江头月底，新诗旧梦，孤恨清香。任是春风不管，也曾先识东皇。<p>     
<br>     
<a name="6"></a>浪淘沙・丹阳浮玉亭席上作<p>     
绿树暗长亭      
几把离尊。阳关常恨不堪闻      
何况今朝秋色里，身是行人。<br>     
清泪怕藿      
各自消魂。一江离恨恰平分。安得千寻横铁锁，截断烟津？<p>     
<br>     
<a name="7"></a>谢池春<p>     
壮岁从戎，曾是气吞残虏。阵云高、狼烟夜举。朱颜青鬓，拥雕戈西戍。笑儒冠自多来误。　<br>
功名梦断，却泛扁舟吴楚。漫悲歌、伤怀吊古。烟波无际，望秦关何处？叹流年又成虚度妒！　<p>
<br>
<a name="8"></a>夜游宫<p>
雪晓清笳乱起，梦游处、不知何地？铁骑无声望似水。想关河，雁门西，青海际。<br>
睡觉寒灯里，漏声断、月斜窗纸。自许封候在万里。有谁知？鬓虽残，心未死。　<p>
<br>
<a name="9"></a>鹊桥仙<p>
一竿风月，一蓑烟雨，家在钓台西住。卖鱼生怕近城门，况肯到红尘深处？<br>
潮生理棹，潮平系缆，潮落浩歌归去。时人错把比严光，我自是无名渔父。　<p>
<br>
<a name="10"></a>鹊桥仙<p>
茅檐人静，篷窗灯暗，春晚连江风雨。林莺巢燕总无声，但月夜常啼杜宇。<br>
催成清泪，惊残孤梦，又拣深枝飞去。故山独自不堪听，况半世飘然羁旅。　<p>
<br>
<a name="11"></a>渔父・灯下读玄真子渔歌       
因怀山阴故隐       
追拟<p>      
石帆山下雨空鳎三扇香新翠箬篷。O叶绿，蓼花红，回首功名一梦中。<p>     
<br>     
<a name="12"></a>浣溪沙・和无咎韵<p>     
懒向沙头醉二瓶，唤君同赏小窗明。夕阳吹角最关情。<br>     
忙日苦多闲日少，新愁常续旧愁生。客中无伴怕群行。<p>     
<br>     
<a name="13"></a>好事近・登梅仙山绝顶望海<p>     
挥袖上西峰，孤绝去天无尺。拄杖下临鲸海，数烟帆历历。<br>     
贪看云气舞青鸾，归路已将夕。多谢半山松吹，解殷勤留客。<p>     
<br>     
<a name="14"></a>钗头凤<p>     
红酥手，黄g酒，满城春色宫墙柳。东风恶，欢情薄。一怀愁绪，几年离索。错！错！错！<br>     
春如旧，人空瘦，泪痕红碰掮透。桃花落。闲池阁。山盟虽在，锦书难托。莫！莫！莫！　<p>
<br>
<a name="15"></a>秋波媚・七月十六日晚登高兴亭望长安南山<p>
秋到边城角声哀，烽火照高台。悲歌击筑，凭高酹酒，此兴悠哉。<br>     
多情谁似南山月，特地暮云开。灞桥烟柳，曲江池馆，应待人来。<p>     
<br>     
<a name="16"></a>豆叶黄<p>     
一春常是雨和风，风雨晴时春已空。谁惜泥沙万点红。恨难穷，恰似衰翁一世中。<p>     
<br>     
<a name="17"></a>渔父<p>     
湘湖烟雨长菁丝，菰米新炊滑上匙。云散后，月斜时，潮落舟横醉不知。     
</p>     
<hr>     
<p><a name="18"></a>临安春雨初霁<p>     
世味年来薄似纱，谁令骑马客京华。<br>     
小楼一夜听春雨，深巷明朝卖杏花。<br>     
矮纸斜行闲作草，晴窗细乳戏分茶。<br>     
素衣莫起风尘叹，犹及清明可到家。<p>     
<a name="19"></a>金错刀行<p>     
黄金错刀白玉装，夜穿窗扉出光芒。<br>     
丈夫五十功未立，提刀独立顾八荒。<br>     
京华结交尽奇士，意气相期共生死。<br>     
千年史册耻无名，一片丹心报天子。<br>     
尔来从军天汉滨，南山晓雪玉嶙峋。<br>     
呜呼！楚虽三户能亡秦，岂有堂堂中国空无人！<p>     
<a name="20"></a>夜登白帝城怀少陵先生<p>     
拾遗白发有谁怜？零落歌诗遍两川。<br>     
人立飞楼今已矣，浪翻孤月尚依然。<br>     
升沈自古无穷事，愚智同归有限年。<br>     
此意凄凉谁共语？岸沙君看去年痕。<p>     
<a name="21"></a>游山西村<p>     
莫笑农家腊酒浑，丰年留客足鸡豚。<br>     
山重水复疑无路，柳暗花明又一村。<br>     
萧鼓追随春社近，衣冠简朴古风存。<br>     
从今若许闲乘月，拄杖无时夜叩门。<p>     
<a name="22"></a>书愤<p>     
早岁那知世事艰，中原北望气如山。<br>     
楼船夜雪瓜洲渡，铁马秋风大散关。<br>     
塞上长城空自许，镜中衰鬓已先斑。<br>     
出师一表真名世，千载谁堪伯仲间。<p>     
<a name="23"></a>沈园<p>     
城上斜阳画角哀，沈园非复旧池台，<br>     
伤心桥下春波绿，曾是惊鸿照影来。<p>     
梦断香消四十年，沈园柳老不吹绵。<br>     
此身行作稽山土，犹吊遗踪一泫然。<p>     
<a name="24"></a>自嘲<p>     
少读诗书陋汉唐，莫年身世寄农桑。<br>     
骑驴两脚欲到地，爱酒一樽常在旁。<br>     
老去形容虽变改，醉来意气尚轩昂。<br>     
太行王屋何由动，堪笑愚公不自量。<p>     
<a name="25"></a>秋思<p>     
利欲驱人万火牛，江湖浪迹一沙鸥。<br>     
日长似岁闲方觉，事大如山醉亦休。<br>     
衣杵相望深巷月，井桐摇落故园秋。<br>     
欲舒老眼无高处，安得元龙百尺楼。<p>     
<a name="26"></a>梅花绝句<p>     
闻道梅花坼晓风，雪堆遍满四山中。<br>     
何方可化身千亿，一树梅花一放翁。<p>     
<a name="27"></a>剑门道中遇微雨<p>     
衣上征尘杂酒痕，远游无处不消魂。<br>     
此身合是诗人未？细雨骑驴入剑门。<p>     
<a name="28"></a>示儿<p>     
死去元知万事空，但悲不见九州同。<br>     
王师北定中原日，家祭无忘告乃翁。     
</p>     
<p><br>     
<a name="29"></a>渡浮桥至南台<p>    
客中多病废登临，闻说南台试一寻。<br>    
九轨徐行怒涛上，千艘横系大江心。<br>    
寺楼钟鼓催昏晓，墟落云烟自古今。<br>    
白发未除豪气在，醉吹横笛坐榕阴。<p>    
<br>    
<a name="30"></a>长歌行<p>    
人生不作安期生，醉入东海骑长鲸；<br>    
犹当出作李西平，手枭逆贱清旧京。<br>    
金印煌煌未入手，白发种种来无情；<br>    
成都古寺卧秋晚，落日偏傍僧窗明；<br>    
岂其马上破贼手，哦诗长作寒蛩鸣？<br>    
兴来买尽市桥酒，大车磊落堆长瓶；<br>    
哀丝豪竹助剧饮，如矩野受黄河倾；<br>    
平时一滴不入口，意气顿使万人惊。<br>    
国仇末报壮士老，匣中宝剑夜有声。<br>    
何当凯还宴将士，三更雪压飞狐城。<p>    
<br>    
<a name="31"></a>关山月<p>    
和戎诏下十五年，将军不战空临边。<br>    
朱门沉沉按歌舞，厩马肥死弓断弦。<br>    
戊楼刁斗催落月，三十从军今白发；<br>    
笛里谁知壮士心，沙头空照征人骨。<br>    
中原干戈古亦闻，岂有逆胡传子孙！<br>    
遗民忍死望恢复，几处令宵垂泪痕！<p>    
<br>    
<a name="32"></a>十一月四日风雨大作<p>    
僵卧孤村不自哀，尚思为国戍轮台。<br>    
夜闻卧听风吹雨，铁马冰河入梦来。    
</p>    
<hr>    
    
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>    
    
</html>    
    
    
    
