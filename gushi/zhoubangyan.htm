<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：周邦彦词选</title>
</head>
<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>

<p align="center">周邦彦词选</p>
<p align="left"><br>
<a href="zhoubangyan.htm#1">关河令</a>  <a href="zhoubangyan.htm#2">鹤冲天。溧水长寿乡作</a> <a href="zhoubangyan.htm#3">玉楼春</a>     
<a href="zhoubangyan.htm#4">蝶恋花</a> <a href="zhoubangyan.htm#5">夜游宫</a> <a href="zhoubangyan.htm#6">苏幕遮</a>     
<a href="zhoubangyan.htm#7">点绛唇</a> <a href="zhoubangyan.htm#8">浣溪沙</a> <a href="zhoubangyan.htm#9">点绛唇</a>     
<a href="zhoubangyan.htm#10">浣溪沙</a>  <a href="zhoubangyan.htm#11">长相思。舟中作</a> <a href="zhoubangyan.htm#12">浣溪沙</a>     
<a href="zhoubangyan.htm#13">绕佛阁・旅况</a> <a href="zhoubangyan.htm#14">六丑・蔷薇谢后作</a> <a href="zhoubangyan.htm#15">解连环</a>     
<a href="zhoubangyan.htm#16">夜飞鹊・别情</a> <a href="zhoubangyan.htm#17">满庭芳・夏日溧水无想山作</a>     
<a href="zhoubangyan.htm#18">花犯・咏梅</a> <a href="zhoubangyan.htm#19">忆旧游</a> <a href="zhoubangyan.htm#20">渡江云</a>     
<a href="zhoubangyan.htm#21">应天长・寒食</a> <a href="zhoubangyan.htm#22">大T・春雨</a> <a href="zhoubangyan.htm#23">风流子</a>     
<a href="zhoubangyan.htm#24">风流子</a> <a href="zhoubangyan.htm#25">兰陵王・柳</a> <a href="zhoubangyan.htm#26">瑞龙吟</a>     
<a href="zhoubangyan.htm#27">隔浦莲近拍・中山县圃姑射亭避暑作</a> <a href="zhoubangyan.htm#28">解语花・上元</a>     
<a href="zhoubangyan.htm#29">拜星月慢</a> <a href="zhoubangyan.htm#30">过秦楼</a> <a href="zhoubangyan.htm#31">尉迟杯・离恨</a>     
<a href="zhoubangyan.htm#32">西河・金陵怀古</a> <a href="zhoubangyan.htm#33">瑞鹤仙</a> <a href="zhoubangyan.htm#34">氐州第一</a>     
<a href="zhoubangyan.htm#35">浪淘沙慢</a> <a href="zhoubangyan.htm#36">浪淘沙慢</a> <a href="zhoubangyan.htm#37">齐天乐（秋思）</a>     
<a href="zhoubangyan.htm#38">庆宫春</a> </p>     
<hr>     
<p><a name="1"></a>关河令<p>     
秋阴里晴渐向暝，变一庭凄冷。伫听寒声，云深无雁影。<br>    
更深人去寂静，但照壁孤灯相映。酒已都醒，如何消夜久？<p>    
<br>    
<a name="2"></a>鹤冲天。溧水长寿乡作<p>    
梅雨霁，暑风和，高柳乱蝉多。小园台榭远池波，鱼戏动新荷。<br>    
薄纱厨，轻羽扇，枕冷簟凉深院。此时情绪此时天，无事小神仙。<p>    
<br>    
<a name="3"></a>玉楼春<p>    
桃溪不作从容住，秋藕绝来无续处。当时相侯赤阑桥，今日独寻黄叶路。<br>    
烟中列岫青无数，雁背夕阳红欲暮。人如风后入江云，情似雨点黏地絮。　<p>
<br>
<a name="4"></a>蝶恋花<p>
月皎惊鸟栖不定。更漏将阑，轳辘牵金井。<br>
唤起两眸清炯炯，泪花落枕红绵冷。<p>
执手霜风吹鬓影。去意徘徊，别语愁难听。<br>
楼上阑干横斗柄，露寒人远鸡相应。<p>
<br>
<a name="5"></a>夜游宫<p>
叶下斜阳照水，卷轻浪、沈沈千里。桥上酸风射眸子。<br>
立多时，看黄昏，灯火市。<p>
古屋寒窗底，听几片、井桐飞坠。不恋单衾再三起。<br>
有谁知？为萧娘，书一纸。　<p>
<br>
<a name="6"></a>苏幕遮<p>
燎沉香     
消溽暑。鸟雀呼晴     
侵晓窥檐语。叶上初阳乾宿雨     
水面清圆     
一一风荷举。<br>     
故乡遥     
何日去。家住吴门     
久作长安旅。五月渔郎相忆否     
小楫轻舟     
梦入芙蓉浦。<p>     
<br>     
<a name="7"></a>点绛唇<p>     
孤馆迢迢     
暮天草露沾衣润。夜来秋近     
月晕通风信。<br>     
今日原头     
黄叶飞成阵     
知人闷     
故来相趁     
共结临岐恨。<p>     
<br>     
<a name="8"></a>浣溪沙<p>     
雨过残红湿未飞，疏篱一带透斜晖，游蜂酿蜜窃香归。　<br>
金屋无人风竹乱，衣篝尽日水沈微，一春须有忆人时。<p>
<br>
<a name="9"></a>点绛唇<p>
台上披襟     
快风一瞬收残雨。柳丝轻举     
蛛网黏飞絮。<br>     
极目平芜     
应是春归处。愁凝伫     
楚歌声苦     
村落黄昏鼓。<p>     
<br>     
<a name="10"></a>浣溪沙<p>     
翠葆参差竹径成     
新荷跳雨泪珠倾。曲阑斜转小池亭。<br>     
风约帘衣归燕急     
水摇扇影戏鱼惊。柳梢残日弄微晴。<p>     
<br>     
<a name="11"></a>长相思。舟中作<p>     
好风浮     
晚雨收     
林叶阴阴映^舟     
斜阳明倚楼。<br>     
黯凝眸     
忆旧游     
艇子扁舟来莫愁     
石城风浪秋。<p>     
<br>     
<a name="12"></a>浣溪沙<p>     
楼上晴天碧四垂     
楼前芳草接天涯。劝君莫上最高梯。<br>     
新笋已成堂下竹     
落花都上燕巢泥     
忍听林表杜鹃啼。<p>     
<br>     
<a name="13"></a>绕佛阁・旅况<p>     
暗尘四敛，楼观回出，高映孤馆。清漏将短，厌闻夜久签声动书幔。<br>     
桂华又满，闲步露草，偏爱幽远。花气清婉。望中迤逦城阴度河岸。<br>     
倦客最萧索，醉倚斜桥穿柳线。<br>     
还似卞堤虹梁横水面，看浪s春灯，舟下如箭。<br>     
此行重见。叹故友难逢，羁思空乱，两眉愁、向谁舒展？<p>     
<br>     
<a name="14"></a>六丑・蔷薇谢后作<p>     
正单衣试酒，恨客里光阴虚掷。愿春暂留，春归如过翼，一去无迹。<br>     
为问花何在？夜来风雨，葬楚宫倾国。钗钿堕处遗香泽。<br>     
乱点桃蹊，轻翻柳陌。多情最谁追惜？<p>     
但蜂媒蝶使，时叩窗隔。东园岑寂，渐蒙笼暗碧。<br>     
静v珍丛底，成叹息。长条故惹行客。似牵衣待话，别情无极。<br>     
残英小、强簪巾帻。终不似一朵钗头颤袅，向人欹侧。<br>     
漂流处、莫趁潮汐。恐断红尚有相思字，何由见得？<p>     
<br>     
<a name="15"></a>解连环<p>     
怨怀无托。嗟情人断绝，信音辽邈。纵妙手能解连环，似风散雨收，雾轻云薄。<br>     
燕子楼空，暗尘锁一床弦索。想移根换叶，尽是旧时手种红药。<p>     
汀州渐生杜若。料舟依岸曲，人在天角。<br>     
漫记得、当日音书，把闲言闲语，待总烧却。<br>     
水驿春回，望寄我江南梅萼。弃今生、对花对酒，为伊泪落。　<p>
<br>
<a name="16"></a>夜飞鹊・别情<p>
河桥送人处，良夜何其？斜月远堕余辉。铜盘烛泪已流尽，霏霏凉露沾衣。<br>
相将散离会，探风前津鼓，树杪参旗。花骢会意，纵扬鞭、亦自行迟。<p>
迢递路回清野，人语渐无闻，空带愁归。何意重经前地，遗钿不见，斜径都迷。<br>
兔葵燕麦，向残阳、影与人齐。但徘徊班草，欷嘘酹酒，极望天涯。　<p>
<br>
<a name="17"></a>满庭芳・夏日溧水无想山作<p>
风老莺雏，雨肥梅子，午阴佳树清园。地卑山近，衣润费炉烟。<br>
人静鸟鸢自乐，小桥外、新渌溅溅。凭阑久，黄芦苦竹，疑泛九江船。<p>
年年，如社燕，漂流翰海，来寄修椽。且莫思身外，长近尊前。<br>
憔悴江南倦客，不堪听、急管繁弦。歌筵畔，先安簟枕，容我醉时眠。<p>
<br>
<a name="18"></a>花犯・咏梅<p>
粉墙低，梅花照眼，依然旧风味。露痕轻缀。疑净洗铅华，无限佳丽。<br>
去年胜赏曾孤倚，冰盘共燕喜。更可惜、雪中高土，香篝熏素被。<p>
今年对花最匆匆，相逢似有恨，依依愁悴。吟望久，青苔上、旋看飞坠。<br>
相将见、脆圆荐酒，人正在、空江烟浪里。但梦想、一枝潇洒，黄昏斜照水。　<p>
<br>
<a name="19"></a>忆旧游<p>
记愁横浅黛，泪洗红铅，门掩秋宵。坠叶惊离思，听寒夜泣，乱雨萧萧。<br>
凤钗半脱云鬓，窗影烛花摇。渐暗竹敲凉，疏萤照晓，两地魂销。<p>
迢迢，问音信，道径底花阴，时认鸣镳。也拟临朱户，叹因郎憔悴，羞见郎招。<br>
旧巢更有新燕，杨柳拂河桥。但满眼京尘，东风竟日吹露桃。<p>
<br>
<a name="20"></a>渡江云<p>
晴岚低楚甸，暖回雁翼，阵势起平沙。骤惊春在眼，借问何时，委屈到山家。<br>
涂香晕色，盛粉饰、争作妍华。千万丝、陌头杨柳，渐渐可藏鸦。<p>
堪嗟，清江东注，画舸西流，指长安日下。<br>
愁宴阑、风翻旗尾，潮溅乌纱。今宵正对初弦月，傍水驿、深舣O葭。<br>
沉恨处，时时自剔灯花。<p>
<br>
<a name="21"></a>应天长・寒食<p>
条风布暖，霏雾弄晴，池台遍暖春色。正是夜堂无月，沈沈暗寒食。<br>
梁间燕，社前客，似笑我、闭门愁寂。乱花过，隔院芸香，满地狼籍。<p>
长记那回时，邂逅相逢，郊外驻油壁。又见汉宫传烛，飞烟五侯宅。<br>
青青草，迷路陌，强载酒、细寻前迹。市桥远，柳下人家，犹自相识。　<p>
<br>
<a name="22"></a>大T・春雨<p>
对宿烟收，春禽静，飞雨时鸣高屋。墙头青玉旆，洗铅霜都尽，嫩梢相触。<br>
润逼琴丝，寒侵枕障，虫网吹黏帘竹。邮亭无人处，听檐声不断，困眠初熟。<br>
奈愁极频惊，梦轻难记，自怜幽独。<p>
行人归意速，最先念、流潦妨车毂。<br>
无奈向、兰成憔悴，乐广清羸，等闲时、易伤心目。<br>
未怪平阳客，双泪落、笛中哀曲。<br>
况萧索青芜国，红糁铺地，门外荆桃如菽。夜游共谁秉烛？<p>
<br>
<a name="23"></a>风流子<p>
枫林凋晚叶，关河回，楚客惨将归。望一川暝霭，雁声哀怨；半规凉月，人影参差。<br>
酒醒后，泪花销凤蜡，风幕卷金泥。砧杵韵高，唤回残梦；绮罗香减，牵起余悲。<p>
亭皋分襟地，难堪处，偏是掩面牵衣。何况怨怀长结，重见无期？<br>
想寄恨书中，银钩空满；断肠声里，玉箸还垂。多少暗愁密意，唯有天知。<p>
<br>
<a name="24"></a>风流子<p>
新绿小池塘，风帘动，碎影舞斜阳。羡金屋去来，旧时巢燕；土花缭绕，前度莓墙。<br>
绣阁里，凤帏深几许？听得理丝簧。欲说又休，虑乖芳信；未歌先噎，愁转清商。<p>
遥知新妆了，开朱户，应自待月西厢。最苦梦魂，今宵不到伊行。<br>
问甚时却与，佳音密耗，寄将秦镜，偷换韩香？天便教人，霎时厮见何妨？<p>
<br>
<a name="25"></a>兰陵王・柳<p>
柳阴直，烟里丝丝弄碧。隋堤上，曾见几番，拂水飘绵送行色？登临望故国。谁识？<br>
京华倦客？长亭路，年来岁去，应折柔条过千尺。闲寻旧踪迹。<br>
又酒趁哀弦，灯照离席。梨花榆火催寒食。<p>
愁一箭风快，半篙波暖，回头迢递便数驿，望人在天北。凄恻，恨堆积。<br>
渐别浦萦回，津堠岑寂。斜阳冉冉春无极。<br>
念月榭携手，露桥闻笛。沈思前事，似梦里，泪暗滴。<p>
<br>
<a name="26"></a>瑞龙吟<p>
章台路，还见褪粉梅梢，试华桃树。址荒叭思遥定巢燕子，归来旧处。<br>
黯凝伫，因记个人痴小，乍窥门户，侵晨浅约宫黄，障风映袖，盈盈笑语。<br>
前度刘郎重到，访邻寻里。同时歌舞，惟有旧家谢娘，声价如故。<p>
吟笺赋笔，犹记燕台句。知谁伴、名园露饮，东城闲步？事与孤鸿去。<br>
探春尽是伤离意绪。官柳低金缕。归骑晚，纤纤池塘飞雨。<br>
断肠院落，一帘风絮。<p>
<br>
<a name="27"></a>隔浦莲近拍・中山县圃姑射亭避暑作<p>
新篁摇动翠葆，曲径通深窈。夏果收新脆，金丸落，惊飞鸟。<br>
浓霭迷岸草。蛙声闹，骤雨鸣池沼。<p>
水亭小，浮萍破处，檐花帘影颠倒。纶巾羽扇，困卧北窗清晓。<br>
屏里吴山梦自到。惊觉，依然身在江表！<p>
<br>
<a name="28"></a>解语花・上元<p>
风销绛蜡，露藕炝，     
灯市光相射。桂华流瓦，纤云散、耿耿素娥欲下。<br>     
衣裳淡雅，看楚女纤腰一把。箫鼓喧，人影参差，满路飘香麝。<p>     
因念都城放夜，望千门如画，嬉笑游冶。钿车罗帕，相逢处、自有暗尘遂马。<br>     
年光是也，唯只见旧情衰谢。清漏移，飞盖归来，从舞休歌罢。　<p>
<br>
<a name="29"></a>拜星月慢<p>
夜色催更，清尘收露，小曲幽坊月暗。竹槛灯窗，识秋娘庭院。<br>
笑相遇，似觉琼枝玉树相倚，暖日明霞光烂。水盼兰情，总平生稀见。<p>
画图中、旧识春风面。谁知道、自到瑶台畔，眷恋雨润云温，苦惊风吹散。<br>
念荒寒寄宿无人馆，重门闭、败壁秋虫叹。怎奈向、一缕相思，隔溪山不断。<p>
<br>
<a name="30"></a>过秦楼<p>
水浴清蟾，叶喧凉吹，巷陌马声初断。闲依露井，笑扑流萤，惹破画罗轻扇。<br>
人静夜久凭阑，愁不归眠，立残更箭。叹年华一瞬，人今千里，梦沈书远。<p>
空见说、鬓怯琼梳，容销金镜，渐懒趁时匀染。<br>
梅风地溽，虹雨苔滋，一架舞红都变。<br>
谁信无聊为伊，才减江淹，情伤荀倩。但明河影下，还看稀星数点。<p>
<br>
<a name="31"></a>尉迟杯・离恨<p>
隋堤路，渐日晚、密霭生深树。阴阴淡月笼沙，还宿河桥深处。<br>
无情画舸，都不管烟波隔前浦。等行人醉拥重衾，载将离恨归去。<p>
因思旧客京华，长偎傍疏林小槛欢聚。冶叶倡条俱相识，仍惯见珠歌翠舞。<br>
如今向渔村水驿，夜如岁、焚香独自语。有何人念我无聊？梦魂凝想鸳侣。<p>
<br>
<a name="32"></a>西河・金陵怀古<p>
佳丽地，南朝盛事谁记？山围故国，绕清江、髻鬟对起。<br>
怒涛寂寞打孤城，风樯遥度天际。断崖树，犹倒倚，莫愁艇子曾系。<p>
空余旧迹，郁苍苍、雾沈半垒。夜深月过女墙来，伤心东望淮水。<br>
酒旗戏鼓甚处市？想依稀王谢邻里。<br>
燕子不知何世，向寻常巷陌人家相对，如说兴亡斜阳里。　<p>
<br>
<a name="33"></a>瑞鹤仙<p>
悄郊原带郭，行路永、客去车尘漠漠。斜阳映山落，敛余红犹恋，孤城阑角。<br>
凌波步弱，过短亭、何用素约？有流莺劝我，重解绣鞍，缓引春酌。<p>
不记归时早暮，上马谁扶？醒眠朱阁。惊飙动幕。扶残醉，绕红药。<br>
叹西园已是花深无地，东风何事又恶？任流光过却，犹喜洞天自乐。<p>
<br>
<a name="34"></a>氐州第一<p>
波落寒汀，村渡向晚，遥看数点帆小。乱叶翻鸦，惊风破雁，天角孤云缥缈。<br>
官柳萧疏，甚尚挂微微残照？景物关情，川途换日，顿来催老。<p>
渐解狂朋欢意少，奈犹被思牵情绕。座上琴心，机中锦字，最觉萦怀抱。<br>
也知人悬望久，蔷薇谢、归来一笑。欲梦高唐，未成眠、霜空已晓。　<p>
<br>
<a name="35"></a>浪淘沙慢<p>
晓阴重，霜凋岸草，雾隐城堞。南陌脂车待发，动门欲饮乍阕。<br>
正拂面垂杨堪揽结，掩红泪、玉手亲折。念汉浦离鸿去何许？<br>
经时信音绝。此情切，望中地远天阔。向露冷风清无人处，耿耿寒漏咽。<p>
嗟万事难忘，唯是轻别。翠尊未竭，凭断云留取西楼残月。<br>
罗带光销纹衾叠，连环解、旧香顿歇。怨歌永、琼壶敲尽缺。<br>
恨春去不与人期，弄夜色，空余满地梨花雪。<p>
<br>
<a name="36"></a>浪淘沙慢<p>
万叶战，秋声露结，雁度沙碛。细草和烟尚绿，遥山向晚更碧。<br>
见隐隐、云边新月白。映落照、帘幕千家，听数声、何处倚楼笛？装点尽秋色。<br>
脉脉。旅情暗自消释。念珠玉、临水犹悲感，何况天涯客？<p>
忆少年歌酒，当时踪迹。岁华易老，衣带宽、懊恼心肠终窄。<br>
飞散后、风流人阻。兰桥约、怅恨路隔。马蹄过、犹嘶旧巷陌。<br>
叹往事、一一堪伤，旷望极。凝思又把阑干拍。<p>
<br>
<a name="37"></a>齐天乐（秋思）<p>
绿芜凋尽台城路，殊乡又逢秋晚。暮雨生寒，鸣蛩劝织，深阁时闻裁剪。<br>
云窗静掩。叹重拂罗衾，顿疏花簟。尚有d囊，露萤清夜照书卷。<br>
荆江留滞最久，故人相望处，离思何限？渭水西风，长安乱叶，空忆诗情宛转。<br>
凭高眺远。正玉液新N，蟹螯初荐。醉倒山翁，但愁斜照敛。<p>
<a name="38"></a>庆宫春<p>
云接平冈，山围寒野，路回渐展孤城。衰柳啼鸦，惊风驱雁，动人一片秋声。<br>
倦途休驾，淡烟里，微茫见星。尘埃憔悴，生怕黄昏，离思牵萦。<p>
华堂旧日逢迎。花艳参差，香雾飘零。弦管当头，偏怜娇凤，夜深簧暖笙清。<br>
眼波传意，恨密约，匆匆未成。许多烦恼，只为当时，一饷留情。
</p>
<hr>

<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>

</html>



