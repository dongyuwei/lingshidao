<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百四十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷六百四十
<br>
<br>　　卷640_1  「升平词五首（一作薛能诗）」曹唐
<br>
<br>　　瑞气绕宫楼，皇居上苑游。远冈连圣祚，平地载神州。
<br>
<br>　　会合兼重译，潺近八流。中兴岂假问，据此自千秋。
<br>
<br>　　寥敞延英，朝班立位横。宣传无草动，拜舞有衣声。
<br>
<br>　　鸳瓦霜消湿，虫丝日照明。辛勤自不到，遥见似前程。
<br>
<br>　　处处是欢心，时康岁已深。不同三尺剑，应似五弦琴。
<br>
<br>　　寿笑山犹尽，明嫌日有阴。何当怜一物，亦遣断愁吟。
<br>
<br>　　日日听歌谣，区中尽祝尧。虫蝗初不害，夷狄近全销。
<br>
<br>　　史笔唯书瑞，天台绝见妖。因令匹夫志，转欲事清朝。
<br>
<br>　　五帝三皇主，萧曹魏邴臣。文章唯返朴，戈甲尽生尘。
<br>
<br>　　谏纸应无用，朝纲自有伦。升平不可记，所见是闲人。
<br>
<br>　　卷640_2  「洛东兰若归」曹唐
<br>
<br>　　一衲老禅床，吾生半异乡。管弦愁里老，书剑梦中忙。
<br>
<br>　　鸟急山初暝，蝉稀树正凉。又归何处去，尘路月苍苍。
<br>
<br>　　卷640_3  「仙都即景」曹唐
<br>
<br>　　黄帝登真处，青青不记年。孤峰应碍日，一柱自擎天。
<br>
<br>　　石怪长栖鹤，云闲若有仙。鼎湖看不见，零落数枝莲。
<br>
<br>　　卷640_4  「汉武帝将候西王母下降」曹唐
<br>
<br>　　昆仑凝想最高峰，王母来乘五色龙。歌听紫鸾犹缥缈，
<br>
<br>　　语来青鸟许从容。风回水落三清月，漏苦霜传五夜钟。
<br>
<br>　　树影悠悠花悄悄，若闻箫管是行踪。
<br>
<br>　　卷640_5  「汉武帝于宫中宴西王母」曹唐
<br>
<br>　　鳌岫云低太一坛，武皇斋洁不胜欢。长生碧字期亲署，
<br>
<br>　　延寿丹泉许细看。剑佩有声宫树静，星河无影禁花寒。
<br>
<br>　　秋风袅袅月朗朗，玉女清歌一夜阑。
<br>
<br>　　卷640_6  「刘晨阮肇游天台」曹唐
<br>
<br>　　树入天台石路新，云和草静迥无尘。烟霞不省生前事，
<br>
<br>　　水木空疑梦后身。往往鸡鸣岩下月，时时犬吠洞中春。
<br>
<br>　　不知此地归何处，须就桃源问主人。
<br>
<br>　　卷640_7  「刘阮洞中遇仙子」曹唐
<br>
<br>　　天和树色霭苍苍，霞重岚深路渺茫。云实满山无鸟雀，
<br>
<br>　　水声沿涧有笙簧。碧沙洞里乾坤别，红树枝前日月长。
<br>
<br>　　愿得花间有人出，免令仙犬吠刘郎。
<br>
<br>　　卷640_8  「仙子送刘阮出洞」曹唐
<br>
<br>　　殷勤相送出天台，仙境那能却再来。云液每归须强饮，
<br>
<br>　　玉书无事莫频开。花当洞口应长在，水到人间定不回。
<br>
<br>　　惆怅溪头从此别，碧山明月闭苍苔。
<br>
<br>　　卷640_9  「仙子洞中有怀刘阮」曹唐
<br>
<br>　　不将清瑟理霓裳，尘梦那知鹤梦长。洞里有天春寂寂，
<br>
<br>　　人间无路月茫茫。玉沙瑶草连溪碧，流水桃花满涧香。
<br>
<br>　　晓露风灯零落尽，此生无处访刘郎。
<br>
<br>　　卷640_10  「刘阮再到天台不复见仙子」曹唐
<br>
<br>　　再到天台访玉真，青苔白石已成尘。笙歌冥寞闲深洞，
<br>
<br>　　云鹤萧条绝旧邻。草树总非前度色，烟霞不似昔年春。
<br>
<br>　　桃花流水依然在，不见当时劝酒人。
<br>
<br>　　卷640_11  「织女怀牵牛」曹唐
<br>
<br>　　北斗佳人双泪流，眼穿肠断为牵牛。封题锦字凝新恨，
<br>
<br>　　抛掷金梭织旧愁。桂树三春烟漠漠，银河一水夜悠悠。
<br>
<br>　　欲将心向仙郎说，借问榆花早晚秋。
<br>
<br>　　卷640_12  「王远宴麻姑蔡经宅」曹唐
<br>
<br>　　好风吹树杏花香，花下真人道姓王。大篆龙蛇随笔札，
<br>
<br>　　小天星斗满衣裳。闲抛南极归期晚，笑指东溟饮兴长。
<br>
<br>　　要唤麻姑同一醉，使人沽酒向馀杭。
<br>
<br>　　卷640_13  「萼绿华将归九疑留别许真人」曹唐
<br>
<br>　　九点秋烟黛色空，绿华归思颇无穷。每悲驭鹤身难任，
<br>
<br>　　长恨临霞语未终。河影暗吹云梦月，花声闲落洞庭风。
<br>
<br>　　蓝丝重勒金条脱，留与人间许侍中。
<br>
<br>　　卷640_14  「穆王宴王母于九光流霞馆」曹唐
<br>
<br>　　桑叶扶疏闭日华，穆王邀命宴流霞。霓旌著地云初驻，
<br>
<br>　　金奏掀天月欲斜。歌咽细风吹粉蕊，饮馀清露湿瑶砂。
<br>
<br>　　不知白马红缰解，偷吃东田碧玉花。
<br>
<br>　　卷640_15  「紫河张休真」曹唐
<br>
<br>　　琪树扶疏压瑞烟，玉皇朝客满花前。山川到处成三月，
<br>
<br>　　丝竹经时即万年。树石冥茫初缩地，杯盘狼藉未朝天。
<br>
<br>　　东风小饮人皆醉，从听黄龙枕水眠。
<br>
<br>　　卷640_16  「张硕重寄杜兰香」曹唐
<br>
<br>　　碧落香销兰露秋，星河无梦夜悠悠。灵妃不降三清驾，
<br>
<br>　　仙鹤空成万古愁。皓月隔花追款别，瑞烟笼树省淹留。
<br>
<br>　　人间何事堪惆怅，海色西风十二楼。
<br>
<br>　　卷640_17  「玉女杜兰香下嫁于张硕」曹唐
<br>
<br>　　天上人间两渺茫，不知谁识杜兰香。来经玉树三山远，
<br>
<br>　　去隔银河一水长。怨入清尘愁锦瑟，酒倾玄露醉瑶觞。
<br>
<br>　　遗情更说何珍重，擘破云鬟金凤凰。
<br>
<br>　　卷640_18  「萧史携弄玉上升」曹唐
<br>
<br>　　岂是丹台归路遥，紫鸾烟驾不同飘。一声洛水传幽咽，
<br>
<br>　　万片宫花共寂寥。红粉美人愁未散，清华公子笑相邀。
<br>
<br>　　缑山碧树青楼月，肠断春风为玉箫。
<br>
<br>　　卷640_19  「皇初平将入金华山」曹唐
<br>
<br>　　莫道真游烟景赊，潇湘有路入京华。溪头鹤树春常在，
<br>
<br>　　洞口人家日易斜。一水暗鸣闲绕涧，五云长往不还家。
<br>
<br>　　白羊成队难收拾，吃尽溪边巨胜花。
<br>
<br>　　卷640_20  「汉武帝思李夫人」曹唐
<br>
<br>　　惆怅冰颜不复归，晚秋黄叶满天飞。迎风细荇传香粉，
<br>
<br>　　隔水残霞见画衣。白玉帐寒鸳梦绝，紫阳宫远雁书稀。
<br>
<br>　　夜深池上兰桡歇，断续歌声彻太微。
<br>
<br>　　卷640_21  「送羽人王锡归罗浮」曹唐
<br>
<br>　　风前整顿紫荷巾，常向罗浮保养神。石磴倚天行带月，
<br>
<br>　　铁桥通海入无尘。龙蛇出洞闲邀雨，犀象眠花不避人。
<br>
<br>　　最爱葛洪寻药处，露苗烟蕊满山春。
<br>
<br>　　卷640_22  「送刘尊师祗诏阙庭三首」曹唐
<br>
<br>　　海风叶叶驾霓旌，天路悠悠接上清。锦诰凄凉遗去恨，
<br>
<br>　　玉箫哀绝醉离情。五湖夜月幡幢湿，双阙清风剑轻。
<br>
<br>　　从此暂辞华表柱，便应千载是归程。
<br>
<br>　　五峰已别隔人间，双阙何年许再还。既扫山川收地脉，
<br>
<br>　　须留日月驻天颜。霞觞共饮身虽在，风驭难陪迹未闲。
<br>
<br>　　从此枕中唯有梦，梦魂何处访三山。
<br>
<br>　　仙老闲眠碧草堂，帝书征入白云乡。龟台欲署长生籍，
<br>
<br>　　鸾殿还论不死方。红露想倾延命酒，素烟思k降真香。
<br>
<br>　　五千言外无文字，更有何词赠武皇。
<br>
<br>　　卷640_23  「三年冬大礼五首」曹唐
<br>
<br>　　皇帝斋心洁素诚，自朝真祖报升平。华山秋草多归马，
<br>
<br>　　沧海寒波绝洗兵。银箭水残河势断，玉炉烟尽日华生。
<br>
<br>　　千官整肃三天夜，剑佩初闻入太清。
<br>
<br>　　海日西飞度禁林，太清宫殿月沉沉。不闻北斗倾尧酒，
<br>
<br>　　空觉南风入舜琴。歌压钧天闲梦尽，诏归秋水道情深。
<br>
<br>　　雪风更起古杉叶，时送步虚清磬音。
<br>
<br>　　太一天坛降紫君，属车龙鹤夜成群。春浮玉藻寒初落，
<br>
<br>　　露拂金茎曙欲分。三代乐回风入律，四溟歌驻水成文。
<br>
<br>　　千官不动旌旗下，日照南山万树云。
<br>
<br>　　山拥飞云海水清，天坛未夕仗先成。千官不起金g议，
<br>
<br>　　万国空瞻玉藻声。禁火曙然烟焰袅，宫衣寒拂雪花轻。
<br>
<br>　　侧闻左右皆周吕，看取从容致太平。
<br>
<br>　　太和琴暖发南薰，水阔风高得细闻。沧海举歌夔是相，
<br>
<br>　　历山回禅舜为君。翠微呼处生丹障，清净封中起白云。
<br>
<br>　　今日病身惭小隐，欲将泉石勒移文。
<br>
<br>　　卷640_24  「暮春戏赠吴端公」曹唐
<br>
<br>　　年少英雄好丈夫，大家望拜执金吾。闲眠晓日听_，
<br>
<br>　　笑倚春风仗辘轳。深院吹笙闻汉婢，静街调马任奚奴。
<br>
<br>　　牡丹花下帘钩外，独凭红肌捋虎须。
<br>
<br>　　卷640_25  「奉送严大夫再领容府二首」曹唐
<br>
<br>　　海风卷树冻岚消，忧国宁辞岭外遥。自顾勤劳甘百战，
<br>
<br>　　不将功业负三朝。剑澄黑水曾芟虎，箭劈黄云惯射雕。
<br>
<br>　　代北天南尽成事，肯将心许霍嫖姚。
<br>
<br>　　日照双旌射火山，笑迎宾从却南还。风云暗发谈谐外，
<br>
<br>　　感会潜生气概间。蕲竹水翻台榭湿，刺桐花落管弦闲。
<br>
<br>　　无因得真珠履，亲从新侯定八蛮。
<br>
<br>　　卷640_26  「赠南岳冯处士二首」曹唐
<br>
<br>　　白石溪边自结庐，风泉满院称幽居。鸟啼深树绷橐，
<br>
<br>　　花落闲窗看道书。烟岚晚过鹿裘湿，水月夜明山舍虚。
<br>
<br>　　支颐冷笑缘名出，终日王门强曳裾。
<br>
<br>　　寂寥深木闭烟霞，洞里相知有几家。笑看潭鱼吹水沫，
<br>
<br>　　醉嗔溪鹿吃蕉花。穿厨历历泉声细，绕屋悠悠树影斜。
<br>
<br>　　夜静著灰封釜灶，自添文武养丹砂。
<br>
<br>　　卷640_27  「题子侄书院双松」曹唐
<br>
<br>　　自种双松费几钱，顿令院落似秋天。能藏此地新晴雨，
<br>
<br>　　却惹空山旧烧烟。枝压细风过枕上，影笼残月到窗前。
<br>
<br>　　莫教取次成闲梦，使汝悠悠十八年。
<br>
<br>　　卷640_28  「羽林贾中丞」曹唐
<br>
<br>　　四十年前百战身，曾驱虎队扫胡尘。风悲鼓角榆关暮，
<br>
<br>　　日暖旌旗陇草春。铁马惯牵邀上客，金鱼多解乞佳人。
<br>
<br>　　胸中别有安边计，谁睬髭须白似银。
<br>
<br>　　卷640_29  「送康祭酒赴轮台」曹唐
<br>
<br>　　灞水桥边酒一杯，送君千里赴轮台。霜粘海眼旗声冻，
<br>
<br>　　风射犀文甲缝开。断碛簇烟山似米，野营轩地鼓如雷。
<br>
<br>　　分明会得将军意，不斩楼兰不拟回。
<br>
<br>　　卷640_30  「南游」曹唐
<br>
<br>　　尽兴南游卒未回，水工舟子不须催。政思碧树关心句，
<br>
<br>　　难放红螺蘸甲杯。涨海潮生阴火灭，苍梧风暖瘴云开。
<br>
<br>　　芦花寂寂月如练，何处笛声江上来。
<br>
<br>　　卷640_31  「哭陷边许兵马使」曹唐
<br>
<br>　　北风裂地黯边霜，战败桑干日色黄。故国暗回残士卒，
<br>
<br>　　新坟空葬旧衣裳。散牵细马嘶青草，任去佳人吊白杨。
<br>
<br>　　除却阴符与兵法，更无一物在仪床。
<br>
<br>　　卷640_32  「和周侍御买剑」曹唐
<br>
<br>　　将军溢价买吴钩，要与中原静寇仇。试挂窗前惊电转，
<br>
<br>　　略抛床下怕泉流。青天露拔云霓泣，黑地潜擎鬼魅愁。
<br>
<br>　　见说夜深星斗畔，等闲期克月支头。
<br>
<br>　　卷640_33  「病马五首呈郑校书章三吴十五先辈」曹唐
<br>
<br>　　J耳何年别渥洼，病来颜色半泥沙。四啼不凿金砧裂，
<br>
<br>　　双眼慵开玉箸斜。堕月兔毛干觳觫，失云龙骨瘦牙槎。
<br>
<br>　　平原好放无人放，嘶向秋风苜蓿花。
<br>
<br>　　陇上沙葱叶正齐，腾黄犹自R羸啼。尾蟠夜雨红丝脆，
<br>
<br>　　头矍锓绨琢返汀ＡΡ刮此冀鹇缒裕影寒空望锦障泥。
<br>
<br>　　阶前莫怪垂双泪，不遇孙阳不敢嘶。
<br>
<br>　　不剪焦毛鬣半翻，何人别是古龙孙。霜侵病骨无骄气，
<br>
<br>　　土蚀骢花见卧痕。未喷断云归汉苑，曾追轻练过吴门。
<br>
<br>　　一朝千里心犹在，争肯潜忘秣饲恩。
<br>
<br>　　空被秋风吹病毛，无因濯浪刷洪涛。卧来总怪龙蹄B，
<br>
<br>　　瘦尽谁惊虎口高。追电有心犹款段，逢人相骨强嘶号。
<br>
<br>　　欲将G鬣重裁剪，乞借新成利铰刀。
<br>
<br>　　病久无人著意看，玉华衫色欲凋残。饮惊白露泉花冷，
<br>
<br>　　吃怕清秋豆叶寒。长b敢辞红锦重，旧缰宁畏紫丝蟠。
<br>
<br>　　王良若许相抬策，千里追风也不难。
<br>
<br>　　卷640_34  「长安客舍叙邵陵旧宴，寄永州萧使君五首」曹唐
<br>
<br>　　邵陵佳树碧葱茏，河汉西沈宴未终。残漏五更传海月，
<br>
<br>　　清笳三会揭天风。香熏舞席云鬟绿，光射头盘蜡烛红。
<br>
<br>　　今日却怀行乐处，两床丝竹水楼中。
<br>
<br>　　不知何路却飞翻，虚受贤侯郑重恩。五夜清歌敲玉树，
<br>
<br>　　三年洪饮倒金尊。招携永感双鱼在，报答空知一剑存。
<br>
<br>　　狼藉梨花满城月，当时长醉信陵门。
<br>
<br>　　粉堞彤轩画障西，水云红树@璇题。鹧鸪欲绝歌声定，
<br>
<br>　　鸲鹆初惊舞袖齐。坐对玉山空甸线，细听金石怕低迷。
<br>
<br>　　东风夜月三年饮，不省非时不似泥。
<br>
<br>　　木鱼金钥锁春城，夜上红楼纵酒情。竹叶水繁更漏促，
<br>
<br>　　桐花风软管弦清。百分散打银船溢，十指宽催玉箸轻。
<br>
<br>　　星斗渐稀宾客散，碧云犹恋艳歌声。
<br>
<br>　　三年身逐汉诸侯，宾榻容居最上头。饱听笙歌陪痛饮，
<br>
<br>　　熟寻云水纵闲游。朱门锁闭烟岚暮，铃阁清泠水木秋。
<br>
<br>　　月满前山圆不动，更邀诗客上高楼。
<br>
<br>　　卷640_35  「勖剑」曹唐
<br>
<br>　　古物神光雪见羞，未能擎出恐泉流。暗临黑水蛟螭泣，
<br>
<br>　　潜倚空山鬼魅愁。生怕雷霆号涧底，长闻风雨在床头。
<br>
<br>　　垂情不用将闲气，恼乱司空犯斗牛。
<br>
<br>　　卷640_36  「仙都即景」曹唐
<br>
<br>　　蟠桃花老华阳东，轩后登真谢六宫。旌节暗迎归碧落，
<br>
<br>　　笙歌遥听隔崆峒。衣冠留葬桥山月，剑履将随浪海风。
<br>
<br>　　看却龙髯攀不得，红霞零落鼎湖空。
<br>
<br>　　卷640_37  「望九华寄池阳杜员外」曹唐
<br>
<br>　　戴月早辞三秀馆，迟明初识九华峰。差差玉剑寒利，
<br>
<br>　　袅袅青莲翠叶重。奇状却疑人画出，岚光如为客添浓。
<br>
<br>　　行春若到五溪上，此处褰帷正面逢。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
