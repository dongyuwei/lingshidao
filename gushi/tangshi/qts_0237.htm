<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百三十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百三十七
<br>
<br>　　卷237_1  「奉和圣制登会昌山应制（一作赵起诗）」钱起
<br>
<br>　　睿想入希夷，真游到具茨。玉銮登嶂远，云辂出花迟。
<br>
<br>　　泉壑凝神处，阳和布泽时。六龙多顺动，四海正雍熙。
<br>
<br>　　卷237_2  「省中对雪寄元判官、拾遗昆季（一作寄谢舍人昆季）」钱起
<br>
<br>　　万点瑶台雪，飞来锦帐前。琼枝应比净，鹤发敢争先。
<br>
<br>　　散影成花月，流光透竹烟。今朝谢家兴，几处郢歌传。
<br>
<br>　　卷237_3  「山斋独坐，喜玄上人夕至（一作见访）」钱起
<br>
<br>　　舍下虎溪径，烟霞入暝开。柴门兼竹静，山月与僧来。
<br>
<br>　　心莹红莲水，言忘绿茗杯。前峰曙更好，斜汉欲西回。
<br>
<br>　　卷237_4  「秋夜寄张、韦二主簿」钱起
<br>
<br>　　凉夜褰帘好，轻云过月初。碧空河色浅，红叶露声虚。
<br>
<br>　　道阻天难问，机忘世易疏。不知双翠凤，栖棘复何如。
<br>
<br>　　卷237_5  「归故山路逢邻居隐者」钱起
<br>
<br>　　握手云栖路，潸然恨几重。谁知绿林盗，长占彩霞峰。
<br>
<br>　　心死池塘草，声悲石径松。无因芳杜月，琴酒更相逢。
<br>
<br>　　卷237_6  「落第，刘拾遗相送东归」钱起
<br>
<br>　　不醉百花酒，伤心千里归。独收和氏玉，还采旧山薇。
<br>
<br>　　出处离心尽，荣枯会面稀。预愁芳草色，一径入衡闱。
<br>
<br>　　卷237_7  「和刘七读书」钱起
<br>
<br>　　夜雨深馆静，苦心黄卷前。云阴留墨沼，萤影傍华编。
<br>
<br>　　梦鸟富清藻，通经仍妙年。何愁丹穴凤，不饮玉池泉。
<br>
<br>　　卷237_8  「早下江宁」钱起
<br>
<br>　　暮天微雨散，凉吹片帆轻。云物高秋节，山川孤客情。
<br>
<br>　　霜O留楚水，寒雁别吴城。宿浦有归梦，愁猿莫夜鸣。
<br>
<br>　　卷237_9  「登复州南楼」钱起
<br>
<br>　　孤树延春日，他山卷曙霞。客心湖上雁，归思日边花。
<br>
<br>　　行李迷方久，归期涉岁赊。故人云路隔，何处寄瑶华。
<br>
<br>　　卷237_10  「江陵晦日陪诸官泛舟」钱起
<br>
<br>　　节物堪为乐，江湖有主人。舟行深更好，山趣久弥新。
<br>
<br>　　尊酒平生意，烟花异国春。城南无夜月，长袖莫留宾。
<br>
<br>　　卷237_11  「县城秋夕」钱起
<br>
<br>　　山城日易夕，愁生先掩扉。俸薄不沽酒，家贫忘授衣。
<br>
<br>　　露重蕙花落，月冷莎鸡飞。效拙惭无补，云林叹再归。
<br>
<br>　　卷237_12  「秋夜梁七兵曹同宿二首」钱起
<br>
<br>　　一笑不可得，同心相见稀。摘菱频贳酒，待月未扃扉。
<br>
<br>　　星影低惊鹊，虫声傍旅衣。卑栖岁已晚，共羡雁南飞。
<br>
<br>　　好欲弃吾道，今宵又遇君。老夫相劝酒，稚子待题文。
<br>
<br>　　月下谁家笛，城头几片云。如何此幽兴，明日重离群。
<br>
<br>　　卷237_13  「和万年成少府寓直」钱起
<br>
<br>　　赤县新秋夜，文人藻思催。钟声自仙掖，月色近霜台。
<br>
<br>　　一叶兼萤度，孤云带雁来。明朝紫书下，应问长卿才。
<br>
<br>　　卷237_14  「春夜过长孙绎别业」钱起
<br>
<br>　　佳期难再得，清夜此云林。带竹新泉冷，穿花片月深。
<br>
<br>　　含毫凝逸思，酌水话幽心。不觉星河转，山枝惊曙禽。
<br>
<br>　　卷237_15  「题温处士山居」钱起
<br>
<br>　　谁知白云外，别有绿萝春。苔绕溪边径，花深洞里人。
<br>
<br>　　逸妻看种药，稚子伴垂纶。颍上逃尧者，何如此养真。
<br>
<br>　　卷237_16  「题陈季壁」钱起
<br>
<br>　　郢人何苦调，饮水仍布衾。烟火昼不起，蓬蒿春欲深。
<br>
<br>　　前庭少乔木，邻舍闻新禽。虽有征贤诏，终伤不遇心。
<br>
<br>　　卷237_17  「赠邻居齐六司仓」钱起
<br>
<br>　　沉冥众所遗，咫尺绝佳期。始觉衡门下，然太古时。
<br>
<br>　　鸡声共邻巷，烛影隔茅茨。坐惜牛羊径，芳荪白露滋。
<br>
<br>　　卷237_18  「送征雁」钱起
<br>
<br>　　秋空万里净，嘹唳独南征。风急翻霜冷，云开见月惊。
<br>
<br>　　塞长怯去翼，影灭有馀声。怅望遥天外，乡愁满目生。
<br>
<br>　　卷237_19  「宴郁林观张道士房」钱起
<br>
<br>　　灭迹人间世，忘归象外情。竹坛秋月冷，山殿夜钟清。
<br>
<br>　　仙侣披云集，霞杯达曙倾。同欢不可再，朝暮赤龙迎。
<br>
<br>　　卷237_20  「秋夕与梁B文宴」钱起
<br>
<br>　　客到衡门下，林香蕙草时。好风能自至，明月不须期。
<br>
<br>　　秋日翻荷影，晴光脆柳枝。留欢美清夜，宁觉晓钟迟。
<br>
<br>　　卷237_21  「哭空寂寺玄上人（一作少林寺哭晖上人）」钱起
<br>
<br>　　凄然双树下，垂泪远公房。灯续生前火，炉添没后香。
<br>
<br>　　阴阶明片雪，寒竹响空廊。寂灭应为乐，尘心徒自伤。
<br>
<br>　　卷237_22  「题精舍寺」钱起
<br>
<br>　　胜景不易遇，入门神顿清。房房占山色，处处分泉声。
<br>
<br>　　诗思竹间得，道心松下生。何时来此地，摆落世间情。
<br>
<br>　　卷237_23  「开元观遇张侍御」钱起
<br>
<br>　　碧落忘归处，佳期不厌逢。晚凉生玉井，新暑避烟松。
<br>
<br>　　欲醉流霞酌，还醒度竹钟。更怜琪树下，历历见遥峰。
<br>
<br>　　卷237_24  「和人秋归终南山别业」钱起
<br>
<br>　　旧居三顾后，晚节重幽寻。野径到门尽，山窗连竹阴。
<br>
<br>　　昔年莺出谷，今日凤归林。物外凌云操，谁能继此心。
<br>
<br>　　卷237_25  「故相国苗公挽歌」钱起
<br>
<br>　　灞陵谁宠葬，汉主念萧何。盛业留青史，浮荣逐逝波。
<br>
<br>　　陇云仍作雨，薤露已成歌。凄怆平津阁，秋风吊客过。
<br>
<br>　　卷237_26  「酬刘员外雨中见寄」钱起
<br>
<br>　　苦雨滴兰砌，秋风生葛衣。潢污三径绝，砧杵四邻稀。
<br>
<br>　　分与玄豹隐，不为湘燕飞。惭君角巾折，犹肯问衡闱。
<br>
<br>　　卷237_27  「赋得归云送李山人归华山」钱起
<br>
<br>　　秀色横千里，归云积几重。欲依毛女岫，初卷少姨峰。
<br>
<br>　　盖影随征马，衣香拂卧龙。只应函谷上，真气日溶溶。
<br>
<br>　　卷237_28  「过裴长官新亭」钱起
<br>
<br>　　茅屋多新意，芳林昨试移。野人知石路，戏鸟认花枝。
<br>
<br>　　慢水萦蓬户，闲云挂竹篱。到家成一醉，归马不能骑。
<br>
<br>　　卷237_29  「寄郢州郎士元使君」钱起
<br>
<br>　　龙节知无事，江城不掩扉。诗传过客远，书到故人稀。
<br>
<br>　　坐啸看潮起，行春送雁归。望舒三五夜，思尽谢玄晖。
<br>
<br>　　卷237_30  「过长孙宅与朗上人茶会」钱起
<br>
<br>　　偶与息心侣，忘归才子家。玄谈兼藻思，绿茗代榴花。
<br>
<br>　　岸帻看云卷，含毫任景斜。松乔若逢此，不复醉流霞。
<br>
<br>　　卷237_31  「下第题长安客舍」钱起
<br>
<br>　　不遂青云望，愁看黄鸟飞。梨花度寒食，客子未春衣。
<br>
<br>　　世事随时变，交情与我违。空馀主人柳，相见却依依。
<br>
<br>　　卷237_32  「陪考功王员外城东池亭宴」钱起
<br>
<br>　　无双锦帐郎，绝境有林塘。鹤静疏群羽，蓬开失众芳。
<br>
<br>　　晴山看不厌，流水趣何长。日晚催归骑，钟声下夕阳。
<br>
<br>　　卷237_33  「过孙员外蓝田山居」钱起
<br>
<br>　　不知香署客，谢病翠微间。去幄兰将老，辞车雉亦闲。
<br>
<br>　　近窗云出洞，当户竹连山。对酒溪霞晚，家人采蕨还。
<br>
<br>　　卷237_34  「秋园晚沐」钱起
<br>
<br>　　黄卷在穷巷，归来生道心。五株衰柳下，三径小园深。
<br>
<br>　　倒薤翻成字，寒花不假林。庞眉谢群彦，独酌且闲吟。
<br>
<br>　　卷237_35  「穷秋对雨」钱起
<br>
<br>　　晦日连苦雨，动息更回。生事萍无定，愁心云不开。
<br>
<br>　　翟门悲暝雀，墨灶上寒苔。始信宣城守，乘流畏曝腮。
<br>
<br>　　卷237_36  「裴迪南门秋夜对月（一作裴迪书斋玩月之作）」钱起
<br>
<br>　　夜来诗酒兴，月满谢公楼。影闭重门静，寒生独树秋。
<br>
<br>　　鹊惊随叶散，萤远入烟流。今夕遥天末，清光几处愁。
<br>
<br>　　卷237_37  「和蜀县段明府秋城望归期」钱起
<br>
<br>　　制锦蜀江静，飞凫汉阙遥。一兹风靡草，再视露盈条。
<br>
<br>　　旅望多愁思，秋天更寥。河阳传丽藻，清韵入歌谣。
<br>
<br>　　卷237_38  「晚归蓝田，酬王维给事（一作中书常舍人）赠别」钱起
<br>
<br>　　卑栖却得性，每与白云归。徇禄仍怀橘，看山免采薇。
<br>
<br>　　暮禽先去马，新月待开扉。霄汉时回首，知音青琐闱。
<br>
<br>　　卷237_39  「再得华侍御书，闻巴中卧病（一作疾）」钱起
<br>
<br>　　芳信来相续，同心远更亲。数重云外树，不隔眼中人。
<br>
<br>　　梦寐花骢色，相思黄鸟春。更闻公干病，一夜二毛新。
<br>
<br>　　卷237_40  「宿新里馆」钱起
<br>
<br>　　愁人待晓鸡，秋雨暗凄凄。度烛萤时灭，传书雁渐低。
<br>
<br>　　客来知计误，梦里泣津迷。无以逃悲思，寒处处啼。
<br>
<br>　　卷237_41  「谷口书斋寄杨补阙」钱起
<br>
<br>　　泉壑带茅茨，云霞生薜帷。竹怜新雨后，山爱夕阳时。
<br>
<br>　　闲鹭栖常早，秋花落更迟。家童扫萝径，昨与故人期。
<br>
<br>　　卷237_42  「衡门春夜」钱起
<br>
<br>　　不厌晴林下，微风度葛巾。宁唯北窗月，自谓上皇人。
<br>
<br>　　丛筱轻新暑，孤花占晚春。寄言庄叟蝶，与尔得天真。
<br>
<br>　　卷237_43  「题吴通微主人」钱起
<br>
<br>　　食贫无尽日，有愿几时谐。长啸秋光晚，谁知志士怀。
<br>
<br>　　朝烟不起灶，寒叶欲连阶。饮水仍留我，孤灯点夜斋。
<br>
<br>　　卷237_44  「晚次宿预馆」钱起
<br>
<br>　　乡心不可问，秋气又相逢。飘泊方千里，离悲复几重。
<br>
<br>　　回云随去雁，寒露滴鸣蛩。延颈遥天末，如闻故国钟。
<br>
<br>　　卷237_45  「蓝上茅茨期王维补阙」钱起
<br>
<br>　　山中人不见，云去夕阳过。浅濑寒鱼少，丛兰秋蝶多。
<br>
<br>　　老年疏世事，幽性乐天和。酒熟思才子，溪头望玉珂。
<br>
<br>　　卷237_46  「春宵寓直」钱起
<br>
<br>　　养拙惯云卧，为郎如鸟栖。不知仙阁峻，惟觉玉绳低。
<br>
<br>　　帐喜香烟暖，诗惭赐笔题。未央春漏促，残梦谢晨鸡。
<br>
<br>　　卷237_47  「新昌里言怀」钱起
<br>
<br>　　性拙偶从宦，心闲多掩扉。虽看北堂草，不望旧山薇。
<br>
<br>　　花月霁来好，云泉堪梦归。如何建章漏，催著早朝衣。
<br>
<br>　　卷237_48  「秋夜寄袁中丞、王员外」钱起
<br>
<br>　　一夕盈千念，方知别者劳。衰荣难会面，魂梦暂同袍。
<br>
<br>　　片月临阶早，晴河度雁高。应怜蒋生径，秋露满蓬蒿。
<br>
<br>　　卷237_49  「九日闲居寄登高数子」钱起
<br>
<br>　　初服栖穷巷，重阳忆旧游。门闲谢病日，心醉授衣秋。
<br>
<br>　　酒尽寒花笑，庭空暝雀愁。今朝落帽客，几处管弦留。
<br>
<br>　　卷237_50  「晚入宣城界（一作春江晚行）」钱起
<br>
<br>　　斜日片帆阴，春风孤客心。山来指樵路，岸去惜花林。
<br>
<br>　　海气蒸云黑，潮声隔雨深。乡愁不可道，浦宿听猿吟。
<br>
<br>　　卷237_51  「静夜酬通上人问疾」钱起
<br>
<br>　　东林生早凉，高枕远公房。大士看心后，中宵清漏长。
<br>
<br>　　惊蝉出暗柳，微月隐回廊。何事沈z久，舍毫问药王。
<br>
<br>　　卷237_52  「奉陪使君十四叔晚憩大云门寺」钱起
<br>
<br>　　野寺千家外，闲行晚暂过。炎氛临水尽，夕照傍林多。
<br>
<br>　　境对知心妄，人安觉政和。绳床摇麈尾，佳趣满沧波。
<br>
<br>　　卷237_53  「省中春暮酬嵩阳焦道士见招」钱起
<br>
<br>　　朝花飞暝林，对酒伤春心。流年催素发，不觉映华簪。
<br>
<br>　　垂老遇知己，酬恩看寸阴。如何紫芝客，相忆白云深。
<br>
<br>　　卷237_54  「酬苗发员外宿龙池寺见寄」钱起
<br>
<br>　　宁知待漏客，清夜此从容。暂别迎车雉，还随护法龙。
<br>
<br>　　香烟轻上月，林岭静闻钟。郢曲传甘露，尘心洗几重。
<br>
<br>　　卷237_55  「贞懿皇后挽词」钱起
<br>
<br>　　淑丽诗传美，徽章礼饰哀。有恩加象服，无日祀高C.
<br>
<br>　　晓月孤秋殿，寒山出夜台。通灵深眷想，青鸟独飞来。
<br>
<br>　　卷237_56  「岁初归旧山（又作献岁初归旧居酬皇甫侍御见寄）」钱起
<br>
<br>　　欲知愚谷好，久别与春还。莺暖初归树，云晴却恋山。
<br>
<br>　　石田耕种少，野客性情闲。求仲应难见，残阳且掩关。
<br>
<br>　　卷237_57  「銮驾避狄岁寄别韩云卿」钱起
<br>
<br>　　白发壮心死，愁看国步移。关山惨无色，亲爱忽惊离。
<br>
<br>　　影绝龙分剑，声哀鸟恋枝。茫茫云海外，相忆不相知。
<br>
<br>　　卷237_58  「咏白油帽送客」钱起
<br>
<br>　　薄质惭加首，愁阴幸庇身。卷舒无定日，行止必依人。
<br>
<br>　　已沐脂膏惠，宁辞雨露频。虽同客衣色，不染洛阳尘。
<br>
<br>　　卷237_59  「蓝上采石芥寄前李明府」钱起
<br>
<br>　　渊明遗爱处，山芥绿芳初。玩此春阴色，犹滋夜雨馀。
<br>
<br>　　隔溪烟叶小，覆石雪花舒。采采还相赠，瑶华信不如。
<br>
<br>　　卷237_60  「送S法师往上都」钱起
<br>
<br>　　远近化人天，王城指日边。宰君迎说法，童子伴随缘。
<br>
<br>　　到处花为雨，行时杖出泉。今宵松月下，门闭想安禅。
<br>
<br>　　卷237_61  「送沈少府还江宁」钱起
<br>
<br>　　远宦碧云外，此行佳兴牵。湖山入闾井，鸥鸟傍神仙。
<br>
<br>　　斜日背乡树，春潮迎客船。江楼新咏发，应与政声传。
<br>
<br>　　卷237_62  「送虞说擢第东游」钱起
<br>
<br>　　湖山不可厌，东望有馀情。片玉登科后，孤舟任兴行。
<br>
<br>　　月中严子濑，花际楚王城。岁暮云皋鹤，闻天更一鸣。
<br>
<br>　　卷237_63  「送少微师西行（一作送僧自吴游蜀）」钱起
<br>
<br>　　随缘忽西去，何日返东林。世路宁嗟别，空门久息心。
<br>
<br>　　人烟一饭少，山雪独行深。天外猿啼处，谁闻清梵音。
<br>
<br>　　卷237_64  「送昆山孙少府」钱起
<br>
<br>　　徇禄近沧海，乘流看碧霄。谁知仙吏去，宛与世尘遥。
<br>
<br>　　远帆背归鸟，孤舟抵上潮。悬知讼庭静，窗竹日萧萧。
<br>
<br>　　卷237_65  「送屈突司马充安西书记」钱起
<br>
<br>　　制胜三军劲，澄清万里馀。星飞庞统骥，箭发鲁连书。
<br>
<br>　　海月低云旆，江霞入锦车。遥知太阿剑，计日斩鲸鱼。
<br>
<br>　　卷237_66  「送时暹避难适荆南」钱起
<br>
<br>　　三叹把离袂，七哀深我情。云天愁远别，豺虎拥前程。
<br>
<br>　　驻马恋携手，隔河闻哭声。相思昏若梦，泪眼几时明。
<br>
<br>　　卷237_67  「送边补阙东归省觐」钱起
<br>
<br>　　东去有馀意，春风生赐衣。凤凰衔诏下，才子采兰归。
<br>
<br>　　斗酒百花里，情人一笑稀。别离须计日，相望在彤闱。
<br>
<br>　　卷237_68  「送弹琴李长史往洪州」钱起
<br>
<br>　　抱琴为傲吏，孤棹复南行。几度秋江水，皆添白雪声。
<br>
<br>　　佳期来客梦，幽思缓王程。佐牧无劳问，心和政自平。
<br>
<br>　　卷237_69  「送宋征君让官还山」钱起
<br>
<br>　　至人无滞迹，谒帝复思玄。魏阙辞花绶，春山有杏田。
<br>
<br>　　紫霞开别酒，黄鹤舞离弦。今夜思君梦，遥遥入洞天。
<br>
<br>　　卷237_70  「送陈供奉恩敕放归觐省」钱起
<br>
<br>　　得意今如此，清光不可攀。臣心尧日下，乡思楚云间。
<br>
<br>　　杨柳依归棹，芙蓉栖旧山。采兰兼衣锦，何似买臣还。
<br>
<br>　　卷237_71  「送外甥范勉赴任常州长史兼觐省」钱起
<br>
<br>　　怜君展骥去，能解倚门愁。就养仍荣禄，还乡即昼游。
<br>
<br>　　橘花低客舍，莼菜绕归舟。与报垂纶叟，知吾世网留。
<br>
<br>　　卷237_72  「陇右送韦三还京」钱起
<br>
<br>　　春风起东道，握手望京关。柳色从乡至，莺声送客还。
<br>
<br>　　嘶骖顾近驿，归路出他山。举目情难尽，羁离失志间。
<br>
<br>　　卷237_73  「送元评事归山居」钱起
<br>
<br>　　忆家望云路，东去独依依。水宿随渔火，山行到竹扉。
<br>
<br>　　寒花催酒熟，山犬喜人归。遥羡书窗下，千峰出翠微。
<br>
<br>　　卷237_74  「送武进韦明府」钱起
<br>
<br>　　理邑想无事，鸣琴不下堂。井田通楚越，津市半渔商。
<br>
<br>　　卢橘垂残雨，红莲拆早霜。送君催白首，临水独思乡。
<br>
<br>　　卷237_75  「送上官侍御」钱起
<br>
<br>　　执简朝方下，乘轺去不赊。感恩轻远道，入幕比还家。
<br>
<br>　　碣石春云色，邯郸古树花。飞书报明主，烽火静天涯。
<br>
<br>　　卷237_76  「送郭秀才制举下第南游」钱起
<br>
<br>　　失志思浪迹，知君晦近名。出关尘渐远，过郢兴弥清。
<br>
<br>　　山尽溪初广，人闲舟自行。探幽无旅思，莫畏楚猿鸣。
<br>
<br>　　卷237_77  「送夏侯审校书东归」钱起
<br>
<br>　　楚乡飞鸟没，独与碧云还。破镜催归客，残阳见旧山。
<br>
<br>　　诗成流水上，梦尽落花间。傥寄相思字，愁人定解颜。
<br>
<br>　　卷237_78  「送卫功曹赴荆南」钱起
<br>
<br>　　汉家仍用武，才子晚成名。惆怅江陵去，谁知魏阙情。
<br>
<br>　　碧云愁楚水，春酒醉宜城。定想褰帷政，还闻坐啸声。
<br>
<br>　　卷237_79  「送马使君赴郑州」钱起
<br>
<br>　　东土忽无事，专城复任贤。喜观班瑞礼，还在偃兵年。
<br>
<br>　　膏雨带荥水，归人耕圃田。遥知下车日，万井起新烟。
<br>
<br>　　卷237_80  「送郎四补阙东归」钱起
<br>
<br>　　无事共干世，多时废隐沦。相看恋簪组，不觉老风尘。
<br>
<br>　　劝酒怜今别，伤心倍去春。徒言树萱草，何处慰离人。
<br>
<br>　　卷237_81  「送陆三出尉」钱起
<br>
<br>　　春草晚来色，东门愁送君。盛才仍下位，明代负奇文。
<br>
<br>　　且乐神仙道，终随鸳鹭群。梅生寄黄绶，不日在青云。
<br>
<br>　　卷237_82  「送安都秀才北还」钱起
<br>
<br>　　年少工文客，言离却解颜。不嗟荆宝退，能喜彩衣还。
<br>
<br>　　新月来前馆，高阳出故关。相思东北望，燕赵隔青山。
<br>
<br>　　卷237_83  「送褚十一澡擢第归吴觐省」钱起
<br>
<br>　　林表吴山色，诗人思不忘。向家流水便，怀橘彩衣香。
<br>
<br>　　满酌留归骑，前程未夕阳。怆兹江海去，谁惜杜蘅芳。
<br>
<br>　　卷237_84  「送费秀才归衡州」钱起
<br>
<br>　　南望潇湘渚，词人远忆家。客心随楚水，归棹宿江花。
<br>
<br>　　不畏心期阻，惟愁面会赊。云天有飞翼，方寸伫瑶华。
<br>
<br>　　卷237_85  「送陆郎中」钱起
<br>
<br>　　事边仍恋主，举酒复悲歌。粉署含香别，辕门载笔过。
<br>
<br>　　莺声出汉苑，柳色过漳河。相忆情难尽，离居春草多。
<br>
<br>　　卷237_86  「送僧归日本」钱起
<br>
<br>　　上国随缘住，来途若梦行。浮天沧海远，去世法舟轻。
<br>
<br>　　水月通禅观，鱼龙听梵声。惟怜一灯影，万里眼中明。
<br>
<br>　　卷237_87  「送杨擢第游江南」钱起
<br>
<br>　　行人临水去，新咏复新悲。万里高秋月，孤山远别时。
<br>
<br>　　挂帆严子濑，酹酒敬亭祠。岁晏无芳杜，如何寄所思。
<br>
<br>　　卷237_88  「送田仓曹归觐」钱起
<br>
<br>　　青丝络骢马，去府望梁城。节下趋庭处，秋来怀橘情。
<br>
<br>　　别筵寒日晚，归路碧云生。千里相思夜，愁看新月明。
<br>
<br>　　卷237_89  「送张管书记（一作送张管记从军）」钱起
<br>
<br>　　边事多劳役，儒衣逐鼓鼙。日寒关树外，峰尽塞云西。
<br>
<br>　　河广篷难度，天遥雁渐低。班超封定远，之子去思齐。
<br>
<br>　　卷237_90  「送萧常侍北使」钱起
<br>
<br>　　绛节引雕戈，鸣驺动玉珂。戎城去日远，汉使隔年多。
<br>
<br>　　雁宿常连雪，沙飞半渡河。明光朝即迩，m杜早成歌。
<br>
<br>　　卷237_91  「送李栖桐道举擢第还乡省侍」钱起
<br>
<br>　　几年深道要，一举过贤关。名与玄珠出，乡宜昼锦还。
<br>
<br>　　莲舟同宿浦，柳岸向家山。欲见宁亲孝，儒衣稚子斑。
<br>
<br>　　卷237_92  「送柳道士」钱起
<br>
<br>　　去世能成道，游仙不定家。归期千岁鹤，行迈五云车。
<br>
<br>　　海上春应尽，壶中日未斜。不知相忆处，琪树几枝花。
<br>
<br>　　卷237_93  「送陆E侍御使新罗」钱起
<br>
<br>　　衣冠周柱史，才学我乡人。受命辞云陛，倾城送使臣。
<br>
<br>　　去程沧海月，归思上林春。始觉儒风远，殊方礼乐新。
<br>
<br>　　卷237_94  「重送陆侍御使日本」钱起
<br>
<br>　　万里三韩国，行人满目愁。辞天使星远，临水涧霜秋。
<br>
<br>　　云佩迎仙岛，虹旌过蜃楼。定知怀魏阙，回首海西头。
<br>
<br>　　卷237_95  「送陆贽擢第还苏州」钱起
<br>
<br>　　乡路归何早，云间喜擅名。思亲卢橘熟，带雨客帆轻。
<br>
<br>　　夜火临津驿，晨钟隔浦城。华亭养仙羽，计日再飞鸣。
<br>
<br>　　卷237_96  「送虞说擢第南归觐省」钱起
<br>
<br>　　南风起别袂，心到衡湘间。归客楚山远，孤舟云水闲。
<br>
<br>　　爱君采莲处，花岛连家山。得意且宁省，人生难此还。
<br>
<br>　　卷237_97  「送原公南游」钱起
<br>
<br>　　有意兼程去，飘然二翼轻。故乡多久别，春草不伤情。
<br>
<br>　　洗钵泉初暖，焚香晓更清。自言难解缚，何日伴师行。
<br>
<br>　　卷237_98  「送万兵曹赴广陵」钱起
<br>
<br>　　秋日思还客，临流语别离。楚城将坐啸，郢曲有馀悲。
<br>
<br>　　山晚桂花老，江寒O叶衰。应须杨得意，更诵长卿辞。
<br>
<br>　　卷237_99  「送李判官赴桂州幕」钱起
<br>
<br>　　欲知儒道贵，缝掖见诸侯。且感千金诺，宁辞万里游。
<br>
<br>　　雁峰侵瘴远，桂水出云流。坐惜离居晚，相思绿蕙秋。
<br>
<br>　　卷237_100  「题苏公林亭」钱起
<br>
<br>　　平津东阁在，别是竹林期。万叶秋声里，千家落照时。
<br>
<br>　　门随深巷静，窗过远钟迟。客位苔生处，依然又赋诗。
<br>
<br>　　卷237_101  「赋得寒云轻重色，送子恂入京」钱起
<br>
<br>　　无限寒云色，苍茫浅更深。从龙如有瑞，捧日不成阴。
<br>
<br>　　积翠全低岭，虚明半出林。帝乡遥在目，铁马又。
<br>
<br>　　卷237_102  「赋得丛兰曙后色，送梁侍御入京」钱起
<br>
<br>　　曙色传芳意，分明锦绣丛。兰生霁后日，花发夜来风。
<br>
<br>　　不向三峰里，全胜一县中。遥知大苑内，应待五花骢。
<br>
<br>　　卷237_103  「赋得馀冰（一本题下有送人二字）」钱起
<br>
<br>　　晓日馀冰上，春池一镜明。多从履处薄，偏向饮时清。
<br>
<br>　　比雪光仍在，因风片不成。更随舟楫去，犹可助坚贞。
<br>
<br>　　卷237_104  「赋得浦口望斜月，送皇甫判官」钱起
<br>
<br>　　起见西楼月，依依向浦斜。动摇生浅浪，明灭照寒沙。
<br>
<br>　　水渚犹疑雪，梅林不辨花。送君无可赠，持此代瑶华。
<br>
<br>　　卷237_105  「赋得绵绵思远道，送岑判官入岭」钱起
<br>
<br>　　极目烟霞外，孤舟一使星。兴中寻白雪，梦里过沧溟。
<br>
<br>　　夜月松江戍，秋风竹坞亭。不知行远近，芳草日青青。
<br>
<br>　　卷237_106  「江宁春夜裴使君席送萧员外」钱起
<br>
<br>　　花院日扶疏，江云自卷舒。主人熊轼任，归客雉门车。
<br>
<br>　　曙月稀星里，春烟紫禁馀。行看石头戍，记得是南徐。
<br>
<br>　　卷237_107  「送薛八谪居」钱起
<br>
<br>　　东水将孤客，南行路几千。虹翻潮上雨，鸟落瘴中天。
<br>
<br>　　谪去宁留恨，思归岂待年。衔杯且一醉，别泪莫潸然。
<br>
<br>　　卷237_108  「送衡阳归客」钱起
<br>
<br>　　归客爱鸣榔，南征忆旧乡。江山追宋玉，云雨忆荆王。
<br>
<br>　　醉里宜城近，歌中郢路长。怜君从此去，日夕望三湘。
<br>
<br>　　卷237_109  「送员外侍御入朝」钱起
<br>
<br>　　别思乱无绪，妖氛犹未清。含香五夜客，持赋十年兄。
<br>
<br>　　霜拂金波树，星回玉斗城。自怜江上鹤，垂翅羡飞鸣。
<br>
<br>　　卷237_110  「送李谏议归荆州」钱起
<br>
<br>　　归舟同不系，纤草剩忘忧。禁掖曾通籍，江城旧列侯。
<br>
<br>　　暮帆依夏口，春雨梦荆州。何日朝云陛，随君拜冕旒。
<br>
<br>　　卷237_111  「送元中丞江淮转运（一作王维诗）」钱起
<br>
<br>　　薄税归天府，轻徭赖使臣。欢沾赐帛老，恩及卷绡人。
<br>
<br>　　去问殊官俗，来经几劫春。东南御亭上，莫问有风尘。
<br>
<br>　　卷237_112  「送唐别驾赴郢州」钱起
<br>
<br>　　少年从事好，此去别愁轻。满座诗人兴，随君郢路行。
<br>
<br>　　蒹葭侵驿树，云水抱山城。遥爱下车日，江皋春草生。
<br>
<br>　　卷237_113  「送郑巨及第后归觐」钱起
<br>
<br>　　多才白华子，初擅桂枝名。嘉庆送归客，新秋带雨行。
<br>
<br>　　离人背水去，喜鹊近家迎。别赠难为此，衰年畏后生。
<br>
<br>　　卷237_114  「宿远上人兰若」钱起
<br>
<br>　　香花闭一林，真士此看心。行道白云近，燃灯翠壁深。
<br>
<br>　　梵筵清水月，禅坐冷山阴。更说东溪好，明朝乘兴寻。
<br>
<br>　　卷237_115  「酬元秘书晚出蓝溪见寄」钱起
<br>
<br>　　野兴引才子，独行幽径迟。云留下山处，鸟静出溪时。
<br>
<br>　　拙宦不忘隐，归休常在兹。知音倘相访，炊黍扫茅茨。
<br>
<br>　　卷237_116  「别张起居（时多故）」钱起
<br>
<br>　　有别时留恨，销魂况在今。风涛初振海，g鹭各辞林。
<br>
<br>　　旧国关河绝，新秋草露深。陆机婴世网，应负故山心。
<br>
<br>　　卷237_117  「郭司徒厅夜宴」钱起
<br>
<br>　　秋堂复夜阑，举目尽悲端。霜堞鸟声苦，更楼月色寒。
<br>
<br>　　美人深别意，斗酒少留欢。明发将何赠，平生双玉盘。
<br>
<br>　　卷237_118  「初至京口示诸弟」钱起
<br>
<br>　　还家百战后，访故几人存。兄弟得相见，荣枯何处论。
<br>
<br>　　新诗添卷轴，旧业见儿孙。点检平生事，焉能出荜门。
<br>
<br>　　卷237_119  「月下洗药」钱起
<br>
<br>　　汲井向新月，分流入众芳。湿花低桂影，翻叶静泉光。
<br>
<br>　　露下添馀润，蜂惊引暗香。寄言养生客，来此共提筐。
<br>
<br>　　卷237_120  「晚春永宁墅小园独坐，寄上王相公」钱起
<br>
<br>　　东阁一何静，莺声落日愁。夔龙暂为别，昏旦思兼秋。
<br>
<br>　　蕙草出篱外，花枝寄竹幽。上方传雅颂，七夕让风流。
<br>
<br>　　卷237_121  「岁暇题茅茨」钱起
<br>
<br>　　谷口逃名客，归来遂野心。薄田供岁酒，乔木待新禽。
<br>
<br>　　溪路春云重，山厨夜火深。桃源应渐好，仙客许相寻。
<br>
<br>　　卷237_122  「九日登玉山」钱起
<br>
<br>　　霞景青山上，谁知此胜游。龙沙传往事，菊酒对今秋。
<br>
<br>　　步石随云起，题诗向水流。忘归更有处，松下片云幽。
<br>
<br>　　卷237_123  「宴崔驸马玉山别业」钱起
<br>
<br>　　金榜开青琐，骄奢半隐沦。玉箫惟送酒，罗袖爱留宾。
<br>
<br>　　竹馆烟催暝，梅园雪误春。满朝辞赋客，尽是入林人。
<br>
<br>　　卷237_124  「春谷幽居」钱起
<br>
<br>　　黄鸟鸣园柳，新阳改旧阴。春来此幽兴，宛是谢公心。
<br>
<br>　　扫径兰芽出，添池山影深。虚名随振鹭，安得久栖林。
<br>
<br>　　卷237_125  「赋得池上双丁香树」钱起
<br>
<br>　　得地移根远，交柯绕指柔。露香浓结桂，池影斗蟠虬。
<br>
<br>　　黛叶轻筠绿，金花笑菊秋。何如南海外，雨露隔炎洲。
<br>
<br>　　卷237_126  「题樊川杜相公别业」钱起
<br>
<br>　　数亩园林好，人知贤相家。结茅书阁俭，带水槿篱斜。
<br>
<br>　　古树生春藓，新荷卷落花。圣恩加玉铉，安得卧青霞。
<br>
<br>　　卷237_127  「酬卢十一过宿」钱起
<br>
<br>　　乞还方未遂，日夕望云林。况复逢青草，何妨问此心。
<br>
<br>　　闭门公务散，枉策故情深。遥夜他乡宿，同君梁甫吟。
<br>
<br>　　卷237_128  「崔十四宅问候」钱起
<br>
<br>　　晓日早莺啼，江城旅思迷。微官同寄傲，移疾阻招携。
<br>
<br>　　远水闾阎内，青山雉堞西。王孙莫久卧，春草欲萋萋。
<br>
<br>　　卷237_129  「山路见梅，感而有作」钱起
<br>
<br>　　莫言山路僻，还被好风催。行客凄凉过，村篱冷落开。
<br>
<br>　　晚溪寒水照，晴日数蜂来。重忆江南酒，何因把一杯。
<br>
<br>　　卷237_130  「咏门上画松，上元、王、杜三相公（一作崔峒诗）」钱起
<br>
<br>　　昔闻生涧底，今见起毫端。众草此时没，何人知岁寒。
<br>
<br>　　岂能裨栋宇，且欲出门阑。只在丹青笔，凌云也不难。
<br>
<br>　　卷237_131  「早发东阳」钱起
<br>
<br>　　信风催过客，早发梅花桥。数雁起前渚，千艘争便潮。
<br>
<br>　　将随浮云去，日惜故山遥。惆怅烟波末，佳期在碧霄。
<br>
<br>　　卷237_132  「舟中寄李起居」钱起
<br>
<br>　　南行风景好，昏旦水皋闲。春色郢中树，晴霞湖上山。
<br>
<br>　　去家旅帆远，回首暮潮还。蕙草知何赠，故人云汉间。
<br>
<br>　　卷237_133  「夜雨寄寇校书」钱起
<br>
<br>　　秋馆烟雨合，重城钟漏深。佳期阻清夜，孤兴发离心。
<br>
<br>　　烛影出绡幕，虫声连素琴。此时蓬阁友，应念昔同衾。
<br>
<br>　　卷237_134  「喜李侍御拜郎官入省」钱起
<br>
<br>　　粉署花骢入，丹霄紫诰垂。直庐惊漏近，赐被觉霜移。
<br>
<br>　　汉主前瑶席，穰侯许凤池。应怜后行雁，空羡上林枝。
<br>
<br>　　卷237_135  「苏端林亭对酒喜雨」钱起
<br>
<br>　　小雨飞林顶，浮凉入晚多。能知留客处，偏与好风过。
<br>
<br>　　濯锦翻红蕊，跳珠乱碧荷。芳尊深几许，此兴可酣歌。
<br>
<br>　　卷237_136  「见上林春雁翔青云，寄杨起居、李员外」钱起
<br>
<br>　　上林春更好，宾雁不知归。顾影怜青Z，传声入紫微。
<br>
<br>　　夜陪池鹭宿，朝出苑花飞。宁忆寒乡侣，鸾凰一见稀。
<br>
<br>　　卷237_137  「偶成」钱起
<br>
<br>　　含毫意不浅，微月上帘栊。门静吏人息，心闲囹圄空。
<br>
<br>　　繁星入疏树，惊鹊倦秋风。始觉牵卑剧，宵眠亦在公。
<br>
<br>　　卷237_138  「渔潭值雨」钱起
<br>
<br>　　日入林岛异，鹤鸣风草间。孤帆泊枉渚，飞雨来前山。
<br>
<br>　　客意念留滞，川途忽阻艰。赤亭仍数里，夜待安流还。
<br>
<br>　　卷237_139  「题萧丞小池」钱起
<br>
<br>　　莺鸣蕙草绿，朝与情人期。林沼忘言处，鸳鸿养翮时。
<br>
<br>　　春泉滋药暖，晴日度花迟。此会无辞醉，良辰难再追。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
