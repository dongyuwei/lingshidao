<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百八十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷七百八十
<br>
<br>　　卷780_1  「春台晴望」郑
<br>
<br>　　追赏层台迥，登临四望频。熙熙山雨霁，处处柳条新。
<br>
<br>　　草长秦城夕，花明汉苑春。晴林翻去鸟，紫陌阅行人。
<br>
<br>　　旅客风尘厌，山家梦寐亲。迁莺思出谷，N翥待芳辰。
<br>
<br>　　卷780_2  「天骥呈材」郑
<br>
<br>　　毛骨合天经，拳奇步骤轻。曾邀于阗驾，新出贰师营。
<br>
<br>　　喷勒金铃响，追风汗血生。酒亭留去迹，吴坂认嘶声。
<br>
<br>　　力可通衢试，材堪圣代呈。王良如顾_，垂耳欲长鸣。
<br>
<br>　　卷780_3  「律中应钟（一作裴次元诗）」裴元
<br>
<br>　　律穷方数寸，室暗在三重。伶管灰先动，秦正节已逢。
<br>
<br>　　商声辞玉笛，羽调入金钟。密叶翻霜彩，轻冰敛水容。
<br>
<br>　　望鸿南去绝，迎气北来浓。愿托无凋性，寒林自比松。
<br>
<br>　　卷780_4  「闰月定四时」杜周士
<br>
<br>　　得闰因贞岁，吾君敬授时。体元承夏道，推历法尧咨。
<br>
<br>　　直取归馀改，非如再失欺。葭灰初变律，斗柄正当离。
<br>
<br>　　寒暑功前定，春秋气可推。更怜幽谷羽，鸣跃尚须期。
<br>
<br>　　卷780_5  「闰月定四时」乐伸
<br>
<br>　　圣代承尧历，恒将闰正时。六旬馀可借，四序应如期。
<br>
<br>　　分至宁愆素，盈虚信不欺。斗杓重指甲，灰g再推离。
<br>
<br>　　羲氏兼和氏，行之又则之。愿言符大化，永永作元龟。
<br>
<br>　　卷780_6  「闰月定四时」徐至
<br>
<br>　　积数归成闰，羲和职旧司。分铢标斗建，盈缩正人时。
<br>
<br>　　节候潜相应，星辰自合期。寸阴宁越度，长历信无欺。
<br>
<br>　　定向铜壶辨，还从玉律推。高明终不谬，委鉴本无私。
<br>
<br>　　卷780_7  「新阳改故阴」纥干讽
<br>
<br>　　律管才推候，寒郊忽变阴。微和方应节，积惨已辞林。
<br>
<br>　　暗觉馀澌断，潜惊丽景侵。禁城佳气换，北陆翠烟深。
<br>
<br>　　有截知遐布，无私荷照临。韶光如可及，莺谷免幽沈。
<br>
<br>　　卷780_8  「春水绿波」朱休
<br>
<br>　　芳时淑气和，春水澹烟波。暄滋兰杜，沦涟长芰荷。
<br>
<br>　　晚光扶翠潋，潭影写青莎。归雁追飞尽，纤鳞游泳多。
<br>
<br>　　朝宗终到海，润下每盈科。愿假中流便，从兹发棹歌。
<br>
<br>　　卷780_9  「海水不扬波」李沛
<br>
<br>　　明朝崇大道，寰海免波扬。既合千年圣，能安百谷王。
<br>
<br>　　天心随泽广，水德共灵长。不挠鱼弥乐，无澜苇可航。
<br>
<br>　　化流沾率土，恩浸及殊方。岂只朝宗国，惟闻有越裳。
<br>
<br>　　卷780_10  「四水合流」李沛
<br>
<br>　　禹凿山川地，因通四水流。萦回过凤阙，会合出皇州。
<br>
<br>　　天影长波里，寒声古度头。入河无昼夜，归海有谦柔。
<br>
<br>　　顺物宜投石，逢时可载舟。羡鱼犹未已，临水欲垂钩。
<br>
<br>　　卷780_11  「登圣善寺阁望龙门」成
<br>
<br>　　高阁聊登望，遥分禹凿门。刹连多宝塔，树满给孤园。
<br>
<br>　　香境超三界，清流振陆浑。报慈弘孝理，行道得真源。
<br>
<br>　　空净祥烟霁，时光受日温。愿从初地起，长奉下生尊。
<br>
<br>　　卷780_12  「秋霁望庐山瀑布」夏侯楚
<br>
<br>　　常思瀑布幽，晴q喜逢秋。一带连青嶂，千寻倒碧流。
<br>
<br>　　湿云应误鹤，翻浪定惊鸥。星浦虹初下，炉峰烟未收。
<br>
<br>　　岩高时，天净起悠悠。傥见朝宗日，还须济巨舟。
<br>
<br>　　卷780_13  「济川用舟楫」胡权
<br>
<br>　　渺渺水连天，归程想几千。孤舟辞曲岸，轻楫济长川。
<br>
<br>　　迥指波涛雪，回瞻岛屿烟。心迷沧海上，目断白云边。
<br>
<br>　　泛滥虽无定，维持且自专。还如圣明代，理国用英贤。
<br>
<br>　　卷780_14  「洛出书」郭邕
<br>
<br>　　德合天贶呈，龙飞圣人作。光宅被寰区，图书荐河洛。
<br>
<br>　　象登四气顺，文辟九畴错。氤氲瑞彩浮，左右灵仪廓。
<br>
<br>　　微造功不宰，神行利攸博。一见皇家庆，方知禹功薄。
<br>
<br>　　卷780_15  「洛出书」张钦敬
<br>
<br>　　浮空九洛水，瑞圣千年质。奇象八卦分，图书九畴出。
<br>
<br>　　含微卜筮远，抱数阴阳密。中得天地心，傍探鬼神吉。
<br>
<br>　　昔闻夏禹代，今献唐尧日。谬此叙彝伦，寰宇贺清谧。
<br>
<br>　　卷780_16  「洛出书」叔孙玄观
<br>
<br>　　清洛含温溜，玄龟荐宝书。波开绿字出，瑞应紫宸居。
<br>
<br>　　物著群灵首，文成列卦初。美珍翔阁凤，庆迈跃舟鱼。
<br>
<br>　　俾姒惟何远，休皇复在诸。东都主人意，歌颂望乘舆。
<br>
<br>　　卷780_17  「玉壶冰」王季友2
<br>
<br>　　玉壶知素结，止水复中澄。坚白能虚受，清寒得自凝。
<br>
<br>　　分形同晓镜，照物掩宵灯。璧映圆光入，人惊爽气凌。
<br>
<br>　　金何足贵，瑶席几回升。正值求瓒，提携共饮冰。
<br>
<br>　　卷780_18  「美玉」南巨川
<br>
<br>　　抱玉将何适，良工正在斯。有瑕宁自掩，匪石幸君知。
<br>
<br>　　雕琢嗟成器，缁磷志不移。饰樽光宴赏，入奉威仪。
<br>
<br>　　象德曾留记，如虹窃可奇。终希逢善价，还得桂林枝。
<br>
<br>　　卷780_19  「琢玉」丁居晦
<br>
<br>　　卞玉何时献，初疑尚在荆。琢来闻制器，价f胜连城。
<br>
<br>　　虹气冲天白，云浮入信贞。为廉节德，杯作侈奢名。
<br>
<br>　　露璞方期辨，雕文幸既成。他山岂无石，宁及此时呈。
<br>
<br>　　卷780_20  「白无玷」辛宏
<br>
<br>　　片玉表坚贞，逢时宝自呈。色鲜同雪白，光润夺冰清。
<br>
<br>　　皎皎无瑕玷，锵锵有声。昆山标重价，垂棘振香名。
<br>
<br>　　抱璞心常苦，全真道未行。琢磨忻大匠，还冀动连城。
<br>
<br>　　卷780_21  「鲛人潜织」康翊仁
<br>
<br>　　珠馆冯夷室，灵鲛信所潜。幽闲云碧牖，暄水精帘。
<br>
<br>　　机动龙梭跃，丝萦藕淬添。七襄牛女恨，三日大人嫌。
<br>
<br>　　透手击吴练，凝冰笑越缣。无因听札札，空想濯纤纤。
<br>
<br>　　卷780_22  「瑕瑜不相掩」陈中师
<br>
<br>　　出石温然玉，瑕瑜素在中。妍媸因异彩，音韵信殊风。
<br>
<br>　　让美心方并，求疵意本同。光华开缜密，清润仰磨砻。
<br>
<br>　　秀质非攘善，贞姿肯废忠。今来傥成器，分别在良工。
<br>
<br>　　卷780_23  「戛玉有馀声」管雄甫
<br>
<br>　　戛玉音难尽，凝人思转清。依稀流户牖，仿佛在檐楹。
<br>
<br>　　更逐松风起，还将涧水并。乐中和旧曲，天际转馀声。
<br>
<br>　　漂渺浮烟远，温柔入耳轻。想如君子佩，时得上堂鸣。
<br>
<br>　　卷780_24  「珠还合浦」邓陟
<br>
<br>　　至宝含冲粹，清虚映浦湾。素辉明荡漾，圆彩色玢ge.
<br>
<br>　　昔逐诸侯去，今随太守还。影摇波里月，光动水中山。
<br>
<br>　　鱼目徒相比，骊龙乍可攀。愿将车饰用，长得耀君颜。
<br>
<br>　　卷780_25  「浊水求珠」吕价
<br>
<br>　　至宝诚难得，潜光在浊流。深沈当处晦，皎洁庶来求。
<br>
<br>　　缀履将还用，褰裳必更收。蚌胎应自别，鱼目岂能俦。
<br>
<br>　　日彩逢高鉴，星光讵暗投。不因今日取，泥滓出无由。
<br>
<br>　　卷780_26  「暗投明珠」苑gT
<br>
<br>　　至宝欣怀日，良兹岂可俦。神光非易鉴，夜色信难投。
<br>
<br>　　错落珍寰宇，圆明隔浅流。精灵辞合浦，素彩耀神州。
<br>
<br>　　抱影希人识，承时望帝求。谁言按剑者，猜忌却生雠。
<br>
<br>　　卷780_27  「暗投明珠」罗泰
<br>
<br>　　媚川时未识，在掌共传名。报德能欺暗，投人自欲明。
<br>
<br>　　月临幽室朗，星没晓河倾。的骊龙颔，荧煌彩凤呈。
<br>
<br>　　守恩辞合浦，擅美掩连城。鱼目应难近，谁知按剑情。
<br>
<br>　　卷780_28  「暗投明珠」崔藩
<br>
<br>　　至宝看怀袖，明珠出后收。向人光不定，离掌势难留。
<br>
<br>　　皎澈虚临夜，孤圆冷莹秋。乍来惊月落，疾转怕星流。
<br>
<br>　　有泪甘瑕弃，无媒自暗投。今朝感恩处，将欲报隋侯。
<br>
<br>　　卷780_29  「泗滨得石磬」李勋
<br>
<br>　　浮磬潜清深，依依呈碧浔。出水见贞质，在悬含玉音。
<br>
<br>　　对此喜还叹，几秋还到今。器古契良觌，韵和谐宿心。
<br>
<br>　　何为值明鉴，适得离幽沈。自兹入清庙，无复泥沙侵。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
