<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百四十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百四十一
<br>
<br>　　卷241_1  「闵荒诗」元结
<br>
<br>　　炀皇嗣君位，隋德滋昏幽。日作及身祸，以为长世谋。
<br>
<br>　　居常耻前王，不思天子游。意欲出明堂，便登浮海舟。
<br>
<br>　　令行山川改，功与玄造侔。河淮可支合，峰gH生回沟。
<br>
<br>　　封陨下泽中，作山防逸流。船z状龙o，若负宫阙浮。
<br>
<br>　　荒娱未央极，始到沧海头。忽见海门山，思作望海楼。
<br>
<br>　　不知新都城，已为征战丘。当时有遗歌，歌曲太冤愁。
<br>
<br>　　四海非天狱，何为非天囚。天囚正凶忍，为我万姓雠。
<br>
<br>　　人将引天钐，人将持天锼。所欲充其心，相与绝悲忧。
<br>
<br>　　自得隋人歌，每为隋君羞。欲歌当阳春，似觉天下秋。
<br>
<br>　　更歌曲未终，如有怨气浮。奈何昏王心，不觉此怨尤。
<br>
<br>　　遂令一夫唱，四海欣提矛。吾闻古贤君，其道常静柔。
<br>
<br>　　慈惠恐不足，端和忘所求。嗟嗟有隋氏，杆与俦。
<br>
<br>　　卷241_2  「忝官引」元结
<br>
<br>　　天下昔无事，僻居养愚钝。山野性所安，熙然自全顺。
<br>
<br>　　忽逢暴兵起，闾巷见军阵。将家瀛海滨，自弃同刍粪。
<br>
<br>　　往在乾元初，圣人启休运。公车诣魏阙，天子垂清问。
<br>
<br>　　敢诵王者箴，亦献当时论。朝廷爱方直，明主嘉忠信。
<br>
<br>　　屡授不次官，曾与专征印。兵家未曾学，荣利非所徇。
<br>
<br>　　偶得凶丑降，功劳愧方寸。尔来将四岁，惭耻言可尽。
<br>
<br>　　请取冤者辞，为吾忝官引。冤辞何者苦，万邑馀灰烬。
<br>
<br>　　冤辞何者悲，生人尽锋刃。冤辞何者甚，力役遇劳困。
<br>
<br>　　冤辞何者深，孤弱亦哀恨。无谋救冤者，禄位安可近。
<br>
<br>　　而可爱轩裳，其心又干进。此言非所戒，此言敢贻训。
<br>
<br>　　实欲辞无能，归耕守吾分。
<br>
<br>　　卷241_3  「舂陵行」元结
<br>
<br>　　军国多所需，切责在有司。有司临郡县，刑法竞欲施。
<br>
<br>　　供给岂不忧，征敛又可悲。州小经乱亡，遗人实困疲。
<br>
<br>　　大乡无十家，大族命单羸。朝餐是草根，暮食仍木皮。
<br>
<br>　　出言气欲绝，意速行步迟。追呼尚不忍，况乃鞭扑之。
<br>
<br>　　郭亭传急符，来往迹相追。更无宽大恩，但有迫促期。
<br>
<br>　　欲令鬻儿女，言发恐乱随。悉使索其家，而又无生资。
<br>
<br>　　听彼道路言，怨伤谁复知。去冬山贼来，杀夺几无遗。
<br>
<br>　　所愿见王官，抚养以惠慈。奈何重驱逐，不使存活为。
<br>
<br>　　安人天子命，符节我所持。州县忽乱亡，得罪复是谁。
<br>
<br>　　逋缓违诏令，蒙责固其宜。前贤重守分，恶以祸福移。
<br>
<br>　　亦云贵守官，不爱能适时。顾惟孱弱者，正直当不亏。
<br>
<br>　　何人采国风，吾欲献此辞。
<br>
<br>　　卷241_4  「贼退示官吏」元结
<br>
<br>　　昔岁逢太平，山林二十年。泉源在庭户，洞壑当门前。
<br>
<br>　　井税有常期，日晏犹得眠。忽然遭世变，数岁亲戎旃。
<br>
<br>　　今来典斯郡，山夷又纷然。城小贼不屠，人贫伤可怜。
<br>
<br>　　是以陷邻境，此州独见全。使臣将王命，岂不如贼焉。
<br>
<br>　　今彼征敛者，迫之如火煎。谁能绝人命，以作时世贤。
<br>
<br>　　思欲委符节，引竿自刺船。将家就鱼麦，归老江湖边。
<br>
<br>　　卷241_5  「寄源休」元结
<br>
<br>　　天下未偃兵，儒生预戎事。功劳安可问，且有忝官累。
<br>
<br>　　昔常以荒浪，不敢学为吏。况当在兵家，言之岂容易。
<br>
<br>　　忽然向三岭，境外为偏帅。时多尚矫诈，进退多欺贰。
<br>
<br>　　纵有一直方，则上似奸智。谁为明信者，能辨此劳畏。
<br>
<br>　　卷241_6  「雪中怀孟武昌」元结
<br>
<br>　　冬来三度雪，农者欢岁稔。我麦根已濡，各得在仓廪。
<br>
<br>　　天寒未能起，孺子惊人寝。云有山客来，篮中见冬簟。
<br>
<br>　　烧柴为温酒，煮鳜为作沈。客亦爱杯尊，思君共杯饮。
<br>
<br>　　所嗟山路闲，时节寒又甚。不能苦相邀，兴尽还就枕。
<br>
<br>　　卷241_7  「与党评事」元结
<br>
<br>　　自顾无功劳，一岁官再迁。R身班次中，常窃愧耻焉。
<br>
<br>　　加以久荒浪，赣扌云娜。未知在冠冕，不合无拘牵。
<br>
<br>　　勤强所不及，于人或未然。岂忘惠君子，恕之识见偏。
<br>
<br>　　且欲因我心，顺为理化先。彼云万物情，有愿随所便。
<br>
<br>　　爱君得自遂，令我空渊禅。
<br>
<br>　　卷241_8  「与党侍御」元结
<br>
<br>　　众坐吾独欢，或问欢为谁。高人党茂宗，复来官宪司。
<br>
<br>　　昔吾顺元和，与世行自遗。茂宗正作吏，日有趋走疲。
<br>
<br>　　及吾污冠冕，茂宗方矫时。诮吾顺让者，乃是干进资。
<br>
<br>　　今将问茂宗，茂宗欲何辞。若云吾无心，此来复何为。
<br>
<br>　　若云吾有羞，于此还见嗤。谁言万类心，闲之不可窥。
<br>
<br>　　吾欲喻茂宗，茂宗宜听之。长辕有修辙，驭者令尔驰。
<br>
<br>　　山谷安可怨，筋力当自悲。嗟嗟党茂宗，可为识者规。
<br>
<br>　　卷241_9  「与溪邻里」元结
<br>
<br>　　昔年苦逆乱，举族来南奔。日行几十里，爱君此山村。
<br>
<br>　　峰谷呀回映，谁家无泉源。修竹多夹路，扁舟皆到门。
<br>
<br>　　溪中曲滨，其阳有闲园。邻里昔赠我，许之及子孙。
<br>
<br>　　我尝有匮乏，邻里能相分。我尝有不安，邻里能相存。
<br>
<br>　　斯人转贫弱，力役非无冤。终以滨讼，无令天下论。
<br>
<br>　　卷241_10  「招孟武昌」元结
<br>
<br>　　风霜枯万物，退谷如春时。穷冬涸江海，杯湖澄清漪。
<br>
<br>　　湖尽到谷口，单船近阶墀。湖中更何好，坐见大江水。
<br>
<br>　　欹石为水涯，半山在湖里。谷口更何好，绝壑流寒泉。
<br>
<br>　　松桂荫茅舍，白云生坐边。武昌不干进，武昌人不厌。
<br>
<br>　　退谷正可游，杯湖任来泛。湖上有水鸟，见人不飞鸣。
<br>
<br>　　谷口有山兽，往往随人行。莫将车马来，令我鸟兽惊。
<br>
<br>　　卷241_11  「招陶别驾家阳华作」元结
<br>
<br>　　海内厌兵革，骚骚十二年。阳华洞中人，似不知乱焉。
<br>
<br>　　谁能家此地，终老可自全。草堂背岩洞，几峰轩户前。
<br>
<br>　　清渠匝庭堂，出门仍灌田。半崖盘石径，高亭临极巅。
<br>
<br>　　引望见何处，迤逶陇北川。杉松几万株，苍苍满前山。
<br>
<br>　　岩高暧华阳，飞溜何潺潺。洞深迷远近，但觉多洄渊。
<br>
<br>　　昼游兴未尽，日暮不欲眠。探烛饮洞中，醉昏漱寒泉。
<br>
<br>　　始知天下心，耽爱各有偏。陶家世高逸，公忍不独然。
<br>
<br>　　无或毕婚嫁，竟为俗务牵。
<br>
<br>　　卷241_12  「游石溪示学者」元结
<br>
<br>　　小溪在城下，形胜堪赏爱。尤宜春水满，水石更殊怪。
<br>
<br>　　长山势回合，井邑相萦带。石林绕舜祠，西南正相对。
<br>
<br>　　阶庭无争讼，郊境罢守卫。时时溪上来，劝引辞学辈。
<br>
<br>　　今谁不务武，儒雅道将废。岂忘二三子，旦夕相勉励。
<br>
<br>　　卷241_13  「游泉示泉上学者」元结
<br>
<br>　　顾吾漫浪久，不欲有所拘。每到泉上，情性可安舒。
<br>
<br>　　草堂在山曲，澄澜涵阶除。松竹阴幽径，清源涌坐隅。
<br>
<br>　　筑塘列圃畦，引流灌时蔬。复在郊郭外，正堪静者居。
<br>
<br>　　惬心则自适，喜尚人或殊。此中若可安，不服铜虎符。
<br>
<br>　　卷241_14  「喻溪乡旧游」元结
<br>
<br>　　往年在滨，人皆忘情。今来游乡，人见我惊。
<br>
<br>　　我心与人，岂有辱与荣。人异其心，应为我冠缨。
<br>
<br>　　昔贤恶如此，所以辞公卿。贫穷老乡里，自休还力耕。
<br>
<br>　　况曾经逆乱，日厌闻战争。尤爱一溪水，而能存让名。
<br>
<br>　　终当来其滨，饮啄全此生。
<br>
<br>　　卷241_15  「喻旧部曲」元结
<br>
<br>　　漫游樊水阴，忽见旧部曲。尚言军中好，犹望有所属。
<br>
<br>　　故令争者心，至死终不足。与之一杯酒，喻使烧戎服。
<br>
<br>　　兵兴向十年，所见堪叹哭。相逢是遗人，当合识荣辱。
<br>
<br>　　劝汝学全生，随我退谷。
<br>
<br>　　卷241_16  「喻常吾直（时为摄官）」元结
<br>
<br>　　山泽多饥人，闾里多坏屋。战争且未息，征敛何时足。
<br>
<br>　　不能救人患，不合食天粟。何况假一官，而苟求其禄。
<br>
<br>　　近年更长吏，数月未为速。来者罢而官，岂得不为辱。
<br>
<br>　　劝为辞府主，从我游退谷。谷中有寒泉，为尔洗尘服。
<br>
<br>　　卷241_17  「漫问相里黄州」元结
<br>
<br>　　东邻有渔父，西邻有山僧。各问其性情，变之俱不能。
<br>
<br>　　公为二千石，我为山海客。志业岂不同，今已殊名迹。
<br>
<br>　　相里不相类，相友且相异。何况天下人，而欲同其意。
<br>
<br>　　人意苟不同，分寸不相容。漫问轩裳客，何如耕钓翁。
<br>
<br>　　卷241_18  「酬裴云客」元结
<br>
<br>　　自厌久荒浪，于时无所任。耕钓以为事，来家樊水阴。
<br>
<br>　　甚醉或漫歌，甚闲亦漫吟。不知愚僻意，称得云客心。
<br>
<br>　　云客方持斧，与人正相临。符印随坐起，守位常森森。
<br>
<br>　　纵能有相招，岂暇来山林。
<br>
<br>　　卷241_19  「酬孟武昌苦雪」元结
<br>
<br>　　积雪闲山路，有人到庭前。云是孟武昌，令献苦雪篇。
<br>
<br>　　长吟未及终，不觉为凄然。古之贤达者，与世竟何异。
<br>
<br>　　不能救时患，讽谕以全意。知公惜春物，岂非爱时和。
<br>
<br>　　知公苦阴雪，伤彼灾患多。奸凶正驱驰，不合问君子。
<br>
<br>　　林莺与野兽，无乃怨于此。兵兴向九岁，稼穑谁能忧。
<br>
<br>　　何时不发卒，何日不杀牛。耕者日已少，耕牛日已希。
<br>
<br>　　皇天复何忍，更又恐毙之。自经危乱来，触物堪伤叹。
<br>
<br>　　见君问我意，只益胸中乱。山禽饥不飞，山木冻皆折。
<br>
<br>　　悬泉化为冰，寒水近不热。出门望天地，天地皆昏昏。
<br>
<br>　　时见双峰下，雪中生白云。
<br>
<br>　　卷241_20  「漫酬贾沔州」元结
<br>
<br>　　往年壮心在，尝欲济时难。奉诏举州兵，令得诛暴叛。
<br>
<br>　　上将屡颠覆，偏师尝救乱。未曾弛戈甲，终日领簿案。
<br>
<br>　　出入四五年，忧劳忘昏旦。无谋静凶丑，自觉愚且懦。
<br>
<br>　　岂欲皂枥中，争食与。去年辞职事，所惧贻忧患。
<br>
<br>　　天子许安亲，官又得闲散。自家樊水上，性情尤荒慢。
<br>
<br>　　云山与水木，似不憎吾漫。以兹忘时世，日益无畏惮。
<br>
<br>　　漫醉人不嗔，漫眠人不唤。漫游无远近，漫乐无早晏。
<br>
<br>　　漫中漫亦忘，名利谁能算。闻君劝我意，为君一长叹。
<br>
<br>　　人谁年八十，我已过其半。家中孤弱子，长子未及冠。
<br>
<br>　　且为儿童主，种药老G涧。
<br>
<br>　　卷241_21  「送孟校书往南海（一作别孟校书）」元结
<br>
<br>　　吾闻近南海，乃是魑魅乡。忽见孟夫子，欢然游此方。
<br>
<br>　　忽喜海风来，海帆又欲张。漂漂随所去，不念归路长。
<br>
<br>　　君有失母儿，爱之似阿阳。始解随人行，不欲离君傍。
<br>
<br>　　相劝早旋归，此言慎勿忘。
<br>
<br>　　卷241_22  「别何员外」元结
<br>
<br>　　谁能守清躅，谁能嗣世儒。吾见何君饶，为人有是夫。
<br>
<br>　　黜官二十年，未曾暂崎岖。终不病贫贱，寥寥无所拘。
<br>
<br>　　忽然逢知己，数月领官符。犹是尚书郎，收赋来江湖。
<br>
<br>　　人皆悉苍生，随意极所须。比盗无兵甲，似偷又不如。
<br>
<br>　　公能独宽大，使之力自输。吾欲探时谣，为公伏奏书。
<br>
<br>　　但恐抵忌讳，未知肯听无。不然且相送，醉欢于坐隅。
<br>
<br>　　卷241_23  「宴湖上亭作」元结
<br>
<br>　　广亭盖小湖，湖亭实清旷。轩窗幽水石，怪异尤难状。
<br>
<br>　　石尊能寒酒，寒水宜初涨。岸曲坐客稀，杯浮上摇漾。
<br>
<br>　　远水入帘幕，淅沥吹酒舫。欲去未回时，飘飘正堪望。
<br>
<br>　　酣兴思共醉，促酒更相向。舫去若惊凫，溶瀛满湖浪。
<br>
<br>　　朝来暮忘返，暮归独惆怅。谁肯爱林泉，从吾老湖上。
<br>
<br>　　卷241_24  「夜宴石鱼湖作」元结
<br>
<br>　　风霜虽惨然，出游熙天正。登临日暮归，置酒湖上亭。
<br>
<br>　　高烛照泉深，光华溢轩楹。如见海底日，邮加生。
<br>
<br>　　夜寒闭窗户，石溜何清泠。若在深洞中，半崖闻水声。
<br>
<br>　　醉人疑舫影，呼指递相惊。何故有双鱼，随吾酒舫行。
<br>
<br>　　醉昏能诞语，劝醉能忘情。坐无拘忌人，勿限醉与醒。
<br>
<br>　　卷241_25  「刘侍御月夜宴会」元结
<br>
<br>　　我从苍梧来，将耕旧山田。踟蹰为故人，且复停归船。
<br>
<br>　　日夕得相从，转觉和乐全。愚爱凉风来，明月正满天。
<br>
<br>　　河汉望不见，几星犹粲然。中夜兴欲酣，改坐临清川。
<br>
<br>　　未醉恐天旦，更歌促繁弦。欢娱不可逢，请君莫言旋。
<br>
<br>　　卷241_26  「樊上漫作」元结
<br>
<br>　　漫家郎亭下，复在樊水边。去郭五六里，扁舟到门前。
<br>
<br>　　山竹绕茅舍，庭中有寒泉。西边双石峰，引望堪忘年。
<br>
<br>　　四邻皆渔父，近渚多闲田。且欲学耕钓，于斯求老焉。
<br>
<br>　　卷241_27  「登殊亭作」元结
<br>
<br>　　时节方大暑，试来登殊亭。凭轩未及息，忽若秋气生。
<br>
<br>　　主人既多闲，有酒共我倾。坐中不相异，岂恨醉与醒。
<br>
<br>　　漫歌无人听，浪语无人惊。时复一回望，心目出四溟。
<br>
<br>　　谁能守缨佩，日与灾患并。请君诵此意，令彼惑者听。
<br>
<br>　　卷241_28  「石鱼湖上作」元结
<br>
<br>　　吾爱石鱼湖，石鱼在湖里。鱼背有酒樽，绕鱼是湖水。
<br>
<br>　　儿童作小舫，载酒胜一杯。座中令酒舫，空去复满来。
<br>
<br>　　湖岸多欹石，石下流寒泉。醉中一盥漱，快意无比焉。
<br>
<br>　　金玉吾不须，轩冕吾不爱。且欲坐湖畔，石鱼长相对。
<br>
<br>　　卷241_29  「引东泉作」元结
<br>
<br>　　东泉人未知，在我左山东。引之傍山来，垂流落庭中。
<br>
<br>　　宿雾含朝光，掩映如残虹。有时散成雨，飘洒随清风。
<br>
<br>　　众源发渊窦，殊怪皆不同。此流又高悬，rT々在长空。
<br>
<br>　　山林何处无，兹地不可逢。吾欲解缨佩，便为泉上翁。
<br>
<br>　　卷241_30  「登白云亭」元结
<br>
<br>　　出门见南山，喜逐松径行。穷高欲极远，始到白云亭。
<br>
<br>　　长山绕井邑，登望宜新晴。州渚曲湘水，萦回随郡城。
<br>
<br>　　九疑千万峰，厶焱馇唷Ｑ淘莆拊督，皆傍林岭生。
<br>
<br>　　俯视松竹间，石水何幽清。涵映满轩户，娟娟如镜明。
<br>
<br>　　何人病概ǎ积醉且未醒。与我一登临，为君安性情。
<br>
<br>　　卷241_31  「阳亭作」元结
<br>
<br>　　问吾常宴息，泉上何处好。独有阳亭，令人可终老。
<br>
<br>　　前轩临泉，凭几漱清流。外物自相扰，渊渊还复休。
<br>
<br>　　有时出东户，更欲檐下坐。非我意不行，石渠能留我。
<br>
<br>　　峰石若鳞次，欹垂复旋回。为我引泉，泠泠檐下来。
<br>
<br>　　天寒宜泉温，泉寒宜天暑。谁到阳亭，其心肯思去。
<br>
<br>　　卷241_32  「登九疑第二峰」元结
<br>
<br>　　九疑第二峰，其上有仙坛。杉松映飞泉，苍苍在云端。
<br>
<br>　　何人居此处，云是鲁女冠。不知几百岁，燕坐饵金丹。
<br>
<br>　　相传羽化时，云鹤满峰恋。妇中有高人，相望空长叹。
<br>
<br>　　卷241_33  「题孟中丞茅阁」元结
<br>
<br>　　小山为郡城，随水能萦纡。亭亭最高处，今是西南隅。
<br>
<br>　　杉大老犹在，苍苍数十株。垂阴满城上，枝叶何扶疏。
<br>
<br>　　乃知四海中，遗事谁谓无。及观茅阁成，始觉形胜殊。
<br>
<br>　　凭轩望熊湘，云榭连苍梧。天下正炎热，此然冰雪俱。
<br>
<br>　　客有在中坐，颂歌复何如。公欲举遗材，如此佳木欤。
<br>
<br>　　公方庇苍生，又如斯阁乎。请达谣颂声，愿公且踟蹰。
<br>
<br>　　卷241_34  「尊诗（在道州）」元结
<br>
<br>　　ff小山石，数峰对亭。石堪为樽，状类不可名。
<br>
<br>　　巡回数尺间，如见小蓬瀛。尊中酒初涨，始有岛屿生。
<br>
<br>　　岂无日观峰，直下临沧溟。爱之不觉醉，醉卧还自醒。
<br>
<br>　　醒醉在尊畔，始为吾性情。若以形胜论，坐隅临郡城。
<br>
<br>　　平湖近阶砌，近山复青青。异木几十株，林条冒檐楹。
<br>
<br>　　盘根满石上，皆作龙蛇形。酒堂贮酿器，户牖皆罂瓶。
<br>
<br>　　此尊可常满，谁是陶渊明。
<br>
<br>　　卷241_35  「朝阳岩下歌」元结
<br>
<br>　　朝阳岩下湘水深，朝阳洞口寒泉清。零陵城郭夹湘岸，
<br>
<br>　　岩洞幽奇带郡城。荒芜自古人不见，零陵徒有先贤传。
<br>
<br>　　水石为娱安可羡，长歌一曲留相劝。
<br>
<br>　　卷241_36  「无为洞口作」元结
<br>
<br>　　无为洞口春水满，无为洞傍春云白。爱此踟蹰不能去，
<br>
<br>　　令人悔作衣冠客。洞傍山僧皆学禅，无求无欲亦忘年。
<br>
<br>　　欲问其心不能问，我到山中得无闷。
<br>
<br>　　卷241_37  「宿无为观」元结
<br>
<br>　　九疑山深几千里，峰谷崎岖人不到。山中旧有仙姥家，
<br>
<br>　　十里飞泉绕丹灶。如今道士三四人，茹芝炼玉学轻身。
<br>
<br>　　霓裳羽盖傍临壑，飘u似欲来云鹤。
<br>
<br>　　卷241_38  「宿洄溪翁宅」元结
<br>
<br>　　长松万株绕茅舍，怪石寒泉近岩下。老翁八十犹能行，
<br>
<br>　　将领儿孙行拾稼。吾羡老翁居处幽，吾爱老翁无所求。
<br>
<br>　　时俗是非何足道，得似老翁吾即休。
<br>
<br>　　卷241_39  「说洄溪招退者（在州南江华县）」元结
<br>
<br>　　长松亭亭满四山，山间乳窦流清泉。洄溪正在此山里，
<br>
<br>　　乳水松膏常灌田。松膏乳水田肥良，稻苗如蒲米粒长。
<br>
<br>　　糜色如珈玉液酒，酒熟犹闻松节香。溪边老翁年几许，
<br>
<br>　　长男头白孙嫁女。问言只食松田米，无药无方向人语。
<br>
<br>　　浯溪石下多泉源，盛暑大寒冬大温。屠苏宜在水中石，
<br>
<br>　　洄溪一曲自当门。吾今欲作洄溪翁，谁能住我舍西东。
<br>
<br>　　勿惮山深与地僻，罗浮尚有葛仙翁。
<br>
<br>　　卷241_40  「宿丹崖翁宅」元结
<br>
<br>　　扁舟欲到泷口湍，春水湍泷上水难。投竿来泊丹崖下，
<br>
<br>　　得与崖翁尽一欢。丹崖之亭当石颠，破竹半山引寒泉。
<br>
<br>　　泉流掩映在木杪。有若白鸟飞林间。往往随风作雾雨，
<br>
<br>　　湿人巾履满庭前。丹崖翁，爱丹崖，弃官几年崖下家。
<br>
<br>　　儿孙棹船抱酒瓮，醉里长歌挥钓车。吾将求退与翁游，
<br>
<br>　　学翁歌醉在鱼舟。官吏随人往未得，却望丹崖惭复羞。
<br>
<br>　　卷241_41  「石鱼湖上醉歌」元结
<br>
<br>　　石鱼湖，似洞庭，夏水欲满君山青。山为樽，水为沼，
<br>
<br>　　酒徒历历坐洲岛。长风连日作大浪，不能废人运酒舫。
<br>
<br>　　我持长瓢坐巴丘，酌饮四坐以散愁。
<br>
<br>　　卷241_42  「橘井」元结
<br>
<br>　　灵橘无根井有泉，世间如梦又千年。乡园不见重归鹤，
<br>
<br>　　姓字今为第几仙。风泠露坛人悄悄，地闲荒径草绵绵。
<br>
<br>　　如何蹑得苏君迹，白日霓旌拥上天。
<br>
<br>　　卷241_43  「石宫四咏」元结
<br>
<br>　　石宫春云白，白云宜苍苔。拂云践石径，俗士谁能来。
<br>
<br>　　石宫夏水寒，寒水宜高林。远风吹萝蔓，野客熙清阴。
<br>
<br>　　石宫秋气清，清气宜山谷。落叶逐霜风，幽人爱松竹。
<br>
<br>　　石宫冬日暖，暖日宜温泉。晨光静水雾，逸者犹安眠。
<br>
<br>　　卷241_44  「G乃曲五首」元结
<br>
<br>　　偶存名迹在人间，顺俗与时未安闲。
<br>
<br>　　来谒大官兼问政，扁舟却入九疑山。
<br>
<br>　　湘江二月春水平，满月和风宜夜行。
<br>
<br>　　唱桡欲过平阳戍，守吏相呼问姓名。
<br>
<br>　　千里枫林烟雨深，无朝无暮有猿吟。
<br>
<br>　　停桡静听曲中意，好是云山韶C音。
<br>
<br>　　零陵郡北湘水东，浯溪形胜满湘中。
<br>
<br>　　溪口石颠堪自逸，谁能相伴作渔翁。
<br>
<br>　　下泷船似入深渊，上泷船似欲升天。
<br>
<br>　　泷南始到九疑郡，应绝高人乘兴船。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
