<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百六十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百六十七
<br>
<br>　　卷467_1  「春日山亭」牟融
<br>
<br>　　醉来重整华阳巾，搔首惊看白发新。莫道愁多因病酒，
<br>
<br>　　只缘命薄不辞贫。龙鱼失水难为用，龟玉蒙尘未见珍。
<br>
<br>　　正是圣朝全盛日，讵知林下有闲人。
<br>
<br>　　卷467_2  「寄周韶州」牟融
<br>
<br>　　十年学道困穷庐，空有长才重老儒。功业要当垂永久，
<br>
<br>　　利名那得在须臾。山中荆璞谁知玉，海底骊龙不见珠。
<br>
<br>　　寄语故人休怅怏，古来贤达事多殊。
<br>
<br>　　卷467_3  「秋夜醉归，有感而赋」牟融
<br>
<br>　　衔杯谁道易更阑，沉醉归来不自欢。惆怅后时孤剑冷，
<br>
<br>　　寂寥无寐一灯残。竹窗凉雨鸣秋籁，江郭清砧捣夜寒。
<br>
<br>　　多少客怀消不得，临风搔首浩漫漫。
<br>
<br>　　卷467_4  「寄范使君」牟融
<br>
<br>　　未秋为别已终秋，咫尺娄江路阻修。心上惟君知委曲，
<br>
<br>　　眼前独我逐漂流。从来姑息难为好，到底依栖总是诹。
<br>
<br>　　西望家山成浩叹，临风搔首不胜愁。
<br>
<br>　　卷467_5  「送罗约」牟融
<br>
<br>　　雨晴江馆柳依依，握手那堪此别离。独鹤孤琴随远旆，
<br>
<br>　　红亭绿酒惜分岐。月明野店闻鸡早，花暗关城匹马迟。
<br>
<br>　　后夜定知相忆处，东风回首不胜悲。
<br>
<br>　　卷467_6  「题李昭训山水」牟融
<br>
<br>　　卜筑藏修地自偏，尊前诗酒集群贤。半岩松暝时藏鹤，
<br>
<br>　　一枕秋声夜听泉。风月谩劳酬逸兴，渔樵随处度流年。
<br>
<br>　　南州人物依然在，山水幽居胜辋川。
<br>
<br>　　卷467_7  「处厚游杭，作诗寄之」牟融
<br>
<br>　　江村摇落暂逢秋，况是闻君独远游。浙水风烟思吊古，
<br>
<br>　　楚乡人物赋登楼。书沈寒雁云边影，梦绕清猿月下愁。
<br>
<br>　　念我故人劳碌久，不如投老卧沧洲。
<br>
<br>　　卷467_8  「山中有怀李十二」牟融
<br>
<br>　　林前风景晚苍苍，林下怀人路杳茫。白发流年淹旧业，
<br>
<br>　　碧山茅屋卧斜阳。客边秋兴悲张翰，病里春情笑沈郎。
<br>
<br>　　何事登楼□□□，几回搔首□思归。
<br>
<br>　　卷467_9  「客中作」牟融
<br>
<br>　　异乡岁晚怅离怀，游子驱驰愧不才。夜夜砧声催客去，
<br>
<br>　　年年雁影带寒来。半林残叶迎霜落，三径黄花近节开。
<br>
<br>　　几度无聊倍惆怅，临风搔首独兴哀。
<br>
<br>　　卷467_10  「山寺律僧画兰竹图」牟融
<br>
<br>　　偶来绝顶兴无穷，独有山僧笔最工。绿径日长袁户在，
<br>
<br>　　紫荃秋晚谢庭空。离花影度湘江月，遗香生洛浦风。
<br>
<br>　　欲结岁寒盟不去，忘机相对画图中。
<br>
<br>　　卷467_11  「送客之杭」牟融
<br>
<br>　　西风吹冷透貂裘，行色匆匆不暂留。帆带夕阳投越浦，
<br>
<br>　　心随明月到杭州。风清听漏惊乡梦，灯下闻歌乱别愁。
<br>
<br>　　悬想到杭州兴地，尊前应与话离忧。
<br>
<br>　　卷467_12  「有感二首」牟融
<br>
<br>　　何事离怀入梦频，贫居寂寞四无邻。诗因韵险难成律，
<br>
<br>　　酒为愁多不顾身。眼底故人惊岁别，尊前华发逐时新。
<br>
<br>　　十年飘泊如萍迹，一度登临一怅神。
<br>
<br>　　搔首临风独倚栏，客边惊觉岁华残。栖迟未遇常荐，
<br>
<br>　　邂逅宁弹贡禹冠。有兴不愁诗韵险，无聊只怕酒杯乾。
<br>
<br>　　何如日日长如醉，付与诗人一笑看。
<br>
<br>　　卷467_13  「送沈侯之京」牟融
<br>
<br>　　悠悠旌旆出东楼，特出仙郎上帝州。刘F才高能富国，
<br>
<br>　　萧何人杰足封侯。关河弱柳垂金缕，水驿青帘拂画楼。
<br>
<br>　　欲尽故人尊酒意，春风江上暂停舟。
<br>
<br>　　卷467_14  「寄羽士」牟融
<br>
<br>　　别来有路隔仙凡，几度临风欲去难。乐道无时忘鹤伴，
<br>
<br>　　谈玄何日到星坛。山中胜景常留客，林下清风好炼丹。
<br>
<br>　　使我浮生尘鞅脱，相从应得一盘桓。
<br>
<br>　　卷467_15  「题赵支」牟融
<br>
<br>　　林间曲径掩衡茅，绕屋青青翡翠梢。一枕秋声鸾舞月，
<br>
<br>　　半窗云影鹤归巢。曾闻贾谊陈奇策，肯学扬雄赋解嘲。
<br>
<br>　　我有清风高节在，知君不负岁寒交。
<br>
<br>　　卷467_16  「司马迁墓」牟融
<br>
<br>　　落落长才负不羁，中原回首益堪悲。英雄此日谁能荐，
<br>
<br>　　声价当时众所推。一代高风留异国，百年遗迹剩残碑。
<br>
<br>　　经过词客空惆怅，落日寒烟赋黍离。
<br>
<br>　　卷467_17  「春游」牟融
<br>
<br>　　锦袍日暖耀冰蚕，上客陪游酒半酣。笑拂吟鞭邀好兴，
<br>
<br>　　醉欹乌帽逞雄谈。楼前弱柳摇金缕，林外遥山隔翠岚。
<br>
<br>　　正是太平行乐处，春风花下且停骖。
<br>
<br>　　卷467_18  「水西草堂」牟融
<br>
<br>　　萝径萧然曲业存，闲云流水四无邻。身留白屋潜踪迹，
<br>
<br>　　门□□吟学隐沦。吟对琴尊江上月，笑看花木镜中春。
<br>
<br>　　遗书自有亲□处，何必驱驰扰世尘。
<br>
<br>　　卷467_19  「送羽衣之京」牟融
<br>
<br>　　羽衣缥缈拂尘嚣，怅别河梁赠柳条。阆苑云深孤鹤迥，
<br>
<br>　　蓬莱天近一身遥。香浮宝辇仙风润，花落瑶坛绛雨消。
<br>
<br>　　自是长生林下客，也陪鸳鹭入清朝。
<br>
<br>　　卷467_20  「题道院壁」牟融
<br>
<br>　　山中旧宅四无邻，草净云和迥绝尘。神枣胡麻能饭客，
<br>
<br>　　桃花流水荫通津。星坛火伏烟霞暝，林壑春香鸟雀驯。
<br>
<br>　　若使凡缘终可脱，也应从此度闲身。
<br>
<br>　　卷467_21  「赠欧阳詹」牟融
<br>
<br>　　为客囊无季子金，半生踪迹任浮沉。服勤因念劬劳重，
<br>
<br>　　思养徒怀感慨深。岛外断云凝远日，天涯芳草动愁心。
<br>
<br>　　家林千里遥相忆，几度停车一怅吟。
<br>
<br>　　卷467_22  「邵公母」牟融
<br>
<br>　　搔首惊闻楚些歌，拂衣归去泪悬河。劬劳常想三春恨，
<br>
<br>　　思养其如寸草何。浙水梦怀千里远，苏台愁望白云多。
<br>
<br>　　伤心独有黄堂客，几度临风咏蓼莪。
<br>
<br>　　卷467_23  「客中作」牟融
<br>
<br>　　千里云山恋旧游，寒窗凉雨夜悠悠。浮亭花竹频劳梦，
<br>
<br>　　别路风烟半是愁。芳草傍人空对酒，流年多病倦登楼。
<br>
<br>　　一杯重向樽前醉，莫遣相思累白头。
<br>
<br>　　卷467_24  「赠杨处厚」牟融
<br>
<br>　　十年学道苦劳神，赢得尊前一病身。天上故人皆自贵，
<br>
<br>　　山中明月独相亲。客心淡泊偏宜静，吾道从容不厌贫。
<br>
<br>　　几度临风一回首，笑看华发及时新。
<br>
<br>　　卷467_25  「重赠张籍」牟融
<br>
<br>　　旧日仪容只宛然，笑谈不觉度流年。凡缘未了嗟无子，
<br>
<br>　　薄命能孤不怨天。一醉便同尘外客，百杯疑是酒中仙。
<br>
<br>　　人生随处堪为乐，管甚秋香满鬓边。
<br>
<br>　　卷467_26  「赠殷以道」牟融
<br>
<br>　　世路红尘懒步趋，长年结屋傍岩隅。独留乡井诚非隐，
<br>
<br>　　老向山林不自愚。肯信白圭终在璞，谁怜沧海竟遗珠。
<br>
<br>　　闲来抚景穷吟处，尊酒临风不自娱。
<br>
<br>　　卷467_27  「翁母些」牟融
<br>
<br>　　满头华发向人垂，长逝音容迥莫追。先垄每怀风木夜，
<br>
<br>　　画堂无复彩衣时。停车遥望孤云影，翘首惊看吊鹤悲。
<br>
<br>　　独有贤人崇孝义，伤心共咏蓼莪诗。
<br>
<br>　　卷467_28  「题山庄」牟融
<br>
<br>　　萝屋萧萧事事幽，临风搔首远凝眸。东园松菊存遗业，
<br>
<br>　　晚景桑榆乐旧游。吟对清尊江上月，笑谈华发镜中秋。
<br>
<br>　　床头浊酒时时漉，上客相过一任留。
<br>
<br>　　卷467_29  「沈存尚林亭夜宴」牟融
<br>
<br>　　草堂寂寂景偏幽，到此令人一纵眸。松菊寒香三径晚，
<br>
<br>　　桑榆烟景两淮秋。近山红叶堆林屋，隔浦青帘拂画楼。
<br>
<br>　　终日忘情能自乐，清尊应得遣闲愁。
<br>
<br>　　卷467_30  「题孙君山亭」牟融
<br>
<br>　　长年乐道远尘氛，静筑藏修学隐沦。吟对琴樽庭下月，
<br>
<br>　　笑看花木槛前春。闲来欲著登山屐，醉里还披漉酒巾。
<br>
<br>　　林壑能忘轩冕贵，白云黄鹤好相亲。
<br>
<br>　　卷467_31  「题徐俞山居」牟融
<br>
<br>　　青山重叠巧裁攒，引水流泉夜激湍。岚锁岩扉清昼暝，
<br>
<br>　　云归松壑翠阴寒。不因李相门前见，曾向袁生画里看。
<br>
<br>　　老我不堪诗思杳，几回吟倚曲栏干。
<br>
<br>　　卷467_32  「送范启东还京」牟融
<br>
<br>　　萧萧行李上征鞍，满目离情欲去难。客里故人尊酒别，
<br>
<br>　　天涯游子弊裘寒。官桥杨柳和愁折，驿路梅花带雪看。
<br>
<br>　　重到京华旧游处，春风佳丽好盘桓。
<br>
<br>　　卷467_33  「楼城叙别」牟融
<br>
<br>　　故人为客上神州，倾盖相逢感昔游。屈指年华嗟远别，
<br>
<br>　　对床风雨话离愁。清樽不负花前约，白发惊看镜里秋。
<br>
<br>　　此际那堪重分手，绿波芳草暂停舟。
<br>
<br>　　卷467_34  「写意二首」牟融
<br>
<br>　　寂寥荒馆闭闲门，苔径阴阴屐少痕。白发颠狂尘梦断，
<br>
<br>　　青毡泠落客心存。高山流水琴三弄，明月清风酒一樽。
<br>
<br>　　醉后曲肱林下卧，此生荣辱不须论。
<br>
<br>　　萧萧华发满头生，深远蓬门倦送迎。独喜冥心无外慕，
<br>
<br>　　自怜知命不求荣。闲情欲赋思陶令。卧病何人问马卿。
<br>
<br>　　林下贫居甘困守，尽教城市不知名。
<br>
<br>　　卷467_35  「赠浙西李相公」牟融
<br>
<br>　　长庚烈烈独遥天，盛世应知降谪仙。月里昔曾分兔药，
<br>
<br>　　人间今喜得椿年。文章政事追先达，冠盖声华羡昔贤。
<br>
<br>　　尊酒与君称寿毕，春风入醉绮罗筵。
<br>
<br>　　卷467_36  「天台」牟融
<br>
<br>　　碧溪流水泛桃花，树绕天台迥不赊。洞里无尘通客境，
<br>
<br>　　人间有路入仙家。鸡鸣犬吠三山近，草静云和一径斜。
<br>
<br>　　此地不知何处去，暂留琼卧烟霞。
<br>
<br>　　卷467_37  「送陈衡」牟融
<br>
<br>　　秋江烟景晚苍苍，江上离人促去航。千里一官嗟独往，
<br>
<br>　　十年双鬓付三霜。云迷楼曲亲庭远，梦绕通山客路长。
<br>
<br>　　不必临风悲冷落，古来白首尚为郎。
<br>
<br>　　卷467_38  「送沈翔」牟融
<br>
<br>　　江上西风一棹归，故人此别会应稀。清朝尽道无遗逸，
<br>
<br>　　当路谁曾访少微。谩有才华嗟未达，闲寻鸥鸟暂忘机。
<br>
<br>　　临岐不用空惆怅，未必新丰老布衣。
<br>
<br>　　卷467_39  「过蠡湖」牟融
<br>
<br>　　东湖烟水浩漫漫，湘浦秋声入夜寒。风外暗香飘落粉，
<br>
<br>　　月中清影舞离鸾。多情袁尹频移席，有道乔仙独倚阑。
<br>
<br>　　几度篝帘相对处，无边诗思到吟坛。
<br>
<br>　　卷467_40  「登环翠楼」牟融
<br>
<br>　　山中地僻好藏修，寂寂幽居架小楼。云树四围当户暝，
<br>
<br>　　烟岚一带隔帘浮。举杯对月邀诗兴，抚景令人豁醉眸。
<br>
<br>　　我亦人间肥遁客，也将踪迹寄林丘。
<br>
<br>　　卷467_41  「游淮云寺」牟融
<br>
<br>　　白云深锁沃州山，冠盖登临众仰攀。松径风清闻鹤唳，
<br>
<br>　　昙花香暝见僧还。玄机隐隐应难觉，尘事悠悠了不关。
<br>
<br>　　兴尽凡缘因未晚，裴回依旧到人间。
<br>
<br>　　卷467_42  「游报本寺」牟融
<br>
<br>　　山房寂寂荜门开，此日相期社友来。雅兴共寻方外乐，
<br>
<br>　　新诗争羡郢中才。茶烟袅袅笼禅榻，竹影萧萧扫径苔。
<br>
<br>　　醉后不知明月上，狂歌直到夜深回。
<br>
<br>　　了然尘事不相关，锡杖时时独看山。白发任教双鬓改，
<br>
<br>　　黄金难买一生闲。不留活计存囊底，赢得诗名满世间。
<br>
<br>　　自笑微躯长碌碌，几时来此学无还。
<br>
<br>　　卷467_43  「题陈侯竹亭」牟融
<br>
<br>　　曾向幽亭一榻分，清风满座绝尘氛。丹山凤泣钩帘听，
<br>
<br>　　沧海龙吟对酒闻。漠漠暝阴笼砌月，盈盈寒翠动湘云。
<br>
<br>　　岁寒高节谁能识，独有王猷爱此君。
<br>
<br>　　卷467_44  「送报本寺分韵得通字」牟融
<br>
<br>　　几度乘闲谒梵宫，此郎声价重江东。贵侯知重曾忘势，
<br>
<br>　　闲客频来也悟空。满地新蔬和雨绿，半林残叶带霜红。
<br>
<br>　　□□□□□□□，□□□□□□□。
<br>
<br>　　卷467_45  「寄永平友人」牟融
<br>
<br>　　故人千里隔天涯，几度临风动远思。贾谊上书曾伏阙，
<br>
<br>　　仲舒陈策欲匡时。高风落落谁同调，往事悠悠我独悲。
<br>
<br>　　何日归来话畴昔，一樽重叙旧襟期。
<br>
<br>　　朔风猎猎惨寒沙，关月寥寥咽暮笳。放逐一心终去国，
<br>
<br>　　驱驰千里未还家。青蝇点玉原非病，沧海遗珠世所嗟。
<br>
<br>　　直道未容淹屈久，暂劳踪迹寄天涯。
<br>
<br>　　卷467_46  「陈使君山庄」牟融
<br>
<br>　　新卜幽居地自偏，士林争羡使君贤。数椽潇洒临溪屋，
<br>
<br>　　十亩膏腴附郭田。流水断桥芳草路，淡烟疏雨落花天。
<br>
<br>　　秋成准拟重来此，沉醉何妨一榻眠。
<br>
<br>　　卷467_47  「题寺壁」牟融
<br>
<br>　　僧家胜景瞰平川，雾重岚深马不前。宛转数声花外鸟，
<br>
<br>　　往来几叶渡头船。青山远隔红尘路，碧殿深笼绿树烟。
<br>
<br>　　闻道此中堪遁迹，肯容一榻学逃禅。
<br>
<br>　　卷467_48  「送徐浩」牟融
<br>
<br>　　渡口潮平促去舟，莫辞尊酒暂相留。弟兄聚散云边雁，
<br>
<br>　　踪迹浮沉水上鸥。千里好山青入楚，几家深树碧藏楼。
<br>
<br>　　知君此去情偏切，堂上椿萱雪满头。
<br>
<br>　　卷467_49  「谢惠剑」牟融
<br>
<br>　　感君三尺铁，挥攉鬼神惊。浩气中心发，雄风两腋生。
<br>
<br>　　犬戎从此灭，巢穴不时平。万里横行去，封侯赖有成。
<br>
<br>　　卷467_50  「送僧」牟融
<br>
<br>　　梵王生别思，之子事遐征。烟水浮杯渡，云山只履行。
<br>
<br>　　三生尘梦醒，一锡衲衣轻。此去家林近，飘飘物外情。
<br>
<br>　　卷467_51  「送友人」牟融
<br>
<br>　　有客棹扁舟，相逢不暂留。衣冠重文物，诗酒足风流。
<br>
<br>　　官路生归兴，家林想旧游。临岐分手后，乘月过苏州。
<br>
<br>　　卷467_52  「题朱庆馀闲居四首」牟融
<br>
<br>　　潇洒藏修处，琴书与画图。白丁门外远，俗子眼前无。
<br>
<br>　　楚楚临轩竹，青青映水蒲。道人能爱静，诸事近清枯。
<br>
<br>　　尽日衡门闭，苍苔一径新。客心非厌静，悟道不忧贫。
<br>
<br>　　白屋悬尘榻，清樽忆故人。近来疏懒甚，诗债后吟身。
<br>
<br>　　闲客幽栖处，潇然一草庐。路通元亮宅，门对子云居。
<br>
<br>　　按剑心犹壮，琴书乐有馀。黄金都散尽，收得邺侯书。
<br>
<br>　　寂寥荒馆下，投老欲何为。草色凝陈榻，书声出董帷。
<br>
<br>　　闲云长作伴，归鹤独相随。才薄知无用，安贫不自危。
<br>
<br>　　卷467_53  「寄张源」牟融
<br>
<br>　　咫尺西江路，悲欢暂莫闻。青年俱未达，白社独离群。
<br>
<br>　　曲径荒秋草，衡茅掩夕曛。相思不相见，愁绝赋停云。
<br>
<br>　　卷467_54  「题竹」牟融
<br>
<br>　　潇洒碧玉枝，清风追晋贤。数点渭川雨，一缕湘江烟。
<br>
<br>　　不见凤凰尾，谁识珊瑚鞭。柯亭丁相遇，惊听奏钧天。
<br>
<br>　　卷467_55  「有感」牟融
<br>
<br>　　盛世嗟沉伏，中情怏未舒。途穷悲阮籍，病久忆相如。
<br>
<br>　　无客空尘榻，闲门闭草庐。不胜岑绝处，高卧半床书。
<br>
<br>　　卷467_56  「题山房壁」牟融
<br>
<br>　　珠林春寂寂，宝地夜沉沉。玄奥凝神久，禅机入妙深。
<br>
<br>　　参同大块理，窥测至人心。定处波罗蜜，须从物外寻。
<br>
<br>　　卷467_57  「访请上人」牟融
<br>
<br>　　曲径绕丛林，钟声杂梵音。松风吹定衲，萝月照禅心。
<br>
<br>　　抚景吟行远，谈玄入悟深。不能尘鞅脱，聊复一登临。
<br>
<br>　　卷467_58  「送范启东」牟融
<br>
<br>　　杨柳春江上，东风一棹轻。行囊归客兴，尊酒故人情。
<br>
<br>　　画史名当代，声华重两京。临岐分手处，无奈别离生。
<br>
<br>　　卷467_59  「客中作」牟融
<br>
<br>　　十年江汉客，几度帝京游。迹比风前叶，身如水上鸥。
<br>
<br>　　醉吟愁里月，羞对镜中秋。怅望频回首，西风忆故丘。
<br>
<br>　　卷467_60  「赠韩」牟融
<br>
<br>　　京国久知名，江河近识荆。不辞今日醉，便有故人情。
<br>
<br>　　细雨孤鸿远，西风一棹轻。暂时分手去，应不负诗盟。
<br>
<br>　　卷467_61  「禁烟作」牟融
<br>
<br>　　柳拖金缕拂朱栏，花扑香尘满绣鞍。
<br>
<br>　　尊酒临风酬令节，越罗衣薄觉春寒。
<br>
<br>　　卷467_62  「闽中回」牟融
<br>
<br>　　帆影随风过富阳，橹声摇月下钱塘。
<br>
<br>　　千山积雪凝寒碧，梦入枫宸绕御床。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
