<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷七十二
<br>
<br>　　卷72_1  「晦日置酒林亭」高正臣
<br>
<br>　　正月符嘉节，三春玩物华。忘怀寄尊酒，陶性狎山家。
<br>
<br>　　柳翠含烟叶，梅芳带雪花。光阴不相借，迟迟落景斜。
<br>
<br>　　卷72_2  「晦日重宴」高正臣
<br>
<br>　　芳辰重游衍，乘景共追随。班荆陪旧识，倾盖得新知。
<br>
<br>　　水叶分莲沼，风花落柳枝。自符河朔趣，宁羡高阳池。
<br>
<br>　　卷72_3  「晦日宴高氏林亭」崔知贤
<br>
<br>　　上月河阳地，芳辰景物华。绵蛮变时鸟，照曜起春霞。
<br>
<br>　　柳摇风处色，梅散日前花。淹留洛城晚，歌吹石崇家。
<br>
<br>　　卷72_4  「上元夜效小庾体」崔知贤
<br>
<br>　　今夜启城，结伴戏芳春。鼓声撩乱动，风光触处新。
<br>
<br>　　月下多游骑，灯前饶看人。欢乐无穷已，歌舞达明晨。
<br>
<br>　　卷72_5  「三月三日宴王明府山亭（得鱼字）」崔知贤
<br>
<br>　　京洛皇居，芳禊春馀。影媚元巳，和风上除。云开翠，
<br>
<br>　　水骛鲜居。林渚萦映，烟霞卷舒。花飘粉蝶，藻跃文鱼。
<br>
<br>　　沿波式宴，其乐只且。
<br>
<br>　　卷72_6  「三月三日宴王明府山亭（得郊字）」席元明
<br>
<br>　　日惟上巳，时亨有巢。中尊引桂，芳筵藉茅。书僮橐笔，
<br>
<br>　　膳夫行洹Ｑ迢万雉，花明四郊。沼O白带，山花紫苞。
<br>
<br>　　同人聚饮，千载神交。
<br>
<br>　　卷72_7  「晦日宴高氏林亭」韩仲宣
<br>
<br>　　欲知行有乐，芳尊对物华。地接安仁县，园是季伦家。
<br>
<br>　　柳处云疑叶，梅间雪似花。日落归途远，留兴伴烟霞。
<br>
<br>　　卷72_8  「晦日重宴」韩仲宣
<br>
<br>　　凤苑先吹晚，龙楼夕照披。陈遵已投辖，山公正坐池。
<br>
<br>　　落日催金奏，飞霞送玉卮。此时陪绮席，不醉欲何为。
<br>
<br>　　卷72_9  「上元夜效小庾体」韩仲宣
<br>
<br>　　他乡月夜人，相伴看灯轮。光随九华出，影共百枝新。
<br>
<br>　　歌钟盛北里，车马沸南邻。今宵何处好，惟有洛城春。
<br>
<br>　　卷72_10  「三月三日宴王明府山亭（得花字）」韩仲宣
<br>
<br>　　河滨上巳，洛I春华。碧池涵日，翠谐蜗肌９荡瓜噶，
<br>
<br>　　岸拥平沙。歌莺响树，舞蝶惊花。云浮宝马，水韵香车。
<br>
<br>　　熟记行乐，淹留景斜。
<br>
<br>　　卷72_11  「晦日宴高氏林亭」周彦昭
<br>
<br>　　胜地临鸡浦，高会偶龙池。御柳惊春色，仙筇掩月华。
<br>
<br>　　门邀千里驭，杯泛九光霞。日落山亭晚，雷送七香车。
<br>
<br>　　卷72_12  「晦日宴高氏林亭」高球
<br>
<br>　　温洛年光早，皇州景望华。连镳寻上路，乘兴入山家。
<br>
<br>　　轻苔网危石，春水架平沙。赏极林塘暮，处处起烟霞。
<br>
<br>　　卷72_13  「三月三日宴王明府山亭（得烟字）」高球
<br>
<br>　　洛城春禊，元巳芳年。季伦园里，逸少亭前。曲中举白，
<br>
<br>　　谈际生玄。陆离轩盖，凄清管弦。萍疏波荡，柳弱风牵。
<br>
<br>　　未淹欢趣，林溪夕烟。
<br>
<br>　　卷72_14  「晦日宴高氏林亭」弓嗣初
<br>
<br>　　上序春晖丽，中园物候华。高才盛文雅，逸兴满烟霞。
<br>
<br>　　参差金谷树，皎镜碧塘沙。萧散林亭晚，倒载欲还家。
<br>
<br>　　卷72_15  「晦日重宴」弓嗣初
<br>
<br>　　年华蔼芳隰，春溜满新池。促赏依三友，延欢寄一卮。
<br>
<br>　　鸟声随管变，花影逐风移。行乐方无极，淹留惜晚曦。
<br>
<br>　　卷72_16  「三月三日宴王明府山亭（得哉字）」高瑾
<br>
<br>　　暮春元巳，春服初裁。童冠八九，于洛之隈。
<br>
<br>　　河堤草变，巩树花开。逸人谈发，仙御舟来。
<br>
<br>　　间关黄鸟，丹腮。乐饮命席，优哉悠哉。
<br>
<br>　　卷72_17  「晦日宴高氏林亭」高瑾
<br>
<br>　　试入山亭望，言是石崇家。二月风光起，三春桃李华。
<br>
<br>　　莺吟上乔木，雁往息平沙。相看会取醉，宁知还路赊。
<br>
<br>　　卷72_18  「晦日重宴」高瑾
<br>
<br>　　忽闻莺响谷，于此命相知。正开彭泽酒，来向高阳池。
<br>
<br>　　柳叶风前弱，梅花影处危。赏洽林亭晚，落照下参差。
<br>
<br>　　卷72_19  「上元夜效小庾体」高瑾
<br>
<br>　　初年三五夜，相知一两人。连镳出巷口，飞毂下池_.
<br>
<br>　　灯光恰似月，人面并如春。遨游终未已，相欢待日轮。
<br>
<br>　　卷72_20  「晦日宴高氏林亭」王茂时
<br>
<br>　　践胜寻良会，乘春玩物华。还随张放友，来向石崇家。
<br>
<br>　　止水分岩镜，闲庭枕浦沙。未极林泉赏，参差落照斜。
<br>
<br>　　卷72_21  「晦日宴高氏林亭」徐皓
<br>
<br>　　绮筵乘暇景，琼醑对年华。门多金埒骑，路引璧人车。
<br>
<br>　　O早犹藏叶，梅残正落花。蔼蔼林亭晚，馀兴促流霞。
<br>
<br>　　卷72_22  「晦日宴高氏林亭」长孙正隐
<br>
<br>　　晦晚属烟霞，遨游重岁华。歌钟虽戚里，林薮是山家。
<br>
<br>　　细雨犹开日，深池不涨沙。淹留迷处所，岩岫几重花。
<br>
<br>　　卷72_23  「上元夜效小庾体同用春字」长孙正隐
<br>
<br>　　薄晚啸游人，车马乱驱尘。月光三五夜，灯焰一重春。
<br>
<br>　　烟云迷北阙，箫管识南邻。洛城终不闭，更出小平津。
<br>
<br>　　卷72_24  「晦日宴高氏林亭」高绍
<br>
<br>　　啸侣入山家，临春玩物华。葛弦调绿水，桂醑酌丹霞。
<br>
<br>　　岸柳开新叶，庭梅落早花。兴洽林亭晚，方还倒载车。
<br>
<br>　　卷72_25  「晦日宴高氏林亭」郎馀令
<br>
<br>　　三春休晦节，九谷泛年华。半晴馀细雨，全晚澹残霞。
<br>
<br>　　尊开疏竹叶，管应落梅花。兴阑相顾起，流水送香车。
<br>
<br>　　卷72_26  「晦日宴高氏林亭」陈嘉言
<br>
<br>　　公子申敬爱，携朋玩物华。人是平阳客，地即石崇家。
<br>
<br>　　水文生旧浦，风色满新花。日暮连归骑，长川照晚霞。
<br>
<br>　　卷72_27  「晦日重宴」陈嘉言
<br>
<br>　　高门引冠盖，下客抱支离。绮席珍羞满，文场翰藻ぁ
<br>
<br>　　q华雕上月，柳色蔼春池。日斜归戚里，连骑勒金羁。
<br>
<br>　　卷72_28  「上元夜效小庾体」陈嘉言
<br>
<br>　　今夜可怜春，河桥多丽人。宝马金为络，香车玉作轮。
<br>
<br>　　连手窥潘掾，分头看洛神。重城自不掩，出向小平津。
<br>
<br>　　卷72_29  「晦日宴高氏林亭」周彦晖
<br>
<br>　　砌q收晦魄，津柳竞年华。既狎忘筌友，方淹投辖车。
<br>
<br>　　绮筵回舞雪，琼醑泛流霞。云低上天晚，丝雨带风斜。
<br>
<br>　　卷72_30  「晦日重宴」周彦晖
<br>
<br>　　春华归柳树，俯景落q枝。置驿铜街右，开筵玉浦陲。
<br>
<br>　　林烟含障密，竹雨带珠危。兴阑巾倒戴，山公下习池。
<br>
<br>　　卷72_31  「晦日宴高氏林亭」高峤
<br>
<br>　　飞观写春望，开宴坐汀沙。积溜含苔色，晴空荡日华。
<br>
<br>　　歌入平阳第，舞对石崇家。莫虑能骑马，投辖自停车。
<br>
<br>　　卷72_32  「晦日重宴」高峤
<br>
<br>　　驾言寻凤侣，乘欢俯雁池。班荆逢旧识，斟桂喜深知。
<br>
<br>　　紫兰方出径，黄莺未啭枝。别有陶春日，青天云雾披。
<br>
<br>　　卷72_33  「晦日宴高氏林亭」刘友贤
<br>
<br>　　春来日渐赊，琴酒逐年华。欲向文通径，先游武子家。
<br>
<br>　　池碧新流满，岩红落照斜。兴阑情未尽，步步惜风花。
<br>
<br>　　卷72_34  「晦日宴高氏林亭」周思钧
<br>
<br>　　早春惊柳u，初晦掩q华。骑出平阳里，筵开卫尉家。
<br>
<br>　　竹影含云密，池纹带雨斜。重惜林亭晚，上路满烟霞。
<br>
<br>　　卷72_35  「晦日重宴」周思钧
<br>
<br>　　绮筵乘晦景，高宴下阳池。濯雨梅香散，含风柳色移。
<br>
<br>　　轻尘依扇落，流水入弦危。勿顾林亭晚，方欢云雾披。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
