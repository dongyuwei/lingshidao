<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百八十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百八十二
<br>
<br>　　卷782_1  「禁中春松」员南溟
<br>
<br>　　郁郁贞松树，阴阴在紫宸。葱茏偏近日，青翠更宜春。
<br>
<br>　　雅韵风来起，轻烟霁后新。叶深栖语鹤，枝亚拂朝臣。
<br>
<br>　　全节长依地，凌云欲致身。山苗荫不得，生植荷陶钧。
<br>
<br>　　卷782_2  「玉烛」员南溟
<br>
<br>　　历象v玑正，休征玉烛明。四时佳气满，五纬太阶平。
<br>
<br>　　律吕风光至，烟云瑞色呈。年和知岁稔，道泰喜秋成。
<br>
<br>　　寰海皇恩被，乾坤至化清。自怜同野老，帝力讵能名。
<br>
<br>　　卷782_3  「文宣王庙古松」李胄
<br>
<br>　　列植成均里，分行古庙前。阴森非一日，苍翠自何年。
<br>
<br>　　寒影烟霜暗，晨光枝叶妍。近檐阴更静，临砌色相鲜。
<br>
<br>　　每愧闻钟磬，多惭接豆笾。更宜教胄子，于此学贞坚。
<br>
<br>　　卷782_4  「华林园早梅」郑述诚
<br>
<br>　　晓日东楼路，林端见早梅。独凌寒气发，不逐众花开。
<br>
<br>　　素彩风前艳，韶光雪后催。蕊香沾紫陌，枝亚拂青苔。
<br>
<br>　　止渴曾为用，和羹旧有才。含情欲攀折，瞻望几裴回。
<br>
<br>　　卷782_5  「龙池春草」宋迪
<br>
<br>　　凤阙韶光遍，龙池草色匀。烟波全让绿，堤柳不争新。
<br>
<br>　　翻叶迎红日，飘香借白O.幽姿偏占暮，芳意欲留春。
<br>
<br>　　已胜生金埒，长思藉玉轮。翠华如见幸，正好及兹辰。
<br>
<br>　　卷782_6  「龙池春草」万俟造
<br>
<br>　　暖积龙池绿，晴连御苑春。迎风茎未偃，`露色犹新。
<br>
<br>　　苒苒分阶砌，离离杂荇O.细丛依远渚，疏影落轻沦。
<br>
<br>　　迟引萦花蝶，偏宜拾翠人。那怜献赋者，惆怅惜兹辰。
<br>
<br>　　卷782_7  「贡院楼北新栽小松」钱众仲
<br>
<br>　　爱此凌霜操，移来独占春。贞心初得地，劲节始依人。
<br>
<br>　　笼月烟犹薄，当轩色转新。枝低无宿羽，叶静不留尘。
<br>
<br>　　每与芝兰近，常惭雨露均。幸因逢顾盼，生植及兹辰。
<br>
<br>　　卷782_8  「玉壶冰」钱众仲
<br>
<br>　　冬律初阴结，寒冰贮玉壶。霜姿虽异禀，虹气亦相符。
<br>
<br>　　对月光宜并，临池影不孤。贞坚方共济，同处岂殊途。
<br>
<br>　　色莹连城璧，形分照乘珠。提携今在此，抱素节宁渝。
<br>
<br>　　卷782_9  「潘安仁戴星看河阳花发」吕敞
<br>
<br>　　行春潘令至，勤恤戴星光。为政宵忘寝，临人俗冀康。
<br>
<br>　　晓花迎径发，新蕊满城香。秀色沾轻露，鲜辉丽早阳。
<br>
<br>　　津桥见来往，空雾拂衣裳。桃李今无数，从兹愿比方。
<br>
<br>　　卷782_10  「龟兹闻莺」吕敞
<br>
<br>　　边树正参差，新莺复陆离。娇非胡俗变，啼是汉音移。
<br>
<br>　　绣羽花间覆，繁声风外吹。人言曾不辨，鸟语却相知。
<br>
<br>　　出谷情何寄，迁乔义取斯。今朝乡陌伴，几处坐高枝。
<br>
<br>　　卷782_11  「好鸟鸣高枝」郑衮
<br>
<br>　　养翮非无待，迁乔信自卑。影高迟日度，声远好风随。
<br>
<br>　　云拂千寻直，花催百啭奇。惊人时向晚，求友听应知。
<br>
<br>　　委质经三岁，先鸣在一枝。上林如可托，弱羽愿差池。
<br>
<br>　　卷782_12  「金谷园花发怀古」张公V
<br>
<br>　　今日春风至，花开石氏园。未全红艳折，半与素光翻。
<br>
<br>　　点缀疏林遍，微明古径繁。窥临莺欲语，寂寞李无言。
<br>
<br>　　谷变迷铺锦，台馀认树萱。川流人事共，千载竟谁论。
<br>
<br>　　卷782_13  「织鸟」张何
<br>
<br>　　季春三月里，戴胜下桑来。映日华冠动，迎风绣羽开。
<br>
<br>　　候惊蚕事晚，织向女工裁。旅宿依花定，轻飞绕树回。
<br>
<br>　　欲过高阁柳，更拂小庭梅。所寄一枝在，宁忧弋者猜。
<br>
<br>　　卷782_14  「出笼鹘」濮阳
<br>
<br>　　玉镞分花袖，金铃出彩笼。摇心长捧日，逸翰镇生风。
<br>
<br>　　一点青霄里，千声碧落中。星眸随狡兔，霜爪落飞鸿。
<br>
<br>　　每念提携力，常怀搏击功。以君能惠好，不敢没遥空。
<br>
<br>　　卷782_15  「试越裳贡白雉」王若岩
<br>
<br>　　素翟宛昭彰，遥遥自越裳。冰晴朝映日，玉羽夜含霜。
<br>
<br>　　岁月三年远，山川九泽长。来从碧海路，入见白云乡。
<br>
<br>　　作瑞兴周后，登歌美汉皇。朝天资孝理，惠化且无疆。
<br>
<br>　　卷782_16  「敕赐三相马」张随
<br>
<br>　　上苑骅骝出，中宫诏命传。九天班锡礼，三相代劳年。
<br>
<br>　　顾主声犹发，追风力正全。鸣珂龙阙下，喷玉凤池前。
<br>
<br>　　四足疑云灭，双瞳比镜悬。为因能致远，今日表求贤。
<br>
<br>　　卷782_17  「河中献捷」张随
<br>
<br>　　叛将忘恩久，王师不战通。凯歌千里内，喜气二仪中。
<br>
<br>　　寇尽条山下，兵回汉苑东。将军初执讯，明主欲论功。
<br>
<br>　　落日烟尘静，寒郊壁垒空。苍生幸无事，自此乐尧风。
<br>
<br>　　卷782_18  「天骥呈材」徐仁嗣
<br>
<br>　　至德符天道，龙媒应圣明。追风奇质异，喷玉彩毛轻。
<br>
<br>　　躞蹀形难状，连拳势乍呈。效材矜逸态，绝影表殊名。
<br>
<br>　　岐路宁辞远，关山岂惮行。盐车虽不驾，今日亦长鸣。
<br>
<br>　　卷782_19  「天骥呈材」卢征
<br>
<br>　　异产应尧年，龙媒顺制牵。权奇初得地，躞蹀欲行天。
<br>
<br>　　讵假调金埒，宁须动玉鞭。嘶风深有恋，逐日定无前。
<br>
<br>　　周满夸常驭，燕昭恨不传。应知流赭汗，来自海西偏。
<br>
<br>　　卷782_20  「雪夜听猿吟」顾伟
<br>
<br>　　寒岩飞暮雪，绝壁夜猿吟。历历和群雁，寥寥思客心。
<br>
<br>　　绕枝犹避箭，过岭却投林。风冷声偏苦，山寒响更深。
<br>
<br>　　听时无有定，静里固难寻。一宿扶桑月，聊看怀好音。
<br>
<br>　　卷782_21  「寒蝉树」沈鹏
<br>
<br>　　一叶初飞日，寒蝉益易惊。入林惭织细，依树愧身轻。
<br>
<br>　　大干时容息，乔枝或借鸣。心由饮露静，响为逐风清。
<br>
<br>　　忝有翩Q分，应怜G唳声。不知微薄影，早晚挂q缨。
<br>
<br>　　卷782_22  「临川羡鱼」薛少殷
<br>
<br>　　曾是归家客，今年且未旋。游鳞方有待，织网岂能捐。
<br>
<br>　　向水烟波夕，吟风岁月迁。莓苔生古岸，葭I变清川。
<br>
<br>　　不逐沧波叟，还宗内外篇。良辰难自掷，此日愿忘筌。
<br>
<br>　　卷782_23  「临川羡鱼」张元正
<br>
<br>　　有客百愁侵，求鱼正在今。广川何渺漫，高岸几登临。
<br>
<br>　　风水宁相阻，烟霞岂惮深。不应同逐鹿，讵肯比从禽。
<br>
<br>　　结网非无力，忘筌自有心。永存芳饵在，伫立思沈沈。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
