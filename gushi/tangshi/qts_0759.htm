<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百五十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百五十九
<br>
<br>　　卷759_1  「杜鹃花」成彦雄
<br>
<br>　　杜鹃花与鸟，怨艳两何赊。疑是口中血，滴成枝上花。
<br>
<br>　　一声寒食夜，数朵野僧家。谢豹出不出，日迟迟又斜。
<br>
<br>　　卷759_2  「江上枫」成彦雄
<br>
<br>　　江枫自蓊郁，不竞松筠力。一叶落渔家，残阳带秋色。
<br>
<br>　　卷759_3  「夜夜曲」成彦雄
<br>
<br>　　自从君去夜，锦幌孤兰麝。欹枕对银缸，秦筝绿窗下。
<br>
<br>　　卷759_4  「村行」成彦雄
<br>
<br>　　暧暧村烟暮，牧童出深坞。骑牛不顾人，吹笛寻山去。
<br>
<br>　　卷759_5  「煎茶」成彦雄
<br>
<br>　　岳寺春深睡起时，虎跑泉畔思迟迟。
<br>
<br>　　蜀茶倩个云僧碾，自拾枯松三四枝。
<br>
<br>　　卷759_6  「松」成彦雄
<br>
<br>　　大夫名价古今闻，盘屈孤贞更出群。
<br>
<br>　　将谓岭头闲得了，夕阳犹挂数枝云。
<br>
<br>　　卷759_7  「新燕」成彦雄
<br>
<br>　　才离海岛宿江滨，应梦笙歌作近邻。
<br>
<br>　　减省雕梁并头语，画堂中有未归人。
<br>
<br>　　卷759_8  「会友不至」成彦雄
<br>
<br>　　王孙还是负佳期，玉马追游日渐西。
<br>
<br>　　独上郊原人不见，鹧鸪飞过落花溪。
<br>
<br>　　卷759_9  「惜花」成彦雄
<br>
<br>　　忘餐为恋满枝红，锦障频移护晚风。
<br>
<br>　　客散酒酣归未得，栏边独立月明中。
<br>
<br>　　卷759_10  「中秋月」成彦雄
<br>
<br>　　王母妆成镜未收，倚栏人在水精楼。
<br>
<br>　　笙歌莫占清光尽，留与溪翁一钓舟。
<br>
<br>　　卷759_11  「暮春日宴溪亭」成彦雄
<br>
<br>　　寒食寻芳游不足，溪亭还醉绿杨烟。
<br>
<br>　　谁家花落临流树，数片残红到槛前。
<br>
<br>　　卷759_12  「晓」成彦雄
<br>
<br>　　列宿回元朝北极，爽神露滴楼台。
<br>
<br>　　佳人卷箔临阶砌，笑指庭花昨夜开。
<br>
<br>　　卷759_13  「夕」成彦雄
<br>
<br>　　台榭沈沈禁漏初，麝烟红蜡透虾须。
<br>
<br>　　雕笼鹦鹉将栖宿，不许鸦鬟转辘轳。
<br>
<br>　　卷759_14  「露」成彦雄
<br>
<br>　　银河昨夜降醍醐，洒遍坤维万象苏。
<br>
<br>　　疑是鲛人曾泣处，满池荷叶捧真珠。
<br>
<br>　　卷759_15  「游紫阳宫」成彦雄
<br>
<br>　　古殿烟霞簇画屏，直疑踪迹到蓬瀛。
<br>
<br>　　碧桃满地眠花鹿，深院松窗捣药声。
<br>
<br>　　卷759_16  「除夜」成彦雄
<br>
<br>　　铜龙看却送春来，莫惜颠狂酒百杯。
<br>
<br>　　吟鬓就中专拟白，那堪更被二更催。
<br>
<br>　　卷759_17  「元日」成彦雄
<br>
<br>　　戴星先捧祝尧觞，镜里堪惊两鬓霜。
<br>
<br>　　好是灯前偷失笑，屠苏应不得先尝。
<br>
<br>　　卷759_18  「寒夜吟」成彦雄
<br>
<br>　　洞房脉脉寒宵永，烛影香消金凤冷。
<br>
<br>　　i儿睡魇唤不醒，满窗扑落银蟾影。
<br>
<br>　　卷759_19  「柳枝辞九首」成彦雄
<br>
<br>　　轻笼小径近谁家，玉马追风翠影斜。
<br>
<br>　　爱把长条恼公子，惹他头上海棠花。
<br>
<br>　　鹅黄剪出小花钿，缀上芳枝色转鲜。
<br>
<br>　　饮散无人收拾得，月明阶下伴秋千。
<br>
<br>　　东君爱惜与先春，草泽无人处也新。
<br>
<br>　　委嘱露华并细雨，莫教迟日惹风尘。
<br>
<br>　　句践初迎西子年，琉璃为帚扫溪烟。
<br>
<br>　　至今不改当时色，留与王孙系酒船。
<br>
<br>　　绿杨移傍小亭栽，便拥烟拨不开。
<br>
<br>　　谁把金刀为删掠，放教明月入窗来。
<br>
<br>　　远接关河高接云，雨馀洗出半天津。
<br>
<br>　　牡丹不用相轻薄，自有清阴覆得人。
<br>
<br>　　掩映莺花媚有馀，风流才调比应无。
<br>
<br>　　朝朝奉御临池上，不羡青松拜大夫。
<br>
<br>　　王孙宴罢曲江池，折取春光伴醉归。
<br>
<br>　　怪得美人争斗乞，要他翠染罗衣。
<br>
<br>　　残照林梢袅数枝，能招醉客上金堤。
<br>
<br>　　马娇如练缨如火，瑟瑟阴中步步嘶。
<br>
<br>　　卷759_20  「句」成彦雄
<br>
<br>　　莎草放茵深护砌，海榴喷火巧横墙。
<br>
<br>　　纹鳞引子跳银海，紫燕呼雏语画梁。（见《吟窗杂录》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
