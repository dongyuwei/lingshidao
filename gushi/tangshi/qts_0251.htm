<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百五十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百五十一
<br>
<br>　　卷251_1  「代宛转歌二首」刘方平
<br>
<br>　　星参差，明月二八灯五枝。黄鹤瑶琴将别去，
<br>
<br>　　芙蓉羽帐惜空垂。歌宛转，宛转恨无穷。愿为潮与浪，
<br>
<br>　　俱起碧流中。
<br>
<br>　　晓将近，黄姑织女银河尽。九华锦衾无复情，
<br>
<br>　　千金宝镜谁能引。歌宛转，宛转伤别离。愿作杨与柳，
<br>
<br>　　同向玉窗垂。
<br>
<br>　　卷251_2  「乌栖曲二首」刘方平
<br>
<br>　　蛾眉曼脸倾城国，鸣环动佩新相识。
<br>
<br>　　银汉斜临白玉堂，芙蓉行障掩灯光。
<br>
<br>　　画舸双艚锦为缆，芙蓉花发莲叶暗。
<br>
<br>　　门前月色映横塘，感郎中夜度潇湘。
<br>
<br>　　卷251_3  「巫山高」刘方平
<br>
<br>　　楚国巫山秀，清猿日夜啼。万重春树合，十二碧峰齐。
<br>
<br>　　峡出朝云下，江来暮雨西。阳台归路直，不畏向家迷。
<br>
<br>　　卷251_4  「巫山神女」刘方平
<br>
<br>　　神女藏难识，巫山秀莫群。今宵为大雨，昨日作孤云。
<br>
<br>　　散漫愁巴峡，徘徊恋楚君。先王为立庙，春树几氛氲。
<br>
<br>　　卷251_5  「梅花落」刘方平
<br>
<br>　　新岁芳梅树，繁花四面同。春风吹渐落，一夜几枝空。
<br>
<br>　　少妇今如此，长城恨不穷。莫将辽海雪，来比后庭中。
<br>
<br>　　卷251_6  「铜雀妓」刘方平
<br>
<br>　　遗令奉君王，苟昵恳蛔薄Ｋ暌屏晔魃，恩在舞衣香。
<br>
<br>　　玉座生秋气，铜台下夕阳。泪痕沾井干，舞袖为谁长。
<br>
<br>　　卷251_7  「秋夜思（一作淮上秋夜）」刘方平
<br>
<br>　　旅梦何时尽，征途望每赊。晚秋淮上水，新月楚人家。
<br>
<br>　　猿啸空山近，鸿飞极浦斜。明朝南岸去，言折桂枝花。
<br>
<br>　　卷251_8  「秋夜泛舟」刘方平
<br>
<br>　　林塘夜发舟，虫响荻飕飕。万影皆因月，千声各为秋。
<br>
<br>　　岁华空复晚，乡思不堪愁。西北浮云外，伊川何处流。
<br>
<br>　　卷251_9  「折杨枝」刘方平
<br>
<br>　　官渡初杨柳，风来亦动摇。武昌行路好，应为最长条。
<br>
<br>　　叶映黄鹂夕，花繁白雪朝。年年攀折意，流恨入纤腰。
<br>
<br>　　卷251_10  「班婕妤（一作婕妤怨）」刘方平
<br>
<br>　　夕殿别君王，宫深月似霜。人幽在长信，萤出向昭阳。
<br>
<br>　　露藕炖际，秋凋碧树伤。惟当合欢扇，从此箧中藏。
<br>
<br>　　卷251_11  「新春」刘方平
<br>
<br>　　南陌春风早，东邻曙色斜。一花开楚国，双燕入卢家。
<br>
<br>　　眠罢梳云髻，妆成上锦车。谁知如昔日，更浣越溪纱。
<br>
<br>　　卷251_12  「寄严八判官」刘方平
<br>
<br>　　洛阳新月动秋砧，瀚海沙场天半阴。出塞能全仲叔策，
<br>
<br>　　安亲更切老莱心。汉家宫里风云晓，羌笛声中雨雪深。
<br>
<br>　　怀袖未传三岁字，相思空作陇头吟。
<br>
<br>　　卷251_13  「秋夜寄皇甫冉郑丰」刘方平
<br>
<br>　　洛阳清夜白云归，城里长河列宿稀。秋后见飞千里雁，
<br>
<br>　　月中闻捣万家衣。长怜西雍青门道，久别东吴黄鹄矶。
<br>
<br>　　借问客书何所寄，用心不啻两乡违。
<br>
<br>　　卷251_14  「寄陇右严判官」刘方平
<br>
<br>　　副相西征重，苍生属望晨。还同周薄伐，不取汉和亲。
<br>
<br>　　虏阵摧枯易，王师决胜频。高旗临鼓角，太白静风尘。
<br>
<br>　　赤狄争归化，青羌已请臣。遥传阃外美，盛选幕中宾。
<br>
<br>　　玉剑光初发，冰壶色自真。忠贞期报主，章服岂荣身。
<br>
<br>　　边草含风绿，征鸿过月新。胡笳长出塞，陇水半归秦。
<br>
<br>　　绝漠多来往，连年厌苦辛。路经西汉雪，家掷后园春。
<br>
<br>　　谁念烟云里，深居汝颍滨。一丛黄菊地，九日白衣人。
<br>
<br>　　松叶疏开岭，桃花密映津。缣书若有寄，为访许由邻。
<br>
<br>　　卷251_15  「拟娼楼节怨」刘方平
<br>
<br>　　上苑离离莺度，昆明幂幂蒲生。
<br>
<br>　　时光春华可惜，何须对镜含情。
<br>
<br>　　卷251_16  「采莲曲」刘方平
<br>
<br>　　落日晴江里，荆歌艳楚腰。采莲从小惯，十五即乘潮。
<br>
<br>　　卷251_17  「长信宫」刘方平
<br>
<br>　　梦里君王近，宫中河汉高。秋风能再热，团扇不辞劳。
<br>
<br>　　卷251_18  「京兆眉」刘方平
<br>
<br>　　新作蛾眉样，谁将月里同。有来凡几日，相效满城中。
<br>
<br>　　卷251_19  「春雪」刘方平
<br>
<br>　　飞雪带春风，裴回乱绕空。君看似花处，偏在洛阳东。
<br>
<br>　　卷251_20  「望夫石」刘方平
<br>
<br>　　佳人成古石，藓驳覆花黄。犹有春山杏，枝枝似薄妆。
<br>
<br>　　卷251_21  「送别」刘方平
<br>
<br>　　华亭霁色满今朝，云里樯竿去转遥。
<br>
<br>　　莫怪山前深复浅，清淮一日两回潮。
<br>
<br>　　卷251_22  「夜月」刘方平
<br>
<br>　　更深月色半人家，北斗阑干南斗斜。
<br>
<br>　　今夜偏知春气暖，虫声新透绿窗纱。
<br>
<br>　　卷251_23  「春怨」刘方平
<br>
<br>　　纱窗日落渐黄昏，金屋无人见泪痕。
<br>
<br>　　寂寞空庭春欲晚，梨花满地不开门。
<br>
<br>　　卷251_24  「代春怨」刘方平
<br>
<br>　　朝日残莺伴妾啼，开帘只见草萋萋。
<br>
<br>　　庭前时有东风入，杨柳千条尽向西。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
