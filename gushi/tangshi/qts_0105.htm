<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百零五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百零五
<br>
<br>　　卷105_1  「奉和九月九日登慈恩寺浮图应制」辛替否
<br>
<br>　　洪慈均动植，至德俯深玄。出豫从初地，登高适梵天。
<br>
<br>　　白云飞御藻，慧日暖皇编。别有秋原藿，长倾雨露缘。
<br>
<br>　　卷105_2  「奉和九月九日登慈恩寺浮图应制」王景
<br>
<br>　　玉辇移中禁，珠梯览四禅。重阶清汉接，飞窦紫霄悬。
<br>
<br>　　缀叶披天藻，吹花散御筵。无因銮跸暇，俱舞鹤林前。
<br>
<br>　　卷105_3  「奉和九月九日登慈恩寺浮图应制」毕乾泰
<br>
<br>　　鹦林花塔启，凤辇顺时游。重九昭皇庆，大千扬帝休。
<br>
<br>　　耆A妙法阐，王舍睿文流。至德覃无极，小臣歌讵酬。
<br>
<br>　　卷105_4  「奉和九月九日登慈恩寺浮图应制」L瞻
<br>
<br>　　扈跸游玄地，陪仙瞰紫微。似迈铢衣劫，将同羽化飞。
<br>
<br>　　雕戈秋日丽，宝剑晓霜霏。献觞乘菊序，长愿奉天晖。
<br>
<br>　　卷105_5  「奉和九月九日登慈恩寺浮图应制」樊忱
<br>
<br>　　净境重阳节，仙游万乘来。插萸登鹫岭，把菊坐蜂台。
<br>
<br>　　十地祥云合，三天瑞景开。秋风词更远，窃\乐康哉。
<br>
<br>　　卷105_6  「奉和九月九日登慈恩寺浮图应制」孙
<br>
<br>　　应节萸房满，初寒菊圃新。龙旗焕辰极，凤驾俨香。
<br>
<br>　　莲井偏宜夏，梅梁更若春。一忻陪雁塔，还似得天身。
<br>
<br>　　卷105_7  「奉和九月九日登慈恩寺浮图应制」李从远
<br>
<br>　　九月从时豫，三乘为法开。中霄日天子，半座宝如来。
<br>
<br>　　摘果珠盘献，攀萸玉辇回。愿将尘露点，遥奉光明台。
<br>
<br>　　卷105_8  「奉和九月九日登慈恩寺浮图应制」周利用
<br>
<br>　　山豫乘金节，飞文焕日宫。萸房开圣酒，杏苑被玄功。
<br>
<br>　　塔向三天迥，禅收八解空。叨恩奉兰藉，终愧洽薰风。
<br>
<br>　　卷105_9  「奉和九月九日登慈恩寺浮图应制」张景源
<br>
<br>　　飞塔凌霄起，宸游一届焉。金壶新泛菊，宝座即披莲。
<br>
<br>　　就日摇香辇，凭云出梵天。祥氛与佳色，相伴杂炉烟。
<br>
<br>　　卷105_10  「奉和九月九日登慈恩寺浮图应制」李恒
<br>
<br>　　宝地邻丹掖，香台瞰碧云。河山天外出，城阙树中分。
<br>
<br>　　睿藻兰英秀，仙杯菊蕊薰。愿将今日乐，长奉圣明君。
<br>
<br>　　卷105_11  「奉和九月九日登慈恩寺浮图应制」张锡
<br>
<br>　　九秋霜景净，千门晓望通。仙游光御路，瑞塔迥凌空。
<br>
<br>　　菊彩扬尧日，萸香绕舜风。天文丽辰象，窃\仰层穹。
<br>
<br>　　卷105_12  「晦日宴高文学林亭」张锡
<br>
<br>　　雪尽铜驼路，花照石崇家。年光开柳色，池影泛云华。
<br>
<br>　　赏洽情方远，春归景未赊。欲知多暇日，尊酒渍澄霞。
<br>
<br>　　卷105_13  「奉和九月九日登慈恩寺浮图应制」解琬
<br>
<br>　　瑞塔临初地，金舆幸上方。空边有清净，觉处无馨香。
<br>
<br>　　雨霁微尘敛，风秋定水凉。兹辰采仙菊，荐寿庆重阳。
<br>
<br>　　卷105_14  「晦日宴高氏林亭」解琬
<br>
<br>　　主第簪裾出，王畿春照华。山亭一以眺，城阙带烟霞。
<br>
<br>　　横堤列锦帐，傍浦驻香车。欢娱属晦节，酩酊未还家。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
