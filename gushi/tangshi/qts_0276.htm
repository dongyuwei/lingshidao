<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百七十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百七十六
<br>
<br>　　卷276_1  「送惟良上人归江南（一作郢上人）」卢纶
<br>
<br>　　落日映危樯，归僧向岳阳。注瓶寒浪静，读律夜船香。
<br>
<br>　　苦雾沈山影，阴霾发海光。群生一何负，多病礼医王。
<br>
<br>　　卷276_2  「送韩都护还边」卢纶
<br>
<br>　　好勇知名早，争雄上将间。战多春入塞，猎惯夜登山。
<br>
<br>　　阵合龙蛇动，军移草木闲。今来部曲尽，白首过萧关。
<br>
<br>　　卷276_3  「送吉中孚校书归楚州旧山（中孚自仙官入仕）」卢纶
<br>
<br>　　青袍芸阁郎，谈笑挹侯王。旧藏云穴，新诗满帝乡。
<br>
<br>　　名高闲不得，到处人争识。谁知冰雪颜，已杂风尘色。
<br>
<br>　　此去复如何，东皋岐路多。藉芳临紫陌，回首忆沧波。
<br>
<br>　　年来倦萧索，但说淮南乐。并楫湖上游，连樯月中泊。
<br>
<br>　　沿溜入阊门，千灯夜市喧。喜逢邻舍伴，遥语问乡园。
<br>
<br>　　下淮风自急，树杪分郊邑。送客随岸行，离人出帆立。
<br>
<br>　　渔村绕水田，澹澹隔晴烟。欲就林中醉，先期石上眠。
<br>
<br>　　林昏天未曙，但向云边去。暗入无路山，心知有花处。
<br>
<br>　　登高日转明，下望见春城。洞里草空长，冢边人自耕。
<br>
<br>　　寥寥行异境，过尽千峰影。露色凝古坛，泉声落寒井。
<br>
<br>　　仙成不可期，多别自堪悲。为问桃源客，何人见乱时。
<br>
<br>　　卷276_4  「送姨弟裴均尉诸暨（此子先君元相旧判官）」卢纶
<br>
<br>　　相悲得成长，同是外家恩。旧业废三亩，弱年成一门。
<br>
<br>　　城开山日早，吏散渚禽喧。东阁谬容止，予心君冀言。
<br>
<br>　　卷276_5  「送邓州崔长史」卢纶
<br>
<br>　　出山车骑次诸侯，坐领图书见督邮。绕郭桑麻通淅口，
<br>
<br>　　满川风景接襄州。高城鸟过方催夜，废垒蝉鸣不待秋。
<br>
<br>　　闻说元规偏爱月，知君长得伴登楼。
<br>
<br>　　卷276_6  「送盐铁裴判官入蜀」卢纶
<br>
<br>　　传诏收方贡，登车著赐衣。榷商蛮客富，税地芋田肥。
<br>
<br>　　云白风雷歇，林清洞穴稀。炎凉君莫问，见即在忘归。
<br>
<br>　　卷276_7  「送魏广下第归扬州」卢纶
<br>
<br>　　楚乡云水内，春日众山开。淮浪参差起，江帆次第来。
<br>
<br>　　独归初失桂，共醉忽停杯。汉诏年年有，何愁掩上才。
<br>
<br>　　卷276_8  「送潘述应宏词下第归江南」卢纶
<br>
<br>　　愁与醉相和，昏昏竟若何。感年怀阙久，失意梦乡多。
<br>
<br>　　雨里行青草，山前望白波。江楼覆棋好，谁引仲宣过。
<br>
<br>　　卷276_9  「送从舅成都县丞广归蜀」卢纶
<br>
<br>　　褒谷通岷岭，青冥此路深。晚程椒瘴热，野饭荔枝阴。
<br>
<br>　　古郡三刀夜，春桥万里心。唯应对杨柳，暂醉卓家琴。
<br>
<br>　　卷276_10  「送宋校书赴宣州幕」卢纶
<br>
<br>　　南想宣城郡，清江野戍闲。艨艟高映浦，睥睨曲随山。
<br>
<br>　　名寄图书内，威生将吏间。春行板桥暮，应伴庾公还。
<br>
<br>　　卷276_11  「送李纵别驾加员外郎却赴常州幕」卢纶
<br>
<br>　　霄汉正联飞，江湖又独归。暂欢同赐被，不待易朝衣。
<br>
<br>　　山雨迎军晚，芦风候火微。还当宴铃阁，谢守亦光辉。
<br>
<br>　　卷276_12  「送元赞府重任龙门县」卢纶
<br>
<br>　　二职亚陶公，归程与梦同。柳垂平泽雨，鱼跃大河风。
<br>
<br>　　混迹威长在，孤清志自雄。应嗤向隅者，空寄路尘中。
<br>
<br>　　卷276_13  「送黎燧尉阳翟」卢纶
<br>
<br>　　玉貌承严训，金声称上才。列筵青草偃，骤马绿杨开。
<br>
<br>　　潘县花添发，梅家鹤暂来。谁知望恩者，空逐路人回。
<br>
<br>　　卷276_14  「送丹阳赵少府（即给事中涓亲弟）」卢纶
<br>
<br>　　恭闻林下别，未至亦沾裳。荻岸雨声尽，江天虹影长。
<br>
<br>　　佩韦宗懒慢，偷橘爱芳香。遥想从公后，称荣在上堂。
<br>
<br>　　卷276_15  「送菊潭王明府」卢纶
<br>
<br>　　组绶掩衰颜，辉光里第间。晚凉经灞水，清昼入商山。
<br>
<br>　　行境逢花发，弹琴见鹤还。唯应理农后，乡老贺君闲。
<br>
<br>　　卷276_16  「送陈明府赴萍县」卢纶
<br>
<br>　　素舸载陶公，南随万里风。梅花成雪岭，橘树当家僮。
<br>
<br>　　祠掩荒山下，田开野荻中。岁终书善绩，应与古碑同。
<br>
<br>　　卷276_17  「送申屠正字往湖南迎亲兼谒赵和州…并戏简前历阳李明府」卢纶
<br>
<br>　　晓月S朦映水关，水边因到历阳山。千艘财货朱桥下，
<br>
<br>　　一曲闾阎青荻间。坦腹定逢潘令醉，上楼应伴庾公闲。
<br>
<br>　　欢馀若问南行计，知念天涯负米还。
<br>
<br>　　卷276_18  「送李尚书郎君昆季侍从归觐滑州」卢纶
<br>
<br>　　凤雏联翼美王孙，彩服戎装拟塞垣。金鼎对筵调野膳，
<br>
<br>　　玉鞭齐骑引行轩。冰河一曲旌旗满，墨诏千封雨露繁。
<br>
<br>　　更说务农将罢战，敢持歌颂庆晨昏。
<br>
<br>　　卷276_19  「送张调参军侍从归觐荆南因寄长林司空十四曙（得潜字）」卢纶
<br>
<br>　　玉勒侍行b，郗超未有髯。守儒轻猎骑，承诲访沈潜。
<br>
<br>　　云势将峰杂，江声与屿兼。还当见王粲，应念二毛添。
<br>
<br>　　卷276_20  「送马尚书郎君侍从归觐太原」卢纶
<br>
<br>　　玉人垂玉鞭，百骑带岔K.从赏野邮静，献新秋果鲜。
<br>
<br>　　塞屯丰雨雪，虏帐失山川。遥想称觞后，唯当共被眠。
<br>
<br>　　卷276_21  「送张成季往江上赋得垂杨」卢纶
<br>
<br>　　垂杨真可怜，地胜觉春偏。一穗雨声里，千条池色前。
<br>
<br>　　露繁光的，日丽影团圆。若到隋堤望，应逢花满船。
<br>
<br>　　卷276_22  「送陕府王司法」卢纶
<br>
<br>　　东门雪覆尘，出送陕城人。粉郭朝喧市，朱桥夜掩津。
<br>
<br>　　上寮应重学，小吏已甘贫。谢x曾为掾，希君一比邻。
<br>
<br>　　卷276_23  「送太常李主簿归觐省」卢纶
<br>
<br>　　粲粲美仍都，清闲一贵儒。定交分玉剑，发咏写冰壶。
<br>
<br>　　风景随台位，河山入障图。上堂多庆乐，肯念谷中愚。
<br>
<br>　　卷276_24  「送从叔程归西川幕」卢纶
<br>
<br>　　千山冰雪晴，山静锦花明。群鹤栖莲府，诸戎拜柳营。
<br>
<br>　　浪依巴字息，风入蜀关清。岂念在贫巷，竹林鸣鸟声。
<br>
<br>　　卷276_25  「送万巨」卢纶
<br>
<br>　　把酒留君听琴，难堪岁暮离心。霜叶无风自落，
<br>
<br>　　秋云不雨空阴。人愁荒村路细，马怯寒溪水深。
<br>
<br>　　望断青山独立，更知何处相寻。
<br>
<br>　　卷276_26  「途中遇雨马上口号留别张刘二端公」卢纶
<br>
<br>　　阴雷慢转野云长，骏马双嘶爱雨凉。
<br>
<br>　　应念龙钟在泥滓，欲摧肝胆事王章。
<br>
<br>　　卷276_27  「送夔州班使君」卢纶
<br>
<br>　　晓日照楼船，三军拜峡前。白云随浪散，青壁与城连。
<br>
<br>　　万岭岷峨雪，千家橘柚川。还知楚河内，天子许经年。
<br>
<br>　　卷276_28  「送从舅成都丞广归蜀（一作李端诗）」卢纶
<br>
<br>　　巴字天边水，秦人去是归。栈长山雨响，溪乱火田稀。
<br>
<br>　　俗富行应乐，官雄禄岂微。魏舒终有泪，还识宁家衣。
<br>
<br>　　卷276_29  「无题」卢纶
<br>
<br>　　耻将名利托交亲，只向尊前乐此身。才大不应成滞客，
<br>
<br>　　时危且喜是闲人。高歌犹爱思归引，醉语惟夸漉酒巾。
<br>
<br>　　□□□□□□□，岂能偏遣老风尘。
<br>
<br>　　卷276_30  「题念济寺」卢纶
<br>
<br>　　灵空闻偈夜清净，雨里花枝朝暮开。
<br>
<br>　　故友九泉留语别，逐臣千里寄书来。
<br>
<br>　　卷276_31  「河口逢江州朱道士因听琴」卢纶
<br>
<br>　　庐山道士夜携琴，映月相逢辨语音。
<br>
<br>　　引坐霜中弹一弄，满船商客有归心。
<br>
<br>　　卷276_32  「送夏侯校书归华阴别墅」卢纶
<br>
<br>　　山前白鹤村，竹雪覆柴门。候客定为黍，务农因燎原。
<br>
<br>　　乳冰悬暗井，莲石照晴轩。贳酒邻里睦，曝衣场圃喧。
<br>
<br>　　依然望君去，余性亦何昏。
<br>
<br>　　卷276_33  「送绛州郭参军」卢纶
<br>
<br>　　炎天故绛路，千里麦花香。董泽雷声发，汾桥水气凉。
<br>
<br>　　府趋随宓贱，野宴接王祥。送客今何幸，经宵醉玉堂。
<br>
<br>　　卷276_34  「中书舍人李座上送颍阳徐少府」卢纶
<br>
<br>　　颍阳春色似河阳，一望繁花一县香。
<br>
<br>　　今日送官君最恨，可怜才子白须长。
<br>
<br>　　卷276_35  「与从弟瑾同下第后出关言别」卢纶
<br>
<br>　　同作金门献赋人，二年悲见故园春。
<br>
<br>　　到阙不沾新雨露，还家空带旧风尘。
<br>
<br>　　杂花飞尽柳阴阴，官路逶迤绿草深。
<br>
<br>　　对酒已成千里客，望山空寄两乡心。
<br>
<br>　　出关愁暮一沾裳，满野蓬生古战场。
<br>
<br>　　孤村树色昏残雨，远寺钟声带夕阳。
<br>
<br>　　谁怜苦志已三冬，却欲躬耕学老农。
<br>
<br>　　流水白云寻不尽，期君何处得相逢。
<br>
<br>　　卷276_36  「赴虢州留别故人」卢纶
<br>
<br>　　世故相逢各未闲，百年多在别离间。
<br>
<br>　　昨夜秋风今夜雨，不知何处入空山。
<br>
<br>　　卷276_37  「冬夜赠别友人」卢纶
<br>
<br>　　愁听千家流水声，相思独向月中行。侵阶暗草秋霜重，
<br>
<br>　　遍郭寒山夜月明。连年客舍唯多病，数亩田园又废耕。
<br>
<br>　　更送乘轺归上国，应怜贡禹未成名。
<br>
<br>　　卷276_38  「送顾秘书献书后归岳州」卢纶
<br>
<br>　　黄叶落不尽，苍苔随雨生。当轩置尊酒，送客归江城。
<br>
<br>　　竹里闻机杼，舟中见弟兄。岳阳贤太守，应为改乡名。
<br>
<br>　　卷276_39  「送卫司法河中觐省（即故王吏部延昌外甥）」卢纶
<br>
<br>　　出身因强学，不以外家荣。年少无遗事，官闲有政声。
<br>
<br>　　晓山临野渡，落日照军营。共赏高堂下，连行弟与兄。
<br>
<br>　　卷276_40  「送从叔牧永州」卢纶
<br>
<br>　　五侯轩盖行何疾，零陵太守登车日。零陵太守泪盈巾，
<br>
<br>　　此日长安方欲春。虎府龙节照岐路，何苦愁为江海人。
<br>
<br>　　彼方韶景无时节，山水诸花恣开发。客投津戍少闻猿，
<br>
<br>　　雁过潇湘更逢雪。郡斋无事好闲眠，粳稻油油绿满川。
<br>
<br>　　浪里争迎三蜀货，月中喧泊九江船。今朝小阮同夷老，
<br>
<br>　　欲问明年借几年。
<br>
<br>　　卷276_41  「送赵真长归夏县旧山依阳征君读书」卢纶
<br>
<br>　　临杯忽泫然，非是恶离弦。尘陌望松雪，我衰君少年。
<br>
<br>　　幽僧曝山果，寒鹿守冰泉。感物如有待，况依回也贤。
<br>
<br>　　卷276_42  「留别耿侯钊冯著」卢纶
<br>
<br>　　相识少相知，与君俱已衰。笙镛新宅第，岐路古山陂。
<br>
<br>　　学道功难就，为儒事本迟。惟当与渔者，终老遂其私。
<br>
<br>　　卷276_43  「送浑炼归觐却赴阙庭」卢纶
<br>
<br>　　露幕拥簪裾，台庭饯伯鱼。彩衣人竞看，银诏帝亲书。
<br>
<br>　　知子当元老，为臣饯二疏。执期已迫，捧膳步宁徐。
<br>
<br>　　而我诚愚者，夫君岂病诸。探题多决胜，馔玉每分馀。
<br>
<br>　　荣比成功后，恩同造化初。甑尘方欲合，笼翮或将舒。
<br>
<br>　　榆荚钱难比，杨花雪不如。明朝古堤路，心断玉人车。
<br>
<br>　　卷276_44  「送崔拾遗」卢纶
<br>
<br>　　皎洁无瑕清玉壶，晓乘华蚁蛱灬椤Ｊ建每闻宗谨孝，
<br>
<br>　　刘歆不敢f师儒。谏修郊庙开宸虑，议按休征浅瑞图。
<br>
<br>　　今日攀车复何者，辕门垂白一愚夫。
<br>
<br>　　卷276_45  「送浑别驾赴舒州」卢纶
<br>
<br>　　江平芦荻齐，五两贴樯低。绕郭覆晴雪，满船闻曙鸡。
<br>
<br>　　@鲂宜入贡，橘柚亦成蹊。还似海沂日，风清无鼓鼙。
<br>
<br>　　卷276_46  「送从叔士准赴任润州司士」卢纶
<br>
<br>　　云起山城暮，沈沈江上天。风吹建业雨，浪入广陵船。
<br>
<br>　　久是吴门客，尝闻谢守贤。终悲去国远，泪尽竹林前。
<br>
<br>　　卷276_47  「送尹枢令狐楚及第后归觐」卢纶
<br>
<br>　　佳人比香草，君子即芳兰。宝器金重，清音玉寒。
<br>
<br>　　贡文齐受宠，献礼两承欢。鞍马并汾地，争迎陆与潘。
<br>
<br>　　卷276_48  「东潭宴饯河南赵少府」卢纶
<br>
<br>　　十载奉戎轩，日闻君子言。方将贺荣爵，遽乃怆离尊。
<br>
<br>　　岸转台阁丽，潭清弦管繁。松篁难晦节，雨露不私恩。
<br>
<br>　　坐使吏相勉，居为儒所尊。可怜桃李树，先发信陵门。
<br>
<br>　　卷276_49  「赋得馆娃宫送王山人游江东」卢纶
<br>
<br>　　苍苍枫树林，草合废宫深。越水风浪起，吴王歌管沈。
<br>
<br>　　燕归巢已尽，鹤语冢难寻。旅泊彼何夜，希君抽玉琴。
<br>
<br>　　卷276_50  「送畅当还旧山」卢纶
<br>
<br>　　常逢明月马尘间，是夜照君归处山。
<br>
<br>　　山中松桂花尽发，头白属君如等闲。
<br>
<br>　　卷276_51  「卵章彻送挺S归翠微寺」卢纶
<br>
<br>　　挺S惠学该儒释，袖有颜徐真草迹。一斋三请纪行诗，
<br>
<br>　　诮我垂鞭弄鸣镝。寺悬金榜半山隅，石路荒凉松树枯。
<br>
<br>　　虎迹印雪大如斗，闰月暮天过得无。
<br>
<br>　　卷276_52  「送契玄法师赴内道场」卢纶
<br>
<br>　　昏昏醉老夫，灌顶遇醍醐。嫔御呈心镜，君王赐髻珠。
<br>
<br>　　降魔须战否，问疾敢行无。深契何相秘，儒宗本不殊。
<br>
<br>　　卷276_53  「送畅当赴山南幕」卢纶
<br>
<br>　　含情脱佩刀，持以佐贤豪。是月霜霰下，伊人行役劳。
<br>
<br>　　事将名共易，文与行空高。去矣奉戎律，悲君为我曹。
<br>
<br>　　卷276_54  「颜侍御厅丛篁咏送薛存诚」卢纶
<br>
<br>　　玉干百馀茎，生君此堂侧。拂帘寒雨响，拥砌深溪色。
<br>
<br>　　何事凤凰雏，兹焉理归翼。
<br>
<br>　　卷276_55  「秋晚河西县楼送浑中允赴朝阙」卢纶
<br>
<br>　　高楼吹玉箫，车马上河桥。岐路自奔隘，壶觞终寂寥。
<br>
<br>　　芳兰生贵里，片玉立清朝。今日台庭望，心遥非地遥。
<br>
<br>　　卷276_56  「达奚中丞东斋壁画山水…得树杪悬泉送长安赵元阳少府」卢纶
<br>
<br>　　素壁画飞泉，从云落树颠。练垂疑叶响，云并觉枝偏。
<br>
<br>　　利物得双剑，为儒当一贤。应思洒尘陌，调膳亦芳鲜。
<br>
<br>　　卷276_57  「送信州姚使君」卢纶
<br>
<br>　　朱幡徐转候群官，猿鸟无声郡宇宽。楚国上腴收赋重，
<br>
<br>　　汉家良牧得人难。铜铅满穴山能富，鸿雁连群地亦寒。
<br>
<br>　　几日政声闻户外，九江行旅得相欢。
<br>
<br>　　卷276_58  「送畅当」卢纶
<br>
<br>　　四望无极路，千里流大河。秋风满离袂，唯老事唯多。
<br>
<br>　　卷276_59  「送史兵曹判官赴楼烦」卢纶
<br>
<br>　　渥洼龙种散云时，千里繁花乍别离。中有重臣承霈泽，
<br>
<br>　　外无轻虏犯旌旗。山川自与郊s合，帐幕时因水草移。
<br>
<br>　　敢谢亲贤得琼玉，仲宣能赋亦能诗。
<br>
<br>　　卷276_60  「送昙延法师讲罢赴上都」卢纶
<br>
<br>　　金缕袈裟国大师，能销坏宅火烧时。
<br>
<br>　　复来拥膝说无住，知向人天何处期。
<br>
<br>　　卷276_61  「送道士郄彝素归内道场」卢纶
<br>
<br>　　病老正相仍，忽逢张道陵。羽衣风淅淅，仙貌玉棱棱。
<br>
<br>　　叱我问中寿，教人祈上升。楼居五云里，几与武皇登。
<br>
<br>　　卷276_62  「赋得彭祖楼送杨德宗归徐州幕」卢纶
<br>
<br>　　四户八窗明，玲珑逼上清。外栏黄鹄下，中柱紫芝生。
<br>
<br>　　每带云霞色，时闻箫管声。望君兼有月，幢盖俨层城。
<br>
<br>　　卷276_63  「送饯从叔辞丰州幕归嵩阳旧居」卢纶
<br>
<br>　　白须宗孙侍坐时，愿持寿酒前致词。鄙词何所拟，
<br>
<br>　　请自边城始。边城贵者李将军，战鼓遥疑天上闻。
<br>
<br>　　屯田布锦周千里，牧马攒花溢万群。白云本是乔松伴，
<br>
<br>　　来绕青营复飞散。三声画角咽不通，万里蓬根一时断。
<br>
<br>　　丰州闻说似凉州，沙塞晴明部落稠。行客已去依独戍，
<br>
<br>　　主人犹自在高楼。梦亲旌旆何由见，每阻清风一回面。
<br>
<br>　　洞里先生那怪迟，人天无路自无期。砂泉丹井非同味，
<br>
<br>　　桂树榆林不并枝。吾翁致身殊得计，地仙亦是三千岁。
<br>
<br>　　莫著戎衣期上清，东方曼倩逢人轻。
<br>
<br>　　卷276_64  「送静居法师」卢纶
<br>
<br>　　五色香幢重复重，宝舆升座发神钟。U卜名花飘不断，
<br>
<br>　　醍醐法味洒何浓。九天论道当宸眷，七祖传心合圣踪。
<br>
<br>　　愿比灵山前世别，多生还得此相逢。
<br>
<br>　　卷276_65  「送刘判官赴丰州（一作赴天德军）」卢纶
<br>
<br>　　衔杯吹急管，满眼起风砂。大漠山沈雪，长城草发花。
<br>
<br>　　策行须耻战，虏在莫言家。余亦祈勋者，如何别左车。
<br>
<br>　　卷276_66  「将赴京留献令公」卢纶
<br>
<br>　　沙鹤惊鸣野雨收，大河风物飒然秋。
<br>
<br>　　力微恩重谅难报，不是行人不解愁。
<br>
<br>　　卷276_67  「落第后归山下旧居留别刘起居昆季」卢纶
<br>
<br>　　寂寞过朝昏，沈忧岂易论。有时空卜命，无事可酬恩。
<br>
<br>　　寄食依邻里，成家望子孙。风尘知世路，衰贱到君门。
<br>
<br>　　醉里因多感，愁中欲强言。花林逢废井，战地识荒园。
<br>
<br>　　怅别临晴野，悲春上古原。鸟归山外树，人过水边村。
<br>
<br>　　潘岳方称老，嵇康本厌喧。谁堪将落羽，回首仰飞翻。
<br>
<br>　　卷276_68  「将赴阌乡灞上留别钱起员外」卢纶
<br>
<br>　　暖景登桥望，分明春色来。离心自惆怅，车马亦裴回。
<br>
<br>　　远雪和霜积，高花占日开。从官竟何事，忧患已相催。
<br>
<br>　　卷276_69  「虢州逢侯钊同寻南观因赠别（时居停务）」卢纶
<br>
<br>　　相见翻惆怅，应怜责废官。过深惭禄在，识浅赖刑宽。
<br>
<br>　　独失耕农业，同思弟侄欢。衰贫羞客过，卑束会君难。
<br>
<br>　　放鹤登云壁，浇花绕石坛。兴还江海上，迹在是非端。
<br>
<br>　　林密风声细，山高雨色寒。悠然此中别，宾仆亦阑干。
<br>
<br>　　卷276_70  「赴池州拜觐舅氏留上考功郎中舅（时舅氏初贬官池州）」卢纶
<br>
<br>　　孤贱易蹉跎，其如酷似何。衰荣同族少，生长外家多。
<br>
<br>　　别国桑榆在，沾衣血泪和。应怜失行雁，霜霰寄烟波。
<br>
<br>　　卷276_71  「送从侄滁州觐省」卢纶
<br>
<br>　　爱尔似龙媒，翩翩千里回。书从外氏学，竹自晋时栽。
<br>
<br>　　拥棹逢鸥舞，凭阑见雨来。上堂多庆乐，不醉莫停杯。
<br>
<br>　　卷276_72  「奉和圣制麟德殿宴百僚」卢纶
<br>
<br>　　云辟御筵张，山呼圣寿长。玉栏丰瑞草，金陛立神羊。
<br>
<br>　　台鼎资庖膳，天星奉酒浆。蛮夷陪作位，犀象舞成行。
<br>
<br>　　网已祛三面，歌因守四方。千秋不可极，花发满宫香。
<br>
<br>　　卷276_73  「和考功王员外杪秋忆终南旧居（一作岑参诗，或常衮诗）」卢纶
<br>
<br>　　静忆溪边宅，知君许谢公。晓霜凝耒耜，初日照梧桐。
<br>
<br>　　涧鼠喧藤蔓，山禽窜石丛。白云当岭雨，黄叶绕阶风。
<br>
<br>　　野果垂桥上，高泉落水中。欢荣来自间，羸贱赏曾同。
<br>
<br>　　月满珠藏海，天晴鹤在笼。馀阴如可寄，愿得隐墙东。
<br>
<br>　　卷276_74  「酬畅当寻嵩岳麻道士见寄」卢纶
<br>
<br>　　闻逐樵夫闲看棋，忽逢人世是秦时。开云种玉嫌山浅，
<br>
<br>　　渡海传书怪鹤迟，阴洞石床微有字，古坛松树半无枝。
<br>
<br>　　烦君远示青囊，愿得相从一问师。
<br>
<br>　　卷276_75  「酬李端长安寓居偶咏见寄」卢纶
<br>
<br>　　自别前峰隐，同为外累侵。几年亲酒会，此日有僧寻。
<br>
<br>　　学稼功还弃，论边事亦沈。众欢徒满目，专爱久离心。
<br>
<br>　　览鬓丝垂镜，弹琴泪洒襟。访田悲洛下，寄宅忆山阴。
<br>
<br>　　薄溜漫青石，横云架碧林。坏檐藤障密，衰菜棘篱深。
<br>
<br>　　流散俱多故，忧伤并在今。唯当俟高躅，归止共抽簪。
<br>
<br>　　卷276_76  「和常舍人晚秋集贤院即事十二韵寄赠江南徐薛二侍郎」卢纶
<br>
<br>　　纶阁九华前，森沈彩仗连。洞门开旭日，清禁肃秋天。
<br>
<br>　　霜满朝容备，钟馀漏唱传。摇陪羽扇，端弁入炉烟。
<br>
<br>　　麟笔删金篆，龙绡荐玉编。汲书荀勖定，汉史蔡邕专。
<br>
<br>　　御竹潜通笋，宫池暗泻泉。乱丛萦弱蕙，坠叶洒枯莲。
<br>
<br>　　列署齐游日，重江并谪年。登封思议草，侍讲忆同筵。
<br>
<br>　　沧海风涛广，黝山瘴雨偏。唯应缄上宝，赠远一呈妍。
<br>
<br>　　卷276_77  「酬苗员外仲夏归郊居遇雨见寄」卢纶
<br>
<br>　　雷响风仍急，人归鸟亦还。乱云方至水，骤雨已喧山。
<br>
<br>　　田鼠依林上，池鱼戏草间。因兹屏埃雾，一咏一开颜。
<br>
<br>　　卷276_78  「和太常王卿立秋日即事」卢纶
<br>
<br>　　嵩高云日明，潘岳赋初成。篱槿花无色，阶桐叶有声。
<br>
<br>　　绛纱垂簟净，白羽拂衣轻。鸿雁悲天远，龟鱼觉水清。
<br>
<br>　　别弦添楚思，牧马动边情。田雨农官问，林风苑吏惊。
<br>
<br>　　松篁终茂盛，蓬艾自衰荣。遥仰凭轩夕，惟应喜宋生。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
