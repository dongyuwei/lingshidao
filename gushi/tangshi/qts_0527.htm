<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百二十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百二十七
<br>
<br>　　卷527_1  「九日（以下补遗）」杜牧
<br>
<br>　　金英繁乱拂阑香，明府辞官酒满缸。
<br>
<br>　　还有玉楼轻薄女，笑他寒燕一双双。
<br>
<br>　　卷527_2  「寄牛相公」杜牧
<br>
<br>　　汉水横冲蜀浪分，危楼点的拂孤云。
<br>
<br>　　六年仁政讴歌去，柳绕春堤处处闻。
<br>
<br>　　卷527_3  「为人题赠二首」杜牧
<br>
<br>　　我乏青云称，君无买笑金。虚传南国貌，争奈五陵心。
<br>
<br>　　桂席尘瑶，琼炉烬水沉。凝魂空荐梦，低耳悔听琴。
<br>
<br>　　月落珠帘卷，春寒锦幕深。谁家楼上笛，何处月明砧。
<br>
<br>　　兰径飞蝴蝶，筠笼语翠襟。和簪抛凤髻，将泪入鸳衾。
<br>
<br>　　的的新添恨，迢迢绝好音。文园终病渴，休咏白头吟。
<br>
<br>　　绿树莺莺语，平江燕燕飞。枕前闻雁去，楼上送春归。
<br>
<br>　　半月K双脸，凝腰素一围。西墙苔漠漠，南浦梦依依。
<br>
<br>　　有恨簪花懒，无聊斗草稀。雕笼长惨淡，兰畹谩芳菲。
<br>
<br>　　镜敛青蛾黛，灯挑皓腕肌。避人匀迸泪，拖袖倚残晖。
<br>
<br>　　有貌虽桃李，单栖足是非。云载驭去，寒夜看裁衣。
<br>
<br>　　卷527_4  「怀紫阁山」杜牧
<br>
<br>　　学他趋世少深机，紫阁青霄半掩扉。山路远怀王子晋，
<br>
<br>　　诗家长忆谢玄晖。百年不肯疏荣辱，双鬓终应老是非。
<br>
<br>　　人道青山归去好，青山曾有几人归。
<br>
<br>　　卷527_5  「题孙逸人山居」杜牧
<br>
<br>　　长悬青紫与芳枝，尘刹无应免别离。马上多于在家日，
<br>
<br>　　樽前堪忆少年时。关河客梦还乡远，雨雪山程出店迟。
<br>
<br>　　却羡高人终此老，轩车过尽不知谁。
<br>
<br>　　卷527_6  「中途寄友人」杜牧
<br>
<br>　　道傍高木尽依依，落叶惊风处处飞。未到乡关闻早雁，
<br>
<br>　　独于客路授寒衣。烟霞旧想长相阻，书剑投人久不归。
<br>
<br>　　何日一名随事了，与君同采碧溪薇。
<br>
<br>　　卷527_7  「怅诗」杜牧
<br>
<br>　　自是寻春去校迟，不须惆怅怨芳时。
<br>
<br>　　狂风落尽深红色，绿叶成阴子满枝。
<br>
<br>　　卷527_8  「吴宫词二首」杜牧
<br>
<br>　　越兵驱绮罗，越女唱吴歌。宫烬花声少，台荒麋迹多。
<br>
<br>　　茱萸垂晓露，菡萏落秋波。无遣君王醉，满城勾涠辍
<br>
<br>　　香径绕吴宫，千帆落照中。鹤鸣山苦雨，鱼跃水多风。
<br>
<br>　　城带晚莎绿，池边秋蓼红。当年国门外，谁信伍员忠。
<br>
<br>　　卷527_9  「金陵」杜牧
<br>
<br>　　始发碧江口，旷然谐远心。风清舟在鉴，日落水浮金。
<br>
<br>　　瓜步逢潮信，台城过雁音。故乡何处是，云外即乔林。
<br>
<br>　　卷527_10  「即事」杜牧
<br>
<br>　　小院无人雨长苔，满庭修竹间疏槐。
<br>
<br>　　春愁兀兀成幽梦，又被流莺唤醒来。
<br>
<br>　　卷527_11  「七夕」杜牧
<br>
<br>　　云阶月地一相过，未抵经年别恨多。
<br>
<br>　　最恨明朝洗车雨，不教回脚渡天河。
<br>
<br>　　卷527_12  「蔷薇花」杜牧
<br>
<br>　　朵朵精神叶叶柔，雨晴香拂醉人头。
<br>
<br>　　石家锦幛依然在，闲倚狂风夜不收。
<br>
<br>　　卷527_13  「句」杜牧
<br>
<br>　　幽人听达曙，聊罢苏床琴。（《海录碎事》）。
<br>
<br>　　鱼多知海熟，药少觉山贫。（以下《方舆胜览》）。
<br>
<br>　　土控吴兼越，州连歙与池。山河地襟带，军镇国藩维。
<br>
<br>　　绿水棹云月，洞庭归路长。春桥垂酒幔，夜栅集茶樯。
<br>
<br>　　箬影沉溪暖，O花绕郭香。（出守吴兴）。
<br>
<br>　　经冬野菜青青色，未腊山梅树树花。（《优古堂诗话》）
<br>
<br>　　半破前峰月。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
