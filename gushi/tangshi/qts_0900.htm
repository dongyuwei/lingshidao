<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷九百</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　　卷九百
<br>
<br>　　卷900_1  「梧桐影」吕岩
<br>
<br>　　落日斜，秋风冷。今夜故人来不来，教人立尽梧桐影。
<br>
<br>　　卷900_2  「忆江南」吕岩
<br>
<br>　　淮南法，秋石最堪夸。位应乾坤白露节，
<br>
<br>　　象移寅卯紫河车。子午结朝霞。
<br>
<br>　　王阳术，得秘是黄牙。万蕊初生将此类，
<br>
<br>　　黄钟应律始归家。十月定君夸。
<br>
<br>　　黄帝术，玄妙美金花。玉液初凝红粉见，
<br>
<br>　　乾坤覆载暗交加。龙虎变成砂。
<br>
<br>　　长生术，玄要补泥丸。彭祖得之年八百，
<br>
<br>　　世人因此转伤残。谁是识阴丹。
<br>
<br>　　阴丹诀，三五合玄图。二八应机堪采运，
<br>
<br>　　玉琼回首免荣枯。颜貌胜凡姝。
<br>
<br>　　长生术，初九秘潜龙。慎勿从高宜作客，
<br>
<br>　　丹田流注气交通。耆老反婴童。
<br>
<br>　　修身客，莫误入迷津。气术金丹传在世，
<br>
<br>　　象天象地象人身。不用问东邻。
<br>
<br>　　还丹诀，九九最幽玄。三性本同一体内，
<br>
<br>　　要烧灵药切寻铅。寻得是神仙。
<br>
<br>　　长生药，不用问他人。八卦九宫看掌上，
<br>
<br>　　五行四象在人身。明了自通神。
<br>
<br>　　学道客，修养莫迟迟。光景斯须如梦里，
<br>
<br>　　还丹粟粒变金姿。死去莫回归。
<br>
<br>　　治生客，审细察微言。百岁梦中看即过，
<br>
<br>　　劝君修炼保尊年。不久是神仙。
<br>
<br>　　瑶池上，瑞雾霭群仙。素练金童锵凤板，
<br>
<br>　　青衣玉女啸鸾弦。身在大罗天¤
<br>
<br>　　沉醉处，缥渺玉京山。唱彻步虚清燕罢，
<br>
<br>　　不知今夕是何年。海水又桑田。
<br>
<br>　　卷900_3  「西江月」吕岩
<br>
<br>　　著意黄庭岁久，留心金碧年深。为忧白发鬓相侵，
<br>
<br>　　仙诀朝朝讨论¤
<br>
<br>　　秘要俱皆览过，神仙奥旨重吟。至人亲指水中金，
<br>
<br>　　不负平生志性。
<br>
<br>　　任是聪明志士，常迷东灶黄庭。参同大易事分明，
<br>
<br>　　不晓醉眠难醒¤
<br>
<br>　　若遇高人指引，都来不费功程。北方坎子是金精，
<br>
<br>　　认得黄牙方盛。
<br>
<br>　　卷900_4  「沁园春」吕岩
<br>
<br>　　七返还丹，在我先须，炼已待时。正一阳初动，
<br>
<br>　　中宵漏永，温温铅鼎，光透帘帏。造化争驰，虎龙交媾，
<br>
<br>　　进火功夫牛斗危。曲江上，看月华莹净，有个乌飞¤
<br>
<br>　　当时，自饮刀圭，又谁信无中就养儿。辨水源清浊，
<br>
<br>　　木金间隔。不因师指，此事难知。道要玄微，天机深远，
<br>
<br>　　下手忙修犹太迟。蓬莱路，待三千行满，独步云归。
<br>
<br>　　火宅牵缠，夜去明来，早晚担忧。奈今日茫然，
<br>
<br>　　不知明日，波波劫劫，有甚来由？人世风灯，草头珠露，
<br>
<br>　　我见伤心眼泪流。不坚久，似石中迸火，水上浮沤¤
<br>
<br>　　休休，及早回头，把往日风流一笔钩。但粗衣淡饭，
<br>
<br>　　随缘度日，任人笑我，我又何求？限到头来，不论贫富，
<br>
<br>　　著甚干忙日夜忧。劝年少，把家缘弃了，海上来游。
<br>
<br>　　诗曲文章，任汝空留，数千万篇。奈日推一日，
<br>
<br>　　月推一月，今年不了，又待来年。有限光阴，无涯火院，
<br>
<br>　　只恐蹉跎老却贤。贪痴汉，望成家学道，两事双全¤
<br>
<br>　　凡间，只恋尘缘，又谁信壶中别有天。这道本无情，
<br>
<br>　　不亲富贵，不疏贫贱，只要心坚。不在劳神，不须苦行，
<br>
<br>　　息虑忘机合自然。长生事，待明公放下，方可相传。
<br>
<br>　　卷900_5  「卜算子」吕岩
<br>
<br>　　心空道亦空，风静林还静。卷尽浮云月自明，中有山河影¤
<br>
<br>　　供养及修行，旧话成重省。豆爆生莲火里时，痛拨寒灰冷。
<br>
<br>　　卷900_6  「步蟾宫」吕岩
<br>
<br>　　坎离乾兑逢子午，须认取，自家根祖。地雷震动山头雨，
<br>
<br>　　要洗濯黄牙土¤
<br>
<br>　　捉得金精牢闭锢，炼甲庚，要生龙虎。待他问汝甚人传，
<br>
<br>　　但说道，先生姓吕。
<br>
<br>　　卷900_7  「满庭芳」吕岩
<br>
<br>　　大道渊源，高真隐秘，风流岂可知闻。先天一气，
<br>
<br>　　清浊自然分。不识坎离颠倒，谁能辨、金木浮沉？
<br>
<br>　　幽微处，无中产有，涧畔虎龙吟¤
<br>
<br>　　壶中，真造化，天精地髓，阴魄阳魂。运周天水火，
<br>
<br>　　燮理寒温。十月脱胎丹就，除此外、皆是傍门。君知否，
<br>
<br>　　尘寰走遍，端的少知音。
<br>
<br>　　卷900_8  「酹江月」吕岩
<br>
<br>　　仙风道骨，颠倒运乾坤，平分时节。金木相交坎离位，
<br>
<br>　　一粒刀圭凝结。水虎潜形，火龙伏体，万丈毫光烈。
<br>
<br>　　仙花朵秀，圣男灵女扳折¤
<br>
<br>　　霄汉此夜中秋，银蟾离海，浪卷千层雪。此是天关地轴，
<br>
<br>　　谁解推穷圆缺。片晌功夫，霎时丹聚，到此凭何诀？
<br>
<br>　　倚天长啸，洞中无限风月。
<br>
<br>　　卷900_9  「水龙吟」吕岩
<br>
<br>　　目前咫尺长生路，多少愚人不悟。爱河浪阔，洪波风紧，
<br>
<br>　　舟船难渡。略听仙师语，到彼岸，只消一句。
<br>
<br>　　炼金丹换了，凡胎浊骨。免轮回，三涂苦¤
<br>
<br>　　万事澄心定意，聚真阳、都归一处。分明认得，
<br>
<br>　　灵光真趣，本来面目。此个幽微理，莫容易，等闲分付。
<br>
<br>　　知蓬莱自有，神仙伴侣。同携手，朝天去。
<br>
<br>　　卷900_10  「豆叶黄」吕岩
<br>
<br>　　二月江南山水路，李花零落春无主。一个鱼儿无觅处，
<br>
<br>　　风和雨，玉龙生甲归天去。
<br>
<br>　　卷900_11  「浪淘沙」吕岩
<br>
<br>　　我有屋三椽，住在灵源。无遮四壁任萧然。
<br>
<br>　　万象森罗为斗拱，瓦盖青天。无漏得多年，结就因缘。
<br>
<br>　　修成功行满三千。降得火龙伏得虎，陆路神仙。
<br>
<br>　　卷900_12  「苏幕遮」吕岩
<br>
<br>　　天不高，地不大。惟有真心，物物俱含载。
<br>
<br>　　不用之时全体在。用即拈来，万象周沙界¤
<br>
<br>　　虚无中，尘色内。尽是还丹，历历堪收采。
<br>
<br>　　这个鼎炉解不解。养就灵乌，飞出光明海。
<br>
<br>　　卷900_13  「雨中花」吕岩
<br>
<br>　　三百年间，功标青史，几多俱委埃尘。悟黄粱弃事，
<br>
<br>　　厌世藏身。将我一枝丹桂，换他千载青春。岳阳楼上，
<br>
<br>　　纶巾羽扇，谁识天人¤
<br>
<br>　　蓬莱愿应仙举，谁知会合仙宾。遥想望，吹笙玉殿，
<br>
<br>　　奏舞鸾P.风驭云不散，碧桃紫奈长新。愿逢一粒，
<br>
<br>　　九霞光里，相继朝真。
<br>
<br>　　卷900_14  「促拍满路花」吕岩
<br>
<br>　　西风吹渭水，落叶满长安。茫茫尘世里，独清闲。
<br>
<br>　　自然炉鼎，虎绕与龙盘。九转丹砂就，一粒刀圭，
<br>
<br>　　便成陆地神仙¤
<br>
<br>　　任万钉宝带貂蝉，富贵欲熏天。黄粱炊未熟，梦惊残。
<br>
<br>　　是非海里，直道作人难。袖手江南去，白O红蓼，
<br>
<br>　　又寻湓浦庐山。
<br>
<br>　　卷900_15  「六么令」吕岩
<br>
<br>　　东与西，眼与眉。偃月炉中运坎离，灵砂且上飞。
<br>
<br>　　最幽微，是天机，你休痴，你不知。
<br>
<br>　　卷900_16  「汉宫春」吕岩
<br>
<br>　　横笛声沉，倚危楼红日，江转天斜。黄尘边火苟矗
<br>
<br>　　何处吾家。胎禽怨夜，来乘风、玄露丹霞。先生笑、
<br>
<br>　　飞空一剑，东风犹自天涯¤
<br>
<br>　　情知道山中好，早翠嚣含隐，瑶草新芽。青溪故人信断，
<br>
<br>　　梦逐飙车。乾坤星火，归来了、煮石煎沙。回首处，
<br>
<br>　　幅巾蒲帐，云边独是桃花。
<br>
<br>　　卷900_17  「忆江南」伊用昌
<br>
<br>　　江南鼓，梭肚两头栾。钉著不知侵骨髓，
<br>
<br>　　打来只是没心肝。空腹被人谩。
<br>
<br>　　卷900_18  「句」伊用昌
<br>
<br>　　暂游大庾，白鹤飞来谁共语？岭畔人家，曾见寒梅几度花¤
<br>
<br>　　春来春去，人在落花流水处。花满前蹊，藏尽神仙人不知。
<br>
<br>　　（吕岩《求斋不得》，失注调名。无考）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
