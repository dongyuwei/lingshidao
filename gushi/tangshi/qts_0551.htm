<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百五十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百五十一
<br>
<br>　　卷551_1  「汉堤诗」卢肇
<br>
<br>　　阴l奸阳，来暴于襄。洎入大郛，波端若。触厚摧高，
<br>
<br>　　不知其防。骇溃颠委，万室皆毁。灶登蛟鼍，堂集@鲔。
<br>
<br>　　惟恩若雠，母不能子。洪溃既涸，\闳其虚。以隳我堵，
<br>
<br>　　以剥我庐。酸伤顾望，若践丘墟。帝曰念嗟，朕日南顾。
<br>
<br>　　流灾降慝，天曷台怒。滔滔襄郊，畚矣と妗Ｓ谖┾女m，
<br>
<br>　　饥伤喘呼。斯为淫痍，孰往膏傅。惟汝元寮，佥举明哲。
<br>
<br>　　我公用谐，苴茅杖节。来视襄人，噢咻提挈。不日不月，
<br>
<br>　　鹾\悦。乃泳故堤，陷于沙泥。缺落坳圮，由东讫西。
<br>
<br>　　公曰呜呼，汉之有堤。实命襄人，不力乃力。则及乃身，
<br>
<br>　　具锸与畚。汉堤其新，帝廪有粟。帝府有缗，尔成尔堤。
<br>
<br>　　必锡尔勤，襄人怡怡。听命襄浒，背囊肩杵。奔走蹈舞，
<br>
<br>　　分之卒伍。令以麾鼓，寻尺既度。日月可数，登登II.
<br>
<br>　　周旋上下，披岘斫楚。飞石挽土，举筑殷雷。骇汗霏雨，
<br>
<br>　　疲癃鳏独。奋有筋膂，呀吁来助。提筐负_，不劳其劳。
<br>
<br>　　杂沓笑语，咸曰卢公，来赐我生。斯堤既成，蜿蜿而平。
<br>
<br>　　确尔山固，屹如云横。汉流虽狂，坚不可蚀。代千年亿，
<br>
<br>　　与天无极。惟公之堤，昔在人心。既筑既成，横之于南。
<br>
<br>　　萌渚不峻，此门不深。今复在兹，于汉之阴。斯堤已崇，
<br>
<br>　　兹民获v.u童相庆，室以完富。贻于襄人，愿保厥寿。
<br>
<br>　　公之功，赫焉如昼。捍此巨灾，若京阜。天子赐之，
<br>
<br>　　百姓载之。族孙作诗，昭示厥后。
<br>
<br>　　卷551_2  「题甘露寺」卢肇
<br>
<br>　　北固岩端寺，佳名自上台。地从京口断，山到海门回。
<br>
<br>　　曙色烟中灭，潮声日下来。一隅通雉堞，千仞耸楼台。
<br>
<br>　　林暗疑降虎，江空想度杯。福庭增气象，仙磬落昭回。
<br>
<br>　　觉路花非染，流年景谩催。隋宫凋绿草，晋室散黄埃。
<br>
<br>　　西蜀波湍尽，东溟日月开。如登最高处，应得见蓬莱。
<br>
<br>　　卷551_3  「江陵府初试澄心如水」卢肇
<br>
<br>　　丹心何所喻，唯水并清虚。莫测千寻底，难知一勺初。
<br>
<br>　　内明非有物，上善本无鱼。澹泊随高下，波澜逐卷舒。
<br>
<br>　　养蒙方浩浩，出险每徐徐。若灌情田里，常流尽不如。
<br>
<br>　　卷551_4  「风不鸣条」卢肇
<br>
<br>　　习习和风至，过条不自鸣。暗通青律起，远傍白O生。
<br>
<br>　　拂树花仍落，经林鸟自惊。几牵萝蔓动，潜惹柳丝轻。
<br>
<br>　　入谷迷松响，开窗失竹声。薰弦方在御，万国仰皇情。
<br>
<br>　　卷551_5  「别宜春赴举」卢肇
<br>
<br>　　秋天草木正萧疏，西望秦关别旧居。筵上芳樽今日酒，
<br>
<br>　　箧中黄卷古人书。辞乡且伴衔芦雁，入海终为戴角鱼。
<br>
<br>　　长短九霄飞直上，不教毛羽落空虚。
<br>
<br>　　卷551_6  「射策后作」卢肇
<br>
<br>　　射策明时愧不才，敢期青律变寒灰。晴怜断雁侵云去，
<br>
<br>　　暖见醯鸡傍酒来。箭发尚忧杨叶远，愁生只恐杏花开。
<br>
<br>　　曲江春浅人游少，尽日看山醉独回。
<br>
<br>　　卷551_7  「和主司王起（一作奉和主司王仆射答周侍郎贺放榜作）」卢肇
<br>
<br>　　嵩高降德为时生，洪笔三题造化名。凤诏伫归专北极，
<br>
<br>　　骊珠搜得尽东瀛。褒衣已换金章贵，禁掖曾随玉树荣。
<br>
<br>　　明日定知同相印，青衿新列柳间营。
<br>
<br>　　卷551_8  「及第送潘图归宜春」卢肇
<br>
<br>　　三载皇都恨食贫，北溟今日化穷鳞。青云乍喜逢知己，
<br>
<br>　　白社犹悲送故人。对酒共惊千里别，看花自感一枝春。
<br>
<br>　　君归为说龙门寺，雷雨初生电绕身。
<br>
<br>　　卷551_9  「将归宜春留题新安馆」卢肇
<br>
<br>　　东里如今号郑乡，西家昔日近丘墙。芸台四部添新学，
<br>
<br>　　秘殿三年学老郎。天外鸳鸾愁不见，山中云鹤喜相忘。
<br>
<br>　　犹张皂盖归蓬荜，直谓时无许子将。
<br>
<br>　　卷551_10  「竞渡诗（一作及第后江宁观竞渡寄袁州剌史成应元）」卢肇
<br>
<br>　　石溪久住思端午，馆驿楼前看发机。鼙鼓动时雷隐隐，
<br>
<br>　　兽头凌处雪微微。冲波突出人齐，跃浪争先鸟退飞。
<br>
<br>　　向道是龙刚不信，果然夺得锦标归。
<br>
<br>　　卷551_11  「除歙州途中寄座主王侍郎」卢肇
<br>
<br>　　忽忝专城奉六条，自怜出谷屡迁乔。驱车虽道还家近，
<br>
<br>　　捧日惟愁去国遥。朱户昨经新り，风帆常觉恋箪瓢。
<br>
<br>　　江天夜夜知消息，长见台星在碧霄。
<br>
<br>　　卷551_12  「御沟水」卢肇
<br>
<br>　　万壑朝溟海，萦回岁月多。无如此沟水，咫尺奉天波。
<br>
<br>　　卷551_13  「杨柳枝」卢肇
<br>
<br>　　青鸟泉边草木春，黄云塞上是征人。
<br>
<br>　　归来若得长条赠，不惮风霜与苦辛。
<br>
<br>　　卷551_14  「新植红茶花偶出被人移去以诗索之」卢肇
<br>
<br>　　严恨柴门一树花，便随香远逐香车。
<br>
<br>　　花如解语还应道，欺我郎君不在家。
<br>
<br>　　卷551_15  「戏题（肇初计偕至襄阳，奇章公方有真珠之惑）」卢肇
<br>
<br>　　神女初离碧玉阶，彤云犹拥牡丹鞋。
<br>
<br>　　知道相公怜玉腕，强将纤手整金钗。
<br>
<br>　　卷551_16  「成名后作」卢肇
<br>
<br>　　桂在蟾宫不可攀，功成业熟也何难。
<br>
<br>　　今朝折得东归去，共与乡闾年少看。
<br>
<br>　　卷551_17  「登祝融寺兰若（一作登南岳月宫兰若）」卢肇
<br>
<br>　　祝融绝顶万馀层，策杖攀萝步步登。
<br>
<br>　　行到月宫霞外寺，白云相伴两三僧。
<br>
<br>　　卷551_18  「被谪连州」卢肇
<br>
<br>　　黄绢外孙翻得罪，华颠故老莫相嗤。
<br>
<br>　　连州万里无亲戚，旧识唯应有荔枝。
<br>
<br>　　卷551_19  「谪后再书一绝」卢肇
<br>
<br>　　崆峒道士误烧丹，赤鼠黄牙几许难。
<br>
<br>　　坠堕阎浮南斗下，不知何事犯星官。
<br>
<br>　　卷551_20  「题清远峡观音院二首」卢肇
<br>
<br>　　清潭洞澈深千丈，危岫攀萝上几层。
<br>
<br>　　秋尽更无黄叶树，夜阑唯对白头僧。
<br>
<br>　　风入古松添急雨，月临虚槛背残灯。
<br>
<br>　　老猿啸还欺客，来撼窗前百尺藤。
<br>
<br>　　卷551_21  「喜杨舍人入翰林」卢肇
<br>
<br>　　御笔亲批翰长衔，夜开金殿送瑶缄。
<br>
<br>　　平明玉案临宣室，已见龙光出傅岩。
<br>
<br>　　卷551_22  「谪连州书春牛榜子」卢肇
<br>
<br>　　阳和未解逐民忧，雪满群山对白头。
<br>
<br>　　不得职田饥欲死，儿侬何事打春牛。
<br>
<br>　　卷551_23  「送弟」卢肇
<br>
<br>　　去日家无担石储，汝须勤若事樵渔。
<br>
<br>　　古人尽向尘中远，白日耕田夜读书。
<br>
<br>　　卷551_24  「牧童」卢肇
<br>
<br>　　谁人得似牧童心，牛上横眠秋听深。
<br>
<br>　　时复往来吹一曲，何愁南北不知音。
<br>
<br>　　卷551_25  「嘲小儿」卢肇
<br>
<br>　　贪生只爱眼前珍，不觉风光度岁频。
<br>
<br>　　昨日见来骑竹马，今朝早是有年人。
<br>
<br>　　卷551_26  「金钱花」卢肇
<br>
<br>　　轮郭休夸四字书，红窠写出对庭除。
<br>
<br>　　时时买得佳人笑，本色金钱却不如。
<br>
<br>　　卷551_27  「木笔花」卢肇
<br>
<br>　　软如新竹管初齐，粉腻红轻样可携。
<br>
<br>　　谁与诗人偎槛看，好于笺墨并分题。
<br>
<br>　　卷551_28  「句」卢肇
<br>
<br>　　君梦涔阳月，中秋忆棹歌。（见《岳州府志》）。
<br>
<br>　　妙吹应谐凤，工书定得鹅。（李群玉善急就章，
<br>
<br>　　喜食鹅，肇赠句云云。见《纪事》）
<br>
<br>　　亭边古木昼阴阴，亭下寒潭百丈深。黄菊旧连陶令宅，
<br>
<br>　　青山遥负向平心。（题绿阴亭。见《临江府志》）。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
