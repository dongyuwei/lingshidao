<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百五十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百五十二
<br>
<br>　　卷152_1  「题杼山癸亭得暮字（亭，陆鸿渐所创）」颜真卿
<br>
<br>　　杼山多幽绝，胜事盈跬步。前者虽登攀，淹留恨晨暮。
<br>
<br>　　及兹纡胜引，曾是美无度。H构三癸亭，实为陆生故。
<br>
<br>　　高贤能创物，疏凿皆有趣。不越方丈间，居然云霄遇。
<br>
<br>　　巍峨倚修岫，旷望临古渡。左右苔石攒，低昂桂枝蠹。
<br>
<br>　　山僧狎猿，巢鸟来枳骸８┦雍慰台，傍瞻戴J路。
<br>
<br>　　迟回未能下，夕照明村树。
<br>
<br>　　卷152_2  「谢陆处士杼山折青桂花见寄之什」颜真卿
<br>
<br>　　群子游杼山，山寒桂花白。绿荑含素萼，采折自逋客。
<br>
<br>　　忽枉岩中诗，芳香润金石。全高南越蠹，岂谢东堂策。
<br>
<br>　　会惬名山期，从君恣幽觌。
<br>
<br>　　卷152_3  「赠裴将军」颜真卿
<br>
<br>　　大君制六合，猛将清九垓。战马若龙虎，腾凌何壮哉。
<br>
<br>　　将军临八荒，@赫耀英材。剑舞若游电，随风萦且回。
<br>
<br>　　登高望天山，白云正崔巍。入阵破骄虏，威名雄震雷。
<br>
<br>　　一射百马倒，再射万夫开。匈奴不敢敌，相呼归去来。
<br>
<br>　　功成报天子，可以画麟台。
<br>
<br>　　卷152_4  「赠僧皎然」颜真卿
<br>
<br>　　秋意西山多，别岑萦左次。缮亭历三癸，趾趾邻什寺。
<br>
<br>　　元化隐灵踪，始君启高致。诛榛养翘楚，鞭草理芳穗。
<br>
<br>　　俯砌披水容，逼天扫峰翠。境新耳目换，物远风尘异。
<br>
<br>　　倚石忘世情，援云得真意。嘉林幸勿剪，禅侣欣可庇。
<br>
<br>　　卫法大臣过，佐游群英萃。龙池护清激，虎节到深邃。
<br>
<br>　　徒想嵊顶期，于今没遗记。
<br>
<br>　　卷152_5  「咏陶渊明」颜真卿
<br>
<br>　　张良思报韩，龚胜耻事新。狙击不肯就，舍生悲缙绅。
<br>
<br>　　呜呼陶渊明，奕叶为晋臣。自以公相后，每怀宗国屯。
<br>
<br>　　题诗庚子岁，自谓羲皇人。手持山海经，头戴漉酒巾。
<br>
<br>　　兴逐孤云外，心随还鸟泯。
<br>
<br>　　卷152_6  「三言拟五杂组二首」颜真卿
<br>
<br>　　五杂组，绣与锦。往复还，兴又寝。不得已，病伏枕。
<br>
<br>　　五杂组，甘咸醋。往复还，乌与兔。不得已，韶光度。
<br>
<br>　　卷152_7  「使过瑶台寺，有怀圆寂上人」颜真卿
<br>
<br>　　上人居此寺，不出三十年。万法元无著，一心唯趣禅。
<br>
<br>　　忽纡尘外轸，远访区中缘。及尔不复见，支提犹岌然。
<br>
<br>　　卷152_8  「登平望桥下作」颜真卿
<br>
<br>　　登桥试长望，望极与天平。际海蒹葭色，终朝凫雁声。
<br>
<br>　　近山犹仿佛，远水忽微明。更览诸公作，知高题柱名。
<br>
<br>　　卷152_9  「刻清远道士诗，因而继作」颜真卿
<br>
<br>　　不到东西寺，于今五十春。A来从旧赏，林壑宛相亲。
<br>
<br>　　吴子多藏日，秦王厌胜辰。剑池穿万仞，盘石坐千人。
<br>
<br>　　金气腾为虎，琴台化若神。登坛仰生一，舍宅叹珉。
<br>
<br>　　中岭分双树，回峦绝四邻。窥临江海接，崇饰四时新。
<br>
<br>　　客有神仙者，于兹雅丽陈。名高清远峡，文聚斗牛津。
<br>
<br>　　迹异心宁间，声同质岂均。悠然千载后，知我揖光尘。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
