<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百八十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百八十九
<br>
<br>　　卷289_1  「长安春夜宿开元观」杨凭
<br>
<br>　　霓裳下晚烟，留客杏花前。遍问人寰事，新从洞府天。
<br>
<br>　　长松皆扫月，老鹤不知年。为说蓬瀛路，云涛几处连。
<br>
<br>　　卷289_2  「晚泊江戍」杨凭
<br>
<br>　　旅棹依遥戍，清湘急晚流。若为南浦宿，逢此北风秋。
<br>
<br>　　云月孤鸿晚，关山几路愁。年年不得意，零落对沧洲。
<br>
<br>　　卷289_3  「巴江雨夜」杨凭
<br>
<br>　　五岭天无雁，三巴客问津。纷纷轻汉暮，漠漠暗江春。
<br>
<br>　　青草连湖岸，繁花忆楚人。芳菲无限路，几夜月明新。
<br>
<br>　　卷289_4  「边塞行」杨凭
<br>
<br>　　九原临得水，双足是重城。独许为儒老，相怜从骑行。
<br>
<br>　　细丛榆塞迥，高点雁山晴。圣主嗤炎汉，无心自勒兵。
<br>
<br>　　卷289_5  「乐游园望月」杨凭
<br>
<br>　　炎灵全盛地，明月半秋时。今古人同望，盈亏节暗移。
<br>
<br>　　彩凝双月迥，轮度八川迟。共惜鸣珂去，金波送酒卮。
<br>
<br>　　卷289_6  「千叶桃花」杨凭
<br>
<br>　　千叶桃花胜百花，孤荣春晚驻年华。
<br>
<br>　　若教避俗秦人见，知向河源旧侣夸。
<br>
<br>　　卷289_7  「春中泛舟」杨凭
<br>
<br>　　仙郎归奏过湘东，正值三湘二月中。
<br>
<br>　　惆怅满川桃杏醉，醉看还与曲江同。
<br>
<br>　　卷289_8  「雨中怨秋」杨凭
<br>
<br>　　辞家远客怆秋风，千里寒云与断蓬。
<br>
<br>　　日暮隔山投古寺，钟声何处雨鳌
<br>
<br>　　卷289_9  「秋日独游曲江」杨凭
<br>
<br>　　信马闲过忆所亲，秋山行尽路无尘。
<br>
<br>　　主人莫惜松阴醉，还有千钱沽酒人。
<br>
<br>　　卷289_10  「寄别」杨凭
<br>
<br>　　晚烟洲雾并苍苍，河雁惊飞不作行。
<br>
<br>　　回旆转舟行数里，歌声犹自逐清湘。
<br>
<br>　　卷289_11  「边情」杨凭
<br>
<br>　　新种如今屡请和，玉关边上幸无他。
<br>
<br>　　欲知北海苦辛处，看取节毛馀几多。
<br>
<br>　　卷289_12  「早发湘中」杨凭
<br>
<br>　　按节鸣笳中贵催，红旌白旆满船开。
<br>
<br>　　迎愁湓浦登城望，西见荆门积水来。
<br>
<br>　　卷289_13  「海榴」杨凭
<br>
<br>　　海榴殷色透帘栊，看盛看衰意欲同。
<br>
<br>　　若许三英随五马，便将浓艳斗繁红。
<br>
<br>　　卷289_14  「春情」杨凭
<br>
<br>　　暮雨朝云几日归，如丝如雾湿人衣。
<br>
<br>　　三湘二月春光早，莫逐狂风缭乱飞。
<br>
<br>　　卷289_15  「送客往荆州」杨凭
<br>
<br>　　巴丘过日又登城，云水湘东一日平。
<br>
<br>　　若爱春秋繁露学，正逢元凯镇南荆。
<br>
<br>　　卷289_16  「赠马炼师」杨凭
<br>
<br>　　心嫌碧落更何从，月帔花冠冰雪容。
<br>
<br>　　行雨若迷归处路，近南惟见祝融峰。
<br>
<br>　　卷289_17  「湘江泛舟」杨凭
<br>
<br>　　湘川洛浦三千里，地角天涯南北遥。
<br>
<br>　　除却同倾百壶外，不愁谁奈两魂销。
<br>
<br>　　卷289_18  「送别」杨凭
<br>
<br>　　江岸梅花雪不如，看君驿驭向南徐。
<br>
<br>　　相闻不必因来雁，云里飞落素书。
<br>
<br>　　卷289_19  「赠窦牟（一作窦洛阳牟见简篇章，偶赠绝句）」杨凭
<br>
<br>　　直用天才众却_，应欺李杜久为尘。
<br>
<br>　　南荒不死中华老，别玉翻同西国人。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
