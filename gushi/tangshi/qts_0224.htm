<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百二十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百二十四
<br>
<br>　　卷224_1  「冬日洛城北谒玄元皇帝庙」杜甫
<br>
<br>　　配极玄都s，凭虚禁御长。守祧严具礼，掌节镇非常。
<br>
<br>　　碧瓦初寒外，金茎一气旁。山河扶绣户，日月近雕梁。
<br>
<br>　　仙李盘根大，猗兰奕叶光。世家遗旧史，道德付今王。
<br>
<br>　　画手看前辈，吴生远擅场。森罗移地轴，妙绝动宫墙。
<br>
<br>　　五圣联龙衮，千官列雁行。冕旒俱秀发，旌旆尽飞扬。
<br>
<br>　　翠柏深留景，红梨迥得霜。风筝吹玉柱，露井冻银床。
<br>
<br>　　身退卑周室，经传拱汉皇。谷神如不死，养拙更何乡。
<br>
<br>　　卷224_2  「赠韦左丞丈（济。天宝七年以韦济为河南尹迁尚书左丞）」杜甫
<br>
<br>　　左辖频虚位，今年得旧儒。相门韦氏在，经术汉臣须。
<br>
<br>　　时议归前烈，天伦恨莫俱。o原荒宿草，凤沼接亨衢。
<br>
<br>　　有客虽安命，衰容岂壮夫。家人忧几杖，甲子混泥途。
<br>
<br>　　不谓矜馀力，还来谒大巫。岁寒仍顾遇，日暮且踟蹰。
<br>
<br>　　老骥思千里，饥鹰待一呼。君能微感激，亦足慰榛芜。
<br>
<br>　　卷224_3  「投赠哥舒开府二十韵」杜甫
<br>
<br>　　今代麒麟阁，何人第一功。君王自神武，驾驭必英雄。
<br>
<br>　　开府当朝杰，论兵迈古风。先锋百胜在，略地两隅空。
<br>
<br>　　青海无传箭，天山早挂弓。廉颇仍走敌，魏绛已和戎。
<br>
<br>　　每惜河湟弃，新兼节制通。智谋垂睿想，出入冠诸公。
<br>
<br>　　日月低秦树，乾坤绕汉宫。胡人愁逐北，宛马又从东。
<br>
<br>　　受命边沙远，归来御席同。轩墀曾宠鹤，畋猎旧非熊。
<br>
<br>　　茅土加名数，山河誓始终。策行遗战伐，契合动昭融。
<br>
<br>　　勋业青冥上，交亲气概中。未为珠履客，已见白头翁。
<br>
<br>　　壮节初题柱，生涯独转蓬。几年春草歇，今日暮途穷。
<br>
<br>　　军事留孙楚，行间识吕蒙。防身一长剑，将欲倚崆峒。
<br>
<br>　　卷224_4  「上韦左相二十韵（见素）」杜甫
<br>
<br>　　凤历轩辕纪，龙飞四十春。八荒开寿域，一气转洪钧。
<br>
<br>　　霖雨思贤佐，丹青忆老臣。应图求骏马，惊代得麒麟。
<br>
<br>　　沙汰江河浊，调和鼎鼐新。韦贤初相汉，范叔已归秦。
<br>
<br>　　盛业今如此，传经固绝伦。豫樟深出地，沧海阔无津。
<br>
<br>　　北斗司喉舌，东方领|绅。持衡留藻鉴，听履上星辰。
<br>
<br>　　独步才超古，馀波德照邻。聪明过管辂，尺牍倒陈遵。
<br>
<br>　　岂是池中物，由来席上珍。庙堂知至理，风俗尽还淳。
<br>
<br>　　才杰俱登用，愚蒙但隐沦。长卿多病久，子夏索居频。
<br>
<br>　　回首驱流俗，生涯似众人。巫咸不可问，邹鲁莫容身。
<br>
<br>　　感激时将晚，苍茫兴有神。为公歌此曲，涕泪在衣巾。
<br>
<br>　　卷224_5  「奉赠太常张卿二十韵（均）」杜甫
<br>
<br>　　方丈三韩外，昆仑万国西。建标天地阔，诣绝古今迷。
<br>
<br>　　气得神仙迥，恩承雨露低。相门清议众，儒术大名齐。
<br>
<br>　　轩冕罗天阙，琳琅识介。伶官诗必诵，夔乐典犹稽。
<br>
<br>　　健笔凌鹦鹉，锋莹G鹈。友于皆挺拔，公望各端倪。
<br>
<br>　　通籍逾青琐，亨衢照紫泥。灵虬传夕箭，归马散霜蹄。
<br>
<br>　　能事闻重译，嘉谟及远黎。弼谐方一展，斑序更何跻。
<br>
<br>　　适越空颠踬，游梁竟惨凄。谬知终画虎，微分是醯鸡。
<br>
<br>　　萍泛无休日，桃阴想旧蹊。吹嘘人所羡，腾跃事仍睽。
<br>
<br>　　碧海真难涉，青云不可梯。顾深惭锻炼，才小辱提携。
<br>
<br>　　槛束哀猿叫，枝惊夜鹊栖。几时陪羽猎，应指钓璜溪。
<br>
<br>　　卷224_6  「敬赠郑谏议十韵」杜甫
<br>
<br>　　谏官非不达，诗义早知名。破的由来事，先锋孰敢争。
<br>
<br>　　思飘云物外，律中鬼神惊。毫发无遗恨，波澜独老成。
<br>
<br>　　野人宁得所，天意薄浮生。多病休儒服，冥搜信客旌。
<br>
<br>　　筑居仙缥缈，旅食岁峥嵘。使者求颜阖，诸公厌祢衡。
<br>
<br>　　将期一诺重，H使寸心倾。君见途穷哭，宜忧阮步兵。
<br>
<br>　　卷224_7  「奉赠鲜于京兆二十韵（鲜于仲通，天宝末为京兆尹）」杜甫
<br>
<br>　　王国称多士，贤良复几人。异才应间出，爽气必殊伦。
<br>
<br>　　始见张京兆，宜居汉近臣。骅骝开道路，雕鹗离风尘。
<br>
<br>　　侯伯知何等，文章实致身。奋飞超等级，容易失沈沦。
<br>
<br>　　脱略溪钓，操持郢匠斤。云霄今已逼，台衮更谁亲。
<br>
<br>　　凤穴雏皆好，龙门客又新。义声纷感激，败绩自逡巡。
<br>
<br>　　途远欲何向，天高难重陈。学诗犹孺子，乡赋念嘉宾。
<br>
<br>　　不得同晁错，吁嗟后郄诜。计疏疑翰墨，时过忆松筠。
<br>
<br>　　献纳纡皇眷，中间谒紫宸。且随诸彦集，方觊薄才伸。
<br>
<br>　　破胆遭前政，阴谋独秉钧。微生沾忌刻，万事益酸辛。
<br>
<br>　　交合丹青地，恩倾雨露辰。有儒愁饿死，早晚报平津。
<br>
<br>　　卷224_8  「赠特进汝阳王二十韵」杜甫
<br>
<br>　　特进群公表，天人夙德升。霜蹄千里骏，风翮九霄鹏。
<br>
<br>　　服礼求毫发，惟忠忘寝兴。圣情常有眷，朝退若无凭。
<br>
<br>　　仙醴来浮蚁，奇毛或赐鹰。清关尘不杂，中使日相乘。
<br>
<br>　　晚节嬉游简，平居孝义称。自多亲棣萼，谁敢问山陵。
<br>
<br>　　学业醇儒富，辞华哲匠能。笔飞鸾耸立，章罢凤N腾。
<br>
<br>　　精理通谈笑，忘形向友朋。寸长堪缱绻，一诺岂骄矜。
<br>
<br>　　已忝归曹植，何知对李膺。招要恩屡至，崇重力难胜。
<br>
<br>　　披雾初欢夕，高秋爽气澄。尊临极浦，凫雁宿张灯。
<br>
<br>　　花月穷游宴，炎天避郁蒸。研寒金井水，檐动玉壶冰。
<br>
<br>　　瓢饮唯三径，岩栖在百层。且持蠡测海，况挹酒如渑。
<br>
<br>　　鸿宝宁全秘，丹梯庶可凌。淮王门有客，终不愧孙登。
<br>
<br>　　卷224_9  「郑驸马宅宴洞中」杜甫
<br>
<br>　　主家阴洞细烟雾，留客夏簟清琅\.春酒杯浓琥珀薄，
<br>
<br>　　冰浆碗碧玛瑙寒。误疑茅堂过江麓，已入风磴霾云端。
<br>
<br>　　自是秦楼压郑谷，时闻杂佩声珊珊。
<br>
<br>　　卷224_10  「李监宅」杜甫
<br>
<br>　　尚觉王孙贵，豪家意颇浓。屏开金孔雀，褥隐绣芙蓉。
<br>
<br>　　且食双鱼美，谁看异味重。门阑多喜色，女婿近乘龙。
<br>
<br>　　卷224_11  「重题郑氏东亭（在新安界）」杜甫
<br>
<br>　　华亭入翠微，秋日乱清晖。崩石欹山树，清涟曳水衣。
<br>
<br>　　紫鳞冲岸跃，苍隼护巢归。向晚寻征路，残云傍马飞。
<br>
<br>　　卷224_12  「题张氏隐居二首」杜甫
<br>
<br>　　春山无伴独相求，伐木丁丁山更幽。涧道馀寒历冰雪，
<br>
<br>　　石门斜日到林丘。不贪夜识金银气，远害朝看麋鹿游。
<br>
<br>　　乘兴杳然迷出处，对君疑是泛虚舟。
<br>
<br>　　之子时相见，邀人晚兴留。霁潭@发发，春草鹿呦呦。
<br>
<br>　　杜酒偏劳劝，张梨不外求。前村山路险，归醉每无愁。
<br>
<br>　　卷224_13  「天宝初南曹小司寇舅于我太夫人堂下累土为山…而作是诗」杜甫
<br>
<br>　　一匮功盈尺，三峰意出群。望中疑在野，幽处欲生云。
<br>
<br>　　慈竹春阴覆，香炉晓势分。惟南将献寿，佳气日氛氲。
<br>
<br>　　卷224_14  「龙门（即伊阙）」杜甫
<br>
<br>　　龙门横野断，驿树出城来。气色皇居近，金银佛寺开。
<br>
<br>　　往还时屡改，川水日悠哉。相阅征途上，生涯尽几回。
<br>
<br>　　卷224_15  「奉寄河南韦尹丈人」杜甫
<br>
<br>　　有客传河尹，逢人问孔融。青囊仍隐逸，章甫尚西东。
<br>
<br>　　鼎食分门户，词场继国风。尊荣瞻地绝，疏放忆途穷。
<br>
<br>　　浊酒寻陶令，丹砂访葛洪。江湖漂短褐，霜雪满飞蓬。
<br>
<br>　　牢落乾坤大，周流道术空。谬惭知蓟子，真怯笑扬雄。
<br>
<br>　　盘错神明惧，讴歌德义丰。尸乡馀土室，难说祝鸡翁。
<br>
<br>　　卷224_16  「赠李白」杜甫
<br>
<br>　　秋来相顾尚飘蓬，未就丹砂愧葛洪。
<br>
<br>　　痛饮狂歌空度日，飞扬跋扈为谁雄。
<br>
<br>　　卷224_17  「与任城许主簿游南池（池在济宁州境）」杜甫
<br>
<br>　　秋水通沟洫，城隅进小船。晚凉看洗马，森木乱鸣蝉。
<br>
<br>　　菱熟经时雨，蒲荒八月天。晨朝降白露，遥忆旧青毡。
<br>
<br>　　卷224_18  「登兖州城楼」杜甫
<br>
<br>　　东郡趋庭日，南楼纵目初。浮云连海岳，平野入青徐。
<br>
<br>　　孤嶂秦碑在，荒城鲁殿馀。从来多古意，临眺独踌躇。
<br>
<br>　　卷224_19  「刘九法曹、郑瑕丘石门宴集」杜甫
<br>
<br>　　秋水清无底，萧然静客心。掾曹乘逸兴，鞍马去相寻。
<br>
<br>　　能吏逢联璧，华筵直一金。晚来横吹好，泓下亦龙吟。
<br>
<br>　　卷224_20  「暂如临邑，至gh山湖亭奉怀李员外率尔成兴」杜甫
<br>
<br>　　野亭逼湖水，歇马高林间。鼍吼风奔浪，鱼跳日映山。
<br>
<br>　　暂游阻词伯，却望怀青关。霭霭生云雾，唯应促驾还。
<br>
<br>　　卷224_21  「对雨书怀，走邀许十一簿公」杜甫
<br>
<br>　　东岳云峰起，溶溶满太虚。震雷翻幕燕，骤雨落河鱼。
<br>
<br>　　座对贤人酒，门听长者车。相邀愧泥泞，骑马到阶除。
<br>
<br>　　卷224_22  「巳上人茅斋」杜甫
<br>
<br>　　巳公茅屋下，可以赋新诗。枕簟入林僻，茶瓜留客迟。
<br>
<br>　　江莲摇白羽，天棘梦青丝。空忝许询辈，难酬支遁词。
<br>
<br>　　卷224_23  「房兵曹胡马诗」杜甫
<br>
<br>　　胡马大宛名，锋棱瘦骨成。竹批双耳峻，风入四蹄轻。
<br>
<br>　　所向无空阔，真堪托死生。骁腾有如此，万里可横行。
<br>
<br>　　卷224_24  「画鹰」杜甫
<br>
<br>　　素练风霜起，苍鹰画作殊。e身思狡兔，侧目似愁胡。
<br>
<br>　　绦镟光堪`，轩楹势可呼。何当击凡鸟，毛血洒平芜。
<br>
<br>　　卷224_25  「与李十二白同寻范十隐居（李白集有寻鲁城北范居士诗）」杜甫
<br>
<br>　　李侯有佳句，往往似阴铿。余亦东蒙客，怜君如弟兄。
<br>
<br>　　醉眠秋共被，携手日同行。更想幽期处，还寻北郭生。
<br>
<br>　　入门高兴发，侍立小童清。落景闻寒杵，屯云对古城。
<br>
<br>　　向来吟橘颂，谁欲讨莼羹。不愿论簪笏，悠悠沧海情。
<br>
<br>　　卷224_26  「临邑舍弟书至苦雨黄河泛溢堤防之患簿领所忧…用宽其意」杜甫
<br>
<br>　　二仪积风雨，百谷漏波涛。闻道洪河坼，遥连沧海高。
<br>
<br>　　职思忧悄悄，郡国诉嗷嗷。舍弟卑栖邑，防川领簿曹。
<br>
<br>　　尺书前日至，版筑不时操。难假鼋鼍力，空瞻乌鹊毛。
<br>
<br>　　燕南吹畎亩，济上没蓬蒿。螺蚌满近郭，蛟螭乘九皋。
<br>
<br>　　徐关深水府，碣石小秋毫。白屋留孤树，青天矢万艘。
<br>
<br>　　吾衰同泛梗，利涉想蟠桃。倚赖天涯钓，犹能掣巨鳌。
<br>
<br>　　卷224_27  「过宋员外之问旧庄」杜甫
<br>
<br>　　宋公旧池馆，零落守阳阿。枉道祗从入，吟诗许更过。
<br>
<br>　　淹留问耆老，寂寞向山河。更识将军树，悲风日暮多。
<br>
<br>　　卷224_28  「夜宴左氏庄」杜甫
<br>
<br>　　风林纤月落，衣露净琴张。暗水流花径，春星带草堂。
<br>
<br>　　检书烧烛短，看剑引杯长。诗罢闻吴咏，扁舟意不忘。
<br>
<br>　　卷224_29  「送蔡希曾都尉还陇右，因寄高三十五书记」杜甫
<br>
<br>　　蔡子勇成癖，弯弓西射胡。健儿宁斗死，壮士耻为儒。
<br>
<br>　　官是先锋得，材缘挑战须。身轻一鸟过，枪急万人呼。
<br>
<br>　　云幕随开府，春城赴上都。马头金狎，驼背锦模糊。
<br>
<br>　　咫尺云山路，归飞青海隅。上公犹宠锡，突将且前驱。
<br>
<br>　　汉使黄河远，凉州白麦枯。因君问消息，好在阮元瑜。
<br>
<br>　　卷224_30  「春日忆李白」杜甫
<br>
<br>　　白也诗无敌，飘然思不群。清新庾开府，俊逸鲍参军。
<br>
<br>　　渭北春天树，江东日暮云。何时一尊酒，重与细论文。
<br>
<br>　　卷224_31  「赠陈二补阙」杜甫
<br>
<br>　　世儒多汩没，夫子独声名。献纳开东观，君王问长卿。
<br>
<br>　　皂雕寒始急，天马老能行。自到青冥里，休看白发生。
<br>
<br>　　卷224_32  「寄高三十五书记（m）」杜甫
<br>
<br>　　叹惜高生老，新诗日又多。美名人不及，佳句法如何。
<br>
<br>　　主将收才子，崆峒足凯歌。闻君已朱绂，且得慰蹉跎。
<br>
<br>　　卷224_33  「送裴二虬作尉永嘉」杜甫
<br>
<br>　　孤屿亭何处，天涯水气中。故人官就此，绝境兴谁同。
<br>
<br>　　隐吏逢梅福，游山忆谢公。扁舟吾已就，把钓待秋风。
<br>
<br>　　卷224_34  「城西陂泛舟（即陂）」杜甫
<br>
<br>　　青蛾皓齿在楼船，横笛短箫悲远天。春风自信牙樯动，
<br>
<br>　　迟日徐看锦缆牵。鱼吹细浪摇歌扇，燕蹴飞花落舞筵。
<br>
<br>　　不有小舟能荡桨，百壶那送酒如泉。
<br>
<br>　　卷224_35  「赠田九判官（梁丘）」杜甫
<br>
<br>　　崆峒使节上青霄，河陇降王款圣朝。宛马总肥春苜蓿，
<br>
<br>　　将军只数汉嫖姚。陈留阮r谁争长，京兆田郎早见招。
<br>
<br>　　麾下赖君才并入，独能无意向渔樵。
<br>
<br>　　卷224_36  「赠献纳使起居田舍人（澄）」杜甫
<br>
<br>　　献纳司存雨露边，地分清切任才贤。舍人退食收封事，
<br>
<br>　　宫女开函近御筵。晓漏追飞青琐闼，晴窗点检白云篇。
<br>
<br>　　扬雄更有河东赋，唯待吹嘘送上天。
<br>
<br>　　卷224_37  「送韦书记赴安西」杜甫
<br>
<br>　　夫子H通贵，云泥相望悬。白头无藉在，朱绂有哀怜。
<br>
<br>　　书记赴三捷，公车留二年。欲浮江海去，此别意苍然。
<br>
<br>　　卷224_38  「陪郑广文游何将军山林十首（山林在韦曲西塔陂）」杜甫
<br>
<br>　　不识南塘路，今知第五桥。名园依绿水，野竹上青霄。
<br>
<br>　　谷口旧相得，濠梁同见招。平生为幽兴，未惜马蹄遥。
<br>
<br>　　百顷风潭上，千重夏木清。卑枝低结子，接叶暗巢莺。
<br>
<br>　　鲜鲫银丝脍，香芹碧涧羹。翻疑柁楼底，晚饭越中行。
<br>
<br>　　万里戎王子，何年别月支。异花开绝域，滋蔓匝清池。
<br>
<br>　　汉使徒空到，神农竟不知。露翻兼雨打，开坼日离披。
<br>
<br>　　旁舍连高竹，疏篱带晚花。碾涡深没马，藤蔓曲藏蛇。
<br>
<br>　　词赋工无益，山林迹未赊。尽捻书籍卖，来问尔东家。
<br>
<br>　　剩水沧江破，残山碣石开。绿垂风折笋，红绽雨肥梅。
<br>
<br>　　银甲弹筝用，金鱼换酒来。兴移无洒扫，随意坐莓苔。
<br>
<br>　　风磴吹阴雪，云门吼瀑泉。酒醒思卧簟，衣冷欲装绵。
<br>
<br>　　野老来看客，河鱼不取钱。只疑淳朴处，自有一山川。
<br>
<br>　　棘树寒云色，茵c春藕香。脆添生菜美，阴益食单凉。
<br>
<br>　　野鹤清晨出，山精白日藏。石林蟠水府，百里独苍苍。
<br>
<br>　　忆过杨柳渚，走马定昆池。醉把青荷叶，狂遗白接z5.
<br>
<br>　　刺船思郢客，解水乞吴儿。坐对秦山晚，江湖兴颇随。
<br>
<br>　　床上书连屋，阶前树拂云。将军不好武，稚子总能文。
<br>
<br>　　醒酒微风入，听诗静夜分。衣挂萝薜，凉月白纷纷。
<br>
<br>　　幽意忽不惬，归期无奈何。出门流水注，回首白云多。
<br>
<br>　　自笑灯前舞，谁怜醉后歌。祗应与朋好，风雨亦来过。
<br>
<br>　　卷224_45  「重过何氏五首」杜甫
<br>
<br>　　问讯东桥竹，将军有报书。倒衣还命驾，高枕乃吾庐。
<br>
<br>　　花妥莺捎蝶，溪喧獭趁鱼。重来休沐地，真作野人居。
<br>
<br>　　山雨尊仍在，沙沈榻未移。犬迎曾宿客，鸦护落巢儿。
<br>
<br>　　云薄翠微寺，天清黄子陂。向来幽兴极，步屣过东篱。
<br>
<br>　　落日平台上，春风啜茗时。石阑斜点笔，桐叶坐题诗。
<br>
<br>　　翡翠鸣衣桁，蜻蜓立钓丝。自今幽兴熟，来往亦无期。
<br>
<br>　　颇怪朝参懒，应耽野趣长。雨抛金锁甲，苔卧绿沈枪。
<br>
<br>　　手自移蒲柳，家才足稻粱。看君用幽意，白日到羲皇。
<br>
<br>　　到此应常宿，相留可判年。蹉跎暮容色，怅望好林泉。
<br>
<br>　　何路沾微禄，归山买薄田。斯游恐不遂，把酒意茫然。
<br>
<br>　　卷224_46  「冬日有怀李白」杜甫
<br>
<br>　　寂寞书斋里，终朝独尔思。更寻嘉树传，不忘角弓诗。
<br>
<br>　　短褐风霜入，还丹日月迟。未因乘兴去，空有鹿门期。
<br>
<br>　　卷224_47  「杜位宅守岁」杜甫
<br>
<br>　　守岁阿戎家，椒盘已颂花。盍簪喧枥马，列炬散林鸦。
<br>
<br>　　四十明朝过，飞腾暮景斜。谁能更拘束，烂醉是生涯。
<br>
<br>　　卷224_48  「与县源大少府宴陂（得寒字）」杜甫
<br>
<br>　　应为西陂好，金钱罄一餐。饭抄云子白，瓜嚼水精寒。
<br>
<br>　　无计回船下，空愁避酒难。主人情烂熳，持答翠琅\.
<br>
<br>　　卷224_49  「崔驸马山亭宴集（京城东有崔惠童驸马山池）」杜甫
<br>
<br>　　萧史幽栖地，林间蹋凤毛。流何处入，乱石闭门高。
<br>
<br>　　客醉挥金碗，诗成得绣袍。清秋多宴会，终日困香醪。
<br>
<br>　　卷224_50  「九日杨奉先会白水崔明府」杜甫
<br>
<br>　　今日潘怀县，同时陆浚仪。坐开桑落酒，来把菊花枝。
<br>
<br>　　天宇清霜净，公堂宿雾披。晚酣留客舞，凫舄共差池。
<br>
<br>　　卷224_51  「赠翰林张四学士」杜甫
<br>
<br>　　翰林逼华盖，鲸力破沧溟。天上张公子，宫中汉客星。
<br>
<br>　　赋诗拾翠殿，佐酒望云亭。紫诰仍兼绾，黄麻似六经。
<br>
<br>　　内分金带赤，恩与荔枝青。无复随高凤，空馀泣聚萤。
<br>
<br>　　此生任春草，垂老独漂萍。倘忆山阳会，悲歌在一听。
<br>
<br>　　卷224_52  「送张二十参军赴蜀州，因呈杨五侍御」杜甫
<br>
<br>　　好去张公子，通家别恨添。两行秦树直，万点蜀山尖。
<br>
<br>　　御史新骢马，参军旧紫髯。皇华吾善处，于汝定无嫌。
<br>
<br>　　卷224_53  「陪诸贵公子丈八沟携妓纳凉，晚际遇雨二首」杜甫
<br>
<br>　　落日放船好，轻风生浪迟。竹深留客处，荷净纳凉时。
<br>
<br>　　公子调冰水，佳人雪藕丝。片云头上黑，应是雨催诗。
<br>
<br>　　雨来沾席上，风急打船头。越女红裙湿，燕姬翠黛愁。
<br>
<br>　　缆侵堤柳系，幔宛浪花浮。归路翻萧飒，陂塘五月秋。
<br>
<br>　　卷224_54  「白水明府舅宅喜雨（得过字）」杜甫
<br>
<br>　　吾舅政如此，古人谁复过。碧山晴又湿，白水雨偏多。
<br>
<br>　　精祷既不昧，欢娱将谓何。汤年旱颇甚，今日醉弦歌。
<br>
<br>　　卷224_55  「陪李金吾花下饮」杜甫
<br>
<br>　　胜地初相引，余行得自娱。见轻吹鸟毳，随意数花须。
<br>
<br>　　细草称偏坐，香醪懒再酤。醉归应犯夜，可怕李金吾。
<br>
<br>　　卷224_56  「赠高式颜」杜甫
<br>
<br>　　昔别是何处，相逢皆老夫。故人还寂寞，削迹共艰虞。
<br>
<br>　　自失论文友，空知卖酒垆。平生飞动意，见尔不能无。
<br>
<br>　　卷224_57  「赠比部萧郎中十兄（甫从姑子也）」杜甫
<br>
<br>　　有美生人杰，由来积德门。汉朝丞相系，梁日帝王孙。
<br>
<br>　　蕴藉为郎久，魁梧秉哲尊。词华倾后辈，风雅蔼孤N.
<br>
<br>　　宅相荣姻戚，儿童惠讨论。见知真自幼，谋拙丑诸昆。
<br>
<br>　　漂荡云天阔，沈埋日月奔。致君时已晚，怀古意空存。
<br>
<br>　　中散山阳锻，愚公野谷村。宁纡长者辙，归老任乾坤。
<br>
<br>　　卷224_58  「九日曲江」杜甫
<br>
<br>　　缀席茱萸好，浮舟菡萏衰。季秋时欲半，九日意兼悲。
<br>
<br>　　江水清源曲，荆门此路疑。晚来高兴尽，摇荡菊花期。
<br>
<br>　　卷224_59  「承沈八丈东美除膳部员外，阻雨未遂驰贺，奉寄此诗」杜甫
<br>
<br>　　今日西京掾，多除内省郎。通家惟沈氏，谒帝似冯唐。
<br>
<br>　　诗律群公问，儒门旧史长。清秋便寓直，列宿顿辉光。
<br>
<br>　　未暇申宴慰，含情空激扬。司存何所比，膳部默凄伤。
<br>
<br>　　贫贱人事略，经过霖潦妨。礼同诸父长，恩岂布衣忘。
<br>
<br>　　天路牵骐骥，云台引栋梁。徒怀贡公喜，飒飒鬓毛苍。
<br>
<br>　　卷224_60  「奉留赠集贤院崔、于二学士（国辅、休烈）」杜甫
<br>
<br>　　昭代将垂白，途穷乃叫阍。气冲星象表，词感帝王尊。
<br>
<br>　　天老书题目，春官验讨论。倚风遗路，随水到龙门。
<br>
<br>　　竟与蛟螭杂，空闻燕雀喧。青冥犹契阔，陵厉不飞翻。
<br>
<br>　　儒术诚难起，家声庶已存。故山多药物，胜概忆桃源。
<br>
<br>　　欲整还乡旆，长怀禁掖垣。谬称三赋在，难述二公恩。
<br>
<br>　　卷224_61  「故武卫将军挽歌三首」杜甫
<br>
<br>　　严警当寒夜，前军落大星。壮夫思感决，哀诏惜精灵。
<br>
<br>　　王者今无战，书生已勒铭。封侯意疏阔，编简为谁青。
<br>
<br>　　舞剑过人绝，鸣弓射兽能。锋行惬顺，猛噬失F腾。
<br>
<br>　　赤羽千夫膳，黄河十月冰。横行沙漠外，神速至今称。
<br>
<br>　　哀挽青门去，新阡绛水遥。路人纷雨泣，天意飒风飘。
<br>
<br>　　部曲精仍锐，匈奴气不骄。无由睹雄略，大树日萧萧。
<br>
<br>　　卷224_62  「官定后戏赠（时免河西尉，为右卫率府兵曹）」杜甫
<br>
<br>　　不作河西尉，凄凉为折腰。老夫怕趋走，率府且逍遥。
<br>
<br>　　耽酒须微禄，狂歌托圣朝。故山归兴尽，回首向风飙。
<br>
<br>　　卷224_63  「九日蓝田崔氏庄」杜甫
<br>
<br>　　老去悲秋强自宽，兴来今日尽君欢。羞将短发还吹帽，
<br>
<br>　　笑倩旁人为正冠。蓝水远从千涧落，玉山高并两峰寒。
<br>
<br>　　明年此会知谁健，醉把茱萸子细看。
<br>
<br>　　卷224_64  「崔氏东山草堂」杜甫
<br>
<br>　　爱汝玉山草堂静，高秋爽气相鲜新。有时自发钟磬响，
<br>
<br>　　落日更见渔樵人。盘剥白鸦谷口栗，饭煮青泥坊底芹。
<br>
<br>　　何为西庄王给事，柴门空闭锁松筠。
<br>
<br>　　卷224_65  「对雪」杜甫
<br>
<br>　　战哭多新鬼，愁吟独老翁。乱云低薄暮，急雪舞回风。
<br>
<br>　　瓢弃尊无绿，炉存火似红。数州消息断，愁坐正书空。
<br>
<br>　　卷224_66  「月夜」杜甫
<br>
<br>　　今夜~州月，闺中只独看。遥怜小儿女，未解忆长安。
<br>
<br>　　香雾云鬟湿，清辉玉臂寒。何时倚虚幌，双照泪痕干。
<br>
<br>　　卷224_67  「遣兴」杜甫
<br>
<br>　　骥子好男儿，前年学语时。问知人客姓，诵得老夫诗。
<br>
<br>　　世乱怜渠小，家贫仰母慈。鹿门携不遂，雁足系难期。
<br>
<br>　　天地军麾满，山河战角悲。傥归免相失，见日敢辞迟。
<br>
<br>　　卷224_68  「元日寄韦氏妹」杜甫
<br>
<br>　　近闻韦氏妹，迎在汉钟离。郎伯殊方镇，京华旧国移。
<br>
<br>　　春城回北斗，郢树发南枝。不见朝正使，啼痕满面垂。
<br>
<br>　　卷224_69  「春望」杜甫
<br>
<br>　　国破山河在，城春草木深。感时花溅泪，恨别鸟惊心。
<br>
<br>　　烽火连三月，家书抵万金。白头搔更短，浑欲不胜簪。
<br>
<br>　　卷224_70  「忆幼子（字骥子，时隔绝在~州）」杜甫
<br>
<br>　　骥子春犹隔，莺歌暖正繁。别离惊节换，聪慧与谁论。
<br>
<br>　　涧水空山道，柴门老树村。忆渠愁只睡，炙背俯晴轩。
<br>
<br>　　卷224_71  「一百五日夜对月」杜甫
<br>
<br>　　无家对寒食，有泪如金波。斫却月中桂，清光应更多。
<br>
<br>　　仳离放红蕊，想像骨喽辍ＥＥ漫愁思，秋期犹渡河。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
