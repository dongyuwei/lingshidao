<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百一十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百一十三
<br>
<br>　　卷113_1  「敬酬张九龄当涂界留赠之作」裴耀卿
<br>
<br>　　茂先实王佐，仲举信时英。气睹冲天发，人将下榻迎。
<br>
<br>　　符肃有命，江国远徂征。九派期方越，千钧或所轻。
<br>
<br>　　高帆出风迥，孤屿入云平。遄迈嗟于役，离忧空自情。
<br>
<br>　　饰簪陪早岁，接壤厕专城。旷别心弥轸，宏观义转倾。
<br>
<br>　　徒然恨饥渴，况乃讽瑶琼。
<br>
<br>　　卷113_2  「酬张九龄使风见示（时为宣州刺史）」裴耀卿
<br>
<br>　　兹地五湖邻，艰哉万里人。惊飙翻是托，危浪亦相因。
<br>
<br>　　宣室才华子，金闺讽议臣。承明有三入，去去速归轮。
<br>
<br>　　卷113_3  「赠张丞相」宋鼎
<br>
<br>　　汉上登飞遥荆南历旧居。已尝临砌橘，更睹跃池鱼。
<br>
<br>　　盛德继微渺，深衷能卷舒。义申蓬阁际，情切庙堂初。
<br>
<br>　　郡挹文章美，人怀燮理馀。皇恩傥照亮，岂厌承明庐。
<br>
<br>　　卷113_4  「酬故人还山」宋鼎
<br>
<br>　　举棹乘春水，归山抚岁华。碧潭宵见月，红树晚开花。
<br>
<br>　　肃穆轻风度，依微隐径斜。危亭暗松石，幽涧落云霞。
<br>
<br>　　思鸟吟高树，游鱼戏浅沙。安知馀兴尽，相望紫烟赊。
<br>
<br>　　卷113_5  「和张荆州九龄晨出郡舍林下」崔颂
<br>
<br>　　优闲表政清，林薄赏秋成。江上悬晓月，往来亏复盈。
<br>
<br>　　天云抗真意，郡阁晦高名。坐啸应无欲，宁辜济物情。
<br>
<br>　　卷113_6  「奉酬张洪州九龄江上见赠」孙
<br>
<br>　　受命谳封疆，逢君牧豫章。於焉审虞芮，复尔共舟航。
<br>
<br>　　怅别秋阴尽，怀归客思长。江皋枉离赠，持此慰他乡。
<br>
<br>　　卷113_7  「古意赠孙」徐仁友
<br>
<br>　　南望缑氏岭，山居共涧阴。东西十数里，缅邈方寸心。
<br>
<br>　　云日落广厦，莺花对孤琴。琴中多苦调，凄切谁复寻。
<br>
<br>　　卷113_8  「奉和姚令公驾幸温汤喜雪应制」苏绾
<br>
<br>　　汉主新丰邑，周王尚父师。云符沛童唱，雪应海神期。
<br>
<br>　　林变惊春早，山明讶夕迟。况逢温液霈，恩重御裘诗。
<br>
<br>　　卷113_9  「咏月」康庭芝
<br>
<br>　　天使下西楼，光含万里秋。台前疑挂镜，帘外似悬钩。
<br>
<br>　　张尹将眉学，班姬取扇俦。佳期应借问，为报在刀头。
<br>
<br>　　卷113_10  「山行见孤松成咏」张宣明
<br>
<br>　　孤松郁山椒，肃爽凌清霄。既挺千丈干，亦生百尺条。
<br>
<br>　　青青恒一色，落落非一朝。大厦今已构，惜哉无人招。
<br>
<br>　　寒霜十二月，枝叶独不凋。
<br>
<br>　　卷113_11  「使至三姓咽面」张宣明
<br>
<br>　　昔闻班家子，笔砚忽然投。一朝抚长剑，万里入荒陬。
<br>
<br>　　岂不服艰险，只思清国雠。山川去何岁，霜露几逢秋。
<br>
<br>　　玉塞已遐廓，铁关方阻修。东都日，西海此悠悠。
<br>
<br>　　卒使功名建，长封万里侯。
<br>
<br>　　卷113_12  「新都南亭别郭大元振」卢崇道
<br>
<br>　　竹径女萝蹊，莲洲文石堤。静深人俗断，寻玩往还迷。
<br>
<br>　　碧潭秀初月，素林惊夕栖。褰幌纳鸟侣，罢琴听猿啼。
<br>
<br>　　佳辰改宿昔，胜寄在暌携。长怀赏心爱，如玉复如。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
