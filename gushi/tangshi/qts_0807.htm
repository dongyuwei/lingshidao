<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百零七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷八百零七
<br>
<br>　　卷807_1  「诗」拾得
<br>
<br>　　诸佛留藏经，只为人难化。不唯贤与愚，个个心构架。
<br>
<br>　　造业大如山，岂解怀忧怕。那肯细寻思，日夜怀奸诈。
<br>
<br>　　嗟见世间人，个个爱吃肉。碗碟不曾干，长时道不足。
<br>
<br>　　昨日设个斋，今朝宰六畜。都缘业使牵，非干情所欲。
<br>
<br>　　一度造天堂，百度造地狱。阎罗使来追，合家尽啼哭。
<br>
<br>　　炉子边向火，镬子里澡浴。更得出头时，换却汝衣服。
<br>
<br>　　出家要清闲，清闲即为贵。如何尘外人，却入尘埃里。
<br>
<br>　　一向迷本心，终朝役名利。名利得到身，形容已憔悴。
<br>
<br>　　况复不遂者，虚用平生志。可怜无事人，未能笑得尔。
<br>
<br>　　养儿与娶妻，养女求媒娉。重重皆是业，更杀众生命。
<br>
<br>　　聚集会亲情，总来看盘。目下虽称心，罪簿先注定。
<br>
<br>　　得此分段身，可笑好形质。面貌似银盘，心中黑如漆。
<br>
<br>　　烹猪又宰羊，夸道甜如蜜。死后受波吒，更莫称冤屈。
<br>
<br>　　佛哀三界子，总是亲男女。恐沈黑暗坑，示仪垂化度。
<br>
<br>　　尽登无上道，俱证菩提路。教汝痴众生，慧心勤觉悟。
<br>
<br>　　佛舍尊荣乐，为愍诸痴子。早愿悟无生，办集无上事。
<br>
<br>　　后来出家者，多缘无业次。不能得衣食，头钻入于寺。
<br>
<br>　　嗟见世间人，永劫在迷津。不省这个意，修行徒苦辛。
<br>
<br>　　我诗也是诗，有人唤作偈。诗偈总一般，读时须子细。
<br>
<br>　　缓缓细披寻，不得生容易。依此学修行，大有可笑事。
<br>
<br>　　有偈有千万，卒急述应难。若要相知者，但入天台山。
<br>
<br>　　岩中深处坐，说理及谈玄。共我不相见，对面似千山。
<br>
<br>　　世间亿万人，面孔不相似。借问何因缘，致令遣如此。
<br>
<br>　　各执一般见，互说非兼是。但自修己身，不要言他已。
<br>
<br>　　男女为婚嫁，俗务是常仪。自量其事力，何用广张施。
<br>
<br>　　取债夸人我，论情入骨痴。杀他鸡犬命，身死堕阿鼻。
<br>
<br>　　世上一种人，出性常多事。终日傍街衢，不离诸酒肆。
<br>
<br>　　为他作保见，替他说道理。一朝有乖张，过咎全归你。
<br>
<br>　　我劝出家辈，须知教法深。专心求出离，辄莫染贪淫。
<br>
<br>　　大有俗中士，知非不爱金。故知君子志，任运听浮沈。
<br>
<br>　　寒山住寒山，拾得自拾得。凡愚岂见知，丰干却相识。
<br>
<br>　　见时不可见，觅时何处觅。借问有何缘，却道无为力。
<br>
<br>　　从来是拾得，不是偶然称。别无亲眷属，寒山是我兄。
<br>
<br>　　两人心相似，谁能徇俗情。若问年多少，黄河几度清。
<br>
<br>　　若解捉老鼠，不在五白猫。若能悟理性，那由锦绣包。
<br>
<br>　　真珠入席袋，佛性止蓬茅。一群取相汉，用意总无交。
<br>
<br>　　运心常宽广，此则名为布。辍己惠于人，方可名为施。
<br>
<br>　　后来人不知，焉能会此义。未设一庸僧，早拟望富贵。
<br>
<br>　　猕猴尚教得，人何不愤发。前车既落坑，后车须改辙。
<br>
<br>　　若也不知此，恐君恶合杀。此来是夜叉，变即成菩萨。
<br>
<br>　　自从到此天台寺，经今早已几冬春。
<br>
<br>　　山水不移人自老，见却多少后生人。
<br>
<br>　　君不见，三界之中纷扰扰，只为无明不了绝。
<br>
<br>　　一念不生心澄然，无去无来不生灭。
<br>
<br>　　故林又斩新，剡源溪上人。天姥峡关岭，通同次海津。
<br>
<br>　　湾深曲岛间，淼淼水云云。借问松禅客，日轮何处暾。
<br>
<br>　　自笑老夫筋力败，偏恋松岩爱独游。
<br>
<br>　　可叹往年至今日，任运还同不系舟。
<br>
<br>　　一入双溪不计春，炼暴黄精几许斤。炉灶石锅频煮沸，
<br>
<br>　　土甑久A气味珍。谁来幽谷餐仙食，独向云泉更勿人。
<br>
<br>　　延龄寿尽招手石，此栖终不出山门。
<br>
<br>　　踯躅一群羊，沿山又入谷。看人贪竹塞，且遭豺狼逐。
<br>
<br>　　元不出孳生，便将充口腹。从头吃至尾，ci々无馀肉。
<br>
<br>　　银星钉称衡，绿丝作称纽。买人推向前，卖人推向后。
<br>
<br>　　不愿他心怨，唯言我好手。死去见阎王，背后插扫帚。
<br>
<br>　　闭门私造罪，准拟免灾殃。被他恶部童，抄得报阎王。
<br>
<br>　　纵不入镬汤，亦须卧铁床。不许雇人替，自作自身当。
<br>
<br>　　悠悠尘里人，常道尘中乐。我见尘中人，心生多愍顾。
<br>
<br>　　何哉愍此流，念彼尘中苦。
<br>
<br>　　无去无来本湛然，不居内外及中间。
<br>
<br>　　一颗水精绝瑕翳，光明透满出人天。
<br>
<br>　　少年学书剑，叱驭到荆州。闻伐匈奴尽，婆娑无处游。
<br>
<br>　　归来翠岩下，席草玩清流。壮士志未骋，猕猴骑土牛。
<br>
<br>　　三界如转轮，浮生若流水。蠢蠢诸品类，贪生不觉死。
<br>
<br>　　汝看朝垂露，能得几时子。
<br>
<br>　　闲入天台洞，访人人不知。寒山为伴侣，松下啖灵芝。
<br>
<br>　　每谈今古事，嗟见世愚痴。个个入地狱，早晚出头时。
<br>
<br>　　古佛路凄凄，愚人到却迷。只缘前业重，所以不能知。
<br>
<br>　　欲识无为理，心中不挂丝。生生勤苦学，必定睹天师。
<br>
<br>　　各有天真佛，号之为宝王。珠光日夜照，玄妙卒难量。
<br>
<br>　　盲人常兀兀，那肯怕灾殃。唯贪淫u业，此辈实堪伤。
<br>
<br>　　出家求出离，哀念苦众生。助佛为扬化，令教选路行。
<br>
<br>　　何曾解救苦，恣意乱纵横。一时同受溺，俱落大深坑。
<br>
<br>　　常饮三毒酒，昏昏都不知。将钱作梦事，梦事成铁围。
<br>
<br>　　以苦欲舍苦，舍苦无出期。应须早觉悟，觉悟自归依。
<br>
<br>　　云山叠叠几千重，幽谷路深绝人踪。
<br>
<br>　　碧涧清流多胜境，时来鸟语合人心。
<br>
<br>　　后来出家子，论情入骨痴。本来求解脱，却见受驱驰。
<br>
<br>　　终朝游俗舍，礼念作威仪。博钱沽酒吃，翻成客作儿。
<br>
<br>　　若论常快活，唯有隐居人。林花长似锦，四季色常新。
<br>
<br>　　或向岩间坐，旋瞻见桂轮。虽然身畅逸，却念世间人。
<br>
<br>　　我见出家人，总爱吃酒肉。此合上天堂，却沈归地狱。
<br>
<br>　　念得两卷经，欺他道俗。岂知俗士，大有根性熟。
<br>
<br>　　我见顽钝人，灯心柱须弥。蚁子啮大树，焉知气力微。
<br>
<br>　　学咬两茎菜，言与祖师齐。火急求忏悔，从今辄莫迷。
<br>
<br>　　若见月光明，照烛四天下。圆晖挂太虚，莹净能萧洒。
<br>
<br>　　人道有亏盈，我见无衰谢。状似摩尼珠，光明无昼夜。
<br>
<br>　　余住无方所，盘泊无为理。时陟涅盘山，或玩香林寺。
<br>
<br>　　寻常只是闲，言不干名利。东海变桑田，我心谁管你。
<br>
<br>　　左手握骊珠，右手执慧剑。先破无明贼，神珠自吐焰。
<br>
<br>　　伤嗟愚痴人，贪爱那生厌。一堕三途间，始觉前程险。
<br>
<br>　　般若酒泠泠，饮多人易醒。余住天台山，凡愚那见形。
<br>
<br>　　常游深谷洞，终不逐时情。无思亦无虑，无辱也无荣。
<br>
<br>　　平生何所忧，此世随缘过。日月如逝波，光阴石中火。
<br>
<br>　　任他天地移，我畅岩中坐。
<br>
<br>　　嗟见多知汉，终日枉用心。岐路逞喽罗，欺谩一切人。
<br>
<br>　　唯作地狱滓，不修来世因。忽尔无常到，定知乱纷纷。
<br>
<br>　　迢迢山径峻，万仞险隘危。石桥莓苔绿，时见白云飞。
<br>
<br>　　瀑布悬如练，月影落潭晖。更登华顶上，犹待孤鹤期。
<br>
<br>　　松月冷飕飕，片片云霞起。\匝几重山，纵目千万里。
<br>
<br>　　G潭水澄澄，彻底镜相似。可贵灵台物，七宝莫能比。
<br>
<br>　　世有多解人，愚痴学闲文。不忧当来果，唯知造恶因。
<br>
<br>　　见佛不解礼，睹僧倍生_.五逆十恶辈，三毒以为邻。
<br>
<br>　　死去入地狱，未有出头辰。
<br>
<br>　　人生浮世中，个个愿富贵。高堂车马多，一呼百诺至。
<br>
<br>　　吞并田地宅，准拟承后嗣。未逾七十秋，冰消瓦解去。
<br>
<br>　　水浸泥弹丸，思量无道理。浮沤梦幻身，百年能几几。
<br>
<br>　　不解细思惟，将言长不死。诛剥垒千金，留将与妻子。
<br>
<br>　　云林最幽栖，傍涧枕月G.松拂盘陀石，甘泉涌凄凄。
<br>
<br>　　静坐偏佳丽，虚岩湮砻浴ｂ然居憩地，日（以下缺）。
<br>
<br>　　可笑是林泉，数里少人烟。云从岩嶂起，瀑布水潺潺。
<br>
<br>　　猿啼唱道曲，虎啸出人间。松风清飒飒，鸟语声关关。
<br>
<br>　　独步绕石涧，孤陟上峰峦。时坐盘陀石，偃仰攀萝沿。
<br>
<br>　　遥望城隍处，惟闻闹喧喧。
<br>
<br>　　卷807_2  「壁上诗二首」丰干
<br>
<br>　　余自来天台，凡经几万回。一身如云水，悠悠任去来。
<br>
<br>　　逍遥绝无闹，忘机隆佛道。世途岐路心，众生多烦恼。
<br>
<br>　　兀兀沈浪海，漂漂轮三界。可惜一灵物，无始被境埋。
<br>
<br>　　电光瞥然起，生死纷尘埃。寒山特相访，拾得常往来。
<br>
<br>　　论心话明月，太虚廓无碍。法界即无边，一法普遍该。
<br>
<br>　　本来无一物，亦无尘可拂。若能了达此，不用坐兀兀。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
