<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百七十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷八百七十
<br>
<br>　　卷870_1  「讥元载诗」高亭
<br>
<br>　　上元官吏务剥削，江淮之人皆白著。
<br>
<br>　　卷870_2  「嘲赵谦光」贺遂涉
<br>
<br>　　员外由来美，郎中望亦优。宁知粉署里，翻作土山头。
<br>
<br>　　卷870_3  「答贺遂涉（时遂涉为户部员外，谦光答此）」赵谦光
<br>
<br>　　锦帐随情设，金炉任意熏。唯愁员外置，不应列星文。
<br>
<br>　　卷870_4  「上浙东孟尚书」孔J
<br>
<br>　　有个将军不得名，唯教健卒喝书生。
<br>
<br>　　尚书近日清如镜，天子官街不许行。
<br>
<br>　　卷870_5  「嘲柳州柳子厚」吕温
<br>
<br>　　柳州柳刺史，种柳柳江边。柳管依然在，千秋柳拂天。
<br>
<br>　　卷870_6  「嘲黔南观察南卓（一云卓故人效吕温作）」吕温
<br>
<br>　　终南南太守，南郡在云南。闲向南亭醉，南风变俗谈。
<br>
<br>　　卷870_7  「戏简朱坛诗」张祜
<br>
<br>　　昔人有玉碗，击之千里鸣。今日睹斯文，碗有当时声。
<br>
<br>　　卷870_8  「戏颜郎官骑猎诗」张祜
<br>
<br>　　忽闻射猎出军城，人著戎衣马带缨。
<br>
<br>　　倒把角弓呈一箭，满山狐兔当头行。
<br>
<br>　　卷870_9  「嘲张祜」朱冲和
<br>
<br>　　白在东都元已薨，兰台凤阁少人登。
<br>
<br>　　冬瓜堰下逢张祜，牛屎堆边说我能。
<br>
<br>　　卷870_10  「嘲妓」崔涯
<br>
<br>　　虽得苏方木，犹贪玳瑁皮。怀胎十个月，生下昆仑儿。
<br>
<br>　　布袍披袄火烧毡，纸补箜篌麻接弦。
<br>
<br>　　更著一双皮屐子，纥梯纥榻出门前。
<br>
<br>　　卷870_11  「嘲李端端」崔涯
<br>
<br>　　黄昏不语不知行，鼻似烟窗耳似铛。
<br>
<br>　　独把象牙梳插鬓，昆仑山上月初明。
<br>
<br>　　觅得黄骝绣鞍，善和坊里取端端。
<br>
<br>　　扬州近日浑成差，一朵能行白牡丹。
<br>
<br>　　卷870_12  「咏崔云娘」李宣古
<br>
<br>　　何事最堪悲，云娘只首奇。瘦拳抛令急，长啸出歌迟。
<br>
<br>　　只见肩侵鬓，唯忧骨透皮。不须当户立，头上有钟馗。
<br>
<br>　　卷870_13  「嘲妓（牧罢宣州幕，经陕，有酒纠妓肥硕，牧赠此诗）」杜牧
<br>
<br>　　盘古当时有远孙，尚令今日逞家门。一车白土将泥项，
<br>
<br>　　十幅红旗补破T.瓦官寺里逢行迹，华岳山前见掌痕。
<br>
<br>　　不须惆怅忧难嫁，待与将书问乐坤。
<br>
<br>　　卷870_14  「嘲游使君」卢肇
<br>
<br>　　白帝城头二月时，忍教清醒看花枝。
<br>
<br>　　莫言世上无袁许，客子由来是相师。
<br>
<br>　　卷870_15  「嘲李`题名」韦蟾
<br>
<br>　　渭水秦山照眼明，希仁何事寡诗情。
<br>
<br>　　只因学得虞姬婿，书字才能记姓名。
<br>
<br>　　卷870_16  「闻鹿鸣互谑」严震
<br>
<br>　　釜戴山中鹿又鸣，                                        ――中表
<br>
<br>　　此际多应到表兄。                                        ――严震
<br>
<br>　　表兄不是严家子，合是三兄与四兄。                      ――中表
<br>
<br>　　卷870_17  「及第后寄李绅」章孝标
<br>
<br>　　及第全胜十政官，金鞍镀了出长安。
<br>
<br>　　马头渐入扬州郭，为报时人洗眼看。
<br>
<br>　　卷870_18  「答章孝标」李绅
<br>
<br>　　假金只用真金镀，若是真金不镀金。
<br>
<br>　　十载长安得一第，何须空腹用高心。
<br>
<br>　　卷870_19  「戏柳棠」杨汝士
<br>
<br>　　文章漫道能吞凤，杯酒何曾解吃鱼。
<br>
<br>　　今日梓州张社会，应须遭这老尚书。
<br>
<br>　　卷870_20  「答杨尚书」柳棠
<br>
<br>　　未向燕台逢厚礼，幸因社会接馀欢。
<br>
<br>　　一鱼吃了终无愧，鲲化为鹏也不难。
<br>
<br>　　卷870_21  「又忤杨尚书诗」柳棠
<br>
<br>　　莫言名位未相俦，风月何曾阻献酬。
<br>
<br>　　前辈不须轻后辈，靖安今日在衡州。
<br>
<br>　　卷870_22  「嘲郭凝素」朱泽
<br>
<br>　　三春桃李本无言，苦被残阳鸟雀喧。
<br>
<br>　　借问东邻效西子，何如郭素拟王轩。
<br>
<br>　　卷870_23  「纪中表试案」郑光业
<br>
<br>　　新糊案子，其白如银。入试出试，千春万春。
<br>
<br>　　卷870_24  「醉题广州使院」郑愚
<br>
<br>　　数年百姓受饥荒，太守贪残似虎狼。
<br>
<br>　　今日海隅鱼米贱，大须惭愧石榴黄。
<br>
<br>　　卷870_25  「拟权龙褒体赠县李令及寄朝右（李令因之休官）」郑愚
<br>
<br>　　县李长官，横琴膝上弄。不闻有政声，但见手子动。
<br>
<br>　　卷870_26  「题沧浪峡榜」郑仁表
<br>
<br>　　分峡东西路正长，行人名利火然汤。
<br>
<br>　　路傍著板沧浪峡，真是将闲搅撩忙。
<br>
<br>　　卷870_27  「戏妻族语不正」胡曾
<br>
<br>　　呼十却为石，唤针将作真。忽然云雨至，总道是天因。
<br>
<br>　　卷870_28  「婢仆诗」李昌符
<br>
<br>　　春娘爱上酒家楼，不怕归迟总不忧。
<br>
<br>　　推道那家娘子卧，且留教住待梳头。
<br>
<br>　　不论秋菊与春花，个个能l空腹茶。
<br>
<br>　　无事莫教频入库，一名闲物要些些。
<br>
<br>　　卷870_29  「嘲郑鸺恕顾镒佣
<br>
<br>　　相公经文复经武，常侍好今兼好古。
<br>
<br>　　昔人曾闻阿武婆，今日亲见阿婆舞。
<br>
<br>　　卷870_30  「嘲赵U」薛能
<br>
<br>　　巡关每傍蛊丫郑望月还登乞巧楼。
<br>
<br>　　第一莫教娇太过，缘人衣带上人头。
<br>
<br>　　不知原在鞍轿里，将谓空驮席帽归。
<br>
<br>　　火炉床上平身立，便与夫人作镜台。
<br>
<br>　　卷870_31  「口号」薛能
<br>
<br>　　素脊鸣秋杖，乌靴响暮厅。                                ――薛能
<br>
<br>　　刃飞三尺雪，白日落文星。                              ――秦宗权
<br>
<br>　　卷870_32  「嘲归仁绍龟诗」皮日休
<br>
<br>　　硬骨残形知几秋，尸骸终是不风流。
<br>
<br>　　顽皮死后钻须遍，都为平生不出头。
<br>
<br>　　卷870_33  「咏螃蟹呈浙西从事」皮日休
<br>
<br>　　未游沧海早知名，有骨还从肉上生。
<br>
<br>　　莫道无心畏雷电，海龙王处也横行。
<br>
<br>　　卷870_34  「题中书壁」郑綮
<br>
<br>　　侧坡蛆JF，蚁子竞来拖。一朝白雨中，无钝无喽罗。
<br>
<br>　　卷870_35  「别庐州郡人」郑綮
<br>
<br>　　唯有两行公廨泪，一时洒向渡头风。
<br>
<br>　　卷870_36  「戏答成I」徐彦若
<br>
<br>　　南海黄茅瘴，不死成和尚。
<br>
<br>　　卷870_37  「醉中谑浙江廉使」崔立言
<br>
<br>　　山夫留意向丹梯，连帅邀来出药畦。
<br>
<br>　　常见浙东夸镜水，镜湖元在浙江西。
<br>
<br>　　卷870_38  「戏题盱眙邵明府壁」韦鹏翼
<br>
<br>　　岂肯闲寻竹径行，却嫌丝管好蛙声。
<br>
<br>　　自从煮鹤烧琴后，背却青山卧月明。
<br>
<br>　　卷870_39  「题大梁临汴驿」姚嵘
<br>
<br>　　近日侯门不重才，莫将文艺拟为媒。
<br>
<br>　　相逢若要如胶漆，不是红妆即拨灰。
<br>
<br>　　卷870_40  「题仙娥驿」李日新
<br>
<br>　　商山食店大悠悠，陈iz2锣古ie头。
<br>
<br>　　更有台中牛肉炙，尚盘数脔紫光球。
<br>
<br>　　卷870_41  「嘲染家」柳逢
<br>
<br>　　紫绿终朝染，因何不识非。莆田竹木贵，背负十柴归。
<br>
<br>　　卷870_42  「赠漳州崔使君乡饮翻韵诗」黎
<br>
<br>　　惯向溪边折柳杨，因循行客到州漳。
<br>
<br>　　无端触忤王衙押，不得今朝看饮乡。
<br>
<br>　　卷870_43  「示妓榜子」张保胤
<br>
<br>　　绿罗裙下标三棒，红粉腮边泪两行。
<br>
<br>　　叉手向前咨大使，这回不敢恼儿郎。
<br>
<br>　　卷870_44  「又留别同院」张保胤
<br>
<br>　　忆昔当年富贵时，如今头脑尚依稀。布袍破后思宫内，
<br>
<br>　　锦F穿时忆御衣。鹘子背钻高力士，婵娟翻画太真妃。
<br>
<br>　　如今憔悴离南海，恰似当时幸蜀时。
<br>
<br>　　卷870_45  「桂州筵上赠胡予女」陆岩梦
<br>
<br>　　自道风流不可攀，却堪蹙额更颓颜。眼睛深却湘江水，
<br>
<br>　　鼻孔高于华岳山。舞态固难居掌上，歌声应不绕梁间。
<br>
<br>　　孟阳死后欲千载，犹在佳人觅往还。
<br>
<br>　　卷870_46  「戏答朝士」李都
<br>
<br>　　华缄千里到荆门，章草纵横任意论。应笑钟张虚用力，
<br>
<br>　　却教羲献枉劳魂。惟堪爱惜为珍宝，不敢传留误子孙。
<br>
<br>　　深荷故人相厚处，天行时气许教吞。
<br>
<br>　　卷870_47  「嘲僧惟恭」荆人
<br>
<br>　　灵岿作尽业，惟恭继其迹。地狱千万重，莫厌排头入。
<br>
<br>　　卷870_48  「题酒户修孔庙状」冯道幕客
<br>
<br>　　槐影参差覆杏坛，儒门子弟尽高官。
<br>
<br>　　却教酒户重修庙，觅我惭惶也不难。
<br>
<br>　　卷870_49  「孔庙口号」李花开
<br>
<br>　　破落三间屋，萧条一旅人。不知负何事，生死厄于陈。
<br>
<br>　　卷870_50  「答妻」冯晖
<br>
<br>　　休说办不办，且看瓮里飞出雁。
<br>
<br>　　卷870_51  「题僧院」李涛
<br>
<br>　　走却坐禅客，移将不动尊。世间颠倒事，八万四千门。
<br>
<br>　　卷870_52  「咏垂丝蜘蛛嘲云辨僧」杨苎萝
<br>
<br>　　吃得肚婴撑，寻思绕寺行。空中设罗网，只待杀众生。
<br>
<br>　　卷870_53  「自嘲绝句」冯涓
<br>
<br>　　取水郎中何日了，破柴员外几时休。
<br>
<br>　　早知蜀地区塾耄悔不长安大比丘。
<br>
<br>　　卷870_54  「哭亡将诗」卢延让
<br>
<br>　　自是硇砂发，非干骇石伤。牒高身上职，碗大背边创。
<br>
<br>　　卷870_55  「咏王给事」蒋贻恭
<br>
<br>　　厥父元非道郡奴，允光何事太侏儒。
<br>
<br>　　可中与个皮T著，擎得天王左脚无。
<br>
<br>　　卷870_56  「咏金刚」蒋贻恭
<br>
<br>　　扬眉斗目恶精神，捏合将来恰似真。
<br>
<br>　　刚被时流借拳势，不知身自是泥人。
<br>
<br>　　卷870_57  「咏伛背子」蒋贻恭
<br>
<br>　　出得门来背拄天，同行难可与差肩。
<br>
<br>　　若教倚向闲窗下，恰似箜篌不著弦。
<br>
<br>　　卷870_58  「咏安仁宰捣蒜」蒋贻恭
<br>
<br>　　安仁县令好诛求，百姓脂膏满面流。半破磁缸成醋酒，
<br>
<br>　　死牛肠肚作馒头。帐生岁取餐三顿，乡老盘庚犯五瓯。
<br>
<br>　　半醉半醒齐出县，共伤涂炭不胜愁。
<br>
<br>　　卷870_59  「五门街望有题」蒋贻恭
<br>
<br>　　我皇开国十馀年，一辈超升炙手欢。
<br>
<br>　　闲向五门楼下望，衙官骑马使衙官。
<br>
<br>　　卷870_60  「谢郎中惠茶」蒋贻恭
<br>
<br>　　三斤绿茗赐贻恭，一种颁沾事不同。
<br>
<br>　　想料肠怀无答处，披毛戴角谢郎中。
<br>
<br>　　卷870_61  「咏虾蟆」蒋贻恭
<br>
<br>　　坐卧兼行总一般，向人努眼太无端。
<br>
<br>　　欲知自己形骸小，试就蹄涔照影看。
<br>
<br>　　卷870_62  「住名山日陈情上府主高太保」蒋贻恭
<br>
<br>　　名山主簿实堪愁，难咬他家大骨头。
<br>
<br>　　米纳功南钱纳府，只看江面水东流。
<br>
<br>　　卷870_63  「咏刺猬」李贞白
<br>
<br>　　行似针毡动，卧若栗球圆。莫欺如此大，谁敢便行拳。
<br>
<br>　　卷870_64  「谒贵公子，不礼，书格子屏风」李贞白
<br>
<br>　　道格何曾格，言糊又不糊。浑身总是眼，还解识人无。
<br>
<br>　　卷870_65  「咏月」李贞白
<br>
<br>　　当涂当涂见，芜湖芜湖见。八月十五夜，一似没柄扇。
<br>
<br>　　卷870_66  「咏狗蚤」李贞白
<br>
<br>　　与虱都来不较多，zh挑筋斗太喽罗。
<br>
<br>　　忽然管著一篮子，有甚心情那你何。
<br>
<br>　　卷870_67  「咏罂粟子」李贞白
<br>
<br>　　倒排双陆子，希插碧牙筹。既似牺牛乳，又如铃马兜。
<br>
<br>　　鼓捶并瀑箭，直是有来由。
<br>
<br>　　卷870_68  「咏蟹」李贞白
<br>
<br>　　蝉眼龟形脚似蛛，未曾正面向人趋。
<br>
<br>　　如今在盘筵上，得似江湖乱走无。
<br>
<br>　　卷870_69  「示女诗」郫城令
<br>
<br>　　深宫富贵事风流，莫忘生身老骨头。
<br>
<br>　　因与太师欢笑处，为吾方便觅彭州。
<br>
<br>　　卷870_70  「寄女」李令
<br>
<br>　　有人教我向衡阳，一度思归欲断肠。
<br>
<br>　　为报艳妻兼少女，与吾觅取朗州场。
<br>
<br>　　卷870_71  「讽刘炎索贿诗」太守
<br>
<br>　　未到桃源时，长忆出家景。及到桃源了，还似鉴中影。
<br>
<br>　　卷870_72  「被按自悔诗」刘炎
<br>
<br>　　早知太守如狼虎，猎取膏粱以啖之。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
