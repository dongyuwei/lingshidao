<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百二十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷四百二十
<br>
<br>　　卷420_1  「有鸟二十章（庚寅）」元稹
<br>
<br>　　有鸟有鸟名老鸱，鸱张贪很老不衰。似鹰指爪唯攫肉，
<br>
<br>　　戾天羽翮徒翰飞。朝偷暮窃恣昏饱，后顾前瞻高树枝。
<br>
<br>　　珠丸弹射死不去，意在护巢兼护儿。
<br>
<br>　　有鸟有鸟毛似鹤，行步虽迟性灵恶。主人但见闲慢容，
<br>
<br>　　行占蓬莱最高阁。弱羽长忧俊鹘拳，疽肠暗著g雏啄。
<br>
<br>　　千年不死伴灵龟，枭心鹤貌何人觉。
<br>
<br>　　有鸟有鸟如鹳雀，食蛇抱xB天姿恶。行经水浒为毒流，
<br>
<br>　　羽拂酒杯为死药。汉后忍渴天岂知，骊姬坟地君宁觉。
<br>
<br>　　呜呼为有白色毛，亦得乘轩谬称鹤。
<br>
<br>　　有鸟有鸟名为鸠，毛衣软毳心性柔。鹘缘暖足怜不吃，
<br>
<br>　　鹞为同科曾共游。飞飞渐上高高阁，百鸟不猜称好逑。
<br>
<br>　　佳人许伴g雏食，望尔化为张氏钩。
<br>
<br>　　有鸟有鸟名野鸡，天姿耿介行步齐。主人偏养怜整顿，
<br>
<br>　　玉粟充肠瑶树栖。池塘潜狎不鸣雁，津梁暗引无用鹈。
<br>
<br>　　秋鹰迸逐霜鹘远，f鸟护巢当昼啼。主人频问遣妖术，
<br>
<br>　　力尽计穷音响凄。当时何不早量分，莫遣辉光深照泥。
<br>
<br>　　有鸟有鸟群翠碧，毛羽短长心并窄。皆曾偷食渌池鱼，
<br>
<br>　　前去后来更逼迫。食鱼满腹各自飞，池上见人长似客。
<br>
<br>　　飞飞竞占嘉树林，百鸟不争缘凤惜。
<br>
<br>　　有鸟有鸟群纸鸢，因风假势童子牵。去地渐高人眼乱，
<br>
<br>　　世人为尔羽毛全。风吹绳断童子走，馀势尚存犹在天。
<br>
<br>　　愁尔一朝还到地，落在深泥谁复怜。
<br>
<br>　　有鸟有鸟名啄木，木中求食常不足。偏啄邓林求一虫，
<br>
<br>　　虫孔未穿长觜秃。木皮已穴虫在心，虫蚀木心根柢覆。
<br>
<br>　　可怜树上百鸟儿，有时飞向新林宿。
<br>
<br>　　有鸟有鸟众蝙蝠，长伴佳人占华屋。妖鼠多年羽翮生，
<br>
<br>　　不辨雌雄无本族。穿墉伺隙善潜身，昼伏宵飞恶明烛。
<br>
<br>　　大厦虽存柱石倾，暗啮栋梁成蠹木。
<br>
<br>　　有鸟有鸟名为^，深藏孔穴难动摇。鹰r绕树探不得，
<br>
<br>　　随珠弹尽声转娇。主人烦惑罢擒取，许占神林为物妖。
<br>
<br>　　当时幸有燎原火，何不鼓风连夜烧。
<br>
<br>　　有鸟有鸟名燕子，口中未省无泥滓。春风吹送廊庑间，
<br>
<br>　　秋社驱将嵌孔里。雷惊雨洒一时苏，云压霜摧半年死。
<br>
<br>　　驱去驱来长信风，暂托栋梁何用喜。
<br>
<br>　　有鸟有鸟名老乌，贪痴突悖天下无。田中攫肉吞不足，
<br>
<br>　　偏入诸巢探众雏。归来仍占主人树，腹饱巢高声响粗。
<br>
<br>　　山鸦野鹊闲受肉，凤凰不得闻罪辜。秋鹰掣断架上索，
<br>
<br>　　利爪一挥毛血落。可怜鸦鹊慕腥膻，犹向巢边竞纷泊。
<br>
<br>　　有鸟有鸟谓白鹇，雪毛皓白红觜殷。贵人妾妇爱光彩，
<br>
<br>　　行提坐臂怡朱颜。妖姬谢宠辞金屋，雕笼又伴新人宿。
<br>
<br>　　无心为主拟衔花，空长白毛映红肉。
<br>
<br>　　有鸟有鸟群雀儿，中庭啄粟篱上飞。秋鹰欺小嫌不食，
<br>
<br>　　凤凰容众从尔随。大鹏忽起遮白日，馀风簸荡山岳移。
<br>
<br>　　翩Q百万徒惊噪，扶摇势远何由知。古来妄说衔花报，
<br>
<br>　　纵解衔花何所为。可惜官仓无限粟，伯夷饿死黄口肥。
<br>
<br>　　有鸟有鸟皆百舌，舌端百啭声咄eu.先春尽学百鸟啼，
<br>
<br>　　真伪不分听者悦。伶伦凤律乱宫商，盘木天鸡误时节。
<br>
<br>　　朝朝暮暮主人耳，桃李无言管弦咽。五月炎光朱火盛，
<br>
<br>　　阳焰烧阴幽响绝。安知不是卷舌星，化作刚刀一时截。
<br>
<br>　　有鸟有鸟毛羽黄，雄者为鸳雌者鸯。主人并养七十二，
<br>
<br>　　罗列雕笼开洞房。雄鸣一声雌鼓翼，夜不得栖朝不食。
<br>
<br>　　气息榻然双翅垂，犹入笼中就颜色。
<br>
<br>　　有鸟有鸟名鹞雏，铃子眼睛苍锦襦。贵人腕软怜易臂，
<br>
<br>　　奋肘一挥前后呼。俊鹘无由拳狡兔，金雕不得擒魅狐。
<br>
<br>　　文王长在苑中猎，何日非熊休卖屠。
<br>
<br>　　有鸟有鸟名鹦鹉，养在雕笼解人语。主人曾问私所闻，
<br>
<br>　　因说妖姬暗欺主。主人方惑翻见疑，趁归陇底双翅垂。
<br>
<br>　　山鸦野雀怪鹦语，竞噪争窥无已时。君不见隋朝陇头姥，
<br>
<br>　　娇养双鹦嘱新妇。一鹦曾说妇无仪，悍妇杀鹦欺主母。
<br>
<br>　　一鹦闭口不复言，母问不言何太久。鹦言悍妇杀鹦由，
<br>
<br>　　母为逐之乡里丑。当时主母信尔言，顾尔微禽命何有。
<br>
<br>　　今之主人翻尔疑，何事笼中漫开口。
<br>
<br>　　有鸟有鸟名俊鹘，鹞小雕痴俊无匹。雏鸭拂爪血迸天，
<br>
<br>　　狡兔中拳头粉骨。平明度海朝未食，拔上秋空云影没。
<br>
<br>　　瞥然飞下人不知，搅碎荒城魅狐窟。
<br>
<br>　　有鸟有鸟真白鹤，飞上九霄云漠漠。司晨守夜悲鸡犬，
<br>
<br>　　啄腐吞腥笑雕鹗。尧年值雪度关山，晋室闻琴下寥廓。
<br>
<br>　　辽东尽尔千岁人，怅望桥边旧城郭。
<br>
<br>　　卷420_2  「有酒十章」元稹
<br>
<br>　　有酒有酒鸡初鸣，夜长睡足神虑清。悄然危坐心不平，
<br>
<br>　　浩思一气初彭亨。苟春坪拐嫖廾，胡不终浑成。
<br>
<br>　　胡为沉浊以升清，矗然分画高下程。天蒸地郁群动萌，
<br>
<br>　　毛鳞裸介如@V.呜呼万物纷已生，我可奈何兮杯一倾。
<br>
<br>　　有酒有酒东方明，一杯既进吞元精。尚思天地之始名，
<br>
<br>　　一元既二分浊清。地居方直天体明，胡不八荒NN如砥平。
<br>
<br>　　胡山高屹海泓澄，胡不日车杲杲昼夜行，
<br>
<br>　　胡为月轮灭缺星fU盯，呜呼不得真宰情，
<br>
<br>　　我可奈何兮杯再倾。
<br>
<br>　　有酒有酒兮湛渌波，饮将愉兮气弥和。念万古之纷罗，
<br>
<br>　　我独慨然而浩歌。歌曰：天耶，地耶，肇万物耶，
<br>
<br>　　储胥大庭之君耶。恍耶，忽耶，有耶，传而信耻，
<br>
<br>　　久而谬耶。文字生而羲农作耶，仁义别而圣贤出耶。
<br>
<br>　　炎始暴耶，蚩尤炽耶，轩辕战耶，不得已耶。仁耶，
<br>
<br>　　圣耶，悯人之毒耶。天荡荡耶，尧穆穆耶。岂其让耶，
<br>
<br>　　归有德耶。舜其贪耶，德能嗣耶。岂其让耶，授有功耶。
<br>
<br>　　禹功大耶，人戴之耶。益不逮耶，启能德耶。家天下耶，
<br>
<br>　　荣后嗣耶。于后嗣之荣则可耶，于天下之荣其可耶。
<br>
<br>　　呜呼远尧舜之日耶，何弃舜之速耶。辛癸虐耶，汤武革耶。
<br>
<br>　　顺天意耶，公天下耶。踵夏荣嗣，私其公耶。并建万国，
<br>
<br>　　均其私耶。专征递伐，斗海内耶。秦扫其类，威定之耶。
<br>
<br>　　二代而陨，守不仁耶。汉魏而降，乘其机耶。短长理乱，
<br>
<br>　　系其术耶。尧耶，舜耶，终不可逮耶。将德之者不位，
<br>
<br>　　位者不逮其德耶。时耶，时耶，时其可耶。
<br>
<br>　　我可奈何兮一杯又进歌且歌。
<br>
<br>　　有酒有酒兮黯兮溟，仰天大呼兮，天漫漫兮高兮青。
<br>
<br>　　高兮漫兮吾孰知天否与灵。取人之仰者，
<br>
<br>　　无乃在乎昭昭乎曰与夫日星。何三光之并照兮，
<br>
<br>　　奄云雨之冥冥。幽妖倏忽兮水怪族形，
<br>
<br>　　鼋鼍岸走兮海若斗鲸。河溃溃兮愈浊，济翻翻兮不宁。
<br>
<br>　　蛇喷云而出穴，虎啸风兮屡鸣。污高巢而凤去兮，
<br>
<br>　　溺厚地而芝兰以之不生。葵心倾兮何向，松影直而孰明。
<br>
<br>　　人惧愁兮戴荣，天寂默兮无声。呜呼，天在云之上兮，
<br>
<br>　　人在云之下兮，又安能决云而上征。呜呼，
<br>
<br>　　既上征之不可兮，我奈何兮杯复倾。
<br>
<br>　　有酒有酒香满尊，君宁不饮开君颜。岂不知君饮此心恨，
<br>
<br>　　君今独醒谁与言。君宁不见飓风翻海火燎原，
<br>
<br>　　巨鳌唐突高焰延。精卫衔芦塞海溢，枯鱼喷沫救池燔。
<br>
<br>　　筋疲力竭波更大，鳍骷琢焉硪迅伞Ｓ幸砣岸升九天，
<br>
<br>　　有鳞劝尔登龙门。九天下视日月转，龙门上激雷雨奔。
<br>
<br>　　螗虽怒谁尔惧，i旦虽啼谁尔怜。抟空意远风来壮，
<br>
<br>　　我可奈何兮一杯又进消我烦。
<br>
<br>　　有酒有酒歌且哀，江春例早多早梅。樱桃桃李相续开，
<br>
<br>　　间以木兰之秀香裴回。东风吹尽南风来，莺声渐涩花摧颓。
<br>
<br>　　四月清和艳残卉，芍药翻红蒲映水。夏龙j毒雷雨多，
<br>
<br>　　蒲叶离披艳红死。红艳犹存榴树花，紫苞欲绽高笋牙。
<br>
<br>　　笋牙成竹冒霜雪，榴花落地还销歇。万古盈亏相逐行，
<br>
<br>　　君看夜夜当窗月。荣落亏盈可奈何，生成未遍霜霰过。
<br>
<br>　　霜霰过兮复奈何，灵芝榫荆棘多。荆棘多兮可奈何，
<br>
<br>　　可奈何兮终奈何。秦皇尧舜俱腐骨，
<br>
<br>　　我可奈何兮又进一杯歌复歌。
<br>
<br>　　有酒有酒方烂漫，饮酣拔剑心眼乱。声若雷砰目流电，
<br>
<br>　　醉舞翻环身眩转。乾纲倒轧坤维旋，白日横空星宿见，
<br>
<br>　　一夫心醉万物变。何况蚩尤之蹴蹋，安得不以熊罴战。
<br>
<br>　　呜呼，风后力牧得亲见，我可奈何兮又进一杯除健羡。
<br>
<br>　　有酒有酒兮告临江，风漫漫兮波长。渺渺兮注海，
<br>
<br>　　海苍苍兮路茫茫。彼万流之混入兮，
<br>
<br>　　又安能分若畎浍淮河与夫岷吴之巨江。味作咸而若一，
<br>
<br>　　虽甘淡兮谁谓尔为良。济涓涓而缕贯，
<br>
<br>　　将奈何兮万里之浑黄。鲸归穴兮渤溢，鳌载山兮低昂。
<br>
<br>　　阴火然兮众族沸渭，飓风作兮昼夜猖狂。顾千珍与万怪兮，
<br>
<br>　　皆委润而深藏。信天地之潴蓄兮，
<br>
<br>　　我可奈何兮一杯又进兮包大荒。
<br>
<br>　　有酒有酒兮日将落，馀光委照在林薄。阳乌撩乱兮屋上栖，
<br>
<br>　　阴怪跳兮水中跃。月争光兮星又繁，烧横空兮焰仍烁。
<br>
<br>　　我可奈何兮时既昏，一杯又进兮聊处廓。
<br>
<br>　　有酒有酒兮再祝，祝予心兮何欲。欲天泰而地宁，
<br>
<br>　　欲人康而岁熟。欲凤翥而g随兮，欲龙亨而骥逐。
<br>
<br>　　欲日盛而星微兮，欲滋兰而歼毒。欲人欲而天从，
<br>
<br>　　苟天未从兮，我可奈何兮一杯又进聊自足。
<br>
<br>　　卷420_3  「华之巫（景戌）」元稹
<br>
<br>　　有一人兮神之侧，庙森森兮神默默。神默默兮可奈何，
<br>
<br>　　愿一见神兮何可得。女巫索我何所有，神之开闭予之手。
<br>
<br>　　我能进若神之前，神不自言寄予口。尔欲见神安尔身，
<br>
<br>　　买我神钱沽我酒。我家又有神之盘，尔进此盘神尔安。
<br>
<br>　　此盘不进行路难，陆有摧车舟有澜。我闻此语长太息，
<br>
<br>　　岂有神明欺正直。尔居大道谁南北，姿矫神言假神力。
<br>
<br>　　假神力兮神未悟，行道之人不得度。我欲见神诛尔巫，
<br>
<br>　　岂是因巫假神祜。尔巫，尔巫，尔独不闻乎。与其媚于奥，
<br>
<br>　　不若媚于灶。使我倾心事尔巫，吾宁驱车守吾道。
<br>
<br>　　尔巫尔巫且相保，吾民自有丘之祷。
<br>
<br>　　卷420_4  「庙之神」元稹
<br>
<br>　　我马烦兮释我车，神之庙兮山之阿。予一拜而一祝，
<br>
<br>　　祝予心之无涯。涕骼蕉零落，神寂默而无哗。神兮神兮，
<br>
<br>　　奈神之寂默而不言何。复再拜而再祝，鼓吾腹兮歌吾歌。
<br>
<br>　　歌曰：今耶，古耶，有耶，无耶。福不自神耶，
<br>
<br>　　神不福人耶。巫尔惑耶，稔而诛耶。谒不得耶，
<br>
<br>　　终不可谒耶。返吾驾而遵吾道，庙之木兮山之花。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
