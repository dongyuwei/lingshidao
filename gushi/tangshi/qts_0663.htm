<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百六十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百六十三
<br>
<br>　　卷663_1  「送顾云下第」罗隐
<br>
<br>　　行行杯酒莫辞频，怨叹劳歌两未伸。汉帝后宫犹识字，
<br>
<br>　　楚王前殿更无人。年深旅舍衣裳敝，潮打村田活计贫。
<br>
<br>　　百岁都来多几日，不堪相别又伤春。
<br>
<br>　　卷663_2  「村桥」罗隐
<br>
<br>　　村桥酒旆月明楼，偶逐渔舟系叶舟。莫学鲁人疑海鸟，
<br>
<br>　　须知庄叟恶牺牛。心寒已分灰无焰，事往曾将水共流。
<br>
<br>　　除却思量太平在，肯抛疏散换公侯。
<br>
<br>　　卷663_3  「送刘校书之新安寄吴常侍」罗隐
<br>
<br>　　野云如火照行尘，会绩溪边去问津。才子省衔非幕客，
<br>
<br>　　楚君科第是同人。狂思下国千场醉，病负东堂两度春。
<br>
<br>　　他日酒筵应见问，鹿裘渔艇隔朱轮。
<br>
<br>　　卷663_4  「官池秋夕」罗隐
<br>
<br>　　池边月影闲婆娑，池上醉来成短歌。芙渠抵死怨珠露，
<br>
<br>　　蟋蟀苦口嫌金波。往事向人言不得，旧游临老恨空多。
<br>
<br>　　松醪作酒兰为棹，十载烟尘奈尔何。
<br>
<br>　　卷663_5  「奉使宛陵别二三从事」罗隐
<br>
<br>　　梁王雪里有深知，偶别家乡隔路岐。官品共传胜曩日，
<br>
<br>　　酒杯争肯忍当时。豫章地暖矜千尺，越峤天寒愧一枝。
<br>
<br>　　还有钓鱼蓑笠在，不堪风雨失归期。
<br>
<br>　　卷663_6  「金陵思古」罗隐
<br>
<br>　　杜秋在时花解言，杜秋死后花更繁。柔姿曼态葬何处，
<br>
<br>　　天红腻白愁荒原。高洞紫箫吹梦想，小窗残雨湿精魂。
<br>
<br>　　绮筵金缕无消息，一阵征帆过海门。
<br>
<br>　　卷663_7  「送王使君赴苏台」罗隐
<br>
<br>　　东南一望可长吁，犹忆王孙领虎符。两地干戈连越绝，
<br>
<br>　　数年麋鹿卧姑苏。疲m赋重全家尽，旧族兵侵太半无。
<br>
<br>　　料得伍员兼旅寓，不妨招取好揶揄。
<br>
<br>　　卷663_8  「忆九华」罗隐
<br>
<br>　　九华f荫柴扉，长忆前时此息机。黄菊倚风村酒熟，
<br>
<br>　　绿蒲低雨钓鱼归。干戈已是三年别，尘土那堪万事违。
<br>
<br>　　回首佳期恨多少，夜阑霜露又沾衣。
<br>
<br>　　卷663_9  「送裴饶归会稽」罗隐
<br>
<br>　　金庭路指剡川隈，珍重良朋自此来。两鬓不堪悲岁月，
<br>
<br>　　一卮犹得话尘埃。家通曩分心空在，世逼横流眼未开。
<br>
<br>　　笑杀山阴雪中客，等闲乘兴又须回。
<br>
<br>　　卷663_10  「送程尊师之晋陵」罗隐
<br>
<br>　　栋间云出认行轩，郊外阴阴夏木繁。高道乍为张翰侣，
<br>
<br>　　使君兼是世龙孙。溪含句曲清连底，酒贳馀杭渌满樽。
<br>
<br>　　莫见时危便乘兴，人来何处不桃源。
<br>
<br>　　卷663_11  「吴门晚泊寄句曲道友」罗隐
<br>
<br>　　采香径在人不留，采香径下停叶舟。桃花李花斗红白，
<br>
<br>　　山鸟水鸟自献酬。十万梅m空寸土，三分孙策竟荒丘。
<br>
<br>　　未知到了关身否，笑杀雷平许远游。
<br>
<br>　　卷663_12  「贵池晓望」罗隐
<br>
<br>　　稂莠参天剪未平，且乘孤棹且行行。计疏狡兔无三窟，
<br>
<br>　　羁甚宾鸿欲一生。合眼亦知非本意，伤心其奈是多情。
<br>
<br>　　前溪好泊谁为主，昨夜沙禽占月明。
<br>
<br>　　卷663_13  「寄崔庆孙」罗隐
<br>
<br>　　故人何处又留连，月冷风高镜水边。文阵解围才昨日，
<br>
<br>　　醉乡分袂已三年。交情澹泊应长在，俗态流离且勉旃。
<br>
<br>　　还拟山阴一乘兴，雪寒难得渡江船。
<br>
<br>　　卷663_14  「寄杨秘书」罗隐
<br>
<br>　　萧萧檐雪打窗声，因忆江东阮步兵。两信海潮书不达，
<br>
<br>　　数峰稽岭眼长明。梅繁几处垂鞭看，酒好何人倚槛倾。
<br>
<br>　　会待与君开秫瓮，满船般载镜中行。
<br>
<br>　　卷663_15  「酬章处士见寄」罗隐
<br>
<br>　　中原甲马未曾安，今日逢君事万端。乱后几回乡梦隔，
<br>
<br>　　别来何处路行难。霜鳞共落三门浪，雪鬓同归七里滩。
<br>
<br>　　何必新诗更相戏，小楼吟罢暮天寒。
<br>
<br>　　卷663_16  「送丁明府赴紫溪任」罗隐
<br>
<br>　　金徽玉轸肯躇蹰，偶滞良途半月馀。楼上酒阑梅拆后，
<br>
<br>　　马前山好雪晴初。栾公社在怜乡树，潘令花繁贺版舆。
<br>
<br>　　县谱莫辞留旧本，异时量度更何如。
<br>
<br>　　卷663_17  「寄前宣州窦常侍」罗隐
<br>
<br>　　往年西谒谢玄晖，樽酒留欢醉始归。曲槛柳浓莺未老，
<br>
<br>　　小园花暖蝶初飞。喷香瑞兽金三尺，舞雪佳人玉一围。
<br>
<br>　　今日乱罹寻不得，满蓑风雨钓鱼矶。
<br>
<br>　　卷663_18  「秦望山僧院」罗隐
<br>
<br>　　ff危岫倚沧洲，闻说秦皇亦此游。霸主卷衣才二世，
<br>
<br>　　老僧传锡已千秋。阴崖水赖松梢直，藓壁苔侵画像愁。
<br>
<br>　　各是病来俱未了，莫将烦恼问汤休。
<br>
<br>　　卷663_19  「送光禄崔卿赴阙」罗隐
<br>
<br>　　一年极目望西辕，此日殷勤圣主恩。上国已留虞寄命，
<br>
<br>　　中朝应听范汪言。官从府幕归卿寺，路向干戈见禁门。
<br>
<br>　　g侣寂寥曹署冷，更堪呜咽问田园。
<br>
<br>　　卷663_20  「寄程尊师」罗隐
<br>
<br>　　鹤信虽然到五湖，烟波迢递路崎岖。玉书分薄花生眼，
<br>
<br>　　金鼎功迟雪满须。三秀紫芝劳梦寐，一番红槿恨朝晡。
<br>
<br>　　未知朽败凡间骨，中授先生指教无。
<br>
<br>　　卷663_21  「定远楼」罗隐
<br>
<br>　　前年上将定妖氛，曾筑岩城驻大军。近日关防虽弛柝，
<br>
<br>　　旧时栏槛尚侵云。蛮兵绩盛人皆伏，坐石名高世共闻。
<br>
<br>　　唯恐乱来良吏少，不知谁解叙功勋。
<br>
<br>　　卷663_22  「送程尊师东游有寄」罗隐
<br>
<br>　　华盖峰前拟卜耕，主人无奈又闲行。且凭鹤驾寻沧海，
<br>
<br>　　又恐犀轩过赤城。绛简便应朝右弼，紫旄兼合见东卿。
<br>
<br>　　劝君莫忘归时节，芝似萤光处处生。
<br>
<br>　　卷663_23  「江亭别裴饶」罗隐
<br>
<br>　　行杯且待怨歌终，多病怜君事事同。衰鬓别来光景里，
<br>
<br>　　故乡归去乱罹中。乾坤垫裂三分在，井邑摧残一半空。
<br>
<br>　　日晚长亭问西使，不堪车马尚萍蓬。
<br>
<br>　　卷663_24  「江南寄所知周仆射」罗隐
<br>
<br>　　曾陪公子醉西园，岘首碑前事懒言。世乱共嗟王粲老，
<br>
<br>　　时危俱受信陵恩。潮怜把\吟江徼，雨忆凭阑望海门。
<br>
<br>　　飞盖寂寥清宴罢，不知簪履更谁存。
<br>
<br>　　卷663_25  「钱唐见芮逢」罗隐
<br>
<br>　　蔡伦池北雁峰前，罹乱相兼十九年。所喜故人犹会面，
<br>
<br>　　不堪良牧已重泉。醉思把箸欹歌席，狂忆判身入酒船。
<br>
<br>　　今日与君赢得在，戴家湾里两皤然。
<br>
<br>　　卷663_26  「江都」罗隐
<br>
<br>　　淮王高宴动江都，曾忆狂生亦坐隅。九里楼台牵翡翠，
<br>
<br>　　两行鸳鹭踏真珠。歌听丽句秦云咽，诗转新题蜀锦铺。
<br>
<br>　　惆怅晋阳星拆后，世间兵革地荒芜。
<br>
<br>　　卷663_27  「湖上岁暮感怀有寄友人」罗隐
<br>
<br>　　雪天萤席几辛勤，同志当时四五人。兰版地寒俱受露，
<br>
<br>　　桂堂风恶独伤春。音书久绝应埋玉，编简难言竟委尘。
<br>
<br>　　唯有广都庞令在，白头樽酒忆交亲。
<br>
<br>　　卷663_28  「送张绾游钟陵」罗隐
<br>
<br>　　南忆龙沙两岸行，当时天下尚清平。醉眠野寺花方落，
<br>
<br>　　吟倚江楼月欲明。老去亦知难重到，乱来争肯不牵情。
<br>
<br>　　西山十二真人在，从此烦君语姓名。
<br>
<br>　　卷663_29  「送z6光大师（师以草书应制）」罗隐
<br>
<br>　　禹祠分首戴湾逢，健笔寻知达九重。圣主赐衣怜绝艺，
<br>
<br>　　侍臣ぴ逍砀咦佟Ｄ亲久别街西寺，待诏初离海上峰。
<br>
<br>　　一种苦心师得了，不须回首笑龙钟。
<br>
<br>　　卷663_30  「息夫人庙」罗隐
<br>
<br>　　百雉摧残连野青，庙门犹见昔朝廷。一生虽抱楚王恨，
<br>
<br>　　千载终为息地灵。虫网翠环终缥缈，风吹宝瑟助微冥。
<br>
<br>　　玉颜浑似羞来客，依旧无言照画屏。
<br>
<br>　　卷663_31  「漂母冢」罗隐
<br>
<br>　　寂寂荒坟一水滨，芦洲绝岛自相亲。青娥已落淮边月，
<br>
<br>　　白骨甘为泉下尘。原上荻花飘素发，道傍菰叶碎罗巾。
<br>
<br>　　虽然寂寞千秋魄，犹是韩侯旧主人。
<br>
<br>　　卷663_32  「感怀」罗隐
<br>
<br>　　石径松轩亦自由，谩随浮世逐飘流。驽骀路结前程恨，
<br>
<br>　　蟋蟀床生半夜秋。掩耳恶闻宫妾语，低颜须向路人羞。
<br>
<br>　　虽教小事相催逼，未到青云拟白头。
<br>
<br>　　卷663_33  「扇上画牡丹」罗隐
<br>
<br>　　为爱红芳满砌阶，教人扇上画将来。叶随彩笔参差长，
<br>
<br>　　花逐轻风次第开。闲挂几曾停蛱蝶，频摇不怕落莓苔。
<br>
<br>　　根生无地如仙桂，疑是娥月里栽。
<br>
<br>　　卷663_34  「书怀」罗隐
<br>
<br>　　钓船抛却异乡来，拟向何门用不才。
<br>
<br>　　日晚独登楼上望，马蹄车辙满尘埃。
<br>
<br>　　卷663_35  「七夕」罗隐
<br>
<br>　　月帐星房次第开，两情惟恐曙光催。
<br>
<br>　　时人不用穿针待，没得心情送巧来。
<br>
<br>　　卷663_36  「柳」罗隐
<br>
<br>　　一簇青烟锁玉楼，半垂阑畔半垂沟。
<br>
<br>　　明年更有新条在，绕乱春风卒未休。
<br>
<br>　　卷663_37  「罗敷水」罗隐
<br>
<br>　　雉声角角野田春，试驻征车问水滨。
<br>
<br>　　数树枯桑虽不语，思量应合识秦人。
<br>
<br>　　卷663_38  「京中正月七日立春」罗隐
<br>
<br>　　一二三四五六七，万木生芽是今日。
<br>
<br>　　远天归雁拂云飞，近水游鱼迸冰出。
<br>
<br>　　卷663_39  「贵游」罗隐
<br>
<br>　　馆陶园外雨初晴，绣毂香车入凤城。
<br>
<br>　　八尺家僮三尺，何知高祖要苍生。
<br>
<br>　　卷663_40  「严陵滩」罗隐
<br>
<br>　　中都九鼎勤英髦，渔钓牛蓑且遁逃。
<br>
<br>　　世祖升遐夫子死，原陵不及钓台高。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
