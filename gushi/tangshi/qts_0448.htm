<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百四十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百四十八
<br>
<br>　　卷448_1  「感悟妄缘，题如上人壁」白居易
<br>
<br>　　自从为I童，直至作衰翁。所好随年异，为忙终日同。
<br>
<br>　　弄沙成佛塔，锵玉谒王宫。彼此皆儿戏，须臾即色空。
<br>
<br>　　有营非了义，无著是真宗。兼恐勤修道，犹应在妄中。
<br>
<br>　　卷448_2  「思子台有感二首」白居易
<br>
<br>　　曾家机上闻投杼，尹氏园中见掇蜂。
<br>
<br>　　但以恩情生隙罅，何人不解作江充。
<br>
<br>　　生魑魅蠹生虫，何异谗生疑阻中。
<br>
<br>　　但使武皇心似烛，江充不敢作江充。
<br>
<br>　　卷448_3  「赋得边城角」白居易
<br>
<br>　　边角两三枝，霜天陇上儿。望乡相并立，向月一时吹。
<br>
<br>　　战马头皆举，征人手尽垂。呜呜三奏罢，城上展旌旗。
<br>
<br>　　卷448_4  「忆洛中所居」白居易
<br>
<br>　　忽忆东都宅，春来事宛然。雪销行径里，水上卧房前。
<br>
<br>　　厌绿栽黄竹，嫌红种白莲。醉教莺送酒，闲遣鹤看船。
<br>
<br>　　幸是林园主，惭为食禄牵。宦情薄似纸，乡思争于弦。
<br>
<br>　　岂合姑苏守，归休更待年。
<br>
<br>　　卷448_5  「想归田园」白居易
<br>
<br>　　恋他朝市求何事，想取丘园乐此身。千首恶诗吟过日，
<br>
<br>　　一壶好酒醉消春。归乡年亦非全老，罢郡家仍未苦贫。
<br>
<br>　　快活不知如我者，人间能有几多人。
<br>
<br>　　卷448_6  「琴茶」白居易
<br>
<br>　　兀兀寄形群动内，陶陶任性一生间。自抛官后春多醉，
<br>
<br>　　不读书来老更闲。琴里知闻唯渌水，茶中故旧是蒙山。
<br>
<br>　　穷通行止长相伴，谁道吾今无往还。
<br>
<br>　　卷448_7  「赠楚州郭使君」白居易
<br>
<br>　　淮水东南第一州，山围雉堞月当楼。黄金印绶悬腰底，
<br>
<br>　　白雪歌诗落笔头。笑看儿童骑竹马，醉携宾客上仙舟。
<br>
<br>　　当家美事堆身上，何啻林宗与细侯。
<br>
<br>　　卷448_8  「和郭使君题枸杞（一作枸杞寄郭使君）」白居易
<br>
<br>　　山阳太守政严明，吏静人安无犬惊。
<br>
<br>　　不知灵药根成狗，怪得时闻吠夜声。
<br>
<br>　　卷448_9  「初到洛下闲游」白居易
<br>
<br>　　汉庭重少身宜退，洛下闲居迹可逃。趁伴入朝应老丑，
<br>
<br>　　寻春放醉尚粗豪。诗携彩纸新装卷，酒典绯花旧赐袍。
<br>
<br>　　曾在东方千骑上，至今躞蹀马头高。
<br>
<br>　　卷448_10  「醉赠刘二十八使君」白居易
<br>
<br>　　为我引杯添酒饮，与君把箸击盘歌。诗称国手徒为尔，
<br>
<br>　　命压人头不奈何。举眼风光长寂寞，满朝官职独蹉跎。
<br>
<br>　　亦知合被才名折，二十三年折太多。
<br>
<br>　　卷448_11  「太湖石」白居易
<br>
<br>　　烟翠三秋色，波涛万古痕。削成青玉片，截断碧云根。
<br>
<br>　　风气通岩穴，苔文护洞门。三峰具体小，应是华山孙。
<br>
<br>　　卷448_12  「过敷水」白居易
<br>
<br>　　垂鞭欲渡罗敷水，处分鸣驺且缓驱。秦氏双蛾久冥漠，
<br>
<br>　　苏台五马尚踟蹰。村童店女仰头笑，今日使君真是愚。
<br>
<br>　　卷448_13  「南院」白居易
<br>
<br>　　林院无情绪，经春不一开。杨花飞作穗，榆荚落成堆。
<br>
<br>　　壮气从中减，流年逐后催。只应如过客，病去老迎来。
<br>
<br>　　卷448_14  「闲咏」白居易
<br>
<br>　　步月怜清景，眠松爱绿阴。早年诗思苦，晚岁道情深。
<br>
<br>　　夜学禅多坐，秋牵兴暂吟。悠然两事外，无处更留心。
<br>
<br>　　卷448_15  「初授秘监，拜赐金紫，闲吟小酌，偶写所怀」白居易
<br>
<br>　　紫袍新秘监，白首旧书生。鬓雪人间寿，腰金世上荣。
<br>
<br>　　子孙无可念，产业不能营。酒引眼前兴，诗留身后名。
<br>
<br>　　闲倾三数酌，醉咏十馀声。便是羲皇代，先从心太平。
<br>
<br>　　卷448_16  「新昌闲居，招杨郎中兄弟」白居易
<br>
<br>　　纱巾角枕病眠翁，忙少闲多谁与同。但有双松当砌下，
<br>
<br>　　更无一事到心中。金章紫绶堪如梦，皂盖朱轮别似空。
<br>
<br>　　暑月贫家何所有，客来唯赠北窗风。
<br>
<br>　　卷448_17  「秘省后厅」白居易
<br>
<br>　　槐花雨润新秋地，桐叶风翻欲夜天。
<br>
<br>　　尽日后厅无一事，白头老监枕书眠。
<br>
<br>　　卷448_18  「松斋偶兴」白居易
<br>
<br>　　置心思虑外，灭迹是非间。约俸为生计，随官换往还。
<br>
<br>　　耳烦闻晓角，眼醒见秋山。赖此松檐下，朝回半日闲。
<br>
<br>　　卷448_19  「和杨郎中贺杨仆射致仕后杨侍郎门生合宴席上作」白居易
<br>
<br>　　业重关西继大名，恩深阙下遂高情。祥@降伴趋庭鲤，
<br>
<br>　　贺燕飞和出谷莺。范蠡舟中无子弟，疏家席上欠门生。
<br>
<br>　　可怜玉树连桃李，从古无如此会荣。
<br>
<br>　　卷448_20  「松下琴赠客」白居易
<br>
<br>　　松寂风初定，琴清夜欲阑。偶因群动息，试拨一声看。
<br>
<br>　　寡鹤当徽怨，秋泉应指寒。惭君此倾听，本不为君弹。
<br>
<br>　　卷448_21  「秋斋」白居易
<br>
<br>　　晨起秋斋冷，萧条称病容。清风两窗竹，白露一庭松。
<br>
<br>　　阮籍谋身拙，嵇康向事慵。生涯别有处，浩气在心胸。
<br>
<br>　　卷448_22  「涂山寺独游」白居易
<br>
<br>　　野径行无伴，僧房宿有期。涂山来去熟，唯是马蹄知。
<br>
<br>　　卷448_23  「登观音台望城」白居易
<br>
<br>　　百千家似围棋局，十二街如种菜畦。
<br>
<br>　　遥认微微入朝火，一条星宿五门西。
<br>
<br>　　卷448_24  「登灵应台北望」白居易
<br>
<br>　　临高始见人寰小，对远方知色界空。
<br>
<br>　　回首却归朝市去，一米落太仓中。
<br>
<br>　　卷448_25  「酬裴相公题兴化小池见招长句」白居易
<br>
<br>　　为爱小塘招散客，不嫌老监与新诗。山公倒载无妨学，
<br>
<br>　　范蠡扁舟未要追。蓬断偶飘桃李径，鸥惊误拂凤凰池。
<br>
<br>　　敢辞课拙酬高韵，一勺争禁万顷陂。
<br>
<br>　　卷448_26  「闲行」白居易
<br>
<br>　　五十年来思虑熟，忙人应未胜闲人。林园傲逸真成贵，
<br>
<br>　　衣食单疏不是贫。专掌图书无过地，遍寻山水自由身。
<br>
<br>　　傥年七十犹强健，尚得闲行十五春。
<br>
<br>　　卷448_27  「闲出」白居易
<br>
<br>　　兀兀出门何处去，新昌街晚树阴斜。
<br>
<br>　　马蹄知意缘行熟，不向杨家即庾家。
<br>
<br>　　卷448_28  「与僧智如夜话」白居易
<br>
<br>　　懒钝尤知命，幽栖渐得朋。门闲无谒客，室静有禅僧。
<br>
<br>　　炉向初冬火，笼停半夜灯。忧劳缘智巧，自喜百无能。
<br>
<br>　　卷448_29  「忆庐山旧隐及洛下新居」白居易
<br>
<br>　　形骸黾勉班行内，骨肉句留俸禄中。无奈攀缘随手长，
<br>
<br>　　亦知恩爱到头空。草堂久闭庐山下，竹院新抛洛水东。
<br>
<br>　　自是未能归去得，世间谁要白须翁。
<br>
<br>　　卷448_30  「晚寒（晚一作暝）」白居易
<br>
<br>　　急景流如箭，凄风利似刀。暝催鸡翅敛，寒束树枝高。
<br>
<br>　　缩水浓和酒，加绵厚絮袍。可怜冬计毕，暖卧醉陶陶。
<br>
<br>　　卷448_31  「偶眠（偶一作醉）」白居易
<br>
<br>　　放杯书案上，枕臂火炉前。老爱寻思事，慵多取次眠。
<br>
<br>　　妻教卸乌帽，婢与展青毡。便是屏风样，何劳画古贤。
<br>
<br>　　卷448_32  「华城西北雉堞最高崔相公首创楼台钱左丞继种…怅然成咏」白居易
<br>
<br>　　高居称君子，潇洒四无邻。丞相栋梁久，使君桃李新。
<br>
<br>　　凝情看丽句，驻步想清尘。况是寒天客，楼空无主人。
<br>
<br>　　卷448_33  「奉使途中，戏赠张常侍」白居易
<br>
<br>　　早风吹土满长衢，驿骑星轺尽疾驱。
<br>
<br>　　共笑篮舁亦称使，日驰一驿向东都。
<br>
<br>　　卷448_34  「有小白马乘驭多时奉使东行至稠桑驿溘然而毙…题二十韵」白居易
<br>
<br>　　能骤复能驰，翩翩白马儿。毛寒一团雪，鬃薄万条丝。
<br>
<br>　　皂盖春行日，骊驹晓从时。双旌前独步，五马内偏骑。
<br>
<br>　　芳草承蹄叶，垂杨拂顶枝。跨将迎好客，惜不换妖姬。
<br>
<br>　　慢游萧寺，闲驱醉习池。睡来乘作梦，兴发倚成诗。
<br>
<br>　　鞭为驯难下，鞍缘稳不离。北归还共到，东使亦相随。
<br>
<br>　　赭白何曾变，玄黄岂得知。嘶风觉声急，踏雪怪行迟。
<br>
<br>　　昨夜犹刍秣，今朝尚絷维。卧槽应不起，顾主遂长辞。
<br>
<br>　　尘灭迹，霜留皎皎姿。度关形未改，过隙影难追。
<br>
<br>　　念倍燕求骏，情深项别骓。银收钩臆带，金卸络头羁。
<br>
<br>　　何处埋奇骨，谁家觅弊帷。稠桑驿门外，吟罢涕双垂。
<br>
<br>　　卷448_35  「题喷玉泉（泉在寿安山下高百馀尺直泻潭中）」白居易
<br>
<br>　　泉喷声如玉，潭澄色似空。练垂青嶂上，珠泻绿盆中。
<br>
<br>　　溜滴三秋雨，寒生六月风。何时此岩下，来作濯缨翁。
<br>
<br>　　卷448_36  「酬皇甫宾客」白居易
<br>
<br>　　闲官兼慢使，著处易停轮。况欲逢新岁，仍初见故人。
<br>
<br>　　冒寒寻到洛，待暖始归秦。亦拟同携手，城东略看春。
<br>
<br>　　卷448_37  「种白莲」白居易
<br>
<br>　　吴中白藕洛中栽，莫恋江南花懒开。
<br>
<br>　　万里携归尔知否，红蕉朱槿不将来。
<br>
<br>　　卷448_38  「答苏庶子」白居易
<br>
<br>　　偶作关东使，重陪洛下游。病来从断酒，老去可禁愁。
<br>
<br>　　款曲偏青眼，蹉跎各白头。蓬山闲气味，依约似龙楼。
<br>
<br>　　卷448_39  「答尉迟少监水阁重宴」白居易
<br>
<br>　　人情依旧岁华新，今日重招往日宾。鸡黍重回千里驾，
<br>
<br>　　林园换四年春。水轩平写琉璃镜，草岸斜铺翡翠茵。
<br>
<br>　　闻道经营费心力，忍教成后属他人。
<br>
<br>　　卷448_40  「和刘郎中伤鄂姬」白居易
<br>
<br>　　不独君嗟我亦嗟，西风北雪杀南花。
<br>
<br>　　不知月夜魂归处，鹦鹉洲头第几家。
<br>
<br>　　卷448_41  「赠东邻王十三」白居易
<br>
<br>　　携手池边月，开襟竹下风。驱愁知酒力，破睡见茶功。
<br>
<br>　　居处东西接，年颜老少同。能来为伴否，伊上作渔翁。
<br>
<br>　　卷448_42  「早春同刘郎中寄宣武令狐相公」白居易
<br>
<br>　　梁园不到一年强，遥想清吟对绿觞。更有何人能饮酌，
<br>
<br>　　新添几卷好篇章。马头拂柳时回辔，豹尾穿花暂亚枪。
<br>
<br>　　谁引相公开口笑，不逢白监与刘郎。
<br>
<br>　　卷448_43  「寄太原李相公」白居易
<br>
<br>　　闻道北都今一变，政和军乐万人安。绮罗二八围宾榻，
<br>
<br>　　组练三千夹将坛。蝉鬓应夸丞相少，貂裘不觉太原寒。
<br>
<br>　　世间大有虚荣贵，百岁无君一日欢。
<br>
<br>　　卷448_44  「雪中寄令狐相公，兼呈梦得」白居易
<br>
<br>　　兔园春雪梁王会，想对金咏玉尘。
<br>
<br>　　今日相如身在此，不知客右坐何人。
<br>
<br>　　卷448_45  「出使在途所骑马死改乘肩舆将归长安偶咏…寄太原李相公」白居易
<br>
<br>　　驿路崎岖泥雪寒，欲登篮舆一长叹。风光不见桃花骑，
<br>
<br>　　尘土空留杏叶鞍。丧乘独归殊不易，脱骖相赠岂为难。
<br>
<br>　　并州好马应无数，不怕旌旄试觅看。
<br>
<br>　　卷448_46  「有双鹤留在洛中忽见刘郎中依然鸣顾刘因为鹤叹…答之」白居易
<br>
<br>　　辞乡远隔华亭水，逐我来栖缑岭云。
<br>
<br>　　惭愧稻粱长不饱，未曾回眼向鸡群。
<br>
<br>　　荒草院中池水畔，衔恩不去又经春。
<br>
<br>　　见君惊喜双回顾，应为吟声似主人。
<br>
<br>　　卷448_47  「宿窦使君庄水亭」白居易
<br>
<br>　　使君何在在江东，池柳初黄杏欲红。
<br>
<br>　　有兴即来闲便宿，不知谁是主人翁。
<br>
<br>　　卷448_48  「龙门下作」白居易
<br>
<br>　　龙门涧下濯尘缨，拟作闲人过此生。
<br>
<br>　　筋力不将诸处用，登山临水咏诗行。
<br>
<br>　　卷448_49  「姚侍御见过，戏赠」白居易
<br>
<br>　　晚起春寒慵裹头，客来池上偶同游。
<br>
<br>　　东台御史多提举，莫按金章系布裘。
<br>
<br>　　卷448_50  「履道春居」白居易
<br>
<br>　　微雨洒园林，新晴好一寻。低风洗池面，斜日拆花心。
<br>
<br>　　暝助岚阴重，春添水色深。不如陶省事，犹抱有弦琴。
<br>
<br>　　卷448_51  「题洛中第宅」白居易
<br>
<br>　　水木谁家宅，门高占地宽。悬鱼挂青L，行马护朱栏。
<br>
<br>　　春榭笼烟暖，秋庭锁月寒。松胶黏琥珀，筠粉扑琅\.
<br>
<br>　　试问池台主，多为将相官。终身不曾到，唯展宅图看。
<br>
<br>　　卷448_52  「寄殷协律（多叙江南旧游）」白居易
<br>
<br>　　五岁优游同过日，一朝消散似浮云。琴诗酒伴皆抛我，
<br>
<br>　　雪月花时最忆君。几度听鸡歌白日，亦曾骑马咏红裙。
<br>
<br>　　吴娘暮雨萧萧曲，自别江南更不闻。
<br>
<br>　　卷448_53  「洛下诸客就宅相送，偶题西亭」白居易
<br>
<br>　　几榻临池坐，轩车冒雪过。交亲致杯酒，僮仆解笙歌。
<br>
<br>　　流岁行将晚，浮荣得几多。林泉应问我，不住意如何。
<br>
<br>　　卷448_54  「答林泉」白居易
<br>
<br>　　好住旧林泉，回头一怅然。渐知吾潦倒，深愧尔留连。
<br>
<br>　　欲作栖云计，须营种黍钱。更容求一郡，不得亦归田。
<br>
<br>　　卷448_55  「将发洛中枉令狐相公手札兼辱二篇宠行以长句答之」白居易
<br>
<br>　　尺素忽惊来梓泽，双金不惜送蓬山。八行落泊飞云雨，
<br>
<br>　　五字枪W动环。玉韵乍听堪醒酒，银钩细读当披颜。
<br>
<br>　　收藏便作终身宝，何啻三年怀袖间。
<br>
<br>　　卷448_56  「临都驿答梦得六言二首」白居易
<br>
<br>　　扬子津头月下，临都驿里灯前。
<br>
<br>　　昨日老于前日，去年春似今年。
<br>
<br>　　谢守归为秘监，冯公老作郎官。
<br>
<br>　　前事不须问著，新诗且更吟看。
<br>
<br>　　卷448_57  「喜钱左丞再除华州，以诗伸贺」白居易
<br>
<br>　　左辖辍中台，门东委上才。彤b经宿到，绛帐及春开。
<br>
<br>　　民望恳难夺，天心慈易回。那知不隔岁，重借寇恂来。
<br>
<br>　　卷448_58  「和钱华州题少华清光绝句」白居易
<br>
<br>　　高情雅韵三峰守，主领清光管白云。
<br>
<br>　　自笑亦曾为刺史，苏州肥腻不如君。
<br>
<br>　　卷448_59  「送陕府王大夫」白居易
<br>
<br>　　金马门前回剑，铁牛城下拥旌旗。
<br>
<br>　　他时万一为交代，留取甘棠三两枝。
<br>
<br>　　卷448_60  「代迎春花招刘郎中」白居易
<br>
<br>　　幸与松筠相近栽，不随桃李一时开。
<br>
<br>　　杏园岂敢妨君去，未有花时且看来。
<br>
<br>　　卷448_61  「玩迎春花赠杨郎中」白居易
<br>
<br>　　金英翠萼带春寒，黄色花中有几般。
<br>
<br>　　恁君与向游人道，莫作蔓菁花眼看。
<br>
<br>　　卷448_62  「闲出」白居易
<br>
<br>　　身外无羁束，心中少是非。被花留便住，逢酒醉方归。
<br>
<br>　　人事行时少，官曹入日稀。春寒游正好，稳马薄绵衣。
<br>
<br>　　卷448_63  「座上赠卢判官」白居易
<br>
<br>　　把酒承花花落频，花香酒味相和春。
<br>
<br>　　莫言不是江南会，虚白亭中旧主人。
<br>
<br>　　卷448_64  「曲江有感」白居易
<br>
<br>　　曲江西岸又春风，万树花前一老翁。
<br>
<br>　　遇酒逢花还且醉，若论惆怅事何穷。
<br>
<br>　　卷448_65  「杏园花下赠刘郎中」白居易
<br>
<br>　　怪君把酒偏惆怅，曾是贞元花下人。
<br>
<br>　　自别花来多少事，东风二十四回春。
<br>
<br>　　卷448_66  「花前有感，兼呈崔相公、刘郎中」白居易
<br>
<br>　　落花如雪鬓如霜，醉把花看益自伤。少日为名多检束，
<br>
<br>　　长年无兴可颠狂。四时轮转春常少，百刻支分夜苦长。
<br>
<br>　　何事同生壬子岁，老于崔相及刘郎。
<br>
<br>　　卷448_67  「微之就拜尚书居易续除刑部因书贺意兼咏离怀」白居易
<br>
<br>　　我为宪部入南宫，君作尚书镇浙东。老去一时成白首，
<br>
<br>　　别来七度换春风。簪缨假合虚名在，筋力销磨实事空。
<br>
<br>　　远地官高亲故少，些些谈笑与谁同。
<br>
<br>　　卷448_68  「喜与韦左丞同入南省，因叙旧以赠之」白居易
<br>
<br>　　早年同遇陶钧主，利钝精粗共在熔。金剑淬来长透匣，
<br>
<br>　　铅刀磨尽不成锋。差肩北省惭非据，接武南宫幸再容。
<br>
<br>　　跛鳖虽迟骐骥疾，何妨中路亦相逢。
<br>
<br>　　卷448_69  「伊州」白居易
<br>
<br>　　老去将何散老愁，新教小玉唱伊州。
<br>
<br>　　亦应不得多年听，未教成时已白头。
<br>
<br>　　卷448_70  「早朝」白居易
<br>
<br>　　鼓动出新昌，鸡鸣赴建章。翩翩稳鞍马，楚楚健衣裳。
<br>
<br>　　宫漏传残夜，城阴送早凉。月堤槐露气，风烛桦烟香。
<br>
<br>　　双阙龙相对，千官雁一行。汉庭方尚少，惭叹鬓如霜。
<br>
<br>　　卷448_71  「答裴相公乞鹤（一作酬裴相公乞予双鹤）」白居易
<br>
<br>　　警露声音好，冲天相貌殊。终宜向辽廓，不称在泥涂。
<br>
<br>　　白首劳为伴，朱门幸见呼。不知疏野性，解爱凤池无。
<br>
<br>　　卷448_72  「晚从省归」白居易
<br>
<br>　　朝回北阙值清晨，晚出南宫送暮春。入去丞郎非散秩，
<br>
<br>　　归来诗酒是闲人。犹思泉石多成梦，尚叹簪裾未离身。
<br>
<br>　　终是不如山下去，心头眼底两无尘。
<br>
<br>　　卷448_73  「北窗闲坐」白居易
<br>
<br>　　虚窗两丛竹，静室一炉香。门外红尘合，城中白日忙。
<br>
<br>　　无烦寻道士，不要学仙方。自有延年术，心闲岁月长。
<br>
<br>　　卷448_74  「酬严给事（闻玉蕊花下有游仙绝句）」白居易
<br>
<br>　　嬴女偷乘凤去时，洞中潜歇弄琼枝。
<br>
<br>　　不缘啼鸟春饶舌，青琐仙郎可得知。
<br>
<br>　　卷448_75  「京路」白居易
<br>
<br>　　西来为看秦山雪，东去缘寻洛苑春。
<br>
<br>　　来去腾腾两京路，闲行除我更无人。
<br>
<br>　　卷448_76  「华州西」白居易
<br>
<br>　　每逢人静慵多歇，不计程行困即眠。
<br>
<br>　　上得篮舆未能去，春风敷水店门前。
<br>
<br>　　卷448_77  「从陕至东京」白居易
<br>
<br>　　从陕至东京，山低路渐平。风光四百里，车马十三程。
<br>
<br>　　花共垂鞭看，杯多并辔倾。笙歌与谈笑，随分自将行。
<br>
<br>　　卷448_78  「送春」白居易
<br>
<br>　　银花凿落从君劝，金屑琵琶为我弹。
<br>
<br>　　不独送春兼送老，更尝一着更听看。
<br>
<br>　　卷448_79  「宿杜曲花下」白居易
<br>
<br>　　觅得花千树，携来酒一壶。懒归兼拟宿，未醉岂劳扶。
<br>
<br>　　但惜春将晚，宁愁日渐晡。篮舆为卧舍，漆J是行厨。
<br>
<br>　　斑竹盛茶柜，红泥罨饭炉。眼前无所阙，身外更何须。
<br>
<br>　　小面琵琶婢，苍头v篥奴。从君饱富贵，曾作此游无。
<br>
<br>　　卷448_80  「逢旧」白居易
<br>
<br>　　久别偶相逢，俱疑是梦中。即今欢乐事，放\又成空。
<br>
<br>　　卷448_81  「绣妇叹」白居易
<br>
<br>　　连枝花样绣罗襦，本拟新年饷小姑。自觉逢春饶怅望，
<br>
<br>　　谁能每日趁功夫。针头不解愁眉结，线缕难穿泪脸珠。
<br>
<br>　　虽凭绣床都不绣，同床绣伴得知无。
<br>
<br>　　卷448_82  「春词」白居易
<br>
<br>　　低花树映小妆楼，春入眉心两点愁。
<br>
<br>　　斜倚栏干背鹦鹉，思量何事不回头。
<br>
<br>　　卷448_83  「恨词」白居易
<br>
<br>　　翠黛眉低敛，红珠泪暗销。从来恨人意，不省似今朝。
<br>
<br>　　卷448_84  「山石榴花十二韵」白居易
<br>
<br>　　晔晔复煌煌，花中无比方。艳夭宜小院，条短称低廊。
<br>
<br>　　本是山头物，今为砌下芳。千丛相向背，万朵互低昂。
<br>
<br>　　照灼连朱槛，玲珑映粉墙。风来添意态，日出助晶光。
<br>
<br>　　渐绽胭脂萼，犹含琴轸房。离披乱剪彩，斑驳未匀妆。
<br>
<br>　　绛焰灯千炷，红裙妓一行。此时逢国色，何处觅天香。
<br>
<br>　　恐合栽金阙，思将献玉皇。好差青鸟使，封作百花王。
<br>
<br>　　卷448_85  「送敏中归豳宁幕」白居易
<br>
<br>　　六十衰翁儿女悲，傍人应笑尔应知。弟兄垂老相逢日，
<br>
<br>　　杯酒临欢欲散时。前路加餐须努力，今宵尽醉莫推辞。
<br>
<br>　　司徒知我难为别，直过秋归未讶迟。
<br>
<br>　　卷448_86  「宴散」白居易
<br>
<br>　　小宴追凉散，平桥步月回。笙歌归院落，灯火下楼台。
<br>
<br>　　残暑蝉催尽，新秋雁带来。将何迎睡兴，临卧举残杯。
<br>
<br>　　卷448_87  「人定」白居易
<br>
<br>　　人定月胧明，香消枕簟清。翠屏遮烛影，红袖下帘声。
<br>
<br>　　坐久吟方罢，眠初梦未成。谁家教鹦鹉，故故语相惊。
<br>
<br>　　卷448_88  「池上」白居易
<br>
<br>　　凉风动，凄凄寒露零。兰衰花始白，荷破叶犹青。
<br>
<br>　　独立栖沙鹤，双飞照水萤。若为寥落境，仍值酒初醒。
<br>
<br>　　卷448_89  「池窗」白居易
<br>
<br>　　池晚莲芳谢，窗秋竹意深。更无人作伴，唯对一张琴。
<br>
<br>　　卷448_90  「花酒」白居易
<br>
<br>　　香醅浅酌浮如蚁，雪鬓新梳薄似蝉。
<br>
<br>　　为报洛城花酒道，莫辞送老二三年。
<br>
<br>　　卷448_91  「题崔常侍济源庄」白居易
<br>
<br>　　谷口谁家住，云扃锁竹泉。主人何处去，萝薜换貂蝉。
<br>
<br>　　籍在金闺内，班排玉前。诚知忆山水，归得是何年。
<br>
<br>　　卷448_92  「认春戏呈冯少尹、李郎中、陈主簿」白居易
<br>
<br>　　认得春风先到处，西园南面水东头。柳初变后条犹重，
<br>
<br>　　花未开时枝已稠。助醉欢寻绿酒，潜添睡兴著红楼。
<br>
<br>　　知君未别阳和意，直待春深始拟游。
<br>
<br>　　卷448_93  「魏堤有怀」白居易
<br>
<br>　　魏王堤下水，声似使君滩。惆怅回头听，踌蹰立马看。
<br>
<br>　　荡风波眼急，翻雪浪心寒。忆得瞿唐事，重吟行路难。
<br>
<br>　　卷448_94  「柘枝词」白居易
<br>
<br>　　柳长廊合，花深小院开。苍头铺锦褥，皓腕捧银杯。
<br>
<br>　　绣帽珠稠缀，香衫袖窄裁。将军拄球杖，看按柘枝来。
<br>
<br>　　卷448_95  「代梦得吟」白居易
<br>
<br>　　后来变化三分贵，同辈凋零太半无。世上争先从尽汝，
<br>
<br>　　人间斗在不如吾。竿头已到应难久，局势虽迟未必输。
<br>
<br>　　不见山苗与林叶，迎春先绿亦先枯。
<br>
<br>　　卷448_96  「寄答周协律（来诗多叙苏州旧游）」白居易
<br>
<br>　　故人叙旧寄新篇，惆怅江南到眼前。想楼台万馀里，
<br>
<br>　　不闻歌吹一周年。桥头谁更看新月，池畔犹应泊旧船。
<br>
<br>　　最忆后庭杯酒散，红屏风掩绿窗眠。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
