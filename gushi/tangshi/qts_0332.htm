<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百三十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百三十二
<br>
<br>　　卷332_1  「早春对雨」羊士谔
<br>
<br>　　南馆垂杨早，东风细雨频。轻寒消玉校幽赏滞朱轮。
<br>
<br>　　千里巴江守，三年故国春。含情非迟客，悬榻但生尘。
<br>
<br>　　卷332_2  「永宁小园即事」羊士谔
<br>
<br>　　萧条梧竹下，秋物映园庐。宿雨方然桂，朝饥更摘蔬。
<br>
<br>　　阴苔生白石，时菊覆清渠。陈力当何事，忘言愧道书。
<br>
<br>　　卷332_3  「台中遇直，晨览萧侍御壁画山水」羊士谔
<br>
<br>　　虫思庭莎白露天，微风吹竹晓凄然。
<br>
<br>　　今来始悟朝回客，暗写归心向石泉。
<br>
<br>　　卷332_4  「过三乡望女几山，早岁有卜筑之志」羊士谔
<br>
<br>　　女几山头春雪消，路傍仙杏发柔条。
<br>
<br>　　心期欲去知何日，惆怅回车上野桥。
<br>
<br>　　卷332_5  「和李都官郎中经宫人斜」羊士谔
<br>
<br>　　翡翠无穷掩夜泉，犹疑一半作神仙。
<br>
<br>　　秋来还照长门月，珠露寒花是野田。
<br>
<br>　　卷332_6  「山阁闻笛」羊士谔
<br>
<br>　　临风玉管吹参差，山坞春深日又迟。
<br>
<br>　　李白桃红满城郭，马融闲卧望京师。
<br>
<br>　　卷332_7  「登楼」羊士谔
<br>
<br>　　槐柳萧疏绕郡城，夜添山雨作江声。
<br>
<br>　　秋风南陌无车马，独上高楼故国情。
<br>
<br>　　卷332_8  「忆江南旧游二首」羊士谔
<br>
<br>　　山阴道上桂花初，王谢风流满晋书。
<br>
<br>　　曾作江南步从事，秋来还复忆鲈鱼。
<br>
<br>　　曲水三春弄彩毫，樟亭八月又观涛。
<br>
<br>　　金几醉乌程酒，鹤舫闲吟把蟹螯。
<br>
<br>　　卷332_9  「郡中即事三首」羊士谔
<br>
<br>　　晓风山郭雁飞初，霜拂回塘水榭虚。鼓角清明如战垒，
<br>
<br>　　梧桐摇落似贫居。青门远忆中人产，白首闲看太史书。
<br>
<br>　　城下秋江寒见底，宾筵莫讶食无鱼。
<br>
<br>　　卷332_10  「郡中即事三首（一作《玩荷花》）」羊士谔
<br>
<br>　　红衣落尽暗香残，叶上秋光白露寒。
<br>
<br>　　越女含情已无限，莫教长袖倚阑干。
<br>
<br>　　卷332_11  「郡中即事三首（一作《寄裴校书》）」羊士谔
<br>
<br>　　登临何事见琼枝，白露黄花自绕篱。
<br>
<br>　　惟有楼中好山色，稻畦残水入秋池。
<br>
<br>　　卷332_12  「野望二首」羊士谔
<br>
<br>　　萋萋麦陇杏花风，好是行春野望中。
<br>
<br>　　日暮不辞停五马，鸳鸯飞去绿江空。
<br>
<br>　　忘怀不使海鸥疑，水映桃花酒满卮。
<br>
<br>　　亭上一声歌白苎，野人归棹亦行迟。
<br>
<br>　　卷332_13  「游西山兰若」羊士谔
<br>
<br>　　路傍垂柳古今情，春草春泉咽又生。
<br>
<br>　　借问山僧好风景，看花携酒几人行。
<br>
<br>　　卷332_14  「泛舟入后溪（后一首一作于鹄诗）」羊士谔
<br>
<br>　　东风朝日破轻岚，仙棹初移酒未酣。
<br>
<br>　　玉笛闲吹折杨柳，春风无事傍鱼潭。
<br>
<br>　　雨馀芳草净沙尘，水绿滩平一带春。
<br>
<br>　　唯有啼鹃似留客，桃花深处更无人。
<br>
<br>　　卷332_15  「看花」羊士谔
<br>
<br>　　一到花间一忘归，玉杯瑶瑟减光辉。
<br>
<br>　　歌筵更覆青油幕，忽似朝云瑞雪飞。
<br>
<br>　　卷332_16  「春望」羊士谔
<br>
<br>　　莫问华簪发已斑，归心满目是青山。
<br>
<br>　　独上层城倚危槛，柳营春尽马嘶闲。
<br>
<br>　　卷332_17  「寄江陵韩少尹」羊士谔
<br>
<br>　　别来玄鬓共成霜，云起无心出帝乡。
<br>
<br>　　蜀国鱼笺数行字，忆君秋梦过南塘。
<br>
<br>　　卷332_18  「贺州宴行营回将」羊士谔
<br>
<br>　　九剑盈庭酒满卮，戍人归日及瓜时。
<br>
<br>　　元戎静镇无边事，遣向营中偃画旗。
<br>
<br>　　卷332_19  「游郭驸马大安山池」羊士谔
<br>
<br>　　马嘶芳草自淹留，别馆何人属细侯。仙杏破颜逢醉客，
<br>
<br>　　彩鸳飞去避行舟。洞箫日暖移宾榻，垂柳风多掩妓楼。
<br>
<br>　　坐阅清晖不知暮，烟横北渚水悠悠。
<br>
<br>　　卷332_20  「故萧尚书瘿柏斋前玉蕊树，与王起居吏部孟员外同赏」羊士谔
<br>
<br>　　柏寝闭何时，瑶华自满枝。天清凝积素，风暖动芬丝。
<br>
<br>　　留步苍苔暗，停觞白日迟。因吟茂陵草，幽赏待妍词。
<br>
<br>　　卷332_21  「和武相早朝中书候传点书怀奉呈」羊士谔
<br>
<br>　　殿省秘清晓，夔龙升紫微。星辰拱帝座，剑履翊天机。
<br>
<br>　　耿耿金波缺，沉沉玉漏稀。彩笺蹲鸷兽，画扇列名。
<br>
<br>　　志业丹青重，恩华雨露霏。三台昭建极，一德庆垂衣。
<br>
<br>　　昌运瞻文教，雄图本武威。殊勋如带远，佳气似烟非。
<br>
<br>　　抗节衷无隐，同心尚弼违。良哉致君日，维岳有光辉。
<br>
<br>　　卷332_22  「和萧侍御监祭白帝城西村寺斋沐览镜…吏部孟员外并见赠」羊士谔
<br>
<br>　　晚沐金仙宇，迎秋白帝祠。轩裳烦吏职，风物动心期。
<br>
<br>　　清镜开尘匣，华簪指发丝。南宫有高步，岁晏岂磷缁。
<br>
<br>　　卷332_23  「送张郎中副使自南省赴凤翔府幕」羊士谔
<br>
<br>　　仙郎佐氏谋，廷议宠元侯。城郭须来贡，河隍亦顺流。
<br>
<br>　　亚夫高垒静，充国大田秋。当奋燕然笔，铭功向陇头。
<br>
<br>　　卷332_24  「和窦吏部雪中寓直」羊士谔
<br>
<br>　　瑞花飘朔雪，灏气满南宫。迢递层城掩，徘徊午夜中。
<br>
<br>　　金闺通籍恨，银烛直庐空。谁问乌台客，家山忆桂丛。
<br>
<br>　　卷332_25  「小园春至偶呈吏部窦郎中」羊士谔
<br>
<br>　　松筱虽苦节，冰霜惨其间。欣然发佳色，如喜东风还。
<br>
<br>　　幽抱想前躅，冥鸿度南山。春台一以眺，达士亦解颜。
<br>
<br>　　偃息非老圃，沉吟s玄关。驰晖忽复失，壮气不得闲。
<br>
<br>　　君子当济物，丹梯谁共攀。心期自有约，去扫苍苔斑。
<br>
<br>　　卷332_26  「酬吏部窦郎中直夜见寄」羊士谔
<br>
<br>　　解巾侍云陛，三命早为郎。复以雕龙彩，旋归振鹭行。
<br>
<br>　　玉书期养素，金印已怀黄。兹夕南宫咏，遐情愧不忘。
<br>
<br>　　卷332_27  「永宁里园亭休沐怅然成咏」羊士谔
<br>
<br>　　云景含初夏，休归曲陌深。幽帘宜永日，珍树始清阴。
<br>
<br>　　迟客唯长簟，忘言有匣琴。画披灵物态，书见古人心。
<br>
<br>　　芳草多留步，鲜飙自满襟。劳形非立事，潇洒愧头簪。
<br>
<br>　　卷332_28  「登乐游原寄司封孟郎中卢补阙」羊士谔
<br>
<br>　　爽节时清眺，秋怀怅独过。神皋值宿雨，曲水已增波。
<br>
<br>　　白鸟凌风迥，红蕖濯露多。伊川有归思，君子复如何。
<br>
<br>　　卷332_29  「乾元初，严黄门自京兆少尹贬牧巴郡…十四韵刻于石壁」羊士谔
<br>
<br>　　石座双峰古，云泉九曲深。寂寥疏凿意，芜没岁时侵。
<br>
<br>　　绕席流还壅，浮杯咽复沉。追怀王谢侣，更似会稽岑。
<br>
<br>　　谁谓天池翼，相期宅畔吟。光辉轻尺璧，然诺重黄金。
<br>
<br>　　几醉东山妓，长悬北阙心。蕙兰留杂佩，桃李想华簪。
<br>
<br>　　闭阁余何事，鸣驺亦屡寻。轩裳遵往辙，风景憩中林。
<br>
<br>　　横吹多凄调，安歌送好音。初筵方侧弁，故老忽沾襟。
<br>
<br>　　盛世当弘济，平生谅所钦。无能愧陈力，惆怅拂瑶琴。
<br>
<br>　　卷332_30  「闲斋示一二道者」羊士谔
<br>
<br>　　幽兰谁复奏，闲匣以端忧。知止惭先觉，归欤想故侯。
<br>
<br>　　山蝉铃阁晚，江雨麦田秋。唯有空门学，相期老一丘。
<br>
<br>　　卷332_31  「南池荷花」羊士谔
<br>
<br>　　蝉噪城沟水，芙蓉忽已繁。红花迷越艳，芳意过湘沅。
<br>
<br>　　湛露宜清暑，披香正满轩。朝朝只自赏，李亦何言。
<br>
<br>　　卷332_32  「郡中玩月，寄江南李少尹虞部孟员外三首」羊士谔
<br>
<br>　　月满自高丘，江通无狭流。轩窗开到晓，风物坐含秋。
<br>
<br>　　鹊警银河断，蛩悲翠幕幽。清光望不极，耿耿下西楼。
<br>
<br>　　桂华临洛浦，如挹李膺仙。兹夕披云望，还吟掷地篇。
<br>
<br>　　凤池分直夜，牛渚泛舟年。会是风流赏，惟君内史贤。
<br>
<br>　　圆景旷佳宾，徘徊夜漏频。金波徒泛酒，瑶瑟已生尘。
<br>
<br>　　露白移长簟，风清挂幅巾。西园旧才子，想见洛阳人。
<br>
<br>　　卷332_33  「城隍庙赛雨二首」羊士谔
<br>
<br>　　零雨慰斯人，斋心荐绿O.山风箫鼓响，如祭敬亭神。
<br>
<br>　　积润通千里，推诚奠一卮。回飙经画壁，忽似偃云旗。
<br>
<br>　　卷332_34  「郡楼晴望二首」羊士谔
<br>
<br>　　霁色朝云尽，亭皋露亦。褰开临曲槛，萧瑟换轻衣。
<br>
<br>　　地远秦人望，天晴社燕飞。无功惭岁晚，唯念故山归。
<br>
<br>　　一雨晴山郭，惊秋碧树风。兰卮谁与荐，玉旆自无。
<br>
<br>　　云景嘶宾雁，岚阴露彩虹。闲吟懒闭阁，旦夕郡楼中。
<br>
<br>　　卷332_35  「初移琪树」羊士谔
<br>
<br>　　爱此丘中物，烟霜尽日看。无穷碧云意，更助绿窗寒。
<br>
<br>　　卷332_36  「燕居」羊士谔
<br>
<br>　　秋斋膏沐暇，旭日照轩墀。露重芭蕉叶，香凝橘柚枝。
<br>
<br>　　简书随吏散，宝骑与僧期。报国得何力，流年已觉衰。
<br>
<br>　　卷332_37  「寄黔府窦中丞」羊士谔
<br>
<br>　　汉臣旌节贵，万里护。夏月天无暑，秋风水不波。
<br>
<br>　　朝衣蟠艾绶，戎幕偃雕戈。满岁归龙阙，良哉伫作歌。
<br>
<br>　　卷332_38  「书楼怀古」羊士谔
<br>
<br>　　何独文翁化，风流与代深。泉云无旧辙，骚雅有遗音。
<br>
<br>　　远目穷巴汉，闲情阅古今。忘言意不极，日暮但横琴。
<br>
<br>　　卷332_39  「九月十日郡楼独酌」羊士谔
<br>
<br>　　掾史当授衣，郡中稀物役。嘉辰怅已失，残菊谁为惜。
<br>
<br>　　棂轩一尊泛，天景洞虚碧。暮节独赏心，寒江鸣湍石。
<br>
<br>　　归期北州里，旧友东山客。飘荡云海深，相思桂花白。
<br>
<br>　　卷332_40  「暮秋言怀」羊士谔
<br>
<br>　　城隅凝彩画，红树带青山。迟客金尊晚，谈空玉柄闲。
<br>
<br>　　驰晖三峡水，旅梦百劳关。非是淮阳薄，丘中只望还。
<br>
<br>　　卷332_41  「题枇杷树」羊士谔
<br>
<br>　　珍树寒始花，氛氲九秋月。佳期若有待，芳意常无绝。
<br>
<br>　　袅袅碧海风，髀讨ρ。急景自馀妍，春禽幸流悦。
<br>
<br>　　卷332_42  「上元日紫极宫门观州民然灯张乐」羊士谔
<br>
<br>　　山郭通衢隘，瑶坛紫府深。灯花助春意，舞绶织欢心。
<br>
<br>　　闲似淮阳卧，恭闻乐职吟。唯将圣明化，聊以达飞沉。
<br>
<br>　　卷332_43  「西郊兰若」羊士谔
<br>
<br>　　云天宜北户，塔庙似西方。林下僧无事，江清日复长。
<br>
<br>　　石泉盈掬冷，山实满枝香。寂寞传心印，玄言亦已忘。
<br>
<br>　　卷332_44  「在郡三年，今秋见白发，聊以书事」羊士谔
<br>
<br>　　二毛非骑省，朝镜忽秋风。丝缕寒衣上，霜华旧简中。
<br>
<br>　　承明那足厌，车服愧无功。日日山城守，淹留岩桂丛。
<br>
<br>　　卷332_45  「郡中端居，有怀袁州王员外使君」羊士谔
<br>
<br>　　忆作同门友，承明奉直庐。禁闱人自异，休浣迹非疏。
<br>
<br>　　珥笔金华殿，三朝玉玺书。恩光荣侍从，文彩应符徐。
<br>
<br>　　青眼真知我，玄谈愧起予。兰卮招促膝，松砌引长裾。
<br>
<br>　　丽日流莺早，凉天坠露初。前山临紫阁，曲水眺红蕖。
<br>
<br>　　谁为音尘旷，俄惊岁月除。风波移故辙，符守忽离居。
<br>
<br>　　济物阴功在，分忧盛业馀。弱翁方大用，延首迟双鱼。
<br>
<br>　　卷332_46  「山寺题壁」羊士谔
<br>
<br>　　物外真何事，幽廊步不穷。一灯心法在，三世影堂空。
<br>
<br>　　山果青苔上，寒蝉落叶中。归来还闭阁，棠树几秋风。
<br>
<br>　　卷332_47  「暇日适值澄霁江亭游宴」羊士谔
<br>
<br>　　碧落风如洗，清光镜不分。弦歌方对酒，山谷尽无云。
<br>
<br>　　振卧淮阳病，悲秋宋玉文。今来强携妓，醉舞石榴裙。
<br>
<br>　　卷332_48  「玩槿花」羊士谔
<br>
<br>　　何乃诗人兴，妍词属舜华。风流感异代，窈窕比同车。
<br>
<br>　　凝艳垂清露，惊秋隔绛纱。蝉鸣复虫思，惆怅竹阴斜。
<br>
<br>　　卷332_49  「郡斋读经」羊士谔
<br>
<br>　　壮龄非济物，柔翰误为儒。及此斋心暇，然与道俱。
<br>
<br>　　散材诚独善，正觉岂无徒。半偈莲生水，幽香桂满炉。
<br>
<br>　　息阴惭蔽芾，讲义得醍醐。迹似桃源客，身撄竹使符。
<br>
<br>　　华夷参吏事，巴汉混州图。偃草怀君子，移风念啬夫。
<br>
<br>　　翳桑俄有绩，宿麦复盈租。圆寂期超诣，凋残幸已苏。
<br>
<br>　　解空囊不智，灭景谷何愚。几日遵归辙，东殆欲芜。
<br>
<br>　　卷332_50  「州民自言巴土冬湿且多阴晦今兹晴朗苦…因示寮吏」羊士谔
<br>
<br>　　雨霜以成岁，看旧感前闻。爱景随朝日，凝阴积暮云。
<br>
<br>　　□□□□□，忘言酒暂醺。□□□□□，□□□□□。
<br>
<br>　　卷332_51  「斋中有兽皮茵偶成咏」羊士谔
<br>
<br>　　逸才岂凡兽，服猛愚人得。山泽生异姿，蒙戎蔚佳色。
<br>
<br>　　青毡持与藉，重锦裁为饰。卧阁幸相宜，温然承宴息。
<br>
<br>　　卷332_52  「野夫采鞭于东山偶得元者」羊士谔
<br>
<br>　　追风岂无策，持斧有遐想。凤去留孤根，岩悬非朽壤。
<br>
<br>　　苔斑自天生，玉节垂云长。勿谓山之幽，丹梯亦可上。
<br>
<br>　　卷332_53  「守郡累年俄及知命聊以言志」羊士谔
<br>
<br>　　南国疑逋客，东山作老夫。登朝非大隐，出谷是真愚。
<br>
<br>　　气直惭龙剑，心清爱玉壶。聊持循吏传，早晚□为徒。
<br>
<br>　　卷332_54  「东渡早梅一树，岁华如雪，酣赏成咏」羊士谔
<br>
<br>　　暇日留□事，期云亦□开。乡心持岁酒，津下赏山梅。
<br>
<br>　　晚实和商鼎，浓香拂寿杯。唯应招北客，日日踏青来。
<br>
<br>　　卷332_55  「题郡南山光福寺寺即严黄门所置…即郄拾遗之词也」羊士谔
<br>
<br>　　传闻黄阁守，兹地赋长沙。少壮称时杰，功名惜岁华。
<br>
<br>　　岩廊初建刹，宾从亟鸣笳。玉帐空严道，甘棠见野花。
<br>
<br>　　碑残犹堕泪，城古自归鸦。籍籍清风在，怀人谅不遐。
<br>
<br>　　卷332_56  「雨中寒食」羊士谔
<br>
<br>　　令节逢烟雨，园亭但掩关。佳人宿妆薄，芳树彩绳闲。
<br>
<br>　　归思偏消酒，春寒为近山。花枝不可见，别恨灞陵间。
<br>
<br>　　卷332_57  「晚夏郡中卧疾」羊士谔
<br>
<br>　　事外心如寄，虚斋卧更幽。微风生白羽，畏日隔青油。
<br>
<br>　　用拙怀归去，沉z畏借留。东山自有计，蓬鬓莫先秋。
<br>
<br>　　卷332_58  「酬卢司门晚夏过永宁里弊居林亭见寄」羊士谔
<br>
<br>　　自叹淮阳卧，谁知去国心。幽亭来北户，高韵得南金。
<br>
<br>　　苔L窥泉少，篮舆爱竹深。风蝉一清暑，应喜脱朝簪。
<br>
<br>　　卷332_59  「山郭风雨朝霁怅然秋思」羊士谔
<br>
<br>　　桐竹离披晓，凉风似故园。惊秋对旭日，感物坐前轩。
<br>
<br>　　江燕飞还尽，山榴落尚繁。平生信有意，衰久已忘言。
<br>
<br>　　卷332_60  「南馆林塘」羊士谔
<br>
<br>　　郡阁山斜对，风烟隔短墙。清池如写月，珍树尽凌霜。
<br>
<br>　　行乐知无闷，加餐颇自强。心期空岁晚，鱼意久相忘。
<br>
<br>　　卷332_61  「腊夜对酒」羊士谔
<br>
<br>　　琥珀杯中物，琼枝席上人。乐声方助醉，烛影已含春。
<br>
<br>　　自顾行将老，何辞坐达晨。传觞称厚德，不问吐车茵。
<br>
<br>　　卷332_62  「池上构小山咏怀」羊士谔
<br>
<br>　　玉立出岩石，风清曲□□。偶成聊近意，静对想凝神。
<br>
<br>　　牛渚中流月，兰亭上道春。古来心可见，寂寞为斯人。
<br>
<br>　　卷332_63  「林塘腊候」羊士谔
<br>
<br>　　南国冰霜晚，年华已暗归。闲招别馆客，远念故山薇。
<br>
<br>　　野艇虚还触，笼禽倦更飞。忘言亦何事，酣赏步清辉。
<br>
<br>　　卷332_64  「酬礼部崔员外备独永宁里弊居见寄来诗云图书…守山城」羊士谔
<br>
<br>　　守土亲巴俗，腰章□汉仪。春行乐职咏，秋感伴牢词。
<br>
<br>　　旧里藏旧阁，闲门闭槿篱。遥惭退朝客，下马独相思。
<br>
<br>　　卷332_65  「梁国惠康公主挽歌词二首（驸马即司空于公之子）」羊士谔
<br>
<br>　　汤沐成陈迹，山林遂寂寥。鹊飞应织素，凤起独吹箫。
<br>
<br>　　玉殿中参罢，云上汉遥。皇情非不极，空辍未央朝。
<br>
<br>　　授册荣天使，陈诗感圣恩。山河启梁国，缟素及于门。
<br>
<br>　　泉向金卮咽，霜来玉树繁。都人听哀挽，泪尽望寒原。
<br>
<br>　　卷332_66  「南池晨望」羊士谔
<br>
<br>　　起来林上月，潇洒故人情。铃阁人何事，莲塘晓独行。
<br>
<br>　　衣沾竹露爽，茶对石泉清。鼓吹前贤薄，群蛙试一鸣。
<br>
<br>　　卷332_67  「林馆避暑」羊士谔
<br>
<br>　　池岛清阴里，无人泛酒船。山蜩金奏响，荷露水精圆。
<br>
<br>　　静胜朝还暮，幽观白已玄。家林正如此，何事赋归田。
<br>
<br>　　卷332_68  「巴南郡斋雨中偶看长历是日小雪有怀昔年朝谒因成八韵」羊士谔
<br>
<br>　　夷落朝云候，王正小雪辰。缅怀朝紫陌，曾是洒朱轮。
<br>
<br>　　气耿簪裾肃，风严刻漏频。暗飞金马仗，寒舞玉京尘。
<br>
<br>　　豸角随中宪，龙池列近臣。蕊珠凝瑞彩，悬圃净华茵。
<br>
<br>　　帝泽千箱庆，天颜万物春。明廷犹咫尺，高咏愧巴人。
<br>
<br>　　卷332_69  「褒城驿池塘玩月」羊士谔
<br>
<br>　　夜长秋始半，圆景丽银河。北渚清光溢，西山爽气多。
<br>
<br>　　鹤飞闻坠露，鱼戏见增波。千里家林望，凉飙换绿萝。
<br>
<br>　　卷332_70  「资阳郡中咏怀」羊士谔
<br>
<br>　　腰章非达士，闭阁是潜夫。匣剑宁求试，笼禽但自拘。
<br>
<br>　　江清牛渚镇，酒熟步兵厨。唯此前贤意，风流似不孤。
<br>
<br>　　卷332_71  「寒食宴城北山池，即故郡守荣阳郑钢目为折柳亭」羊士谔
<br>
<br>　　别馆青山郭，游人折柳行。落花经上巳，细雨带清明。
<br>
<br>　　_流芳暗，鸳鸯曲水平。归心何处醉，宝瑟有馀声。
<br>
<br>　　卷332_72  「酬彭州萧使君秋中言怀」羊士谔
<br>
<br>　　右职移青绶，雄藩拜紫泥。江回玉垒下，气爽锦城西。
<br>
<br>　　皋鹤惊秋律，琴乌怨夜啼。离居同舍念，宿昔奉金闺。
<br>
<br>　　卷332_73  「资中早春」羊士谔
<br>
<br>　　一雨东风晚，山莺独报春。淹留巫峡梦，惆怅洛阳人。
<br>
<br>　　柳意笼丹槛，梅香覆锦茵。年华行可惜，瑶瑟莫生尘。
<br>
<br>　　卷332_74  「郡楼怀长安亲友」羊士谔
<br>
<br>　　残暑三巴地，沉阴八月天。气昏高阁雨，梦倦下帘眠。
<br>
<br>　　愁鬓华簪小，归心社燕前。相思杜陵野，沟水独潺。
<br>
<br>　　卷332_75  「王起居独游青龙寺玩红叶因寄」羊士谔
<br>
<br>　　十亩苍苔绕画廊，几株红树过清霜。
<br>
<br>　　高情还似看花去，闲对南山步夕阳。
<br>
<br>　　卷332_76  「夜听琵琶三首」羊士谔
<br>
<br>　　掩抑危弦咽又通，朔云边月想朦胧。
<br>
<br>　　当时谁佩将军印，长使蛾眉怨不穷。
<br>
<br>　　一曲徘徊星汉稀，夜兰幽怨重依依。
<br>
<br>　　忽似金来上马，南枝栖鸟尽惊飞。
<br>
<br>　　破拨声繁恨已长，低鬟敛黛更摧藏。
<br>
<br>　　潺陇水听难尽，并觉风沙绕杏梁。
<br>
<br>　　卷332_77  「彭州萧使君出妓夜宴见送」羊士谔
<br>
<br>　　玉颜红烛忽惊春，微步凌波暗拂尘。
<br>
<br>　　自是当歌敛眉黛，不因惆怅为行人。
<br>
<br>　　卷332_78  「题松江馆」羊士谔
<br>
<br>　　津柳江风白浪平，棹移高馆古今情。
<br>
<br>　　扁舟一去鸱夷子，应笑分符计日程。
<br>
<br>　　卷332_79  「偶题寄独孤使君」羊士谔
<br>
<br>　　病起淮阳自有时，秋来未觉长年悲。
<br>
<br>　　坐逢在日唯相望，袅袅凉风满桂枝。
<br>
<br>　　卷332_80  「永宁里小园与沈校书接近，怅然题寄」羊士谔
<br>
<br>　　故里心期奈别何，手移芳树忆庭柯。
<br>
<br>　　东皋黍熟君应醉，梨叶初红白露多。
<br>
<br>　　卷332_81  「斋中咏怀」羊士谔
<br>
<br>　　无心唯有白云知，闲卧高斋梦蝶时。
<br>
<br>　　不觉东风过寒食，雨来萱草出巴篱。
<br>
<br>　　卷332_82  「登郡前山」羊士谔
<br>
<br>　　洛阳归客滞巴东，处处山樱雪满丛。
<br>
<br>　　岘首当时为风景，岂将官舍作池笼。
<br>
<br>　　卷332_83  「客有自渠州来说常谏议使君故事，怅然成咏」羊士谔
<br>
<br>　　才子长沙暂左迁，能将意气慰当年。
<br>
<br>　　至今犹有东山妓，长使歌诗被管弦。
<br>
<br>　　卷332_84  「春日朝罢呈台中寮友」羊士谔
<br>
<br>　　退食g行振羽仪，九霄双阙迥参差。云披彩仗春风度，
<br>
<br>　　日暖香阶昼刻移。玉树笼烟T鹊观，石渠流水凤凰池。
<br>
<br>　　时清执法惭无事，未有长杨汉主知。
<br>
<br>　　卷332_85  「州民有献杏者，瑰丽溢目，因感花未几，聊以成咏」羊士谔
<br>
<br>　　南郭东风赏杏坛，几株芳树昨留欢。却忆落花飘绮席，
<br>
<br>　　忽惊如实满雕盘。蛾眉半敛千金薄，_初鸣百草阑。
<br>
<br>　　志士古来悲节换，美人啼鸟亦长叹。
<br>
<br>　　卷332_86  「西川独孤侍御见寄七言四韵…翰墨都捐逮此酬答诚乖拙速」羊士谔
<br>
<br>　　百雉层城上将坛，列营西照雪峰寒。文章立事须铭鼎，
<br>
<br>　　谈笑论功耻据鞍。草檄清油推健笔，曳裾黄阁耸危冠。
<br>
<br>　　双金未比三千字，负弩空惭知者难。
<br>
<br>　　卷332_87  「都城从事萧员外寄海梨花诗，尽绮丽至惠然远及」羊士谔
<br>
<br>　　珠履行台拥附蝉，外郎高步似神仙。陈词今见唐风盛，
<br>
<br>　　从事遥瞻卫国贤。掷地好词凌彩笔，浣花春水腻鱼笺。
<br>
<br>　　东山芳意须同赏，子看囊盛几日传。
<br>
<br>　　卷332_88  「赴资阳经筅Ｉ剑ê核所出，元和三年已授此官）」羊士谔
<br>
<br>　　宁辞旧路驾朱N，重使疲人感汉恩。
<br>
<br>　　今日鸣驺到笙浚还胜博望至河源。
<br>
<br>　　卷332_89  「郡中言怀寄西川萧员外」羊士谔
<br>
<br>　　功名无力愧勤王，已近终南得草堂。身外尽归天竺偈，
<br>
<br>　　腰间唯有会稽章。何时腊酒逢山客，可惜梅枝亚石床。
<br>
<br>　　岁晚我知仙客意，悬心应在白云乡。
<br>
<br>　　卷332_90  「郡斋感物寄长安亲友」羊士谔
<br>
<br>　　晴天春意并无穷，过腊江楼日日风。琼树花香故人别，
<br>
<br>　　兰卮酒色去年同。闲吟铃阁巴歌里，回首神皋瑞气中。
<br>
<br>　　自愧朝衣犹在箧，归来应是白头翁。
<br>
<br>　　卷332_91  「息舟荆溪，入阳羡南山，游善权寺，呈李功曹巨」羊士谔
<br>
<br>　　结缆兰香渚，柴车上连冈。晏温值初霁，去绕山河长。
<br>
<br>　　献岁冰雪尽，细泉生路傍。行披烟杉入，激涧横石梁。
<br>
<br>　　层阁表精庐，飞甍切云翔。冲襟得高步，清眺极远方。
<br>
<br>　　潭嶂积佳气，荑英多早芳。具观泽国秀，重使春心伤。
<br>
<br>　　念遵烦促途，荣利骛隙光。勉君脱冠意，共匿无何乡。
<br>
<br>　　卷332_92  「乱后曲江」羊士谔
<br>
<br>　　忆昔曾游曲水滨，春来长有探春人。
<br>
<br>　　游春人静空地在，直至春深不似春。
<br>
<br>　　卷332_93  「寻山家（一作长孙佐辅诗）」羊士谔
<br>
<br>　　独访山家歇还涉，茅屋斜连隔松叶。
<br>
<br>　　主人闻语未开门，绕篱野菜飞黄蝶。
<br>
<br>　　卷332_94  「寄裴校书」羊士谔
<br>
<br>　　登高何处见琼枝，白露黄花自绕篱。
<br>
<br>　　惟有楼中好山色，稻畦残水入秋池。
<br>
<br>　　卷332_95  「句」羊士谔
<br>
<br>　　风泉留古韵，笙磬想遗音。
<br>
<br>　　桂朽有遗馥，莺飞安可待。
<br>
<br>　　尘沙蔼如雾，长波惊飙度。雁起汀洲寒，马嘶高城暮。
<br>
<br>　　银G倦秋馆，绮瑟瞻永路。重有携手期，清光倚玉树。
<br>
<br>　　（以上见张为《主客图》）。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
