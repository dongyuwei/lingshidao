<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百二十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百二十二
<br>
<br>　　卷322_1  「伏蒙十六叔寄示喜庆感怀三十韵因献之」权德舆
<br>
<br>　　受氏自有殷，树功缅前秦。圭田接土宇，侯籍相纷纶。
<br>
<br>　　道义集天爵，菁华极人文。握兰中台并，折桂东堂春。
<br>
<br>　　祖德蹈前哲，家风播清芬。先公秉明义，大节逢艰屯。
<br>
<br>　　独立挺忠孝，至诚感神人。命书备追锡，迹远道不伸。
<br>
<br>　　小生谅无似，积庆遭昌辰。九年西掖忝，五转南宫频。
<br>
<br>　　司理因旷职，曲台仍礼神。愧非夔龙姿，忽佐尧舜君。
<br>
<br>　　内惟负且乘，徒以弱似仁。岂足议大政，所忧玷彝伦。
<br>
<br>　　叔父贞素履，含章穷典坟。百氏若珠贯，九流皆分。
<br>
<br>　　黄钟蕴声调，白玉那缁磷。清论坐虚室，长谣宜幅巾。
<br>
<br>　　开关接人祠，支策无俗宾。种杏当暑热，烹茶含露新。
<br>
<br>　　井径交碧藓，轩窗栖白云。飞沉禽鱼乐，芬馥兰桂薰。
<br>
<br>　　经术弘义训，息男茂嘉闻。筮仕就色养，宴居忘食贫。
<br>
<br>　　四方有翘车，上国有蒲轮。行当反招隐，岂得常退身。
<br>
<br>　　秦吴路杳杳，朔海望VV.侍坐驰梦寐，结怀积昏昕。
<br>
<br>　　发函捧新诗，慈诲情殷勤。省躬日三复，拜首书诸绅。
<br>
<br>　　卷322_2  「酬李二十二兄主簿马迹山见寄」权德舆
<br>
<br>　　杳杳尘外想，悠悠区中缘。如何战未胜，曾是教所牵。
<br>
<br>　　远郊有灵峰，夙昔栖真仙。鸾声去已久，马迹空依然。
<br>
<br>　　丹崖转初旭，碧落凝秋烟。松风共萧飒，萝月想婵娟。
<br>
<br>　　内兄蕴遐心，嘉遁性所便。不能栖枳棘，且复探云泉。
<br>
<br>　　中有冥寂人，闲读逍遥篇。联袂共支策，抠衣尝绝编。
<br>
<br>　　徐行石上苔，静韵风中弦。烟霞湿儒服，日月生寥天。
<br>
<br>　　新诗来起予，璀璨六义全。能尽含写意，转令山水鲜。
<br>
<br>　　若闻笙鹤声，宛在耳目前。登攀阻心赏，愁绝空怀贤。
<br>
<br>　　出处岂异途，心冥即真筌。暂从西府檄，终卧东田。
<br>
<br>　　不嫌予步蹇，但恐君行膻。如能固旷怀，谷口期穷年。
<br>
<br>　　卷322_3  「酬陆四十楚源春夜宿虎丘山对月寄梁四敬之兼见贻之作」权德舆
<br>
<br>　　东风变蘅薄，时景日妍和。更想千峰夜，浩然幽意多。
<br>
<br>　　蕙香袭闲趾，松露泫乔柯。潭影漾霞月，石床封薜萝。
<br>
<br>　　夫君非岁时，已负青冥姿。龙虎一门盛，渊云四海推。
<br>
<br>　　步[，婉婉翥长离。悬圃尽琼树，家林轻桂枝。
<br>
<br>　　声荣徒外奖，恬淡方自适。逸气凌颢清，仁祠访金碧。
<br>
<br>　　芊眠瑶草秀，断续云窦滴。芳讯发幽缄，新诗比良觌。
<br>
<br>　　故人石渠署，美价满中朝。落落杉松直，芬芬兰杜飘。
<br>
<br>　　雄词鼓溟海，旷达豁烟霄。营道幸同术，论心皆后凋。
<br>
<br>　　循环伐木咏，缅邈招隐情。惭兹拥肿才，爱彼潺清。
<br>
<br>　　拘牵尚多故，梦想何由并。终结方外期，不待华发生。
<br>
<br>　　卷322_4  「酬穆七侍郎早登使院西楼感怀」权德舆
<br>
<br>　　耿耿宵欲半，振衣庭户前。浩歌抚长剑，临风泛清弦。
<br>
<br>　　晴霜丽寒芜，微月露碧鲜。杉梧韵幽籁，河汉明秋天。
<br>
<br>　　良夜虽可玩，沉忧逾浩然。楼中迟启明，林际挥宿烟。
<br>
<br>　　晨风响钟鼓，曙色映山川。滔滔天外驶，杲杲朝日悬。
<br>
<br>　　因穷西南永，得见天地全。动植相纠纷，车从竞喧阗。
<br>
<br>　　@鲔跃洪流，麇倚荒阡。薨自蒲悖GG清露蝉。
<br>
<br>　　一气鼓万殊，晦明相推迁。羲和无停鞅，不得常少年。
<br>
<br>　　当令志气神，及此鬓发玄。岂唯十六族，今古称其贤。
<br>
<br>　　夫君才气雄，振藻何翩翩。诗轻沈隐侯，赋拟王仲宣。
<br>
<br>　　小鸟抢榆枋，大鹏激三千。与君期晚岁，方结林栖缘。
<br>
<br>　　卷322_5  「奉和李大夫题郑评事江楼」权德舆
<br>
<br>　　达士无外累，隐几依南郭。茅栋上江开，布帆当砌落。
<br>
<br>　　支颐散华发，欹枕曝灵药。入鸟不乱行，观鱼还自乐。
<br>
<br>　　何时金马诏，早岁建安作。往事尽筌蹄，虚怀寄杯杓。
<br>
<br>　　邦君驻千骑，清论时间酌。凭槛出烟埃，振衣向寥廓。
<br>
<br>　　心源齐彼是，人境胜岩壑。何必栖冥冥，然为避D缴。
<br>
<br>　　卷322_6  「春游茅山酬杜评事见寄」权德舆
<br>
<br>　　喜得赏心处，春山岂计程。连溪芳草合，半岭白云晴。
<br>
<br>　　绝涧漱冰碧，仙坛挹颢清。怀君在人境，不共此时情。
<br>
<br>　　卷322_7  「和韩侍御白发」权德舆
<br>
<br>　　白发今朝见，虚斋晓镜清。乍分霜简色，微映铁冠生。
<br>
<br>　　幕下多能事，周行挹令名。流年未可叹，正遇太阶平。
<br>
<br>　　卷322_8  「和邵端公醉后寄于谏议之作」权德舆
<br>
<br>　　莫羡檐前柳，春风独早归。阳和次第发，桃李更芳菲。
<br>
<br>　　卷322_9  「和李大夫西山祈雨，因感张曲江故事十韵」权德舆
<br>
<br>　　亚相冠貂蝉，分忧统十联。火星当永日，云汉倬炎天。
<br>
<br>　　斋祷期灵贶，精诚契昔贤。中宵出驺驭，清夜旅牲弧
<br>
<br>　　触日看初起，随车应物先。雷音生绝t，雨足晦平阡。
<br>
<br>　　潇洒四冥合，空魍蚯炅。歌谣喧泽国，稼穑遍原田。
<br>
<br>　　故事三台盛，新文六义全。作霖应自此，天下待丰年。
<br>
<br>　　卷322_10  「同陆太祝鸿渐崔法曹载华见萧侍御留后…喜而有作三首」权德舆
<br>
<br>　　专城书素至留台，忽报张纲揽辔回。
<br>
<br>　　共看昨日蝇飞处，并是今朝鹊喜来。
<br>
<br>　　鹤发州民拥使车，人人自说受恩初。
<br>
<br>　　如今天下无冤气，乞为邦君雪谤书。
<br>
<br>　　众人哺啜喜君醒，渭水由来不杂泾。
<br>
<br>　　遮莫雪霜撩乱下，松枝竹叶自青青。
<br>
<br>　　卷322_11  「答韦秀才寄一首」权德舆
<br>
<br>　　中峰云暗雨霏霏，水涨花塘未得归。
<br>
<br>　　心忆琼枝望不见，几回虚湿薜萝衣。
<br>
<br>　　卷322_12  「户部王曹长杨考功崔刑部二院长…因书所怀且叙所知」权德舆
<br>
<br>　　忽惊西江侣，共作南宫郎。宿昔芝兰室，今兹鸳鹭行。
<br>
<br>　　子猷美风味，左户推公器。含毫白雪飞，出匣青萍利。
<br>
<br>　　子云尝燕居，作赋似相如。闲成考课奏，别贡贤良书。
<br>
<br>　　子玉谅贞实，持刑慎丹笔。秋天鸿鹄姿，晚岁松筠质。
<br>
<br>　　伊予诚薄才，何幸复趋陪。偶来尘右掖，空此忆中台。
<br>
<br>　　时节东流驶，悲欢追往事。待月登庾楼，排云上萧寺。
<br>
<br>　　盍簪莲府宴，落帽龙沙醉。极浦送风帆，灵山眺烟翠。
<br>
<br>　　解颐通善谑，喻指穷精义。搦管或飞章，分曹时按吏。
<br>
<br>　　雨散与蓬飘，秦吴两寂寥。方期全拥肿，岂望蹑扶摇。
<br>
<br>　　夜直分三署，晨趋共九霄。外庭时接武，广陌更连镳。
<br>
<br>　　北极星辰拱，南薰气序调。欣随众君子，并立圣明朝。
<br>
<br>　　卷322_13  「贡院对雪，以绝句代八行，奉寄崔阁老」权德舆
<br>
<br>　　寓宿春闱岁欲除，严风密雪绝双鱼。
<br>
<br>　　思君独步西垣里，日日含香草诏书。
<br>
<br>　　卷322_14  「初秋月夜中书宿直，因呈杨阁老」权德舆
<br>
<br>　　欹枕直庐暇，风蝉迎早秋。沈沈玉堂夕，皎皎金波流。
<br>
<br>　　对掌喜新命，分曹谐旧游。相思玩华彩，因感庾公楼。
<br>
<br>　　卷322_15  「唐开州文编远寄新赋累惠良药咏叹仰佩…聊书还答」权德舆
<br>
<br>　　风雨竦庭柯，端忧坐空堂。多病时节换，所思道里长。
<br>
<br>　　故人朱两N，出自尚书郎。下车今几时，理行远芬芳。
<br>
<br>　　琼瑶览良讯，]苡满素囊。结根在贵州，蠲疾传古方。
<br>
<br>　　探撷当五月，殷勤逾八行。深情婉如此，善祝何可忘。
<br>
<br>　　复有金玉音，焕如龙凤章。一闻灵洞说，若睹群仙翔。
<br>
<br>　　三清飞庆霄，百汰成雄。体物信无对，洒心愿相将。
<br>
<br>　　昔年同旅食，终日窥文房。春风眺芜城，秋水渡柳杨。
<br>
<br>　　君为太史氏，弱质羁楚乡。今来忝司谏，千骑遥相望。
<br>
<br>　　归云夕鳞鳞，圆魄夜苍苍。远思结铃阁，何人交羽觞。
<br>
<br>　　伫见征颍川，无为薄淮阳。政成看再入，列侍炉烟傍。
<br>
<br>　　卷322_16  「待漏假寐梦归江东旧居」权德舆
<br>
<br>　　十年江浦卧郊园，闲夜分明结梦魂。舍下烟萝通古寺，
<br>
<br>　　湖中云雨到前轩。南宗长老知心法，东郭先生识化源。
<br>
<br>　　觉后忽闻清漏晓，又随簪入君门。
<br>
<br>　　卷322_17  「祗命赴京，途次淮口，因书所怀」权德舆
<br>
<br>　　弱植素寡偶，趋时非所任。感恩再登龙，求友皆断金。
<br>
<br>　　彪炳睹奇采，凄锵闻雅音。适欣佳期接，遽叹离思侵。
<br>
<br>　　靡靡遵远道，忡忡劳寸心。难成独酌谣，空奏伐木吟。
<br>
<br>　　寥清冬时，萧索白昼阴。交欢谅如昨，滞念纷在今。
<br>
<br>　　因风试矫翼，倦飞会归林。向晚清淮驶，回首楚云深。
<br>
<br>　　卷322_18  「省中春晚忽忆江南旧居戏书所怀因寄两浙亲故杂言」权德舆
<br>
<br>　　前年冠獬豸，戎府随宾介。去年簪进贤，赞导法宫前。
<br>
<br>　　今兹戴武弁，谬列金门彦。问我何所能，头冠忽三变。
<br>
<br>　　野性惯疏闲，晨趋兴暮还。花时限清禁，霁后爱南山。
<br>
<br>　　晚景支颐对尊酒，旧游忆在江湖久。庾楼柳寺共开襟，
<br>
<br>　　枫岸烟塘几携手。结庐常占练湖春，犹寄藜床与幅巾。
<br>
<br>　　疲羸只欲思三径，戆直那堪备七人。更想东南多竹箭，
<br>
<br>　　悬圃琅\共葱`.裁书且附双鲤鱼，偏恨相思未相见。
<br>
<br>　　卷322_19  「寄李衡州（时所居即衡州宅）」权德舆
<br>
<br>　　片石丛花画不如，庇身三径岂吾庐。
<br>
<br>　　主人千骑东方远，唯望衡阳雁足书。
<br>
<br>　　卷322_20  「寄临海郡崔稚璋」权德舆
<br>
<br>　　美酒步兵厨，古人尝宦游。赤城临海峤，君子今督邮。
<br>
<br>　　吏隐丰暇日，琴壶共冥搜。新诗寒玉韵，旷思孤云秋。
<br>
<br>　　志士诚勇退，鄙夫自包羞。终当就知己，莫恋潺流。
<br>
<br>　　卷322_21  「李韶州著书常论释氏之理贵州有能公遗迹诗以问之」权德舆
<br>
<br>　　常日区中暇，时闻象外言。曹溪有宗旨，一为勘心源。
<br>
<br>　　卷322_22  「马上赠虚公」权德舆
<br>
<br>　　马足早尘深，飘缨又满襟。吾师有甘露，为洗此时心。
<br>
<br>　　卷322_23  「郴州换印缄遣之际率成三韵，因寄李二兄员外使君」权德舆
<br>
<br>　　缄题桂阳印，持寄朗陵兄。刺举官犹屈，风谣政已成。
<br>
<br>　　行看换龟纽，奏最谒承明。
<br>
<br>　　卷322_24  「早发杭州泛富春江寄陆三十一公佐」权德舆
<br>
<br>　　候晓起徒驭，春江多好风。白波连青云，荡漾晨光中。
<br>
<br>　　四望浩无际，沉忧将此同。未离奔走途，但恐成悲翁。
<br>
<br>　　俯见触饵鳞，仰目凌霄鸿。缨尘日已厚，心累何时空。
<br>
<br>　　区区此人世，所向皆樊笼。唯应杯中物，醒醉为穷通。
<br>
<br>　　故人悬圃姿，琼树纷青葱。终当此山去，共结兰桂丛。
<br>
<br>　　卷322_25  「寄侍御从舅」权德舆
<br>
<br>　　靡靡南轩蕙，迎风转芳滋。落落幽涧松，百尺无附枝。
<br>
<br>　　世物自多故，达人心不羁。偶陈幕中画，未负林间期。
<br>
<br>　　感恩从慰荐，循性难絷维。野鹤无俗质，孤云多异姿。
<br>
<br>　　清泠松露泫，照灼岩花迟。终当税尘驾，来就东山嬉。
<br>
<br>　　卷322_26  「湖上晚眺呈惠上人」权德舆
<br>
<br>　　湖上烟景好，鸟飞云自还。幸因居止近，日觉性情闲。
<br>
<br>　　独酌乍临水，清机常见山。此时何所忆，净侣话玄关。
<br>
<br>　　卷322_27  「新秋月夜寄故人」权德舆
<br>
<br>　　客心宜静夜，月色澹新秋。影落三湘水，诗传八咏楼。
<br>
<br>　　何穷对酒望，几处卷帘愁。若问相思意，随君万里游。
<br>
<br>　　卷322_28  「自杨子归丹阳初遂闲居聊呈惠公」权德舆
<br>
<br>　　移疾喜无事，卷帘松竹寒。稍知名是累，日与静相欢。
<br>
<br>　　蹇浅逢机少，迂疏应物难。只思闲夜月，共向沃州看。
<br>
<br>　　卷322_29  「月夜过灵彻上人房因赠」权德舆
<br>
<br>　　此身会逐白云去，未洗尘缨还自伤。
<br>
<br>　　今夜幸逢清净境，满庭秋月对支郎。
<br>
<br>　　卷322_30  「戏赠张炼师」权德舆
<br>
<br>　　月帔飘u摘杏花，相邀洞口劝流霞。
<br>
<br>　　半酣乍奏云和曲，疑是龟山阿母家。
<br>
<br>　　卷322_31  「戏赠天竺灵隐二寺寺主」权德舆
<br>
<br>　　石路泉流两寺分，寻常钟磬隔山闻。
<br>
<br>　　山僧半在中峰住，共占青峦与白云。
<br>
<br>　　卷322_32  「赠广通上人」权德舆
<br>
<br>　　身随猿鸟在深山，早有诗名到世间。
<br>
<br>　　客至上方留盥漱，龙泓洞水昼潺潺。
<br>
<br>　　卷322_33  「赠老将」权德舆
<br>
<br>　　白草黄云塞上秋，曾随骠骑出并州。
<br>
<br>　　辘轳剑折虬须白，转战功多独不侯。
<br>
<br>　　卷322_34  「戏赠表兄崔秀才」权德舆
<br>
<br>　　何事年年恋隐沦，成名须遣及青春。
<br>
<br>　　明时早献甘泉去，若待公车却误人。
<br>
<br>　　卷322_35  「醉后戏赠苏九（苏常好读元鲁山文或劝入关者故戏之）」权德舆
<br>
<br>　　白首书窗成巨儒，不知簪组遍屠沽。
<br>
<br>　　劝君莫问长安路，且读鲁山于J于。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
