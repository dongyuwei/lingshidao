<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百六十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百六十六
<br>
<br>　　卷166_1  「襄阳歌」李白
<br>
<br>　　落日欲没岘山西，倒著接z5花下迷。襄阳小儿齐拍手，
<br>
<br>　　拦街争唱白铜L.傍人借问笑何事，笑杀山翁醉似泥。
<br>
<br>　　鸬鹚杓，鹦鹉杯。百年三万六千日，一日须倾三百杯。
<br>
<br>　　遥看汉水鸭头绿，恰似葡萄初N醅。此江若变作春酒，
<br>
<br>　　垒L便筑糟丘台。千金骏马换小妾，笑坐雕鞍歌落梅。
<br>
<br>　　车傍侧挂一壶酒，凤笙龙管行相催。咸阳市中叹黄犬，
<br>
<br>　　何如月下倾金。君不见晋朝羊公一片石，
<br>
<br>　　龟头剥落生莓苔。泪亦不能为之堕，心亦不能为之哀。
<br>
<br>　　清风朗月不用一钱买，玉山自倒非人推。舒州杓，力士铛，
<br>
<br>　　李白与尔同死生。襄王云雨今安在，江水东流猿夜声。
<br>
<br>　　卷166_23  「南都行」李白
<br>
<br>　　南都信佳丽，武阙横西关。白水真人居，万商罗X.
<br>
<br>　　高楼对紫陌，甲第连青山。此地多英豪，邈然不可攀。
<br>
<br>　　陶朱与五l，名播天壤间。丽华秀玉色，汉女娇朱颜。
<br>
<br>　　清歌遏流云，艳舞有馀闲。遨游盛宛洛，冠盖随风还。
<br>
<br>　　走马红阳城，呼鹰白河湾。谁识卧龙客，长吟愁鬓斑。
<br>
<br>　　卷166_24  「江上吟」李白
<br>
<br>　　木兰之ど程闹郏玉箫金管坐两头。美酒尊中置千斛，
<br>
<br>　　载妓随波任去留。仙人有待乘黄鹤，海客无心随白鸥。
<br>
<br>　　屈平词赋悬日月，楚王台榭空山丘。兴酣落笔摇五岳，
<br>
<br>　　诗成笑傲凌沧洲。功名富贵若长在，汉水亦应西北流。
<br>
<br>　　卷166_25  「侍从宜春苑奉诏赋龙池柳色初青听新莺百啭歌」李白
<br>
<br>　　东风已绿瀛洲草，紫殿红楼觉春好。池南柳色半青青，
<br>
<br>　　萦烟袅娜拂绮城。垂丝百尺挂雕楹，上有好鸟相和鸣，
<br>
<br>　　间关早得春风情。春风卷入碧云去，千门万户皆春声。
<br>
<br>　　是时君王在镐京，五云垂晖耀紫清。仗出金宫随日转，
<br>
<br>　　天回玉辇绕花行。始向蓬莱看舞鹤，还过石听新莺。
<br>
<br>　　新莺飞绕上林苑，愿入箫韶杂凤笙。
<br>
<br>　　卷166_26  「玉壶吟」李白
<br>
<br>　　烈士击玉壶，壮心惜暮年。三杯拂剑舞秋月，
<br>
<br>　　忽然高咏涕泗涟。凤凰初下紫泥诏，谒帝称觞登御筵。
<br>
<br>　　揄扬九重万乘主，谑浪赤墀青琐贤。朝天数换飞龙马，
<br>
<br>　　敕赐珊瑚白玉鞭。世人不识东方朔，大隐金门是谪仙。
<br>
<br>　　西施宜笑复宜颦，丑女效之徒累身。君王虽爱蛾眉好，
<br>
<br>　　无奈宫中妒杀人。
<br>
<br>　　卷166_27  「豳歌行，上新平长史兄粲」李白
<br>
<br>　　豳谷稍稍振庭柯，泾水浩浩扬湍波。哀鸿酸嘶暮声急，
<br>
<br>　　愁云苍惨寒气多。忆昨去家此为客，荷花初红柳条碧。
<br>
<br>　　中宵出饮三百杯，明朝归揖二千石。宁知流寓变光辉，
<br>
<br>　　胡霜萧飒绕客衣。寒灰寂寞凭谁暖，落叶飘扬何处归。
<br>
<br>　　吾兄行乐穷曛旭，满堂有美颜如玉。赵女长歌入彩云，
<br>
<br>　　燕姬醉舞娇红烛。狐裘兽炭酌流霞，壮士悲吟宁见嗟。
<br>
<br>　　前荣后枯相翻覆，何惜馀光及棣华。
<br>
<br>　　卷166_28  「西岳云台歌，送丹丘子」李白
<br>
<br>　　西岳峥嵘何壮哉，黄河如丝天际来。黄河万里触山动，
<br>
<br>　　盘涡毂转秦地雷。荣光休气纷五彩，千年一清圣人在。
<br>
<br>　　巨灵咆哮擘两山，洪波喷箭射东海。三峰却立如欲摧，
<br>
<br>　　翠崖丹谷高掌开。白帝金精运元气，石作莲花云作台。
<br>
<br>　　云台阁道连窈冥，中有不死丹丘生。明星玉女备洒扫，
<br>
<br>　　麻姑搔背指爪轻。我皇手把天地户，丹丘谈天与天语。
<br>
<br>　　九重出入生光辉，东来蓬莱复西归。玉浆倘惠故人饮，
<br>
<br>　　骑二茅龙上天飞。
<br>
<br>　　卷166_29  「元丹丘歌」李白
<br>
<br>　　元丹丘，爱神仙。朝饮颍川之清流，暮还嵩岑之紫烟，
<br>
<br>　　三十六峰长周旋。长周旋，蹑星虹，身骑飞龙耳生风，
<br>
<br>　　横河跨海与天通，我知尔游心无穷。
<br>
<br>　　卷166_30  「扶风豪士歌」李白
<br>
<br>　　洛阳三月飞胡沙，洛阳城中人怨嗟。天津流水波赤血，
<br>
<br>　　白骨相撑如乱麻。我亦东奔向吴国，浮云四塞道路赊。
<br>
<br>　　东方日出啼早鸦，城门人开扫落花。梧桐杨柳拂金井，
<br>
<br>　　来醉扶风豪士家。扶风豪士天下奇，意气相倾山可移。
<br>
<br>　　作人不倚将军势，饮酒岂顾尚书期。雕盘绮食会众客，
<br>
<br>　　吴歌赵舞香风吹。原尝春陵六国时，开心写意君所知。
<br>
<br>　　堂中各有三千士，明日报恩知是谁。抚长剑，一扬眉，
<br>
<br>　　清水白石何离离。脱吾帽，向君笑。饮君酒，为君吟。
<br>
<br>　　张良未逐赤松去，桥边黄石知我心。
<br>
<br>　　卷166_31  「同族弟金城尉叔卿烛照山水壁画歌」李白
<br>
<br>　　高堂粉壁图蓬瀛，烛前一见沧洲清。洪波汹涌山峥嵘，
<br>
<br>　　皎若丹丘隔海望赤城。光中乍喜岚气灭，
<br>
<br>　　谓逢山阴晴后雪。回溪碧流寂无喧，
<br>
<br>　　又如秦人月下窥花源。了然不觉清心魂，
<br>
<br>　　只将叠嶂鸣秋猿。与君对此欢未歇，放歌行吟达明发。
<br>
<br>　　却顾海客扬云帆，便欲因之向溟渤。
<br>
<br>　　卷166_32  「白毫子歌」李白
<br>
<br>　　淮南小山白毫子，乃在淮南小山里。夜卧松下云，
<br>
<br>　　朝餐石中髓。小山连绵向江开，碧峰f岩绿水回。
<br>
<br>　　余配白毫子，独酌流霞杯。拂花弄琴坐青苔，
<br>
<br>　　绿萝树下春风来。南窗萧飒松声起，凭崖一听清心耳。
<br>
<br>　　可得见，未得亲。八公携手五云去，空馀桂树愁杀人。
<br>
<br>　　卷166_33  「梁园吟」李白
<br>
<br>　　我浮黄云去京阙，挂席欲进波连山。天长水阔厌远涉，
<br>
<br>　　访古始及平台间。平台为客忧思多，对酒遂作梁园歌。
<br>
<br>　　却忆蓬池阮公咏，因吟渌水扬洪波。洪波浩荡迷旧国，
<br>
<br>　　路远西归安可得。人生达命岂暇愁，且饮美酒登高楼。
<br>
<br>　　平头奴子摇大扇，五月不热疑清秋。玉盘杨梅为君设，
<br>
<br>　　吴盐如花皎白雪。持盐把酒但饮之，莫学夷齐事高洁。
<br>
<br>　　昔人豪贵信陵君，今人耕种信陵坟。荒城虚照碧山月，
<br>
<br>　　古木尽入苍梧云。梁王宫阙今安在，枚马先归不相待。
<br>
<br>　　舞影歌声散绿池，空馀汴水东流海。沉吟此事泪满衣，
<br>
<br>　　黄金买醉未能归。连呼五白行六博，分曹赌酒酣驰辉。
<br>
<br>　　歌且谣，意方远。东山高卧时起来，欲济苍生未应晚。
<br>
<br>　　卷166_34  「鸣皋歌，送岑征君（时梁园三尺雪，在清泠池作）」李白
<br>
<br>　　若有人兮思鸣皋，阻积雪兮心烦劳。
<br>
<br>　　洪河凌竞不可以径度，冰龙鳞兮难容s.
<br>
<br>　　邈仙山之峻极兮，闻天籁之嘈嘈。霜崖缟皓以合沓兮，
<br>
<br>　　若长风扇海涌沧溟之波涛。玄猿绿罴，舔l岌。
<br>
<br>　　危柯振石，骇胆栗魄，群呼而相号。峰峥嵘以路绝，
<br>
<br>　　挂星辰于岩濉Ｋ途之归兮，动鸣皋之新作。
<br>
<br>　　交鼓吹兮弹丝，觞清泠之池阁。君不行兮何待，
<br>
<br>　　若反顾之黄鹤。扫梁园之群英，振大雅于东洛。
<br>
<br>　　巾征轩兮历阻折，寻幽居兮越t。盘白石兮坐素月，
<br>
<br>　　琴松风兮寂万壑。望不见兮心氛氲，萝冥冥兮霰纷纷。
<br>
<br>　　水横洞以下渌，波小声而上闻。虎啸谷而生风，
<br>
<br>　　龙藏溪而吐云。寡鹤清唳，饥鼯颦呻。魂独处此幽默兮，
<br>
<br>　　愀空山而愁人。鸡聚族以争食，凤孤飞而无邻。
<br>
<br>　　i蜓嘲龙，鱼目混珍。嫫母衣锦，西施负薪。
<br>
<br>　　若使巢由桎梏于轩冕兮，亦奚异乎夔龙蹩a于风尘。
<br>
<br>　　哭何苦而救楚，笑何夸而却秦。
<br>
<br>　　吾诚不能学二子沽名矫节以耀世兮，固将弃天地而遗身。
<br>
<br>　　白鸥兮飞来，长与君兮相亲。
<br>
<br>　　卷166_35  「鸣皋歌奉饯从翁清归五崖山居（河南府陆浑县有鸣皋山）」李白
<br>
<br>　　忆昨鸣皋梦里还，手弄素月清潭间。觉时枕席非碧山，
<br>
<br>　　侧身西望阻秦关。麒麟阁上春还早，著书却忆伊阳好。
<br>
<br>　　青松来风吹古道，绿萝飞花覆烟草。我家仙翁爱清真，
<br>
<br>　　才雄草圣凌古人，欲卧鸣皋绝世尘。鸣皋微茫在何处，
<br>
<br>　　五崖峡水横樵路。身披翠云裘，袖拂紫烟去。
<br>
<br>　　去时应过嵩少间，相思为折三花树。
<br>
<br>　　卷166_36  「劳劳亭歌（在江宁县南十五里古送别之所，一名临沧观）」李白
<br>
<br>　　金陵劳劳送客堂，蔓草离离生道傍。古情不尽东流水，
<br>
<br>　　此地悲风愁白杨。我乘素舸同康乐，朗咏清川飞夜霜。
<br>
<br>　　昔闻牛渚吟五章，今来何谢袁家郎。苦竹寒声动秋月，
<br>
<br>　　独宿空帘归梦长。
<br>
<br>　　卷166_37  「横江词六首」李白
<br>
<br>　　人道横江好，侬道横江恶。一风三日吹倒山，
<br>
<br>　　白浪高于瓦官阁。
<br>
<br>　　海潮南去过浔阳，牛渚由来险马当。
<br>
<br>　　横江欲渡风波恶，一水牵愁万里长。
<br>
<br>　　横江西望阻西秦，汉水东连扬子津。
<br>
<br>　　白浪如山那可渡，狂风愁杀峭帆人。
<br>
<br>　　海神来过恶风回，浪打天门石壁开。
<br>
<br>　　浙江八月何如此，涛似连山喷雪来。
<br>
<br>　　横江馆前津吏迎，向余东指海云生。
<br>
<br>　　郎今欲渡缘何事，如此风波不可行。
<br>
<br>　　月晕天风雾不开，海鲸东蹙百川回。
<br>
<br>　　惊波一起三山动，公无渡河归去来。
<br>
<br>　　卷166_38  「金陵城西楼月下吟」李白
<br>
<br>　　金陵夜寂凉风发，独上高楼望吴越。白云映水摇空城，
<br>
<br>　　白露垂珠滴秋月。月下沉吟久不归，古来相接眼中稀。
<br>
<br>　　解道澄江净如练，令人长忆谢玄晖。
<br>
<br>　　卷166_39  「东山吟」李白
<br>
<br>　　携妓东土山，怅然悲谢安。我妓今朝如花月，
<br>
<br>　　他妓古坟荒草寒。白鸡梦后三百岁，洒酒浇君同所欢。
<br>
<br>　　酣来自作青海舞，秋风吹落紫绮冠。彼亦一时，
<br>
<br>　　此亦一时，浩浩洪流之咏何必奇。
<br>
<br>　　卷166_40  「僧伽歌」李白
<br>
<br>　　真僧法号号僧伽，有时与我论三车。问言诵咒几千遍，
<br>
<br>　　口道恒河沙复沙。此僧本住南天竺，为法头陀来此国。
<br>
<br>　　戒得长天秋月明，心如世上青莲色。意清净，貌棱棱。
<br>
<br>　　亦不减，亦不增。瓶里千年铁柱骨，手中万岁胡孙藤。
<br>
<br>　　嗟予落魄江淮久，罕遇真僧说空有。一言散尽波罗夷，
<br>
<br>　　再礼浑除犯轻垢。
<br>
<br>　　卷166_41  「白云歌，送刘十六归山」李白
<br>
<br>　　楚山秦山皆白云，白云处处长随君。长随君，
<br>
<br>　　君入楚山里，云亦随君渡湘水。湘水上，女萝衣，
<br>
<br>　　白云堪卧君早归。
<br>
<br>　　卷166_42  「金陵歌，送别范宣」李白
<br>
<br>　　石头f岩如虎踞，凌波欲过沧江去。钟山龙盘走势来，
<br>
<br>　　秀色横分历阳树。四十馀帝三百秋，功名事迹随东流。
<br>
<br>　　白马小儿谁家子，泰清之岁来关囚。金陵昔时何壮哉，
<br>
<br>　　席卷英豪天下来。冠盖散为烟雾尽，金舆玉座成寒灰。
<br>
<br>　　扣剑悲吟空咄嗟，梁陈白骨乱如麻。天子龙沉景阳井，
<br>
<br>　　谁歌玉树后庭花。此地伤心不能道，目下离离长春草。
<br>
<br>　　送尔长江万里心，他年来访南山老。
<br>
<br>　　卷166_43  「笑歌行（以下二首，苏轼云是伪作）」李白
<br>
<br>　　笑矣乎，笑矣乎。君不见曲如钩，古人知尔封公侯。
<br>
<br>　　君不见直如弦，古人知尔死道边。张仪所以只掉三寸舌，
<br>
<br>　　苏秦所以不垦二顷田。笑矣乎，笑矣乎。
<br>
<br>　　君不见沧浪老人歌一曲，还道沧浪濯吾足。
<br>
<br>　　平生不解谋此身，虚作离骚遣人读。笑矣乎，笑矣乎。
<br>
<br>　　赵有豫让楚屈平，卖身买得千年名。巢由洗耳有何益，
<br>
<br>　　夷齐饿死终无成。君爱身后名，我爱眼前酒。
<br>
<br>　　饮酒眼前乐，虚名何处有。男儿穷通当有时，
<br>
<br>　　曲腰向君君不知。猛虎不看几上肉，洪炉不铸囊中锥。
<br>
<br>　　笑矣乎，笑矣乎。宁武子，朱买臣，扣角行歌背负薪。
<br>
<br>　　今日逢君君不识，岂得不如佯狂人。
<br>
<br>　　卷166_44  「悲歌行」李白
<br>
<br>　　悲来乎，悲来乎。主人有酒且莫斟，听我一曲悲来吟。
<br>
<br>　　悲来不吟还不笑，天下无人知我心。君有数斗酒，
<br>
<br>　　我有三尺琴。琴鸣酒乐两相得，一杯不啻千钧金。
<br>
<br>　　悲来乎，悲来乎。天虽长，地虽久，金玉满堂应不守。
<br>
<br>　　富贵百年能几何，死生一度人皆有。孤猿坐啼坟上月，
<br>
<br>　　且须一尽杯中酒。悲来乎，悲来乎。凤凰不至河无图，
<br>
<br>　　微子去之箕子奴。汉帝不忆李将军，楚王放却屈大夫。
<br>
<br>　　悲来乎，悲来乎。秦家李斯早追悔，虚名拨向身之外。
<br>
<br>　　范子何曾爱五湖，功成名遂身自退。剑是一夫用，
<br>
<br>　　书能知姓名。惠施不肯干万乘，卜式未必穷一经。
<br>
<br>　　还须黑头取方伯，莫谩白首为儒生。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
