<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百七十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百七十六
<br>
<br>　　卷676_1  「阙下春日」郑谷
<br>
<br>　　建章宫殿紫云飘，春漏迟迟下绛霄。绮陌暖风嘶去马，
<br>
<br>　　粉廊初日照趋朝。花经宿雨香难拾，莺在豪家语更娇。
<br>
<br>　　秦楚年年有离别，扬鞭挥袖灞陵桥。
<br>
<br>　　卷676_2  「赠刘神童（六岁及第）」郑谷
<br>
<br>　　习读在前生，僧谈足可明。还家虽解喜，登第未知荣。
<br>
<br>　　时果曾沾赐，春闱不挂情。灯前犹恶睡，寤语读书声。
<br>
<br>　　卷676_3  「远游」郑谷
<br>
<br>　　江湖犹足事，食宿戍鼙喧。久客秋风起，孤舟夜浪翻。
<br>
<br>　　乡音离楚水，庙貌入湘源。岸阔凫p小，林垂橘柚繁。
<br>
<br>　　津官来有意，渔者笑无言。早晚酬僧约，中条有药园。
<br>
<br>　　卷676_4  「光化戊午年举公见示省试春草碧色诗偶赋是题」郑谷
<br>
<br>　　苌弘血染新，含露满江滨。想得寻花径，应迷拾翠人。
<br>
<br>　　窗纱迎拥砌，簪玉姑成茵。天借新晴色，云饶落日春。
<br>
<br>　　岚光垂处合，眉黛看时埂Ｔ赣胂商冶龋无令惹路尘。
<br>
<br>　　卷676_5  「江际」郑谷
<br>
<br>　　杳杳渔舟破暝烟，疏疏芦苇旧江天。那堪流落逢摇落，
<br>
<br>　　可得潸然是偶然。万顷白波迷宿鹭，一林黄叶送残蝉。
<br>
<br>　　兵车未息年华促，早晚闲吟向捍ā
<br>
<br>　　卷676_6  「将之泸郡旅次遂州遇裴晤员外谪居于此话旧凄凉因寄二首」郑谷
<br>
<br>　　谁解登高问上玄，谪仙何事谪诗仙，云遮列宿离华省，
<br>
<br>　　树荫澄江入野船。黄鸟晚啼愁瘴雨，青梅早落中蛮烟。
<br>
<br>　　不知几首南行曲，留与巴儿万古传。
<br>
<br>　　昔年共照松溪影，松折溪荒僧已无。今日重思锦城事，
<br>
<br>　　雪销花谢梦何殊。乱离未定身俱老，骚雅全休道甚孤。
<br>
<br>　　我拜师门更南去，荔枝春熟向渝泸。
<br>
<br>　　卷676_7  「次韵和秀上人长安寺居言怀寄渚宫禅者」郑谷
<br>
<br>　　旧斋松老别多年，香社人稀丧乱间。出寺只知趋内殿，
<br>
<br>　　闭门长似在深山。卧听秦树秋钟断，吟想荆江夕鸟还。
<br>
<br>　　唯恐兴来飞锡去，老郎无路更追攀。
<br>
<br>　　卷676_8  「蜀中春日」郑谷
<br>
<br>　　海棠风外独沾巾，襟袖无端惹蜀尘。和暖又逢挑菜日，
<br>
<br>　　寂寥未是探花人。不嫌蚁酒冲愁肺，却忆渔蓑覆病身。
<br>
<br>　　何事晚来微雨后，锦江春学曲江春。
<br>
<br>　　卷676_9  「游蜀（一作蜀中春暮）」郑谷
<br>
<br>　　所向明知是暗投，两行清泪语前流。云横新塞遮秦甸，
<br>
<br>　　花落空山入阆州。不忿黄鹂惊晓梦，唯应杜宇信春愁。
<br>
<br>　　梅黄麦绿无归处，可得漂漂爱浪游。
<br>
<br>　　卷676_10  「峡中尝茶」郑谷
<br>
<br>　　蔟蔟新英摘露光，小江园里火煎尝。吴僧漫说鸦山好，
<br>
<br>　　蜀叟休夸鸟觜香。合座半瓯轻泛绿，开缄数片浅含黄。
<br>
<br>　　鹿门病客不归去，酒渴更知春味长。
<br>
<br>　　卷676_11  「辇下冬暮咏怀」郑谷
<br>
<br>　　永巷闲吟一径蒿，轻肥大笑事风骚。烟含紫禁花期近，
<br>
<br>　　雪满长安酒价高。失路渐惊前计错，逢僧更念此生劳。
<br>
<br>　　十年春泪催衰飒，羞向清流照鬓毛。
<br>
<br>　　卷676_12  「石城」郑谷
<br>
<br>　　石城昔为莫愁乡，莫愁魂散石城荒。江人依旧棹舴艋，
<br>
<br>　　江岸还飞双鸳鸯。帆去帆来风浩渺，花开花落春悲凉。
<br>
<br>　　烟浓草远望不尽，千古汉阳闲夕阳。
<br>
<br>　　卷676_13  「蜀中三首」郑谷
<br>
<br>　　马头春向鹿头关，远树平芜一望闲。雪下文君沾酒市，
<br>
<br>　　云藏李白读书山。江楼客恨黄梅后，村落人歌紫芋间。
<br>
<br>　　堤月桥灯好时景，汉庭无事不征蛮。
<br>
<br>　　夜无多雨晓生尘，草色岚光日日新。蒙顶茶畦千点露，
<br>
<br>　　浣花笺纸一溪春。扬雄宅在唯乔木，杜甫台荒绝旧邻。
<br>
<br>　　却共海棠花有约，数年留滞不归人。
<br>
<br>　　渚远江清碧簟纹，小桃花绕薛涛坟。朱桥直指金门路，
<br>
<br>　　粉堞高连玉垒云。窗下斫琴翘凤足，波中濯锦散鸥群。
<br>
<br>　　子规夜夜啼巴树，不并吴乡楚国闻。
<br>
<br>　　卷676_14  「少华甘露寺」郑谷
<br>
<br>　　石门萝径与天邻，雨桧风篁远近闻。饮涧鹿喧双派水，
<br>
<br>　　上楼僧蹋一梯云。孤烟薄暮关城没，远色初晴渭曲分。
<br>
<br>　　长欲然香来此宿，北林猿鹤旧同群。
<br>
<br>　　卷676_15  「慈恩寺偶题」郑谷
<br>
<br>　　往事悠悠添浩叹，劳生扰扰竟何能。故山岁晚不归去，
<br>
<br>　　高塔晴来独自登。林下听经秋苑鹿，江边扫叶夕阳僧。
<br>
<br>　　吟馀却起双峰念，曾看庵西瀑布冰。
<br>
<br>　　卷676_16  「石门山泉」郑谷
<br>
<br>　　一脉清冷何所之，萦莎漱藓入僧池。云边野客穷来处，
<br>
<br>　　石上寒猿见落时。聚沫绕崖残雪在，迸流穿树堕花随。
<br>
<br>　　烟春雨晚闲吟去，不复远寻皇子陂。
<br>
<br>　　卷676_17  「渭阳楼闲望」郑谷
<br>
<br>　　千重二华见皇州，望尽凝岚即此楼。细雨不藏秦树色，
<br>
<br>　　夕阳空照渭河流。后车宁见前车覆，今日难忘昨日忧。
<br>
<br>　　扰扰尘中犹未已，可能疏傅独能休。
<br>
<br>　　卷676_18  「送田光」郑谷
<br>
<br>　　九陌低迷谁问我，五湖流浪可悲君。著书笑破苏司业，
<br>
<br>　　赋咏思齐郑广文。理棹好携三百首，阻风须饮几千分。
<br>
<br>　　耒阳江口春山绿，恸哭应寻杜甫坟。
<br>
<br>　　卷676_19  「送进士吴延保及第后南游」郑谷
<br>
<br>　　得意却思寻旧迹，新衔未切向兰台。吟看秋草出关去，
<br>
<br>　　逢见故人随计来。胜地昔年诗板在，清歌几处郡筵开。
<br>
<br>　　江湖易有淹留兴，莫待春风落庾梅。
<br>
<br>　　卷676_20  「送进士王驾下第归蒲中（时行朝在西蜀）」郑谷
<br>
<br>　　失意离愁春不知，到家时是落花时。孤单取事休言命，
<br>
<br>　　早晚逢人苦爱诗。度塞风沙归路远，傍河桑柘旧居移。
<br>
<br>　　应嗟我又巴江去，游子悠悠听子规。
<br>
<br>　　卷676_21  「作尉郊送进士潘为下第南归」郑谷
<br>
<br>　　归去宜春春水深，麦秋梅雨过湘阴。乡园几度经狂寇，
<br>
<br>　　桑柘谁家有旧林。结绶位卑甘晚达，登龙心在且高吟。
<br>
<br>　　灞陵桥上杨花里，酒满芳樽泪满襟。
<br>
<br>　　卷676_22  「送进士韦序赴举」郑谷
<br>
<br>　　丹霞照上三清路，瑞锦裁成五色毫。波浪不能随世态，
<br>
<br>　　鸾凰应得入吾曹。秋山晚水吟情远，雪竹风松醉格高。
<br>
<br>　　预想明年腾跃处，龙津春碧浸仙桃。
<br>
<br>　　卷676_23  「寄献狄右丞」郑谷
<br>
<br>　　逐胜偷闲向杜陵，爱僧不爱紫衣僧。身为醉客思吟客，
<br>
<br>　　官自中丞拜右丞。残月露垂朝阙盖，落花风动宿斋灯。
<br>
<br>　　孤单小谏渔舟在，心恋清潭去未能。
<br>
<br>　　卷676_24  「转正郎后寄献集贤相公」郑谷
<br>
<br>　　予名初在德门前，屈指年来三十年。自贺孤危终际会，
<br>
<br>　　别将流涕感阶缘。止陪鸳鹭居清秩，滥应星辰浼上玄。
<br>
<br>　　平昔苦心何所恨，受恩多是旧诗篇。
<br>
<br>　　卷676_25  「所知从事近藩偶有怀寄」郑谷
<br>
<br>　　官舍种莎僧对榻，生涯如在旧山贫。酒醒草檄闻残漏，
<br>
<br>　　花落移厨送晚春。水墨画松清睡眼，云霞仙氅挂吟身。
<br>
<br>　　霜台伏首思归切，莫把渔竿逐逸人。
<br>
<br>　　卷676_26  「献大京兆薛常侍能」郑谷
<br>
<br>　　耻将官业竞前途，自爱篇章古不如。一炷香新开道院，
<br>
<br>　　数坊人聚避朝车。纵游藉草花垂酒，闲卧临窗燕拂书。
<br>
<br>　　唯有明公赏新句，秋风不敢忆鲈鱼。
<br>
<br>　　卷676_27  「寄赠孙路处士」郑谷
<br>
<br>　　平生诗誉更谁过，归老东吴命若何。知己凋零垂白发，
<br>
<br>　　故园寥落近沧波。酒醒藓砌花阴转，病起渔舟鹭迹多。
<br>
<br>　　深入富春人不见，闲门空掩半庭莎。
<br>
<br>　　卷676_28  「献制诰杨舍人」郑谷
<br>
<br>　　为郡东吴只饮冰，琐闱频降凤书征。随行已有朱衣吏，
<br>
<br>　　伴直多招紫阁僧。窗下调琴鸣远水，帘前睡鹤背秋灯。
<br>
<br>　　苇陂竹坞情无限，闲话毗陵问杜陵。
<br>
<br>　　卷676_29  「次韵酬张补阙因寒食见寄之什」郑谷
<br>
<br>　　柳近清明翠缕长，多情右衮不相忘。开缄虽睹新篇丽，
<br>
<br>　　破鼻须闻冷酒香。时态懒随人上下，花心甘被蝶分张。
<br>
<br>　　朝稀且莫轻春赏，胜事由来在帝乡。
<br>
<br>　　卷676_30  「赠宗人前公安宰君」郑谷
<br>
<br>　　喧卑从宦出喧卑，别画能琴又解棋。海上春耕因乱废，
<br>
<br>　　年来冬荐得官迟。风中夜犬惊槐巷，月下寒驴啮槿篱。
<br>
<br>　　孤散恨无推唱路，耿怀吟得赠君诗。
<br>
<br>　　卷676_31  「寄赠杨夔处士」郑谷
<br>
<br>　　结茅只约钓鱼台，溅水鸬鹚去又回。春卧瓮边听酒熟，
<br>
<br>　　露吟庭际待花开。三江胜景遨游遍，百氏群书讲贯来。
<br>
<br>　　国步未安风雅薄，可能高尚锾觳拧
<br>
<br>　　卷676_32  「寄同年礼部赵郎中」郑谷
<br>
<br>　　仙步徐徐整羽衣，小仪澄澹转中仪。桦飘红烬趋朝路，
<br>
<br>　　兰纵清香宿省时。彩笔烟霞供不足，纶闱鸾凤讶来迟。
<br>
<br>　　自怜孤宦谁相念，祷祝空吟一首诗。
<br>
<br>　　卷676_33  「春暮咏怀寄集贤韦起居衮」郑谷
<br>
<br>　　寂寂风帘信自垂，杨花笋箨正离披。长安一夜残春雨，
<br>
<br>　　右省三年老拾遗。坐看群贤争得路，退量孤分且吟诗。
<br>
<br>　　五湖烟网非无意，未去难忘国士知。
<br>
<br>　　卷676_34  「多情」郑谷
<br>
<br>　　赋分多情却自嗟，萧衰未必为年华。睡轻可忍风敲竹，
<br>
<br>　　饮散那堪月在花。薄宦因循抛岘首，故人流落向天涯。
<br>
<br>　　莺春雁夜长如此，赖是幽居近酒家。
<br>
<br>　　卷676_35  「感怀投时相」郑谷
<br>
<br>　　非才偶忝直文昌，两鬓年深一镜霜。待漏敢辞称小吏，
<br>
<br>　　立班犹未出中行。孤吟马迹抛槐陌，远梦渔竿掷苇乡。
<br>
<br>　　丞相旧知为学苦，更教何处贡篇章。
<br>
<br>　　卷676_36  「自贻」郑谷
<br>
<br>　　饮筵博席与心违，野眺春吟更是谁。琴有涧风声转淡，
<br>
<br>　　诗无僧字格还卑。恨抛水国荷蓑雨，贫过长安樱笋时。
<br>
<br>　　头角俊髦应指笑，权门踪迹独差池。
<br>
<br>　　卷676_37  「自遣」郑谷
<br>
<br>　　强健宦途何足谓，入微章句更难论。谁知野性真天性，
<br>
<br>　　不扣权门扣道门。窥砚晚莺临砌树，迸阶春笋隔篱根。
<br>
<br>　　朝回何处消长日，紫阁峰南有旧村。
<br>
<br>　　卷676_38  「中年」郑谷
<br>
<br>　　漠漠秦云淡淡天，新年景象入中年。情多最恨花无语，
<br>
<br>　　愁破方知酒有权。苔色满墙寻故第，雨声一夜忆春田。
<br>
<br>　　衰迟自喜添诗学，更把前题改数联。
<br>
<br>　　卷676_39  「自适」郑谷
<br>
<br>　　紫陌奔驰不暂停，送迎终日在郊s.年来鬓畔未垂白，
<br>
<br>　　雨后江头且蹋青。浮蚁满杯难暂舍，贯珠一曲莫辞听。
<br>
<br>　　春风只有九十日，可合花前半日醒。
<br>
<br>　　卷676_40  「结绶郊縻摄府署偶有自咏」郑谷
<br>
<br>　　莺离寒谷士逢春，释褐来年暂种芸。自笑老为梅少府，
<br>
<br>　　可堪贫摄鲍参军。酒醒往事多兴念，吟苦邻居必厌闻。
<br>
<br>　　推却簿书搔短发，落花飞絮正纷纷。
<br>
<br>　　卷676_41  「漂泊」郑谷
<br>
<br>　　槿坠蓬疏池馆清，日光风绪淡无情。鲈鱼斫输张翰，
<br>
<br>　　橘树呼奴羡李衡。十口漂零犹寄食，两川消息未休兵。
<br>
<br>　　黄花催促重阳近，何处登高望二京。
<br>
<br>　　卷676_42  「吊故礼部韦员外序」郑谷
<br>
<br>　　腊雪初晴花举杯，便期携手上春台。高情唯怕酒不满，
<br>
<br>　　长逝可悲花正开。晓奠莺啼残漏在，风帏燕觅旧巢来。
<br>
<br>　　杜陵芳草年年绿，醉魄吟魂无复回。
<br>
<br>　　卷676_43  「陂」郑谷
<br>
<br>　　昔事东流共不回，春深独向陂来。乱前别业依稀在，
<br>
<br>　　雨里繁花寂寞开。却展渔丝无野艇，旧题诗句没苍苔。
<br>
<br>　　潸然四顾难消遣，只有佯狂泥酒杯。
<br>
<br>　　卷676_44  「代秋扇词」郑谷
<br>
<br>　　露入庭芜恨已深，热时天下是知音。汗流浃背曾施力，
<br>
<br>　　气爽中宵便负心。一片山溪从蠹损，数行文字任尘侵。
<br>
<br>　　绿槐阴合清和后，不会何颜又见寻。
<br>
<br>　　卷676_45  「宣义里舍冬暮自贻」郑谷
<br>
<br>　　幽居不称在长安，沟浅浮春岸雪残。板屋渐移方带野，
<br>
<br>　　水车新入夜添寒。名如有分终须立，道若离心岂易宽。
<br>
<br>　　满眼尘埃驰骛去，独寻烟竹剪渔竿。
<br>
<br>　　卷676_46  「省中偶作」郑谷
<br>
<br>　　三转郎曹自勉旃，莎阶吟步想前贤。未如何逊无佳句，
<br>
<br>　　若比冯唐是壮年。捧制名题黄纸尾，约僧心在白云边。
<br>
<br>　　乳毛松雪春来好，直夜清闲且学禅。
<br>
<br>　　卷676_47  「同志顾云下第出京偶有寄勉」郑谷
<br>
<br>　　凤策联华是国华，春来偶未上仙槎。乡连南渡思菰米，
<br>
<br>　　泪滴东风避杏花。吟聒暮莺归庙院，睡消迟日寄僧家。
<br>
<br>　　一般情绪应相信，门静莎深树影斜。
<br>
<br>　　卷676_48  「敷溪高士」郑谷
<br>
<br>　　敷溪南岸掩柴荆，挂却朝衣爱净名。闲得林园栽树法，
<br>
<br>　　喜闻儿侄读书声。眠窗日暖添幽梦，步野风清散酒酲。
<br>
<br>　　谪去征还何扰扰，片云相伴看衰荣。
<br>
<br>　　卷676_49  「九日偶怀寄左省张起居」郑谷
<br>
<br>　　令节争欢我独闲，荒台尽日向晴山。浑无酒泛金英菊，
<br>
<br>　　漫道官趋玉笋班。深愧青莎迎野步，不堪红叶照衰颜。
<br>
<br>　　羡君官重多吟兴，醉带南陂落照还。
<br>
<br>　　卷676_50  「春夕伴同年礼部赵员外省直」郑谷
<br>
<br>　　锦帐名郎重锦科，清宵寓直纵吟哦。冰含玉镜春寒在，
<br>
<br>　　粉傅仙闱月色多。视草即应归属望，握兰知道暂经过。
<br>
<br>　　流莺百啭和残漏，犹把芳樽藉露莎。
<br>
<br>　　卷676_51  「倦客」郑谷
<br>
<br>　　十年五年岐路中，千里万里西复东。匹马愁冲晚村雪，
<br>
<br>　　孤舟闷阻春江风。达士由来知道在，昔贤何必哭途穷。
<br>
<br>　　闲烹芦笋炊菰米，会向源乡作醉翁。
<br>
<br>　　卷676_52  「温处士能画鹭鹚以四韵换之」郑谷
<br>
<br>　　昔年吟醉绕江蓠，爱把渔竿伴鹭鹚。闻说小毫能纵逸，
<br>
<br>　　敢凭轻素写幽奇。涓涓浪溅残菱蔓，戛戛风搜折苇枝。
<br>
<br>　　得向晓窗闲挂玩，雪蓑烟艇恨无遗。
<br>
<br>　　卷676_53  「驾部郑郎中三十八丈尹贰东周荣加金紫谷以末派…因贺送」郑谷
<br>
<br>　　香浮玉陛晓辞天，袍拂蒲茸称少年。郎署转曹虽久次，
<br>
<br>　　京河亚尹是优贤。纵游云水无公事，贵买琴书有俸钱。
<br>
<br>　　今日龙门看松雪，探春明日向平泉。
<br>
<br>　　卷676_54  「欹枕」郑谷
<br>
<br>　　欹枕高眠日午春，酒酣睡足最闲身。
<br>
<br>　　明朝会得穷通理，未必输他马上人。
<br>
<br>　　卷676_55  「野步」郑谷
<br>
<br>　　翠岚迎步兴何长，笑领渔翁入醉乡。
<br>
<br>　　日暮渚田微雨后，鹭鹚闲暇稻花香。
<br>
<br>　　卷676_56  「偶书」郑谷
<br>
<br>　　承时偷喜负明神，务实那能得庇身。
<br>
<br>　　不会苍苍主何事，忍饥多是力耕人。
<br>
<br>　　卷676_57  「静吟」郑谷
<br>
<br>　　骚雅荒凉我未安，月和馀雪夜吟寒。
<br>
<br>　　相门相客应相笑，得句胜于得好官。
<br>
<br>　　卷676_58  「和知己秋日伤怀」郑谷
<br>
<br>　　流水歌声共不回，去年天气旧亭台。
<br>
<br>　　梁尘寂寞燕归去，黄蜀葵花一朵开。
<br>
<br>　　卷676_59  「谷比岁受同年丈人故川守李侍郎教谕衰晏龙钟益用…自贻」郑谷
<br>
<br>　　多感京河李丈人，童蒙受教便书绅。文章至竟无功业，
<br>
<br>　　名宦由来致苦辛。皎日还应知守道，平生自信解甘贫。
<br>
<br>　　孤单所得皆逾分，归种敷溪一亩春。
<br>
<br>　　卷676_60  「郊墅」郑谷
<br>
<br>　　韦曲樊川雨半晴，竹庄花院遍题名。画成烟景垂杨色，
<br>
<br>　　滴破春愁压酒声。满野红尘谁得路，连天紫阁独关情。
<br>
<br>　　陂水色澄于镜，何必沧浪始濯缨。
<br>
<br>　　卷676_61  「舟行」郑谷
<br>
<br>　　九派迢迢九月残，舟人相语且相宽。村逢好处嫌风便，
<br>
<br>　　酒到醒来觉夜寒。蓼渚白波喧夏口，柿园红叶忆长安。
<br>
<br>　　季鹰可是思鲈，引退知时自古难。
<br>
<br>　　卷676_62  「奔问三峰寓止近墅」郑谷
<br>
<br>　　半年奔走颇惊魂，来谒行宫泪眼昏。鸳鹭入朝同待漏，
<br>
<br>　　牛羊送日独归村。灞陵散失诗千首，太华凄凉酒一樽。
<br>
<br>　　兵革未休无异术，不知何以受君恩。
<br>
<br>　　卷676_63  「朝直」郑谷
<br>
<br>　　朝直叨居省阁间，由来疏退校安闲。落花夜静宫中漏，
<br>
<br>　　微雨春寒廊下班。自扣玄门齐宠辱，从他荣路用机关。
<br>
<br>　　孤峰未得深归去，名画偏求水墨山。
<br>
<br>　　卷676_64  「巴江（时僖宗省方南梁）」郑谷
<br>
<br>　　乱来奔走巴江滨，愁客多于江徼人。朝醉暮醉雪开霁，
<br>
<br>　　一枝两枝梅探春。诏书罪己方哀痛，乡县征兵尚苦辛。
<br>
<br>　　鬓秃又惊逢献岁，眼前浑不见交亲。
<br>
<br>　　卷676_65  「故许昌薛尚书能尝为都官郎中后数岁故建州…遂赋自贺」郑谷
<br>
<br>　　都官虽未是名郎，践历曾闻薛许昌。复有李公陪雅躅，
<br>
<br>　　岂宜郑子忝馀光。荣为后进趋兰署，喜拂前题在粉墙。
<br>
<br>　　他日节旄如可继，不嫌曹冷在中行。
<br>
<br>　　卷676_66  「访题表兄王藻渭上别业」郑谷
<br>
<br>　　桑林摇落渭川西，蓼水接稻泥。幽槛静来渔唱远，
<br>
<br>　　暝天寒极雁行低。浊醪最称看山醉，冷句偏宜选竹题。
<br>
<br>　　中表人稀离乱后，花时莫惜重相携。
<br>
<br>　　卷676_67  「题汝州从事厅」郑谷
<br>
<br>　　诗人公署如山舍，只向阶前便采薇。惊燕拂帘闲睡觉，
<br>
<br>　　落花沾砚会餐归。壁看旧记官多达，榜挂明文吏莫违。
<br>
<br>　　自说小池栽苇后，雨凉频见鹭鹚飞。
<br>
<br>　　卷676_68  「谷初忝谏垣今宪长薛公方在西阁知奖隆异以四韵代述荣感」郑谷
<br>
<br>　　旧诗常得在高吟，不奈公心爱苦心。道自琐闱言下振，
<br>
<br>　　恩从仙殿对回深。流年渐觉霜欺鬓，至药能教土化金。
<br>
<br>　　自拂青萍知有地，斋诚旦夕望为霖。
<br>
<br>　　卷676_69  「兵部卢郎中光济借示诗集，以四韵谢之」郑谷
<br>
<br>　　七子风骚寻失主，五君歌诵久无声。调和雅乐归时正，
<br>
<br>　　澄滤颓波到底清。才大始知寰宇窄，吟高何止鬼神惊。
<br>
<br>　　叶公好尚浑疏阔，忽见真龙几丧明。
<br>
<br>　　卷676_70  「贺左省新除韦拾遗」郑谷
<br>
<br>　　初升谏署是真仙，浪透桃花恰五年。垂白郎官居座末，
<br>
<br>　　著绯人吏立阶前。百寮班列趋丹陛，两掖风清上碧天。
<br>
<br>　　从此追飞何处去，金鸾殿与玉堂连。
<br>
<br>　　卷676_71  「右省张补阙茂枢同在谏垣连居光德新春赋咏聊以寄怀」郑谷
<br>
<br>　　小梅零落雪欺残，浩荡穷愁岂易宽。唯有朗吟偿晚景，
<br>
<br>　　且无浓醉厌春寒。高斋每喜追攀近，丽句先忧属和难。
<br>
<br>　　十五年前谙苦节，知心不独为同官。
<br>
<br>　　卷676_72  「右省补阙张茂枢同在谏垣邻居光德迭和篇什…因抒酬寄」郑谷
<br>
<br>　　何宋清名动粉闱，不才今日偶陈诗。考功岂敢闻题品，
<br>
<br>　　水部犹须系挈维。积雪巷深酬唱夜，落花墙隔笑言时。
<br>
<br>　　紫垣名士推扬切，为话心孤倍感知。
<br>
<br>　　卷676_73  「寄职方李员外」郑谷
<br>
<br>　　曾袖篇章谒长卿，今来附凤事何荣。星临南省陪仙步，
<br>
<br>　　春满东朝接声。谈笑不拘先后礼，岁寒仍契子孙情。
<br>
<br>　　龙墀仗下天街暖，共看圭峰并马行。
<br>
<br>　　卷676_74  「寄题诗僧秀公」郑谷
<br>
<br>　　灵一心传清塞心，可公吟后楚公吟。近来雅道相亲少，
<br>
<br>　　唯仰吾师所得深。好句未停无暇日，旧山归老有东林。
<br>
<br>　　冷曹孤宦甘寥落，多谢携筇数访寻。
<br>
<br>　　卷676_75  「东蜀春晚」郑谷
<br>
<br>　　如此浮生更别离，可堪长恸送春归。
<br>
<br>　　潼江水上杨花雪，刚逐孤舟缭绕飞。
<br>
<br>　　卷676_76  「永日有怀」郑谷
<br>
<br>　　能消永日是股h，坑堑由来似宦途。
<br>
<br>　　两掷未终楗橛内，座中何惜为呼卢。
<br>
<br>　　卷676_77  「槐花」郑谷
<br>
<br>　　毵毵金蕊扑晴空，举子魂惊落照中。
<br>
<br>　　今日老郎犹有恨，昔年相虐十秋风。
<br>
<br>　　卷676_78  「小桃」郑谷
<br>
<br>　　和烟和雨遮敷水，映竹映村连灞桥。
<br>
<br>　　撩乱春风耐寒令，到头赢得杏花娇。
<br>
<br>　　卷676_79  「长江县经贾岛墓」郑谷
<br>
<br>　　水绕荒坟县路斜，耕人讶我久咨嗟。
<br>
<br>　　重来兼恐无寻处，落日风吹鼓子花。
<br>
<br>　　卷676_80  「嘉陵」郑谷
<br>
<br>　　细雨湿萋萋，人稀江日西。春愁肠已断，不在子规啼。
<br>
<br>　　卷676_81  「中秋」郑谷
<br>
<br>　　清香闻晓莲，水国雨馀天。天气正得所，客心刚悄然。
<br>
<br>　　乱兵何日息，故老几人全。此际难消遣，从来未学禅。
<br>
<br>　　卷676_82  「朝谒」郑谷
<br>
<br>　　捧日整朝簪，千官一片心。班趋黄道急，殿接紫宸深。
<br>
<br>　　威凤回香，新莺啭上林。小松含瑞露，春翠易成阴。
<br>
<br>　　卷676_83  「锦浦」郑谷
<br>
<br>　　流落夜凄凄，春寒锦浦西。不甘花逐水，可惜雪成泥。
<br>
<br>　　病眼嫌灯近，离肠赖酒迷。凭君嘱鹎G，莫向五更啼。
<br>
<br>　　卷676_84  「峨嵋山」郑谷
<br>
<br>　　万仞白云端，经春雪未残。夏消江峡满，晴照蜀楼寒。
<br>
<br>　　造境知僧熟，归林认鹤难。会须朝阙去，只有画图看。
<br>
<br>　　卷676_85  「蜀江有吊」郑谷
<br>
<br>　　孟子有良策，惜哉今已而。徒将心体国，不识道消时。
<br>
<br>　　折槛未为切，沈湘何足悲。苍苍无问处，烟雨遍江蓠。
<br>
<br>　　卷676_86  「书村叟壁」郑谷
<br>
<br>　　草肥朝牧牛，桑绿晚鸣鸠。列岫檐前见，清泉碓下流。
<br>
<br>　　春蔬和雨割，社酒向花N.引我南陂去，篱边有小舟。
<br>
<br>　　卷676_87  「题进士王驾郊居」郑谷
<br>
<br>　　前山微有雨，永巷净无尘。牛卧篱阴晚，鸠鸣村意春。
<br>
<br>　　时浮应寡合，道在不嫌贫。后径临陂水，菰蒲是切邻。
<br>
<br>　　卷676_88  「题庄严寺休公院」郑谷
<br>
<br>　　秋深庭色好，红叶间青松。病客残无著，吾师甚见容。
<br>
<br>　　疏钟和细溜，高塔等遥峰。未省求名侣，频于此地逢。
<br>
<br>　　卷676_89  「题兴善寺」郑谷
<br>
<br>　　寺在帝城阴，清虚胜二林。藓侵隋画暗，茶助越瓯深。
<br>
<br>　　巢鹤和钟唳，诗僧倚锡吟。烟莎后池水，前迹杳难寻。
<br>
<br>　　卷676_90  「宿澄泉兰若」郑谷
<br>
<br>　　山半古招提，空林雪月迷。乱流分石上，斜汉在松西。
<br>
<br>　　云集寒庵宿，猿先晓磬啼。此心如了了，即此是曹溪。
<br>
<br>　　卷676_91  「送举子下第东归」郑谷
<br>
<br>　　夫子道何孤，青云未得途。诗书难舍鲁，山水暂游吴。
<br>
<br>　　野绿梅阴重，江春浪势粗。秣陵兵役后，旧业半成芜。
<br>
<br>　　卷676_92  「寄察院李侍御文炬」郑谷
<br>
<br>　　古柏间疏篁，清阴在印床。宿郊虔点馔，秋寺静监香。
<br>
<br>　　参集行多揖，风仪见即庄。伫闻横擘去，帷集谏书囊。
<br>
<br>　　卷676_93  「偶怀寄台院孙端公ぁ怪９
<br>
<br>　　才拙道仍孤，无何舍钓徒。班虽沾玉笋，香不近金炉。
<br>
<br>　　雨露瞻双阙，烟波隔五湖。唯君应见念，曾共伏青蒲。
<br>
<br>　　卷676_94  「次韵和秀上人游南五台（一作司空图诗）」郑谷
<br>
<br>　　中峰曾到处，题记没苍苔。振锡传深谷，翻经想旧台。
<br>
<br>　　苍松临砌偃，惊鹿蓦溪来。内殿评诗切，身回心未回。
<br>
<br>　　卷676_95  「乖慵」郑谷
<br>
<br>　　乖慵居竹里，凉冷卧池东。一霎芰荷雨，几回帘幕风。
<br>
<br>　　远僧来扣寂，小吏笑书空。衰鬓霜供白，愁颜酒借红。
<br>
<br>　　扇轻摇鹭羽，屏古画渔翁。自得无端趣，琴棋舫子中。
<br>
<br>　　卷676_96  「南宫寓直」郑谷
<br>
<br>　　寓直事非轻，宦孤忧且荣。制承黄纸重，词见紫垣清。
<br>
<br>　　晓霁庭松色，风和禁漏声。僧携新茗伴，吏扫落花迎。
<br>
<br>　　锁印诗心动，垂帘睡思生。粉廊曾试处，石柱昔贤名。
<br>
<br>　　来误宫窗燕，啼疑苑树莺。残阳应更好，归促恨严城。
<br>
<br>　　卷676_97  「恩门小谏雨中乞菊栽」郑谷
<br>
<br>　　握兰将满岁，栽菊伴吟诗。老去慵趋世，朝回独绕篱。
<br>
<br>　　递香风细细，浇绿水。只共山僧赏，何当国士移。
<br>
<br>　　孤根深有托，微雨正相宜。更待金英发，凭君插一枝。
<br>
<br>　　卷676_98  「荆渚八月十五夜值雨寄同年李屿」郑谷
<br>
<br>　　共待辉光夜，翻成黯澹秋。正宜清路望，潜起滴阶愁。
<br>
<br>　　棹倚袁宏渚，帘垂庾亮楼。桂无香实落，兰有露花休。
<br>
<br>　　玉漏添萧索，金尊阻献酬。明年佳景在，相约向神州。
<br>
<br>　　卷676_99  「寄左省张起居」郑谷
<br>
<br>　　含香复记言，清秩称当年。点笔非常笔，朝天最近天。
<br>
<br>　　家声三相后，公事一人前。诗句江郎伏，书踪甯氏传。
<br>
<br>　　风标欺鹭鹤，才力涌沙泉。居僻贫无虑，名高退更坚。
<br>
<br>　　渔舟思静泛，僧榻寄闲眠。消息当弥入，丝纶的粲然。
<br>
<br>　　依栖常接迹，属和旧盈编。开口人皆信，凄凉是谢毡。
<br>
<br>　　卷676_100  「前寄左省张起居一百言寻蒙唱酬见誉过实却用旧韵重答」郑谷
<br>
<br>　　减瘦经多难，忧伤集晚年。吟高风过树，坐久夜凉天。
<br>
<br>　　旅退惭随众，孤飞怯向前。钓朋蓑叟在，药术衲僧传。
<br>
<br>　　鬓秃趋荣路，肠焦鄙盗泉。品徒诚有隔，推唱意何坚。
<br>
<br>　　寒地殊知感，秋灯耿不眠。从来甘默尔，自此倍怡然。
<br>
<br>　　兰为官须握，蒲因学更编。预愁摇落后，子美笑无毡。
<br>
<br>　　卷676_101  「读故许昌薛尚书诗集」郑谷
<br>
<br>　　篇篇高且真，真为国风陈。澹薄虽师古，纵横得意新。
<br>
<br>　　翦裁成几箧，唱和是谁人。华岳题无敌，黄河句绝伦。
<br>
<br>　　吟残荔枝雨，咏彻海棠春。李白欺前辈，陶潜仰后尘。
<br>
<br>　　难忘嵩室下，不负蜀江滨。属思看山眼，冥搜倚树身。
<br>
<br>　　楷模劳梦想，讽诵爽精神。落笔空追怆，曾蒙借斧斤。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
