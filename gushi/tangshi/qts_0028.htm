<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二十八
<br>
<br>　　卷28_1  「杂曲歌辞。竹枝」顾况
<br>
<br>　　帝子苍梧不复归，洞庭叶下荆云飞。
<br>
<br>　　巴人夜唱竹枝后，肠断晓猿声渐稀。
<br>
<br>　　卷28_2  「杂曲歌辞。竹枝」刘禹锡
<br>
<br>　　白帝城头春草生，白盐山下蜀江清。
<br>
<br>　　南人上来歌一曲，北人莫上动乡情。
<br>
<br>　　山桃红花满上头，蜀江春水拍江流。
<br>
<br>　　花红易衰似郎意，水流无限似侬愁。
<br>
<br>　　江上朱楼新雨晴，西春水e文生。
<br>
<br>　　桥东桥西好杨柳，人来人去唱歌行。
<br>
<br>　　日出三竿春雾消，江头蜀客驻兰桡。
<br>
<br>　　凭寄狂夫书一纸，住在成都万里桥。
<br>
<br>　　两岸山花似雪开，家家春酒满银杯。
<br>
<br>　　昭君坊中多女伴，永安宫外踏青来。
<br>
<br>　　瞿塘嘈嘈十二滩，此中道路古来难。
<br>
<br>　　长恨人心不如水，等闲平地起波澜。
<br>
<br>　　巫峡苍苍烟雨时，清猿啼在最高枝。
<br>
<br>　　个里愁人肠自断，由来不是此声悲。
<br>
<br>　　城西门前滟堆，年年波浪不能摧。
<br>
<br>　　懊恼人心不如石，少时东去复西来。
<br>
<br>　　山上层层桃李花，云间烟火是人家。
<br>
<br>　　银钏金钗来负水，长刀短笠去烧。
<br>
<br>　　杨柳青青江水平，闻郎江上唱歌声。
<br>
<br>　　东边日出西边雨，道是无情还有情。
<br>
<br>　　楚水巴山江雨多，巴人能唱本乡歌。
<br>
<br>　　今朝北客思归去，回入纥那披绿罗。
<br>
<br>　　卷28_3  「杂曲歌辞。竹枝」白居易
<br>
<br>　　瞿塘峡口冷烟低，白帝城头月向西。
<br>
<br>　　唱到竹枝声咽处，寒猿晴鸟一时啼。
<br>
<br>　　竹枝苦怨怨何人，夜静山空歇又闻。
<br>
<br>　　蛮儿巴女齐声唱，愁杀江楼病使君。
<br>
<br>　　巴东船舫上巴西，波面风生雨脚齐。
<br>
<br>　　水蓼冷花红蔟蔟，江蓠湿叶碧萋萋。
<br>
<br>　　江畔谁人唱竹枝，前声断咽后声迟。
<br>
<br>　　怪来调苦缘词苦，多是通州司马诗。
<br>
<br>　　卷28_4  「杂曲歌辞。竹枝」李涉
<br>
<br>　　荆门滩急水潺潺，两岸猿啼烟满山。
<br>
<br>　　渡头年少应官去，月落西陵望不还。
<br>
<br>　　巫峡云开神女祠，绿潭红树影参差。
<br>
<br>　　下牢戍口初相问，无义滩头剩别离。
<br>
<br>　　石壁千重树万重，白云斜掩碧芙蓉。
<br>
<br>　　昭君溪上年年月，独自婵娟色最浓。
<br>
<br>　　十二峰头月欲低，空鹘上子规啼。
<br>
<br>　　孤舟一夜东归客，泣向春风忆建溪。
<br>
<br>　　卷28_5  「杂曲歌辞。竹枝」孙光宪
<br>
<br>　　门前春水白O花，岸上无人小艇斜。
<br>
<br>　　商女经过江欲暮，散抛残食饲神鸦。
<br>
<br>　　乱绳千结绊人深，越罗万丈表长寻。
<br>
<br>　　杨柳在身垂意绪，藕花落尽见莲心。
<br>
<br>　　卷28_6  「杂曲歌辞。杨柳枝」白居易
<br>
<br>　　一树春风万万枝，嫩于金色软于丝。
<br>
<br>　　永丰西角荒园里，尽日无人属阿谁。
<br>
<br>　　一树衰残委泥土，双枝荣耀植天庭。
<br>
<br>　　定知玄象今春后，柳宿光中添两星。
<br>
<br>　　卷28_7  「杂曲歌辞。杨柳枝」白居易
<br>
<br>　　六么水调家家唱，白雪梅花处处吹。
<br>
<br>　　古歌旧曲君休听，听取新翻杨柳枝。
<br>
<br>　　陶令门前四五树，亚夫营里百千条。
<br>
<br>　　何似东都正二月，黄金枝映洛阳桥。
<br>
<br>　　依依袅袅复青青，勾引清风无限情。
<br>
<br>　　白雪花繁空扑地，绿丝条弱不胜莺。
<br>
<br>　　红板江桥青酒旗，馆娃宫暖日斜时。
<br>
<br>　　可怜雨歇东风定，万树千条各自垂。
<br>
<br>　　苏州杨柳任君夸，更有钱塘胜馆娃。
<br>
<br>　　若解多情寻小小，绿杨深处是苏家。
<br>
<br>　　苏家小女旧知名，杨柳风前别有情。
<br>
<br>　　剥条盘作银环样，卷叶吹为玉笛声。
<br>
<br>　　叶含浓露如啼眼，枝袅轻风似舞腰。
<br>
<br>　　小树不禁攀折苦，乞君留取两三条。
<br>
<br>　　人言柳叶似愁眉，更有愁肠似柳丝。
<br>
<br>　　柳丝挽断肠牵断，彼此应无续得期。
<br>
<br>　　卷28_8  「杂曲歌辞。杨柳枝」卢贞
<br>
<br>　　一树依依在永丰，两枝飞去杳无踪。
<br>
<br>　　玉皇曾采人间曲，应逐歌声入九重。
<br>
<br>　　卷28_9  「杂曲歌辞。杨柳枝」刘禹锡
<br>
<br>　　塞北梅花羌笛吹，淮南桂树小山词。
<br>
<br>　　请君莫奏前朝曲，听唱新翻杨柳枝。
<br>
<br>　　南陌东城春早时，相逢何处不依依。
<br>
<br>　　桃红李白皆夸好，须得垂杨相发辉。
<br>
<br>　　凤阙轻遮翡翠帷，龙墀遥望曲尘丝。
<br>
<br>　　御沟春水柳晖映，狂杀长安年少儿。
<br>
<br>　　金谷园中莺乱飞，铜驼陌上好风吹。
<br>
<br>　　城东桃李须臾尽，争似垂杨无限时。
<br>
<br>　　花萼楼前初种时，美人楼上斗腰支。
<br>
<br>　　如今抛掷上街里，露叶如啼欲恨谁。
<br>
<br>　　炀帝行宫汴水滨，数株残柳不胜春。
<br>
<br>　　昨来风起花如雪，飞入宫墙不见人。
<br>
<br>　　御陌青门拂地垂，千条金缕万条丝。
<br>
<br>　　如今绾作同心结，将赠行人知不知。
<br>
<br>　　城外春风满酒旗，行人挥袂日西时。
<br>
<br>　　长安陌上无穷树，唯有垂杨管别离。
<br>
<br>　　轻盈袅娜占春华，舞榭妆楼处处遮。
<br>
<br>　　春尽絮飞留不得，随风好去落谁家。
<br>
<br>　　卷28_10  「杂曲歌辞。杨柳枝」刘禹锡
<br>
<br>　　扬子江头烟景迷，隋家宫树拂金堤。
<br>
<br>　　嵯峨犹有当时色，半蘸波中水鸟栖。
<br>
<br>　　迎得春光先到来，浅黄轻绿映楼台。
<br>
<br>　　只缘袅娜多情思，便被春风长请怠
<br>
<br>　　巫峡巫山杨柳多，朝云暮雨远相和。
<br>
<br>　　因想阳台无限事，为君回唱竹枝歌。
<br>
<br>　　卷28_11  「杂曲歌辞。杨柳枝」李商隐
<br>
<br>　　暂凭樽酒送无l，莫损愁眉与细腰。
<br>
<br>　　人世死前唯有别，春风争拟惜长条。
<br>
<br>　　含烟惹雾每依依，万绪千条拂落晖。
<br>
<br>　　为报行人休尽折，半留相送半迎归。
<br>
<br>　　卷28_12  「杂曲歌辞。杨柳枝」韩琮
<br>
<br>　　梁苑隋堤事已空，万条犹舞旧春风。
<br>
<br>　　那堪更想千年后，谁见杨花入汉宫。
<br>
<br>　　卷28_13  「杂曲歌辞。杨柳枝」施肩吾
<br>
<br>　　伤见路傍杨柳春，一枝折尽一重新。
<br>
<br>　　今年还折去年处，不送去年离别人。
<br>
<br>　　卷28_14  「杂曲歌辞。杨柳枝」温庭筠
<br>
<br>　　宜春苑外最长条，闲袅春风伴舞腰。
<br>
<br>　　正是玉人肠断处，一渠春水赤栏桥。
<br>
<br>　　南内墙东御路傍，预知春色柳丝黄。
<br>
<br>　　杏花未肯无情思，何事情人最断肠。
<br>
<br>　　苏小门前柳万条，毵毵金线拂平桥。
<br>
<br>　　黄莺不语东风起，深闭朱门伴细腰。
<br>
<br>　　金缕毵毵碧瓦沟，六宫眉黛惹春愁。
<br>
<br>　　晚来更带龙池雨，半拂栏干半入楼。
<br>
<br>　　馆娃宫外邺城西，远映征帆近拂堤。
<br>
<br>　　系得王孙归意切，不关春草绿萋萋。
<br>
<br>　　两两黄鹂色似金，袅枝啼露动芳音。
<br>
<br>　　春来幸自长如线，可惜牵缠荡子心。
<br>
<br>　　御柳如丝映九重，凤凰窗柱绣芙蓉。
<br>
<br>　　景阳楼伴千条露，一面新妆待晓钟。
<br>
<br>　　织锦机边莺语频，停梭垂泪忆征人。
<br>
<br>　　塞门三月犹萧索，纵有垂杨未觉春。
<br>
<br>　　卷28_15  「杂曲歌辞。杨柳枝」皇甫松
<br>
<br>　　春入行宫映翠微，玄宗侍女舞烟丝。
<br>
<br>　　如今柳向空城绿，玉笛何人更把吹。
<br>
<br>　　烂熳春归水国时，吴王宫殿柳垂丝。
<br>
<br>　　黄莺长叫空闺畔，西子无因更得知。
<br>
<br>　　卷28_16  「杂曲歌辞。杨柳枝」齐己
<br>
<br>　　凤楼高映绿阴阴，凝碧多含雨露深。
<br>
<br>　　莫谓一枝柔软力，几曾牵破别离心。
<br>
<br>　　馆娃宫畔响廊前，依托吴王养翠烟。
<br>
<br>　　剑去国亡台榭毁，却随红树噪秋蝉。
<br>
<br>　　浓低似中陶潜酒，软极如伤宋玉风。
<br>
<br>　　多谢将军绕营种，翠中闲卓战旗红。
<br>
<br>　　高僧爱惜遮江寺，游子伤残露野桥。
<br>
<br>　　争似著行垂上苑，碧桃红杏对摇摇。
<br>
<br>　　卷28_17  「杂曲歌辞。杨柳枝」张祜
<br>
<br>　　莫折宫前杨柳枝，玄宗曾向笛中吹。
<br>
<br>　　伤心日暮烟霞起，无限春愁生翠眉。
<br>
<br>　　凝碧池边敛翠眉，景阳台下绾青丝。
<br>
<br>　　那胜妃子朝元阁，玉手和烟弄一枝。
<br>
<br>　　卷28_18  「杂曲歌辞。杨柳枝」孙鲂
<br>
<br>　　灵和风暖太昌春，舞线摇丝向昔人。
<br>
<br>　　何似晓来江雨后，一行如画隔遥津。
<br>
<br>　　彭泽初栽五树时，只应闲看一枝枝。
<br>
<br>　　不知天意风流处，要与佳人学画眉。
<br>
<br>　　暖傍离亭静拂桥，入流穿槛绿摇摇。
<br>
<br>　　不知落日谁相送，魂断千条与万条。
<br>
<br>　　春来绿树遍天涯，未见垂杨未可夸。
<br>
<br>　　晴日万株烟一阵，闲坊兼是莫愁家。
<br>
<br>　　十首当年有旧词，唱青歌翠几无遗。
<br>
<br>　　未曾得向行人道，不为离情莫折伊。
<br>
<br>　　卷28_19  「杂曲歌辞。杨柳枝」薛能
<br>
<br>　　华清高树出离宫，南陌柔条带暖风。
<br>
<br>　　谁风轻阴是良夜，瀑泉声畔月明中。
<br>
<br>　　洛桥晴影覆江船，羌笛秋声湿塞烟。
<br>
<br>　　闲想习池公宴罢，水蒲风絮夕阳天。
<br>
<br>　　嫩绿轻悬似缀旒，路人遥见隔宫楼。
<br>
<br>　　谁能更近丹墀种，解播皇风入九州。
<br>
<br>　　暖风晴日断浮埃，废路新条发钓台。
<br>
<br>　　处处轻轻可惆怅，后人攀处古人栽。
<br>
<br>　　潭上江边袅袅垂，日高风静絮相随。
<br>
<br>　　青楼一树无人见，正是女郎眠觉时。
<br>
<br>　　汴水高悬百万条，风清两岸一时摇。
<br>
<br>　　隋家力尽虚栽得，无限春风属圣朝。
<br>
<br>　　和花烟树九重城，夹路春阴十万营。
<br>
<br>　　唯向边头不堪望，一株憔悴少人行。
<br>
<br>　　窗外齐垂旭日初，楼边轻好暖风徐。
<br>
<br>　　游人莫道栽无益，桃李清阴却不如。
<br>
<br>　　众木犹寒独早青，御沟桥畔曲江亭。
<br>
<br>　　陶家旧日应如此，一院春条绿绕厅。
<br>
<br>　　帐偃缨垂细复繁，令人心想石家园。
<br>
<br>　　风条月影皆堪重，何事侯门爱树萱。
<br>
<br>　　数首新词带恨成，柳丝牵我我伤情。
<br>
<br>　　柔娥幸有腰支稳，试踏吹声作唱声。
<br>
<br>　　高出军营远映桥，贼兵曾斫火曾烧。
<br>
<br>　　风流性在终难改，依旧春来万万条。
<br>
<br>　　县依陶令想嫌迂，营伴将军即大粗。
<br>
<br>　　此日与君除万恨，数篇风调更应无。
<br>
<br>　　狂似纤腰软胜绵，自多情态更谁怜。
<br>
<br>　　游人不折还堪恨，抛向桥边与路边。
<br>
<br>　　朝阳晴照绿杨烟，一别通波十七年。
<br>
<br>　　应有旧枝无处觅，万株风里卓旌旃。
<br>
<br>　　晴垂芳态吐牙新，雨摆轻条湿面春。
<br>
<br>　　别有出墙高数尺，不知摇动是何人。
<br>
<br>　　暖梳簪朵事登楼，因挂垂杨立地愁。
<br>
<br>　　牵断绿丝攀不得，半空悬著玉搔头。
<br>
<br>　　西园高树后庭根，处处寻芳有折痕。
<br>
<br>　　终忆旧游桃叶舍，一株斜映竹篱门。
<br>
<br>　　刘白苏台总近时，当初章句是谁推。
<br>
<br>　　纤腰舞尽春杨柳，未有侬家一首诗。
<br>
<br>　　卷28_20  「杂曲歌辞。杨柳枝」牛峤
<br>
<br>　　解冻风来末上青，解垂罗袖拜卿卿。
<br>
<br>　　无端袅娜临官路，舞送行人过一生。
<br>
<br>　　吴王宫里色偏深，一簇纤条万缕金。
<br>
<br>　　不愤钱塘苏小小，引郎枝下结同心。
<br>
<br>　　桥北桥南千万条，恨伊张绪不相饶。
<br>
<br>　　金羁白马临风望，认得羊家静婉腰。
<br>
<br>　　狂雪随风扑马飞，惹烟无力被风欹。
<br>
<br>　　莫交移入灵和殿，宫女三千又妒伊。
<br>
<br>　　袅翠笼烟拂暖波，舞裙新染曲尘罗。
<br>
<br>　　章华台畔隋堤上，倚得春风尔许多。
<br>
<br>　　卷28_21  「杂曲歌辞。杨柳枝」和凝
<br>
<br>　　软碧摇烟似送人，映花时把翠眉颦。
<br>
<br>　　青青自是风流主，漫s金丝待洛神。
<br>
<br>　　瑟瑟罗裙金缕腰，黛眉偎破未重描。
<br>
<br>　　醉来咬损新花子，拽住仙郎尽放娇。
<br>
<br>　　鹊桥初就咽银河，今夜仙郎自性和。
<br>
<br>　　不是昔年攀桂树，岂能月里索娥。
<br>
<br>　　卷28_22  「杂曲歌辞。杨柳枝」孙光宪
<br>
<br>　　闾门风暖落花干，飞遍江南雪不寒。
<br>
<br>　　独有晚来临水驿，闲人多凭赤阑干。
<br>
<br>　　有池有榭即鳎浸润翻成长养功。
<br>
<br>　　恰似有人长点检，著行排立向春风。
<br>
<br>　　根柢虽然傍浊河，无妨终日近笙歌。
<br>
<br>　　骖骖金带谁堪比，还笑黄莺不较多。
<br>
<br>　　万株枯槁怨亡隋，似吊吴台各自垂。
<br>
<br>　　好是淮阴明月里，酒楼横笛不胜吹。
<br>
<br>　　卷28_23  「杂曲歌辞。浪淘沙」刘禹锡
<br>
<br>　　九曲黄河万里沙，浪淘几簸自天涯。
<br>
<br>　　如今直上银河去，同到牵牛织女家。
<br>
<br>　　洛水桥边春日斜，碧流轻浅见琼沙。
<br>
<br>　　无端陌上狂风急，惊起鸳鸯出浪花。
<br>
<br>　　汴水东流虎眼文，清淮晓色鸭头春。
<br>
<br>　　君看渡口淘沙处，渡却人间多少人。
<br>
<br>　　鹦鹉洲头浪s沙，青楼春望日将斜。
<br>
<br>　　衔泥燕子争归舍，独自狂夫不忆家。
<br>
<br>　　濯锦江边两岸花，春风吹浪正淘沙。
<br>
<br>　　女郎剪下鸳鸯锦，将向中流匹晚霞。
<br>
<br>　　日照澄洲江雾开，淘金女伴满江隈。
<br>
<br>　　美人首饰侯王印，尽是沙中浪底来。
<br>
<br>　　八月涛声吼地来，头高数丈触山回。
<br>
<br>　　须臾却入海门去，卷起沙堆似雪堆。
<br>
<br>　　莫道谗言如浪深，莫言迁客似沙沉。
<br>
<br>　　千淘万漉虽辛苦，吹尽狂沙始到金。
<br>
<br>　　流水淘沙不暂停，前波未灭后波生。
<br>
<br>　　令人忽忆潇湘渚，回唱迎神三两声。
<br>
<br>　　卷28_24  「杂曲歌辞。浪淘沙」白居易
<br>
<br>　　一泊沙来一泊去，一重浪灭一重生。
<br>
<br>　　相搅相淘无歇日，会交山海一时平。
<br>
<br>　　白浪茫茫与海连，平沙浩浩四无边。
<br>
<br>　　暮去朝来淘不住，遂令东海变桑田。
<br>
<br>　　青草湖中万里程，黄梅雨里一人行。
<br>
<br>　　愁见滩头夜泊处，风翻暗浪打船声。
<br>
<br>　　借问江湖与海水，何似君情与妾心。
<br>
<br>　　相恨不如潮有信，相思始觉海非深。
<br>
<br>　　海底飞尘终有日，山头化石岂无时。
<br>
<br>　　谁道小郎抛小妇，船头一去没回期。
<br>
<br>　　随波逐浪到天涯，迁客生还有几家。
<br>
<br>　　却到帝乡重富贵，请君莫忘浪淘沙。
<br>
<br>　　卷28_25  「杂曲歌辞。浪淘沙」皇甫松
<br>
<br>　　滩头细草接疏林，浪恶罾船半欲沉。
<br>
<br>　　宿鹭眠洲非旧浦，去年沙觜是江心。
<br>
<br>　　蛮歌豆蔻北人愁，松雨蒲风夜艇秋。
<br>
<br>　　浪起眠不得，寒沙细细入江流。
<br>
<br>　　卷28_26  「杂曲歌辞。纥那曲」刘禹锡
<br>
<br>　　杨柳郁青青，竹枝无限情。同郎一回顾，听唱纥那声。
<br>
<br>　　踏曲兴无穷，调同词不同。愿郎千万寿，长作主人翁。
<br>
<br>　　卷28_27  「杂曲歌辞。潇湘神二曲」刘禹锡
<br>
<br>　　湘水流，湘水流，九疑云物至今愁。君问二妃何处所，
<br>
<br>　　零陵香草露中秋。
<br>
<br>　　斑竹枝，斑竹枝，泪痕点点寄相思。楚客欲听瑶瑟怨，
<br>
<br>　　潇湘深夜月明时。
<br>
<br>　　卷28_28  「杂曲歌辞。抛球乐」刘禹锡
<br>
<br>　　五彩绣团团，登君玳瑁筵。最宜红烛下，偏称落花前。
<br>
<br>　　上客如先起，应须赠一船。
<br>
<br>　　春早见花枝，朝朝恨发迟。及看花落后，却忆未开时。
<br>
<br>　　幸有抛球乐，一杯君莫辞。
<br>
<br>　　卷28_29  「杂曲歌辞。太平乐」白居易
<br>
<br>　　岁丰仍节俭，时泰更销兵。圣念长如此，何忧不太平。
<br>
<br>　　湛露浮尧酒，薰风起舜歌。愿同尧舜意，所乐在人和。
<br>
<br>　　卷28_30  「杂曲歌辞。太平乐」王涯
<br>
<br>　　风俗今和厚，君王在穆清。行看采花曲，尽是太阶平。
<br>
<br>　　卷28_31  「杂曲歌辞。太平乐」张仲素
<br>
<br>　　圣德超千古，皇威静四方。苍生今息战，无事觉时长。
<br>
<br>　　卷28_32  「杂曲歌辞。升平乐」薛能
<br>
<br>　　正气绕宫楼，皇居信上游。远冈延圣祚，平地载神州。
<br>
<br>　　会合皆重译，潺近八流。中兴岂假问，据此自千秋。
<br>
<br>　　寥敞延英，朝班立位横。宣传无草动，拜舞有衣声。
<br>
<br>　　鸳瓦云消湿，虫丝日照明。辛勤自不到，遥见似前生。
<br>
<br>　　处处足欢声，时康岁已深。不同三尺剑，应似五弦琴。
<br>
<br>　　寿笑山犹尽，明嫌日有阴。何当怜一物，亦遣断愁吟。
<br>
<br>　　曙质绝埃氛，彤庭列禁军。圣颜初对日，龙尾竞缘云。
<br>
<br>　　响交成韵，帘阴暖带纹。逍遥岂有事，于此咏南薰。
<br>
<br>　　一物周天至，洪纤尽晏然。车书无异俗，甲子并丰年。
<br>
<br>　　奇技皆归朴，征夫亦服田。君王故不有，台鼎合韦弦。
<br>
<br>　　日日听歌谣，区中尽祝尧。虫蝗初不害，夷狄近全销。
<br>
<br>　　史笔唯书瑞，天台绝见祆。因令匹夫志，转欲事清朝。
<br>
<br>　　品物尽昭苏，神功复帝谟。他时应有寿，当代且无虞。
<br>
<br>　　赐历通遐俗，移关入半胡。鹪鹩一何幸，于此寄微躯。
<br>
<br>　　无战复无私，尧时即此时。焚香临极早，待月卷帘迟。
<br>
<br>　　端拱乾坤内，何言W纩垂。君看圣明验，只此是神龟。
<br>
<br>　　旭日上清穹，明堂坐圣聪。衣裳承瑞气，冠冕盖重瞳。
<br>
<br>　　花木经宵露，旌旗立仗风。何期于此地，见说似仙宫。
<br>
<br>　　五帝三皇主，萧曹魏邴臣。文章惟反朴，戈甲尽生尘。
<br>
<br>　　谏纸应无用，朝纲自有伦。升平不可纪，所见是闲人。
<br>
<br>　　卷28_33  「杂曲歌辞。金缕衣」
<br>
<br>　　劝君莫惜金缕衣，劝君惜取少年时。
<br>
<br>　　花开堪折直须折，莫待无花空折枝。
<br>
<br>　　卷28_34  「杂曲歌辞。凤归云」滕潜
<br>
<br>　　金井栏边见羽仪，梧桐树上宿寒枝。
<br>
<br>　　五陵公子怜文彩，画与佳人刺绣衣。
<br>
<br>　　饮啄蓬山最上头，和烟飞下禁城秋。
<br>
<br>　　曾将弄玉归云去，金R斜开十二楼。
<br>
<br>　　卷28_35  「杂曲歌辞。拜新月」李端
<br>
<br>　　开帘见新月，便即下阶拜。细语人不闻，北风吹裙带。
<br>
<br>　　卷28_36  「杂曲歌辞。拜新月」吉中孚妻
<br>
<br>　　拜新月，拜月出堂前，暗魄深笼桂，虚弓未引弦。
<br>
<br>　　拜新月，拜月妆楼上，鸾镜未安台，蛾眉已相向。
<br>
<br>　　拜新月，拜月不胜情，庭前风露清，月临人自老，
<br>
<br>　　望月更长生。东家阿母亦拜月，一拜一悲声断绝。
<br>
<br>　　昔年拜月逞容仪，如今拜月双泪垂。回看众女拜新月，
<br>
<br>　　却忆红闺年少时。
<br>
<br>　　卷28_37  「杂曲歌辞。忆江南」白居易
<br>
<br>　　江南好，风景旧曾谙。日出江花红胜火，
<br>
<br>　　春来江水绿如蓝。能不忆江南。
<br>
<br>　　江南忆，最忆是杭州。山寺月中寻桂子，
<br>
<br>　　郡亭枕上看潮头。何日更重游。
<br>
<br>　　江南忆，其次忆吴宫。吴酒一杯春竹叶，
<br>
<br>　　吴娃双舞醉芙蓉。早晚复相逢。
<br>
<br>　　卷28_38  「杂曲歌辞。忆江南」刘禹锡
<br>
<br>　　春过也，共惜艳阳年。犹有桃花流水上，
<br>
<br>　　无辞竹叶醉樽前，惟待见青天。
<br>
<br>　　春去也，多谢洛城人。弱柳从风疑举袂，
<br>
<br>　　丛兰`露似沾巾，独笑亦含颦。
<br>
<br>　　卷28_39  「杂曲歌辞。宫中调笑」王建
<br>
<br>　　团扇，团扇，美人病来遮面。玉颜憔悴三年，
<br>
<br>　　谁复商量管弦。弦管，弦管，春草昭阳路断。
<br>
<br>　　胡蝶，胡蝶，飞上金花枝叶。君前对舞春风，
<br>
<br>　　百叶桃花树红。红树，红树，燕语莺啼日暮。
<br>
<br>　　罗袖，罗袖，暗舞春风依旧。遥看歌舞玉楼，
<br>
<br>　　好日新妆坐愁。愁坐，愁坐，一世虚生虚过。
<br>
<br>　　杨柳，杨柳，日暮白沙渡口。船头江水茫茫，
<br>
<br>　　商人少妇断肠。肠断，肠断，鹧鸪夜飞失伴。
<br>
<br>　　卷28_40  「杂曲歌辞。宫中调笑」韦应物
<br>
<br>　　胡马，胡马，远放燕支山下。咆沙咆雪独嘶，
<br>
<br>　　东望西望路迷。迷路，迷路，边草无穷日暮。
<br>
<br>　　河汉，河汉，晓挂秋城漫漫。愁人起望相思，
<br>
<br>　　江南塞北别离。离别，离别，河汉虽同路绝。
<br>
<br>　　卷28_41  「杂曲歌辞。转应词」戴叔伦
<br>
<br>　　边草，边草，边草尽来兵老。山南山北雪晴，
<br>
<br>　　千里万里月明。明月，明月，胡笳一声愁绝。
<br>
<br>　　卷28_42  「杂曲歌辞。宫中行乐词」李白
<br>
<br>　　小小生金屋，盈盈在紫微。山花插宝髻，石竹绣罗衣。
<br>
<br>　　每出深宫里，常随步辇归。只愁歌舞散，化作彩云飞。
<br>
<br>　　柳色黄金嫩，梨花白雪香。玉楼巢翡翠，金殿锁鸳鸯。
<br>
<br>　　选妓随雕辇，徵歌出洞房。宫中谁第一，飞燕在昭阳。
<br>
<br>　　卢橘为秦树，蒲萄出汉宫。烟花宜落日，丝管醉春风。
<br>
<br>　　笛奏龙鸣水，箫吟凤下空。君王多乐事，何必向回中。
<br>
<br>　　玉树春归日，金宫乐事多。后庭朝未入，轻辇夜相过。
<br>
<br>　　笑出花间语，娇来烛下歌。莫教明月去，留著醉娥。
<br>
<br>　　绣户香风暖，纱窗曙色新。宫花争笑日，池草暗生春。
<br>
<br>　　绿树闻歌鸟，青楼见舞人。昭阳桃李月，罗绮自相亲。
<br>
<br>　　今日明光里，还须结伴游。春风开紫殿，天乐下珠楼。
<br>
<br>　　艳舞全知巧，娇歌半欲羞。更怜花月夜，宫女笑藏钩。
<br>
<br>　　寒雪梅中尽，春风柳上归。宫莺娇欲醉，檐燕语还飞。
<br>
<br>　　迟日明歌席，新花艳舞衣。晚来移彩仗，行乐泥光辉。
<br>
<br>　　水绿南薰殿，花红北阙楼。莺歌闻太液，凤吹绕瀛洲。
<br>
<br>　　素女鸣珠佩，天人弄彩球。今朝风日好，宜入未央游。
<br>
<br>　　卷28_43  「杂曲歌辞。宫中乐」令狐楚
<br>
<br>　　楚塞金陵静，巴山玉垒空。万方无一事，端拱大明宫。
<br>
<br>　　霜霁长杨苑，冰开太液池。宫中行乐日，天下盛明时。
<br>
<br>　　柳色烟相似，梨花雪不如。春风真有意，一一丽皇居。
<br>
<br>　　月上宫花静，烟含苑树深。银台门已闭，仙漏夜沉沉。
<br>
<br>　　九重青锁闼，百尺碧云楼。明月秋风起，珠帘上玉钩。
<br>
<br>　　卷28_44  「杂曲歌辞。宫中乐」张仲素
<br>
<br>　　网户交如绮，纱窗薄似烟。乐吹天上曲，人是月中仙。
<br>
<br>　　翠匣开寒镜，珠钗挂步摇。妆成只畏晓，更漏促春宵。
<br>
<br>　　江果瑶池实，金盘露井冰。甘泉将避暑，台殿晓光凝。
<br>
<br>　　月彩浮鸾殿，砧声隔凤楼。笙歌临水槛，红烛乍迎秋。
<br>
<br>　　奇树留寒翠，神池结夕波。黄山一夜雪，渭水雁声多。
<br>
<br>　　卷28_45  「杂曲歌辞。踏歌词」崔液
<br>
<br>　　彩女迎金屋，仙姬出画堂。鸳鸯裁锦袖，翡翠帖花黄。
<br>
<br>　　歌响舞分行，艳色动流光。
<br>
<br>　　庭际花微落，楼前汉已横。金壶催夜尽，罗袖拂寒轻。
<br>
<br>　　乐笑畅欢情，未半著天明。
<br>
<br>　　卷28_46  「杂曲歌辞。踏歌词」谢偃
<br>
<br>　　春景娇春台，新露泣新梅。春叶参差吐，新花重叠开。
<br>
<br>　　花影飞莺去，歌声度鸟来。倩看飘u雪，何如舞袖回。
<br>
<br>　　逶迤度香阁，顾步出兰闺。欲绕鸳鸯殿，先过桃李蹊。
<br>
<br>　　风带舒还卷，簪花举复低。欲问今宵乐，但听歌声齐。
<br>
<br>　　夜久星沉没，更深月影斜。裙轻才动佩，鬟薄不胜花。
<br>
<br>　　细风吹宝袜，轻露湿红纱。相看乐未已，兰灯照九华。
<br>
<br>　　卷28_47  「杂曲歌辞。踏歌词」张说
<br>
<br>　　花萼楼前雨露新，长安城里太平人。
<br>
<br>　　龙衔火树千灯艳，鸡踏莲花万岁春。
<br>
<br>　　帝宫三五戏春台，行雨流风莫妒来。
<br>
<br>　　西域灯轮千影合，东华金阙万重开。
<br>
<br>　　卷28_48  「杂曲歌辞。踏歌行」刘禹锡
<br>
<br>　　春江月出大堤平，堤上女郎连袂行。
<br>
<br>　　唱尽新词看不见，红霞影树鹧鸪鸣。
<br>
<br>　　桃蹊柳陌好经过，灯下妆成月下歌。
<br>
<br>　　为是襄王故宫地，至今犹自细腰多。
<br>
<br>　　新词宛转递相传，振袖倾鬟风露前。
<br>
<br>　　月落乌啼云雨散，游童陌上拾花钿。
<br>
<br>　　日暮江头闻竹枝，南人行乐北人悲。
<br>
<br>　　自从雪里唱新曲，直至三春花尽时。
<br>
<br>　　卷28_49  「杂曲歌辞。天长地久词」卢纶
<br>
<br>　　玉砌红花树，香风不敢吹。春光解天意，偏发殿南枝。
<br>
<br>　　虹桥千步廊，半在水中央。天子方清暑，宫人重暮妆。
<br>
<br>　　辞辇复当熊，倾心奉上宫。君王若看貌，甘在众妃中。
<br>
<br>　　云日呈祥礼物殊，北庭生献五单于。
<br>
<br>　　塞天万里无飞鸟，可在边城用郅都。
<br>
<br>　　台殿云凉风日微，君王初赐六宫衣。
<br>
<br>　　楼船罢泛归犹早，行道才人斗射飞。
<br>
<br>　　卷28_50  「杂曲歌辞。G乃曲」元结
<br>
<br>　　偏存名迹在人间，顺俗与时未安闲。
<br>
<br>　　来谒大官兼问政，扁舟却入九疑山。
<br>
<br>　　湘江二月春水平，满月和风宜夜行。
<br>
<br>　　唱桡欲过平阳戍，守吏相呼问姓名。
<br>
<br>　　千里枫林烟雨深，无朝无暮有猿吟。
<br>
<br>　　停桡静听曲中意，好是云山韶C音。
<br>
<br>　　零陵郡北湘水东，浯溪形胜满湘中。
<br>
<br>　　溪口石颠堪自逸，谁能相伴作渔翁。
<br>
<br>　　下泷船似入深渊，上泷船似欲升天。
<br>
<br>　　泷南始到九疑郡，应绝高人乘兴船。
<br>
<br>　　卷28_51  「杂曲歌辞。十二月乐辞。正月」李贺
<br>
<br>　　上楼迎春新春归，暗黄著柳宫漏迟。薄薄淡霭弄野姿，
<br>
<br>　　寒绿幽泥生短丝。锦床晓卧玉肌冷，露脸未开对朝暝。
<br>
<br>　　官街柳带不堪折，早晚菖蒲胜绾结。
<br>
<br>　　卷28_52  「杂曲歌辞。十二月乐辞。二月」李贺
<br>
<br>　　二月饮酒采桑津，宜男草生兰笑人。蒲如交剑风如薰，
<br>
<br>　　劳劳胡燕怨酣春。薇帐逗烟生绿尘，金翅峨髻愁暮云，
<br>
<br>　　沓飒起舞真珠裙。津头送别唱流水，酒客背寒南山死。
<br>
<br>　　卷28_53  「杂曲歌辞。十二月乐辞。三月」李贺
<br>
<br>　　东方风来满眼春，花城柳暗愁几人。复宫深殿竹风起，
<br>
<br>　　新翠舞襟静如水。光风转蕙百馀里，暖雾驱云扑天地。
<br>
<br>　　军装宫妓扫蛾浅，摇摇锦旗夹城暖。曲水飘香去不归，
<br>
<br>　　梨花落尽成秋苑。
<br>
<br>　　卷28_54  「杂曲歌辞。十二月乐辞。四月」李贺
<br>
<br>　　晓凉暮凉树如盖，千山浓绿生云外。依微香雨青氛氲，
<br>
<br>　　腻叶蟠花照曲门。金塘闲水摇碧漪，老景沉重无惊飞，
<br>
<br>　　堕红残萼暗参差。
<br>
<br>　　卷28_55  「杂曲歌辞。十二月乐辞。五月」李贺
<br>
<br>　　雕玉押帘上，轻e笼虚门。井汲铅华水，扇织鸳鸯文。
<br>
<br>　　回雪舞凉殿，甘露洗空绿。罗袖从徊翔，香汗沾宝粟。
<br>
<br>　　卷28_56  「杂曲歌辞。十二月乐辞。六月」李贺
<br>
<br>　　裁生罗，伐湘竹，帔拂疏霜簟秋玉。炎炎红镜东方开，
<br>
<br>　　晕如车轮上徘徊，啾啾赤帝骑龙来。
<br>
<br>　　卷28_57  「杂曲歌辞。十二月乐辞。七月」李贺
<br>
<br>　　星依云渚冷，露滴盘中圆。好花生木末，衰蕙愁空园。
<br>
<br>　　夜天如玉砌，池叶极青钱。仅厌舞衫薄，稍知花簟寒。
<br>
<br>　　晓风何拂拂，北斗光阑干。
<br>
<br>　　卷28_58  「杂曲歌辞。十二月乐辞。八月」李贺
<br>
<br>　　孀妾怨长夜，独客梦归家。傍檐虫缉丝，向壁灯垂花。
<br>
<br>　　檐外月光吐，帘中树影斜。悠悠飞露姿，点缀池中荷。
<br>
<br>　　卷28_59  「杂曲歌辞。十二月乐辞。九月」李贺
<br>
<br>　　离宫散萤天似水，竹黄池冷芙蓉死。月缀金铺光脉脉，
<br>
<br>　　凉苑虚庭空澹白。霜花飞飞风草草，翠锦斓斑满层道。
<br>
<br>　　鸡人罢唱晓珑璁，鸦啼金井下疏桐。
<br>
<br>　　卷28_60  「杂曲歌辞。十二月乐辞。十月」李贺
<br>
<br>　　玉壶银箭稍难倾，G花夜笑凝幽明。碎霜斜舞上罗幕，
<br>
<br>　　烛笼两行照飞阁。珠帷怨卧不成眠，金凤刺衣著体寒，
<br>
<br>　　长眉对月斗弯环。
<br>
<br>　　卷28_61  「杂曲歌辞。十二月乐辞。十一月」李贺
<br>
<br>　　宫城团回凛严光，白天碎碎堕琼芳。挝钟高饮千日酒，
<br>
<br>　　却天凝寒作君寿。御沟泉合如环素，火井温水在何处。
<br>
<br>　　卷28_62  「杂曲歌辞。十二月乐辞。十二月」李贺
<br>
<br>　　日脚淡光红洒洒，薄霜不销桂枝下。
<br>
<br>　　依稀和气解冬严，已就长日辞长夜。
<br>
<br>　　卷28_63  「杂曲歌辞。十二月乐辞。闰月」李贺
<br>
<br>　　帝重光，年重时，七十二候回环推。天官玉g灰剩飞，
<br>
<br>　　今岁何长来岁迟。王母移桃献天子，羲氏和氏迂龙辔。
<br>
<br>　　卷28_64  「杂曲歌辞。桃花行」李峤
<br>
<br>　　岁去无言忽憔悴，时来含笑吐氛氲。
<br>
<br>　　不能拥路迷仙客，故欲开蹊侍圣君。
<br>
<br>　　卷28_65  「杂曲歌辞。桃花行」李V
<br>
<br>　　绮萼成蹊遍Z芳，红英扑地满筵香。
<br>
<br>　　莫将秋宴传王母，来比春华寿圣皇。
<br>
<br>　　卷28_66  「杂曲歌辞。桃花行」徐彦伯
<br>
<br>　　源水丛花无数开，丹跗红萼间青梅。
<br>
<br>　　从今结子三千岁，预喜仙游复摘来。
<br>
<br>　　卷28_67  「杂曲歌辞。桃花行」苏F
<br>
<br>　　桃花灼灼有光辉，无数成蹊点更飞。
<br>
<br>　　为见芳林含笑待，遂同温树不言归。
<br>
<br>　　卷28_68  「杂曲歌辞。桃花行」赵彦昭
<br>
<br>　　红萼竞妍春苑曙，粉茸新向御筵开。
<br>
<br>　　长年愿奉西王宴，近侍惭无东朔才。
<br>
<br>　　卷28_69  「杂曲歌辞。苏摩遮」张说
<br>
<br>　　摩遮本出海西胡，琉璃宝服紫髯胡。
<br>
<br>　　闻道皇恩遍宇宙，来时歌舞助欢娱。
<br>
<br>　　绣装帕额宝花冠，夷歌骑舞借人看。
<br>
<br>　　自能激水成阴气，不虑今年寒不寒。
<br>
<br>　　腊月凝阴积帝台，豪歌击鼓送寒来。
<br>
<br>　　油囊取得天河水，将添上寿万年杯。
<br>
<br>　　寒气宜人最可怜，故将寒水散庭前。
<br>
<br>　　惟愿圣君无限寿，长取新年续旧年。
<br>
<br>　　昭成皇后帝家亲，荣乐诸人不比伦。
<br>
<br>　　往日霜前花委地，今年雪后树逢春。
<br>
<br>　　卷28_70  「杂曲歌辞。舞马词」张说
<br>
<br>　　万玉朝宗凤，千金率领龙媒。
<br>
<br>　　眄鼓凝骄躞蹀，听歌弄影徘徊。
<br>
<br>　　天禄遥征卫叔，日龙上借羲和。
<br>
<br>　　将共两骖争舞，来随八骏齐歌。
<br>
<br>　　彩旄八佾成行，时龙五色因方。
<br>
<br>　　屈膝衔杯赴节，倾心献寿无疆。
<br>
<br>　　帝皂龙驹沛艾，星兰骥子权奇。
<br>
<br>　　腾倚骧洋应节，繁骄接迹不移。
<br>
<br>　　二圣先天合德，群灵率土可封。
<br>
<br>　　击石骖紫燕，金顾步苍龙。
<br>
<br>　　圣君出震应，神马浮河献图。
<br>
<br>　　足踏天庭鼓舞，心将帝乐踟踌。
<br>
<br>　　卷28_71  「杂曲歌辞。舞马千秋万岁乐府词」张说
<br>
<br>　　金天诞圣千秋节，玉醴还分万寿觞。试听紫骝歌乐府，
<br>
<br>　　何如J骥舞华冈。连骞势出鱼龙变，蹀躞骄生鸟兽行。
<br>
<br>　　岁岁相传指树日，翩翩来伴庆云翔。
<br>
<br>　　圣王至德与天齐，天马来仪自海西。腕足齐行拜两膝，
<br>
<br>　　繁骄不进蹈千蹄。奋鬣时蹲踏，鼓怒骧身忽上跻。
<br>
<br>　　更有衔杯终宴曲，垂头掉尾醉如泥。
<br>
<br>　　远听明君爱逸才，玉鞭金翅引龙媒。不因兹白人间有，
<br>
<br>　　定是飞黄天上来。影弄日华相照耀，喷含云色且徘徊。
<br>
<br>　　莫言阙下桃花舞，别有河中兰叶开。
<br>
<br>　　卷28_72  「杂曲歌辞。小曲新词」白居易
<br>
<br>　　霁色鲜宫殿，秋声脆管弦。圣明千岁乐，岁岁似今年。
<br>
<br>　　红裙明月夜，碧殿早秋时。好向昭阳宿，天凉玉漏迟。
<br>
<br>　　卷28_73  「杂曲歌辞。闺怨词」白居易
<br>
<br>　　朝憎莺百啭，夜妒燕双栖。不惯经春别，谁知到晓啼。
<br>
<br>　　珠箔笼寒月，纱窗背晓灯。夜来巾上泪，一半是春冰。
<br>
<br>　　关山征戍远，闺阁别离难。苦战应憔悴，寒衣不要宽。
<br>
<br>　　卷28_74  「杂曲歌辞。皇帝感词」卢纶
<br>
<br>　　提剑云雷动，垂衣日月明。禁花呈瑞色，国老见星精。
<br>
<br>　　发棹鱼先跃，窥巢鸟不惊。山呼一万岁，直入九重城。
<br>
<br>　　天衣五凤彩，御马六龙文。雨露清驰道，风雷翊上军。
<br>
<br>　　高旎ㄍ庾，行漏乐前闻。时见金鞭举，空中指瑞云。
<br>
<br>　　妙算干戈止，神谋宇宙清。两阶文物盛，七德武功成。
<br>
<br>　　校猎长杨苑，屯军细柳营。归来献明主，歌舞隘春城。
<br>
<br>　　天乐下天中，云俨在空。铅黄艳河汉，语笑合笙镛。
<br>
<br>　　已见长随凤，仍闻不避熊。君王亲试舞，阊阖静无风。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
