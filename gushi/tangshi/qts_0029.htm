<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二十九
<br>
<br>　　卷29_1  「杂歌谣辞。渔父歌」张志和
<br>
<br>　　西塞山边白鹭飞，桃花流水鳜鱼肥。青箬笠，绿蓑衣，
<br>
<br>　　春江细雨不须归。
<br>
<br>　　钓台渔父褐为裘，两两三三舴艋舟。能纵棹，惯乘流，
<br>
<br>　　长江白浪不曾忧。
<br>
<br>　　溪湾里钓渔翁，舴艋为家西复东。江上雪，浦边风，
<br>
<br>　　笑著荷衣不叹穷。
<br>
<br>　　松江蟹舍主人欢，菰饭莼羹亦共餐。枫叶落，荻花干，
<br>
<br>　　醉宿渔舟不觉寒。
<br>
<br>　　青草湖中月正圆，巴陵渔父棹歌连。钓车子，掘头船，
<br>
<br>　　乐在风波不用仙。
<br>
<br>　　卷29_2  「杂歌谣辞。渔父歌」和凝
<br>
<br>　　白芷汀寒立鹭鸶，O风轻翦浪花时。烟幂幂，日迟迟，
<br>
<br>　　香引芙蓉惹钓丝。
<br>
<br>　　卷29_3  「杂歌谣辞。渔父歌」欧阳炯
<br>
<br>　　风浩寒溪照胆明，小君山上玉蟾生。荷露坠，翠烟轻，
<br>
<br>　　拨剌游鱼几处惊。
<br>
<br>　　卷29_4  「杂歌谣辞。渔父歌」李
<br>
<br>　　水接衡门十里馀，信船归去卧看书。轻爵禄，慕玄虚，
<br>
<br>　　莫道渔人只为鱼。
<br>
<br>　　避世垂纶不记年，官高争得似君闲。倾白酒，对青山，
<br>
<br>　　笑指柴门待月还。
<br>
<br>　　棹警鸥飞水溅袍，影侵潭面柳垂绦。终日醉，绝尘劳，
<br>
<br>　　曾见钱塘八月涛。
<br>
<br>　　卷29_5  「杂歌谣辞。鸡鸣曲」王建
<br>
<br>　　鸡初鸣，明星照东屋。鸡再鸣，红霞生海腹。
<br>
<br>　　百官待漏双阙前，圣人亦挂山龙服。宝钗命妇灯下起，
<br>
<br>　　环玲珑晓光里。直内初烧玉案香，司更尚滴铜壶水。
<br>
<br>　　金吾卫里直郎妻，到明不睡听晨鸡。天头日月相送迎，
<br>
<br>　　夜栖旦鸣人不迷。
<br>
<br>　　卷29_6  「杂歌谣辞。鸡鸣曲」李廓
<br>
<br>　　星稀月没上五更，胶胶角角鸡初鸣。征人牵马出门立，
<br>
<br>　　辞妾欲向安西行。再鸣引颈檐头下，月中角声催上马。
<br>
<br>　　才分地色第三鸣，旌旗红尘已出城。妇人上城乱招手，
<br>
<br>　　夫婿不闻遥哭声。长恨鸡鸣别时苦，不遣鸡栖近窗户。
<br>
<br>　　卷29_7  「杂歌谣辞。吴楚歌（一曰燕美人歌）」张籍
<br>
<br>　　庭前春鸟啄林声，红夹罗襦缝未成。
<br>
<br>　　今朝社日停针线，起向朱樱树下行。
<br>
<br>　　卷29_8  「杂歌谣辞。李夫人歌」李商隐
<br>
<br>　　一带不结心，两股方安髻。惭愧白茅人，月没教星替。
<br>
<br>　　剩结茱萸枝，多擘秋莲的。独自有波光，彩囊盛不得。
<br>
<br>　　蛮丝系条脱，妍眼和香屑。寿宫不惜铸南人，
<br>
<br>　　柔肠早被秋波割。清澄有馀幽素香，鳏鱼渴凤真珠房。
<br>
<br>　　不知瘦骨类冰井，更许夜帘通晓霜。土花漠碧云茫茫，
<br>
<br>　　黄河欲尽天苍黄。
<br>
<br>　　卷29_9  「杂歌谣辞。李夫人歌」李贺
<br>
<br>　　紫皇宫殿重重开，夫人飞入琼瑶台。绿香绣帐何时歇，
<br>
<br>　　青云无光宫水咽。翩联桂花坠秋月，孤鸾惊啼商丝发。
<br>
<br>　　红璧阑珊悬佩当，歌台小妓遥相望。玉蟾滴水鸡人唱，
<br>
<br>　　露华兰叶参差光。
<br>
<br>　　卷29_10  「杂歌谣辞。李夫人歌」鲍溶
<br>
<br>　　v闺羽帐华烛陈，方士夜降夫人神。葳蕤半露芙蓉色，
<br>
<br>　　窈窕将期环身。丽如三五月，可望难亲近。
<br>
<br>　　颦黛含犀竟不言，春思秋怨谁能问。欲求巧笑如生时，
<br>
<br>　　歌尘在空瑟衔丝。神来未及梦相见，帝比初亡心更悲。
<br>
<br>　　爱之欲其生又死，东流万代无回水。宫漏丁丁夜向晨，
<br>
<br>　　烟销雾散愁方士。
<br>
<br>　　卷29_11  「杂歌谣辞。李夫人歌」张祜
<br>
<br>　　延年不语望三星，莫说夫人上涕零。
<br>
<br>　　争奈世间惆怅在，甘泉宫夜看图形。
<br>
<br>　　卷29_12  「杂歌谣辞。中山孺子妾歌」李白
<br>
<br>　　中山孺子妾，特以色见珍。虽不如延年妹，
<br>
<br>　　亦是当时绝世人。桃李出深井，花艳惊上春。
<br>
<br>　　一贵复一贱，关天岂由身。芙蓉老秋霜，团扇羞网尘。
<br>
<br>　　戚姬髡翦入舂市，万古共悲辛。
<br>
<br>　　卷29_13  「杂歌谣辞。临江王节士歌」李白
<br>
<br>　　洞庭白波木叶稀，燕鸿始入吴云飞。吴云寒，燕鸿苦，
<br>
<br>　　风号沙宿潇湘浦，节士感秋泪如雨。白日当天心，
<br>
<br>　　照之可以事明主。壮士愤，雄风生，安得倚天剑，
<br>
<br>　　跨海斩长鲸。
<br>
<br>　　卷29_14  「杂歌谣辞。司马将军歌（代陇上健儿陈安）」李白
<br>
<br>　　狂风吹古月，窃弄章华台。北落明星动光彩，
<br>
<br>　　南征猛将如云雷。手中电曳倚天剑，直斩长鲸海水开。
<br>
<br>　　我见楼船壮心目，颇似龙骧下三蜀。扬兵习战张虎旗，
<br>
<br>　　江中白浪如银屋。身居玉帐临河魁，紫髯若戟冠崔嵬。
<br>
<br>　　细柳开营揖天子，始知灞上为婴孩。羌笛横吹阿回，
<br>
<br>　　向月楼中吹落梅。将军自起舞长剑，壮士呼声动九垓。
<br>
<br>　　功成献凯见明主，丹青画像麒麟台。
<br>
<br>　　卷29_15  「杂歌谣辞。郑樱桃歌」李颀
<br>
<br>　　石季龙，僭天禄，擅雄豪，美人姓郑名樱桃。
<br>
<br>　　樱桃美颜香且泽，娥娥侍寝专宫掖。后庭卷衣三万人，
<br>
<br>　　翠眉清镜不得亲。官军女骑一千匹，繁花照耀漳河春。
<br>
<br>　　织成花映红纶巾，红旗掣曳卤簿新。鸣鼙走马接飞鸟，
<br>
<br>　　铜驮琴瑟随去尘。凤阳重门如意馆，百尺金梯倚银汉。
<br>
<br>　　自言富贵不可量，女为公主男为王。赤花双簟珊瑚床，
<br>
<br>　　盘龙斗帐琥珀光。淫昏伪位神所恶，灭石者陵终不误。
<br>
<br>　　邺城苍苍白露微，世事翻覆黄云飞。
<br>
<br>　　卷29_16  「杂歌谣辞。襄阳歌」李白
<br>
<br>　　落日欲没岘山西，倒著接z5花下迷。襄阳小儿齐拍手，
<br>
<br>　　拦街争唱白铜L.傍人借问笑何事，笑杀山公醉似泥。
<br>
<br>　　鸬鹚杓，鹦鹉杯，百年三万六千日，一日须倾三百杯。
<br>
<br>　　遥看汉水鸭头绿，恰似葡萄初N醅。此江若变作春酒，
<br>
<br>　　垒L便筑糟丘台。千金骏马换少妾，醉坐雕鞍歌落梅。
<br>
<br>　　车傍侧挂一壶酒，凤笙龙管行相催。咸阳市上叹黄犬，
<br>
<br>　　何如月下倾金。君不见晋朝羊公一片石，
<br>
<br>　　龟龙剥落生莓苔。泪亦不能为之堕，心亦不能为之哀。
<br>
<br>　　谁能忧彼身后事，金凫银鸭葬死灰。
<br>
<br>　　清风朗月不用一钱买，玉山自倒非人推。
<br>
<br>　　舒州杓，力士铛，李白与尔同死生。襄王云雨今安在，
<br>
<br>　　江水东流猿夜声。
<br>
<br>　　卷29_23  「杂歌谣辞。襄阳曲」李白
<br>
<br>　　襄阳行乐处，歌舞白铜L.江城回渌水，花月使人迷。
<br>
<br>　　山公醉酒时，酩酊襄阳下。头上白接z5，倒著还骑马。
<br>
<br>　　岘山临汉江，水渌沙如雪。上有堕泪碑，青苔久磨灭。
<br>
<br>　　且醉习家池，莫看堕泪碑。山公欲上马，笑杀襄阳儿。
<br>
<br>　　卷29_33  「杂歌谣辞。苏小小歌」李贺
<br>
<br>　　幽兰露，如啼眼。无物结同心，烟花不堪翦。草如茵，
<br>
<br>　　松如盖。风为裳，水为佩。油壁车，久相待。
<br>
<br>　　冷翠烛，劳光彩。西陵下，风吹雨。
<br>
<br>　　卷29_34  「杂歌谣辞。苏小小歌」温庭筠
<br>
<br>　　买莲莫破券，买酒莫解金。酒里春容抱离恨，
<br>
<br>　　水中莲子怀芳心。吴公女儿腰似束，家在钱塘小江曲。
<br>
<br>　　一自檀郎逐便风，门前春水年年绿。
<br>
<br>　　卷29_35  「杂歌谣辞。苏小小歌」张祜
<br>
<br>　　车轮不可遮，马足不可绊。长怨十字街，使郎心四散。
<br>
<br>　　新人千里去，故人千里来。翦刀横眼底，方觉泪难裁。
<br>
<br>　　登山不愁峻，涉海不愁深。中擘庭前枣，教郎见赤心。
<br>
<br>　　卷29_36  「杂歌谣辞。挟瑟歌」陆龟蒙
<br>
<br>　　挟瑟为君抚，君嫌声太古。寥寥倚浪丝，eP々沉湘语。
<br>
<br>　　赖有秋风知，清泠吹玉柱。
<br>
<br>　　卷29_37  「杂歌谣辞。敕勒歌」
<br>
<br>　　敕勒金P壁，阴山无岁华。帐外风飘雪，营前月照沙。
<br>
<br>　　羌儿吹玉管，胡姬踏锦花。却笑江南客，梅落不归家。
<br>
<br>　　卷29_38  「杂歌谣辞。黄獐歌」
<br>
<br>　　黄獐黄獐草里藏，弯弓射尔伤。
<br>
<br>　　卷29_39  「杂歌谣辞。得体歌」
<br>
<br>　　得体纥那也，纥囊得体那。潭里船车闹，扬州铜器多。
<br>
<br>　　三郎当殿坐，听唱得体歌。
<br>
<br>　　卷29_40  「杂歌谣辞。得宝歌」
<br>
<br>　　得宝弘农野，弘农得宝那。潭里船车闹，扬州铜器多。
<br>
<br>　　三郎当殿坐，听唱得宝歌。
<br>
<br>　　卷29_41  「杂歌谣辞。黄台瓜辞」李贤
<br>
<br>　　种瓜黄台下，瓜熟子离离。一摘使瓜好，再摘令瓜稀。
<br>
<br>　　三摘尚自可，摘绝抱蔓归。
<br>
<br>　　卷29_42  「杂歌谣辞。古歌」沈缙
<br>
<br>　　落叶流风向玉台，夜寒秋思洞房开。水精帘外金波下，
<br>
<br>　　云母窗前银汉回。玉阶阴阴苔藓色，君王履綦难再得。
<br>
<br>　　璇闺窈窕秋夜长，绣户徘徊秋月光。燕姬彩帐芙蓉色，
<br>
<br>　　秦子金炉兰麝香。北斗七星横夜半，清歌一曲断君肠。
<br>
<br>　　卷29_43  「杂歌谣辞。古歌」薛维翰
<br>
<br>　　美人怨何深，含情倚金阁。不垢床挥铮红泪双双落。
<br>
<br>　　美人闭红烛，烛坐裁新锦。频放翦刀声，夜寒知未寝。
<br>
<br>　　卷29_44  「杂歌谣辞。黄昙子歌」温庭筠
<br>
<br>　　参差绿蒲短，摇艳云塘满。红潋荡融融，莺翁暖。
<br>
<br>　　萋芊小城路，马上修蛾懒。罗衫向风，点粉金鹂卵。
<br>
<br>　　卷29_45  「杂歌谣辞。邯郸郭公辞」温庭筠
<br>
<br>　　金笳悲故曲，玉座积深尘。言是邯郸伎，不易邺城人。
<br>
<br>　　青苔竟埋骨，红粉自伤神。唯有漳河柳，还向旧营春。
<br>
<br>　　卷29_46  「杂歌谣辞。箜篌谣」李白
<br>
<br>　　攀天莫登龙，走山莫骑虎。贵贱结交心不移，
<br>
<br>　　唯有严陵及光武。周公称大圣，管蔡宁相容。
<br>
<br>　　汉谣一斗粟，不与淮南舂。兄弟尚路人，吾心安所从。
<br>
<br>　　它人方寸间，山海几千重。轻言托朋友，对面九疑峰。
<br>
<br>　　多花必早落，桃李不如松。管鲍久已死，何人继其踪。
<br>
<br>　　卷29_47  「杂歌谣辞。邺城童子谣」李贺
<br>
<br>　　邺城中，暮尘起。将黑丸，斫文吏。棘为鞭，虎为马。
<br>
<br>　　团团走，邺城下。切玉剑，射日弓。献何人，奉相公。
<br>
<br>　　扶毂来，关右儿。香扫途，相公归。
<br>
<br>　　卷29_48  「杂歌谣辞。大麦行」杜甫
<br>
<br>　　大麦干枯小麦黄，妇人行泣夫走藏。东至集壁西梁洋，
<br>
<br>　　问谁腰镰胡与羌。岂无蜀兵三千人，部领辛苦江山长。
<br>
<br>　　安得如鸟有羽翅，托身白云还故乡。
<br>
<br>　　卷29_49  「杂歌谣辞。白鼍鸣」张籍
<br>
<br>　　天欲雨，有东风，南溪白鼍鸣窟中。六月人家井无水，
<br>
<br>　　夜闻白鼍人尽起。
<br>
<br>　　卷29_50  「杂歌谣辞。步虚词」陈羽
<br>
<br>　　汉武清斋读鼎书，内官扶上画云车。
<br>
<br>　　坛上月明宫殿闭，仰看星斗礼空虚。
<br>
<br>　　卷29_51  「杂歌谣辞。步虚词」顾况
<br>
<br>　　回步游三洞，清心礼七真。飞符超羽翼，禁火醮星辰。
<br>
<br>　　残药沾鸡犬，灵香出凤麟。壶中无窄处，愿得一容身。
<br>
<br>　　卷29_52  「杂歌谣辞。步虚词」刘禹锡
<br>
<br>　　阿母种桃云海际，花落子成二千岁。
<br>
<br>　　海风吹折最繁枝，跪捧琼盘献天帝。
<br>
<br>　　华表千年鹤一归，凝丹为顶雪为衣。
<br>
<br>　　星星仙语人听尽，却向五云翻翅飞。
<br>
<br>　　卷29_53  「杂歌谣辞。步虚词」韦渠牟
<br>
<br>　　玉简真人降，金书道通。烟霞方蔽日，云雨已生风。
<br>
<br>　　四极威仪异，三天使命同。那将人世恋，不去上清宫。
<br>
<br>　　羽驾正翩翩，云鸿最自然。霞冠将月晓，珠佩与星连。
<br>
<br>　　镂玉留新诀，雕金得旧编。不知飞鸟学，更有几人仙。
<br>
<br>　　上帝求仙使，真符取玉郎。三才闲布象，二景郁生光。
<br>
<br>　　骑吏排龙虎，笙歌走凤凰。天高人不见，暗入白云乡。
<br>
<br>　　鸾鹤共徘徊，仙官使者催。香花三洞启，风雨百神来。
<br>
<br>　　凤篆文初定，龙泥印已开。何须生羽翼，始得上瑶台。
<br>
<br>　　羽节忽排烟，苏君已得仙。命风驱日月，缩地走山川。
<br>
<br>　　几处留丹灶，何时种玉田。一朝骑白虎，直上紫微天。
<br>
<br>　　静发降灵香，思神意智长。虎存时促步，龙想更成章。
<br>
<br>　　扣齿风雷响，挑灯日月光。仙云在何处，仿佛满空堂。
<br>
<br>　　几度游三洞，何方召百神。风云皆守一，龙虎亦全真。
<br>
<br>　　执节仙童小，烧香玉女春。应须绝岩内，委曲问皇人。
<br>
<br>　　上法杳无营，玄修似有情。道宫琼作想，真帝玉为名。
<br>
<br>　　召岳驱旌节，驰雷发吏兵。云车降何处，斋室有仙卿。
<br>
<br>　　羽卫一何鲜，香云起暮烟。方朝太素帝，更向玉清天。
<br>
<br>　　凤曲凝犹吹，龙骖俨欲前。真文几时降，知在永和年。
<br>
<br>　　大道何年学，真符此日催。还持金作印，未要玉为台。
<br>
<br>　　羽节分明授，霞衣整顿裁。应缘五云使，教上列仙来。
<br>
<br>　　独自授金书，萧条咏紫虚。龙行还当马，云起自成车。
<br>
<br>　　九转风烟合，千年井灶馀。参差从太一，寿等混元初。
<br>
<br>　　道学已通神，香花会女真。霞床珠斗帐，金荐玉舆轮。
<br>
<br>　　一室心偏静，三天夜正春。灵官竟谁降，仙相有夫人。
<br>
<br>　　上界有黄房，仙家道路长。神来知位次，乐变协宫商。
<br>
<br>　　竞把琉璃碗，谁倾白玉浆。霞衣最芬馥，苏合是灵香。
<br>
<br>　　珠佩紫霞缨，夫人会八灵。太霄犹有观，绝宅岂无形。
<br>
<br>　　暮雨徘徊降，仙歌宛转听。谁逢玉妃辇，应检九真经。
<br>
<br>　　西海辞金母，东方拜木公。云行疑带雨，星步欲凌风。
<br>
<br>　　羽袖挥丹凤，霞巾曳彩虹。飘u九霄外，下视望仙宫。
<br>
<br>　　玉树杂金花，天河织女家。月邀丹凤舄，风送紫鸾车。
<br>
<br>　　雾e笼绡带，云屏列锦霞。瑶台千万里，不觉往来赊。
<br>
<br>　　舞凤凌天出，歌麟入夜听。云容衣眇眇，风韵曲泠泠。
<br>
<br>　　扣齿端金简，焚香检玉经。仙宫知不远，只近太微星。
<br>
<br>　　紫府与玄洲，谁来物外游。无烦骑白鹿，不用驾青牛。
<br>
<br>　　金化颜应驻，云飞鬓不秋。仍闻碧海上，更用玉为楼。
<br>
<br>　　辔鹤复骖鸾，全家去不难。鸡声随羽化，犬影入云看。
<br>
<br>　　酿玉当成酒，烧金且转丹。何妨五色绶，次第给仙官。
<br>
<br>　　卷29_54  「杂歌谣辞。步虚词」皎然
<br>
<br>　　予因览真诀，遂感西域君。玉笙下青冥，人间未曾闻。
<br>
<br>　　日华炼魂魄，皎皎无垢氛。谓我有仙骨，且令饵氤氲。
<br>
<br>　　俯仰愧灵颜，愿随鸾鹤群。俄然动风驭，缥眇归青云。
<br>
<br>　　卷29_55  「杂歌谣辞。步虚词」高骈
<br>
<br>　　青溪道士人不识，上天下天鹤一只。
<br>
<br>　　洞门深锁碧窗寒，滴露研朱写周易。
<br>
<br>　　卷29_56  「杂歌谣辞。步虚引」陈陶
<br>
<br>　　小隐山人十洲客，莓苔为衣双耳白。青编为我忽降书，
<br>
<br>　　暮雨虹霓一千尺。赤城门闭六丁直，晓日已烧东海色。
<br>
<br>　　朝天半夜闻玉鸡，星斗离离碍龙翼。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
