<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百七十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百七十五
<br>
<br>　　卷875_1  「唐受命谶」
<br>
<br>　　法律存，道德在，白旗天子出东海。
<br>
<br>　　桃李子，莫浪语。黄鹄绕山飞，宛转花园里。
<br>
<br>　　桃花园，宛转属旌幡。
<br>
<br>　　桃李子，鸿鹄绕阳山，宛转花林里。莫浪语，谁道许。
<br>
<br>　　桃李子，洪水绕杨山。
<br>
<br>　　江南杨柳树，江北李花荣。杨柳飞绵何处去，
<br>
<br>　　李花结果自然成。
<br>
<br>　　卷875_2  「劝进疏引谶」
<br>
<br>　　东海十八子，八井唤三军。手持双白雀，头上戴紫云。
<br>
<br>　　丁丑语甲子，深藏八堂里。何意坐堂里，中央有天子。
<br>
<br>　　西北天火照，龙山昭童子。赤光连北斗，童子木上悬白幡。
<br>
<br>　　胡兵纷纷满前后，拍手唱堂堂，驱羊向南走。
<br>
<br>　　胡兵未济汉不整，治中都护有八井。
<br>
<br>　　兴伍伍，仁义行武。得九九，得声名。童子木底百丈水，
<br>
<br>　　东家井里五色星。我语不可信，问取卫先生。
<br>
<br>　　戌亥君臣乱，子丑破城隍。寅卯如欲定，龙蛇伏四方。
<br>
<br>　　十八成男子，洪水主刀傍。市朝义归政，人宁俱不荒。
<br>
<br>　　人言有恒性，也复道非常。为君好思量，何□□禹汤。
<br>
<br>　　桃源花□□，李树起堂堂。只看寅卯岁，深水没黄杨。
<br>
<br>　　卷875_3  「符凤引谶」
<br>
<br>　　黑衣神孙披天裳。
<br>
<br>　　卷875_4  「安禄山古谶」
<br>
<br>　　两角女子绿衣裳，端坐太行邀君王，一止之月必消亡。
<br>
<br>　　卷875_5  「普满题潞州佛舍」
<br>
<br>　　此水连泾水，双珠血满川。青牛将赤虎，还号太平年。
<br>
<br>　　卷875_6  「南省北街人吟」
<br>
<br>　　放榜只应三月暮，登科又校一年迟。
<br>
<br>　　卷875_7  「卢求榜谶」
<br>
<br>　　裴头黄尾，三求六李。
<br>
<br>　　卷875_8  「清僧示赵宗儒」
<br>
<br>　　梨花发后杏花初，甸邑南来庆有馀。
<br>
<br>　　卷875_9  「又示段文昌」
<br>
<br>　　去日既逢梅蕊绽，来时应见杏花开。
<br>
<br>　　卷875_10  「洛城五凤楼中歌」
<br>
<br>　　天津桥畔火光起，魏王堤上看洪水。
<br>
<br>　　卷875_11  「延和阁诗」
<br>
<br>　　延和高阁上干云，小语犹疑太乙闻。
<br>
<br>　　烧尽降真无一事，开门迎得毕将军。
<br>
<br>　　卷875_12  「唐旧谶」
<br>
<br>　　兔子上金床。
<br>
<br>　　卷875_13  「越中狂生题旗亭」
<br>
<br>　　日日草重生，悠悠傍素城。诸侯逐兔白，夏满镜湖平。
<br>
<br>　　卷875_14  「清泰三年歌」
<br>
<br>　　丙申年，数在五楼前。但看八九月，胡虏乱中原。
<br>
<br>　　卷875_15  「蜀王氏谶文」
<br>
<br>　　李祜西王逢吉昌，上德兑兴丹莫当。
<br>
<br>　　卷875_16  「黄万祜题蜀宫壁」
<br>
<br>　　莫交牵动青猪足，动即炎炎不可扑。
<br>
<br>　　鸷兽不欲两头黄，黄即其年天下哭。
<br>
<br>　　卷875_17  「孟蜀丐者语」
<br>
<br>　　不得登，登便倒。
<br>
<br>　　卷875_18  「孟蜀桃符诗」
<br>
<br>　　新年纳馀庆，嘉节号长春。
<br>
<br>　　卷875_19  「上蓝和尚晋汉二代谶」
<br>
<br>　　石榴花发石榴开。
<br>
<br>　　卷875_20  「又遗钟传偈」
<br>
<br>　　但看来年二三月，柳条堪作打钟槌。
<br>
<br>　　卷875_21  「又报王审知十字谶」
<br>
<br>　　不怕羊入屋，只怕钱入腹。
<br>
<br>　　卷875_22  「钱处士李氏谶」
<br>
<br>　　仿佛之间一倍杨。
<br>
<br>　　卷875_23  「孙咸题庐山神庙诗」
<br>
<br>　　独入玄宫礼至真，焚香不为贱贫身。秦淮两岸沙埋骨，
<br>
<br>　　湓浦千家血染尘。庐阜烟霞谁是主，虎溪风月属何人。
<br>
<br>　　九江太守勤王室，好放天兵渡要津。
<br>
<br>　　卷875_24  「南唐江州风坠诗」
<br>
<br>　　由来秉节世无双，独守孤城死不降。
<br>
<br>　　何似知机早回首，免教流血满长江。
<br>
<br>　　卷875_25  「杭州还乡和尚唱」
<br>
<br>　　还乡寂寂杳无踪，不挂征帆水陆通。
<br>
<br>　　蹋得故乡回地稳，更无南北与西东。
<br>
<br>　　卷875_26  「福州记」
<br>
<br>　　潮水来，岩头没。潮水去，矢口出。
<br>
<br>　　卷875_27  「黄涅谶」
<br>
<br>　　先打南，后打北，留取清源作佛国。
<br>
<br>　　卷875_28  「陈智广谶」
<br>
<br>　　骑马来，骑马去。
<br>
<br>　　卷875_29  「又谶」
<br>
<br>　　功下田，力交连。井底坐，二十年。
<br>
<br>　　卷875_30  「僧缄示王处厚」
<br>
<br>　　周士同成，二王殊名。王居一焉，百日为程。
<br>
<br>　　卷875_31  「任叟书授刘生」
<br>
<br>　　承欲往梁宋，梁宋灾方重，旦夕为人讼。
<br>
<br>　　承欲访郑生，郑生将有厄。即为千里客，兼亦变衫色。
<br>
<br>　　卷875_32  「昌明里中谶」
<br>
<br>　　欲知修续者，脚下是生毛。
<br>
<br>　　卷875_33  「宋善威诗」
<br>
<br>　　月落三株树，日映九重天。良夜欢宴罢，暂别庚申年。
<br>
<br>　　卷875_34  「田承嗣诳李宝臣伪谶」
<br>
<br>　　二帝同功势万全，将田作伴入幽燕。
<br>
<br>　　卷875_35  「皮日休造黄巢谶」
<br>
<br>　　欲知圣人姓，田八二十一。欲知圣人名，果头三屈律。
<br>
<br>　　卷875_36  「附：上元初嵩山石记」
<br>
<br>　　木子当天下，止戈龙。李代代不移宗，
<br>
<br>　　中鼎显真容，基千万岁。
<br>
<br>　　卷875_37  「上阳铜器篆」
<br>
<br>　　长宜子孙。
<br>
<br>　　卷875_38  「永安渠石铭」
<br>
<br>　　百年为市后为池。
<br>
<br>　　卷875_39  「漳泉分地神篆」
<br>
<br>　　漳泉两州，分地太平。永安龙溪，山高气清。
<br>
<br>　　千年不惑，万古作程。
<br>
<br>　　卷875_40  「含元殿丹石隐语」
<br>
<br>　　天汉二年，赤光生栗。木下有子，伤心遇酷。
<br>
<br>　　卷875_41  「长安空宅铭篆」
<br>
<br>　　夏天子紫金三十斤，赐有德者。
<br>
<br>　　卷875_42  「莆田石记」
<br>
<br>　　石敢当，镇百鬼，压灾殃。官吏福，百姓康。
<br>
<br>　　风教盛，礼乐昌。
<br>
<br>　　卷875_43  「符离树穴中石篆」
<br>
<br>　　旁有水，上有道，八百年中逢栲栳。
<br>
<br>　　卷875_44  「淮西池濠石铭」
<br>
<br>　　井底一竿竹，竹色深绿绿。鸡未肥，酒未熟，
<br>
<br>　　障车儿郎且须缩。
<br>
<br>　　卷875_45  「罗池石刻」
<br>
<br>　　龙城柳，神所守。驱厉鬼，山左首。福土氓，制九丑。
<br>
<br>　　卷875_46  「道者遗记」
<br>
<br>　　武之在卯，尧王八季。我弃其寝，我去其。深深然，
<br>
<br>　　高高然。人不吾知，又不吾谓。由今之后，二百馀祀。
<br>
<br>　　焰焰其光，和和其始。东方有兔，小首元尾。经过吾道，
<br>
<br>　　来至吾里。饮吾泉以醉，登吾榻而寐。刻乎其壁，
<br>
<br>　　奥乎其义。人谁以辨，其东平子。
<br>
<br>　　卷875_47  「王[石铭」
<br>
<br>　　山有石，石有玉。玉有瑕，即休也。
<br>
<br>　　卷875_48  「玄元观栋桁记」
<br>
<br>　　山水谁无言，元年有福重修。
<br>
<br>　　卷875_49  「天台观石简记」
<br>
<br>　　海水竭，台山缺，皇家宝祚无休歇。
<br>
<br>　　卷875_50  「成都罗城北门石记」
<br>
<br>　　五五复五五，五五逾重数。浮世若浮云，金石一如故。
<br>
<br>　　与君相见时，杳杳非今土。
<br>
<br>　　卷875_51  「青羊宫砖记」
<br>
<br>　　太平平中元灾。
<br>
<br>　　卷875_52  「铜雀台玉板篆」
<br>
<br>　　上土巴灰除虚除，伊尹东北八九馀。秦赵多应分五玉，
<br>
<br>　　丝竹木子世世居。但看六六百中外，世主难留如国如。
<br>
<br>　　卷875_53  「显德道宫石记」
<br>
<br>　　瑞云灵迹镇梁东，他日多应与古同。
<br>
<br>　　岁月迁移人事改，再来闲处又兴功。
<br>
<br>　　卷875_54  「南唐升元殿基下石记（江南将亡数年前掘得此）」
<br>
<br>　　莫问江南事，江南事可凭。抱鸡升宝位，跨犬出金陵。
<br>
<br>　　子建司南位，安仁秉夜灯。东邻娇小女，骑虎渡河冰。
<br>
<br>　　卷875_55  「马殷浚城石碣篆」
<br>
<br>　　龙举头，o掉尾。羊为兄，猴作弟。羊归穴，猴离次。
<br>
<br>　　卷875_56  「王霸仙坛砖刻」
<br>
<br>　　树枯不用伐，坛坏不须结。未满一千岁，自有系孙列。
<br>
<br>　　后来是三皇，潮水荡祸殃。岩逢二乍间，未免有消亡。
<br>
<br>　　子孙依吾道，代代封闽疆。
<br>
<br>　　卷875_57  「刘石谶」
<br>
<br>　　人人有一，山山值牛。兔丝吞骨，盖海承刘。
<br>
<br>　　卷875_58  「南汉罗浮古剑篆文」
<br>
<br>　　丁与水同宫，王将耳口同。尹来居口上，山岫获重重。
<br>
<br>　　卷875_59  「司马承祯含象鉴文」
<br>
<br>　　天地含象，日月贞明。写规万物，洞鉴百灵。
<br>
<br>　　龟自卜，镜自照。吉可募，光不曜。
<br>
<br>　　青盖作镜大吉昌，巧工刊之成文章。左龙右虎辟不祥，
<br>
<br>　　朱鸟玄武顺于旁，子孙富贵居中央。
<br>
<br>　　卷875_60  「景震剑文」
<br>
<br>　　掷椎纾运玄星。摧凶恶，亨利贞。
<br>
<br>　　乾降精，坤应灵。日月象，岳渎形。
<br>
<br>　　卷875_61  「高丽镜文」
<br>
<br>　　三水中，四维下，上帝降子于辰马。先操鸡，后搏鸭。
<br>
<br>　　己年中，二龙见。一则藏身青木中，一则见形黑金东。
<br>
<br>　　卷875_62  「京西市放生池墓铭」
<br>
<br>　　龟言市，蓍言水。
<br>
<br>　　卷875_63  「古墓卜地词」
<br>
<br>　　尔后一千岁，此地化为泉。赖逢邬侍御，移我向高原。
<br>
<br>　　卷875_64  「卫先生墓铭」
<br>
<br>　　姜师度，更移向南三五步。
<br>
<br>　　卷875_65  「隐者瘗男铭」
<br>
<br>　　神真炼形年未足，化为我子功相续。
<br>
<br>　　丞相瘗之刻玄玉，仙路何长死何促。
<br>
<br>　　卷875_66  「乌氏葬碑」
<br>
<br>　　牛领冈头，红箫笼下。葬用两日，手板相亚。
<br>
<br>　　卷875_67  「岩腹棺铭」
<br>
<br>　　欲堕不堕逢王果，五百年中重收我。
<br>
<br>　　卷875_68  「古棺石铭」
<br>
<br>　　欲陷不陷被藤缚，欲落不落被沙阁，五百年后遇熊博。
<br>
<br>　　卷875_69  「涟水古冢瓶文」
<br>
<br>　　一双青乌子，飞来五两头。借问船轻重，寄信到扬州。
<br>
<br>　　卷875_70  「沈彬圹篆」
<br>
<br>　　佳城今已开，虽开不葬埋。漆灯犹未灭，留待沈彬来。
<br>
<br>　　卷875_71  「广陵古冢石刻」
<br>
<br>　　日为箭兮月为弓，四时躬人兮无穷。但得天将明月死，
<br>
<br>　　不觉人随流水空。山川秀兮碧穹窿，崇夫人墓兮直其中。
<br>
<br>　　猿啼鸟啸烟鳎千年万年松柏风。
<br>
<br>　　卷875_72  「王承检掘得墓铭」
<br>
<br>　　车道之北，山之阳。深深葬玉，郁郁埋香。刻斯贞石，
<br>
<br>　　焕乎遗芳。地变陵谷，M列城隍。乾德丙年，坏者合郎。
<br>
<br>　　卷875_73  「马希振葬地碣」
<br>
<br>　　乱石之壤，绝世之冈。谷变庚戌，马氏无王。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
