<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百六十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百六十六
<br>
<br>　　卷466_1  「享太庙乐章」牛僧孺
<br>
<br>　　颀颀，融昭德辉。不纽不舒，贯成九围。
<br>
<br>　　武烈文经，敷施当宜。纂尧付启，亿万熙熙。
<br>
<br>　　卷466_2  「乐天梦得有岁夜诗聊以奉和」牛僧孺
<br>
<br>　　惜岁岁今尽，少年应不知。凄凉数流辈，欢喜见孙儿。
<br>
<br>　　暗减一身力，潜添满鬓丝。莫愁花笑老，花自几多时。
<br>
<br>　　卷466_3  「李苏州遗太湖石奇状绝伦因题二十韵奉呈梦得、乐天」牛僧孺
<br>
<br>　　胚浑何时结，嵌空此日成。掀蹲龙虎斗，挟怪鬼神惊。
<br>
<br>　　带雨新水静，轻敲碎玉鸣。搀叉锋刃簇，缕络钓丝萦。
<br>
<br>　　近水摇奇冷，依松助澹清。通身鳞甲隐，透穴洞天明。
<br>
<br>　　丑凸隆胡准，深凹刻兕觥。雷风疑欲变，阴黑讶将行。
<br>
<br>　　噤z9微寒早，轮锸片横。地o愁垫压，鳌足困支撑。
<br>
<br>　　珍重姑苏守，相怜懒慢情。为探湖里物，不怕浪中鲸。
<br>
<br>　　利涉馀千里，山河仅百程。池塘初展见，金玉自凡轻。
<br>
<br>　　侧眩魂犹悚，周观意渐平。似逢三益友，如对十年兄。
<br>
<br>　　旺兴添魔力，消烦破宿酲。媲人当绮皓，视秩即公卿。
<br>
<br>　　念此园林宝，还须别识精。诗仙有刘白，为汝数逢迎。
<br>
<br>　　卷466_3  「席上赠刘梦得」牛僧孺
<br>
<br>　　粉署为郎四十春，今来名辈更无人。休论世上升沉事，
<br>
<br>　　且斗樽前见在身。珠玉会应成咳唾，山川犹觉露精神。
<br>
<br>　　莫嫌恃酒轻言语，曾把文章谒后尘。
<br>
<br>　　卷466_4  「句」牛僧孺
<br>
<br>　　但愁封寄去，魔物或惊禅。（《赠白乐天筝》）
<br>
<br>　　惟羡东都白居士，年年香积问禅师。（《赠白》，下同）
<br>
<br>　　不是道公狂不得，恨公逢我不教狂。
<br>
<br>　　地瘦草丛短。
<br>
<br>　　求人气色沮，凭酒意乃伸。
<br>
<br>　　卷466_5  「赋得月照冰池」叶季良
<br>
<br>　　霁夕云初敛，栖娥月未亏。圆光生碧海，素色满瑶池。
<br>
<br>　　天迥轮空见，波凝影讵窥。浮霜玉比彩，照像镜同规。
<br>
<br>　　皎洁寒偏净，裴回夜转宜。谁怜幽境在，长与赏心随。
<br>
<br>　　卷466_6  「赋得琢玉成器」叶季良
<br>
<br>　　片玉寄幽石，纷纶当代名。荆人献始遇，良匠琢初成。
<br>
<br>　　冰映寒光动，虹开晚色明。雅容看更澈，馀响扣弥清。
<br>
<br>　　自与琼瑶比，方随掌握荣。因知君有用，高价伫连城。
<br>
<br>　　卷466_7  「省试吴宫教美人战」叶季良
<br>
<br>　　强吴矜霸略，讲武在深宫。尽出娇娥妓，先观上将风。
<br>
<br>　　挥戈罗袖卷，擐甲汗妆红。掩笑分旗下，含羞入队中。
<br>
<br>　　鼓停行未正，刑举令才崇。自可威邻国，何劳逞战功。
<br>
<br>　　卷466_8  「题历山司徒右长史祖宅」湛贲
<br>
<br>　　隳官长史籍，高步历山椒。丽句传黄绢，香名播宋朝。
<br>
<br>　　分能知止足，迹贵出尘嚣。松竹心长固，池台兴自饶。
<br>
<br>　　龙宫欣访旧，莺谷忝迁乔。从事叨承乏，铜章愧在腰。
<br>
<br>　　卷466_9  「伏览吕侍郎丘员外旧题十三代祖历山草堂诗因书记事」湛贲
<br>
<br>　　名遂贵知己，道胜方晦迹。高居葺莲宫，遗文焕石壁。
<br>
<br>　　桑田代已变，池草春犹碧。识曲遇周郎，知音荷宗伯。
<br>
<br>　　调逸南平兆，风清建安迹。祖德今发扬，还同书史册。
<br>
<br>　　卷466_10  「别慧山书堂」湛贲
<br>
<br>　　卷帘晓望云平槛，下榻宵吟月半窗。
<br>
<br>　　病守未能依结社，更施何术去为邦。
<br>
<br>　　卷466_11  「暮春自南台丞再除给事中（仍是本厅几榻杖履宛然如旧）」薛存诚
<br>
<br>　　再入青锁闱，忝官诚自非。拂尘惊物在，开户似僧归。
<br>
<br>　　积草渐无径，残花犹洒衣。禁垣偏日近，行坐是恩辉。
<br>
<br>　　卷466_12  「御制段太尉碑（一作薛有诚诗）」薛存诚
<br>
<br>　　葬仪从俭礼，刊石荷尧君。露迹垂繁字，天哀洒丽文。
<br>
<br>　　诏深荣嗣子，海变记孤坟。宝思皆涵象，皇心永念勋。
<br>
<br>　　雅词黄绢妙，渥泽紫泥分。青史应同久，芳名万古闻。
<br>
<br>　　卷466_13  「御题国子监门」薛存诚
<br>
<br>　　宸翰符玄造，荣题国子门。笔锋回日月，字势动乾坤。
<br>
<br>　　檐下云光绝，梁间鹊影翻。张英圣莫拟，索靖妙难言。
<br>
<br>　　为著盘龙迹，能彰舞凤蹲。更随垂露像，常以沐皇恩。
<br>
<br>　　卷466_14  「御箭连中双兔」薛存诚
<br>
<br>　　宸游经上苑，羽猎向闲田。狡兔初迷窟，纤骊讵著鞭。
<br>
<br>　　三驱仍百步，一发遂双连。影射含霜草，魂消向月弦。
<br>
<br>　　O声动寒木，喜气满晴天。那似陈王意，空随乐府篇。
<br>
<br>　　卷466_15  「太学创置石经」薛存诚
<br>
<br>　　圣唐复古制，德义功无替。奥旨悦诗书，遗文分篆隶。
<br>
<br>　　银钩互交映，石壁靡尘翳。永与乾坤期，不逐日月逝。
<br>
<br>　　儒林道益广，学者心弥锐。从此理化成，恩光遍遐裔。
<br>
<br>　　卷466_16  「观南郊回仗」薛存诚
<br>
<br>　　传警千门寂，南郊彩仗回。但惊龙再见，谁识日双开。
<br>
<br>　　德泽施云雨，恩光变烬灰。阅兵貔武振，听乐凤凰来。
<br>
<br>　　候刻移宸辇，遵时集观台。多惭远臣贱，不得礼容陪。
<br>
<br>　　卷466_17  「闻击壤」薛存诚
<br>
<br>　　尧年听野老，击壤复何云。自谓欢由己，宁知德在君。
<br>
<br>　　气平闲易畅，声贺作难分。耕凿方随日，恩威比望云。
<br>
<br>　　篑桴均下调，和木等南薰。无落于吾事，谁将帝已闻。
<br>
<br>　　卷466_18  「膏泽多丰年」薛存诚
<br>
<br>　　帝德方多泽，莓莓井径同。八方甘雨布，四远报年丰。
<br>
<br>　　廒庾千厢在，幽流万壑通。候时勤稼穑，击壤乐农功。
<br>
<br>　　畎亩人无惰，田庐岁不空。何须忧伏腊，千载贺尧风。
<br>
<br>　　卷466_19  「东都父老望幸」薛存诚
<br>
<br>　　銮舆秦地久，羽卫洛阳空。彼土虽凭固，兹川乃得中。
<br>
<br>　　龙颜觐白日，鹤发仰清风。望幸诚逾邈，怀来意不穷。
<br>
<br>　　昔因封泰岳，今伫蹑维嵩。天地心无异，神o理亦同。
<br>
<br>　　翠华翔渭北，玉检候关东。众愿其难阻，明君早勒功。
<br>
<br>　　卷466_20  「嵩山望幸」薛存诚
<br>
<br>　　峻极位何崇，方知造化功。降灵逢圣主，望幸表维嵩。
<br>
<br>　　隐映连青壁，嵯峨向碧空。象车因叶瑞，龙驾愿升中。
<br>
<br>　　万岁声长在，千岩气转雄。东都歌盛事，西笑伫皇风。
<br>
<br>　　卷466_21  「华清宫望幸」薛存诚
<br>
<br>　　骊岫接新丰，i驾碧空。凿山开秘殿，隐雾蔽仙宫。
<br>
<br>　　绛阙犹栖凤，雕梁尚带虹。温泉曾浴日，华馆旧迎风。
<br>
<br>　　肃穆瞻云辇，深沉闭绮栊。东郊望幸处，瑞气霭鳌
<br>
<br>　　卷466_22  「谒见日将至双阙」薛存诚
<br>
<br>　　晓色临双阙，微臣礼位陪。远惊龙凤睹，谁识冕旒开。
<br>
<br>　　蔼蔼千年盛，JJ万国来。天文标日月，时令布云雷。
<br>
<br>　　迥出黄金殿，全分白玉台。雕虫竟何取，瞻恋不知回。
<br>
<br>　　卷466_23  「南至日隔仗望含元殿炉香」裴次元
<br>
<br>　　冕旒初负，卉服尽朝天。D谷初移日，金炉渐起烟。
<br>
<br>　　芬馨流远近，散漫入貂蝉。霜仗凝逾白，朱栏映转鲜。
<br>
<br>　　始看浮阙在，稍见逐风迁。为沐皇家庆，来瞻羽卫前。
<br>
<br>　　卷466_24  「律中应钟（一作裴元诗）」裴次元
<br>
<br>　　律穷方数寸，室暗在三重。伶管灰先动，秦正节已逢。
<br>
<br>　　商声辞玉笛，羽调入金钟。密叶翻霜彩，轻冰敛水容。
<br>
<br>　　望鸿南去绝，迎气北来浓。愿托无凋性，寒林自比松。
<br>
<br>　　卷466_25  「赋得亚父碎玉斗」裴次元
<br>
<br>　　雄谋竟不决，宝玉将何爱。倏尔霜刃挥，飒然春冰碎。
<br>
<br>　　飞光动旗帜，散响惊环。霜浓绣帐前，星流锦筵内。
<br>
<br>　　图王业已失，为虏言空悔。独有青史中，英风冠千载。
<br>
<br>　　卷466_26  「句」裴次元
<br>
<br>　　积高依郡城，迥拔凌霄汉。（题望京山，见《闽志》）
<br>
<br>　　卷466_27  「并州路（一作杨达诗，题云塞下作）」李宣远
<br>
<br>　　秋日并州路，黄榆落故关。孤城吹角罢，数骑射雕还。
<br>
<br>　　帐幕遥临水，牛羊自下山。征人正垂泪，烽火起云间。
<br>
<br>　　卷466_28  「近无西耗（一作李敬方诗）」李宣远
<br>
<br>　　远戎兵压境，迁客泪横襟。烽堠惊秦塞，囚居困越吟。
<br>
<br>　　自怜牛马走，未识犬羊心。一月无消息，西看日又沉。
<br>
<br>　　卷466_29  「曲江亭望慈恩寺杏园花发」李君何
<br>
<br>　　春晴凭水轩，仙杏发南园。开蕊风初晓，浮香景欲暄。
<br>
<br>　　光华临御陌，色相对空门。野雪遥添净，山烟近借繁。
<br>
<br>　　地闲分鹿苑，景胜类桃源。况值新晴日，芳枝度彩鸳。
<br>
<br>　　卷466_30  「除夜书情」周弘亮
<br>
<br>　　何处风尘岁，云阳古驿前。三冬不再稔，晓日又明年。
<br>
<br>　　春入江南柳，寒归塞北天。还伤知候客，花景对韦编。
<br>
<br>　　卷466_31  「曲江亭望慈恩寺杏园花发」周弘亮
<br>
<br>　　江亭闲望处，远近见秦源。古寺迟春景，新花发杏园。
<br>
<br>　　萼中轻蕊密，枝上素姿繁。拂雨云初起，含风雪欲翻。
<br>
<br>　　容辉明十地，香气遍千门。愿莫随桃李，芳菲不为言。
<br>
<br>　　卷466_32  「故乡除夜」周弘亮
<br>
<br>　　三百六十日云终，故乡还与异乡同。非唯律变情堪恨，
<br>
<br>　　抑亦才疏命未通。何处夜歌销腊酒，谁家高烛候春风。
<br>
<br>　　诗成始欲吟将看，早是去年牵课中。
<br>
<br>　　卷466_33  「曲江亭望慈恩寺杏园花发」陈翥
<br>
<br>　　曲江晴望好，近接梵王家。十亩开金地，千林发杏花。
<br>
<br>　　映雪犹误雪，煦日欲成霞。紫陌传香远，红泉落影斜。
<br>
<br>　　园中春尚早，亭上路非赊。芳景堪游处，其如惜物华。
<br>
<br>　　卷466_34  「曲江亭望慈恩寺杏园花发」曹著
<br>
<br>　　渚亭临净域，凭望一开轩。晚日分初地，东风发杏园。
<br>
<br>　　异香飘九陌，丽色映千门。照灼瑶华散，葳蕤玉露繁。
<br>
<br>　　未教游妓折，乍听早莺喧。谁复争桃李，含芳自不言。
<br>
<br>　　卷466_35  「鱼上冰」王公亮
<br>
<br>　　春生寒气减，稍动久潜鱼。乍喜东风至，来看曲岸初。
<br>
<br>　　出冰朱鬣见，望日锦鳞舒。渐觉流澌近，还欣掉尾馀。
<br>
<br>　　{喁情自乐，沿溯意宁疏。倘得随鲲化，终能上太虚。
<br>
<br>　　卷466_36  「赋得竹箭有筠」张仲方
<br>
<br>　　东南生绿竹，独美有筠箭。枝叶讵曾凋，风霜孰云变。
<br>
<br>　　偏宜林表秀，多向岁寒见。碧色乍葱茏，清光常`练。
<br>
<br>　　皮开凤彩出，节劲龙文现。爱此守坚贞，含歌属时彦。
<br>
<br>　　卷466_37  「赠毛仙翁」张仲方
<br>
<br>　　毛仙翁，毛仙翁，容貌常如二八童。几岁头梳云鬓绿，
<br>
<br>　　无时面带桃花红。眼前人世阅沧海，肘后药成辞月宫。
<br>
<br>　　方口秀眉编贝齿，了然炅炅双瞳子。芝椿禀气本坚强，
<br>
<br>　　龟鹤计年应不死。四海五山长独游，矜贫傲富欺王侯。
<br>
<br>　　灵通指下砖甓化，瑞气炉中金玉流。定是烟霞列仙侣，
<br>
<br>　　暂来尘俗救危苦。紫霞妖女琼华飞，秘法虔心传付与。
<br>
<br>　　阴功足，阴功成，羽驾何年归上清。待我休官了婚嫁，
<br>
<br>　　桃源洞里觅仙兄。
<br>
<br>　　卷466_38  「句」张仲方
<br>
<br>　　入门池色静，登阁雨声来。（见《三山志》）
<br>
<br>　　卷466_39  「和白乐天（时以太子宾客分司东都）」崔玄亮
<br>
<br>　　病馀归到洛阳头，拭目开眉见白侯。凤诏恐君今岁去，
<br>
<br>　　龙门欠我旧时游。几人樽下同歌咏，数盏灯前共献酬。
<br>
<br>　　相对忆刘刘在远，寒宵耿耿梦长洲。
<br>
<br>　　卷466_40  「临终诗」崔玄亮
<br>
<br>　　暂荣暂悴石敲火，即空即色眼生花。
<br>
<br>　　许时为客今归去，大历元年是我家。
<br>
<br>　　卷466_41  「句」崔玄亮
<br>
<br>　　共相呼唤醉归来。
<br>
<br>　　卷466_42  「省试临渊羡鱼」徐牧
<br>
<br>　　清濯缨处，今来喜一临。惭无下钓处，空有羡鱼心。
<br>
<br>　　退省时频改，谋身岁屡沉。鬣成川上媚，网就水宁深。
<br>
<br>　　W尾临波里，朱须破浪浔。此时倘不漏，江上免行吟。
<br>
<br>　　卷466_43  「淮南游故居感旧，酬西川李尚书德裕」王播
<br>
<br>　　昔年献赋去江湄，今日行春到却悲。三径仅存新竹树，
<br>
<br>　　四邻惟见旧孙儿。壁间潜认偷光处，川上宁忘结网时。
<br>
<br>　　更见桥边记名姓，始知题柱免人嗤。
<br>
<br>　　卷466_44  「题木兰院二首」王播
<br>
<br>　　三十年前此院游，木兰花发院新修。
<br>
<br>　　如今再到经行处，树老无花僧白头。
<br>
<br>　　上堂已了各西东，惭愧A黎饭后钟。
<br>
<br>　　三十年来尘扑面，如今始得碧纱笼。
<br>
<br>　　卷466_45  「上巳接清明游宴」独孤良弼
<br>
<br>　　上巳欢初罢，清明赏又追。闰年侵旧历，令节并芳时。
<br>
<br>　　细雨莺飞重，春风酒酝迟。寻花迷白雪，看柳拆青丝。
<br>
<br>　　淑气如相待，天和意为谁。吁嗟名未立，空咏宴游诗。
<br>
<br>　　卷466_46  「次潭州，酬唐侍御、姚员外游道林岳麓寺题示」沈传师
<br>
<br>　　承明年老辄自论，乞得湘守东南奔。为闻楚国富山水，
<br>
<br>　　青嶂逦迤僧家园。含香珥笔皆眷旧，谦抑自忘台省尊。
<br>
<br>　　不令执简候亭馆，直许携手游山樊。忽惊列岫晓来逼，
<br>
<br>　　朔雪洗尽烟岚昏。碧波回屿三山转，丹槛缭郭千艘屯。
<br>
<br>　　华镳躞蹀绚砂步，大旆彩错辉松门。椭竞骛龙蛇势，
<br>
<br>　　折干不灭风霆痕。相重古殿倚岩腹，别引新径萦云根。
<br>
<br>　　目伤平楚虞帝魂，情多思远聊开樽。危弦细管逐歌飘，
<br>
<br>　　画鼓绣靴随节翻。锵金七言凌老杜，入木八法蟠高轩。
<br>
<br>　　嗟余潦倒久不利，忍复感激论元元。
<br>
<br>　　卷466_47  「和李德裕观玉蕊花见怀之作」沈传师
<br>
<br>　　曾对金銮直，同依玉树阴。雪英飞舞近，烟叶动摇深。
<br>
<br>　　素萼年年密，衰容日日侵。劳君想华发，近欲不胜簪。
<br>
<br>　　卷466_48  「赠毛仙翁」沈传师
<br>
<br>　　安期何事出云烟，为把仙方与世传。只向人间称百岁，
<br>
<br>　　谁知洞里过千年。青牛到日迎方朔，丹灶开时共稚川。
<br>
<br>　　更说桃源更深处，异花长占四时天。
<br>
<br>　　卷466_49  「寄大府兄侍史（见《云烟过眼录》）」沈传师
<br>
<br>　　积雪山阴马过难，残更深夜铁衣寒。
<br>
<br>　　将军破了单于阵，更把兵书仔细看。
<br>
<br>　　卷466_50  「蒙泉（见《方舆胜览》》）」沈传师
<br>
<br>　　京路马，尘劳日向深。蒙泉聊息驾，可以洗君心。
<br>
<br>　　卷466_51  「春从何处来」白行简
<br>
<br>　　欲识春生处，先从木德来。入门潜报柳，度岭暗惊梅。
<br>
<br>　　透雪寒光散，消冰水镜开。晓迎郊骑发，夜逐斗杓回。
<br>
<br>　　淑气空中变，新声雨后催。偏宜资律吕，应是候阳台。
<br>
<br>　　卷466_52  「贡院楼北新栽小松」白行简
<br>
<br>　　华省春霜曙，楼阴植小松。移根依厚地，委质别危峰。
<br>
<br>　　北户知犹远，东堂幸见容。心坚终待鹤，枝嫩未成龙。
<br>
<br>　　夜影看仍薄，朝岚色渐浓。山苗不可荫，孤直俟秦封。
<br>
<br>　　卷466_53  「金在熔」白行简
<br>
<br>　　巨橐方熔物，洪炉欲范金。紫光看渐发，赤气望逾深。
<br>
<br>　　焰热晴云变，烟浮昼景阴。坚刚由我性，鼓铸任君心。
<br>
<br>　　踊跃徒标异，沈潜自可钦。何当得成器，待叩向知音。
<br>
<br>　　卷466_54  「归马华山」白行简
<br>
<br>　　牧野功成后，周王战马闲。驱驰休伏皂，饮任依山。
<br>
<br>　　逐日朝仍去，随风暮自还。冰生疑陇坂，叶落似榆关。
<br>
<br>　　躞蹀仙峰下，腾骧渭水湾。幸逢时偃武，不复鼓鼙间。
<br>
<br>　　卷466_55  「夫子鼓琴得其人」白行简
<br>
<br>　　宣父穷玄奥，师襄授素琴。稍殊流水引，全辨圣人心。
<br>
<br>　　慕德声逾感，怀人意自深。泠泠传妙手，赫窨樟帧
<br>
<br>　　促调清风至，操弦白日沈。曲终情不尽，千古仰知音。
<br>
<br>　　卷466_56  「李都尉重阳日得苏属国书」白行简
<br>
<br>　　降虏意何如，穷荒九月初。三秋异乡节，一纸故人书。
<br>
<br>　　对酒情无极，开缄思有馀。感时空寂寞，怀旧几踌躇。
<br>
<br>　　雁尽平沙迥，烟销大漠虚。登台南望处，掩泪对双鱼。
<br>
<br>　　卷466_57  「在巴南望郡南山呈乐天（时从乐天忠州）」白行简
<br>
<br>　　临江一嶂白云间，红绿层层锦绣班。
<br>
<br>　　不作巴南天外意，何殊昭应望骊山。
<br>
<br>　　卷466_58  「春云」裴澄
<br>
<br>　　漠漠复溶溶，乘春任所从。映林初展叶，触石未成峰。
<br>
<br>　　旭日消寒翠，晴烟点净容。霏微将似灭，深浅又如重。
<br>
<br>　　薄彩临溪散，轻阴带雨浓。空馀负樵者，岭上自相逢。
<br>
<br>　　卷466_59  「赋得沽美玉」罗立言
<br>
<br>　　谁怜被褐士，怀玉正求沽。成器终期达，逢时岂见诬。
<br>
<br>　　宝同珠照乘，价重剑论都。浮彩朝虹满，悬光夜月孤。
<br>
<br>　　几年沦瓦砾，今日出泥涂。采斫资良匠，无令瑕掩瑜。
<br>
<br>　　卷466_60  「寒食遣怀」张灿
<br>
<br>　　繁华泣清露，悄悄落衣巾。明日逢寒食，春风见故人。
<br>
<br>　　病来羞滞楚，西去欲迷秦。憔悴此时久，青山归四邻。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
