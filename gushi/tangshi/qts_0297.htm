<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百九十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百九十七
<br>
<br>　　卷297_1  「送人」王建
<br>
<br>　　白日向西没，黄河复东流。人生足著地，宁免四方游。
<br>
<br>　　我行无返顾，祝子勿回头。当须向前去，何用起离忧。
<br>
<br>　　但恐无广路，平地作山丘。令我车与马，欲疾反停留。
<br>
<br>　　蜀客多积货，边人易封侯。男儿恋家乡，欢乐为仇雠。
<br>
<br>　　丁宁相劝勉，苦口幸无尤。对面无相成，不如豺虎俦。
<br>
<br>　　彼远不寄书，此寒莫寄裘。与君俱绝迹，两念无因由。
<br>
<br>　　卷297_2  「主人故亭」王建
<br>
<br>　　主人昔专城，城南起高亭。贵与宾客游，工者夜不宁。
<br>
<br>　　酒食宴圃人，栽接望早成。经年使家僮，远道求异英。
<br>
<br>　　郡中暂闲暇，绕树引诸生。开泉浴山禽，为爱山中声。
<br>
<br>　　世间事难保，一日各徂征。死生不相及，花落实方荣。
<br>
<br>　　我来至此中，守吏非本名。重君昔为主，相与下马行。
<br>
<br>　　旧岛日日摧，池水不复清。岂无后人赏，所贵手自营。
<br>
<br>　　浇酒向所思，风起如有灵。此去不重来，重来伤我形。
<br>
<br>　　卷297_3  「古从军」王建
<br>
<br>　　汉家逐单于，日没处河曲。浮云道旁起，行子车下宿。
<br>
<br>　　枪城围鼓角，毡帐依山谷。马上悬壶浆，刀头分颊肉。
<br>
<br>　　来时高堂上，父母亲结束。回面不见家，风吹破衣服。
<br>
<br>　　金疮在肢节，相与拔箭镞。闻道西凉州，家家妇女哭。
<br>
<br>　　卷297_4  「邯郸主人」王建
<br>
<br>　　远客无主人，夜投邯郸市。飞蛾绕残烛，半夜人醉起。
<br>
<br>　　垆边酒家女，遗我缃绮被。合成双凤花，宛转不相离。
<br>
<br>　　纵令颜色改，勿遣合欢异。一念始为难，万金谁足贵。
<br>
<br>　　门前长安道，去者如流水。晨风群鸟翔，裴回别离此。
<br>
<br>　　卷297_5  「泛水曲」王建
<br>
<br>　　载酒入烟浦，方舟泛绿波。子酌我复饮，子饮我还歌。
<br>
<br>　　莲深微路通，峰曲幽气多。阅芳无留瞬，弄桂不停柯。
<br>
<br>　　水上秋日鲜，西山碧峨峨。兹欢良可贵，谁复更来过。
<br>
<br>　　卷297_6  「江南杂体二首」王建
<br>
<br>　　江上风，竹间湘水流。日夜桂花落，行人去悠悠。
<br>
<br>　　复见离别处，虫声阴雨秋。
<br>
<br>　　处处江草绿，行人发潇湘。潇湘回雁多，日夜思故乡。
<br>
<br>　　春梦不知数，空山兰蕙芳。
<br>
<br>　　卷297_7  「远征归」王建
<br>
<br>　　万里发辽阳，处处问家乡。回车不淹辙，雨雪满衣裳。
<br>
<br>　　行见日月疾，坐思道路长。但令不征戍，暗镜生重光。
<br>
<br>　　卷297_8  「思远人」王建
<br>
<br>　　妾思常悬悬，君行复绵绵。征途向何处，碧海与青天。
<br>
<br>　　岁久自有念，谁令长在边。少年若不归，兰室如黄泉。
<br>
<br>　　卷297_9  「伤近者不见」王建
<br>
<br>　　离人隔中庭，幸不为远征。雕梁下有壁，闻语亦闻行。
<br>
<br>　　天涯尚寄信，此处不传情。君能并照水，形影自分明。
<br>
<br>　　卷297_10  「元日早朝」王建
<br>
<br>　　大国礼乐备，万邦朝元正。东方色未动，冠剑门已盈。
<br>
<br>　　帝居在蓬莱，肃肃钟漏清。将军领羽林，持戟巡宫城。
<br>
<br>　　翠华皆宿陈，雪仗罗天兵。庭燎远煌煌，旗上日月明。
<br>
<br>　　圣人龙火衣，寝殿开璇扃。龙楼横紫烟，宫女天中行。
<br>
<br>　　六蕃倍位次，衣服各异形。举头看玉牌，不识宫殿名。
<br>
<br>　　左右雉扇开，蹈舞分满庭。朝服带金玉，珊珊相触声。
<br>
<br>　　泰阶备雅乐，九奏鸾凤鸣。裴回庆云中，竽磬寒铮铮。
<br>
<br>　　三公再献寿，上帝锡永贞。天明告四方，群后保太平。
<br>
<br>　　卷297_11  「闻故人自征戍回」王建
<br>
<br>　　昔闻著征戍，三年一还乡。今来不换兵，须死在战场。
<br>
<br>　　念子无气力，徒学事戎行。少年得生还，有同堕穹苍。
<br>
<br>　　自去报尔家，再行上高堂。尔弟修废枥，尔母缝新裳。
<br>
<br>　　恍恍恐不真，犹未苦承望。每日空出城，畏渴携壶浆。
<br>
<br>　　安得缩地经，忽使在我傍。亦知远行劳，人悴马玄黄。
<br>
<br>　　慎莫多停留，苦我居者肠。
<br>
<br>　　卷297_12  「七泉寺上方」王建
<br>
<br>　　长年好名山，本性今得从。回看尘迹遥，稍见麋鹿踪。
<br>
<br>　　老僧云中居，石门青重重。阴泉养成龟，古壁飞却龙。
<br>
<br>　　扫石礼新经，悬幡上高峰。日夕猿鸟合，觅食听山钟。
<br>
<br>　　将火寻远泉，煮茶傍寒松。晚随收药人，便宿南涧中。
<br>
<br>　　晨起冲露行，湿花枝茸茸。归依向禅师，愿作香火翁。
<br>
<br>　　卷297_13  「从元太守夏宴西楼」王建
<br>
<br>　　六月晨亦热，卑居多烦昏。五马游西城，几杖随朱轮。
<br>
<br>　　西楼临方塘，嘉木当华轩。凫p满中流，有酒复盈尊。
<br>
<br>　　山东地无山，平视大海垠。高风凉气来，灏景沈清源。
<br>
<br>　　青衿俨坐傍，礼容益敦敦。愿为颜氏徒，歌咏夫子门。
<br>
<br>　　卷297_14  「酬柏侍御闻与韦处士同游灵台寺见寄」王建
<br>
<br>　　西域传中说，灵台属雍州。有泉皆圣迹，有石皆佛头。
<br>
<br>　　所出U卜香，外国俗来求。毒蛇护其下，樵者不可偷。
<br>
<br>　　古碑在云巅，备载置寺由。魏家移下来，后人始增修。
<br>
<br>　　近与韦处士，爱此山之幽。各自具所须，竹笼盛茶瓯。
<br>
<br>　　牵马过危栈，襞衣涉奔流。草开平路尽，林下大石稠。
<br>
<br>　　过郭转经峰，忽见东西楼。瀑布当寺门，迸落衣裳秋。
<br>
<br>　　石苔铺紫花，溪叶裁碧油。松根载殿高，飘u仙山浮。
<br>
<br>　　县中贤大夫，一月前此游。赛神贺得雨，岂暇多停留。
<br>
<br>　　二十韵新诗，远寄寻山俦。清泠玉涧泣，冷切石磬愁。
<br>
<br>　　君名高难闲，余身愚终休。相将长无因，从今生离忧。
<br>
<br>　　卷297_15  「荆南赠别李肇著作转韵诗」王建
<br>
<br>　　辉天复耀地，再为歌咏始。素传学道徒，清门有君子。
<br>
<br>　　文涧泻潺潺，德峰来垒垒。两京二十年，投食公卿间。
<br>
<br>　　封章既不下，故旧多惭颜。卖马市耕牛，却归湘浦山。
<br>
<br>　　麦收蚕上簇，衣食应丰足。碧涧伴僧禅，秋山对雨宿。
<br>
<br>　　且欢身体适，幸免缨组束。上宰镇荆州，敬重同岁游。
<br>
<br>　　欢逢通世友，简授画戎筹。迟迟就公食，怆怆别野裘。
<br>
<br>　　主人开宴席，礼数无形迹。醉笑或颠吟，发谈皆损益。
<br>
<br>　　临L理芳鲜，升堂引宾客。早岁慕嘉名，远思今始平。
<br>
<br>　　孔门忝同辙，潘馆幸诸甥。自知再婚娶，岂望为亲情。
<br>
<br>　　欣欣还切切，又二千里别。楚笔防寄书，蜀茶忧远热。
<br>
<br>　　关山足重叠，会合何时节。莫叹各从军，且愁岐路分。
<br>
<br>　　美人停玉指，离瑟不中闻。争向巴山夜，猿声满碧云。
<br>
<br>　　卷297_16  「早发金堤驿」王建
<br>
<br>　　虫声四野合，月色满城白。家家闭户眠，行人发孤驿。
<br>
<br>　　离家尚苦热，衣服唯轻。时节忽复迁，秋风彻经脉。
<br>
<br>　　人睡落堑辙，马惊入芦荻。慰远时问程，惊昏忽摇策。
<br>
<br>　　从军岂云乐，忧患常萦积。唯愿在贫家，团圆过朝夕。
<br>
<br>　　卷297_17  「和裴相公道中赠别张相公」王建
<br>
<br>　　云间双凤鸣，一去一归城。鞍马朝天色，封章恋阙情。
<br>
<br>　　日临宫树高，烟盖沙草平。会当戎事息，联影绕池行。
<br>
<br>　　卷297_18  「和钱舍人水植诗」王建
<br>
<br>　　盆里盛野泉，晚鲜幽更好。初活草根浮，重生荷叶小。
<br>
<br>　　多时水马出，尽日蜻蜓绕。朝早独来看，冷星沈碧晓。
<br>
<br>　　卷297_19  「题寿安南馆」王建
<br>
<br>　　明蒙竹间亭，天暖幽桂碧。云生四面山，水接当阶石。
<br>
<br>　　湿树浴鸟痕，破苔卧鹿迹。不缘尘驾触，堪作商皓宅。
<br>
<br>　　卷297_20  「送张籍归江东」王建
<br>
<br>　　清泉浣尘缁，灵药释昏狂。君诗发大雅，正气回我肠。
<br>
<br>　　复令五彩姿，洁白归天常。昔岁同讲道，青襟在师傍。
<br>
<br>　　出处两相因，如彼衣与裳。行行成此归，离我适咸阳。
<br>
<br>　　失意未还家，马蹄尽四方。访余咏新文，不倦道路长。
<br>
<br>　　僮仆怀昔念，亦如还故乡。相亲惜昼夜，寝息不异床。
<br>
<br>　　犹将在远道，忽忽起思量。黄金未为，无以挹酒浆。
<br>
<br>　　所念俱贫贱，安得相发扬。回车远归省，旧宅江南厢。
<br>
<br>　　归乡非得意，但贵情义彰。五月天气热，波涛毒于汤。
<br>
<br>　　慎勿多饮酒，药膳愿自强。
<br>
<br>　　卷297_21  「励学」王建
<br>
<br>　　买地不肥实，其繁系耕凿。良田少锄理，兰焦香亦薄。
<br>
<br>　　勿以听者迷，故使宫徵错。谁言三岁童，还能分善恶。
<br>
<br>　　孜孜日求益，犹恐业未博。况我性顽蒙，复不勤修学。
<br>
<br>　　有如朝暮食，暂亏忧陨获。若使无六经，贤愚何所托。
<br>
<br>　　卷297_22  「山中寄及第故人」王建
<br>
<br>　　长长南山松，短短北涧杨。俱承日月照，幸免斤斧伤。
<br>
<br>　　去年与子别，诚言暂还乡。如何弃我去，天路忽腾骧。
<br>
<br>　　谁谓有双目，识貌不识肠。岂知心内乖，著我薜萝裳。
<br>
<br>　　寻君向前事，不叹今异翔。往往空室中，寤寐说璋。
<br>
<br>　　十年居此溪，松桂日苍苍。自从无佳人，山中不辉光。
<br>
<br>　　尽弃所留药，亦焚旧草堂。还君誓已书，归我学仙方。
<br>
<br>　　既为参与辰，各愿不相望。始终名利途，慎勿罹咎殃。
<br>
<br>　　卷297_23  「求友」王建
<br>
<br>　　鉴形须明镜，疗疾须良医。若无傍人见，形疾安自知。
<br>
<br>　　世路薄言行，学成弃其师。每怀一饭恩，不重劝勉词。
<br>
<br>　　卵Ъ炔怀希朋友道日亏。遂作名利交，四海争奔驰。
<br>
<br>　　常慕正直人，生死不相离。苟能成我身，甘与僮仆随。
<br>
<br>　　我言彼当信，彼道我无疑。针药及病源，以石投深池。
<br>
<br>　　终朝举善道，敬爱当行之。纵令误所见，亦贵本相规。
<br>
<br>　　不求立名声，所贵去瑕u.各愿贻子孙，永为后世资。
<br>
<br>　　卷297_24  「寄李益少监兼送张实游幽州」王建
<br>
<br>　　大雅废已久，人伦失其常。天若不生君，谁复为文纲。
<br>
<br>　　迷者得道路，溺者遇舟航。国风人已变，山泽增辉光。
<br>
<br>　　星辰有其位，岂合离帝傍。贤人既遐征，凤鸟安来翔。
<br>
<br>　　少小慕高名，所念隔山冈。集卷新纸封，每读常焚香。
<br>
<br>　　古来难自达，取鉴在贤良。未为知音故，徒恨名不彰。
<br>
<br>　　谅无金石坚，性命岂能长。常恐一世中，不上君子堂。
<br>
<br>　　伟哉清河子，少年志坚强。箧中有素文，千里求发扬。
<br>
<br>　　自顾音韵乖，无因合宫商。幸君达精诚，为我求回章。
<br>
<br>　　卷297_25  「寄崔列中丞」王建
<br>
<br>　　火山无冷地，浊流无清源。人生在艰世，何处避谗言。
<br>
<br>　　诸侯镇九州，天子开四门。尚有忠义士，不得申其冤。
<br>
<br>　　嘉木移远植，为我当行轩。君子居要途，易失主人恩。
<br>
<br>　　我爱古人道，师君直且温。贪泉誓不饮，邪路誓不奔。
<br>
<br>　　如何非冈坂，故使车轮翻。妓妾随他人，家事幸获存。
<br>
<br>　　当时门前客，默默空冤烦。从今遇明代，善恶亦须论。
<br>
<br>　　莫以曾见疑，直道遂不敦。
<br>
<br>　　卷297_26  「喻时」王建
<br>
<br>　　去者如弊帷，来者如新衣。鲜华非久长，色落还弃遗。
<br>
<br>　　讵知行者夭，岂悟壮者衰。区区未死间，回面相是非。
<br>
<br>　　好闻苦不乐，好视忽生疵。乃明万物情，皆逐人心移。
<br>
<br>　　古今尽如此，达士将何为。
<br>
<br>　　卷297_27  「赠王侍御」王建
<br>
<br>　　愚者昧邪正，贵将平道行。君子抱仁义，不惧天地倾。
<br>
<br>　　三受主人辟，方出咸阳城。迟疑匪自崇，将显求贤名。
<br>
<br>　　自来掌军书，无不尽臣诚。何必操白刃，始致海内平。
<br>
<br>　　恭事四海人，甚于敬公卿。有恶如己辱，闻善如己荣。
<br>
<br>　　或人居饥寒，进退陈中情。彻晏听苦辛，坐卧身不宁。
<br>
<br>　　以心应所求，尽家犹为轻。衣食有亲疏，但恐逾礼经。
<br>
<br>　　我今愿求益，讵敢为友生。幸君扬素风，永作来者程。
<br>
<br>　　卷297_28  「宋氏五女（若芬五女：若华、若昭、若伦、若宪、若茵）」王建
<br>
<br>　　五女誓终养，贞孝内自持。兔丝自萦纡，不上青松枝。
<br>
<br>　　晨昏在亲傍，闲则读书诗。自得圣人心，不因儒者知。
<br>
<br>　　少年绝音华，贵绝父母词。素钗垂两髦，短窄古时衣。
<br>
<br>　　行成闻四方，征诏环随。同时入皇宫，联影步玉墀。
<br>
<br>　　乡中尚其风，重为修茅茨。圣朝有良史，将此为女师。
<br>
<br>　　卷297_29  「送于丹移家持荨雇踅
<br>
<br>　　忆昔门馆前，君当童子年。今来见成长，俱过远所传。
<br>
<br>　　诗礼不外学，兄弟相攻研。如彼贩海翁，岂种溪中田。
<br>
<br>　　四方尚尔文，独我敬尔贤。但爱金玉声，不贵金玉坚。
<br>
<br>　　孤遗一室中，寝食不相捐。饱如肠胃同，疾苦肤体连。
<br>
<br>　　耕者求沃土，沤者求深源。彼邦君子居，一日可徂迁。
<br>
<br>　　念此居处近，各为衣食牵。从今不见面，犹胜异山川。
<br>
<br>　　既乖欢会期，郁郁两难宣。素琴苦无徽，安得宫商全。
<br>
<br>　　他皆缓别日，我愿促行轩。送人莫长歌，长歌离恨延。
<br>
<br>　　羸马不知去，过门常盘旋。会当为尔邻，有地容一泉。
<br>
<br>　　卷297_30  「留别舍弟」王建
<br>
<br>　　孤贱相长育，未曾为远游。谁不重欢爱，晨昏阙珍羞。
<br>
<br>　　出门念衣单，草木当穷秋。非疾有忧叹，实为人子尤。
<br>
<br>　　世情本难合，对面隔山丘。况复干戈地，懦夫何所投。
<br>
<br>　　与尔俱长成，尚为沟壑忧。岂非轻岁月，少小不勤修。
<br>
<br>　　从今解思量，勉力谋善猷。但得成尔身，衣食宁我求。
<br>
<br>　　固合受此训，堕慢为身羞。岁暮当归来，慎莫怀远游。
<br>
<br>　　卷297_31  「坏屋」王建
<br>
<br>　　官家有坏屋，居者愿离得。苟或幸其迁，回循任倾侧。
<br>
<br>　　若当君子住，一日还修饰。必使换榱楹，先须木端直。
<br>
<br>　　永令雀与鼠，无处求栖息。坚固传后人，从今勉劳力。
<br>
<br>　　以兹喻臣下，亦可成邦国。虽曰愚者词，将来幸无惑。
<br>
<br>　　卷297_32  「送薛蔓应举」王建
<br>
<br>　　四海重贡献，珠赆称至珍。圣朝开礼闱，所贵集嘉宾。
<br>
<br>　　若生在世间，此路出常伦。一士登甲科，九族光彩新。
<br>
<br>　　憧憧车马徒，争路长安尘。万目视高天，升者得苦辛。
<br>
<br>　　况子当少年，丈人在咸秦。出门见宫阙，献赋侍朱轮。
<br>
<br>　　有贤大国丰，无子一家贫。男儿富邦家，岂为荣其身。
<br>
<br>　　煌煌文明代，俱幸生此辰。自顾非国风，难以合圣人。
<br>
<br>　　子去东堂上，我归南涧滨。愿君勤作书，与我山中邻。
<br>
<br>　　卷297_33  「将归故山留别杜侍御」王建
<br>
<br>　　有川不得涉，有路不得行。沈沈百忧中，一日如一生。
<br>
<br>　　错来干诸侯，石田废春耕。虎戟卫重门，何因达中诚。
<br>
<br>　　日月俱照辉，山川异阴晴。如何百里间，开目不见明。
<br>
<br>　　我今归故山，誓与草木并。愿君去丘坂，长使道路平。
<br>
<br>　　卷297_34  「送韦处士老舅」王建
<br>
<br>　　忆昨痴小年，不知有经籍。常随童子游，多向外家剧。
<br>
<br>　　偷花入邻里，弄笔书墙壁。照水学梳头，应门未穿帻。
<br>
<br>　　人前赏文性，梨果蒙不惜。赋字咏新泉，探题得幽石。
<br>
<br>　　自从出关辅，三十年作客。风雨一飘u，亲情多阻隔。
<br>
<br>　　如何二千里，尘土驱蹇瘠。良久陈苦辛，从头叹衰白。
<br>
<br>　　既来今又去，暂笑还成戚。落日动征车，春风卷离席。
<br>
<br>　　云台观西路，华岳祠前柏。会得过帝乡，重寻旧行迹。
<br>
<br>　　卷297_35  「送同学故人」王建
<br>
<br>　　各为四方人，此地同事师。业成有先后，不得长相随。
<br>
<br>　　出林多道路，缘冈复绕陂。念君辛苦行，令我形体疲。
<br>
<br>　　黄叶堕车前，四散当此时。亭上夜萧索，山风水离离。
<br>
<br>　　卷297_36  「幽州送申稷评事归平卢」王建
<br>
<br>　　行子绕天北，山高塞复深。升堂展客礼，临水濯缨襟。
<br>
<br>　　驱驰戎地马，聚散林间禽。一杯泻东流，各愿无异心。
<br>
<br>　　蓟亭虽苦寒，春夕勿重衾。从军任白头，莫卖故山岑。
<br>
<br>　　卷297_37  「温门山」王建
<br>
<br>　　早入温门山，群峰乱如戟。崩崖欲相触，呀豁断行迹。
<br>
<br>　　脱屐寻浅流，定足畏欹石。路尽十里溪，地多千岁柏。
<br>
<br>　　洞门昼阴黑，深处惟石壁。似见丹砂光，亦闻钟乳滴。
<br>
<br>　　灵池出山底，沸水冲地脉。暖气成湿烟，鞔爸邪住
<br>
<br>　　随僧入古寺，便是云外客。月出天气凉，夜钟山寂寂。
<br>
<br>　　卷297_38  「代故人新姬侍疾」王建
<br>
<br>　　双毂不回辙，子疾已在旁。侍坐长摇扇，迎医渐下床。
<br>
<br>　　新施箱中幔，未洗来时妆。奉君缠绵意，幸愿莫相忘。
<br>
<br>　　卷297_39  「采桑」王建
<br>
<br>　　鸟鸣桑叶间，绿条复柔柔。攀看去手近，放下长长钩。
<br>
<br>　　黄花盖野田，白马少年游。所念岂回顾，良人在高楼。
<br>
<br>　　卷297_40  「晓思」王建
<br>
<br>　　晓气生绿水，春条露霏霏。林间栖鸟散，远念征人起。
<br>
<br>　　幽花宿含彩，早蝶寒弄翅。君行非晨风，讵能从门至。
<br>
<br>　　卷297_41  「早起」王建
<br>
<br>　　回灯正衣裳，出户星未稀。堂前候姑起，环生晨辉。
<br>
<br>　　暗池光幂zx，密树花葳蕤。九城钟漏绝，遥听直郎归。
<br>
<br>    卷297_9  「酬张十八病中寄诗」王建
<br>
<br>　　本性慵远行，绵绵病自生。见君绸缪思，慰我寂寞情。
<br>
<br>　　风幌夜不掩，秋灯照雨明。彼愁此又忆，一夕两盈盈。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
