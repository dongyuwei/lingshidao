<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百六十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百六十七
<br>
<br>　　卷267_1  「梦后吟」顾况
<br>
<br>　　醉中还有梦，身外已无心。明镜唯知老，青山何处深。
<br>
<br>　　卷267_2  「题灵山寺（战鸟）」顾况
<br>
<br>　　觉地本随身，灵山重结因。如何战鸟佛，不化捕鱼人。
<br>
<br>　　卷267_3  「题元阳观旧读书房赠李范」顾况
<br>
<br>　　此观十年游，此房千里宿。还来旧窗下，更取君书读。
<br>
<br>　　卷267_4  「永嘉」顾况
<br>
<br>　　东瓯传旧俗，风日江边好。何处乐神声，夷歌出烟岛。
<br>
<br>　　卷267_5  「青弋江」顾况
<br>
<br>　　凄清回泊夜，沦波激石响。村边草市桥，月下罟师网。
<br>
<br>　　卷267_6  「听山鹧鸪」顾况
<br>
<br>　　谁家无春酒，何处无春鸟。夜宿桃花村，踏歌接天晓。
<br>
<br>　　卷267_7  「山径柳（以下十四首一作临平坞杂题）」顾况
<br>
<br>　　宛转若游丝，浅深栽绿崦。年年立春后，即被啼莺占。
<br>
<br>　　卷267_8  「石上藤」顾况
<br>
<br>　　空山无鸟迹，何物如人意。委曲结绳文，离披草书字。
<br>
<br>　　卷267_9  「薜荔庵」顾况
<br>
<br>　　薜荔作禅庵，重叠庵边树。空山径欲绝，也有人知处。
<br>
<br>　　卷267_10  「芙蓉榭」顾况
<br>
<br>　　风摆莲衣干，月背鸟巢寒。文鱼翻乱叶，翠羽上危栏。
<br>
<br>　　卷267_11  「欹松漪」顾况
<br>
<br>　　湛湛碧涟漪，老松欹侧卧。悠扬绿萝影，下拂波纹破。
<br>
<br>　　卷267_12  「焙茶坞」顾况
<br>
<br>　　新茶已上焙，旧架忧生醭。旋旋续新烟，呼儿劈寒木。
<br>
<br>　　卷267_13  「弹琴谷」顾况
<br>
<br>　　谷中谁弹琴，琴响谷冥寂。因君扣商调，草虫惊暗壁。
<br>
<br>　　卷267_14  「白鹭汀」顾况
<br>
<br>　　[靡汀草碧，淋森鹭毛白。夜起沙月中，思量捕鱼策。
<br>
<br>　　卷267_15  「千松岭」顾况
<br>
<br>　　终日吟天风，有时天籁止。问渠何旨意，恐落凡人耳。
<br>
<br>　　卷267_16  「黄菊湾」顾况
<br>
<br>　　时菊凝晓露，露华滴秋湾。仙人酿酒熟，醉里飞空山。
<br>
<br>　　卷267_17  「临平湖」顾况
<br>
<br>　　采藕平湖上，藕泥封藕节。船影入荷香，莫冲莲柄折。
<br>
<br>　　卷267_18  「山春洞」顾况
<br>
<br>　　引烛踏仙泥，时时乱乳燕。不知何道士，手把灵书卷。
<br>
<br>　　卷267_19  「石窦泉」顾况
<br>
<br>　　吹沙复喷石，曲折仍圆旋。野客漱流时，杯粘落花片。
<br>
<br>　　卷267_20  「古仙坛」顾况
<br>
<br>　　远山谁放烧，疑是坛边醮。仙人错下山，拍手坛边笑。
<br>
<br>　　卷267_21  「题山顶寺」顾况
<br>
<br>　　遥闻林下语，知是经行所。日暮香风时，诸天散花雨。
<br>
<br>　　卷267_22  「天宝题壁」顾况
<br>
<br>　　五十馀年别，伶俜道不行。却来书处在，惆怅似前生。
<br>
<br>　　卷267_23  「哭李别驾」顾况
<br>
<br>　　故人行迹灭，秋草向南悲。不欲频回步，孀妻正哭时。
<br>
<br>　　卷267_24  「春雨不闻百舌」顾况
<br>
<br>　　百舌春来哑，愁人共待晴。不关秋水事，饮恨亦无声。
<br>
<br>　　卷267_25  「忆鄱阳旧游」顾况
<br>
<br>　　悠悠南国思，夜向江南泊。楚客断肠时，月明枫子落。
<br>
<br>　　卷267_26  「春怀」顾况
<br>
<br>　　园莺啼已倦，树树陨香红。不是春相背，当由己自翁。
<br>
<br>　　卷267_27  「洛阳陌二首」顾况
<br>
<br>　　莺声满御堤，堤柳拂丝齐。风送名花落，香红衬马蹄。
<br>
<br>　　珂逐鸣驺，王孙结伴游。金丸落飞鸟，乘兴醉青楼。
<br>
<br>　　卷267_28  「寄淮上柳十三」顾况
<br>
<br>　　苇萧中辟户，相映绿淮流。莫讶春潮阔，鸥边可泊舟。
<br>
<br>　　卷267_29  「送李泌」顾况
<br>
<br>　　昔别吴堤雨，春帆去较迟。江波千里绿，□□□□□。
<br>
<br>　　卷267_30  「山中夜宿」顾况
<br>
<br>　　凉月挂层峰，萝林落叶重。掩关深畏虎，风起撼长松。
<br>
<br>　　卷267_31  「登楼」顾况
<br>
<br>　　高阁成长望，江流雁叫哀。凄凉故吴事，麋鹿走荒台。
<br>
<br>　　卷267_32  「江上」顾况
<br>
<br>　　江清白鸟斜，荡桨IO花。听唱菱歌晚，回塘月照沙。
<br>
<br>　　卷267_33  「溪上」顾况
<br>
<br>　　采莲溪上女，舟小怯摇风。惊起鸳鸯宿，水云撩乱红。
<br>
<br>　　卷267_34  「田家」顾况
<br>
<br>　　带水摘禾穗，夜捣具晨炊。县帖取社长，嗔怪见官迟。
<br>
<br>　　卷267_35  「宿山中僧」顾况
<br>
<br>　　不k香炉烟，蒲团坐如铁。尝想同夜禅，风堕松顶雪。
<br>
<br>　　卷267_36  「梅湾」顾况
<br>
<br>　　白石盘盘磴，清香树树梅。山深不吟赏，辜负委苍苔。
<br>
<br>　　卷267_37  「思归」顾况
<br>
<br>　　不能经纶大经，甘作草莽闲臣。
<br>
<br>　　青琐应须长别，白云漫与相亲。
<br>
<br>　　卷267_38  「归山作」顾况
<br>
<br>　　心事数茎白发，生涯一片青山。
<br>
<br>　　空林有雪相待，古道无人独还。
<br>
<br>　　卷267_39  「过山农家」顾况
<br>
<br>　　板桥人渡泉声，茅檐日午鸡鸣。
<br>
<br>　　莫嗔焙茶烟暗，却喜晒谷天晴。
<br>
<br>　　卷267_40  「代佳人赠别」顾况
<br>
<br>　　万里行人欲渡溪，千行珠泪滴为泥。
<br>
<br>　　已成残梦随君去，犹有惊乌半夜啼。
<br>
<br>　　卷267_41  「忆故园」顾况
<br>
<br>　　惆怅多山人复稀，杜鹃啼处泪沾衣。
<br>
<br>　　故园此去千馀里，春梦犹能夜夜归。
<br>
<br>　　卷267_42  「题叶道士山房」顾况
<br>
<br>　　水边垂柳赤栏桥，洞里仙人碧玉箫。
<br>
<br>　　近得麻姑音信否，浔阳江上不通潮。
<br>
<br>　　卷267_43  「送李秀才入京」顾况
<br>
<br>　　五湖秋叶满行船，八月灵槎欲上天。
<br>
<br>　　君向长安余适越，独登秦望望秦川。
<br>
<br>　　卷267_44  「越中席上看弄老人」顾况
<br>
<br>　　不到山阴十二春，镜中相见白头新。
<br>
<br>　　此生不复为年少，今日从他弄老人。
<br>
<br>　　卷267_45  「听刘安唱歌」顾况
<br>
<br>　　子夜新声何处传，悲翁更忆太平年。
<br>
<br>　　即今法曲无人唱，已逐霓裳飞上天。
<br>
<br>　　卷267_46  「樱桃曲」顾况
<br>
<br>　　百舌犹来上苑花，游人独自忆京华。
<br>
<br>　　遥知寝庙尝新后，敕赐樱桃向几家。
<br>
<br>　　卷267_47  「山中（一作朱放诗，题作山中听子规）」顾况
<br>
<br>　　野人爱向山中宿，况在葛洪丹井西。
<br>
<br>　　庭前有个长松树，夜半子规来上啼。
<br>
<br>　　卷267_48  「赠朱放」顾况
<br>
<br>　　野客归时无四邻，黔娄别久案常贫。
<br>
<br>　　渔樵旧路不堪入，何处空山犹有人。
<br>
<br>　　卷267_49  「江村乱后」顾况
<br>
<br>　　江村日暮寻遗老，江水东流横浩浩。
<br>
<br>　　竹里闲窗不见人，门前旧路生青草。
<br>
<br>　　卷267_50  「望简寂观」顾况
<br>
<br>　　青嶂青溪直复斜，白鸡白犬到人家。
<br>
<br>　　仙人住在最高处，向晚春泉流白花。
<br>
<br>　　卷267_51  「五两歌送张夏」顾况
<br>
<br>　　竿头五两风，水上云帆逐飞鸟。
<br>
<br>　　送君初出扬州时，霭霭咏溢晓。
<br>
<br>　　卷267_52  「临海所居三首」顾况
<br>
<br>　　此是昔年征战处，曾经永日绝人行。
<br>
<br>　　千家寂寂对流水，唯有汀洲春草生。
<br>
<br>　　此去临溪不是遥，楼中望见赤城标。
<br>
<br>　　不知叠嶂重霞里，更有何人度石桥。
<br>
<br>　　家在双峰兰若边，一声秋磬发孤烟。
<br>
<br>　　山连极浦鸟飞尽，月上青林人未眠。
<br>
<br>　　卷267_53  「听角思归」顾况
<br>
<br>　　故园黄叶满青苔，梦后城头晓角哀。
<br>
<br>　　此夜断肠人不见，起行残日影徘徊。
<br>
<br>　　卷267_54  「酬柳相公」顾况
<br>
<br>　　天下如今已太平，相公何事唤狂生。
<br>
<br>　　个身恰似笼中鹤，东望沧溟叫数声。
<br>
<br>　　卷267_55  「题明霞台」顾况
<br>
<br>　　野人本自不求名，欲向山中过一生。
<br>
<br>　　莫嫌憔悴无知己，别有烟霞似弟兄。
<br>
<br>　　卷267_56  「哭绚法师」顾况
<br>
<br>　　楚客停桡欲问谁，白沙江草L尘丝。
<br>
<br>　　生公手种殿前树，唯有花开_悲。
<br>
<br>　　卷267_57  「送柳宜城葬」顾况
<br>
<br>　　鸣笳已逐春风咽，匹马犹依旧路嘶。
<br>
<br>　　遥望柳家门外树，恐闻黄鸟向人啼。
<br>
<br>　　卷267_58  「宫词五首」顾况
<br>
<br>　　禁柳烟中闻晓乌，风吹玉漏尽铜壶。
<br>
<br>　　内官先向蓬莱殿，金合开香泻御炉。
<br>
<br>　　玉楼天半起笙歌，风送宫嫔笑语和。
<br>
<br>　　月殿影开闻夜漏，水精帘卷近银河。
<br>
<br>　　玉阶容卫宿千官，风猎青缦仗寒。
<br>
<br>　　侍女先来荐琼蕊，露浆新下九霄盘。
<br>
<br>　　九重天乐降神仙，步舞分行踏锦筵。
<br>
<br>　　嘈砸簧钟鼓歇，万人楼下拾金钱。
<br>
<br>　　金吾持戟护新檐，天乐声传万姓瞻。
<br>
<br>　　楼上美人相倚看，红妆透出水精帘。
<br>
<br>　　卷267_59  「寻桃花岭潘三姑台」顾况
<br>
<br>　　桃花岭上觉天低，人上青山马隔溪。
<br>
<br>　　行到三姑学仙处，还如刘阮二郎迷。
<br>
<br>　　卷267_60  「夜中望仙观」顾况
<br>
<br>　　日暮衔花飞鸟还，月明溪上见青山。
<br>
<br>　　遥知玉女窗前树，不是仙人不得攀。
<br>
<br>　　卷267_61  「送李侍御往吴兴（一作送李侍郎从宣城取洞庭路往吴兴）」顾况
<br>
<br>　　世间只有情难说，今夜应无不醉人。
<br>
<br>　　若向洞庭山下过，暗知浇沥圣姑神。
<br>
<br>　　卷267_62  「奉和韩晋公晦日呈诸判官」顾况
<br>
<br>　　江南无处不闻歌，晦日中军乐更多。
<br>
<br>　　不是风光催柳色，却缘威令动阳和。
<br>
<br>　　卷267_63  「子规」顾况
<br>
<br>　　杜宇冤亡积有时，年年啼血动人悲。
<br>
<br>　　若教恨魄皆能化，何树何山著子规。
<br>
<br>　　卷267_64  「海鸥咏」顾况
<br>
<br>　　万里飞来为客鸟，曾蒙丹凤借枝柯。
<br>
<br>　　一朝凤去梧桐死，满目鸱鸢奈尔何。
<br>
<br>　　卷267_65  「赠韦清将军」顾况
<br>
<br>　　身执金吾主禁兵，腰间宝剑重横行。
<br>
<br>　　接舆亦是狂歌者，更就将军乞一声。
<br>
<br>　　卷267_66  「赠僧二首」顾况
<br>
<br>　　家住义兴东舍溪，溪边莎草雨无泥。
<br>
<br>　　上人一向心入定，春鸟年年空自啼。
<br>
<br>　　出头皆是新年少，何处能容老病翁。
<br>
<br>　　更把浮荣喻生灭，世间无事不虚空。
<br>
<br>　　卷267_67  「登楼望水」顾况
<br>
<br>　　鸟啼花发柳含烟，掷却风光忆少年。
<br>
<br>　　更上高楼望江水，故乡何处一归船。
<br>
<br>　　卷267_68  「湖中（一作洞庭秋日）」顾况
<br>
<br>　　青草湖边日色低，黄茅嶂里鹧鸪啼。
<br>
<br>　　丈夫飘荡今如此，一曲长歌楚水西。
<br>
<br>　　卷267_69  「岁日作（一作岁日口号）」顾况
<br>
<br>　　不觉老将春共至，更悲携手几人全。
<br>
<br>　　还丹寂寞羞明镜，手把屠苏让少年。
<br>
<br>　　卷267_70  「山中赠客」顾况
<br>
<br>　　山中好处无人别，涧梅伪作山中雪。
<br>
<br>　　野客相逢夜不眠，山中童子烧松节。
<br>
<br>　　卷267_71  「王郎中妓席五咏。箜篌」顾况
<br>
<br>　　玉作搔头金步摇，高张苦调响连宵。
<br>
<br>　　欲知写尽相思梦，度水寻云不用桥。
<br>
<br>　　卷267_72  「王郎中妓席五咏。舞」顾况
<br>
<br>　　汗判伦盎不成，丝催急节舞衣轻。
<br>
<br>　　落花绕树疑无影，回雪从风暗有情。
<br>
<br>　　卷267_73  「王郎中妓席五咏。歌（一作王郎中席歌妓）」顾况
<br>
<br>　　柳拂青楼花满衣，能歌宛转世应稀。
<br>
<br>　　空中几处闻清响，欲绕行云不遣飞。
<br>
<br>　　卷267_74  「王郎中妓席五咏。筝」顾况
<br>
<br>　　秦声楚调怨无穷，陇水胡笳咽复通。
<br>
<br>　　莫遣黄莺花里啭，参差撩乱妒春风。
<br>
<br>　　卷267_75  「王郎中妓席五咏。笙」顾况
<br>
<br>　　欲写人间离别心，须听鸣凤似龙吟。
<br>
<br>　　江南曲尽归何处，洞水山云知浅深。
<br>
<br>　　卷267_76  「送李山人还玉溪」顾况
<br>
<br>　　好鸟共鸣临水树，幽人独欠买山钱。
<br>
<br>　　若为种得千竿竹，引取君家一眼泉。
<br>
<br>　　卷267_77  「送少微上人还鹿门」顾况
<br>
<br>　　少微不向吴中隐，为个生缘在鹿门。
<br>
<br>　　行入汉江秋月色，襄阳耆旧几人存。
<br>
<br>　　卷267_78  「宿昭应」顾况
<br>
<br>　　武帝祈灵太乙坛，新丰树色绕千官。
<br>
<br>　　那知今夜长生殿，独闭山门月影寒。
<br>
<br>　　卷267_79  「题琅邪上方」顾况
<br>
<br>　　东晋王家在此溪，南朝树色隔窗低。
<br>
<br>　　碑沈字灭昔人远，谷鸟犹向寒花啼。
<br>
<br>　　卷267_80  「安仁港口望仙人城」顾况
<br>
<br>　　楼台采翠远分明，闻说仙家在此城。
<br>
<br>　　欲上仙城无路上，水边花里有人声。
<br>
<br>　　卷267_81  「寄秘书包监」顾况
<br>
<br>　　一别长安路几千，遥知旧日主人怜。
<br>
<br>　　贾生只是三年谪，独自无才已四年。
<br>
<br>　　卷267_82  「小孤山」顾况
<br>
<br>　　古庙枫林江水边，寒鸦接饭雁横天。
<br>
<br>　　大孤山远小孤出，月照洞庭归客船。
<br>
<br>　　卷267_83  「送李秀才游嵩山」顾况
<br>
<br>　　嵩山石壁挂飞流，无限神仙在上头。
<br>
<br>　　采得新诗题石壁，老人惆怅不同游。
<br>
<br>　　卷267_84  「从剡溪至赤城」顾况
<br>
<br>　　灵溪宿处接灵山，窈映高楼向月闲。
<br>
<br>　　夜半鹤声残梦里，犹疑琴曲洞房间。
<br>
<br>　　卷267_85  「叶上题诗从苑中流出」顾况
<br>
<br>　　花落深宫莺亦悲，上阳宫女断肠时。
<br>
<br>　　君恩不闭东流水，叶上题诗寄与谁。
<br>
<br>　　卷267_86  「崦里桃花」顾况
<br>
<br>　　崦里桃花逢女冠，林间杏叶落仙坛。
<br>
<br>　　老人方授上清，夜听步虚山月寒。
<br>
<br>　　卷267_87  「听子规（一本题上有摄山二字）」顾况
<br>
<br>　　栖霞山中子规鸟，口边血出啼不了。
<br>
<br>　　山僧后夜初出定，闻似不闻山月晓。
<br>
<br>　　卷267_88  「竹枝曲」顾况
<br>
<br>　　帝子苍梧不复归，洞庭叶下荆云飞。
<br>
<br>　　巴人夜唱竹枝后，肠断晓猿声渐稀。
<br>
<br>　　卷267_89  「寻僧二首」顾况
<br>
<br>　　方丈玲珑花竹闲，已将心印出人间。
<br>
<br>　　家家门外长安道，何处相逢是宝山。
<br>
<br>　　弥天释子本高情，往往山中独自行。
<br>
<br>　　莫怪狂人游楚国，莲花只在淤泥生。
<br>
<br>　　卷267_90  「桃花曲」顾况
<br>
<br>　　魏帝宫人舞凤楼，隋家天子泛龙舟。
<br>
<br>　　君王夜醉春眠晏，不觉桃花逐水流。
<br>
<br>　　卷267_91  「赠远」顾况
<br>
<br>　　暂出河边思远道，却来窗下听新莺。
<br>
<br>　　故人一别几时见，春草还从旧处生。
<br>
<br>　　卷267_92  「早春思归有唱竹枝歌者坐中下泪」顾况
<br>
<br>　　渺渺春生楚水波，楚人齐唱竹枝歌。
<br>
<br>　　与君皆是思归客，拭泪看花奈老何。
<br>
<br>　　卷267_93  「送郭秀才」顾况
<br>
<br>　　故人曾任丹徒令，买得青山拟独耕。
<br>
<br>　　不作草堂招远客，却将垂柳借啼莺。
<br>
<br>　　卷267_94  「宫词」顾况
<br>
<br>　　长乐宫连上苑春，玉楼金殿艳歌新。
<br>
<br>　　君门一入无由出，唯有宫莺得见人。
<br>
<br>　　卷267_95  「悼稚」顾况
<br>
<br>　　稚子比来骑竹马，犹疑只在屋东西。
<br>
<br>　　莫言道者无悲事，曾听巴猿向月啼。
<br>
<br>　　卷267_96  「山僧兰若」顾况
<br>
<br>　　绝顶茅庵老此生，寒云孤木伴经行。
<br>
<br>　　世人那得知幽径，遥向青峰礼磬声。
<br>
<br>　　卷267_97  「句」顾况
<br>
<br>　　崦合桃花水，窗鸣柳谷泉。（题柳谷泉，见《应天府志》）
<br>
<br>　　颓垣化为陂，陆地堪乘舟。（以下并见张为《主客图》）
<br>
<br>　　汀洲渺渺江篱短，疑是疑非两断肠。
<br>
<br>　　巫峡朝云暮不归，洞庭春水晴空满。
<br>
<br>　　龙吟四泽欲兴雨，凤引九雏警宿乌。（七星管歌《通典》）
<br>
<br>　　新妇矶边月明，女儿浦口潮平。（渔父词，《野客丛谈》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
