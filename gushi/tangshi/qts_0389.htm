<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百八十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百八十九
<br>
<br>　　卷389_1  「走笔追王内丘」卢仝
<br>
<br>　　自识夫子面，便获夫子心。夫子一启颜，义重千黄金。
<br>
<br>　　平原孟尝骨已土，始有夫子堪知音。忽然夫子不语，
<br>
<br>　　带席帽，骑驴去。余对X不能斟，君且来，
<br>
<br>　　余之瞻望心悠哉。零雨其鞒畈簧，闲花寂寂斑阶苔。
<br>
<br>　　不如对此景，含笑倾金。莫问四肢畅，暂取眉头开。
<br>
<br>　　弦琴待夫子，夫子来不来。
<br>
<br>　　卷389_2  「思君吟寄□□生」卢仝
<br>
<br>　　我思君兮河之肌Ｎ椅河中之泉，君为河中之青天。
<br>
<br>　　天青青，泉泠泠。泉含青天天隔泉，我思君兮心亦然。
<br>
<br>　　心亦然，此心复在天之侧。我心为风兮淅淅，
<br>
<br>　　君身为云兮幂幂。此风引此云兮云不来，
<br>
<br>　　此风此云兮何悠哉，与我身心双裴回。
<br>
<br>　　卷389_3  「将归山招冰僧」卢仝
<br>
<br>　　买得一片田，济源花洞前。千里石壁坼，一条流泌泉。
<br>
<br>　　青松盘椭Γ森森上插青冥天。枝上有□猿，
<br>
<br>　　宿处近鹤巢，清唳孤吟声相交。月轮下射空洞响，
<br>
<br>　　丝篁成韵风萧萧。我心尘外心，爱此尘外物。
<br>
<br>　　欲结尘外交，苦无尘外骨。泌泉有冰公，心静见真佛。
<br>
<br>　　可结尘外交，占此松与月。
<br>
<br>　　卷389_4  「酬愿公雪中见寄」卢仝
<br>
<br>　　积雪三十日，车马路不通。贫病交亲绝，想忆唯愿公。
<br>
<br>　　春鸠报春归，苦寒生暗风。檐乳堕悬玉，日脚浮轻红。
<br>
<br>　　梅柳意却活，园圃冰始融。更候四体好，方可到寺中。
<br>
<br>　　卷389_5  「苦雪寄退之」卢仝
<br>
<br>　　天王二月行时令，白银作雪漫天涯。山人门前遍受赐，
<br>
<br>　　平地一尺白玉沙。云颓月坏桂英下，鹤毛风剪乱参差。
<br>
<br>　　山人屋中冻欲死，千树万树飞春花。菜头出土胶入地，
<br>
<br>　　山庄取粟埋却车。冷絮刀生削峭骨，冷齑斧破慰老牙。
<br>
<br>　　病妻烟眼泪滴滴，饥婴哭乳声呶呶。市头博米不用物，
<br>
<br>　　酒店买酒不肯赊。闻道西风弄剑戟，长阶杀人如乱麻。
<br>
<br>　　天眼高开欺草芽，我死未肯兴叹嗟。但恨口中无酒气，
<br>
<br>　　刘伶见我相揄揶。清风搅肠筋力绝，白灰压屋梁柱斜。
<br>
<br>　　圣明有道□命汉，可得再见朝日耶。柴门没胫昼不扫，
<br>
<br>　　黄昏绕树栖寒鸦。唯有河南韩县令，时时醉饱过贫家。
<br>
<br>　　卷389_6  「寄赠含曦上人」卢仝
<br>
<br>　　楞伽大师兄，夸曦识道理。破锁推玄关，高辩果难揣。
<br>
<br>　　论语老庄易，搜索通神鬼。起信中百门，敲骨得佛髓。
<br>
<br>　　此外杂经律，泛读一万纸。高殿排名僧，执卷坐累累。
<br>
<br>　　化物自一心，三教齐发起。随钟嚼宫商，满口文字美。
<br>
<br>　　商贾女郎辈，不曾道生死。纵遇强礼拜，雅语不露齿。
<br>
<br>　　劈破天地来，节义可屈指。季展即此僧，孤立无依倚。
<br>
<br>　　近来爱作诗，新奇颇烦委。忽忽造古格，削尽俗绮靡。
<br>
<br>　　假如慵裹头，但勤读书史。切磋并工夫，休远不可比。
<br>
<br>　　怜僧无远□，信佛残未已。貌古饶风情，清论兴。
<br>
<br>　　访余十数度，相去三五里。见时心亦喜，不见心亦喜。
<br>
<br>　　见时谈谑乐，四座尽角嘴。不见养天和，无人聒人耳。
<br>
<br>　　昨朝披雪来，面色赤靴靴。封灶养黄金，许割方寸匕。
<br>
<br>　　泥丸佛□教，怛化庄亦耻。未达不敢尝，孔子疑季子。
<br>
<br>　　药成必分余，余必投泥里。不如向阳堂，拨醅泛浮蚁。
<br>
<br>　　L米本无愆，酒成是法水。行道不见心，毁誉徒云尔。
<br>
<br>　　雪晴天气和，日光弄梅李。春鸟娇关关，春风醉旎旎。
<br>
<br>　　道上正无尘，人家有花卉。高僧有拄杖，愿得数觏止。
<br>
<br>　　卷389_7  「听萧君姬人弹琴」卢仝
<br>
<br>　　弹琴人似膝上琴，听琴人似匣中弦。二物各一处，
<br>
<br>　　音韵何由传。无风质气两相感，万般悲意方缠绵。
<br>
<br>　　初时天山之外飞白雪，渐渐万丈涧底生流泉。
<br>
<br>　　风梅花落轻扬扬，十指干净声涓涓。昭君可惜嫁单于，
<br>
<br>　　沙场不远只眼前。蔡琰薄命没胡虏，乌枭啾唧啼胡天。
<br>
<br>　　关山险隔一万里，颜色错漠生风烟。形魄散逐五音尽，
<br>
<br>　　双蛾结草空婵娟。中腹苦恨杳不极，新心愁绝难复传。
<br>
<br>　　金尊湛湛夜沉沉，馀音叠发清联绵。主人醉盈有得色，
<br>
<br>　　座客向隅增内然。孔子怪责颜回瑟，野夫何事萧君筵。
<br>
<br>　　拂衣屡命请中废，月照书窗归独眠。
<br>
<br>　　卷389_8  「蜻蜓歌（黄河中蜻蜓，其力小，犯险无溺）」卢仝
<br>
<br>　　黄河中流日影斜，水天一色无津涯，处处惊波喷流飞雪花。
<br>
<br>　　篙工楫师力且武，进寸退尺莫能度。吾甚惧。念汝小虫子，
<br>
<br>　　造化借羽翼。随风戏中流，翩然有馀力。吾不如汝无他，
<br>
<br>　　无羽翼。吾若有羽翼，则上叩天关。为圣君请贤臣，
<br>
<br>　　布惠化于人间。然后东飞浴东溟，吸日精，撼若木之英，
<br>
<br>　　纷而零。使地上学仙之子，得而食之皆长生。
<br>
<br>　　不学汝无端小虫子，叶叶水上无一事，忽遭风雨水中死。
<br>
<br>　　卷389_9  「出山作」卢仝
<br>
<br>　　出山忘掩山门路，钓竿插在枯桑树。当时只有鸟窥窬，
<br>
<br>　　更亦无人得知处。家僮若失钓鱼竿，定是猿猴把将去。
<br>
<br>　　卷389_10  「寄崔柳州」卢仝
<br>
<br>　　使者立取书，叠纸生百忧。使君若不信，他时看白头。
<br>
<br>　　三百六十州，克情惟柳州。柳州蛮天末，鄙夫嵩之幽。
<br>
<br>　　花落陇水头，各自东西流。凛凛长相逐，为谢池上鸥。
<br>
<br>　　卷389_11  「赠稚禅师」卢仝
<br>
<br>　　春风满禅院，师独坐南轩。万化见中尽，始觉静性尊。
<br>
<br>　　我来契平生，目击道自存。与师不动游，游此无迹门。
<br>
<br>　　卷389_12  「送好约法师归江南」卢仝
<br>
<br>　　杯度度一身，法度度万民。为报江南三二日，
<br>
<br>　　这回应见雪中人。
<br>
<br>　　卷389_13  「萧二十三赴歙州婚期二首」卢仝
<br>
<br>　　淮上客情殊冷落，蛮方春早客何如。
<br>
<br>　　相思莫道无来使，回雁峰前好寄书。
<br>
<br>　　南方山水生时兴，教有新诗得寄余。
<br>
<br>　　路带长安迢递急，多应不逐使君书。
<br>
<br>　　卷389_14  「掩关铭」卢仝
<br>
<br>　　蛇毒毒有形，药毒毒有名。人毒毒在心，对面如弟兄。
<br>
<br>　　美言不可听，深于千丈坑。不如掩关坐，幽鸟时一声。
<br>
<br>　　卷389_15  「逢病军人」卢仝
<br>
<br>　　行多有病住无粮，万里还乡未到乡。
<br>
<br>　　蓬鬓哀吟古城下，不堪秋气入金疮。
<br>
<br>　　卷389_16  「山中」卢仝
<br>
<br>　　饥拾松花渴饮泉，偶从山后到山前。
<br>
<br>　　阳坡软草厚如织，困与鹿相伴眠。
<br>
<br>　　卷389_17  「除夜」卢仝
<br>
<br>　　衰残归未遂，寂寞此宵情。旧国馀千里，新年隔数更。
<br>
<br>　　寒犹近北峭，风渐向东生。惟见长安陌，晨钟度火城。
<br>
<br>　　殷勤惜此夜，此夜在逡巡。烛尽年还别，鸡鸣老更新。
<br>
<br>　　傩声方去病，酒色已迎春。明日持杯处，谁为最后人。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
