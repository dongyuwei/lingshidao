<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百零七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷七百零七
<br>
<br>　　卷707_1  「八月十五夜」殷文圭
<br>
<br>　　万里无云镜九州，最团圆夜是中秋。满衣冰彩拂不落，
<br>
<br>　　遍地水光凝欲流。华岳影寒清露掌，海门风急白潮头。
<br>
<br>　　因君照我丹心事，减得愁人一夕愁。
<br>
<br>　　卷707_2  「省试夜投献座主」殷文圭
<br>
<br>　　辟开公道选时英，神镜高悬鉴百灵。混沌分来融间气，
<br>
<br>　　偾姑鸫炫文星。烛然兰省三条白，山束龙门万仞青。
<br>
<br>　　圣教中兴周礼在，不劳干羽舞明庭。
<br>
<br>　　卷707_3  「观贺皇太子册命」殷文圭
<br>
<br>　　嗣册储皇帝命行，万方臣妾跃欢声。鸾旃再立星辰正，
<br>
<br>　　雉扇双开日月明。自有汉元争翊戴，不劳商皓定欹倾。
<br>
<br>　　春宫保傅皆周召，致主何忧不太平。
<br>
<br>　　卷707_4  「行朝早春侍师门宴西溪席上作」殷文圭
<br>
<br>　　西溪水色净于苔，画o横风绛帐开。弦管旋飘蓬岛去，
<br>
<br>　　公卿皆是蕊宫来。金鳞掷浪钱翻荇，玉爵粘香雪泛梅。
<br>
<br>　　三榜生徒逾七十，岂期龙坂纳非才。
<br>
<br>　　卷707_5  「贺同年第三人刘先辈咸辟命」殷文圭
<br>
<br>　　甲门才子鼎科人，拂地蓝衫榜下新。脱俗文章笑鹦鹉，
<br>
<br>　　凌云头角压麒麟。金壶藉草溪亭晚，玉勒穿花野寺春。
<br>
<br>　　多愧受恩同阙里，不嫌师僻与颜贫。
<br>
<br>　　卷707_6  「寄广南刘仆射」殷文圭
<br>
<br>　　战国从今却尚文，品流才子作将军。画船清宴蛮溪雨，
<br>
<br>　　粉阁闲吟瘴峤云。暴客卸戈归惠政，史官调笔待儒勋。
<br>
<br>　　汉仪一化南人后，牧马无因更夜闻。
<br>
<br>　　卷707_7  「题吴中陆龟蒙山斋」殷文圭
<br>
<br>　　万卷图书千户贵，十洲烟景四时和。花心露洗猩猩血，
<br>
<br>　　水面风披瑟瑟罗。庄叟静眠清梦永，客儿芳意小诗多。
<br>
<br>　　天麟不触人间网，拟把公卿换得么。
<br>
<br>　　卷707_8  「经李翰林墓」殷文圭
<br>
<br>　　诗中日月酒中仙，平地雄飞上九天。身谪蓬莱金籍外，
<br>
<br>　　宝装方丈玉堂前。虎靴醉索将军脱，鸿笔悲无令子传。
<br>
<br>　　十字遗碑三尺墓，只应吟客吊秋烟。
<br>
<br>　　卷707_9  「鹦鹉」殷文圭
<br>
<br>　　丹觜如簧翠羽轻，随人呼物旋知名。金笼夜黯山西梦，
<br>
<br>　　玉枕晓憎帘外声。才子爱奇吟不足，美人怜尔绣初成。
<br>
<br>　　应缘是我邯郸客，相顾咬咬别有情。
<br>
<br>　　卷707_10  「边将别」殷文圭
<br>
<br>　　地角天涯倍苦辛，十年铅椠未酬身。朱门泣别同鲛客，
<br>
<br>　　紫塞旅游随雁臣。汉将出师冲晓雪，胡儿奔马扑征尘。
<br>
<br>　　行行独止干戈域，毳帐望谁为主人。
<br>
<br>　　卷707_11  「江南秋日」殷文圭
<br>
<br>　　水国由来称道情，野人经此顿神清。一篷秋雨睡初起，
<br>
<br>　　半砚冷云吟未成。青笠渔儿筒钓没，`衣菱女画桡轻。
<br>
<br>　　冰绡写上江南景，寄与金銮马长卿。
<br>
<br>　　卷707_12  「题友人庭竹」殷文圭
<br>
<br>　　丛篁萧瑟拂清阴，贵地栽成碧玉林。尽待花开添凤食，
<br>
<br>　　可怜风击状龙吟。钿竿离立霜文静，锦箨飘零粉节深。
<br>
<br>　　何事子猷偏寄赏，此君心似古人心。
<br>
<br>　　卷707_13  「览陆龟蒙旧集」殷文圭
<br>
<br>　　先生文价沸三吴，白雪千编酒一壶。吟去星辰笔下动，
<br>
<br>　　醉来嵩华眼中无。峭如谢桧虬蟠活，清似缑山凤路孤。
<br>
<br>　　身后独遗封禅草，何人寻得佐鸿图。
<br>
<br>　　卷707_14  「玉仙道中」殷文圭
<br>
<br>　　莼鲈方美别吴江，笔阵诗魔两未降。山势北蟠龙偃蹇，
<br>
<br>　　泉声东漱玉bB.古陂狐兔穿蛮冢，破寺荆榛拥佛幢。
<br>
<br>　　信马冷吟迷路处，隔溪烟雨吠村。
<br>
<br>　　卷707_15  「赵侍郎看红白牡丹，因寄杨状头赞图」殷文圭
<br>
<br>　　迟开都为让群芳，贵地栽成对玉堂。红艳袅烟疑欲语，
<br>
<br>　　素华映月只闻香。剪裁偏得东风意，淡薄似矜西子妆。
<br>
<br>　　雅称花中为首冠，年年长占断春光。
<br>
<br>　　卷707_16  「题胡州太学丘光庭博士幽居」殷文圭
<br>
<br>　　舜轨尧文混九垓，明堂宏构集良材。江边云卧如龙稳，
<br>
<br>　　天外泥书遣鹤来。五夜药苗滋沆瀣，四时花影荫莓苔。
<br>
<br>　　草玄门似山中静，不是公卿到不开。
<br>
<br>　　卷707_17  「初秋留别越中幕客」殷文圭
<br>
<br>　　魂梦飘零落叶洲，北辕南柁几时休。月中青桂渐看老，
<br>
<br>　　星畔白榆还报秋。鹤禁有知须强进，稽峰无事莫相留。
<br>
<br>　　吴花越柳饶君醉，直待功成始举头。
<br>
<br>　　卷707_18  「送道者朝见后归山」殷文圭
<br>
<br>　　暂随蒲帛谒金銮，萧洒风仪傲汉官。天马难将朱索绊，
<br>
<br>　　海鳌宁觉碧涛宽。松坛月作尊前伴，竹箧书为教外欢。
<br>
<br>　　神鼎已乾龙虎伏，一条真气出云端。
<br>
<br>　　卷707_19  「赠战将」殷文圭
<br>
<br>　　绿沈枪利雪峰尖，犀甲军装称紫髯。威慑万人长凛凛，
<br>
<br>　　礼延群客每谦谦。阵前战马黄金勒，架上兵书白玉签。
<br>
<br>　　不为已为儒弟子，好依门下学韬钤。
<br>
<br>　　卷707_20  「九华贺雨吟」殷文圭
<br>
<br>　　陶公焦思念生灵，变旱为丰合杳冥。雷劈老松疑虎怒，
<br>
<br>　　雨冲阴洞觉龙腥。万畦香稻蓬葱绿，九朵奇峰扑亚青。
<br>
<br>　　吟贺西成饶旅兴，散丝飞洒满长亭。
<br>
<br>　　卷707_21  「赠池州张太守」殷文圭
<br>
<br>　　神珠无K玉无瑕，七叶簪貂汉相家。阵面奔星破犀象，
<br>
<br>　　笔头飞电跃龙蛇。绛帏夜坐穷三史，红旆春行到九华。
<br>
<br>　　只怕池人留不住，别迁征镇拥高牙。
<br>
<br>　　卷707_22  「中秋自宛陵寄池阳太守」殷文圭
<br>
<br>　　出山三见月如眉，蝶梦终宵绕戟枝。旅客思归鸿去日，
<br>
<br>　　贤侯行化子来时。郡楼遐想刘琨啸，相阁方窥谢傅棋。
<br>
<br>　　按部况闻秋稼熟，马前迎拜羡并儿。
<br>
<br>　　卷707_23  「次韵九华杜先辈重阳寄投宛陵丞相」殷文圭
<br>
<br>　　日下飞声彻不毛，酒醒时得广离骚。先生鬓为吟诗白，
<br>
<br>　　上相心因治国劳。千乘信回鱼}重，九华秋迥凤巢高。
<br>
<br>　　强酬小谢重阳句，沙恨无金尽日淘。
<br>
<br>　　卷707_24  「寄贺杜荀鹤及第」殷文圭
<br>
<br>　　一战平畴五字劳，昼归乡去锦为袍。大鹏出海翎犹湿，
<br>
<br>　　骏马辞天气正豪。九子旧山增秀绝，二南新格变风骚。
<br>
<br>　　由来稽古符公道，平地丹梯甲乙高。
<br>
<br>　　卷707_25  「春草碧色」殷文圭
<br>
<br>　　细草含愁碧，芊绵南浦滨。萋萋如恨别，苒苒共伤春。
<br>
<br>　　疏雨烟华润，斜阳细彩匀。花粘繁斗锦，人藉软胜茵。
<br>
<br>　　浅映宫池水，轻遮辇路尘。杜回如可结，誓作报恩身。
<br>
<br>　　卷707_26  「和友人送衡尚书赴池阳副车」殷文圭
<br>
<br>　　淮王上将例分忧，玉帐参承半列侯。次第选材如创厦，
<br>
<br>　　别离排宴向藏舟。鲲鹏变化知难测，龙蠖升沈各有由。
<br>
<br>　　躞蹀行牵金[重，婵娟立唱翠娥愁。筑头勋业谐三阵，
<br>
<br>　　满腹诗书究九流。金海珠韬乘月读，肉芝牙茗拨云收。
<br>
<br>　　赤鳞旆卷鸥汀晚，青雀船横雁阵秋。十字细波澄镜面，
<br>
<br>　　九华残雪露峰头。醉沈北海千尊酒，吟上南荆百尺楼。
<br>
<br>　　况是昭明食鱼郡，不妨闲掷钓璜钩。
<br>
<br>　　卷707_27  「贻李南平」殷文圭
<br>
<br>　　紫殿西头月欲斜，曾草临淮上相麻。
<br>
<br>　　润笔已曾经奏谢，更飞章句问张华。
<br>
<br>　　卷707_28  「句」殷文圭
<br>
<br>　　龙舒太守人中杰，风韵堂中心似月。（《方舆胜览》）
<br>
<br>　　众口声光夸汉将，筑头勋业佐淮王。（《贺池阳太守正命》，
<br>
<br>　　《唐诗纪事》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
