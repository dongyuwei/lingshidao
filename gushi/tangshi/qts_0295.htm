<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百九十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百九十五
<br>
<br>　　卷295_1  「送司空曙之苏州」苗发
<br>
<br>　　盘门吴旧地，蝉尽草秋时。归国人皆久，移家君独迟。
<br>
<br>　　广陵经水宿，建邺有僧期。若到西霞寺，应看江总碑。
<br>
<br>　　卷295_2  「送孙德谕罢官往黔州（孙父曾牧此州，因寄家也）」苗发
<br>
<br>　　中岁分符典石城，两朝趋陛谒承明。阙下昨承归老疏，
<br>
<br>　　天南今切去乡情。亲知握手三秋别，几杖扶身万里行。
<br>
<br>　　伯道暮年无嗣子，欲将家事托门生。
<br>
<br>　　卷295_3  「送归中丞使新罗册立吊祭」吉中孚
<br>
<br>　　官称汉独坐，身是鲁诸生。绝域通王制，穷天向水程。
<br>
<br>　　岛中分万象，日处转双旌。气积鱼龙窟，涛翻水浪声。
<br>
<br>　　路长经岁去，海尽向山行。复道殊方礼，人瞻汉使荣。
<br>
<br>　　卷295_4  「咏被中绣鞋」夏侯审
<br>
<br>　　云里蟾钩落凤窝，玉郎沈醉也摩挲。
<br>
<br>　　陈王当日风流减，只向波间见袜罗。
<br>
<br>　　卷295_5  「行路难」王烈
<br>
<br>　　行客满长路，路长良足哀。白日持角弓，射人而取财。
<br>
<br>　　千金谁家子，纷纷死黄埃。见者不敢言，言者不得回。
<br>
<br>　　家人各望归，岂知长不来。
<br>
<br>　　卷295_6  「雪」王烈
<br>
<br>　　雪飞当梦蝶，风度几惊人。半夜一窗晓，平明千树春。
<br>
<br>　　花园应失路，白屋忽为邻。散入仙厨里，还如云母尘。
<br>
<br>　　卷295_7  「酬崔峒」王烈
<br>
<br>　　徇世甘长往，逢时忝一官。欲朝青琐去，羞向白云看。
<br>
<br>　　荣宠无心易，艰危抗节难。思君写怀抱，非敢和幽兰。
<br>
<br>　　卷295_8  「塞上曲二首」王烈
<br>
<br>　　红颜岁岁老金微，砂碛年年卧铁衣。
<br>
<br>　　白草城中春不入，黄花戍上雁长飞。
<br>
<br>　　孤城夕对戍楼闲，回合青冥万仞山。
<br>
<br>　　明镜不须生白发，风沙自解老红颜。
<br>
<br>　　卷295_9  「伤李端」卫象
<br>
<br>　　才子浮生促，泉台此路赊。官卑杨执戟，年少贾长沙。
<br>
<br>　　人去门栖f，灾成酒误蛇。唯馀封禅草，留在茂陵家。
<br>
<br>　　卷295_10  「古词」卫象
<br>
<br>　　鹊血雕弓湿未干，G鹈新淬剑光寒。
<br>
<br>　　辽东老将鬓成雪，犹向旄头夜夜看。
<br>
<br>　　卷295_11  「晴江秋望」崔季卿
<br>
<br>　　八月长江万里晴，千帆一道带风轻。
<br>
<br>　　尽日不分天水色，洞庭南是岳阳城。
<br>
<br>　　卷295_12  「赠兄」何兆
<br>
<br>　　洛阳纸价因兄贵，蜀地红笺为弟贫。
<br>
<br>　　南北东西九千里，除兄与弟更无人。
<br>
<br>　　卷295_13  「玉蕊花（一作严休复诗）」何兆
<br>
<br>　　羽车潜下玉龟山，尘世何缘睹颜。
<br>
<br>　　惟有多情天上雪，好风吹上绿云鬟。
<br>
<br>　　卷295_14  「句」何兆
<br>
<br>　　芙蓉十二池心漏，U卜三千灌顶香。（见《焦氏笔乘》）。
<br>
<br>　　卷295_15  「严陵滩下寄常建」奚贾
<br>
<br>　　日入溪水静，寻真此亦难。乃知沧洲人，道成仍钓竿。
<br>
<br>　　漾楫乘微月，振衣生早寒。纷吾成独往，自速耽考。
<br>
<br>　　已息汉阴诮，且同濠上观。旷然心无涯，谁问容膝安。
<br>
<br>　　卷295_16  「谒李尊师」奚贾
<br>
<br>　　万物返常性，惟道贵自然。先生容其微，隐几为列仙。
<br>
<br>　　炼魄闭琼户，养毛飞洞天。将知逍遥久，得道无岁年。
<br>
<br>　　卷295_17  「寻许山人亭子」奚贾
<br>
<br>　　桃源若远近，渔子棹轻舟。川路行难尽，人家到渐幽。
<br>
<br>　　山禽拂席起，溪水入庭流。君是何年隐，如今成白头。
<br>
<br>　　卷295_18  「句」奚贾
<br>
<br>　　眠涧花自落，步林鸟不飞。
<br>
<br>　　G谷何萧条，日入人独行。
<br>
<br>　　落日下平楚，孤烟生洞庭。（见《诗式》）。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
