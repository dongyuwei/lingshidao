<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百九十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百九十三
<br>
<br>　　卷893_1  「西溪子」毛文锡
<br>
<br>　　昨夜西溪游赏，芳树奇花千样。锁春光，金尊满，
<br>
<br>　　听弦管。娇妓舞衫香暖。不觉到斜晖，马驮归。
<br>
<br>　　卷893_2  「何满子」毛文锡
<br>
<br>　　红粉楼前月照，碧纱窗外莺啼。梦断辽阳音信，
<br>
<br>　　那堪独守空闺。恨对百花时节，王孙绿草萋萋。
<br>
<br>　　卷893_3  「诉衷情（一名桃花水）」毛文锡
<br>
<br>　　桃花流水漾纵横，春昼彩霞明。刘郎去，阮郎行，
<br>
<br>　　惆怅恨难平¤
<br>
<br>　　愁坐对云屏，算归程。何时携手洞边迎，诉衷情。
<br>
<br>　　鸳鸯交颈绣衣轻，碧沼藕花馨。偎藻荇，映兰汀，
<br>
<br>　　和雨浴浮萍¤
<br>
<br>　　思妇对心惊，想边庭。何时解佩掩云屏，诉衷情。
<br>
<br>　　卷893_4  「中兴乐」毛文锡
<br>
<br>　　豆蔻花繁烟艳深，丁香软结同心。翠鬟女，相与，共淘金¤
<br>
<br>　　红蕉叶里猩猩语。鸳鸯浦，镜中鸾舞。丝雨，隔荔枝阴。
<br>
<br>　　卷893_5  「醉花间」毛文锡
<br>
<br>　　休相问，怕相问，相问还添恨。春水满塘生，还相趁¤
<br>
<br>　　昨夜雨霏霏，临明寒一阵。偏忆戍楼人，久绝边庭信。
<br>
<br>　　深相忆，莫相忆，相忆情难极。银汉是红墙，一带遥相隔¤
<br>
<br>　　金盘珠露滴，两岸榆花白。风摇玉佩清，今夕为何夕。
<br>
<br>　　卷893_6  「酒泉子」毛文锡
<br>
<br>　　绿树春深，燕语莺啼声断续，惠风飘荡入芳丛，惹残红¤
<br>
<br>　　柳丝无力袅烟空。金盏不辞须满酌，海棠花下思朦胧，
<br>
<br>　　醉春风。
<br>
<br>　　卷893_7  「纱窗恨」毛文锡
<br>
<br>　　新春燕子还来至，一双飞。垒巢泥湿时时坠，鹑艘隆
<br>
<br>　　后园里、看百花发，香风拂、绣户金扉。月照纱窗，
<br>
<br>　　恨依依。
<br>
<br>　　双双蝶翅涂铅粉，咂花心。绮窗绣户飞来稳，画堂阴¤
<br>
<br>　　二三月、爱随风絮，伴落花、来拂衣襟。更剪轻罗片，
<br>
<br>　　傅黄金。
<br>
<br>　　卷893_8  「恋情深」毛文锡
<br>
<br>　　滴滴铜壶寒漏咽，醉红楼月。宴馀香殿会鸳衾，荡春心¤
<br>
<br>　　真珠帘下晓光侵，莺语隔琼林。宝帐欲开慵起，恋情深。
<br>
<br>　　玉殿春浓花烂漫，簇神仙伴。罗裙@地缕黄金，奏清音¤
<br>
<br>　　酒阑歌罢两沉沉，一笑动君心。永愿作鸳鸯伴，恋情深。
<br>
<br>　　卷893_9  「浣溪沙」毛文锡
<br>
<br>　　七夕年年信不违，银河清浅白云微，蟾光鹊影伯劳飞¤
<br>
<br>　　每恨蟪蛄怜婺女，几回娇妒下鸳机，今宵嘉会两依依。
<br>
<br>　　卷893_10  「摊破浣溪沙」毛文锡
<br>
<br>　　春水轻波浸绿苔，枇杷洲上紫檀开。晴日眠沙稳，
<br>
<br>　　暖相偎¤
<br>
<br>　　罗袜生尘游女过，有人逢著弄珠回。兰麝飘香初解佩，
<br>
<br>　　忘归来。
<br>
<br>　　卷893_11  「赞浦子」毛文锡
<br>
<br>　　锦帐添香睡，金炉换夕薰。懒结芙蓉带，慵拖翡翠裙¤
<br>
<br>　　正是柳夭桃媚，那堪暮雨朝云。宋玉高唐意，裁琼欲赠君。
<br>
<br>　　卷893_12  「巫山一段云」毛文锡
<br>
<br>　　雨霁巫山上，云轻映碧天。远风吹散又相连，十二晚峰前¤
<br>
<br>　　暗湿啼猿树，高笼过客船。朝朝暮暮楚江边，几度降神仙。
<br>
<br>　　貌掩巫山色，才过濯锦波。阿谁提笔上银河，月里写嫦娥¤
<br>
<br>　　薄薄施铅粉，盈盈挂绮罗。菖蒲花役梦魂多，年代属元和。
<br>
<br>　　卷893_13  「柳含烟」毛文锡
<br>
<br>　　隋堤柳，汴河旁。夹岸绿阴千里，龙舟凤舸木兰香。
<br>
<br>　　锦帆张¤
<br>
<br>　　因梦江南春景好，一路流苏羽葆。笙歌未尽起横流，
<br>
<br>　　锁春愁。
<br>
<br>　　河桥柳，占芳春。映水含烟拂路，几回攀折赠行人，
<br>
<br>　　暗伤神¤
<br>
<br>　　乐府吹为横笛曲，能使离肠断续。不如移植在金门，
<br>
<br>　　近天恩。
<br>
<br>　　章台柳，近垂旒。低拂往来冠盖，朦胧春色满皇州，
<br>
<br>　　瑞烟浮¤
<br>
<br>　　直与路边江畔别，免被离人攀折。最怜京兆画蛾眉，
<br>
<br>　　叶纤时。
<br>
<br>　　御沟柳，占春多。半出宫墙婀娜，有时倒景醮轻罗，
<br>
<br>　　麴尘波¤
<br>
<br>　　昨日金銮巡上苑，风亚舞腰纤软。栽培得地近皇宫，
<br>
<br>　　瑞烟浓。
<br>
<br>　　卷893_14  「更漏子」毛文锡
<br>
<br>　　春夜阑，春恨切，花外子规啼月。人不见，梦难凭，
<br>
<br>　　红纱一点灯¤
<br>
<br>　　偏怨别，是芳节，庭下丁香千结。宵雾散，晓霞晖，
<br>
<br>　　梁间双燕飞。
<br>
<br>　　卷893_15  「喜迁莺」毛文锡
<br>
<br>　　芳春景，暧晴烟，乔木见莺迁。传枝偎叶语关关，
<br>
<br>　　飞过绮丛间¤
<br>
<br>　　锦翼鲜，金毳软，百转千娇相唤。碧纱窗晓怕闻声，
<br>
<br>　　惊破鸳鸯暖。
<br>
<br>　　卷893_16  「应天长」毛文锡
<br>
<br>　　平江波暖鸳鸯语，两两钓船归极浦。芦洲一夜风和雨，
<br>
<br>　　飞起浅沙翘雪鹭¤
<br>
<br>　　渔灯明远渚，兰棹今宵何处。罗袂从风轻举，愁杀采莲女。
<br>
<br>　　卷893_17  「月宫春」毛文锡
<br>
<br>　　水晶宫里桂花开，神仙探几回。红芳金蕊绣重台，
<br>
<br>　　低倾玛瑙杯¤
<br>
<br>　　玉兔银蟾争守护，娥姹女戏相偎。遥听钧天九奏，
<br>
<br>　　玉皇亲看来。
<br>
<br>　　卷893_18  「虞美人」毛文锡
<br>
<br>　　鸳鸯对浴银塘暖，水面蒲梢短。垂杨低拂麴尘波，
<br>
<br>　　蛛丝结网露珠多，滴圆荷¤
<br>
<br>　　遥思桃叶吴江碧，便是天河隔。锦鳞红鬣影沉沉，
<br>
<br>　　相思空有梦相寻，意难任。
<br>
<br>　　宝檀金缕鸳鸯枕，绶带盘宫锦。夕阳低映小窗明，
<br>
<br>　　南园绿树语莺莺，梦难成¤
<br>
<br>　　玉炉香暖频添炷，满地飘轻絮。珠帘不卷度沈烟，
<br>
<br>　　庭前闲立画秋千，艳阳天。
<br>
<br>　　卷893_19  「临江仙」毛文锡
<br>
<br>　　暮蝉声尽落斜阳，银蟾影挂潇湘。黄陵庙侧水茫茫。
<br>
<br>　　楚山红树，烟雨隔高唐¤
<br>
<br>　　岸泊渔灯风s碎，白O远散浓香。灵娥鼓瑟韵清商。
<br>
<br>　　朱弦凄切，云散碧天长。
<br>
<br>　　卷893_20  「接贤宾」毛文锡
<br>
<br>　　香鞯镂b五色骢，值春景初融。流珠喷沫躞蹀，汗血流红¤
<br>
<br>　　少年公子能乘驭，金镳玉辔珑璁。为惜珊瑚鞭不下，
<br>
<br>　　骄生百步千踪。信穿花，从拂柳，向九陌追风。
<br>
<br>　　卷893_21  「赞成功」毛文锡
<br>
<br>　　海棠未坼，万点深红，香包缄结一重重。似含羞态，
<br>
<br>　　邀勒春风。蜂来蝶去，任绕芳丛¤
<br>
<br>　　昨夜微雨，飘洒庭中，忽闻声滴井边桐。美人惊起，
<br>
<br>　　坐听晨钟。快教折取，戴玉珑璁。
<br>
<br>　　卷893_22  「甘州遍」毛文锡
<br>
<br>　　春光好，公子爱闲游。足风流。金鞍白马，雕弓宝剑，
<br>
<br>　　红缨锦b出长楸¤
<br>
<br>　　花蔽膝，玉衔头。寻芳逐胜欢宴，丝竹不曾休。美人唱、
<br>
<br>　　揭调是甘州，醉红楼。尧年舜日，乐圣永无忧。
<br>
<br>　　秋风紧，平碛雁行低。阵云齐。萧萧飒飒，边声四起，
<br>
<br>　　愁闻戍角与征鼙¤
<br>
<br>　　青冢北，黑山西。沙飞聚散无定，往往路人迷。铁衣冷、
<br>
<br>　　战马血沾蹄，破蕃奚。凤凰诏下，步步蹑丹梯。
<br>
<br>　　卷893_23  「渔父」和凝
<br>
<br>　　白芷汀寒立鹭鸶，O风轻剪浪花时。烟幂幂，日迟迟，
<br>
<br>　　香引芙蓉惹钓丝。
<br>
<br>　　卷893_24  「天仙子」和凝
<br>
<br>　　柳色披衫金缕凤，纤手轻拈红豆弄。翠蛾双敛正含情，
<br>
<br>　　桃花洞，瑶台梦，一片春愁谁与共。
<br>
<br>　　洞口春红飞蔌蔌，仙子含愁眉黛绿。阮郎何事不归来？
<br>
<br>　　懒烧金，慵篆玉，流水桃花空断续。
<br>
<br>　　卷893_25  「江城子」和凝
<br>
<br>　　初夜含娇入洞房，理残妆，柳眉长。翡翠屏中，
<br>
<br>　　亲k玉炉香。整顿金钿呼小玉，排红烛，待潘郎。
<br>
<br>　　竹里风生月上门，理秦筝，对云屏。轻拨朱弦，
<br>
<br>　　恐乱马嘶声。含恨含娇独自语，今夜约，太迟生。
<br>
<br>　　斗转星移玉漏频，已三更，对栖莺。历历花间，
<br>
<br>　　似有马蹄声。含笑整衣开绣户，斜敛手，下阶迎。
<br>
<br>　　迎得郎来入绣闱，语相思，连理枝。鬓乱钗垂，
<br>
<br>　　梳堕印山眉。娅姹含情娇不语，纤玉手，抚郎衣。
<br>
<br>　　帐里鸳鸯交颈情，恨鸡声，天已明。愁见街前，
<br>
<br>　　还是说归程。临上马时期后会，待梅绽，月初生。
<br>
<br>　　卷893_26  「何满子」和凝
<br>
<br>　　正是破瓜年几，含情惯得人饶。桃李精神鹦鹉舌，
<br>
<br>　　可堪虚度良宵。却爱蓝罗裙子，羡他长束纤腰。
<br>
<br>　　写得鱼笺无限，其如花锁春晖。目断巫山云雨，
<br>
<br>　　空教残梦依依。却爱熏香小鸭，羡他长在屏帏。
<br>
<br>　　卷893_27  「望梅花」和凝
<br>
<br>　　春草全无消息，腊雪犹馀踪迹。越岭寒枝香自折，
<br>
<br>　　冷艳奇芳堪惜。何事寿阳无处觅，吹入谁家横笛。
<br>
<br>　　卷893_28  「薄命女（一名长命女）」和凝
<br>
<br>　　天欲晓，宫漏穿花声缭绕，窗里星光少¤
<br>
<br>　　冷露寒侵帐额，残月光沈树杪。梦断锦帏空悄悄，
<br>
<br>　　强起愁眉小。
<br>
<br>　　卷893_29  「春光好（一名愁倚栏令）」和凝
<br>
<br>　　纱窗暖，画屏闲，云鬟。睡起四肢无力，半春间¤
<br>
<br>　　玉指剪裁罗胜，金盘点缀酥山。窥宋深心无限事，小眉弯。
<br>
<br>　　O叶软，杏花明，画船轻。双浴鸳鸯出绿汀，棹歌声¤
<br>
<br>　　春水无风无浪，春天半雨半晴。红粉相随南浦晚，几含情。
<br>
<br>　　卷893_30  「采桑子」和凝
<br>
<br>　　蝤蛴领上诃梨子，绣带双垂。椒户闲时，竞学蛊讯睦笾А
<br>
<br>　　丛头鞋子红编细，裙@金丝。无事姑迹春思翻教阿母疑。
<br>
<br>　　卷893_31  「菩萨蛮」和凝
<br>
<br>　　越梅半拆轻寒里，冰清澹薄笼蓝水。暖觉杏梢红，
<br>
<br>　　游丝狂惹风¤
<br>
<br>　　闲阶莎径碧，远梦犹堪惜。离恨又迎春，相思难重陈。
<br>
<br>　　卷893_32  「喜迁莺」和凝
<br>
<br>　　晓月坠，宿云披，银烛锦屏帷。建章钟动玉绳低，
<br>
<br>　　宫漏出花迟¤
<br>
<br>　　春态浅，来双燕，红日渐长一线。严妆欲罢转黄鹂，
<br>
<br>　　飞上万年枝。
<br>
<br>　　卷893_33  「山花子」和凝
<br>
<br>　　莺锦蝉e馥麝脐，轻裾花草晓烟迷。战金红掌坠，
<br>
<br>　　翠云低¤
<br>
<br>　　星靥笑偎霞脸畔，蹙金开b衬银泥。春思半和芳草嫩，
<br>
<br>　　碧萋萋。
<br>
<br>　　银字笙寒调正长，水文簟冷画屏凉。玉腕重，金扼臂，
<br>
<br>　　淡梳妆¤
<br>
<br>　　几度试香纤手暖，一回尝酒绛唇光。佯弄红丝绳拂子，
<br>
<br>　　打檀郎。
<br>
<br>　　卷893_34  「临江仙」和凝
<br>
<br>　　海棠香老春江晚，小楼雾e空鳌４澉叱醭鲂辶敝校
<br>
<br>　　麝烟鸾佩惹O风¤
<br>
<br>　　碾玉钗摇战，雪肌云鬓将融。含情遥指碧波东，
<br>
<br>　　越王台殿蓼花红。
<br>
<br>　　披袍@地红宫锦，莺语时转轻音。碧罗冠子稳犀簪，
<br>
<br>　　凤凰双s步摇金¤
<br>
<br>　　肌骨细匀红玉软，脸波微送春心。娇羞不肯入鸳衾，
<br>
<br>　　兰膏光里两情深。
<br>
<br>　　卷893_35  「小重山」和凝
<br>
<br>　　春入神京万木芳，禁林莺语滑、蝶飞狂。
<br>
<br>　　晓花擎露妨啼妆，红日永、风和百花香¤
<br>
<br>　　烟锁柳丝长，御沟澄碧水、转池塘。时时微雨洗风光，
<br>
<br>　　天衢远、到处引笙篁。
<br>
<br>　　正是神京烂熳时，群仙初折得、郄诜枝。
<br>
<br>　　乌犀白最相宜，精神出、御陌袖鞭垂¤
<br>
<br>　　柳色展愁眉，管弦分响亮、探花期。光阴占断曲江池，
<br>
<br>　　新榜上、名姓彻丹墀。
<br>
<br>　　卷893_36  「麦秀两岐」和凝
<br>
<br>　　凉簟铺斑竹，鸳枕并红玉。脸莲红，眉柳绿，
<br>
<br>　　胸雪宜新浴。淡黄衫子裁春e，异香芬馥¤
<br>
<br>　　羞道交回烛，未惯双双宿。树连枝，鱼比目，
<br>
<br>　　掌上腰如束。娇娆不争人拳R，黛眉微蹙。
<br>
<br>　　卷893_37  「生查子」牛希济
<br>
<br>　　春山烟欲收，天澹星稀小。残月脸边明，别泪临清晓¤
<br>
<br>　　语已多，情未了，回首犹重道。记得绿罗裙，处处怜芳草。
<br>
<br>　　新月曲如眉，未有团K意。红豆不堪看，满眼相思泪¤
<br>
<br>　　终日劈桃穰，人在心儿里。两朵隔墙花，早晚成连理。
<br>
<br>　　卷893_38  「中兴乐（即湿罗衣）」牛希济
<br>
<br>　　池塘暖碧浸晴晖，髁絮轻飞。红蕊凋来，醉梦还稀¤
<br>
<br>　　春云空有雁归，珠帘垂。东风寂寞，恨郎抛掷，泪湿罗衣。
<br>
<br>　　卷893_39  「酒泉子」牛希济
<br>
<br>　　枕转簟凉，清晓远钟残梦。月光斜，帘影动，旧炉香¤
<br>
<br>　　梦中说尽相思事，纤手匀双泪。去年书，今日意，断人肠。
<br>
<br>　　卷893_40  「谒金门」牛希济
<br>
<br>　　秋已暮，重叠关山岐路。嘶马摇鞭何处去，晓禽霜满树¤
<br>
<br>　　梦断禁城钟鼓，泪滴枕檀无数。一点凝红和薄雾，
<br>
<br>　　翠蛾愁不语。
<br>
<br>　　卷893_41  「临江仙」牛希济
<br>
<br>　　峭碧参差十二峰，冷烟寒树重重。瑶姬宫殿是仙踪。
<br>
<br>　　金炉珠帐，香霭昼偏浓¤
<br>
<br>　　一自楚王惊梦断，人间无路相逢。至今云雨带愁容。
<br>
<br>　　月斜江上，征棹动晨钟。
<br>
<br>　　谢家仙观寄云岑，岩萝拂地成阴。洞房不闭白云深。
<br>
<br>　　当时丹灶，一粒化黄金¤
<br>
<br>　　石壁霞衣犹半挂，松风长似鸣琴。时闻唳鹤起前林。
<br>
<br>　　十洲高会，何处许相寻。
<br>
<br>　　渭阙宫城秦树凋，玉楼独上无l.含情不语自吹箫。
<br>
<br>　　调清和恨，天路逐风飘¤
<br>
<br>　　何事乘龙人忽降，似知深意相招。三清携手路非遥。
<br>
<br>　　世间屏障，彩笔画娇饶。
<br>
<br>　　江绕黄陵春庙闲，娇莺独语关关。满庭重叠绿苔斑。
<br>
<br>　　阴云无事，四散自归山¤
<br>
<br>　　箫鼓声稀香烬冷，月娥敛尽弯环。风流皆道胜人间，
<br>
<br>　　须知狂客，判死为红颜。
<br>
<br>　　素洛春光潋滟平，千重媚脸初生。凌波罗袜势轻轻。
<br>
<br>　　烟笼日照，珠翠半分明¤
<br>
<br>　　风引宝衣疑欲舞，鸾回凤翥堪惊。也知心许恐无成。
<br>
<br>　　陈王辞赋，千载有声名。
<br>
<br>　　柳带摇风汉水滨，平芜两岸争匀。鸳鸯对浴浪痕新。
<br>
<br>　　弄珠游女，微笑自含春¤
<br>
<br>　　轻步暗移蝉鬓动，罗裙风惹轻尘。水精宫殿岂无因。
<br>
<br>　　空劳纤手，解佩赠情人。
<br>
<br>　　洞庭波浪s晴天，君山一点凝烟。此中真境属神仙。
<br>
<br>　　玉楼珠殿，相映月轮边¤
<br>
<br>　　万里平湖秋色冷，星辰垂影参然。橘林霜重更红鲜。
<br>
<br>　　罗浮山下，有路暗相连。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
