<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百四十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百四十九
<br>
<br>　　卷749_1  「登毗陵青山楼」李中
<br>
<br>　　高楼闲上对晴空，豁目开襟半日中。千里吴山清不断，
<br>
<br>　　一边辽海浸无穷。人生歌笑开花雾，世界兴亡落叶风。
<br>
<br>　　吟罢倚栏何限意，回头城郭暮烟笼。
<br>
<br>　　卷749_2  「晋陵罢任寓居，依韵和陈锐秀才见寄」李中
<br>
<br>　　掩门三径莓苔绿，车马谁来陋巷间。卧弃琴书公干病，
<br>
<br>　　笑迎风月步兵闲。当秋每谢蛩清耳，渐老多惭酒借颜。
<br>
<br>　　济物未能伸一术，敢于明代爱青山。
<br>
<br>　　卷749_3  「春苔」李中
<br>
<br>　　春霖催得锁烟浓，竹院莎斋径小通。
<br>
<br>　　谁爱落花风味处，莫愁门巷衬残红。
<br>
<br>　　卷749_4  「夏云」李中
<br>
<br>　　如峰形状在西郊，未见从龙上寥。
<br>
<br>　　多谢好风吹起后，化为甘雨济田苗。
<br>
<br>　　卷749_5  「书夏秀才幽居壁」李中
<br>
<br>　　永巷苔深户半开，床头书剑积尘埃。
<br>
<br>　　最怜小槛疏篁晚，幽鸟双双何处来。
<br>
<br>　　卷749_6  「红花」李中
<br>
<br>　　红花颜色掩千花，任是猩猩血未加。
<br>
<br>　　染出轻罗莫相贵，古人崇俭诫奢华。
<br>
<br>　　卷749_7  「安福县秋吟寄陈锐秘书」李中
<br>
<br>　　县庭事简得馀功，诗兴秋来不可穷。卧听寒蛩莎砌月，
<br>
<br>　　行冲落叶水村风。愁髭渐去人前白，醉面犹怜鉴里红。
<br>
<br>　　苦恨交亲多契阔，未知良会几时同。
<br>
<br>　　卷749_8  「新喻县酬王仲华少府见贻」李中
<br>
<br>　　事简开樽有逸情，共忻官舍月华清。每惭花欠河阳景，
<br>
<br>　　长愧琴无单父声。未泰黎元惭旷职，纵行谦直是虚名。
<br>
<br>　　与君尽力行公道，敢向昌朝俟陟明。
<br>
<br>　　卷749_9  「暮春有感寄宋维员外」李中
<br>
<br>　　杜宇声中老病心，此心无计驻光阴。西园雨过好花尽，
<br>
<br>　　南陌人稀芳草深。喧梦却嫌莺语老，伴吟惟怕月轮沈。
<br>
<br>　　明年才候东风至，结驷期君预去寻。
<br>
<br>　　卷749_10  「题吉水县厅前新栽小松」李中
<br>
<br>　　笨幽涧藓苔斑，移得孤根植砌前。影小未遮官舍月，
<br>
<br>　　翠浓犹带旧山烟。群花解笑香宁久，众木虽高节不坚。
<br>
<br>　　输我婆娑栏槛内，晚风萧飒学幽泉。
<br>
<br>　　卷749_11  「赠念《法华经》绶上人」李中
<br>
<br>　　五更初起扫松堂，瞑目先焚一炷香。
<br>
<br>　　念彻莲经谁得见，千峰岩外晓苍苍。
<br>
<br>　　卷749_12  「秋日途中」李中
<br>
<br>　　信步腾腾野岩边，离家都为利名牵。
<br>
<br>　　疏林一路斜阳里，飒飒西风满耳蝉。
<br>
<br>　　卷749_13  「宿韦校书幽居」李中
<br>
<br>　　溪上高眠与鹤闲，开樽留我待柴关。
<br>
<br>　　园林月白秋霖歇，一夜泉声似故山。
<br>
<br>　　卷749_14  「依韵和友人秋夕见寄」李中
<br>
<br>　　夕风庭叶落，谁见此时情。不作关河梦，空闻砧杵声。
<br>
<br>　　会须求至理，何必叹无成。好约高僧宿，同看海月生。
<br>
<br>　　卷749_15  「吉水作尉酬高援秀才见赠」李中
<br>
<br>　　佐邑惭无术，敢言贫与清。风骚谁是主，烟月自关情。
<br>
<br>　　卷箔当山色，开窗就竹声。怜君惠嘉句，资我欲垂名。
<br>
<br>　　卷749_16  「送智雄上人」李中
<br>
<br>　　忽起游方念，飘然不可留。未知携一锡，乘兴向何州。
<br>
<br>　　古岸春云散，遥天晚雨收。想应重会面，风月又清秋。
<br>
<br>　　卷749_17  「览友人卷」李中
<br>
<br>　　新诗开卷处，造化竭精英。雪霁楚山碧，月高湘水清。
<br>
<br>　　初吟尘虑息，再味古风生。自此寰区内，喧腾二雅名。
<br>
<br>　　卷749_18  「送人南游」李中
<br>
<br>　　浪迹天涯去，南荒必动情。草青虞帝庙，云暗夜郎城。
<br>
<br>　　越鸟惊乡梦，蛮风解宿酲。早思归故里，华发等闲生。
<br>
<br>　　卷749_19  「晋陵县夏日作」李中
<br>
<br>　　事简公庭静，开帘暑气中。依经煎绿茗，入竹就清风。
<br>
<br>　　至论招禅客，忘机忆钓翁。晚凉安枕簟，海月出墙东。
<br>
<br>　　卷749_20  「邮亭早起」李中
<br>
<br>　　邮舍残灯在，村林鸡唱频。星河吟里晓，川陆望中春。
<br>
<br>　　旧友青云贵，殊乡素发新。悠悠念行计，难更驻征轮。
<br>
<br>　　卷749_21  「客中寒食」李中
<br>
<br>　　旅次经寒食，思乡泪湿巾。音书天外断，桃李雨中春。
<br>
<br>　　欲饮都无绪，唯吟似有因。输他郊郭外，多少踏青人。
<br>
<br>　　卷749_22  「旅馆秋夕」李中
<br>
<br>　　寥寥山馆里，独坐酒初醒。旧业多年别，秋霖一夜听。
<br>
<br>　　砌蛩声渐息，窗烛影犹停。早晚无他事，休如泛水萍。
<br>
<br>　　卷749_23  「宿青溪米处士幽居」李中
<br>
<br>　　寄宿溪光里，夜凉高士家。养风窗外竹，叫月水中蛙。
<br>
<br>　　静虑同搜句，清神旋煮茶。唯忧晓鸡唱，尘里事如麻。
<br>
<br>　　卷749_24  「维舟秋浦，逢故人张矩同泊」李中
<br>
<br>　　卸帆清夜碧江滨，冉冉凉风动白O.波上正吟新霁月，
<br>
<br>　　岸头恰见故乡人。共惊别后霜侵鬓，互说年来疾逼身。
<br>
<br>　　且饮一壶销百恨，会须遭遇识通津。
<br>
<br>　　卷749_25  「代别」李中
<br>
<br>　　明日鸣鞭天一涯，悠悠此夕怯分离。红楼有恨金波转，
<br>
<br>　　翠黛无言玉箸垂。浮蚁不能迷远意，回纹从此寄相思。
<br>
<br>　　花时定是慵开鉴，独向春风忍扫眉。
<br>
<br>　　卷749_26  「悼怀王丧妃」李中
<br>
<br>　　花绽花开事可惊，暂来浮世返蓬瀛。楚宫梦断云空在，
<br>
<br>　　洛浦神归月自明。香解返魂成浪语，胶能续断是虚名。
<br>
<br>　　音容寂寞春牢落，谁会楼中独立情。
<br>
<br>　　卷749_27  「酒醒」李中
<br>
<br>　　睡觉花阴芳草软，不知明月出墙东。
<br>
<br>　　杯盘狼藉人何处，聚散空惊似梦中。
<br>
<br>　　卷749_28  「送虞道士」李中
<br>
<br>　　烟霞聚散通三岛，星斗分明在一壶。
<br>
<br>　　笑说馀杭沽酒去，蔡家重要会麻姑。
<br>
<br>　　卷749_29  「怀旧夜吟寄赵杞」李中
<br>
<br>　　长笛声中海月飞，桃花零落满庭墀。魂销事去无寻处，
<br>
<br>　　酒醒孤吟不寐时。萱草岂能忘积恨，尺书谁与达相思。
<br>
<br>　　悠悠方寸何因解，明日江楼望渺。
<br>
<br>　　卷749_30  「宿临江驿」李中
<br>
<br>　　候馆寥寥辍棹过，酒醒无奈旅愁何。雨昏郊郭行人少，
<br>
<br>　　苇暗汀洲宿雁多。干禄已悲凋发鬓，结茅终愧负烟萝。
<br>
<br>　　篇章早晚逢知己，苦志忘形自有魔。
<br>
<br>　　卷749_31  「途中柳」李中
<br>
<br>　　翠色晴来近，长亭路去遥。无人折烟缕，落日拂溪桥。
<br>
<br>　　卷749_32  「隔墙花」李中
<br>
<br>　　颜色尤难近，馨香不易通。朱门金锁隔，空使怨春风。
<br>
<br>　　卷749_33  「广陵寒食夜」李中
<br>
<br>　　广陵寒食夜，豪贵足佳期。紫陌人归后，红楼月上时。
<br>
<br>　　绮罗香未歇，丝竹韵犹迟。明日踏青兴，输他轻薄儿。
<br>
<br>　　卷749_34  「寄庐山庄隐士」李中
<br>
<br>　　烟萝拥竹关，物外自求安。逼枕溪声近，当檐岳色寒。
<br>
<br>　　药苗应自采，琴调对谁弹。待了浮名后，依君共挂冠。
<br>
<br>　　卷749_35  「吉水寄阎侍御（时公调官瀑川）」李中
<br>
<br>　　何处怀君切，令人欲白头。偶寻花外寺，独立水边楼。
<br>
<br>　　不得论休戚，何因校献酬。吟馀兴难尽，风笛起渔舟。
<br>
<br>　　卷749_36  「送张惟贞少府之江阴」李中
<br>
<br>　　相送烟汀畔，酒阑登小舟。离京梅雨歇，到邑早蝉秋。
<br>
<br>　　俗必期康济，诗谁互唱酬。晚凉诸吏散，海月入虚楼。
<br>
<br>　　卷749_37  「钟陵禁烟寄从弟」李中
<br>
<br>　　落絮飞花日又西，踏青无侣草萋萋。
<br>
<br>　　交亲书断竟不到，忍听黄昏杜宇啼。
<br>
<br>　　卷749_38  「夜泊江渚」李中
<br>
<br>　　水乡明月上晴空，汀岛香生杜若风。
<br>
<br>　　不是当年独醒客，且沽村酒待渔翁。
<br>
<br>　　卷749_39  「吉水县依韵酬华松秀才见寄」李中
<br>
<br>　　官况萧条在水村，吏归无事好论文。枕欹独听残春雨，
<br>
<br>　　梦去空寻五老云。竹径每怜和藓步，禽声偏爱隔花闻。
<br>
<br>　　诗情冷淡知音少，独喜江皋得见君。
<br>
<br>　　卷749_40  「贻庐山清溪观王尊师」李中
<br>
<br>　　霞帔星冠复杖藜，积年修炼住灵溪。松轩睡觉冷云起，
<br>
<br>　　石磴坐来春日西。采药每寻岩径远，弹琴常到月轮低。
<br>
<br>　　鼎中龙虎功成后，海上三山去不迷。
<br>
<br>　　卷749_41  「王昭君」李中
<br>
<br>　　蛾眉翻自累，万里陷穷边。滴泪胡风起，宽心汉月圆。
<br>
<br>　　飞尘长翳日，白草自连天。谁贡和亲策，千秋污简编。
<br>
<br>　　卷749_42  「送姚端先辈归宁」李中
<br>
<br>　　知君归觐省，称意涉通津。解缆汀洲晓，张帆烟水春。
<br>
<br>　　牵吟芳草远，贳酒乱花新。拜庆庭闱处，蟾枝香满身。
<br>
<br>　　卷749_43  「江村晚秋作」李中
<br>
<br>　　高秋水村路，隔岸见人家。好是经霜叶，红于带露花。
<br>
<br>　　临罾鱼易得，就店酒难赊。吟兴胡能尽，风清日又斜。
<br>
<br>　　卷749_44  「蛩」李中
<br>
<br>　　月冷莎庭夜已深，百虫声外有清音。
<br>
<br>　　诗情正苦无眠处，愧尔阶前相伴吟。
<br>
<br>　　卷749_45  「感秋书事」李中
<br>
<br>　　宦途憔悴雪生头，家计相牵未得休。
<br>
<br>　　红蓼白O消息断，旧溪烟月负渔舟。
<br>
<br>　　卷749_46  「访庐山归章禅伯」李中
<br>
<br>　　沈沈石室疏钟后，寂寂莎池片月明。
<br>
<br>　　多少学徒求妙法，要于言下悟无生。
<br>
<br>　　卷749_47  「庐山栖隐洞谭先生院留题」李中
<br>
<br>　　坛畔归云冷湿襟，拂苔移石坐花阴。
<br>
<br>　　偶然醒得庄周梦，始觉玄门兴味深。
<br>
<br>　　卷749_48  「江行值暴风雨」李中
<br>
<br>　　风狂雨暗舟人惧，自委神明志不邪。
<br>
<br>　　投得苇湾波浪息，岸头烟火近人家。
<br>
<br>　　卷749_49  「杪秋夕吟怀寄宋维先辈」李中
<br>
<br>　　江岛穷秋木叶稀，月高何处捣寒衣。
<br>
<br>　　苦嗟不见登龙客，此夜悠悠一梦飞。
<br>
<br>　　卷749_50  「七夕」李中
<br>
<br>　　星河耿耿正新秋，丝竹千家列彩楼。
<br>
<br>　　可惜穿针方有兴，纤纤初月苦难留。
<br>
<br>　　卷749_51  「吉水作尉时酬阎侍御见寄」李中
<br>
<br>　　谬佐驱鸡任，常思赋f人。未谐林下约，空感病来身。
<br>
<br>　　锁径青苔老，铺阶红叶新。相思不可见，犹喜得书频。
<br>
<br>　　卷749_52  「清溪逢张惟贞秀才」李中
<br>
<br>　　洞隐红霞外，房开碧嶂根。昔年同炼句，几夜共听猿。
<br>
<br>　　考古书千卷，忘忧酒一樽。如今归建业，雅道喜重论。
<br>
<br>　　卷749_53  「送阎侍御归阙」李中
<br>
<br>　　羡君乘紫诏，归路指通津。鼓棹烟波暖，还京雨露新。
<br>
<br>　　趋朝丹禁晓，耸辔九衢春。自愧湮沈者，随轩未有因。
<br>
<br>　　卷749_54  「甲子岁罢吉水县过钟陵时暮春维舟江渚谒柴太尉席上作」李中
<br>
<br>　　公侯延驻暂踟蹰，况值风光三月初。乱落杯盘花片小，
<br>
<br>　　静笼池阁柳阴疏。舟维南浦程虽阻，饮预西园兴有馀。
<br>
<br>　　却笑田家门下客，当时容易叹车鱼。
<br>
<br>　　卷749_55  「海上春夕旅怀寄左偃」李中
<br>
<br>　　柳过清明絮乱飞，感时怀旧思凄凄。月生楼阁云初散，
<br>
<br>　　家在汀洲梦去迷。发白每惭清鉴启，酒醒长怯子规啼。
<br>
<br>　　北山高卧风骚客，安得同吟复杖藜。
<br>
<br>　　卷749_56  「江次维舟登古寺」李中
<br>
<br>　　辍棹因过古梵宫，荒凉门径锁苔茸。绿阴满地前朝树，
<br>
<br>　　清韵含风后殿钟。童子纵慵眠坏榻，老僧耽话指诸峰。
<br>
<br>　　吟馀却返来时路，回首盘桓尚驻筇。
<br>
<br>　　卷749_57  「春日招宋维先辈」李中
<br>
<br>　　瓮中竹叶今朝熟，鉴里桃花昨日开。
<br>
<br>　　为报广寒攀桂客，莫辞相访共衔杯。
<br>
<br>　　卷749_58  「吹笛儿」李中
<br>
<br>　　陇头休听月明中，妙竹嘉音际会逢。
<br>
<br>　　见尔樽前吹一曲，令人重忆许云封。
<br>
<br>　　卷749_59  「所思」李中
<br>
<br>　　解当时在洛滨，悠悠疑是梦中身。
<br>
<br>　　自从物外无消息，花谢莺啼近十春。
<br>
<br>　　卷749_60  「吉水县酬夏侯秀才见寄」李中
<br>
<br>　　启鉴悠悠两鬓苍，病来心绪易凄凉。
<br>
<br>　　知音不到吟还懒，锁印开帘又夕阳。
<br>
<br>　　卷749_61  「和友人喜雪」李中
<br>
<br>　　腊雪频频降，成堆不可除。伴吟花莫并，销瘴药何如。
<br>
<br>　　谢女诗成处，袁安睡起初。深迷樵子径，冷逼旅人居。
<br>
<br>　　惹砌催樽俎，飘窗入簿书。最宜楼上望，散乱满空虚。
<br>
<br>　　卷749_62  「感事呈所知」李中
<br>
<br>　　竞爱松筠翠，皆怜桃李芳。如求济世广，桑柘愿商量。
<br>
<br>　　卷749_63  「送汪涛」李中
<br>
<br>　　知君别家后，不免泪沾襟。芳草千里路，夕阳孤客心。
<br>
<br>　　花飞当野渡，猿叫在烟岑。霄汉知音在，何须恨陆沈。
<br>
<br>　　卷749_64  「言志寄刘钧秀才」李中
<br>
<br>　　童稚亲儒墨，时平喜道存。酬身指书剑，赋命委乾坤。
<br>
<br>　　秋爽鼓琴兴，月清搜句魂。与君同此志，终待至公论。
<br>
<br>　　卷749_65  「访澄上人」李中
<br>
<br>　　寻师来静境，神骨觉清凉。一饷逢秋雨，相留坐竹堂。
<br>
<br>　　石渠堆败叶，莎砌咽寒。话到南能旨，怡然万虑忘。
<br>
<br>　　卷749_66  「经古寺」李中
<br>
<br>　　殿宇半隳摧，门临野水开。云凝何代树，草蔽此时台。
<br>
<br>　　绕塔堆黄叶，沿阶积绿苔。踟蹰日将暮，栖鸟入巢来。
<br>
<br>　　卷749_67  「送王道士游东海」李中
<br>
<br>　　巨浸常牵梦，云游岂觉劳。遥空收晚雨，虚阁看秋涛。
<br>
<br>　　必若思三岛，应须钓六鳌。如通十洲去，谁信碧天高。
<br>
<br>　　卷749_68  「贻青阳宰」李中
<br>
<br>　　征赋常登限，名山管最多。吏闲民讼少，时得访烟萝。
<br>
<br>　　卷749_69  「哭故主人陈太师」李中
<br>
<br>　　十年孤迹寄侯门，入室升堂忝厚恩。游遍春郊随茜旆，
<br>
<br>　　饮残秋月待金尊。车鱼郑重知难报，吐握周旋不可论。
<br>
<br>　　长恸裴回逝川上，白杨萧飒又黄昏。
<br>
<br>　　卷749_70  「秋江夜泊寄刘钧」李中
<br>
<br>　　万里江山敛暮烟，旅情当此独悠然。沙汀月冷帆初卸，
<br>
<br>　　苇岸风多人未眠。已听渔翁歌别浦，更堪边雁过遥天。
<br>
<br>　　与君共俟酬身了，结侣波中寄钓船。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
