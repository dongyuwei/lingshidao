<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百二十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百二十一
<br>
<br>　　卷321_1  「奉和李相公早朝于中书候传点偶书所怀奉呈门…中书相公」权德舆
<br>
<br>　　五更钟漏歇，千门扃钥开。紫宸残月下，黄道晓光来。
<br>
<br>　　辨色趋中禁，分班列上台。祥烟初缭绕，威凤正裴回。
<br>
<br>　　斧藻归全德，轮辕适众材。化成风偃草，道合鼎调梅。
<br>
<br>　　渥命随三接，皇恩畅九垓。嘉言造膝去，喜气沃心回。
<br>
<br>　　东阁延多士，南山赋有台。阳春那敢和，空此咏康哉。
<br>
<br>　　卷321_2  「奉和于司空二十五丈新卜城南郊…奉献兼呈李裴相公」权德舆
<br>
<br>　　一德承昌运，三公翊至尊。云龙谐理代，鱼水见深恩。
<br>
<br>　　别墅池塘晓，晴郊草木蕃。沟塍连杜曲，茅土盛于门。
<br>
<br>　　卜筑因登览，经邦每讨论。退朝鸣玉会，入室断金言。
<br>
<br>　　材俊依东阁，壶觞接后园。径深云自起，风静叶初翻。
<br>
<br>　　宰物归心匠，虚中即化源。巴人宁敢和，空此愧游藩。
<br>
<br>　　卷321_3  「奉和新卜城南郊居得与卫右丞邻舍，因赋诗寄赠」权德舆
<br>
<br>　　上宰坐论道，郊居仍里仁。六符既昭晰，万象随陶钧。
<br>
<br>　　旭旦下玉墀，鸣驺拂车茵。轩窗退残暑，风物迎萧辰。
<br>
<br>　　山泽蜃雨出，林塘鱼鸟驯。岂同求羊径，共是羲皇人。
<br>
<br>　　石君五曹重，左户三壤均。居止烟火接，逢迎鸡黍频。
<br>
<br>　　大方本无隅，盛德必有邻。千年郢曲后，复此闻阳春。
<br>
<br>　　卷321_4  「奉和韦曲庄言怀，贻东曲外族诸弟」权德舆
<br>
<br>　　韦曲冠盖里，鲜原郁青葱。公台睦中外，墅舍邻西东。
<br>
<br>　　驺驭出国门，晨曦正睢Ｑ嗑悠酵馔粒野服参华虫。
<br>
<br>　　疆畎分古渠，烟霞连灌丛。长幼序以齿，欢言无不同。
<br>
<br>　　忆昔全盛时，勋劬播休功。代业扩宇内，光尘蔼墟中。
<br>
<br>　　慨息多永叹，歌诗厚时风。小生忝瓜葛，慕义斯无穷。
<br>
<br>　　卷321_5  「和王侍郎病中领度支，烦迫之馀，过西园书堂闲望」权德舆
<br>
<br>　　凭槛辍繁务，晴光烟树分。中邦均禹贡，上药验桐君。
<br>
<br>　　满径风转蕙，卷帘山出云。锵然玉音发，馀兴在斯文。
<br>
<br>　　卷321_6  「奉和度支李侍郎早朝」权德舆
<br>
<br>　　夙驾趋北阙，晓星启东方。鸣驺分骑吏，列烛散康庄。
<br>
<br>　　照灼华簪并，逶迤绮陌长。腰金初辨色，喷玉自生光。
<br>
<br>　　献替均三壤，贞明集百祥。下才叨接武，空此愧文昌。
<br>
<br>　　卷321_7  「奉和刘侍郎司徒奉诏伐叛书情呈宰相」权德舆
<br>
<br>　　玉帐元侯重，黄枢上宰雄。缘情词律外，宣力庙谋中。
<br>
<br>　　震耀恭天讨，严凝助岁功。行看画麟阁，凛凛有英风。
<br>
<br>　　卷321_8  「奉和~州刘大夫麦秋出师遮虏有怀中朝亲故」权德舆
<br>
<br>　　天子爱全才，故人雄外台。绿油登上将，青绶亚中台。
<br>
<br>　　亭障鸣笳入，风云转旆来。兰坊分杳杳，麦垄望莓莓。
<br>
<br>　　月向雕弓满，莲依宝剑开。行师齐鹤列，锡马尽龙媒。
<br>
<br>　　壮志征染甫，嘉招萃楚材。千寻推直干，百炼去纤埃。
<br>
<br>　　间阔劳相望，欢言幸早陪。每联花下骑，几泛竹间杯。
<br>
<br>　　芳讯双鱼远，流年两鬓催。何时介圭觐，携手咏康哉。
<br>
<br>　　卷321_9  「太原郑尚书远寄新诗，走笔酬赠，因代书贺」权德舆
<br>
<br>　　晓开阊阖出丝言，共喜全才镇北门。职重油幢推上略，
<br>
<br>　　荣兼革履见深恩。昔岁经过同二仲，登朝并命惭无用。
<br>
<br>　　曲台分季奉斋祠，直笔系年陪侍从。芬芳鸡舌向南宫，
<br>
<br>　　伏奏丹墀迹又同。公望数承黄纸诏，虚怀自号白云翁。
<br>
<br>　　戎装躞蹀纷出祖，金印煌煌宠司武。时看介士阅犀渠，
<br>
<br>　　每狎儒生冠章甫。晋祠汾水古并州，千骑双旌居上头。
<br>
<br>　　新握兵符应感激，远缄诗句更风流。缁衣诸侯谅称美，
<br>
<br>　　白衣尚书何可比。只今麟阁待丹青，努力加餐报天子。
<br>
<br>　　卷321_10  「奉和许阁老酬淮南崔十七端公见寄」权德舆
<br>
<br>　　文行蕴良图，声华挹大巫。抡才超粉署，驳议在黄枢。
<br>
<br>　　自得环中辨，偏推席上儒。八音谐雅乐，六辔骋康衢。
<br>
<br>　　密侍仝锵，雄才本弃].炉烟霏琐闼，宫漏滴铜壶。
<br>
<br>　　旧友双鱼至，新文六义敷。断金挥丽藻，比玉咏生刍。
<br>
<br>　　交辟尝推重，单辞忽受诬。风波疲贾谊，岐路泣杨朱。
<br>
<br>　　溟涨前程险，炎荒旅梦孤。空悲鸢@水，翻羡雁衔芦。
<br>
<br>　　故国方迢递，羁愁自郁纡。远猷来象魏，霈泽过番禺。
<br>
<br>　　尽室扁舟客，还家万里途。索居因仕宦，著论拟潜夫。
<br>
<br>　　帆席来应驶，郊园半已芜。夕阳寻古径，凉吹动纤枯。
<br>
<br>　　忆昔同驱传，忘怀或据梧。幕庭依古刹，缗税给中都。
<br>
<br>　　瓜步经过惯，龙沙眺听殊。春山岚漠漠，秋渚露涂涂。
<br>
<br>　　孰谓原思病，非关宁武愚。方看簪獬豸，俄叹絷PB.
<br>
<br>　　芳讯风情在，佳期岁序徂。二贤欢最久，三益义非无。
<br>
<br>　　柏悦心应尔，松寒志不渝。子将陪禁掖，亭伯限江湖。
<br>
<br>　　交分终推毂，离忧莫向隅。分曹日相见，延首忆田苏。
<br>
<br>　　卷321_11  「奉和李给事省中书情寄刘苗崔三曹长因呈许陈二阁老」权德舆
<br>
<br>　　常寮几处伏明光，新诏联翩夕拜郎。五夜漏清天欲曙，
<br>
<br>　　万年枝暖日初长。分曹列侍登文石，促膝闲谣接羽觞。
<br>
<br>　　共说汉朝荣上赏，岂令三友滞冯唐。
<br>
<br>　　卷321_12  「过张监阁老宅对酒奉酬见赠（其年停贡举）」权德舆
<br>
<br>　　里仁无外事，徐步一开颜。荆玉收难尽，齐竽喜暂闲。
<br>
<br>　　秋风倾菊酒，霁景下蓬山。不用投车辖，甘从倒载还。
<br>
<br>　　卷321_13  「奉和张舍人阁老阁中直夜思闻雅琴因以书事通简僚友」权德舆
<br>
<br>　　紫垣宿清夜，蔼蔼复沈沈。圆月衡汉净，好风松涤深。
<br>
<br>　　轩窗韵虚籁，兰雪怀幽音。珠露销暑气，玉徽结遐心。
<br>
<br>　　盛才本殊伦，雅诰方在今。伫见舒彩翮，翻飞归凤林。
<br>
<br>　　卷321_14  「和兵部李尚书东亭诗」权德舆
<br>
<br>　　三接履声退，东亭斯旷然。风流披鹤氅，操割佩龙泉。
<br>
<br>　　云卷岩t叠，雨馀松桂鲜。岂烦禽尚游，所贵天理全。
<br>
<br>　　卷321_15  「和司门殷员外早秋省中书直夜，寄荆南卫象端公」权德舆
<br>
<br>　　共嗟王粲滞荆州，才子为郎忆旧游。凉夜偏宜粉署直，
<br>
<br>　　清言远待玉人酬。风生北渚烟波阔，露下南宫星汉秋。
<br>
<br>　　早晚得为同舍侣，知君两地结离忧。
<br>
<br>　　卷321_16  「酬陆三十二参浙东见寄」权德舆
<br>
<br>　　骢马别已久，鲤鱼来自烹。殷勤故人意，怊怅中林情。
<br>
<br>　　茫茫重江外，杳杳一枝琼。搔首望良觌，为君华发生。
<br>
<br>　　卷321_17  「奉酬张监阁老雪后过中书见赠加两韵简南省僚旧」权德舆
<br>
<br>　　寓直久叨荣，新恩倍若惊。风清五夜永，节换一阳生。
<br>
<br>　　潘鬓年空长，齐竽艺本轻。常时望连茹，今日剧悬旌。
<br>
<br>　　枉步欢方接，含毫思又萦。烦君白雪句，岁晏若为情。
<br>
<br>　　卷321_18  「酬主客仲员外见贺正除」权德舆
<br>
<br>　　五年承乏奉如纶，才薄那堪侍从臣。禁署独闻清漏晓，
<br>
<br>　　命书惭对紫泥新。周班每喜簪裾接，郢曲偏宜讽咏频。
<br>
<br>　　忆昔曲台尝议礼，见君论著最相亲。
<br>
<br>　　卷321_19  「奉和太府韦卿阁老左藏库中假山之作」权德舆
<br>
<br>　　春山仙掌百花开，九棘腰金有上才。忽向庭中摹峻极，
<br>
<br>　　如从洞里见昭回。小松已负干霄状，片石皆疑缩地来。
<br>
<br>　　都内今朝似方外，仍传丽曲寄云台。
<br>
<br>　　卷321_20  「奉和崔评事寄外甥刘同州…杨少尹、李侍御并见寄之作」权德舆
<br>
<br>　　芳讯来江湖，开缄粲瑶碧。诗因乘黄赠，才擅雕龙格。
<br>
<br>　　深陈名教本，谅以仁义积。藻思成采章，雅音闻绎。
<br>
<br>　　清时左冯翊，贵士二千石。前日应星文，今兹敞华戟。
<br>
<br>　　谢公尝乞墅，宁氏终相宅。往岁疲草玄，忘年齐举白。
<br>
<br>　　酒酣吟更苦，夜艾谈方剧。枣巷风雨秋，石头烟水夕。
<br>
<br>　　多逢长者辙，不屑诸公辟。酷似仰牢之，雄词挹亭伯。
<br>
<br>　　老骥念千里，饥鹰舒六翮。叵能舍郊扉，来偶朝中客。
<br>
<br>　　卷321_21  「和职方殷郎中留滞江汉初至南宫，呈诸公并见寄」权德舆
<br>
<br>　　十载别文昌，藩符寄武当。师贞上介辟，恩擢正员郎。
<br>
<br>　　藻思烟霞丽，归轩印绶光。还希驻辇问，莫自叹冯唐。
<br>
<br>　　卷321_22  「奉酬从兄南仲见示十九韵」权德舆
<br>
<br>　　晋季天下乱，安丘佐关中。德辉霭家牒，侯籍推时功。
<br>
<br>　　簪缨盛西州，清白传素风。逢时有舒卷，缮性无穷通。
<br>
<br>　　吾兄挺奇资，向晦道自充。耕凿汝山下，退然安困蒙。
<br>
<br>　　诗成三百篇，儒有一亩宫。琴书满座右，芝X生墙东。
<br>
<br>　　丽藻粲相鲜，晨辉艳芳丛。清光杳无际，皓魄流霜空。
<br>
<br>　　邦有贤诸侯，主盟词律雄。荐贤比文举，理郡迈文翁。
<br>
<br>　　楼中赏不独，池畔醉每同。圣朝辟四门，发迹贵名公。
<br>
<br>　　小生何为者，往岁学雕虫。华簪映武弁，一年被微躬。
<br>
<br>　　开缄捧新诗，琼玉寒青葱。谬进空内讼，结怀远忡忡。
<br>
<br>　　时来无自疑，刷翮摩苍穹。
<br>
<br>　　卷321_23  「酬崔千牛四郎早秋见寄」权德舆
<br>
<br>　　浩歌坐虚室，庭树生凉风。碧云灭奇彩，白露萎芳丛。
<br>
<br>　　感此时物变，悠然遐想通。偶来被簪组，自觉如池龙。
<br>
<br>　　少年才藻新，金鼎世业崇。凤文已彪炳，琼树何青葱。
<br>
<br>　　联镳长安道，接武承明宫。君登玉墀上，我侍彤庭中。
<br>
<br>　　疲病多内愧，切磋常见同。起予览新诗，逸韵凌秋空。
<br>
<br>　　相爱每不足，因兹寓深衷。
<br>
<br>　　卷321_24  「酬灵彻上人以诗代书见寄（时在荐福寺坐夏）」权德舆
<br>
<br>　　莲花出水地无尘，中有南宗了义人。已取贝多翻半字，
<br>
<br>　　还将阳焰谕三身。碧云飞处诗偏丽，白月圆时信本真。
<br>
<br>　　更喜开缄销热恼，西方社里旧相亲。
<br>
<br>　　卷321_25  「酬蔡十二博士见寄四韵」权德舆
<br>
<br>　　芜城十年别，蓬转居不定。终岁白屋贫，独谣清酒圣。
<br>
<br>　　风尘韦带减，霜雪松心劲。何以浣相思，启元能尽性。
<br>
<br>　　卷321_26  「戏和三韵」权德舆
<br>
<br>　　墨翟突不黔，范丹甑生尘。君今复劳歌，鹤发吹湿薪。
<br>
<br>　　前诏许真秩，何如巾软轮。
<br>
<br>　　卷321_27  「李十韶州寄途中绝句使者取报修书之际口号酬赠」权德舆
<br>
<br>　　诏下忽临山水郡，不妨从事恣攀登。
<br>
<br>　　莫言向北千行雁，别有图南六月鹏。
<br>
<br>　　卷321_28  「崔四郎协律以诗见寄，兼惠蜀琴，因以酬赠」权德舆
<br>
<br>　　临风结烦想，客至传好音。白雪缄郢曲，朱弦亘蜀琴。
<br>
<br>　　泠泠响幽韵，款款寄遐心。岁晚何以报，与君期断金。
<br>
<br>　　卷321_29  「酬冯绛州早秋绛台感怀见寄」权德舆
<br>
<br>　　良牧闲无事，层台思眇然。六条萦印绶，三晋辨山川。
<br>
<br>　　洗ㄚ┮ズ希开襟眺听偏。秋光连大卤，霁景下新田。
<br>
<br>　　叶落径庭树，人归曲沃烟。武符颁美化，亥字访疑年。
<br>
<br>　　经术推多识，卿曹亦累迁。斋祠常并冕，官品每差肩。
<br>
<br>　　接部青丝骑，裁诗白露天。知音愧相访，商洛正闲眠。
<br>
<br>　　卷321_30  「酬赵尚书杏园花下醉后见寄（时为太常卿）」权德舆
<br>
<br>　　春光深处曲江西，八座风流信马蹄。
<br>
<br>　　鹤发杏花相映好，羡君终日醉如泥。
<br>
<br>　　卷321_31  「酬赵尚书城南看花日晚先归见寄」权德舆
<br>
<br>　　杜城韦曲遍寻春，处处繁花满目新。
<br>
<br>　　日暮归鞍不相待，与君同是醉乡人。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
