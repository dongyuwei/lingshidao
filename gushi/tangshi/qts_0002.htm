<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

    卷二
<br>
<br>    卷2_1 「太子纳妃太平公主出降」李治
<br>
<br>    龙楼光曙景，鲁馆启朝扉。艳日浓妆影，低星降婺辉。
<br>
<br>    玉庭浮瑞色，银榜藻祥徽。云转花萦盖，霞飘叶缀纭
<br>
<br>    雕轩回翠陌，宝驾归丹殿。鸣珠佩晓衣，镂璧轮开扇。
<br>
<br>    华冠列绮筵，兰醑申芳宴。环阶凤乐陈，玳席珍羞荐。
<br>
<br>    蝶舞袖香新，歌分落素尘。欢凝欢懿戚，庆叶庆初姻。
<br>
<br>    暑阑炎气息，凉早吹疏频。方期六合泰，共赏万年春。
<br>
<br>    卷2_2 「七夕宴悬圃二首」李治
<br>
<br>    羽盖飞天汉，凤驾越层峦。俱叹三秋阻，共叙一宵欢。
<br>
<br>    璜亏夜月落，靥碎晓星残。谁能重操杼，纤手濯清澜。
<br>
<br>    霓裳转云路，凤驾俨天潢。亏星凋夜靥，残月落朝璜。
<br>
<br>    促欢今夕促，长离别后长。轻梭聊驻织，掩泪独悲伤。
<br>
<br>    卷2_3 「过温汤」李治
<br>
<br>    温渚停仙跸，丰郊驻晓旌。路曲回轮影，岩虚传漏声。
<br>
<br>    暖溜惊湍驶，寒空碧雾轻。林黄疏叶下，野白曙霜明。
<br>
<br>    眺听良无已，烟霞断续生。
<br>
<br>    卷2_4 「九月九日」李治
<br>
<br>    端居临玉，初律启金商。凤阙澄秋色，龙闱引夕凉。
<br>
<br>    野净山气敛，林疏风露长。砌兰亏半影，岩桂发全香。
<br>
<br>    满盖荷凋翠，圆花菊散黄。挥鞭争电烈，飞羽乱星光。
<br>
<br>    柳空穿石碎，弦虚侧月张。怯猿啼落岫，惊雁断分行。
<br>
<br>    斜轮低夕景，归旆拥通庄。
<br>
<br>    卷2_5 「谒慈恩寺题奘法师房」李治
<br>
<br>    停轩观福殿，游目眺皇畿。法轮含日转，花盖接云飞。
<br>
<br>    翠烟香绮阁，丹霞光宝衣。幡虹遥合彩，定水迥分晖。
<br>
<br>    萧然登十地，自得会三归。
<br>
<br>    卷2_6 「谒大慈恩寺」李治
<br>
<br>    日宫开万仞，月殿耸千寻。花盖飞团影，幡虹曳曲阴。
<br>
<br>    绮霞遥笼帐，丛珠细网林。寥廓烟云表，超然物外心。
<br>
<br>    卷2_7 「守岁」李治
<br>
<br>    今宵冬律尽，来朝丽景新。花馀凝地雪，条含暖吹分。
<br>
<br>    绶吐芽犹嫩，冰□已镂津。薄红梅色冷，浅绿柳轻春。
<br>
<br>    送迎交两节，暄寒变一辰。
<br>
<br>    卷2_8 「咸亨殿宴近臣诸亲柏梁体」李治
<br>
<br>    屏欲除奢政返淳。（霍王以下和句亡）
<br>
<br>    卷2_9 「九月九日幸临渭亭登高得秋字」李显
<br>
<br>    九日正乘秋，三杯兴已周。泛桂迎尊满，吹花向酒浮。
<br>
<br>    长房萸早熟，彭泽菊初收。何藉龙沙上，方得恣淹留。
<br>
<br>    卷2_10「登骊山高顶寓目」李显
<br>
<br>    四郊秦汉国，八水帝王都。阊阖雄里\，城阙壮规模。
<br>
<br>    贯渭称天邑，含岐实奥区。金门披玉馆，因此识皇图。
<br>
<br>    卷2_11「幸秦始皇陵」李显
<br>
<br>    眷言君失德，骊邑想秦馀。政烦方改篆，愚俗乃焚书。
<br>
<br>    阿房久已灭，阁道遂成墟。欲厌东南气，翻伤掩鲍车。
<br>
<br>    卷2_12「立春日游苑迎春」李显
<br>
<br>    神皋福地三秦邑，玉台金阙九仙家。寒光犹恋甘泉树，
<br>
<br>    淑景偏临建始花。彩蝶黄莺未歌舞，梅香柳色已矜夸。
<br>
<br>    迎春正启流霞席，暂嘱曦轮勿遽斜。
<br>
<br>    卷2_13「十月诞辰内殿宴群臣效柏梁体联句」李显
<br>
<br>    润色鸿业寄贤才，――李显
<br>
<br>    叨居右弼愧盐梅。――李峤
<br>
<br>    运筹帷幄荷时来，――宗楚客
<br>
<br>    职掌图籍滥蓬莱。――刘宪
<br>
<br>    两司谬忝谢钟裴，――崔
<br>
<br>    礼乐铨管效涓埃。――郑
<br>
<br>    陈师振旅清九垓，――赵彦昭
<br>
<br>    欣承顾问侍天杯。――李m
<br>
<br>    衔恩献寿柏梁台，――苏F
<br>
<br>    黄缣青简奉康哉。――卢藏用
<br>
<br>    鲰生侍从忝王枚，――李V
<br>
<br>    右掖司言实不才。――马怀素
<br>
<br>    宗伯秩礼天地开，――薛稷
<br>
<br>    帝歌难续仰昭回。――宋之问
<br>
<br>    微臣捧日变寒灰，――陆景初
<br>
<br>    远惭班左愧游陪。――上官婕妤
<br>
<br>    卷2_14「景龙四年正月五日移仗蓬莱宫御大明殿会吐…柏梁体联句」李显
<br>
<br>    大明御宇临万方，――李显
<br>
<br>    顾惭内政翊陶唐。――皇后
<br>
<br>    鸾鸣凤舞向平阳，――长宁公主
<br>
<br>    秦楼鲁馆沐恩光。――安乐公主
<br>
<br>    无心为子辄求郎，――太平公主
<br>
<br>    雄才七步谢陈王。――温王重茂
<br>
<br>    当熊让辇愧前芳，――上官昭容
<br>
<br>    再司铨`恩可忘。――崔
<br>
<br>    文江学海思济航，――郑
<br>
<br>    万邦考绩臣所详。――武平一
<br>
<br>    著作不休出中肠，――阎朝隐
<br>
<br>    权豪屏迹肃严霜。――窦从一
<br>
<br>    铸鼎开岳造明堂，――宗晋卿
<br>
<br>    玉醴由来献寿觞。――明悉猎
<br>
<br>    卷2_15「石淙（太子时作）」李显
<br>
<br>    三阳本是标灵纪，二室由来独擅名。霞衣霞锦千般状，
<br>
<br>    云峰云岫百重生。水炫珠光遇泉客，岩悬石镜厌山精。
<br>
<br>    永愿乾坤符睿算，长居膝下属欢情。
<br>
<br>    卷2_16「石淙（相王时作）」李旦
<br>
<br>    奇峰\嶙箕山北，秀i嵩镇南。地首地肺何曾拟，
<br>
<br>    天目天台倍觉惭。树影蒙茏鄣叠岫，波深汹涌落悬潭。
<br>
<br>    □愿紫宸居得一，永欣丹御通三。
<br>
<br> 
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
