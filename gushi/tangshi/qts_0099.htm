<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷九十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷九十九
<br>
<br>　　卷99_1  「巫山高（一作沈缙谑）」张循之
<br>
<br>　　巫山高不极，合沓状奇新。暗谷疑风雨，阴崖若鬼神。
<br>
<br>　　月明三峡晓，潮满九江春。为问阳台客，应知入梦人。
<br>
<br>　　卷99_2  「送泉州李使君之任」张循之
<br>
<br>　　傍海皆荒服，分符重汉臣。云山百越路，市井十洲人。
<br>
<br>　　执玉来朝远，还珠入贡频。连年不见雪，到处即行春。
<br>
<br>　　卷99_3  「长门怨（一作张修之诗）」张循之
<br>
<br>　　长门落景尽，洞房秋月明。玉阶草露积，金屋网尘生。
<br>
<br>　　妾妒今应改，君恩惜未平。寄语临邛客，何时作赋成。
<br>
<br>　　卷99_4  「巫山」张循之
<br>
<br>　　流景一何速，年华不可追。解佩安所赠，怨咽空自悲。
<br>
<br>　　卷99_5  「送王汶宰江阴」张循之
<br>
<br>　　郡北乘流去，花间竟日行。海鱼朝满市，江鸟夜喧城。
<br>
<br>　　让酒非关病，援琴不在声。应缘五斗米，数日滞渊明。
<br>
<br>　　卷99_6  「婺州留别邓使君」张循之
<br>
<br>　　西掖驰名久，东阳出守时。江山婺女分，风月隐侯诗。
<br>
<br>　　别恨双溪急，留欢五马迟。回舟映沙屿，未远剩相思。
<br>
<br>　　卷99_7  「祭汾阴乐章。太和」王
<br>
<br>　　於穆圣皇，六叶重光。太原刻颂，后土疏场。
<br>
<br>　　宝鼎呈符，R云孕祥。礼乐备矣，降福穰穰。
<br>
<br>　　卷99_8  「大堤曲」张柬之
<br>
<br>　　南国多佳人，莫若大堤女。玉床翠羽帐，宝袜莲花距。
<br>
<br>　　魂处自目成，色授开心许。迢迢不可见，日暮空愁予。
<br>
<br>　　卷99_9  「东飞伯劳歌」张柬之
<br>
<br>　　青田白鹤丹山凤，婺女娥两相送。谁家绝世绮帐前，
<br>
<br>　　艳粉红脂映宝钿。窈窕玉堂褰翠幕，参差绣户悬珠箔。
<br>
<br>　　绝世三五爱红妆，冶袖长裙兰麝香。春去花枝俄易改，
<br>
<br>　　可叹年光不相待。
<br>
<br>　　卷99_10  「出塞」张柬之
<br>
<br>　　侠客重恩光，骢马饰金装。瞥闻传羽檄，驰突救边荒。
<br>
<br>　　歙野山川动，嚣天旌旆扬。吴钩明似月，楚剑利如霜。
<br>
<br>　　电断冲胡塞，风飞出洛阳。转战磨笄俗，横行戴斗乡。
<br>
<br>　　手擒郅支长，面缚谷蠡王。将军占太白，小妇怨流黄。
<br>
<br>　　[青丝骑，娉婷红粉妆。三春莺度曲，八月雁成行。
<br>
<br>　　谁堪坐愁思，罗袖拂空床。
<br>
<br>　　卷99_11  「与国贤良夜歌二首」张柬之
<br>
<br>　　柳台临新堰，楼堞相重复。窈窕凤凰姝，倾城复倾国。
<br>
<br>　　杏间花照灼，楼上月裴回。带娇移玉柱，含笑捧金杯。
<br>
<br>　　卷99_12  「咏屏风」袁恕己
<br>
<br>　　绮阁云霞满，芳林草树新。鸟惊疑欲曙，花笑不关春。
<br>
<br>　　山对弹琴客，溪留垂钓人。请看车马客，行处有风尘。
<br>
<br>　　卷99_13  「书怀」刘幽求
<br>
<br>　　心为明时尽，君门尚不容。田园迷径路，归去欲何从。
<br>
<br>　　卷99_14  「流所赠张锡」章玄同
<br>
<br>　　黄叶因风下，甘从洛浦隈。白云何所为，还出帝乡来。
<br>
<br>　　卷99_15  「临高台」王易从
<br>
<br>　　汉主事祁连，良人在高阙。空台寂已暮，愁坐变容发。
<br>
<br>　　泛艳春幌风，裴回秋户月。可怜军书断，空使流芳歇。
<br>
<br>　　卷99_16  「初出京邑有怀旧林」卢Q
<br>
<br>　　赋生期独得，素业守微班。外忝文学知，鸿渐g鹭间。
<br>
<br>　　内倾水木趣，筑室依近山。晨趋天日晏，夕卧江海闲。
<br>
<br>　　松风生坐隅，仙禽舞亭湾。曙云林下客，霁月池上颜。
<br>
<br>　　虽曰坐郊园，静默非人寰。时步苍龙阙，宁异白云关。
<br>
<br>　　语济岂时顾，默善忘世攀。世网余何触，天涯谪南蛮。
<br>
<br>　　回首思洛阳，喟然悲贞艰。旧林日夜远，孤云何时还。
<br>
<br>　　卷99_17  「稍秋晓坐阁，遇舟东下扬州，即事寄上族父江阳令」卢Q
<br>
<br>　　虎啸山城晚，猿鸣江树秋。红林架落照，青峡送归流。
<br>
<br>　　归流赴淮海，征帆下扬州。族父江阳令，盛业继前修。
<br>
<br>　　文掩崔亭伯，德齐陈太丘。时哉惜未与，千载且为俦。
<br>
<br>　　忆昔山阳会，长怀东上游。称觞阮林下，赋雪谢庭幽。
<br>
<br>　　道浓礼自略，气舒文转遒。高情薄云汉，酣态坐芳洲。
<br>
<br>　　接席复连轸，出入陪华c.独善与兼济，语默奉良筹。
<br>
<br>　　岁月欢无已，风雨暗飕飕。掌宪时持节，为邦邈海头。
<br>
<br>　　子人惠虽树，苍生望且留。微躬趋直道，神甸忝清猷。
<br>
<br>　　仙台适西步，蛮徼忽南浮。宇内皆安乐，天涯独远投。
<br>
<br>　　忠信徒坚仗，神明岂默酬。观生海漫漫，稽命天悠悠。
<br>
<br>　　云昏巴子峡，月远吴王楼。怀昔明不寐，悲令岁属周。
<br>
<br>　　喟无排云翮，暂得抒离忧。空洒沾红泪，万里逐行舟。
<br>
<br>　　卷99_18  「让帝挽歌词二首」卢Q
<br>
<br>　　泰伯玄风远，延州德让行。阖棺追大节，树羽册鸿名。
<br>
<br>　　地户迎天仗，皇阶失帝兄。还闻汉明主，遗剑泣东平。
<br>
<br>　　朝天驰马绝，册帝□宫祖。恍惚陵庙新，萧条池馆古。
<br>
<br>　　万化一朝空，哀乐此路同。西园有明月，修竹韵悲风。
<br>
<br>　　卷99_19  「十月梅花书赠」卢Q
<br>
<br>　　君不见巴乡气候与华别，年年十月梅花发。
<br>
<br>　　上苑今应雪作花，宁知此地花为雪。自从迁播落黔巴，
<br>
<br>　　三见江上开新花。故园风花虚洛I，穷峡凝云度岁华。
<br>
<br>　　花情纵似河阳好，客心倍伤边候早。春候飒惊楼上梅，
<br>
<br>　　霜威未落江潭草。江水侵天去不还，楼花覆帘空坐攀。
<br>
<br>　　一向花前看白发，几回梦里忆红颜。红颜白发云泥改，
<br>
<br>　　何异桑田移碧海。却想华年故国时，唯馀一片空心在。
<br>
<br>　　空心吊影向谁陈，云台仙阁旧游人。傥知巴树连冬发，
<br>
<br>　　应怜南国气长春。
<br>
<br>　　卷99_20  「岁晚还京台望城阙成口号先赠交亲」卢Q
<br>
<br>　　紫陌开行树，朱城出晚霞。犹怜惯去国，疑是梦还家。
<br>
<br>　　风弱知催柳，林青觉待花。交亲望归骑，几处拥年华。
<br>
<br>　　卷99_21  「送苏八给事出牧徐州用芳韵」卢Q
<br>
<br>　　金鼎属元方，琐闱连季常。畏盈聊出守，分命乃维良。
<br>
<br>　　晓骑辞朝远，春帆向楚常。贤哉谦自牧，天下咏馀芳。
<br>
<br>　　卷99_22  「上幸皇太子新院应制」卢Q
<br>
<br>　　佳气晓葱葱，乾行入震宫。前星迎北极，少海被南风。
<br>
<br>　　视膳铜楼下，吹笙玉座中。训深家以正，义举俗为公。
<br>
<br>　　父子成钊合，君臣禹启同。仰天歌圣道，犹愧乏雕虫。
<br>
<br>　　卷99_23  「奉和李令扈从温泉宫赐游骊山韦侍郎别业」卢Q
<br>
<br>　　风后轩皇佐，云峰谢客居。承恩来翠岭，缔赏出丹除。
<br>
<br>　　飞盖松溪寂，清笳玉洞虚。窥岩详雾豹，过水略泉鱼。
<br>
<br>　　乡入无何有，时还上古初。伊皋羞过狭，魏丙服粗疏。
<br>
<br>　　白雪缘情降，青霞落卷舒。多惭郎署在，辄继国风馀。
<br>
<br>　　卷99_24  「季冬送户部郎中使黔府选补」卢Q
<br>
<br>　　握镜均荒服，分衡得大同。征贤一台上，补吏五G中。
<br>
<br>　　雨露将天泽，文章播国风。汉庭暌直谅，楚峡望清通。
<br>
<br>　　马逐霜鸿渐，帆沿晓月空。还期凤池拜，照耀列星宫。
<br>
<br>　　卷99_25  「途中口号（一作郭向诗）」卢Q
<br>
<br>　　抱玉三朝楚，怀书十上秦。年年洛阳陌，花鸟弄归人。
<br>
<br>　　卷99_26  「南望楼」卢Q
<br>
<br>　　去国三巴远，登楼万里春。伤心江上客，不是故乡人。
<br>
<br>　　卷99_27  「临川送别」卢Q
<br>
<br>　　秋郊日半隐，野树烟初映。风水正萧条，那甚动离咏。
<br>
<br>　　卷99_28  「题殿前桂叶」卢Q
<br>
<br>　　桂树生南海，芳香隔楚山。今朝天上见，疑是月中攀。
<br>
<br>　　卷99_29  「奉和受图温洛应制」牛凤及
<br>
<br>　　八神扶玉辇，六羽警瑶G.戒道伊川北，通津涧水西。
<br>
<br>　　御图开洛匮，刻石与天齐。瑞日波中上，仙禽雾里低。
<br>
<br>　　微臣矫羽翮，\舞接鸾p.
<br>
<br> 
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
