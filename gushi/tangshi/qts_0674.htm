<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百七十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百七十四
<br>
<br>　　卷674_1  「感兴」郑谷
<br>
<br>　　禾黍不阳艳，竞栽桃李春。翻令力耕者，半作卖花人。
<br>
<br>　　卷674_2  「望湘亭」郑谷
<br>
<br>　　湘水似伊水，湘人非故人。登临独无语，风柳自摇春。
<br>
<br>　　卷674_3  「采桑」郑谷
<br>
<br>　　晓陌携笼去，桑林路隔淮。何如斗百草，赌取凤凰钗。
<br>
<br>　　卷674_4  「闷题」郑谷
<br>
<br>　　落第春相困，无心惜落花。荆山归不得，归得亦无家。
<br>
<br>　　卷674_5  「中台五题。乳毛松」郑谷
<br>
<br>　　松格一何高，何人号乳毛。霜天寓直夜，愧尔伴闲曹。
<br>
<br>　　卷674_6  「中台五题。樗里子墓」郑谷
<br>
<br>　　贤人骨已销，墓树几荣凋。正直魂如在，斋心愿一招。
<br>
<br>　　卷674_7  「中台五题。牡丹」郑谷
<br>
<br>　　乱前看不足，乱后眼偏明。却得蓬蒿力，遮藏见太平。
<br>
<br>　　卷674_8  「中台五题。玉蕊（乱前唐昌观玉蕊最盛）」郑谷
<br>
<br>　　唐昌树已荒，天意眷文昌。晓入微风起，春时雪满墙。
<br>
<br>　　卷674_9  「中台五题。石柱（外祖在南宫，七转名曹，镌记皆在）」郑谷
<br>
<br>　　暴乱免遗折，森罗贤达名。末郎何所取，叨继外门荣。
<br>
<br>　　卷674_10  「别同志」郑谷
<br>
<br>　　所立共寒苦，平生同与游。相看临远水，独自上孤舟。
<br>
<br>　　天淡沧浪晚，风悲兰杜秋。前程吟此景，为子上高楼。
<br>
<br>　　卷674_11  「送进士卢ざ归」郑谷
<br>
<br>　　灞岸草萋萋，离觞我独携。流年俱老大，失意又东西。
<br>
<br>　　晓楚山云满，春吴水树低。到家梅雨歇，犹有子规啼。
<br>
<br>　　卷674_12  「从叔郎中P辍自秋曹分符安陆属群盗倡炽流毒…因有寄献」郑谷
<br>
<br>　　华省称前任，何惭削一麾。沧洲失孤垒，白发出重围。
<br>
<br>　　苦节翻多难，空山自喜归。悠悠清汉上，渔者日相依。
<br>
<br>　　卷674_13  「送徐涣端公南归」郑谷
<br>
<br>　　青衿离白社，朱绶始言归。此去应多羡，初心尽不违。
<br>
<br>　　江帆和日落，越鸟近乡飞。一路春风里，杨花雪满衣。
<br>
<br>　　卷674_14  「送祠部曹郎中邺出守洋州」郑谷
<br>
<br>　　为儒欣出守，上路亦戎装。旧制诗多讽，分忧俗必康。
<br>
<br>　　开怀江稻熟，寄信露橙香。郡阁清吟夜，寒星识望郎。
<br>
<br>　　卷674_15  「送进士许彬」郑谷
<br>
<br>　　泗上未休兵，壶关事可惊。流年催我老，远道念君行。
<br>
<br>　　残雪临晴水，寒梅发故城。何当食新稻，岁稔又时平。
<br>
<br>　　卷674_16  「次韵和王驾校书结绶见寄之什」郑谷
<br>
<br>　　直应归谏署，方肯别山村。勤苦常同业，孤单共感恩。
<br>
<br>　　醉披仙鹤氅，吟扣野僧门。梦见君高趣，天凉自灌园。
<br>
<br>　　卷674_17  「秘阁伴直」郑谷
<br>
<br>　　秘阁锁书深，墙南列晚岑。吏人同野鹿，庭木似山林。
<br>
<br>　　浅井寒芜入，回廊叠藓侵。闲看薛稷鹤，共起五湖心。
<br>
<br>　　卷674_18  「送太学颜明经及第东归」郑谷
<br>
<br>　　平楚干戈后，田园失耦耕。艰难登一第，离乱省诸兄。
<br>
<br>　　树没春江涨，人繁野渡晴。闲来思学馆，犹梦雪窗明。
<br>
<br>　　卷674_19  「送进士赵能卿下第南归」郑谷
<br>
<br>　　不归何慰亲，归去旧风尘。洒泪惭关吏，无言对越人。
<br>
<br>　　远帆花月夜，微岸水天春。莫便随渔钓，平生已苦辛。
<br>
<br>　　卷674_20  「送人游边」郑谷
<br>
<br>　　春亦怯边游，此行风正秋。别离逢雨夜，道路向云州。
<br>
<br>　　碛树藏城近，沙河漾日流。将军方破虏，莫惜献良筹。
<br>
<br>　　卷674_21  「送人之九江谒郡侯苗员外绅」郑谷
<br>
<br>　　泽国寻知己，南浮不偶游。湓城分楚塞，庐岳对江州。
<br>
<br>　　晓饭临孤屿，春帆入乱流。双旌相望处，月白庾公楼。
<br>
<br>　　卷674_22  「送许棠先辈之官泾县」郑谷
<br>
<br>　　白头新作尉，县在故山中。高第能卑宦，前贤尚此风。
<br>
<br>　　芜湖春荡漾，梅雨昼溟鳌Ｗ衾砣税埠螅篇章莫废功。
<br>
<br>　　卷674_23  「送司封从叔员外徼赴华州裴尚书均辟」郑谷
<br>
<br>　　如何抛锦帐，莲府对莲峰。旧有云霞约，暂留g鹭踪。
<br>
<br>　　敷溪秋雪岸，树谷夕阳钟。尽入新吟境，归朝兴莫慵。
<br>
<br>　　卷674_24  「送京参翁先辈归闽中」郑谷
<br>
<br>　　解印东归去，人情此际多。名高五七字，道胜两重科。
<br>
<br>　　宿馆明寒烧，吟船兀夜波。家山春更好，越鸟在庭柯。
<br>
<br>　　卷674_25  「赠别」郑谷
<br>
<br>　　南游曾共游，相别倍相留。行色回灯晓，离声满竹秋。
<br>
<br>　　稳眠彭蠡浪，好醉岳阳楼。明日逢佳景，为君成白头。
<br>
<br>　　卷674_26  「南游」郑谷
<br>
<br>　　凄凉怀古意，湘浦吊灵均。故国经新岁，扁舟寄病身。
<br>
<br>　　山城多晓瘴，泽国少晴春。渐远无相识，青梅独向人。
<br>
<br>　　卷674_27  「巴z旅寓寄朝中从叔」郑谷
<br>
<br>　　惊秋思浩然，信美向巴天。独倚临江树，初闻落日蝉。
<br>
<br>　　哀荣悲往事，漂泊念多年。未便甘休去，吾宗尽见怜。
<br>
<br>　　卷674_28  「寄司勋张员外学士」郑谷
<br>
<br>　　平昔偏知我，司勋张外郎。昨来闻m扰，忧甚欲颠狂。
<br>
<br>　　烟暝搔愁鬓，春阴赖酒乡。江楼倚不得，横笛数声长。
<br>
<br>　　卷674_29  「寄边上从事」郑谷
<br>
<br>　　男儿怀壮节，何不事嫖姚。高叠观诸寨，全师护大朝。
<br>
<br>　　浅山寒放马，乱火夜防苗。下第春愁甚，劳君远见招。
<br>
<br>　　卷674_30  「寄左省韦起居序」郑谷
<br>
<br>　　风神何蕴藉，张绪正当年。端简炉香里，濡毫洞案边。
<br>
<br>　　饰装无雨备，著述减春眠。旦夕应弥入，银台晓候宣。
<br>
<br>　　卷674_31  「寄赠蓝田韦少府先辈」郑谷
<br>
<br>　　王畿第一县，县尉是词人。馆殿非初意，图书是旧贫。
<br>
<br>　　斫冰泉窦响，赛雪庙松春。自此升通籍，清华日近身。
<br>
<br>　　卷674_32  「寄怀元秀上人」郑谷
<br>
<br>　　悠悠干禄利，草草废渔樵。身世堪惆怅，风骚颇寂寥。
<br>
<br>　　高秋期野步，积雨放趋朝。得句如相忆，莎斋且见招。
<br>
<br>　　卷674_33  「赠圆P公（P，蜀僧。僖宗幸蜀，P坚免紫衣）」郑谷
<br>
<br>　　天阶让紫衣，冷格鹤犹卑。道胜嫌名出，身闲觉老迟。
<br>
<br>　　晚香延宿火，寒磬度高枝。长说长松寺，他年与我期。
<br>
<br>　　卷674_34  「寄题方干处士」郑谷
<br>
<br>　　山雪照湖水，漾舟湖畔归。松篁调远籁，台榭发清辉。
<br>
<br>　　野岫分闲径，渔家并掩扉。暮年诗力在，新句更幽微。
<br>
<br>　　卷674_35  「寄献湖州从叔员外」郑谷
<br>
<br>　　顾渚山边郡，溪将罨画通。远看城郭里，全在水云中。
<br>
<br>　　西阁归何晚，东吴兴未穷。茶香紫笋露，洲回白O风。
<br>
<br>　　歌缓眉低翠，杯明蜡翦红。政成寻往事，辍棹问渔翁。
<br>
<br>　　卷674_36  「访姨兄王斌渭口别墅」郑谷
<br>
<br>　　枯桑河上村，寥落旧田园。少小曾来此，悲凉不可言。
<br>
<br>　　访邻多指冢，问路半移原。久歉家僮散，初晴野荠繁。
<br>
<br>　　客帆悬极浦，渔网晒危轩。苦涩诗盈箧，荒唐酒满尊。
<br>
<br>　　高枝霜果在，幽渚暝禽喧。远霭笼樵响，微烟起烧痕。
<br>
<br>　　哀荣孤族分，感激外兄恩。三宿忘归去，圭峰恰对门。
<br>
<br>　　卷674_37  「放朝偶作」郑谷
<br>
<br>　　寒极放朝天，欣闻半夜宣。时安逢密雪，日晏得高眠。
<br>
<br>　　拥褐同休假，吟诗贺有年。坐来幽兴在，松亚小窗前。
<br>
<br>　　卷674_38  「顺动后蓝田偶作（时丙辰初夏月）」郑谷
<br>
<br>　　小谏升中谏，三年侍玉除。且言无所补，浩叹欲何如。
<br>
<br>　　宫阙飞灰烬，嫔嫱落里闾。蓝峰秋更碧，沾洒望銮舆。
<br>
<br>　　卷674_39  「府中寓止寄赵大谏」郑谷
<br>
<br>　　老作含香客，贫无僦舍钱。神州容寄迹，大尹是同年。
<br>
<br>　　密迩都忘倦，乖慵益见怜。雪风花月好，中夜便招延。
<br>
<br>　　卷674_40  「峡中寓止二首」郑谷
<br>
<br>　　荆州未解围，小县结茅茨。强对官人笑，甘为野鹤欺。
<br>
<br>　　江春铺网阔，市晚鬻蔬迟。子美犹如此，翻然不敢悲。
<br>
<br>　　传闻殊不定，銮辂几时还。俗易无常性，江清见老颜。
<br>
<br>　　夜船归草市，春步上茶山。寨将来相问，儿童竞启关。
<br>
<br>　　卷674_41  「颜惠詹事即孤侄舅氏谪官黔巫舟中相遇怆然有寄」郑谷
<br>
<br>　　犹子在天末，念渠怀渭阳。巴山偶会遇，江浦共悲凉。
<br>
<br>　　谪宦君何远，穷游我自强。瘴村三月暮，雨熟野梅黄。
<br>
<br>　　卷674_42  「访题进士孙秦延福南街居」郑谷
<br>
<br>　　多病久离索，相寻聊解颜。短墙通御水，疏树出南山。
<br>
<br>　　岁月何难老，园林未得还。无门共荣达，孤坐却如闲。
<br>
<br>　　卷674_43  「访题进士张乔延兴门外所居」郑谷
<br>
<br>　　平生苦节同，旦夕会原东。掩卷斜阳里，看山落木中。
<br>
<br>　　星霜今欲老，江海业全空。近日文场内，因君起古风。
<br>
<br>　　卷674_44  「寄南浦谪官」郑谷
<br>
<br>　　多才翻得罪，天末抱穷忧。白首为迁客，青山绕万州。
<br>
<br>　　醉欹梅障晓，歌厌竹枝秋。望阙怀乡泪，荆江水共流。
<br>
<br>　　卷674_45  「李夷遇侍御久滞水乡因抒寄怀」郑谷
<br>
<br>　　簪豸年何久，悬帆兴甚长。江流爱吴越，诗格愈齐梁。
<br>
<br>　　竹寺晴吟远，兰洲晚泊香。高闲徒自任，华省待为郎。
<br>
<br>　　卷674_46  「寄膳部李郎中昌符」郑谷
<br>
<br>　　郊陪野步，早岁偶因诗。自后吟新句，长愁减旧知。
<br>
<br>　　静灯微落烬，寒砚旋生澌。夜夜冥搜苦，那能鬓不衰。
<br>
<br>　　卷674_47  「寄前水部贾员外嵩」郑谷
<br>
<br>　　谢病别文昌，仙舟向越乡。贵为金马客，雅称水曹郎。
<br>
<br>　　白鹭同孤洁，清波共渺茫。相如词赋外，骚雅趣何长。
<br>
<br>　　卷674_48  「寄棋客」郑谷
<br>
<br>　　松窗楸局稳，相顾思皆凝。几局赌山果，一先饶海僧。
<br>
<br>　　覆图闻夜雨，下子对秋灯。何日无羁束，期君向杜陵。
<br>
<br>　　卷674_49  「闻进士许彬罢举归睦州怅然怀寄」郑谷
<br>
<br>　　桐庐归旧庐，垂老复樵渔。吾子虽言命，乡人懒读书。
<br>
<br>　　烟舟撑晚浦，雨屐剪春蔬。异代名方振，哀吟莫废初。
<br>
<br>　　卷674_50  「长安夜坐寄怀湖外嵇处士」郑谷
<br>
<br>　　万里念江海，浩然天地秋。风高群木落，夜久数星流。
<br>
<br>　　钟绝分宫漏，萤微隔御沟。遥思洞庭上，苇露滴渔舟。
<br>
<br>　　卷674_51  「赠文士王雄」郑谷
<br>
<br>　　知己竟何人，哀君尚苦辛。图书长在手，文学老于身。
<br>
<br>　　公道天难废，贞姿世任嗔。小斋松菊静，愿卜子为邻。
<br>
<br>　　卷674_52  「赠富平李宰」郑谷
<br>
<br>　　夫君清且贫，琴鹤最相亲。简肃诸曹事，安闲一境人。
<br>
<br>　　陵山云里拜，渠路雨中巡。易得连宵醉，千缸石冻春。
<br>
<br>　　卷674_53  「赠尚颜上人」郑谷
<br>
<br>　　相寻喜可知，放锡便论诗。酷爱山兼水，唯应我与师。
<br>
<br>　　风雷吟不觉，猿鹤老为期。近辈推栖白，其如趣向卑。
<br>
<br>　　卷674_54  「赠泗口苗居士」郑谷
<br>
<br>　　岁晏乐园林，维摩契道心。江云寒不散，庭雪夜方深。
<br>
<br>　　酒劝渔人饮，诗怜稚子吟。四郊多垒日，勉我舍朝簪。
<br>
<br>　　卷674_55  「梁烛处士辞金陵，相国杜公归旧山，因以寄赠」郑谷
<br>
<br>　　相庭留不得，江野有苔矶。两浙寻山遍，孤舟载鹤归。
<br>
<br>　　世间书读尽，云外客来稀。谏署搜贤急，应难惜布衣。
<br>
<br>　　卷674_56  「哭建州李员外频」郑谷
<br>
<br>　　令终归故里，末岁道如初。旧友谁为志，清风岂易书。
<br>
<br>　　雨坟生野蕨，乡奠钓江鱼。独夜吟还泣，前年伴直庐。
<br>
<br>　　卷674_57  「哭进士李洞二首」郑谷
<br>
<br>　　所惜绝吟声，不悲君不荣。李端终薄宦，贾岛得高名。
<br>
<br>　　旅葬新坟小，遗孤远俗轻。犹疑随计晚，昨夜草虫鸣。
<br>
<br>　　自闻东蜀病，唯我独关情。若近长江死，想君胜在生。
<br>
<br>　　瘴蒸丹硎，灯隔素帷清。冢树僧栽后，新蝉一两声。
<br>
<br>　　卷674_58  「南康郡牧陆肱郎中辟许棠先辈为郡从事，因有寄赠」郑谷
<br>
<br>　　末路思前侣，犹为恋故巢。江山多胜境，宾主是贫交。
<br>
<br>　　饮舫闲依苇，琴堂雅结茅。夜清僧伴宿，水月在松梢。
<br>
<br>　　卷674_59  「久不得张乔消息」郑谷
<br>
<br>　　天末去程孤，沿淮复向吴。乱离何处甚，安稳到家无。
<br>
<br>　　树尽云垂野，樯稀月满湖。伤心绕村落，应少旧耕夫。
<br>
<br>　　卷674_60  「题嵩高隐者居」郑谷
<br>
<br>　　岂易访仙踪，云萝千万重。他年来卜隐，此景愿相容。
<br>
<br>　　乱水林中路，深山雪里钟。见君琴酒乐，回首兴何慵。
<br>
<br>　　卷674_61  「赵U郎中席上赋蝴蝶」郑谷
<br>
<br>　　寻艳复寻香，似闲还似忙。暖烟沈蕙径，微雨宿花房。
<br>
<br>　　书幌轻随梦，歌楼误采妆。王孙深属意，绣入舞衣裳。
<br>
<br>　　卷674_62  「贺进士骆用锡登第」郑谷
<br>
<br>　　苦辛垂二纪，擢第却沾裳。春榜到春晚，一家荣一乡。
<br>
<br>　　题名登塔喜，醵宴为花忙。好是东归日，高槐蕊半黄。
<br>
<br>　　卷674_63  「兴州东池」郑谷
<br>
<br>　　南连乳郡流，阔碧浸晴楼。彻底千峰影，无风一片秋。
<br>
<br>　　垂杨拂莲叶，返照媚渔舟。鉴貌还惆怅，难遮两鬓羞。
<br>
<br>　　卷674_64  「渠江旅思」郑谷
<br>
<br>　　流落复蹉跎，交亲半逝波。谋身非不切，言命欲如何。
<br>
<br>　　故楚春田废，穷巴瘴雨多。引人乡泪尽，夜夜竹枝歌。
<br>
<br>　　卷674_65  「登杭州城（一作题杭州樟亭，一作题樟亭驿楼）」郑谷
<br>
<br>　　漠漠江天外，登临返照间。潮来无别浦，木落见他山。
<br>
<br>　　沙鸟晴飞远，渔人夜唱闲。岁穷归未得，心逐片帆还。
<br>
<br>　　卷674_66  「曲江」郑谷
<br>
<br>　　细草岸西东，酒旗摇水风。楼台在烟杪，鸥鹭下沙中。
<br>
<br>　　翠幄晴相接，芳洲夜暂空。何人赏秋景，兴与此时同。
<br>
<br>　　卷674_67  「沙苑」郑谷
<br>
<br>　　茫茫信马行，不似近都城。苑吏犹迷路，江人莫问程。
<br>
<br>　　聚来千嶂出，落去一川平。日暮客心速，愁闻雁数声。
<br>
<br>　　卷674_68  「通川客舍」郑谷
<br>
<br>　　奔走失前计，淹留非本心。已难消永夜，况复听秋霖。
<br>
<br>　　渐解巴儿语，谁怜越客吟。黄花徒满手，白发不胜簪。
<br>
<br>　　卷674_69  「潼关道中」郑谷
<br>
<br>　　白道晓霜迷，离灯照马嘶。秋风满关树，残月隔河鸡。
<br>
<br>　　来往非无倦，穷通岂易齐。何年归故社，披雨剪春畦。
<br>
<br>　　卷674_70  「终南白鹤观」郑谷
<br>
<br>　　步步景通真，门前众水分。柽萝诸洞合，钟磬上清闻。
<br>
<br>　　古木千寻雪，寒山万丈云。终期扫坛级，来事紫阳君。
<br>
<br>　　卷674_71  「题兴善寺寂上人院」郑谷
<br>
<br>　　客来风雨后，院静似荒凉。罢讲蛩离砌，思山叶满廊。
<br>
<br>　　腊高兴故疾，炉暖发馀香。自说匡庐侧，杉阴半石床。
<br>
<br>　　卷674_72  「题水部李羽员外招国里居」郑谷
<br>
<br>　　野色入前轩，然琴与尊。画僧依寺壁，栽苇学江村。
<br>
<br>　　自酝花前酒，谁敲雪里门。不辞朝谒远，唯要近慈恩。
<br>
<br>　　卷674_73  「信美寺岑上人（一作司空图诗）」郑谷
<br>
<br>　　巡礼诸方遍，湘南颇有缘。焚香老山寺，乞食向江船。
<br>
<br>　　纱碧笼名画，灯寒照净禅。我来能永日，莲漏滴阶前。
<br>
<br>　　卷674_74  「池上」郑谷
<br>
<br>　　池榭惬幽独，狂吟学解嘲。露荷香自在，风竹冷相敲。
<br>
<br>　　丧志嫌孤宦，忘机爱澹交。仙山如有分，必拟访三茅。
<br>
<br>　　卷674_75  「游贵侯城南林墅」郑谷
<br>
<br>　　韦杜八九月，亭台高下风。独来新霁后，闲步澹烟中。
<br>
<br>　　荷密连池绿，柿繁和叶红。主人贪贵达，清境属邻翁。
<br>
<br>　　卷674_76  「江行」郑谷
<br>
<br>　　漂泊病难任，逢人泪满襟。关东多事日，天末未归心。
<br>
<br>　　夜雨荆江涨，春云郢树深。殷勤听渔唱，渐次入吴音。
<br>
<br>　　卷674_77  「舟次通泉精舍」郑谷
<br>
<br>　　江清如洛I，寺好似香山。劳倦孤舟里，登临半日间。
<br>
<br>　　树凉巢鹤健，岩响语僧闲。更共幽云约，秋随绛帐还。
<br>
<br>　　卷674_78  「水轩」郑谷
<br>
<br>　　日日狎沙禽，偷安且放吟。读书老不入，爱酒病还深。
<br>
<br>　　歉后为羁客，兵馀问故林。杨花满床席，搔首度春阴。
<br>
<br>　　卷674_79  「浔阳姚宰厅作」郑谷
<br>
<br>　　县幽公事稀，庭草是山薇。足得招棋侣，何妨著道衣。
<br>
<br>　　野泉当案落，汀鹭入衙飞。寺去东林近，多应隔宿归。
<br>
<br>　　卷674_80  「梓潼岁暮」郑谷
<br>
<br>　　江城无宿雪，风物易为春。酒美消磨日，梅香著莫人。
<br>
<br>　　老吟穷景象，多难损精神。渐有还京望，绵州减战尘。
<br>
<br>　　卷674_81  「咸阳」郑谷
<br>
<br>　　咸阳城下宿，往事可悲思。未有谋身计，频迁反正期。
<br>
<br>　　冻河孤棹涩，老树叠巢危。莫问今行止，漂漂不自知。
<br>
<br>　　卷674_82  「长安感兴」郑谷
<br>
<br>　　徒劳悲丧乱，自古戒繁华。落日狐兔径，近年公相家。
<br>
<br>　　可悲闻玉笛，不见走香车。寂寞墙匡里，春阴挫杏花。
<br>
<br>　　卷674_83  「闻所知游樊川有寄」郑谷
<br>
<br>　　谁无泉石趣，朝下少同过。贪胜觉程近，爱闲经宿多。
<br>
<br>　　片沙留白鸟，高木引青萝。醉把渔竿去，殷勤藉岸莎。
<br>
<br>　　卷674_84  「张谷田舍」郑谷
<br>
<br>　　县官清且俭，深谷有人家。一径入寒竹，小桥穿野花。
<br>
<br>　　碓喧春涧满，梯倚绿桑斜。自说年来稔，前村酒可赊。
<br>
<br>　　卷674_85  「深居」郑谷
<br>
<br>　　吾道有谁同，深居自固穷。殷勤谢绿树，朝夕惠清风。
<br>
<br>　　书满闲窗下，琴横野艇中。年来头更白，雅称钓鱼翁。
<br>
<br>　　卷674_86  「端居」郑谷
<br>
<br>　　叶叶下高梧，端居失所图。乱离时辈少，风月夜吟孤。
<br>
<br>　　旧疾衰还有，穷愁醉暂无。秋光如水国，不语理霜须。
<br>
<br>　　卷674_87  「郊园」郑谷
<br>
<br>　　相近复相寻，山僧与水禽。烟蓑春钓静，雪屋夜棋深。
<br>
<br>　　雅道谁开口，时风未醒心。溪光何以报，只有醉和吟。
<br>
<br>　　卷674_88  「郊野」郑谷
<br>
<br>　　蓼水菊篱边，新晴有乱蝉。秋光终寂寞，晚醉自留连。
<br>
<br>　　野湿禾中露，村闲社后天。题诗满红叶，何必浣花笺。
<br>
<br>　　卷674_89  「旅寓洛南村舍」郑谷
<br>
<br>　　村落清明近，秋千稚女夸。春阴妨柳絮，月黑见梨花。
<br>
<br>　　白鸟窥鱼网，青帘认酒家。幽栖虽自适，交友在京华。
<br>
<br>　　卷674_90  「杏花」郑谷
<br>
<br>　　不学梅欺雪，轻红照碧池。小桃新谢后，双燕却来时。
<br>
<br>　　香属登龙客，烟笼宿蝶枝。临轩须貌取，风雨易离披。
<br>
<br>　　卷674_91  「水林檎花」郑谷
<br>
<br>　　一露一朝新，帘栊晓景分。艳和蜂蝶动，香带管弦闻。
<br>
<br>　　笑拟春无力，妆浓酒渐醺。直疑风起夜，飞去替行云。
<br>
<br>　　卷674_92  「蓼花」郑谷
<br>
<br>　　蔟蔟复悠悠，年年拂漫流。差池伴黄菊，冷淡过清秋。
<br>
<br>　　晚带鸣虫急，寒藏宿鹭愁。故溪归不得，凭仗系渔舟。
<br>
<br>　　卷674_93  「江梅」郑谷
<br>
<br>　　江梅且缓飞，前辈有歌词。莫惜黄金缕，难忘白雪枝。
<br>
<br>　　吟看归不得，醉嗅立如痴。和雨和烟折，含情寄所思。
<br>
<br>　　卷674_94  「荔枝」郑谷
<br>
<br>　　平昔谁相爱，骊山遇贵妃。枉教生处远，愁见摘来稀。
<br>
<br>　　晚夺红霞色，晴欺瘴日威。南荒何所恋，为尔即忘归。
<br>
<br>　　卷674_95  「驻跸华下同年司封员外从翁许共游西溪久违前契戏成寄赠」郑谷
<br>
<br>　　北渚牵吟兴，西溪爽共游。指期乘禁马，无暇狎沙鸥。
<br>
<br>　　纵目怀青岛，澄心想碧流。明公非不爱，应待泛龙舟。
<br>
<br>　　卷674_96  「谷自乱离之后在西蜀半纪之馀多寓止精舍…四韵以吊之」郑谷
<br>
<br>　　每思闻净话，雨夜对禅床。未得重相见，秋灯照影堂。
<br>
<br>　　孤云终负约，薄宦转堪伤。梦绕长松塔，遥焚一炷香。
<br>
<br>　　卷674_97  「投时相十韵」郑谷
<br>
<br>　　何以保孤危，操修自不知。众中常杜口，梦里亦吟诗。
<br>
<br>　　失计辞山早，非才得仕迟。薄冰安可履，暗室岂能欺。
<br>
<br>　　勤苦流萤信，吁嗟宿燕知。残钟残漏晓，落叶落花时。
<br>
<br>　　故旧寒门少，文章外族衰。此生多R轲，半世足漂离。
<br>
<br>　　省署随清品，渔舟爽素期。恋恩休未遂，双鬓渐成丝。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
