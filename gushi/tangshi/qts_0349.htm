<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百四十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百四十九
<br>
<br>　　卷349_1  「东风二章」欧阳詹
<br>
<br>　　东风叶时，匪沃匪飘。莫雪凝川，莫阴Z郊。
<br>
<br>　　朝不邢δ讼，东风之行地上兮。上德临慝，匪戮匪枭。
<br>
<br>　　莫暴在野，莫丑在阶。以踣以歼，夕不谐。
<br>
<br>　　陇西公来浚都兮。
<br>
<br>　　东风叶时，匪凿匪。莫蛰在泉，莫枯在条。
<br>
<br>　　宵不谐磕唆怼６风之行地上兮。上德为政，匪食匪招。
<br>
<br>　　莫顾于家，莫流于辽。以饱以回，晨不邢。
<br>
<br>　　陇西公来浚都兮。
<br>
<br>　　卷349_2  「有所恨二章」欧阳詹
<br>
<br>　　相思君子，吁嗟万里。亦既至止，曷不觏止。本不信巫，
<br>
<br>　　谓巫言是履。在门五日，如待之死。有所恨兮。
<br>
<br>　　相思遗衣，为忆以贻。亦既受止，曷不保持。本不欺友，
<br>
<br>　　谓友情是违。隔生之赠，造次亡之。有所恨兮。
<br>
<br>　　卷349_3  「玩月」欧阳詹
<br>
<br>　　八月十五夕，旧嘉蟾兔光。斯从古人好，共下今宵堂。
<br>
<br>　　素魄皎孤凝，芳辉纷四扬。裴回林上头，泛滟天中央。
<br>
<br>　　皓露助流华，轻风佐浮凉。清冷到肌骨，洁白盈衣裳。
<br>
<br>　　惜此苦宜玩，揽之非可将。含情顾广庭，愿勿沉西方。
<br>
<br>　　卷349_4  「咏德上韦检察（即韦相皋之弟也，名c）」欧阳詹
<br>
<br>　　少华类太华，太室似少室。亚相与丞相，亦复无异质。
<br>
<br>　　s如月临水，肃若松照日。辉影互光澄，阴森两葱郁。
<br>
<br>　　连城鸾凤分，同气龟龙出。并力革夷心，通筹整师律。
<br>
<br>　　英豪愿回席，蛮貊皆屈膝。中外行分途，寰瀛待清谧。
<br>
<br>　　卷349_5  「寓兴」欧阳詹
<br>
<br>　　桃李有奇质，樗栎无妙姿。皆承庆云沃，一种春风吹。
<br>
<br>　　美恶苟同归，喧嚣徒尔为。相将任玄造，聊醉手中卮。
<br>
<br>　　卷349_6  「答韩十八驽骥吟」欧阳詹
<br>
<br>　　故人舒其愤，昨示驽骥篇。驽以易售陈，骥以难知言。
<br>
<br>　　委曲感既深，咨嗟词亦殷。伊情有远澜，余志逊其源。
<br>
<br>　　室在周孔堂，道通尧舜门。调雅声寡同，途遐势难翻。
<br>
<br>　　顾兹万恨来，假彼二物云。贱贵而贵贱，世人良共然。
<br>
<br>　　巴蕉一叶妖，葵一花妍。毕无才实资，手植阶墀前。
<br>
<br>　　F楠十围瑰，松柏百尺坚。罔念梁栋功，野长丘墟边。
<br>
<br>　　伤哉昌黎韩，焉得不。上帝本厚生，大君方建元。
<br>
<br>　　宝将庇群m，庶此规崇轩。班尔图永安，抡择期精专。
<br>
<br>　　君看广厦中，岂有树庭萱。
<br>
<br>　　卷349_7  「益昌行」欧阳詹
<br>
<br>　　驱马至益昌，倍惊风俗和。耕夫陇上谣，负者途中歌。
<br>
<br>　　处处川复原，重重山与河。人烟遍馀田，时稼无闲坡。
<br>
<br>　　问业一何修，太守德化加。问身一何安，太守恩怀多。
<br>
<br>　　贤哉我太守，在古无以过。爱人甚爱身，治郡如治家。
<br>
<br>　　云雷既奋腾，草木遂萌芽。乃知良二千，德足为国华。
<br>
<br>　　今时固精求，汉帝非徒嗟。四海有青春，众植伫扬葩。
<br>
<br>　　期当作说霖，天下同滂沱。
<br>
<br>　　卷349_8  「自淮中却赴洛途中作」欧阳詹
<br>
<br>　　惆怅策疲马，孤蓬被风吹。昨东今又西，冉冉长路岐。
<br>
<br>　　岁晚树无叶，夜寒霜满枝。旅人恒苦辛，冥寞天何知。
<br>
<br>　　卷349_9  「晨装行」欧阳詹
<br>
<br>　　村店月西出，山林鹎G声。旅灯彻夜席，束囊事晨征。
<br>
<br>　　寂寂人尚眠，悠悠天未明。岂无偃息心，所务前有程。
<br>
<br>　　卷349_10  「新都行」欧阳詹
<br>
<br>　　缥缈空中丝，蒙笼道傍树。翻兹叶间吹，惹破花上露。
<br>
<br>　　悠扬丝意去，苒m花枝住。何计脱缠绵，天长春日暮。
<br>
<br>　　卷349_11  「铜雀妓」欧阳詹
<br>
<br>　　萧条登古台，回首黄金屋。落叶不归林，高陵永为谷。
<br>
<br>　　妆容徒自丽，舞态阅谁目。惆怅帷空，歌声苦于哭。
<br>
<br>　　卷349_12  「太原旅怀呈薛十八侍御齐十二奉礼」欧阳詹
<br>
<br>　　前来称英隽，有食主人鱼。后来曰贤才，又受主人车。
<br>
<br>　　伊予亦投刺，恩煦胡凋疏。既睹主人面，复见主人书。
<br>
<br>　　b口百家周。赁庑三月馀。眼见寒序臻，坐送秋光除。
<br>
<br>　　西日┘⒊Γ北风疾裾。升堂有知音，此意当何如。
<br>
<br>　　卷349_13  「李评事公进示文集因赠之」欧阳詹
<br>
<br>　　风雅不坠地，五言始君先。希微嘉会章，杳冥河梁篇。
<br>
<br>　　理蔓语无枝，言一意则千。往来更后人，浇荡r前源。
<br>
<br>　　倾筐实不收，朴苫争繁。大教护微旨，哲人生令孙。
<br>
<br>　　高飙激颓波，坐使横流翻。昔日越重阻，侧聆沧海传。
<br>
<br>　　逮兹觌清扬，幸睹青琅编。泠泠中山醇，片片昆丘[.
<br>
<br>　　一杯有馀味，再览增光鲜。对宝人皆鉴，握Q良自妍。
<br>
<br>　　吾其告先师，六义今还全。
<br>
<br>　　卷349_14  「徐十八晦落第」欧阳詹
<br>
<br>　　嘉谷不夏熟，大器当晚成。徐生异凡鸟，安得非时鸣。
<br>
<br>　　汲汲有所为，驱驱无本情。懿哉苍梧凤，终见排云征。
<br>
<br>　　卷349_15  「春日途中寄故园所亲」欧阳詹
<br>
<br>　　客路度年华，故园云未返。悠悠去源水，日日只有远。
<br>
<br>　　始叹秋叶零，又看春草晚。寄书南飞鸿，相忆剧乡县。
<br>
<br>　　卷349_16  「蜀中将归留辞韩相公贯之」欧阳詹
<br>
<br>　　宁体即云构，方前恒玉食。贫居岂及此，要自怀归忆。
<br>
<br>　　在梦关山远，如流岁华逼。明晨首乡路，迢递孤飞翼。
<br>
<br>　　卷349_17  「江夏留别华二（一作别辛三十）」欧阳詹
<br>
<br>　　弭棹已伤别，不堪离绪催。十年一心人，千里同舟来。
<br>
<br>　　乡路我尚遥，客游君未回。将何慰两端，互勉临岐杯。
<br>
<br>　　卷349_18  「送潭州陆户曹之任（户曹自处州司仓除）」欧阳詹
<br>
<br>　　三语又为掾，大家闻屈声。多年名下人，四姓江南英。
<br>
<br>　　衡岳半天秀，湘潭无底清。何言驱车远，去有蒙庄情。
<br>
<br>　　卷349_19  「福州送郑楚材赴京，时监察刘公亮有感激郑意」欧阳詹
<br>
<br>　　美人河岳灵，家本荥水濉Ｃ懦腥衾甲澹身蕴如琼文。
<br>
<br>　　早折青桂枝，俯窥鸿鹄群。迩来丹霄姿，远逐苍梧云。
<br>
<br>　　有伊光鉴人，惜兹瑶蕙薰。中酣前激昂，四座同氛氲。
<br>
<br>　　海郡梅霪晴，山邮炎景曛。回翔罢南游，鸣唳期西闻。
<br>
<br>　　秦塞鸾凤征，越江云雨分。从兹一别离，伫致如尧君。
<br>
<br>　　卷349_20  「初发太原，途中寄太原所思」欧阳詹
<br>
<br>　　驱马觉渐远，回头长路尘。高城已不见，况复城中人。
<br>
<br>　　去意自未甘，居情谅犹辛。五原东北晋，千里西南秦。
<br>
<br>　　一屦不出门，一车无停轮。流萍与系匏，早晚期相亲。
<br>
<br>　　卷349_21  「汝川行」欧阳詹
<br>
<br>　　汝坟春女蚕忙月，朝起采桑日西没。轻绡裙露红罗袜，
<br>
<br>　　半蹋金梯倚枝歇。垂空玉腕若无骨，映叶朱唇似花发。
<br>
<br>　　相欢谁是游冶郎，蚕休不得岐路旁。
<br>
<br>　　卷349_22  「智达上人水精念珠歌」欧阳詹
<br>
<br>　　水已清，清中不易当其精。精华极，何宜更复加磨拭。
<br>
<br>　　良工磨拭成贯珠，泓澄洞澈看如无。星辉月耀莫之逾，
<br>
<br>　　骇鸡照乘徒称殊。上人念佛泛贞谛，一佛一珠以为计。
<br>
<br>　　既指其珠当佛身，亦欲珠明佛像智。咨董母，访朱公。
<br>
<br>　　得之Z|群奇中，龙龛鹫岭长随躬。朝自守持纤掌透，
<br>
<br>　　夜来月照红绦空。穷川极陆难为宝，孰说砗磲将玛瑙。
<br>
<br>　　连连寒溜下阴轩，荧荧泫露垂秋草。皎晶晶，彰煌煌，
<br>
<br>　　陆离电S纷不常，凌眸晕目生光芒。我来借问修行术，
<br>
<br>　　数日殷勤美兹物。上人视日授微言，心静如斯即诸佛。
<br>
<br>　　卷349_23  「许州途中」欧阳詹
<br>
<br>　　秦川行尽颍川长，吴江越岭已同方。征途渺渺烟茫茫，
<br>
<br>　　未得还乡伤近乡。随萍逐梗见春光，行乐登台斗在旁。
<br>
<br>　　林间啼鸟野中芳，有似故园皆断肠。
<br>
<br>　　卷349_24  「赋得秋河曙耿耿送郭秀才应举」欧阳詹
<br>
<br>　　月没天欲明，秋河尚凝白。皑皑积光素，耿耿横虚碧。
<br>
<br>　　南斗接，北辰连，空骱瓒锤「咛臁５吹绰漫皆晶然，
<br>
<br>　　实类平芜流大川。星为潭底珠，云是波中烟。
<br>
<br>　　鸡唱漏尽东方作，曲渚苍苍晓霜落。雁叫疑从清浅惊，
<br>
<br>　　凫声似在沿洄泊。并州细侯直下孙，才应秋赋怀金门。
<br>
<br>　　念排云汉将飞翻，仰之踊跃当华轩。夜来陪饯欧阳子，
<br>
<br>　　偶坐通宵见深旨。心知慷慨日昭然，前程心在青云里。
<br>
<br>　　卷349_25  「送袁秀才下第归毗陵」欧阳詹
<br>
<br>　　羸马出都门，修途指江东。关河昨夜雨，草木非春风。
<br>
<br>　　矢舍虽未中，璞全终待攻。层霄秋可翔，岂不随高鸿。
<br>
<br>　　卷349_26  「闻邻舍唱凉州有所思」欧阳詹
<br>
<br>　　有善伊凉曲，离别在天涯。虚堂正相思，所妙发邻家。
<br>
<br>　　声音虽类闻，形影终以遐。因之增远怀，惆怅菖蒲花。
<br>
<br>　　卷349_27  「陪太原郑行军中丞登汾上阁中丞诗曰汾楼…辄书即事上答」欧阳詹
<br>
<br>　　并州汾上阁，登望似吴阊。贯郭河通路，萦村水逼乡。
<br>
<br>　　城槐临枉渚，巷市接飞梁。莫论江湖思，南人正断肠。
<br>
<br>　　卷349_28  「送少微上人归德峰」欧阳詹
<br>
<br>　　不负人间累，栖身任所从。灰心闻密行，菜色见羸容。
<br>
<br>　　幻世方同悟，深居愿继踪。孤云与禅诵，到后在何峰。
<br>
<br>　　卷349_29  「荆南夏夜水楼怀昭丘直上人云梦李莘」欧阳詹
<br>
<br>　　无机成旅逸，中夜上江楼。云尽月如练，水凉风似秋。
<br>
<br>　　凫声闻梦泽，黛色上昭丘。不远人情在，良宵恨独游。
<br>
<br>　　卷349_30  「酬裴十二秀才孩子咏」欧阳詹
<br>
<br>　　算日未成年，英姿已然。王家千里后，荀氏八龙先。
<br>
<br>　　葱`松犹嫩，清明月渐圆。将何一枝桂，容易赏名贤。
<br>
<br>　　卷349_31  「旅次舟中对月寄姜公（此公，丁泉州门客）」欧阳詹
<br>
<br>　　中宵天色净，片月出沧洲。皎洁临孤岛，婵娟入乱流。
<br>
<br>　　应同故园夜，独起异乡愁。那得休蓬转，从君上庾楼。
<br>
<br>　　卷349_32  「除夜长安客舍」欧阳詹
<br>
<br>　　十上书仍寝，如流岁又迁。望家思献寿，算甲恨长年。
<br>
<br>　　虚牖传寒柝，孤灯照绝编。谁应问穷辙，泣尽更潸然。
<br>
<br>　　卷349_33  「早秋登慈恩寺塔」欧阳詹
<br>
<br>　　宝塔过千仞，登临尽四维。毫端分马颊，墨点辨蛾眉。
<br>
<br>　　地迥风弥紧，天长日久迟。因高欲有赋，远意惨生悲。
<br>
<br>　　卷349_34  「太原和严长官八月十五日夜西山童子上方玩月寄中丞少尹」欧阳詹
<br>
<br>　　西寺碧云端，东溟白雪团。年来一夜玩，君在半天看。
<br>
<br>　　素魄当怀上，清光在下寒。宜裁济江什，有阻惠连欢。
<br>
<br>　　卷349_35  「九日广陵同陈十五先辈登高怀林十二先辈」欧阳詹
<br>
<br>　　客路重阳日，登高寄上楼。风烟今令节，台阁古雄州。
<br>
<br>　　泛菊聊斟酒，持萸懒插头。情人共惆怅，良久不同游。
<br>
<br>　　卷349_36  「题严光钓台」欧阳詹
<br>
<br>　　弭棹历尘迹，悄然关我情。伊无昔时节，岂有今日名。
<br>
<br>　　辞贵不辞贱，是心谁复行。钦哉此溪曲，永独古风清。
<br>
<br>　　卷349_37  「送高士安下第归岷南宁觐」欧阳詹
<br>
<br>　　偕隐有贤亲，岷南四十春。栖云自匪石，观国暂同尘。
<br>
<br>　　就养思儿戏，延年爱鸟伸。还看谢时去，有类颍阳人。
<br>
<br>　　卷349_38  「述德上兴元严仆射」欧阳詹
<br>
<br>　　山横碧立并雄岷，大阜洪川共降神。心合云雷清祸乱，
<br>
<br>　　力回天地作阳春。非熊德愧当周辅，称杰叨惭首汉臣。
<br>
<br>　　何幸腐儒无一艺，得为门下食鱼人。
<br>
<br>　　卷349_39  「及第后酬故园亲故」欧阳詹
<br>
<br>　　才非天授学非师，以此成名曩岂期。杨叶射频因偶中，
<br>
<br>　　桂枝材美敢当之。称文作艺方惭德，相贺投篇料愧词。
<br>
<br>　　犹著褐衣何足羡，如君即是载鸣时。
<br>
<br>　　卷349_40  「题华十二判官汝州宅内亭」欧阳詹
<br>
<br>　　高居胜景谁能有，佳意幽情共可欢。新柳绕门青翡翠，
<br>
<br>　　修篁浮径碧琅\.步兵阮籍空除屏，彭泽陶潜谩挂冠。
<br>
<br>　　只在城隍也趋府，岂如吾子道斯安。
<br>
<br>　　卷349_41  「薛舍人使君观察韩判官侍御许雨晴到所居既霁先呈即事」欧阳詹
<br>
<br>　　江皋昨夜雨收梅，寂寂衡门与钓台。西岛落花随水至，
<br>
<br>　　前山飞鸟出云来。观风驷马能言驻，行县双旌许暂回。
<br>
<br>　　岂不偶然聊为竹，空令石径扫莓苔。
<br>
<br>　　卷349_42  「元日陪早朝」欧阳詹
<br>
<br>　　斗柄东回岁又新，邃旒南面挹来宾。和光仿佛楼台晓，
<br>
<br>　　休气氛氲天地春。仪a不唯丹穴鸟，称觞半是越裳人。
<br>
<br>　　江皋腐草今何幸，亦与恒星拱北辰。
<br>
<br>　　卷349_43  「和太原郑中丞登龙兴寺阁」欧阳詹
<br>
<br>　　青窗朱户半天开，极目凝神望几回。晋国颓墉生草树，
<br>
<br>　　皇家瑞气在楼台。千条水入黄河去，万点山从紫塞来。
<br>
<br>　　独恨侍游违长者，不知高意是谁陪。
<br>
<br>　　卷349_44  「咏德上太原李尚书」欧阳詹
<br>
<br>　　那以公方郭细侯，并州非复旧并州。九重帝宅司丹地，
<br>
<br>　　十万兵枢拥碧油。锵玉半为趋x吏，腰金皆是走庭流。
<br>
<br>　　王褒见德空知颂，身在三千最上头。
<br>
<br>　　卷349_45  「和严长官秋日登太原龙兴寺阁野望」欧阳詹
<br>
<br>　　百丈化城楼，君登最上头。九霄回栈路，八到视并州。
<br>
<br>　　烟火遗尧庶，山河启圣猷。短垣齐介岭，片白指分流。
<br>
<br>　　清铎中天籁，哀鸣下界秋。境闲知道胜，心远见名浮。
<br>
<br>　　岂念乘肥马，方应驾大牛。自怜蓬逐吹，不得与良游。
<br>
<br>　　卷349_46  「小苑春望宫池柳色（一作御沟新柳）」欧阳詹
<br>
<br>　　东风韶景至，垂柳御沟新。媚作千门秀，连为一道春。
<br>
<br>　　柔荑生女指，嫩叶长龙鳞。舞絮回青岸，翻烟拂绿O.
<br>
<br>　　王孙初命赏，佳客欲伤神。芳意堪相赠，一枝先远人。
<br>
<br>　　卷349_47  「蜀门与林蕴分路后屡有山川似闽中因寄林蕴蕴亦闽人也」欧阳詹
<br>
<br>　　村步如延寿，川原似福平。无人相共识，独自故乡情。
<br>
<br>　　卷349_48  「读周太公传」欧阳詹
<br>
<br>　　论兵去商虐，讲德兴周道。屠沽未遇时，岂异兹川老。
<br>
<br>　　卷349_49  「乐津店北陂」欧阳詹
<br>
<br>　　婵娟有丽玉如也，美笑当予系予马。
<br>
<br>　　罗帏碧簟岂相容，行到山头忆山下。
<br>
<br>　　卷349_50  「出蜀门」欧阳詹
<br>
<br>　　北客今朝出蜀门，然领得入时魂。
<br>
<br>　　游人莫道归来易，三不曾闻古老言。
<br>
<br>　　卷349_51  「题第五司户侍御」欧阳詹
<br>
<br>　　曾称野鹤比群公，忽作长松向府中。
<br>
<br>　　骢马不骑人不识，泠然三尺别生风。
<br>
<br>　　卷349_52  「建溪行待陈诩（予先发福州，陈续发，中路待之不得）」欧阳詹
<br>
<br>　　偕行那得会心期，先者贪前后者迟。
<br>
<br>　　空忆丽词能状物，每看奇异但相思。
<br>
<br>　　卷349_53  「述德上兴元严仆射」欧阳詹
<br>
<br>　　推车阃外主恩新，今日梁川草遍春。
<br>
<br>　　玉色据鞍双节下，扬兵百万路无尘。
<br>
<br>　　卷349_54  「许州送张中丞出临颍镇」欧阳詹
<br>
<br>　　心诵阴符口不言，风驱千骑出辕门。
<br>
<br>　　孙吴去后无长策，谁敌留侯直下孙。
<br>
<br>　　卷349_55  「睹亡友题诗处」欧阳詹
<br>
<br>　　旧友亲题壁上诗，伤看缘迹不缘词。
<br>
<br>　　门前犹是长安道，无复回车下笔时。
<br>
<br>　　卷349_56  「题秦岭」欧阳詹
<br>
<br>　　南下斯须隔帝乡，北行一步掩南方。
<br>
<br>　　悠悠烟景两边意，蜀客秦人各断肠。
<br>
<br>　　卷349_57  「自南山却赴京师，石臼岭头即事寄严仆射」欧阳詹
<br>
<br>　　鸟企蛇盘地半天，下窥千仞到浮烟。
<br>
<br>　　因高回望沾恩处，认得梁州落日边。
<br>
<br>　　卷349_58  「与洪孺卿自梁州回途中经骆谷见野果有闽中悬壶子…闽人」欧阳詹
<br>
<br>　　青苞朱实忽离离，摘得盈筐泪更垂。
<br>
<br>　　上德同之岂无意，故园山路一枝枝。
<br>
<br>　　卷349_59  「韦晤宅听歌」欧阳詹
<br>
<br>　　服制虹霓鬓似云，萧郎屋里上清人。
<br>
<br>　　等闲逐酒倾杯乐，飞尽虹梁一夜尘。
<br>
<br>　　卷349_60  「与林蕴同之蜀途次嘉陵江认得越鸟声呈林林亦闽中人也」欧阳詹
<br>
<br>　　正是闽中越鸟声，几回留听暗沾缨。
<br>
<br>　　伤心激念君深浅，共有离乡万里情。
<br>
<br>　　卷349_61  「送闻上人游嵩山」欧阳詹
<br>
<br>　　二室峰峰昔愿游，从云从鹤思悠悠。
<br>
<br>　　丹梯石路君先去，为上青冥最上头。
<br>
<br>　　卷349_62  「永安寺照上人房」欧阳詹
<br>
<br>　　草席蒲团不扫尘，松闲石上似无人。
<br>
<br>　　群阴欲午钟声动，自煮溪蔬养幻身。
<br>
<br>　　卷349_63  「山中老僧」欧阳詹
<br>
<br>　　笑向来人话古时，绳床竹杖自扶持。
<br>
<br>　　秋深头冷不能剃，白黑苍然发到眉。
<br>
<br>　　卷349_64  「赠鲁山李明府」欧阳詹
<br>
<br>　　外户通宵不闭关，抱孙弄子万家闲。
<br>
<br>　　若将邑号称贤宰，又是皇唐李鲁山。
<br>
<br>　　卷349_65  「泉州赴上都留别舍弟及故人」欧阳詹
<br>
<br>　　天长地阔多岐路，身即飞蓬共水萍。
<br>
<br>　　匹马将驱岂容易，弟兄亲故满离亭。
<br>
<br>　　卷349_66  「送张骠骑宁行营」欧阳詹
<br>
<br>　　宝马雕弓金仆姑，龙骧虎视出皇都。
<br>
<br>　　扬鞭莫怪轻胡虏，曾在渔阳敌万夫。
<br>
<br>　　卷349_67  「题梨岭」欧阳詹
<br>
<br>　　南北风烟即异方，连峰危栈倚苍苍。
<br>
<br>　　哀猿咽水偏高处，谁不沾衣望故乡。
<br>
<br>　　卷349_68  「秋夜寄僧（一作秋夜寄弘济上人）」欧阳詹
<br>
<br>　　尚被浮名诱此身，今时谁与德为邻。
<br>
<br>　　遥知是夜檀溪上，月照千峰为一人。
<br>
<br>　　卷349_69  「观送葬」欧阳詹
<br>
<br>　　何事悲酸泪满巾，浮生共是北邙尘。
<br>
<br>　　他时不见北山路，死者还曾哭送人。
<br>
<br>　　卷349_70  「宿建溪中宵即事」欧阳詹
<br>
<br>　　nNvF一席眠还坐，蛙噪萤飞夜未央。
<br>
<br>　　僮仆舟人空寂寂，隔帘微月入中仓。
<br>
<br>　　卷349_71  「题王明府郊亭」欧阳詹
<br>
<br>　　日日郊亭启竹扉，论桑劝穑是常机。
<br>
<br>　　山城要得牛羊下，方与农人分背归。
<br>
<br>　　卷349_72  「塞上行」欧阳詹
<br>
<br>　　闻说胡兵欲利秋，昨来投笔到营州。
<br>
<br>　　骁雄已许将军用，边塞无劳天子忧。
<br>
<br>　　卷349_73  「题别业（一作回别业留别郭中诸公）」欧阳詹
<br>
<br>　　千山江上背斜晖，一径中峰见所归。
<br>
<br>　　不信扁舟回在晚，宿云先已到柴扉。
<br>
<br>　　卷349_74  「九日广陵登高怀邵二先辈」欧阳詹
<br>
<br>　　簪萸泛菊俯平阡，饮过三杯却惘然。
<br>
<br>　　十岁此辰同醉友，登高各处已三年。
<br>
<br>　　卷349_75  「题延平剑潭」欧阳詹
<br>
<br>　　想象精灵欲见难，通津一去水漫漫。
<br>
<br>　　空馀昔日凌霜色，长与澄潭生昼寒。
<br>
<br>　　卷349_76  「晚泊漳州营头亭」欧阳詹
<br>
<br>　　回峰叠嶂绕庭隅，散点烟霞胜画图。
<br>
<br>　　日暮华轩卷长箔，太清云上对蓬壶。
<br>
<br>　　卷349_77  「赠山南严兵马使（即仆射堂弟也）」欧阳詹
<br>
<br>　　为雁为鸿弟与兄，如雕如鹗杰连英。
<br>
<br>　　天旋地转烟云黑，共鼓长风六合清。
<br>
<br>　　卷349_78  「除夜侍酒呈诸兄示舍弟」欧阳詹
<br>
<br>　　莫叹明朝又一春，相看堪共贵兹身。
<br>
<br>　　悠悠寰宇同今夜，膝下传杯有几人。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
