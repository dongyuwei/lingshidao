<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百二十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百二十三
<br>
<br>　　卷123_1  「嵩山十志十首。草堂」卢鸿一
<br>
<br>　　草堂者，盖因自然之G阜，前当墉洫；资人力之缔构，
<br>
<br>　　后加茅茨。将以避燥湿，成栋宇之用；昭简易，
<br>
<br>　　叶乾坤之德，道可容膝休闲。谷神同道，此其所贵也。
<br>
<br>　　及靡者居之，则妄为剪饰，失天理矣。词曰：
<br>
<br>　　山为宅兮草为堂，芝兰兮药房。罗蘼芜兮拍薜荔，
<br>
<br>　　荃壁兮兰砌。蘼芜薜荔兮成草堂，阴阴邃兮馥馥香，
<br>
<br>　　中有人兮信宜常。读金书兮饮玉浆，童颜幽操兮不易长。
<br>
<br>　　卷123_2  「嵩山十志十首。倒景台」卢鸿一
<br>
<br>　　倒景台者，盖太室南麓，天门右崖，杰峰如台，气凌倒景。
<br>
<br>　　登路有三处可憩，或曰三休台，可以邀驭风之客，
<br>
<br>　　会绝尘之子。超逸真，荡遐襟，此其所绝也。及世人登焉，
<br>
<br>　　则魂散神越，目极心伤矣。词曰：
<br>
<br>　　天门豁兮仙台耸，杰屹兮零褂俊Ｇ钊休兮旷一观，
<br>
<br>　　忽若登昆仑兮中期汗漫仙。耸天关兮倒景台，
<br>
<br>　　鲨颢气兮轶嚣埃。皎皎之子兮自独立，云可朋兮霞可吸，
<br>
<br>　　曾何荣辱之所及。
<br>
<br>　　卷123_3  「嵩山十志十首。樾馆」卢鸿一
<br>
<br>　　樾馆者，盖即林取材，基颠柘，架茅茨，居不期逸，
<br>
<br>　　为不至劳，清谈娱宾，斯为尚矣。及荡者鄙其隘阒，
<br>
<br>　　苟事宏湎，乖其宾矣。词曰：
<br>
<br>　　紫岩隈兮青G侧，云松烟茑兮千古色。芳[蘼兮荫蒙茏，
<br>
<br>　　幽人构馆兮在其中。[蘼蒙茏兮开樾馆，
<br>
<br>　　卧风霄兮坐霞旦。粤有宾兮时戾止，樵苏不爨兮清谈已，
<br>
<br>　　永岁终朝兮常若此。
<br>
<br>　　卷123_4  「嵩山十志十首。枕烟庭」卢鸿一
<br>
<br>　　枕烟庭者，盖特峰秀起，意若枕烟。秘庭凝虚，若仙会，
<br>
<br>　　即扬雄所谓爰静神游之庭是也。可以超绝纷世，
<br>
<br>　　永洁精神矣。及机士登焉，则寥阒芑校愁怀情累矣。
<br>
<br>　　词曰：
<br>
<br>　　临泱漭兮背青荧，吐云烟兮合冥。UH翕兮沓幽霭，
<br>
<br>　　意缥缈兮群仙会。冥仙会兮枕烟庭，竦魂形兮凝视听。
<br>
<br>　　闻夫至诚必感兮祈此巅，契颢气，养丹田，
<br>
<br>　　终仿像兮觏灵仙。
<br>
<br>　　卷123_5  「嵩山十志十首。云锦淙」卢鸿一
<br>
<br>　　云锦淙者，盖激溜冲攒，倾石丛倚，鸣湍叠濯，喷若雷风，
<br>
<br>　　诡辉分丽，焕若云锦。可以莹发灵瞩，幽玩忘归。
<br>
<br>　　及匪士观之，则反曰寒泉伤玉趾矣。词曰：
<br>
<br>　　水攒冲兮石丛耸，焕云锦兮喷汹涌。苔荦兮草夤缘，
<br>
<br>　　芳幂幂兮濑溅溅。石攒丛兮云锦淙，波连珠兮文沓缝。
<br>
<br>　　有洁冥者媚此幽，漱灵液兮乐天休，实获我心兮夫何求。
<br>
<br>　　卷123_6  「嵩山十志十首。期仙磴」卢鸿一
<br>
<br>　　期仙磴者，盖危磴穹窿，迥接云路，灵仙仿佛。若可期及，
<br>
<br>　　儒者毁所不见则黜之，盖疑冰之谈信矣。词曰：
<br>
<br>　　霏微阴壑兮气腾虹，迤逦危磴兮上凌空。
<br>
<br>　　青霞杪兮紫云垂，鸾歌凤舞兮吹参差。
<br>
<br>　　鸾歌凤舞兮期仙磴，鸿驾迎兮瑶华赠。山中人兮好神仙，
<br>
<br>　　想像闻此兮欲升烟，铸月炼液兮伫还年。
<br>
<br>　　卷123_7  「嵩山十志十首。涤烦矶」卢鸿一
<br>
<br>　　涤烦矶者，盖穷谷峻崖，发地盘石，飞流攒激，积漱成渠。
<br>
<br>　　澡性涤烦，迥有幽致。可为智者说，难为俗人言。词曰：
<br>
<br>　　灵矶盘礴兮溜奔错漱，泠风兮镇冥壑。研苔滋兮泉珠洁，
<br>
<br>　　一饮一憩兮气想灭。磷涟清淬兮涤烦矶，
<br>
<br>　　灵仙境兮仁智归。中有琴兮徽以玉，
<br>
<br>　　峨峨汤汤兮弹此曲，寄声知音兮同所欲。
<br>
<br>　　卷123_8  「嵩山十志十首。幂翠庭」卢鸿一
<br>
<br>　　幂翠庭者，盖崖t积阴，林萝沓翠，其上绵幂，其下深湛。
<br>
<br>　　可以王神，可以冥道矣。及喧者游之，则酣谑永日，
<br>
<br>　　汩清薄厚。词曰：
<br>
<br>　　青崖阴兮月涧曲，重幽叠邃兮隐沦躅。
<br>
<br>　　草树绵幂兮翠蒙茏，当其无兮庭在中。
<br>
<br>　　当无有用兮幂翠庭，神可谷兮道可冥。
<br>
<br>　　有幽人兮张素琴，皇徽兮绿水阴，德之仲忮６嘈摹
<br>
<br>　　卷123_9  「嵩山十志十首。洞元室」卢鸿一
<br>
<br>　　洞元室者，盖因岩作室，即理谈玄，室返自然，元斯洞矣。
<br>
<br>　　及邪者居之，则假容窃次，妄作虚诞，竟以盗言。词曰：
<br>
<br>　　岚气肃兮岩翠冥，空阴虚兮户芳迎。披蕙帐兮促萝筵，
<br>
<br>　　谈空空兮核元元。蕙帐萝筵兮洞元室，秘而幽兮真可吉。
<br>
<br>　　返自然兮道可冥，泽妙思兮草玄经，结幽门兮在黄庭。
<br>
<br>　　卷123_10  「嵩山十志十首。金碧潭」卢鸿一
<br>
<br>　　金碧潭者，盖水洁石鲜，光涵金碧，岩葩林茑，有助芳阴。
<br>
<br>　　鉴空洞虚，道斯胜矣。而世生缠乎利害，则未暇游之。
<br>
<br>　　词曰：
<br>
<br>　　水碧色兮石金光，滟熠熠兮蹁忆摇Ｈ葩映兮烟茑临，
<br>
<br>　　红灼灼，翠阴阴。翠相鲜兮金碧潭，霜天洞兮烟景涵。
<br>
<br>　　有幽人兮好冥绝，炳其焕兮凝其洁，悠悠千古兮长不灭。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
