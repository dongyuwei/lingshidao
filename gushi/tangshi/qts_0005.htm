<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

    卷五
<br>
<br>    卷5_1 「春游曲」长孙氏
<br>
<br>    上苑桃花朝日明，兰闺艳妾动春情。井上新桃偷面色，
<br>
<br>    檐边嫩柳学身轻。花中来去看舞蝶，树上长短听啼莺。
<br>
<br>    林下何须远借问，出众风流旧有名。
<br>
<br>    卷5_2 「曳鼎歌」武则天
<br>
<br>    羲农首出，轩昊膺期。唐虞继踵，汤禹乘时。
<br>
<br>    天下光宅，海内雍熙。上玄降鉴，方建隆基。
<br>
<br>    卷5_3 「唐享昊天乐。第一」武则天
<br>
<br>    太阴凝至化，真耀蕴轩仪。德迈娥台敞，仁高姒幄披。
<br>
<br>    扪天遂启极，梦日乃升曦。
<br>
<br>    卷5_4 「唐享昊天乐。第二」武则天
<br>
<br>    瞻紫极，望玄穹。翘至恳，罄深衷。
<br>
<br>    听虽远，诚必通。垂厚泽，降云宫。
<br>
<br>    卷5_5 「唐享昊天乐。第三」武则天
<br>
<br>    乾仪混成冲邃，天道下济高明，G阳晨披紫阙，
<br>
<br>    太一晓降黄庭。圜坛敢申昭报，方璧冀展虔情。
<br>
<br>    丹襟式敷衷恳，玄鉴庶察微诚。
<br>
<br>    卷5_6 「唐享昊天乐。第四」武则天
<br>
<br>    巍巍睿业广，赫赫圣基隆。菲德承先顾，祯符萃眇躬。
<br>
<br>    铭开武岩侧，图荐洛川中。微诚讵幽感，景命忽昭融。
<br>
<br>    有怀惭紫极，无以谢玄穹。
<br>
<br>    卷5_7 「唐享昊天乐。第五」武则天
<br>
<br>    朝坛雾卷，曙岭烟沉。爰设筐币，式表诚心。
<br>
<br>    筵辉丽璧，乐畅和音。仰惟灵鉴，俯察翘襟。
<br>
<br>    卷5_8 「唐享昊天乐。第六」武则天
<br>
<br>    昭昭上帝，穆穆下临。礼崇备物，乐奏锵金。
<br>
<br>    兰羞委荐，桂醑盈斟。敢希明德，幸罄庄心。
<br>
<br>    卷5_9 「唐享昊天乐。第七」武则天
<br>
<br>    尊浮九酝，礼备三周。陈诚菲奠，契福神猷。
<br>
<br>    卷5_10「唐享昊天乐。第八」武则天
<br>
<br>    奠璧郊坛昭大礼，锵金拊石表虔诚。
<br>
<br>    始奏承云娱帝赏，复歌调露畅韶英。
<br>
<br>    卷5_11「唐享昊天乐。第九」武则天
<br>
<br>    荷恩承顾托，执契恭临抚。庙略静边荒，天兵曜神武。
<br>
<br>    有截资先化，无为遵旧矩。祯符降昊穹，大业光寰宇。
<br>
<br>    卷5_12「唐享昊天乐。第十」武则天
<br>
<br>    肃肃祀典，邕邕礼秩。三献已周，九成斯毕。
<br>
<br>    爰撤其俎，载迁其实。或升或降，惟诚惟质。
<br>
<br>    卷5_13「唐享昊天乐。第十一」武则天
<br>
<br>    礼终肆类，乐阕九成。仰惟明德，敢荐非馨。
<br>
<br>    顾惭菲奠，久驰云。瞻荷灵泽，悚恋兼盈。
<br>
<br>    卷5_14「唐享昊天乐。第十二」武则天
<br>
<br>    式乾路，辟天扉。回日驭，动云衣。
<br>
<br>    登金阙，入紫微。望仙驾，仰恩徽。
<br>
<br>    卷5_15「唐明堂乐章。外办将出」武则天
<br>
<br>    总章陈昔典，衢室礼惟神。宏规则天地，神用叶陶钧。
<br>
<br>    负三春旦，充庭万宇宾。顾己诚虚薄，空惭驭兆人。
<br>
<br>    卷5_16「唐明堂乐章。皇帝行」武则天
<br>
<br>    仰膺历数，俯顺讴歌。远安迩肃，俗阜时和。
<br>
<br>    化光玉镜，讼息金科。方兴典礼，永戢干戈。
<br>
<br>    卷5_17「唐明堂乐章。皇嗣出入升降」武则天
<br>
<br>    至人光俗，大孝通神。谦以表性，恭惟立身。
<br>
<br>    洪规载启，茂典方陈。誉隆三善，祥开万春。
<br>
<br>    卷5_18「唐明堂乐章。迎送王公」武则天
<br>
<br>    千官肃事，万国朝宗。载延百辟，爰集三宫。
<br>
<br>    君臣德合，鱼水斯同。睿图方永，周历长隆。
<br>
<br>    卷5_19「唐明堂乐章。登歌」武则天
<br>
<br>    礼崇宗祀，志表严。笙镛合奏，文物惟新。
<br>
<br>    敬遵茂典，敢择良辰。e诚斯著，奠谒方申。
<br>
<br>    卷5_20「唐明堂乐章。配飨」武则天
<br>
<br>    笙镛间玉宇，文物昭清辉。影临芳奠，休光下太微。
<br>
<br>    孝思期有感，明e庶无违。
<br>
<br>    卷5_21「唐明堂乐章。宫音」武则天
<br>
<br>    履艮包群望，居中冠百灵。万方资广运，庶品荷财成。
<br>
<br>    神功谅匪测，盛德实难名。藻奠申诚敬，恭祀表惟馨。
<br>
<br>    卷5_22「唐明堂乐章。角音」武则天
<br>
<br>    出震位，开平秩。扇条风，乘甲乙。
<br>
<br>    龙德盛，鸟星出。荐篚，陈诚实。
<br>
<br>    卷5_23「唐明堂乐章。徵音」武则天
<br>
<br>    赫赫离精御炎陆，滔滔炽景开隆暑。
<br>
<br>    冀延神鉴俯兰尊，式表虔襟陈桂俎。
<br>
<br>    卷5_24「唐明堂乐章。商音」武则天
<br>
<br>    律中夷则，序应收成。功宣建武，义表惟明。
<br>
<br>    爰申礼奠，庶展翘诚。九秋是式，百谷斯盈。
<br>
<br>    卷5_25「唐明堂乐章。羽音」武则天
<br>
<br>    葭律肇启隆冬，O藻攸陈飨祭。
<br>
<br>    黄钟既陈玉烛，红粒方殷稔岁。
<br>
<br>    卷5_26「唐大飨拜洛乐章。昭和」武则天
<br>
<br>    九玄眷命，三圣基隆。奉成先旨，明台毕功。
<br>
<br>    宗祀展敬，冀表深衷。永昌帝业，式播淳风。
<br>
<br>    卷5_27「唐大飨拜洛乐章。致和」武则天
<br>
<br>    神功不测兮运阴阳，包藏万宇兮孕八荒。
<br>
<br>    天符既出兮帝业昌，愿临明祀兮降祯祥。
<br>
<br>    卷5_28「唐大飨拜洛乐章。咸和」武则天
<br>
<br>    坎泽祠容备举，坤坛祭典爰申。灵眷遥行秘躅，
<br>
<br>    嘉贶荐委殊珍。肃礼恭载展，翘襟邈志逾殷。
<br>
<br>    方期交际悬应，（下一句逸）
<br>
<br>    卷5_29「唐大飨拜洛乐章。九和」武则天
<br>
<br>    祗荷坤德，钦若乾灵。惭惕罔置，兴居匪宁。
<br>
<br>    恭崇礼则，肃奉仪形。惟凭展敬，敢荐非馨。
<br>
<br>    卷5_30「唐大飨拜洛乐章。拜洛」武则天
<br>
<br>    菲躬承睿顾，薄德忝坤仪。乾乾遵后命，翼翼奉先规。
<br>
<br>    抚俗勤虽切，还淳化尚亏。未能弘至道，何以契明o.
<br>
<br>    卷5_31「唐大飨拜洛乐章。显和」武则天
<br>
<br>    顾德有惭虚菲，明o屡降祯符。汜水初呈秘象，
<br>
<br>    温洛荐表昌图。玄泽流恩载洽，丹襟荷渥增愉。
<br>
<br>    卷5_32「唐大飨拜洛乐章。昭和」武则天
<br>
<br>    舒云致养，合大资生。德以恒固，功由永贞。
<br>
<br>    升歌荐序，垂币翘诚。虹开玉照，凤引金声。
<br>
<br>    卷5_33「唐大飨拜洛乐章。敬和」武则天
<br>
<br>    兰俎既升，O羞可荐。金石载设，咸英已变。
<br>
<br>    林泽斯总，山川是遍。敢用敷诚，实惟忘倦。
<br>
<br>    卷5_34「唐大飨拜洛乐章。齐和」武则天
<br>
<br>    沉潜演贶分三极，广大凝祯总万方。
<br>
<br>    既荐羽旌文化启，还呈干戚武威扬。
<br>
<br>    卷5_35「唐大飨拜洛乐章。德和」武则天
<br>
<br>    夕惕同龙契，晨兢当凤。崇儒习旧规，偃伯循先旨。
<br>
<br>    绝壤飞冠盖，遐区丽山水。幸承三圣馀，忻属千年始。
<br>
<br>    卷5_36「唐大飨拜洛乐章。和」武则天
<br>
<br>    百礼崇容，千官肃事。灵降舞兆，神凝有粹。
<br>
<br>    奠享咸周，威仪毕备。奏夏登列，歌雍撤肆。
<br>
<br>    卷5_37「唐大飨拜洛乐章。通和」武则天
<br>
<br>    皇皇灵眷，穆穆神心。暂动凝质，还归积阴。
<br>
<br>    功玄枢纽，理寂高深。衔恩佩德，耸志翘襟。
<br>
<br>    卷5_38「唐大飨拜洛乐章。归和」武则天
<br>
<br>    言旋云洞兮蹑烟涂，永宁中宇兮安下都。
<br>
<br>    包涵动植兮顺荣枯，长贻宝贶兮赞璇图。
<br>
<br>    卷5_39「唐大飨拜洛乐章。归和」武则天
<br>
<br>    调云阕兮神座兴，骖云驾兮俨将升。
<br>
<br>    腾绛霄兮垂景祜，翘丹恳兮荷休征。
<br>
<br>    卷5_40「唐武氏享先庙乐章」武则天
<br>
<br>    先德谦止谖簦严规节素超今。奉国忠诚每竭，
<br>
<br>    承家至孝纯深。追崇惧乖尊意，显号恐玷徽音。
<br>
<br>    既迫王公屡请，方乃俯遂群心。有限无由展敬，
<br>
<br>    奠醑每阙亲斟。大礼虔申典册，O藻敬荐翘襟。
<br>
<br>    卷5_41「早春夜宴」武则天
<br>
<br>    九春开上节，千门敞夜扉。兰灯吐新焰，桂魄朗圆辉。
<br>
<br>    送酒惟须满，流杯不用稀。务使霞浆兴，方乘泛洛归。
<br>
<br>    卷5_42「游九龙潭」武则天
<br>
<br>    山窗游玉女，涧户对琼峰。岩顶翔双凤，潭心倒九龙。
<br>
<br>    酒中浮竹叶，杯上写芙蓉。故验家山赏，惟有风入松。
<br>
<br>    卷5_43「赠胡天师」武则天
<br>
<br>    高人叶高志，山服往山家。迢迢间风月，去去隔烟霞。
<br>
<br>    碧岫窥玄洞，玉灶炼丹砂。今日星津上，延首望灵槎。
<br>
<br>    卷5_44「从驾幸少林寺」武则天
<br>
<br>    陪銮游禁苑，侍赏出兰闱。云偃攒峰盖，霞低插浪纭
<br>
<br>    日宫疏涧户，月殿启岩扉。金轮转金地，香阁曳香衣。
<br>
<br>    铎吟轻吹发，幡摇薄雾霏。昔遇焚芝火，山红连野飞。
<br>
<br>    花台无半影，莲塔有全辉。实赖能仁力，攸资善世威。
<br>
<br>    慈缘兴福绪，于此罄归依。风枝不可静，泣血竟何追。
<br>
<br>    卷5_45「石淙」武则天
<br>
<br>    三山十洞光玄，玉峤金峦镇紫微。均露均霜标胜壤，
<br>
<br>    交风交雨列皇畿。万仞高岩藏日色，千寻幽涧浴云衣。
<br>
<br>    且驻欢筵赏仁智，雕鞍薄晚杂尘飞。
<br>
<br>    卷5_46「腊日宣诏幸上苑」武则天
<br>
<br>    明朝游上苑，火急报春知。花须连夜发，莫待晓风吹。
<br>
<br>    卷5_47「如意娘」武则天
<br>
<br>    看朱成碧思纷纷，憔悴支离为忆君。
<br>
<br>    不信比来长下泪，开箱验取石榴裙。
<br>
<br>    卷5_48「制袍字赐狄仁杰」武则天
<br>
<br>    敷政术，守清勤。升显位，励相臣。
<br>
<br>    卷5_49「拟小山篇」徐贤妃
<br>
<br>    仰幽岩而流盼，抚桂枝以凝想。
<br>
<br>    将千龄兮此遇，荃何为兮独往。
<br>
<br>    卷5_50「长门怨」徐贤妃
<br>
<br>    旧爱柏梁台，新宠昭阳殿。守分辞芳辇，含情泣团扇。
<br>
<br>    一朝歌舞荣，夙昔诗书贱。颓恩诚已矣，覆水难重荐。
<br>
<br>    卷5_51「秋风函谷应诏」徐贤妃
<br>
<br>    秋风起函谷，劲气动河山。偃松千岭上，杂雨二陵间。
<br>
<br>    低云愁广隰，落日惨重关。此时飘紫气，应验真人还。
<br>
<br>    卷5_52「赋得北方有佳人」徐贤妃
<br>
<br>    由来称独立，本自号倾城。柳叶眉间发，桃花脸上生。
<br>
<br>    腕摇金钏响，步转玉环鸣。纤腰宜宝袜，红衫艳织成。
<br>
<br>    悬知一顾重，别觉舞腰轻。
<br>
<br>    卷5_53「进太宗」徐贤妃
<br>
<br>    朝来临镜台，妆罢暂裴回。千金始一笑，一召讵能来。
<br>
<br>    卷5_54「奉和圣制立春日侍宴内殿出翦彩花应制」上官昭容
<br>
<br>    密叶因裁吐，新花逐翦舒。攀条虽不谬，摘蕊讵知虚。
<br>
<br>    春至由来发，秋还未肯疏。借问桃将李，相乱欲何如。
<br>
<br>    卷5_55「九月九日上幸慈恩寺登浮图，群臣上菊花寿酒」上官昭容
<br>
<br>    帝里重阳节，香园万乘来。却邪萸入佩，献寿菊传杯。
<br>
<br>    塔类承天涌，门疑待佛开。睿词悬日月，长得仰昭回。
<br>
<br>    卷5_56「彩书怨」上官昭容
<br>
<br>    叶下洞庭初，思君万里馀。露浓香被冷，月落锦屏虚。
<br>
<br>    欲奏江南曲，贪封蓟北书。书中无别意，惟怅久离居。
<br>
<br>    卷5_57「驾幸三会寺应制」上官昭容
<br>
<br>    释子谈经处，轩臣刻字留。故台遗老识，残简圣皇求。
<br>
<br>    驻跸怀千古，开襟望九州。四山缘塞合，二水夹城流。
<br>
<br>    宸翰陪瞻仰，天杯接献酬。太平词藻盛，长愿纪鸿休。
<br>
<br>    卷5_58「驾幸新丰温泉宫献诗三首」上官昭容
<br>
<br>    三冬季月景龙年，万乘观风出灞川。
<br>
<br>    遥看电跃龙为马，回瞩霜原玉作田。
<br>
<br>    鸾绯敢贩骺栈兀羽骑骖蹑景来。
<br>
<br>    隐隐骊山云外耸，迢迢御帐日边开。
<br>
<br>    翠幕珠帏敞月营，金玉蟹豪加。
<br>
<br>    岁岁年年常扈跸，长长久久乐升平。
<br>
<br>    卷5_59「游长宁公主流杯池二十五首」上官昭容
<br>
<br>    逐仙赏，展幽情，逾昆阆，迈蓬瀛。
<br>
<br>    游鲁馆，陟秦台。污山壁，愧琼瑰。
<br>
<br>    檀栾竹影，飙f2松声。不烦歌吹，自足娱情。
<br>
<br>    仰循茅宇，俯眄乔枝。烟霞问讯，风月相知。
<br>
<br>    枝条郁郁，文质彬彬。山林作伴，松桂为邻。
<br>
<br>    清波汹涌，碧树冥蒙。莫怪留步，因攀桂丛。
<br>
<br>    莫论圆峤，休说方壶。何如鲁馆，即是仙都。
<br>
<br>    玉环腾远创，金埒荷殊荣。弗玩珠玑饰，仍留仁智情。
<br>
<br>    凿山便作室，凭树即为楹。公输与班尔，从此遂韬声。
<br>
<br>    登山一长望，正遇九春初。结驷填街术，闾阎满邑居。
<br>
<br>    斗雪梅先吐，惊风柳未舒。直愁斜日落，不畏酒尊虚。
<br>
<br>    霁晓气清和，披襟赏薜萝。玳瑁凝春色，琉璃漾水波。
<br>
<br>    石聊长啸，攀松乍短歌。除非物外者，谁就此经过。
<br>
<br>    暂尔游山第，淹留惜未归。霞窗明月满，涧户白云飞。
<br>
<br>    书引藤为架，人将薜作衣。此真攀玩所，临睨赏光辉。
<br>
<br>    放旷出烟云，萧条自不群。漱流清意府，隐几避嚣氛。
<br>
<br>    石画妆苔色，风梭织水文。山室何为贵，唯馀兰桂熏。
<br>
<br>    策杖临霞岫，危步下霜蹊。志逐深山静，途随曲涧迷。
<br>
<br>    渐觉心神逸，俄看云雾低。莫怪人题树，只为赏幽栖。
<br>
<br>    攀藤招逸客，偃桂协幽情。水中看树影，风里听松声。
<br>
<br>    携琴侍叔夜，负局访安期。不应题石壁，为记赏山时。
<br>
<br>    泉石多仙趣，岩壑写奇形。欲知堪悦耳，唯听水泠泠。
<br>
<br>    岩壑恣登临，莹目复怡心。风篁类长笛，流水当鸣琴。
<br>
<br>    懒步天台路，惟登地肺山。幽岩仙桂满，今日恣情攀。
<br>
<br>    暂游仁智所，萧然松桂情。寄言栖遁客，勿复访蓬瀛。
<br>
<br>    瀑溜晴疑雨，丛篁昼似昏。山中真可玩，暂请报王孙。
<br>
<br>    傍池聊试笔，倚石旋题诗。豫弹山水调，终拟从钟期。
<br>
<br>    横铺豹皮褥，侧带鹿胎巾。借问何为者，山中有逸人。
<br>
<br>    沁水田园先自多，齐城楼观更无过。
<br>
<br>    倩语张骞莫辛苦，人今从此识天河。
<br>
<br>    参差碧岫耸莲花，潺绿水莹金沙。
<br>
<br>    何须远访三山路，人今已到九仙家。
<br>
<br>    凭高瞰险足怡心，菌阁桃源不暇寻。
<br>
<br>    馀雪依林成玉树，残点岫即瑶岑。
<br>
<br>    卷5_60「句」上官昭容
<br>
<br>    势如连璧友，心似臭兰人。
<br>
<br>    卷5_61「赠张云容舞」杨玉环
<br>
<br>    罗袖动香香不已，红蕖袅袅秋烟里。
<br>
<br>    轻云岭上乍摇风，嫩柳池边初拂水。
<br>
<br>    卷5_62「谢赐珍珠」江妃
<br>
<br>    桂叶双眉久不描，残妆和泪污红绡。
<br>
<br>    长门尽日无梳洗，何必珍珠慰寂寥。
<br>
<br> 
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
