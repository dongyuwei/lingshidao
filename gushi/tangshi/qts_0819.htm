<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百一十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百一十九
<br>
<br>　　卷819_1  「兵后馀不亭重送卢孟明游江西」皎然
<br>
<br>　　携手曾此分，U如隔胡越。伦侯古封邑，荣盛风雨歇。
<br>
<br>　　饥鼯号空亭，野草生故辙。如何此路岐，更作千年别。
<br>
<br>　　冯轼望远道，春山无断绝。朝行入郢树，夜泊依楚月。
<br>
<br>　　佳士持操高，扬才日昭晰。离言何所赠，盈满有亏缺。
<br>
<br>　　时节伤蟪蛄，芳菲忌_.予思鹿门隐，心迹贵冥灭。
<br>
<br>　　颓颜反芝X，昔貌成冰雪。岁晏期尔来，销声坐岩穴。
<br>
<br>　　卷819_2  「别山诗」皎然
<br>
<br>　　山翁亦好禅，借我风溪树。采药多近峰，汲泉有春渡。
<br>
<br>　　幽僧时相偶，仙子或与晤。自许战胜心，弥高独游步。
<br>
<br>　　如何区中事，夺我林栖趣。辞山下复上，恋石行仍顾。
<br>
<br>　　宿昔情或乖，庶几迹无误。松声莫相诮，此心冥去住。
<br>
<br>　　卷819_3  「同袁高使君送李判官使回」皎然
<br>
<br>　　庾公欢此别，路远意犹赊。为出塘边柳，荣归府中花。
<br>
<br>　　驰阳照古堞，遥思凝寒笳。延步下前渚，溯觞流浅沙。
<br>
<br>　　湖光引行色，轻舸傍残霞。
<br>
<br>　　卷819_4  「陪颜使君饯宣谕萧常侍」皎然
<br>
<br>　　江涛凋瘵后，远使发天都。昏垫宸心及，哀矜诏命敷。
<br>
<br>　　恤民驱急传，访旧枉征舻。外镇藩条最，中朝顾问殊。
<br>
<br>　　文皆正风俗，名共溢寰区。已事方怀阙，归期早戒涂。
<br>
<br>　　繁笳咽水阁，高盖拥云衢。暮色生千嶂，秋声入五湖。
<br>
<br>　　离歌犹宛转，归驭已踟躇。今夕庾公意，西楼月亦孤。
<br>
<br>　　卷819_5  「奉陪颜使君修《韵海》毕，东溪泛舟饯诸文士」皎然
<br>
<br>　　诸侯崇鲁学，羔雁日成群。外史刊新韵，中郎定古文。
<br>
<br>　　菁华兼百氏，缣素备三坟。国语思开物，王言欲致君。
<br>
<br>　　研精业已就，欢宴惜应分。独望西山去，将身寄白云。
<br>
<br>　　卷819_6  「今上初登极岁送皇甫孝廉赴选（孝廉即故大夫之子）」皎然
<br>
<br>　　行应会府春，欲劝及芳辰。北极天文正，东风汉律新。
<br>
<br>　　少年逢圣代，欢笑别情亲。况是勋庸后，恩荣袭尔身。
<br>
<br>　　卷819_7  「同杨使君白O洲送陆侍御士佳入朝」皎然
<br>
<br>　　久爱吴兴客，来依道德藩。旋师闻m杜，归路忆S辕。
<br>
<br>　　旧佩苍玉在，新歌白芷繁。今朝天地静，北望重飞翻。
<br>
<br>　　卷819_8  「雪夜送海上人常州觐叔父，上人殷仲文后」皎然
<br>
<br>　　继世风流在，传心向一灯。望云裁衲惯，玩雪步花能。
<br>
<br>　　交战情忘久，销魂别未曾。明朝阮家集，知有竹林僧。
<br>
<br>　　卷819_9  「送常清上人还舒州」皎然
<br>
<br>　　人思尔法，楚信有回船。估客亲宵语，闲鸥偶昼禅。
<br>
<br>　　经声含石潋，麈尾拂江烟。常说归山意，诛茅庐霍前。
<br>
<br>　　卷819_10  「岘山送崔子向之宣州谒裴使君」皎然
<br>
<br>　　楚思入诗清，晨登岘山情。秋天水西寺，古木宛陵城。
<br>
<br>　　琴匣应将往，书车亦共行。吾知江太守，一顾重君名。
<br>
<br>　　卷819_11  「送严明府入关谒黎京兆」皎然
<br>
<br>　　春日异秋风，何为怨别同。潮回芳渚没，花落昼山空。
<br>
<br>　　旅候闻嘶马，残阳望断鸿。应思右内史，相见直城中。
<br>
<br>　　卷819_12  「送丘秀才游越」皎然
<br>
<br>　　山情与诗思，烂熳欲何从。夜舸谁相逐，空江月自逢。
<br>
<br>　　春期越草秀，晴忆剡云浓。便拟将轻锡，携居入乱峰。
<br>
<br>　　卷819_13  「送杨校书还济源」皎然
<br>
<br>　　妖烽昨日静，故里近嵩丘。楚月摇归梦，江枫见早秋。
<br>
<br>　　乡心无远道，北信减离忧。禅子还无事，辞君买沃州。
<br>
<br>　　卷819_14  「送杨遂初赴选」皎然
<br>
<br>　　秋风吹别袂，客思在长安。若得临觞醉，何须减瑟弹。
<br>
<br>　　秉心凌竹柏，仗信越波澜。春会文昌府，思君每北看。
<br>
<br>　　卷819_15  「送S上人还京」皎然
<br>
<br>　　久游春草尽，还寄北船归。沙鸟窥中食，江云入净衣。
<br>
<br>　　秦原山色近，楚寺磬声微。见说翻经馆，多闻似者稀。
<br>
<br>　　卷819_16  「送广通上人游江西」皎然
<br>
<br>　　香炉七岭秀，秋色九江清。自古多禅隐，吾常爱此行。
<br>
<br>　　寻师经鄂渚，受请到青城。离别人间事，何关道者情。
<br>
<br>　　卷819_17  「送罗判官还寿州幕」皎然
<br>
<br>　　君章才五色，知尔得家风。故里旋归驾，寿春思奉戎。
<br>
<br>　　天寒长蛇伏，飙烈文虎雄。定颂张征虏，桓桓戡难功。
<br>
<br>　　卷819_18  「送李秀才赴婺州招」皎然
<br>
<br>　　山开江色上，孤赏去应迟。绿水迎吴榜，秋风入楚词。
<br>
<br>　　猿清独宿处，木落远行时。见说东阳守，登楼为尔期。
<br>
<br>　　卷819_19  「送薛逢之宣州谒废使（一作谒裴使君）」皎然
<br>
<br>　　六月鹏尽化，鸿飞独冥冥。秋烽家不定，险路客频经。
<br>
<br>　　牛渚何时到，渔船几处停。遥知咏史夜，谢守月中听。
<br>
<br>　　卷819_20  「送德守二叔侄上人还国清寺觐师」皎然
<br>
<br>　　道贤齐二阮，俱向竹林归。古偈穿花线，春装卷叶衣。
<br>
<br>　　僧墟回水寺，佛陇启山扉。爱别吾何有，人心强有违。
<br>
<br>　　卷819_21  「同明府章送沈秀才还石门山读书」皎然
<br>
<br>　　身为郢令客，心许楚山云。文墨应经世，林泉漫诱君。
<br>
<br>　　欲随樵子去，惜与道流分。肯谢申公辈，治诗事汉文。
<br>
<br>　　卷819_22  「送吉判官还京赴崔尹幕」皎然
<br>
<br>　　江南梅雨天，别思极春前。长路飞鸣鹤，离帆聚散烟。
<br>
<br>　　清晨趋九陌，秋色望三边。见说王都尹，山阳辟一贤。
<br>
<br>　　卷819_23  「送裴判官赴商幕」皎然
<br>
<br>　　商洛近京师，才难赴幕时。离歌纷白，候骑拥青丝。
<br>
<br>　　会喜疲人息，应逢猾虏衰。看君策高足，自此烟霄期。
<br>
<br>　　卷819_24  「送李喻之处士洪州谒曹王」皎然
<br>
<br>　　独思贤王府，遂作豫章行。雄镇庐霍秀，高秋江汉清。
<br>
<br>　　见闻惊苦节，艰故伤远情。西邸延嘉士，遗才得正平。
<br>
<br>　　卷819_25  「送唐赞善游越」皎然
<br>
<br>　　田园临汉水，离乱寄随关。今日烟尘尽，东西又未还。
<br>
<br>　　长亭百越外，孤棹五湖间。何处游芳草，云门千万山。
<br>
<br>　　卷819_26  「送韦秀才」皎然
<br>
<br>　　晨装行堕叶，万里望桑干。旧说泾关险，犹闻易水寒。
<br>
<br>　　黄云战后积，白草暮来看。近得君苗信，时教旅思宽。
<br>
<br>　　卷819_27  「送陈秀才赴举」皎然
<br>
<br>　　诸侯惧削地，选士皆不羁。休隐脱荷芰，将鸣矜羽仪。
<br>
<br>　　甲科争玉片，诗句拟花枝。君实三楚秀，承家有清规。
<br>
<br>　　卷819_28  「乌程李明府水堂同卢使君幼平送奘上人游五台」皎然
<br>
<br>　　身将刘令隐，经共谢公翻。有此宗师在，应知我法存。
<br>
<br>　　问心常寂乐，为别岂伤魂。独访华泉去，秋风入雁门。
<br>
<br>　　卷819_29  「送李季良北归」皎然
<br>
<br>　　风吹残柳丝，孤客欲归时。掩抑楚弦绝，离披湘叶衰。
<br>
<br>　　前军犹转战，故国杳难期。北望雁门雪，空吟平子诗。
<br>
<br>　　卷819_30  「送淳于秀才兰陵觐省」皎然
<br>
<br>　　欢言欲忘别，风信忽相惊。柳浦归人思，兰陵春草生。
<br>
<br>　　撷芳心未及，视枕恋常盈。此去非长路，还如千里情。
<br>
<br>　　卷819_31  「送至洪沙弥赴上元受戒（上元江中蔡州有梁戒坛）」皎然
<br>
<br>　　不肯资章甫，胜衣被木兰。今随秣陵信，欲及蔡州坛。
<br>
<br>　　野寺钟声远，春山戒足寒。归来次第学，应见后心难。
<br>
<br>　　卷819_32  「九日同卢使君幼平吴兴郊外送李司仓赴选」皎然
<br>
<br>　　重阳千骑出，送客为踟蹰。旷野多摇落，寒山满路隅。
<br>
<br>　　晴空悬`旆，秋色起菱湖。几日登司会，扬才盛五都。
<br>
<br>　　卷819_33  「送卢孟明还上都」皎然
<br>
<br>　　江皋北风至，归客独伤魂。楚水逢乡雁，平陵忆故园。
<br>
<br>　　征骖嘶别馆，落日隐寒原。应及秦川望，春华满国门。
<br>
<br>　　卷819_34  「送李少宾赴举」皎然
<br>
<br>　　岂谓江南别，心如塞上行。苦云摇阵色，乱木搅秋声。
<br>
<br>　　周谷雨未散，汉河流尚横。春司迟尔策，方用静妖兵。
<br>
<br>　　卷819_35  「留别阎士和」皎然
<br>
<br>　　不惯人间别，多应忘别时。逢山又逢水，只畏却来迟。
<br>
<br>　　卷819_36  「送李道士」皎然
<br>
<br>　　常随山上下，忽限江南北。共是忘情人，何由肯相忆。
<br>
<br>　　卷819_37  「送裴参军还下邳旧居」皎然
<br>
<br>　　北望烟铺骠骑营，虏烽无火楚天晴。
<br>
<br>　　此时千里西归客，泗上春风得及耕。
<br>
<br>　　卷819_38  「送文会上人还富阳」皎然
<br>
<br>　　悠悠渺渺属寒波，故寺思归意若何。
<br>
<br>　　长忆孤洲二三月，春山偏爱富春多。
<br>
<br>　　卷819_39  「送维谅上人归洞庭」皎然
<br>
<br>　　从来湖上胜人间，远爱浮云独自还。
<br>
<br>　　孤月空天见心地，寥寥一水镜中山。
<br>
<br>　　卷819_40  「九月八日送萧少府归洪州」皎然
<br>
<br>　　明日重阳今日归，布帆丝雨望霏霏。
<br>
<br>　　行过鹤渚知堪住，家在龙沙意有违。
<br>
<br>　　卷819_41  「同颜鲁公泛舟送皇甫侍御曾」皎然
<br>
<br>　　维舟若许暂从容，送过重江不厌重。
<br>
<br>　　霜简别来今始见，雪山归去又难逢。
<br>
<br>　　卷819_42  「送孙侍御游越」皎然
<br>
<br>　　不知持斧客，吟会是何情。丹陛恩犹在，沧洲赏暂行。
<br>
<br>　　江桡随月泛，山策逐云行。佳句传零雨，诗流许盛名。
<br>
<br>　　卷819_43  「送颜处士还长沙觐省」皎然
<br>
<br>　　西候风信起，三湘孤客心。天寒汉水广，乡远楚云深。
<br>
<br>　　服彩将侍膳，撷芳思满襟。归人忘艰阻，别恨独何任。
<br>
<br>　　卷819_44  「送还本上人游江西」皎然
<br>
<br>　　欲广分何教，心将江汉期。云招望寺处，月待溯杯时。
<br>
<br>　　真侣谁伤别，降猿汝自悲。多应过庐阜，幽赏却来迟。
<br>
<br>　　卷819_45  「送路少府使京兼觐侍御兄」皎然
<br>
<br>　　国赋推能吏，今朝发贡湖。伫瞻双阙凤，思见柏台乌。
<br>
<br>　　树向秦关远，江分楚驿孤。荣君有兄弟，相继骋长途。
<br>
<br>　　卷819_46  「于武原从送卢士举」皎然
<br>
<br>　　落日独归客，空山匹马嘶。萧条古关外，岐路更东西。
<br>
<br>　　大泽云寂寂，长亭雨凄凄。君还到湘水，寒夜满猿啼。
<br>
<br>　　卷819_47  「送乌程李明府得陟状赴京」皎然
<br>
<br>　　驿吏满江城，深仁见此情。士林推玉振，公府荐冰清。
<br>
<br>　　为政移风久，承恩就日行。仲容纶贵，南巷有光荣。
<br>
<br>　　卷819_48  「送裴秀才往会稽山读书」皎然
<br>
<br>　　一身赍万卷，编室寄烟萝。砚滴穿池小，书衣种楮多。
<br>
<br>　　吟诗山响答，泛瑟竹声和。鹤板求儒术，深居意若何。
<br>
<br>　　卷819_49  「送崔詹事论之上都（崔尝典吴兴）」皎然
<br>
<br>　　金虎城池在，铜龙剑新。重看前浦柳，犹忆旧洲O.
<br>
<br>　　远思秦云暮，归心腊月春。青园昔游处，惆怅别离人。
<br>
<br>　　卷819_50  「京口送卢孟明还扬州」皎然
<br>
<br>　　萧萧北风起，孤棹下江濉Ｄ嚎腿ダ淳。春流南北分。
<br>
<br>　　萋萋御亭草，渺渺芜城云。相送目千里，空山独望君。
<br>
<br>　　卷819_51  「送沙弥大智游五台」皎然
<br>
<br>　　童年随法侣，家世本儒流。章句三生学，清凉万里游。
<br>
<br>　　云归龙沼暗，木落雁门秋。长老应相问，传予向祖州。
<br>
<br>　　卷819_52  「送禀上人游越」皎然
<br>
<br>　　云泉谁不赏，独见尔情高。投石轻龙窟，临流笑鹭涛。
<br>
<br>　　折荷为片席，洒水净方袍。剡路逢禅侣，多应问我曹。
<br>
<br>　　卷819_53  「送潘秀才之舒州」皎然
<br>
<br>　　楚水清风生，扬z泛月行。荻洲寒露彩，雷岸曙潮声。
<br>
<br>　　东道思才子，西人望客卿。从来金谷集，相继有诗名。
<br>
<br>　　卷819_54  「送王山人游庐山」皎然
<br>
<br>　　千里访灵奇，山资亦相随。叶舟过鹤市，花漏宿龙池。
<br>
<br>　　峰顶应闲散，人间足别离。白云将世事，吾见尔心知。
<br>
<br>　　卷819_55  「送道契上人之越觐大夫叔」皎然
<br>
<br>　　楚僧推后辈，唐本学新经。外国传香郏何人施竹瓶。
<br>
<br>　　秋风别李寺，春日向柯亭。大阮今为郡，看君眼最青。
<br>
<br>　　卷819_56  「送沙弥长文游京」皎然
<br>
<br>　　白版年犹小，黄花褐已通。若为诗思逸，早欲似休公。
<br>
<br>　　迈俗多真气，传家有素风。应须学心地，宗旨在关东。
<br>
<br>　　卷819_57  「秋日送择高上人往江西谒曹王」皎然
<br>
<br>　　超然独游趣，无限别山情。予病不同赏，云闲应共行。
<br>
<br>　　斋容秋水照，香墼绶缜帷Ｔ被陈王识，遥知江上迎。
<br>
<br>　　卷819_58  「送如献上人游长安」皎然
<br>
<br>　　关中四子教犹存，见说新经待尔翻。为法应过七祖寺，
<br>
<br>　　忘名不到五侯门。闲寻杜看修竹，独上风凉望古原。
<br>
<br>　　高逸诗情无别怨，春游从遣落花繁。
<br>
<br>　　卷819_59  「日曜上人还润州」皎然
<br>
<br>　　送君何处最堪思，孤月停空欲别时。露茗犹芳邀重会，
<br>
<br>　　寒花落尽不成期。鹤令先去看山近，云碍初飞到寺迟。
<br>
<br>　　莫倚禅功放心定，萧家陵树误人悲。
<br>
<br>　　卷819_60  「寺院听胡笳送李殷」皎然
<br>
<br>　　一奏胡笳客未停，野僧还欲废禅听。
<br>
<br>　　难将此意临江别，无限春风葭I青。
<br>
<br>　　卷819_61  「送僧绎」皎然
<br>
<br>　　斜日摇扬在柳丝，孤亭寂寂水逶迤。
<br>
<br>　　谁堪别后行人尽，唯有春风起路岐。
<br>
<br>　　卷819_62  「答裴评事澄荻花间送梁肃拾遗」皎然
<br>
<br>　　波上荻花非雪花，风吹撩乱满袈裟。
<br>
<br>　　如今岁晏无芳草，独对离樽作物华。
<br>
<br>　　卷819_63  「送胜云小师」皎然
<br>
<br>　　昨日雪山记尔名，吾今坐石已三生。
<br>
<br>　　少年道性易流动，莫遣秋风入别情。
<br>
<br>　　卷819_64  「诮士和别」皎然
<br>
<br>　　今日同，明日隔，何事悠悠久为客。君怜溪上去来云，
<br>
<br>　　我羡磷磷水中石。
<br>
<br>　　卷819_65  「送吴冯游京」皎然
<br>
<br>　　北期何意促，蕙草夜来繁。清月思淮水，春风望国门。
<br>
<br>　　此时休旋逸，万里忽飞翻。若忆山阴会，孤琴为我援。
<br>
<br>　　卷819_66  「送僧游宣州」皎然
<br>
<br>　　楚山千里一僧行，念尔初缘道未成。
<br>
<br>　　莫向舒姑泉口泊，此中呜咽为伤情。
<br>
<br>　　卷819_67  「宿支硎寺上房」皎然
<br>
<br>　　上方精舍远，共宿白云端。寂寞千峰夜，萧条万木寒。
<br>
<br>　　山光霜下见，松色月中看。却与西林别，归心即欲阑。
<br>
<br>　　卷819_68  「答胡处士」皎然
<br>
<br>　　西山禅隐比来闻，长道唯应我与君。
<br>
<br>　　书上无名心忘却，人间聚散似浮云。
<br>
<br>　　卷819_69  「答张乌程」皎然
<br>
<br>　　莫道谪官无主人，秣陵才令日相亲。
<br>
<br>　　前溪更有忘忧处，荷叶田田间白O.
<br>
<br>　　卷819_70  「酬张明府」皎然
<br>
<br>　　爱君诗思动禅心，使我休吟待鹤吟。
<br>
<br>　　更说郡中黄霸在，朝朝无事许招寻。
<br>
<br>　　卷819_71  「劳山居寄呈吴处士」皎然
<br>
<br>　　官居鼎鼐古今无，名世才臣独一余。
<br>
<br>　　贤阁御题龙墨灿，诏归补衮在须臾。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
