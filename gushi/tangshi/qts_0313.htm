<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百一十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百一十三
<br>
<br>　　卷313_1  「奉和圣制三日书怀因以示百寮」崔元翰
<br>
<br>　　佳节上元巳，芳时属暮春。流觞想兰亭，捧剑传金人。
<br>
<br>　　风轻水初绿，日迟花更新。天文信昭回，皇道颇敷陈。
<br>
<br>　　恭己每从俭，清心常保真。戒兹游衍乐，书以示群臣。
<br>
<br>　　卷313_2  「奉和圣制重阳旦日百寮曲江宴示怀」崔元翰
<br>
<br>　　偶圣睹昌期，受恩惭弱质。幸逢良宴会，况是清秋日。
<br>
<br>　　远岫对壶觞，澄澜映簪绂。炮羔备丰膳，集凤调鸣律。
<br>
<br>　　薄劣厕英豪，欢娱忘衰疾。平皋行雁下，曲渚双凫出。
<br>
<br>　　沙岸菊开花，霜枝果垂实。天文见成象，帝念资勤恤。
<br>
<br>　　探道得玄珠，斋心居特室。岂如横汾唱，其事徒骄逸。
<br>
<br>　　卷313_3  「奉和圣制中元日题奉敬寺」崔元翰
<br>
<br>　　妙道非本说，殊途成异名。圣人得其要，俱以化群生。
<br>
<br>　　凤吹从上苑，龙宫连外城。花N列后殿，云车驻前庭。
<br>
<br>　　松竹含新秋，轩窗有馀清。缅怀崆峒事，须继箫管声。
<br>
<br>　　离相境都寂，忘言理更精。域中信称大，天下乃为轻。
<br>
<br>　　屈己由济物，尧心岂所荣。
<br>
<br>　　卷313_4  「奉和登玄武楼观射即事书怀赐孟涉应制」崔元翰
<br>
<br>　　宁岁常有备，殊方靡不宾。禁营列武卫，帝座彰威神。
<br>
<br>　　讲事一临幸，加恩遍抚巡。城高凤楼耸，场迥兽侯新。
<br>
<br>　　饮羽连百中，控弦逾六钧。拣材尽爪士，受任皆信臣。
<br>
<br>　　光赏文藻丽，便繁心膂亲。复如观太清，昭烂垂芳辰。
<br>
<br>　　卷313_5  「清明节郭侍御偶与李侍御孔校书王秀才…呈马十八郎丞公」崔元翰
<br>
<br>　　山色入层城，钟声临复岫。乘闲息边事，探异怜春候。
<br>
<br>　　曲阁下重阶，回廊遥对C.石间花遍落，草上云时覆。
<br>
<br>　　钻火见樵人，饮泉逢野兽。道情亲法侣，时望登朝右。
<br>
<br>　　执宪纠奸邪，刊书正讹谬。茂才当时选，公子生人秀。
<br>
<br>　　赠答继篇章，欢娱重朋旧。垂帘独衰疾，击缶酬金奏。
<br>
<br>　　卷313_6  「杂言奉和圣制至承光院见自生藤感其得地因以成咏应制」崔元翰
<br>
<br>　　新藤正可玩，得地又蓬时。罗生密叶交绿蔓，
<br>
<br>　　欲布清阴垂紫蕤。已带朝光暖，犹含轻露滋。
<br>
<br>　　遥依千华殿，稍上万年枝。馀芳连桂树，积润傍莲池。
<br>
<br>　　岂如幽谷无人见，空覆荒榛杂兔丝。圣心对此应有感，
<br>
<br>　　隐迹如斯谁复知。怀贤劳永叹，比物赋新诗。
<br>
<br>　　聘丘园，访茅茨，为谢中林士，王道本无私。
<br>
<br>　　卷313_7  「雨中对后檐丛竹」崔元翰
<br>
<br>　　含风摇砚水，带雨拂墙衣。乍似秋江上，渔家半掩扉。
<br>
<br>　　卷313_8  「赋得沈珠于泉」独孤良器
<br>
<br>　　皎洁沈泉水，荧煌照乘珠。沈非将宝契，还与不贪符。
<br>
<br>　　风折v成浪，空涵影似浮。深看星并入，静向月同无。
<br>
<br>　　光价怜时重，亡情信道枢。不应无胫至，自为暗投殊。
<br>
<br>　　卷313_9  「雪席口占」高崇文
<br>
<br>　　崇文宗武不崇文，提戈出塞号将军。
<br>
<br>　　那个n儿射雁落，白毛空里乱纷纷。
<br>
<br>　　卷313_10  「行县至浮查山寺」罗
<br>
<br>　　三十年前此布衣，鹿鸣西上虎符归。行时宾从过前寺，
<br>
<br>　　到处松杉长旧围。野老竞遮官道拜，沙鸥遥避隼飞。
<br>
<br>　　春风一宿琉璃地，自有泉声惬素机。
<br>
<br>　　卷313_11  「赋四相诗。中书令汉阳王张柬之」皇甫澈
<br>
<br>　　周历革元命，天步值艰阻。烈烈张汉阳，左袒清诸武。
<br>
<br>　　休明神器正，文物旧仪睹。南向翊大君，西宫朝圣母。
<br>
<br>　　茂勋镂钟鼎，鸿劳食茅土。至今称五王，卓立迈万古。
<br>
<br>　　卷313_12  「赋四相诗。中书令钟绍京」皇甫澈
<br>
<br>　　景龙仙驾远，中禁奸衅结。谋猷叶圣朝，披鳞奋英节。
<br>
<br>　　青宫阊阖启，涤秽氛l灭。紫气重昭回，皇天新日月。
<br>
<br>　　从容庙堂上，肃穆人神悦。唐元佐命功，辉焕何烈烈。
<br>
<br>　　卷313_13  「赋四相诗。礼部尚书门下侍郎平章事李岘」皇甫澈
<br>
<br>　　时来遇明圣，道济宁邦国。猗欤瑚琏器，竭我股肱力。
<br>
<br>　　进贤黜不肖，错枉举诸直。宦官既却坐，权奸亦移职。
<br>
<br>　　载践每若惊，三已无愠色。昭昭垂宪章，来世实作则。
<br>
<br>　　卷313_14  「赋四相诗。门下侍郎平章事王缙」皇甫澈
<br>
<br>　　舟楫济巨川，山河资秀气。服膺究儒业，屈指取高位。
<br>
<br>　　北征戮骄悍，东守辑携贰。论道致巍巍，持衡无事事。
<br>
<br>　　知己不易遇，宰相固有器。瞻事华壁中，来者谁其嗣。
<br>
<br>　　卷313_15  「上巳泛舟得迟字」张登
<br>
<br>　　令节推元巳，天涯喜有期。初筵临泛地，旧俗祓禳时。
<br>
<br>　　枉渚潮新上，残春日正迟。竹枝游女曲，桃叶渡江词。
<br>
<br>　　风o今方退，沙鸥亦未疑。且同山简醉，倒载莫褰帷。
<br>
<br>　　卷313_16  「送王主簿游南海」张登
<br>
<br>　　平生推久要，留滞共三年。明日东南路，穷荒雾露天。
<br>
<br>　　旷怀常寄酒，素业不言钱。道在贫非病，时来丑亦妍。
<br>
<br>　　过山乘蜡屐，涉海附楼船。行矣无为恨，宗门有大贤。
<br>
<br>　　卷313_17  「重阳宴集同用寒字」张登
<br>
<br>　　锡宴逢佳节，穷荒亦共欢。恩深百日泽，雨借九秋寒。
<br>
<br>　　望气人谣洽，临风客以难。座移山色在，杯尽菊香残。
<br>
<br>　　欲识投醪遍，应从落帽看。还宵须命烛，举首谢三官。
<br>
<br>　　卷313_18  「仲秋夜郡内西亭对月」张登
<br>
<br>　　天高月满影悠悠，一夜炎荒并觉秋。气与露清凝众草，
<br>
<br>　　色如霜白怯轻裘。高临华宇还知隙，静映长江不共流。
<br>
<br>　　□直西倾河汉曙，遗风犹想武昌楼。
<br>
<br>　　卷313_19  「冬至夜郡斋宴别前华阴卢主簿」张登
<br>
<br>　　虎宿方冬至，鸡人积夜筹。相逢一尊酒，共结两乡愁。
<br>
<br>　　王俭花为府，卢谌幄内G.明朝更临水，怅望岭南流。
<br>
<br>　　卷313_20  「小雪日戏题绝句」张登
<br>
<br>　　甲子徒推小雪天，刺梧犹绿槿花然。
<br>
<br>　　融和长养无时歇，却是炎洲雨露偏。
<br>
<br>　　卷313_21  「招客游寺」张登
<br>
<br>　　江城吏散卷春阴，山寺鸣钟隔雨深。
<br>
<br>　　招取遗民赴僧社，竹堂分坐静看心。
<br>
<br>　　卷313_22  「句」张登
<br>
<br>　　孤高齐帝石，萧洒晋亭峰。（见《漳州名胜志》）。
<br>
<br>　　境旷穷山外，城标涨海头。
<br>
<br>　　卷313_23  「陪韩退之、窦贻、周同寻刘尊师不遇，得师字」韦执中
<br>
<br>　　早尚逍遥境，常怀汗漫期。星郎同访道，羽客杳何之。
<br>
<br>　　物外求仙侣，人间失我师。不知柯烂者，何处看围棋。
<br>
<br>　　卷313_24  「寻人偶题」邵真
<br>
<br>　　日昃不复午，落花难归树。人生能几何，莫厌相逢遇。
<br>
<br>　　卷313_25  「墙阴残雪」何频瑜
<br>
<br>　　积雪还因地，墙阴久尚残。影添斜月白，光借夕阳寒。
<br>
<br>　　皎洁开帘近，清荧步履看。状花飞著树，如玉不成盘。
<br>
<br>　　冰薄方宁及，霜浓比亦难。谁怜高卧处，岁暮叹袁安。
<br>
<br>　　卷313_26  「题度支杂事典庭中柏树」骆浚
<br>
<br>　　干耸一条青玉直，叶铺千叠绿云低。
<br>
<br>　　争如燕雀偏巢此，却是鸳鸯不得栖。
<br>
<br>　　卷313_27  「梢云（一作曹松）」罗让
<br>
<br>　　殊质资灵贶，凌空发瑞云。梢梢含树彩，郁郁动霞文。
<br>
<br>　　不比因风起，全非触石分。叶光闲泛滟，枝杪静氛氲。
<br>
<br>　　隐见心无宰，裴回庆自君。翻飞如可托，长愿在横汾。
<br>
<br>　　卷313_28  「闰月定四时」罗让
<br>
<br>　　月闰随寒暑，畴人定职司。馀分将考日，积算自成时。
<br>
<br>　　律候行宜表，阴阳运不欺。气薰灰g验，数A卦辞推。
<br>
<br>　　六律文明序，三年理暗移。当知岁功立，唯是奉无私。
<br>
<br> 　　由<a href="http://greatart.51.net转换成TXT格式">http://greatart.51.net转换成TXT格式</a>
<br>
<br> 
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
