<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百七十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百七十一
<br>
<br>　　卷671_1  「逢韩喜」唐彦谦
<br>
<br>　　相逢浑不觉，只似茂陵贫。袅袅花骄客，潇潇雨净春。
<br>
<br>　　借书消茗困，索句写梅真。此去青云上，知君有几人。
<br>
<br>　　卷671_2  「夜坐示友」唐彦谦
<br>
<br>　　夜久烛花落，凄声生远林。有怀嫌会浅，无事又秋深。
<br>
<br>　　黄叶归田梦，白头行路吟。山中亦可乐，不似此同襟。
<br>
<br>　　卷671_3  「梅亭」唐彦谦
<br>
<br>　　东海穷诗客，西风古驿亭。发从残岁白，山入故乡青。
<br>
<br>　　世事徒三窟，儿曹且一经。丁宁速赊酒，煮栗试砂瓶。
<br>
<br>　　卷671_4  「岁除」唐彦谦
<br>
<br>　　索索风搜客，沈沈雨洗年。残林生猎迹，归鸟避窑烟。
<br>
<br>　　节物杯浆外，溪山鬓影前。行藏都未定，笔砚或能捐。
<br>
<br>　　卷671_5  「咏月」唐彦谦
<br>
<br>　　阴盛此宵中，多为雨与风。坐无风雨至，看与雪霜同。
<br>
<br>　　抱湿离遥海，倾寒向远空。年年不相值，还似道难通。
<br>
<br>　　卷671_6  「闻应德茂先离棠溪」唐彦谦
<br>
<br>　　落日芦花雨，行人谷树村。青山时问路，红叶自知门。
<br>
<br>　　苜蓿穷诗味，芭蕉醉墨痕。端知弃城市，经席许频温。
<br>
<br>　　卷671_7  「松」唐彦谦
<br>
<br>　　托根蟠泰华，倚干蚀莓苔。谁云山泽间，而无梁栋材。
<br>
<br>　　卷671_8  「梅」唐彦谦
<br>
<br>　　玉人下瑶台，香风动轻素。画角弄江城，鸣月中堕。
<br>
<br>　　卷671_9  「兰二首」唐彦谦
<br>
<br>　　清风摇翠环，凉露滴苍玉。美人胡不纫，幽香蔼空谷。
<br>
<br>　　谢庭漫芳草，楚畹多绿莎。于焉忽相见，岁晏将如何。
<br>
<br>　　卷671_10  「葡萄」唐彦谦
<br>
<br>　　金谷风露凉，绿珠醉初醒。珠帐夜不收，月明堕清影。
<br>
<br>　　卷671_11  「春草」唐彦谦
<br>
<br>　　随梦入池塘，无心在金谷。青风自年年，吹遍天涯绿。
<br>
<br>　　卷671_12  「渔」唐彦谦
<br>
<br>　　相聚即为邻，烟火自成簇。约伴过前溪，撑破蘼芜绿。
<br>
<br>　　卷671_13  「留别四首」唐彦谦
<br>
<br>　　鹏程三万里，别酒一千钟。好景当三月，春光上国浓。
<br>
<br>　　野花红滴滴，江燕语喃喃。鼓吹翻新调，都亭酒正酣。
<br>
<br>　　登庸趋俊V，厕用野无遗。起喜赓歌日，明良际会时。
<br>
<br>　　盐车淹素志，长坂入青云。老骥春风里，奔腾独异群。
<br>
<br>　　卷671_14  「秋葵」唐彦谦
<br>
<br>　　月瓣团栾剪赭罗，长条排蕊缀鸣珂。
<br>
<br>　　倾阳一点丹心在，承得中天雨露多。
<br>
<br>　　卷671_15  「春草」唐彦谦
<br>
<br>　　天北天南绕路边，托根无处不延绵。
<br>
<br>　　萋萋总是无情物，吹绿东风又一年。
<br>
<br>　　卷671_16  「春日偶成」唐彦谦
<br>
<br>　　dG筝箫管和琵琶，兴满金尊酒量赊。
<br>
<br>　　歌舞留春春似海，美人颜色正如花。
<br>
<br>　　卷671_17  「秋日感怀」唐彦谦
<br>
<br>　　溪上芙蓉映醉颜，悲秋宋玉鬓毛斑。
<br>
<br>　　无情最恨东流水，暗逐芳年去不还。
<br>
<br>　　卷671_18  「七夕」唐彦谦
<br>
<br>　　会合无由叹久违，一年一度是缘非。
<br>
<br>　　而予愿乞天孙巧，五色纫针补衮衣。
<br>
<br>　　卷671_19  「怀友」唐彦谦
<br>
<br>　　金井凉生梧叶秋，闲看新月上帘钩。
<br>
<br>　　冰壶总忆人如玉，目断重云十二楼。
<br>
<br>　　卷671_20  「翡翠」唐彦谦
<br>
<br>　　莎草江汀漫晚潮，翠华香扑水光遥。
<br>
<br>　　玉楼春暖笙歌夜，妆点花钿上舞翘。
<br>
<br>　　卷671_21  「咏马二首」唐彦谦
<br>
<br>　　紫云团影电飞瞳，骏骨龙媒自不同。
<br>
<br>　　骑过玉楼金辔响，一声嘶断落花风。
<br>
<br>　　蚋咚使侨缟剑远放春郊苜蓿间。
<br>
<br>　　百战沙场汗流血，梦魂犹在玉门关。
<br>
<br>　　卷671_22  「留别」唐彦谦
<br>
<br>　　丹湖湖上送行舟，白雁啼残芦叶秋。
<br>
<br>　　采石江头旧时路，题诗还忆水边楼。
<br>
<br>　　卷671_23  「咏竹」唐彦谦
<br>
<br>　　醉卧凉阴沁骨清，石床冰簟梦难成。
<br>
<br>　　月明午夜生虚籁，误听风声是雨声。
<br>
<br>　　卷671_24  「忆孟浩然」唐彦谦
<br>
<br>　　郊外凌兢西复东，雪晴驴背兴无穷。
<br>
<br>　　句搜明月梨花内，趣入春风柳絮中。
<br>
<br>　　卷671_25  「寄友三首」唐彦谦
<br>
<br>　　新酒秦淮缩项鳊，凌霄花下共流连。
<br>
<br>　　别来客邸空翘首，细雨春风忆往年。
<br>
<br>　　寒灯孤对拥青毡，牢落何如似客边。
<br>
<br>　　却忆花前酣后饮，醉呼明月上遥天。
<br>
<br>　　客里逢春一惘然，梅花落尽柳如烟。
<br>
<br>　　无情最恨东来雁，底事音书不肯传。
<br>
<br>　　卷671_26  「无题十首」唐彦谦
<br>
<br>　　细草铺茵绿满堤，燕飞晴日正迟迟。
<br>
<br>　　寻芳陌上花如锦，折得东风第一枝。
<br>
<br>　　锦筝银甲响d弦，勾引春声上绮筵。
<br>
<br>　　醉倚阑干花下月，犀梳斜鬓云边。
<br>
<br>　　楚云湘雨会阳台，锦帐芙蓉向夜开。
<br>
<br>　　吹罢玉箫春似海，一双彩凤忽飞来。
<br>
<br>　　春江新水促归航，惜别花前酒漫觞。
<br>
<br>　　倒尽银瓶浑不醉，却怜和泪入愁肠。
<br>
<br>　　谁知别易会应难，目断青鸾信渺漫。
<br>
<br>　　情似蓝桥桥下水，年来流恨几时干。
<br>
<br>　　漏滴铜龙夜已深，柳梢斜月弄疏阴。
<br>
<br>　　满园芳草年年恨，剔尽灯花夜夜心。
<br>
<br>　　夜合庭前花正开，轻罗小扇为谁裁。
<br>
<br>　　多情惊起双蝴蝶，飞入巫山梦里来。
<br>
<br>　　忆别悠悠岁月长，酒兵无计敌愁肠。
<br>
<br>　　柔丝漫折长亭柳，绾得同心欲寄将。
<br>
<br>　　杨柳青青映画楼，翠眉终日锁离愁。
<br>
<br>　　杜鹃啼落枝头月，多为伤春恨不休。
<br>
<br>　　云色鲛绡拭泪颜，一帘春雨杏花寒。
<br>
<br>　　几时重会鸳鸯侣，月下吹笙和彩鸾。
<br>
<br>　　卷671_27  「寄同上人」唐彦谦
<br>
<br>　　高高山顶寺，更有最高人。定起松鸣屋，吟圆月上身。
<br>
<br>　　云藏三伏热，水散百溪津。曾乞兰花供，无书又过春。
<br>
<br>　　卷671_28  「夜坐」唐彦谦
<br>
<br>　　愁鬓丁年白，寒灯丙夜青。不眠惊戍鼓，久客厌邮铃。
<br>
<br>　　汹汹城喷海，疏疏屋漏星。十年穷父子，相守慰飘零。
<br>
<br>　　卷671_29  「吊方干处士二首」唐彦谦
<br>
<br>　　不谓高名下，终全玉雪身。交犹及前辈，语不似今人。
<br>
<br>　　别号行鸣雁，遗编感获麟。敛衣应自定，只著古衣巾。
<br>
<br>　　不比他人死，何诗可挽君。渊明元懒仕，东野别攻文。
<br>
<br>　　沧海诸公泪，青山处士坟。相看莫浪哭，私谥有前闻。
<br>
<br>　　卷671_30  「题证道寺」唐彦谦
<br>
<br>　　弯环青径斜，自是野僧家。满涧洗岩液，插天排石牙。
<br>
<br>　　炉寒馀柏子，架静落藤花。记得逃兵日，门多贵客车。
<br>
<br>　　卷671_31  「宿赵gj别业」唐彦谦
<br>
<br>　　溪山兵后县，风雪旅中人。迫夜愁严鼓，冲寒托软巾。
<br>
<br>　　摧藏名字在，疏率馔フ妗＝翊徐元直，高风自可亲。
<br>
<br>　　卷671_32  「原上」唐彦谦
<br>
<br>　　危桥横古渡，村野带平林。野鹜寒塘静，山禽晓树深。
<br>
<br>　　雨微风矗□，云暗雪侵寻。安道门前水，清游岂独吟。
<br>
<br>　　卷671_33  「寄台省知己」唐彦谦
<br>
<br>　　久怀声籍甚，千里致双鱼。宦路终推毂，亲帏且著书。
<br>
<br>　　才名贾太傅，文学马相如。辙迹东巡海，何时适我闾。
<br>
<br>　　卷671_34  「自咏」唐彦谦
<br>
<br>　　白发三千丈，青春四十年。两牙摇欲落，双膝w如挛。
<br>
<br>　　强仕非时彦，无闻惜昔贤。自期终见恶，未忍舍遗编。
<br>
<br>　　卷671_35  「游阳明洞呈王理得诸君」唐彦谦
<br>
<br>　　禹穴苍茫不可探，人传灵笈锁烟岚。初晴鹤点青边嶂，
<br>
<br>　　欲雨龙移黑处潭。北半斋坛天寂寂，东风仙洞草毵毵。
<br>
<br>　　堪怜尹叟非关吏，犹向江南逐老聃。
<br>
<br>　　卷671_36  「新丰」唐彦谦
<br>
<br>　　沛中歌舞百馀人，帝业功成里巷新。半夜素灵先哭楚，
<br>
<br>　　一星遗火下烧秦。貔貅扫尽无三户，鸡犬归来识四邻。
<br>
<br>　　惆怅故园前事远，晓风长路起埃尘。
<br>
<br>　　卷671_37  「拜越公墓因游定水寺有怀源老」唐彦谦
<br>
<br>　　越公已作飞仙去，犹得潭潭好墓田。老树背风深拓地，
<br>
<br>　　野云依海细分天。青峰晓接鸣钟寺，玉井秋澄试茗泉。
<br>
<br>　　我与源公旧相识，遗言潇洒有人传。
<br>
<br>　　卷671_38  「任潜谋隐之作」唐彦谦
<br>
<br>　　江边秋日逢任子，大理索诗吾欲忘。为问山资何次第，
<br>
<br>　　只馀丹诀转凄凉，黄金范蠡曾辞禄，白首虞翻未信方。
<br>
<br>　　千古浮云共归思，晓风城郭水花香。
<br>
<br>　　卷671_39  「晚秋游中溪」唐彦谦
<br>
<br>　　淡竹冈前沙雁飞，小花尖下柘丸肥。山云不卷雨自薄，
<br>
<br>　　天气欲寒人正归。招伴只须新稻酒，临风犹有旧苔矶。
<br>
<br>　　故人旧业依稀在，怪石老松今是非。
<br>
<br>　　卷671_40  「寄陈少府兼简叔高」唐彦谦
<br>
<br>　　怀人路绝云归海，避俗门深草蔽丘。万事渐消闲客梦，
<br>
<br>　　一年虚白少年头。山啼缓从除架，淮雁来多莫上楼。
<br>
<br>　　近日邻家有新酿，每逢诗伴得淹留。
<br>
<br>　　卷671_41  「过清凉寺王导墓下」唐彦谦
<br>
<br>　　江左风流廊庙人，荒坟抛与梵宫邻。多年羊虎犹眠石，
<br>
<br>　　败壁貂蝉只贮尘。万古云山同白骨，一庭花木自青春。
<br>
<br>　　永思陵下犹凄切，废屋寒风吹野薪。
<br>
<br>　　卷671_42  「第三溪」唐彦谦
<br>
<br>　　日晏霜浓十二月，林疏石瘦第三溪。云沙有径萦寒烧，
<br>
<br>　　松屋无人闻昼鸡。几聚衣冠埋作土，当年歌舞醉如泥。
<br>
<br>　　早知涉世真成梦，不弃山田春雨犁。
<br>
<br>　　卷671_43  「蒲津河亭」唐彦谦
<br>
<br>　　宿雨清秋霁景澄，广亭高树向晨兴。烟横博望乘槎水，
<br>
<br>　　日上文王避雨陵。孤棹夷犹期独往，曲阑愁绝每长凭。
<br>
<br>　　思乡怀古多伤别，况此哀吟意不胜。
<br>
<br>　　卷671_44  「毗陵道中」唐彦谦
<br>
<br>　　百年只有百清明，狼狈今年又避兵。烟火谁开寒食禁，
<br>
<br>　　簪裾那复丽人行。禾麻地废生边气，草木春寒起战声。
<br>
<br>　　渺渺飞鸿天断处，古来还是阖闾城。
<br>
<br>　　卷671_45  「越城待旦」唐彦谦
<br>
<br>　　策策虚楼竹隔明，悲来展转向谁倾。天寒胡雁出万里，
<br>
<br>　　月落越鸡啼四更。为底朱颜成老色，看人青史上新名。
<br>
<br>　　清溪白石村村有，五尺乌犍托此生。
<br>
<br>　　卷671_46  「过浩然先生墓」唐彦谦
<br>
<br>　　人间万卷庞眉老，眼见堂堂入草莱。行客须当下马过，
<br>
<br>　　故交谁复裹鸡来。山花不语如听讲，溪水无情自荐哀。
<br>
<br>　　犹胜黄金买碑碣，百年名字已烟埃。
<br>
<br>　　卷671_47  「赠孟德茂（浩然子）」唐彦谦
<br>
<br>　　江海悠悠雪欲飞，抱书空出又空归。沙头人满鸥应笑，
<br>
<br>　　船上酒香鱼正肥。尘土竟成谁计是，山林又悔一年非。
<br>
<br>　　平生万卷应夫子，两世功名穷布衣。
<br>
<br>　　卷671_48  「秋霁丰德寺与玄贞师咏月」唐彦谦
<br>
<br>　　露冷风轻霁魄圆，高楼更在碧山巅。四溟水合疑无地，
<br>
<br>　　八月槎通好上天。黯黯星辰环紫极，喧喧朝市匝青烟。
<br>
<br>　　夜深独与岩僧语，群动消声举世眠。
<br>
<br>　　卷671_49  「长陵」唐彦谦
<br>
<br>　　长安高阙此安刘，y葬累累尽列侯。丰上旧居无故里，
<br>
<br>　　沛中原庙对荒丘。耳闻明主提三尺，眼见愚民盗一坏。
<br>
<br>　　千载腐儒骑瘦马，渭城斜月重回头。
<br>
<br>　　卷671_50  「留别」唐彦谦
<br>
<br>　　西入潼关路，何时更盍簪。年来人事改，老去鬓毛侵。
<br>
<br>　　花染离筵泪，葵倾报国心。龙潭千尺水，不似别情深。
<br>
<br>　　卷671_51  「宿独留」唐彦谦
<br>
<br>　　日晚宿留城，人家半掩门。群鸦栖老树，一犬吠荒村。
<br>
<br>　　争买鱼添价，新N酒带浑。船头对新月，谁与共清论。
<br>
<br>　　卷671_52  「客中感怀」唐彦谦
<br>
<br>　　客路三千里，西风两鬓尘。贪名笑吴起，说国叹苏秦。
<br>
<br>　　托兴非耽酒，思家岂为莼。可怜今夜月，独照异乡人。
<br>
<br>　　卷671_53  「过三山寺」唐彦谦
<br>
<br>　　三山江上寺，宫殿望i.石径侵高树，沙滩半种苗。
<br>
<br>　　一僧归晚日，群鹭宿寒潮。遥听风铃语，兴亡话六朝。
<br>
<br>　　卷671_54  「望夫石」唐彦谦
<br>
<br>　　江上见危矶，人形立翠微。妾来终日望，夫去几时归。
<br>
<br>　　明月空悬镜，苍苔漫补衣。可怜双泪眼，千古断斜晖。
<br>
<br>　　卷671_55  「过湖口」唐彦谦
<br>
<br>　　江湖分两路，此地是通津。云净山浮翠，风高浪泼银。
<br>
<br>　　人行俱是客，舟住即为邻。俯仰烟波内，蜉蝣寄此身。
<br>
<br>　　卷671_56  「夜泊东溪有怀」唐彦谦
<br>
<br>　　水昏天色晚，崖下泊行舟。独客伤归雁，孤眠叹野鸥。
<br>
<br>　　溪声牵别恨，乡梦惹离愁。酒醒推篷坐，凄凉望女牛。
<br>
<br>　　卷671_57  「登庐山」唐彦谦
<br>
<br>　　五老峰巅望，天涯在目前。湘潭浮夜雨，巴蜀暝寒烟。
<br>
<br>　　泰华根同峙，嵩衡脉共联。凭虚有仙骨，日月看推迁。
<br>
<br>　　卷671_58  「金陵九日」唐彦谦
<br>
<br>　　野菊西风满路香，雨花台上集壶觞。九重天近瞻钟阜，
<br>
<br>　　五色云中望建章。绿酒莫辞今日醉，黄金难买少年狂。
<br>
<br>　　清歌惊起南飞雁，散作秋声送夕阳。
<br>
<br>　　卷671_59  「游清凉寺」唐彦谦
<br>
<br>　　白云红树路纡萦，古殿长廊次第行。南望水连桃叶渡，
<br>
<br>　　北来山枕石头城。一尘不到心源净，万有俱空眼界清。
<br>
<br>　　竹院逢僧旧曾识，旋披禅衲为相迎。
<br>
<br>　　卷671_60  「高平九日」唐彦谦
<br>
<br>　　云净南山紫翠浮，凭陵绝顶望悠悠。偶逢佳节牵诗兴，
<br>
<br>　　漫把芳尊遣客愁。霜染鸦枫迎日醉，寒冲泾水带冰流。
<br>
<br>　　乌纱频岸西风里，笑插黄花满鬓秋。
<br>
<br>　　卷671_61  「金陵怀古」唐彦谦
<br>
<br>　　碧树凉生宿雨收，荷花荷叶满汀洲。登高有酒浑忘醉，
<br>
<br>　　慨古无言独倚楼。宫殿六朝遗古迹，衣冠千古漫荒丘。
<br>
<br>　　太平时节殊风景，山自青青水自流。
<br>
<br>　　卷671_62  「道中逢故人」唐彦谦
<br>
<br>　　兰陵市上忽相逢，叙别殷勤兴倍浓。良会若同鸡黍约，
<br>
<br>　　暂时不放酒杯空。愁牵白发三千丈，路入青山几万重。
<br>
<br>　　行色一鞭催去马，画桥嘶断落花风。
<br>
<br>　　卷671_63  「早行遇雪」唐彦谦
<br>
<br>　　下马天未明，风高雪何急。须臾路欲迷，顷刻山尽白。
<br>
<br>　　鸡犬寂无声，曙光射寒色。荒村绝烟火，髯冻布袍湿。
<br>
<br>　　王事不可缓，行行动凄恻。
<br>
<br>　　卷671_64  「樊登见寄四首」唐彦谦
<br>
<br>　　新辞翦秋水，洗我胸中尘。无由惬良会，极目空怀人。
<br>
<br>　　醉来拔剑歌，字字皆阳春。
<br>
<br>　　轻黄著柳条，新春喜更始。感时重搔首，怅望不能已。
<br>
<br>　　无由托深情，倾泻芳尊里。
<br>
<br>　　明月入我室，天风吹我袍。良夜最岑寂，旅况何萧条。
<br>
<br>　　驰情望海波，一鹤鸣九皋。
<br>
<br>　　悠悠括城北，眄眄岩泉西。宿草暝烟绿，苦竹含云低。
<br>
<br>　　幽怀不可托，鹧鸪空自啼。
<br>
<br>　　卷671_65  「春风四首」唐彦谦
<br>
<br>　　春风吹愁端，散漫不可收。不如古溪水，只望乡江流。
<br>
<br>　　新花红烁烁，旧花满山白。昔日金张门，狼藉馀废宅。
<br>
<br>　　回头语春风，莫向新花丛。我见朱颜人，多金亦成翁。
<br>
<br>　　多金不足惜，丹砂亦何益。更种明年花，春风自相识。
<br>
<br>　　卷671_66  「感物二首」唐彦谦
<br>
<br>　　J骥初失群，亦自矜腾。俯仰岁时久，帖然困蚊蝇。
<br>
<br>　　豪鲸逸其穴，尺水成沧溟。岂无鱼鳖交，望望为所憎。
<br>
<br>　　物理有翕张，达人同废兴。幸无怵迫忧，聊复曲吾肱。
<br>
<br>　　鱼目出泥沙，空村百金珍。豫章值拥辏，细细供蒸薪。
<br>
<br>　　论材何必多，适用即能神。托交何必深，寡求永相亲。
<br>
<br>　　鲍叔拙羁鲁，张生穷厄陈。茫然扳援际，岂意出风尘。
<br>
<br>　　卷671_67  「和陶渊明贫士诗七首」唐彦谦
<br>
<br>　　贫贱如故旧，少壮即相依。中心不敢厌，但觉少光辉。
<br>
<br>　　向来乘时士，亦有能奋飞。一朝权势歇，欲退无所归。
<br>
<br>　　不如行其素，辛苦奈寒饥。人生系天运，何用发深悲。
<br>
<br>　　我居在穷巷，来往无华轩。辛勤衣食物，出此二亩园。
<br>
<br>　　薤菘郁朝露，桑柘浮春烟。以兹乱心曲，智计无他奸。
<br>
<br>　　择胜不在奢，兴至发清言。相逢樵牧徒，混混谁愚贤。
<br>
<br>　　松风四山来，清宵响瑶琴。听之不能寐，中有怨叹音。
<br>
<br>　　旦起绕其树，j`不计寻。清阴可敷席，有酒谁与斟。
<br>
<br>　　由来大度士，不受流俗侵。浩歌相倡答，慰此霜雪心。
<br>
<br>　　中年涉事熟，欲学唾面娄。逡巡避少年，赴秽不敢酬。
<br>
<br>　　旁人吁已甚，自喜计虑周。微劳消厚疚，残辱胜深忧。
<br>
<br>　　从知为下安，处上反无俦。人生各有志，勇懦从所求。
<br>
<br>　　古人重畎亩，有禄不待干。德成禄自至，释耒列王官。
<br>
<br>　　不仕亦不贫，本自足饔餐。后世耻躬耕，号呼脱饥寒。
<br>
<br>　　我生千祀后，念此愧在颜。为农倘可饱，何用出柴关。
<br>
<br>　　村郊多父老，面垢头如蓬。我尝使之年，言语不待工。
<br>
<br>　　古来名节士，敢望彭城龚。有叟诮其后，更恨道不通。
<br>
<br>　　鄙哉DD者，为隘不为通。低头拜野老，负米吾愿从。
<br>
<br>　　去年秋事荒，贩籴仰邻州。健者道路间，什百成朋俦。
<br>
<br>　　今年渐向熟，庶几民不流。书生自无田，与众同喜忧。
<br>
<br>　　作诗劳邻曲，有倡谁与酬。亦无采诗者，此修何可修。
<br>
<br>　　卷671_68  「舟中望紫岩」唐彦谦
<br>
<br>　　近山如画墙，远山如帚长。我从云中来，回头白茫茫。
<br>
<br>　　惜去乃尔觉，常时自相忘。相忘岂不佳，遣此怀春伤。
<br>
<br>　　飘洒从何来，衣巾湿微凉。初疑风雨集，冉冉游尘黄。
<br>
<br>　　无归亦自可，信美非吾乡。登舟望东云，犹向帆端翔。
<br>
<br>　　卷671_69  「九日游中溪」唐彦谦
<br>
<br>　　悠悠循涧行，磊磊据石坐。林垂短长云，山缀丹碧颗。
<br>
<br>　　蓼花最无数，照水娇婀娜。何知是节序，风日自清妥。
<br>
<br>　　群童竞时新，万果间蔬z.欣然为之醉，乌帽危不堕。
<br>
<br>　　此日山中怀，孟公不如我。
<br>
<br>　　卷671_70  「六月十三日上陈微博士」唐彦谦
<br>
<br>　　骄云飞散雨，随风为有无。老农终岁心，望施在须臾。
<br>
<br>　　平生官田粟，长此礼义躯。置之且勿戚，一饱任妻孥。
<br>
<br>　　青青泽中蒲，九夏气凄寒。QQ翠碧羽，照影苍溪间。
<br>
<br>　　巢由薄天下，俗士荣一官。小大各有适，自全良独难。
<br>
<br>　　穷居无公忧，私此长夏日。蚊蝇如俗子，正尔相妒嫉。
<br>
<br>　　麾驱非吾任，遁避亦无术。惟当俟其定，静坐万虑一。
<br>
<br>　　卷671_71  「宿田家」唐彦谦
<br>
<br>　　落日下遥峰，荒村倦行履。停车息茅店，安寝正鼾睡。
<br>
<br>　　忽闻扣门急，云是下乡隶。公文捧花柙，鹰隼驾声势。
<br>
<br>　　良民惧官府，听之肝胆碎。阿母出搪塞，老脚走颠踬。
<br>
<br>　　小心事延款，□馀粮复匮。东邻借种鸡，西舍觅芳醑。
<br>
<br>　　再饭不厌饱，一饮直呼醉。明朝怯见官，苦苦灯前跪。
<br>
<br>　　使我不成眠，为渠滴清泪。民膏日已瘠，民力日愈弊。
<br>
<br>　　空怀伊尹心，何补尧舜治。
<br>
<br>　　卷671_72  「夏日访友」唐彦谦
<br>
<br>　　堤树生昼凉，浓阴扑空翠。孤舟唤野渡，村疃入幽邃。
<br>
<br>　　高轩俯清流，一犬隔花吠。童子立门墙，问我向何处。
<br>
<br>　　主人闻故旧，出迎时倒屣。惊迓叙间阔，屈指越寒暑。
<br>
<br>　　殷勤为延款，偶尔得良会。春盘擘紫虾，冰鲤斫银。
<br>
<br>　　荷梗白玉香，荇菜青丝脆。腊酒击泥封，罗列总新味。
<br>
<br>　　移席临湖滨，对此有佳趣。流连送深杯，宾主共忘醉。
<br>
<br>　　清风岸乌纱，长揖谢君去。世事如浮云，东西渺烟水。
<br>
<br>　　卷671_73  「游南明山」唐彦谦
<br>
<br>　　久闻南明山，共慕南明寺。几度欲登临，日逐扰人事。
<br>
<br>　　于焉偶闲暇，鸣辔忽相聚。乘兴乐遨游，聊此托佳趣。
<br>
<br>　　涉水渡溪南，迢遥翠微里。石磴千叠斜，峭壁半空起。
<br>
<br>　　白云锁峰腰，红叶暗溪嘴。长藤络虚岩，疏花映寒水。
<br>
<br>　　金银拱梵刹，丹青照廊宇。石梁卧秋溟，风铃作檐语。
<br>
<br>　　深洞结苔阴，岚气滴晴雨。羊肠转咫尺，鸟道转千里。
<br>
<br>　　屈曲到禅房，上人喜延伫。香分宿火薰，茶汲清泉煮。
<br>
<br>　　投闲息万机，三生有宿契。行厨出盘飧，担瓮倒芳醑。
<br>
<br>　　脱冠挂长松，白石藉凭倚。宦途劳营营，暂此涤尘虑。
<br>
<br>　　阄令促传觞，投壶更联句。兴来较胜负，醉后忘尔汝。
<br>
<br>　　忽闻吼蒲牢，落日下云屿。长啸出烟萝，扬鞭赋归去。
<br>
<br>　　卷671_74  「索虾」唐彦谦
<br>
<br>　　姑孰多紫虾，独有湖阳优。出产在四时，极美宜于秋。
<br>
<br>　　双箝鼓繁须，当顶抽长矛。鞠躬见汤王，封作朱衣侯。
<br>
<br>　　所以供盘餐，罗列同珍羞。蒜友日相亲，瓜朋时与俦。
<br>
<br>　　既名钓诗钓，又作钩诗钩。于时同相访，数日承款留。
<br>
<br>　　厌饮多美味，独此心相投。别来岁云久，驰想空悠悠。
<br>
<br>　　衔杯动遐思，uT口涎空流。封缄托双鲤，于焉来远求。
<br>
<br>　　慷慨胡隐君，果肯分惠否。
<br>
<br>　　卷671_75  「采桑女」唐彦谦
<br>
<br>　　春风吹蚕细如蚁，桑芽才努青鸦嘴。侵晨探采谁家女，
<br>
<br>　　手挽长条泪如雨。去岁初眠当此时，今岁春寒叶放迟。
<br>
<br>　　愁听门外催里胥，官家二月收新丝。
<br>
<br>　　卷671_76  「送许户曹」唐彦谦
<br>
<br>　　沙头小燕鸣春和，杨柳垂丝烟倒拖。将军楼船发浩歌，
<br>
<br>　　云樯高插天嵯峨。白虹走香倾翠壶，劝饮花前金叵罗。
<br>
<br>　　神鳌驾粟升天河，新承雨泽浮恩波。
<br>
<br>　　卷671_77  「咏葡萄」唐彦谦
<br>
<br>　　西园晚霁浮嫩凉，开尊漫摘葡萄尝。满架高撑紫络索，
<br>
<br>　　一枝斜金琅。天风飕飕叶栩栩，蝴蝶声干作晴雨。
<br>
<br>　　神蛟清夜蛰寒潭，万片湿云飞不起。石家美人金谷游，
<br>
<br>　　罗帏翠幕珊瑚钩。玉盘新荐入华屋，珠帐高悬夜不收。
<br>
<br>　　胜游记得当年景，清气逼人毛骨冷。笑呼明镜上遥天，
<br>
<br>　　醉倚银床弄秋影。
<br>
<br>　　卷671_78  「蟹」唐彦谦
<br>
<br>　　湖田十月清霜堕，晚稻初香蟹如虎。扳罾拖网取赛多，
<br>
<br>　　篾篓挑将水边货。纵横连爪一尺长，秀凝铁色含湖光。
<br>
<br>　　蟛蜞石蟹已曾食，使我一见惊非常。买之最厌黄髯老，
<br>
<br>　　偿价十钱尚嫌少。漫夸丰味过蝤蛑，尖脐犹胜团脐好。
<br>
<br>　　充盘煮熟堆琳琅，橙膏酱渫调堪尝。一斗擘开红玉满，
<br>
<br>　　双螯uT出琼酥香。岸头沽得泥封酒，细嚼频斟弗停手。
<br>
<br>　　西风张翰苦思鲈，如斯丰味能知否？物之可爱尤可憎，
<br>
<br>　　尝闻取刺于青蝇。无肠公子固称美，弗使当道禁横行。
<br>
<br>　　卷671_79  「叙别」唐彦谦
<br>
<br>　　谯楼夜促莲花漏，树阴摇月蛟螭走。蟠对月吸深杯，
<br>
<br>　　月府清虚玉兔吼。翠盘擘脯胭脂香，碧碗敲冰分蔗浆。
<br>
<br>　　十载番思旧时事，好怀不似当年狂。夜合花香开小院，
<br>
<br>　　坐爱凉风吹醉面。酒中弹剑发清歌，白发年来为愁变。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
