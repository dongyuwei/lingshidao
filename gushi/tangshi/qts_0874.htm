<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百七十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百七十四
<br>
<br>　　卷874_1  「廉州人歌」
<br>
<br>　　廉州颜有道，性行同庄老。爱民如赤子，不杀非时草。
<br>
<br>　　卷874_2  「沧州百姓歌」
<br>
<br>　　新河得通舟楫利，直达沧海鱼盐至。
<br>
<br>　　昔日徒行今骋驷，美哉薛公德滂被。
<br>
<br>　　卷874_3  「薛将军歌」
<br>
<br>　　将军三箭定天山，战士长歌入汉关。
<br>
<br>　　卷874_4  「郢州人歌」
<br>
<br>　　父母育我田使君，精神为人上天闻。
<br>
<br>　　田中致雨山出云，但愿常在不患贫。
<br>
<br>　　卷874_5  「雒县舆人诵」
<br>
<br>　　我有圣帝抚令君，遭暴昏椽墓逊住Ｃ窕Я魃⑷赵玛郑
<br>
<br>　　君去来兮惠我仁，百姓苏矣见阳春。
<br>
<br>　　卷874_6  「黄獐歌」
<br>
<br>　　黄獐黄獐草里藏，弯弓射尔伤。
<br>
<br>　　卷874_7  「桑条歌」
<br>
<br>　　桑条韦也，女时韦也乐。
<br>
<br>　　卷874_8  「景龙中嘲宰相歌」
<br>
<br>　　礼贤不解开东阁，燮理惟能闭北门。
<br>
<br>　　卷874_9  「选人歌」
<br>
<br>　　今年选数恰相当，都由座主无文章。
<br>
<br>　　案后一腔冻猪肉，所以名为姜侍郎。
<br>
<br>　　卷874_10  「鲁城民歌」
<br>
<br>　　鲁地抑种稻，一概被水沫。年年索蟹夫，百姓不可活。
<br>
<br>　　卷874_11  「王法曹歌」
<br>
<br>　　前得尹佛子，后得王癞獭。判事驴咬瓜，唤人牛嚼沫。
<br>
<br>　　见钱满面喜，无镪从头喝。常逢饿夜叉，百姓不可活。
<br>
<br>　　卷874_12  「得体歌」
<br>
<br>　　得体纥那也，纥囊得体那。潭里船车闹，扬州铜器多。
<br>
<br>　　三郎当殿坐，听唱得体歌。
<br>
<br>　　卷874_13  「得宝歌」
<br>
<br>　　得宝耶，弘农耶？弘农耶，得宝耶？
<br>
<br>　　卷874_14  「崔成甫翻得宝歌」
<br>
<br>　　得宝弘农野，弘农得宝那。潭里船车闹，扬州铜器多。
<br>
<br>　　三郎当殿坐，听唱得宝歌。
<br>
<br>　　卷874_15  「袁仁敬歌」
<br>
<br>　　天不恤冤人兮，何夺我慈亲兮。有理无申兮，
<br>
<br>　　痛哉安诉陈兮。
<br>
<br>　　卷874_16  「京兆二尹歌」
<br>
<br>　　前尹赫赫，具瞻允若。后尹熙熙，具瞻允斯。
<br>
<br>　　卷874_17  「黄州左公歌」
<br>
<br>　　我欲逃乡里，我欲去坟墓。左公今既来，谁忍弃之去。
<br>
<br>　　卷874_18  「又歌」
<br>
<br>　　吾乡有鬼巫，惑人人不知。天子正尊信，左公能杀之。
<br>
<br>　　卷874_19  「舒州人歌」
<br>
<br>　　邻邑谷不登，我土丰粢盛。禾稼美如云，实系我使君。
<br>
<br>　　卷874_20  「建州人歌」
<br>
<br>　　令我州郡泰，令我户口裕，令我活计大，陆员外。
<br>
<br>　　令我家不分，令我马成群，令我稻满铮陆使君。
<br>
<br>　　卷874_21  「吴人歌」
<br>
<br>　　朝判长洲暮判吴，道不拾遗人不孤。
<br>
<br>　　卷874_22  「汴州人歌」
<br>
<br>　　浊流洋洋，有辟其郛。阗道群簦公来之初。
<br>
<br>　　今公之归，公在丧车。
<br>
<br>　　公既来止，东人以完。今公殁矣，人谁与安？
<br>
<br>　　卷874_23  「建昌民歌」
<br>
<br>　　我有父，何易于。昔无储，今有馀。
<br>
<br>　　卷874_24  「巴州薛刺史歌」
<br>
<br>　　日出而耕，日入而归。吏不到门，夜不掩扉。
<br>
<br>　　有孩有童，愿以名垂。何以字之，薛孙薛儿。
<br>
<br>　　卷874_25  「高苑令歌」
<br>
<br>　　高苑之树枯已荣，淄川之水浑已澄，邹邑之民仆已行。
<br>
<br>　　卷874_26  「九龙帐歌」
<br>
<br>　　谁谓九龙帐，惟贮一归郎。
<br>
<br>　　卷874_27  「伪蜀鸳鸯树歌」
<br>
<br>　　愿作坟上鸳鸯，来作双飞，去作双归。
<br>
<br>　　卷874_28  「曲江游人歌」
<br>
<br>　　春光且莫去，留与醉人看。
<br>
<br>　　卷874_29  「蜥蜴求雨歌」
<br>
<br>　　蜥蜴蜥蜴，兴云吐雾。雨若滂沱，放汝归去。
<br>
<br>　　卷874_30  「挽歌」
<br>
<br>　　红轮决定沈西去，未委魂灵往那方。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
