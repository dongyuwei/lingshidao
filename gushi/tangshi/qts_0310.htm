<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百一十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷三百一十
<br>
<br>　　卷310_1  「江南曲」于鹄
<br>
<br>　　偶向江边采白O，还随女伴赛江神。
<br>
<br>　　众中不敢分明语，暗掷金钱卜远人。
<br>
<br>　　卷310_2  「山中寄樊仆射（一作寄襄阳樊司空）」于鹄
<br>
<br>　　却忆东溪日，同年事鲁儒。僧房闲共宿，酒肆醉相扶。
<br>
<br>　　天畔双旌贵，山中病客孤。无谋还有计，春谷种桑榆。
<br>
<br>　　卷310_3  「题宇文裔山寺读书院」于鹄
<br>
<br>　　读书林下寺，不出动经年。草阁连僧院，山厨共石泉。
<br>
<br>　　云庭无履迹，龛壁有灯烟。年少今头白，删诗到几篇。
<br>
<br>　　卷310_4  「赠兰若僧」于鹄
<br>
<br>　　一身禅诵苦，洒扫古花宫。静室门常闭，深萝月不通。
<br>
<br>　　悬灯乔木上，鸣磬乱幡中。附入高僧传，长称二远公。
<br>
<br>　　卷310_5  「题邻居」于鹄
<br>
<br>　　僻巷邻家少，茅檐喜并居。蒸梨常共灶，浇薤亦同渠。
<br>
<br>　　传屐朝寻药，分灯夜读书。虽然在城市，还得似樵渔。
<br>
<br>　　卷310_6  「山中自述」于鹄
<br>
<br>　　三十无名客，空山独卧秋。病多知药性，年长信人愁。
<br>
<br>　　萤影竹窗下，松声茅屋头。近来心更静，不梦世间游。
<br>
<br>　　卷310_7  「山中寄韦钲」于鹄
<br>
<br>　　懒成身病日，因醉卧多时。送客出G少，读书终卷迟。
<br>
<br>　　幽窗闻坠叶，晴景见游丝。早晚来收药，门前有紫芝。
<br>
<br>　　卷310_8  「南G书斋」于鹄
<br>
<br>　　茅屋往来久，山深不置门。草生垂井口，花落拥篱根。
<br>
<br>　　入院将雏鸟，寻萝抱子猿。曾逢异人说，风景似桃源。
<br>
<br>　　卷310_9  「夜会李太守宅（一作宿太守李公宅）」于鹄
<br>
<br>　　郡斋常夜扫，不卧独吟诗。把烛近幽客，升堂戴接z5.
<br>
<br>　　微风吹冻叶，馀雪落寒枝。明日逢山伴，须令隐者知。
<br>
<br>　　卷310_45  「题柏台山僧」于鹄
<br>
<br>　　上方唯一室，禅定对山容。行道临孤壁，持斋听远钟。
<br>
<br>　　枯藤离旧树，朽石落高峰。不向云间见，还应梦里逢。
<br>
<br>　　卷310_46  「寄续尊师」于鹄
<br>
<br>　　得道任发白，亦逢城市游。新经天上取，稀药洞中收。
<br>
<br>　　春木带枯叶，新蒲生漫流。年年望灵鹤，常在此山头。
<br>
<br>　　卷310_47  「题南峰褚道士」于鹄
<br>
<br>　　得道南山久，曾教四皓棋。闭门医病鹤，倒箧养神龟。
<br>
<br>　　松际风长在，泉中草不衰。谁知茅屋里，有路向峨嵋。
<br>
<br>　　卷310_48  「赠不食姑」于鹄
<br>
<br>　　不食非关药，天生是女仙。见人还起拜，留伴亦开田。
<br>
<br>　　无窟寻溪宿，兼衣扫叶眠。不知何代女，犹带剪刀钱。
<br>
<br>　　卷310_49  「送李明府归别业」于鹄
<br>
<br>　　寄家丹水边，归去种春田。白发无知己，空山又一年。
<br>
<br>　　鹿裘长酒气，茅屋有茶烟。亦拟辞人世，何溪有瀑泉。
<br>
<br>　　卷310_50  「题树下禅师」于鹄
<br>
<br>　　久行多不定，树下是禅床。寂寂心无住，年年日自长。
<br>
<br>　　虫蛇同宿涧，草木共经霜。已见南人说，天台有旧房。
<br>
<br>　　卷310_51  「宿王尊师隐居」于鹄
<br>
<br>　　夜爱云林好，寒天月里行。青牛眠树影，白犬吠猿声。
<br>
<br>　　一磬山院静，千灯G路明。从来此峰客，几个得长生。
<br>
<br>　　卷310_52  「题服柏先生」于鹄
<br>
<br>　　服柏不飞炼，闲眠闭草堂。有泉唯盥漱，留火为焚香。
<br>
<br>　　新雨闲门静，孤松满院凉。仍闻枕中术，曾授汉淮王。
<br>
<br>　　卷310_53  「哭凌霄山光上人」于鹄
<br>
<br>　　身没碧峰里，门人改葬期。买山寻主远，垒塔化人迟。
<br>
<br>　　鬼火穿空院，秋萤入素帷。黄昏溪路上，闻哭竺乾师。
<br>
<br>　　卷310_54  「途中寄杨涉」于鹄
<br>
<br>　　萧萧卢荻晚，一径入荒陂。日色云收处，蛙声雨歇时。
<br>
<br>　　前村见来久，羸马自行迟。闻作王门客，应闲白接z5.
<br>
<br>　　卷310_45  「送韦判官归蓟门」于鹄
<br>
<br>　　桑干归路远，闻说亦愁人。有雪常经夏，无花空到春。
<br>
<br>　　下营云外火，收马月中尘。白首从戎客，青衫未离身。
<br>
<br>　　卷310_46  「出塞」于鹄
<br>
<br>　　葱岭秋尘起，全军取月支。山川引行阵，蕃汉列旌旗。
<br>
<br>　　转战疲兵少，孤城外救迟。边人逢圣代，不见偃戈时。
<br>
<br>　　微雪军将出，吹笳天未明。观兵登古戍，斩将对双旌。
<br>
<br>　　分阵瞻山势，潜兵制马鸣。如今青史上，已有灭胡名。
<br>
<br>　　单于骄爱猎，放火到军城。乘月调新马，防秋置远营。
<br>
<br>　　空山朱戟影，寒碛铁衣声。度水逢胡说，沙阴有伏兵。
<br>
<br>　　卷310_47  「赠李太守」于鹄
<br>
<br>　　几年为郡守，家似布衣贫。沽酒迎幽客，无金与近臣。
<br>
<br>　　捣茶书院静，讲易药堂春。归阙功成后，随车有野人。
<br>
<br>　　卷310_48  「送张司直入单于（一作送客游边）」于鹄
<br>
<br>　　若过并州北，谁人不忆家。寒深无伴侣，路尽有平沙。
<br>
<br>　　碛冷唯逢雁，天春不见花。莫随征将意，垂老事轻车。
<br>
<br>　　卷310_49  「惜花」于鹄
<br>
<br>　　夜来花欲尽，始惜两三枝。早起寻稀处，闲眠记落时。
<br>
<br>　　蕊焦蜂自散，蒂折蝶还移。攀著殷勤别，明年更有期。
<br>
<br>　　卷310_50  「春山居」于鹄
<br>
<br>　　独来多任性，惟与白云期。深处花开尽，迟眠人不知。
<br>
<br>　　水流山暗处，风起月明时。望见南峰近，年年懒更移。
<br>
<br>　　卷310_51  「游瀑泉寺」于鹄
<br>
<br>　　日夕寻未遍，古木寺高低。粉壁犹遮岭，朱楼尚隔溪。
<br>
<br>　　厨窗通涧鼠，殿迹立山鸡。更有无人处，明朝独向西。
<br>
<br>　　卷310_52  「送宫人入道归山」于鹄
<br>
<br>　　十岁吹箫入汉宫，看修水殿种芙蓉。自伤白发辞金屋，
<br>
<br>　　许著黄衣向玉峰。解语老猿开晓户，学飞雏鹤落高松。
<br>
<br>　　定知别后宫中伴，应听缑山半夜钟。
<br>
<br>　　卷310_53  「巴女谣」于鹄
<br>
<br>　　巴女骑牛唱竹枝，藕丝菱叶傍江时。
<br>
<br>　　不愁日暮还家错，记得芭蕉出槿篱。
<br>
<br>　　卷310_54  「公子行」于鹄
<br>
<br>　　少年初拜大长秋，半醉垂鞭见列侯。马上抱鸡三市斗，
<br>
<br>　　袖中携剑五陵游。玉箫金管迎归院，锦袖红妆拥上楼。
<br>
<br>　　更向院西新买宅，月波春水入门流。
<br>
<br>　　卷310_55  「长安游」于鹄
<br>
<br>　　久卧长安春复秋，五侯长乐客长愁。绣帘朱毂逢花住，
<br>
<br>　　锦室珂触雨游。何处少年吹玉笛，谁家鹦鹉语红楼。
<br>
<br>　　年年只是看他贵，不及南山任白头。
<br>
<br>　　卷310_56  「别齐太守」于鹄
<br>
<br>　　花里南楼春夜寒，还如王屋上天坛。
<br>
<br>　　归山不道无明月，谁共相从到晓看。
<br>
<br>　　卷310_57  「登古城」于鹄
<br>
<br>　　独上闲城却下迟，秋山惨惨冢累累。
<br>
<br>　　当时还有登城者，荒草如今知是谁。
<br>
<br>　　卷310_58  「哭刘夫子」于鹄
<br>
<br>　　近问南州客，云亡已数春。痛心曾受业，追服恨无亲。
<br>
<br>　　孀妇归乡里，书斋属四邻。不知经乱后，奠祭有何人。
<br>
<br>　　卷310_59  「醉后寄山中友人」于鹄
<br>
<br>　　昨日山家春酒浓，野人相劝久从容。独忆卸冠眠细草，
<br>
<br>　　不知谁送出深松。都忘醉后逢廉度，不省归时见鲁恭。
<br>
<br>　　知己尚嫌身酩酊，路人应恐笑龙钟。
<br>
<br>　　卷310_60  「温泉僧房」于鹄
<br>
<br>　　云里前朝寺，修行独几年。山村无施食，盥漱亦安禅。
<br>
<br>　　古塔巢溪鸟，深房闭谷泉。自言曾入室，知处梵王天。
<br>
<br>　　卷310_61  「题美人」于鹄
<br>
<br>　　秦女窥人不解羞，攀花趁蝶出墙头。
<br>
<br>　　胸前空带宜男草，嫁得萧郎爱远游。
<br>
<br>　　卷310_62  「寻李暹」于鹄
<br>
<br>　　任性常多出，人来得见稀。市楼逢酒住，野寺送僧归。
<br>
<br>　　檐下悬秋叶，篱头晒褐衣。门前南北路，谁肯入柴扉。
<br>
<br>　　卷310_63  「寻李逸人旧居」于鹄
<br>
<br>　　旧隐松林下，冲泉入两涯。琴书随弟子，鸡犬在邻家。
<br>
<br>　　茅屋长黄菌，槿篱生白花。幽坟无处访，恐是入烟霞。
<br>
<br>　　卷310_64  「赠碧玉」于鹄
<br>
<br>　　新绣笼裙豆蔻花，路人笑上返金车。
<br>
<br>　　霓裳禁曲无人解，暗问梨园弟子家。
<br>
<br>　　卷310_65  「舟中月明夜闻笛」于鹄
<br>
<br>　　浦里移舟候信风，芦花漠漠夜江空。
<br>
<br>　　更深何处人吹笛，疑是孤吟寒水中。
<br>
<br>　　卷310_66  「送迁客二首」于鹄
<br>
<br>　　得罪谁人送，来时不到家。白头无侍子，多病向天涯。
<br>
<br>　　莽苍凌江水，黄昏见塞花。如今贾谊赋，不漫说长沙。
<br>
<br>　　流人何处去，万里向江州。孤驿瘴烟重，行人巴草秋。
<br>
<br>　　上帆南去远，送雁北看愁。遍问炎方客，无人得白头。
<br>
<br>　　卷310_67  「赠王道者（一作赠隐者）」于鹄
<br>
<br>　　去寻长不出，门似绝人行。床下石苔满，屋头秋草生。
<br>
<br>　　学琴寒月短，写易晚窗明。唯到黄昏后，溪中闻磬声。
<br>
<br>　　卷310_68  「题合溪乾洞（又见刘商集，题作题潘师房）」于鹄
<br>
<br>　　渡水傍山寻绝壁，白云飞处洞天开。
<br>
<br>　　仙人来往行无迹，石径春风长绿苔。
<br>
<br>　　卷310_69  「过张老园林（一作村园）」于鹄
<br>
<br>　　身老无修饰，头巾用白纱。开门朝扫径，辇水夜浇花。
<br>
<br>　　药气闻深巷，桐阴到数家。不愁还酒债，腰下有丹砂。
<br>
<br>　　卷310_70  「寓意（一作荆南陪楚尚书惜落花）」于鹄
<br>
<br>　　自小看花长不足，江边寻得数株红。
<br>
<br>　　黄昏人散东风起，吹落谁家明月中。
<br>
<br>　　卷310_71  「哭王都护」于鹄
<br>
<br>　　老将明王识，临终拜上公。告哀乡路远，助葬戍城空。
<br>
<br>　　素幔朱门里，铭旌秋巷中。史官如不滥，独传说英雄。
<br>
<br>　　卷310_72  「饯司农宋卿立太尉碑了还江东」于鹄
<br>
<br>　　追立新碑日，怜君苦一身。远移深涧石，助立故乡人。
<br>
<br>　　草色荒坟绿，松阴古殿春。平生心已遂，归去得垂纶。
<br>
<br>　　卷310_73  「送唐大夫让节归山（一作送唐中丞入道）」于鹄
<br>
<br>　　年老功成乞罢兵，玉阶匍匐进双旌。朱门鸳瓦为仙观，
<br>
<br>　　白领狐裘出帝城。侍女休梳官样髻，蕃童新改道家名。
<br>
<br>　　到时浸发春泉里，犹梦红楼箫管声。
<br>
<br>　　卷310_74  「买山吟」于鹄
<br>
<br>　　买得幽山属汉阳，槿篱疏处种桄榔。
<br>
<br>　　唯有猕猴来往熟，弄人抛果满书堂。
<br>
<br>　　卷310_75  「古词三首」于鹄
<br>
<br>　　素丝带金地，窗间掬飞尘。偷得凤凰钗，门前乞行人。
<br>
<br>　　新长青丝发，哑哑言语黠。随人敲铜镜，街头救明月。
<br>
<br>　　东家新长儿，与妾同时生。并长两心熟，到大相呼名。
<br>
<br>　　卷310_76  「秦越人洞中咏」于鹄
<br>
<br>　　扁鹊得仙处，传是西南峰。年年山下人，长见骑白龙。
<br>
<br>　　洞门黑无底，日夜唯雷风。清斋将入时，戴星兼抱松。
<br>
<br>　　石径阴且寒，地响知远钟。似行山林外，闻叶履声重。
<br>
<br>　　低碍更俯身，渐远昼夜同。时时白蝙蝠，飞入茅衣中。
<br>
<br>　　行久路转窄，静闻水淙淙。但愿逢一人，自得朝天宫。
<br>
<br>　　卷310_77  「宿西山修下元斋咏」于鹄
<br>
<br>　　幽人在何处，松桧深冥冥。西峰望紫云，知处安期生。
<br>
<br>　　沐浴溪水暧，新衣礼仙名。脱屐入静堂，绕像随礼行。
<br>
<br>　　碧纱笼寒灯，长幡缀金铃。林下听法人，起坐枯叶声。
<br>
<br>　　启奏修律仪，天曙山鸟鸣。分行布菅茅，列坐满中庭。
<br>
<br>　　持斋候撞钟，玉函散宝经。焚香开卷时，照耀金室明。
<br>
<br>　　投简石洞深，称过上帝灵。学道能苦心，自古无不成。
<br>
<br>　　卷310_78  「过凌霄洞天谒张先生祠」于鹄
<br>
<br>　　戢戢乱峰里，一峰独凌天。下看如尖高，上有十里泉。
<br>
<br>　　志人爱幽深，一住五十年。悬牍到其上，乘牛耕药田。
<br>
<br>　　衣食不下求，乃是云中仙。山僧独知处，相引冲碧烟。
<br>
<br>　　断崖昼昏黑，槎臬横只椽。面壁攀石棱，养力方敢前。
<br>
<br>　　累歇日已没，始到茅堂边。见客不问谁，礼质无周旋。
<br>
<br>　　醉卧枕欹树，寒坐展青毡。折松扫藜床，秋果颜色鲜。
<br>
<br>　　炼蜜敲石炭，洗澡乘瀑泉。白犬舐客衣，惊走闻腥膻。
<br>
<br>　　乃知轩冕徒，宁比云壑眠。
<br>
<br>　　卷310_79  「早上凌霄第六峰入紫G礼白鹤观祠」于鹄
<br>
<br>　　路转第六峰，传是十里程。放石试浅深，eg壁蛇鸟惊。
<br>
<br>　　欲下先襞衣，路底避枯茎。回途歇嵌窟，整带重冠缨。
<br>
<br>　　及到紫石溪，已天明。渐近神仙居，桂花湿溟溟。
<br>
<br>　　阴苔无人踪，时得白鹤翎。忽然见朱楼，象牌题玉京。
<br>
<br>　　沈沈五云影，香风散萦萦。清斋上玉堂，窗户悬水精。
<br>
<br>　　青童撞金屑，杵臼声丁丁。膻腥遥问谁，稽首称姓名。
<br>
<br>　　若容在溪口，愿乞残雪英。
<br>
<br>　　卷310_80  「山中访道者（一作入白芝溪寻黄尊师）」于鹄
<br>
<br>　　触烟入溪口，岸岸唯柽栎。其中尽碧流，十里不通屐。
<br>
<br>　　出林山始转，绝径缘峭壁。把藤借行势，侧足凭石脉。
<br>
<br>　　gS牙断行处，光滑猿猱迹。忽然风景异，乃到神仙宅。
<br>
<br>　　天晴茅屋头，残云蒸气白。隔窗梳发声，久立闻吹笛。
<br>
<br>　　抱琴出门来，不顾人间客。山院不洒扫，四时自虚寂。
<br>
<br>　　落叶埋长松，出地才数尺。曾读上清经，知注长生籍。
<br>
<br>　　愿示不死方，何山有琼液。
<br>
<br>　　卷310_81  「寄卢俨员外秋衣词」于鹄
<br>
<br>　　寄远空以心，心诚亦难知。箧中有秋帛，裁作远客衣。
<br>
<br>　　缝制虽女功，尽度手自持。容貌常目中，长短不复疑。
<br>
<br>　　斜缝密且坚，游客多尘缁。意欲都无言，浣濯耐岁时。
<br>
<br>　　殷勤托行人，传语慎勿遗。别来年已老，亦闻鬓成丝。
<br>
<br>　　纵然更相逢，握手唯是悲。所寄莫复弃，愿见长相思。
<br>
<br>　　卷310_82  「种树」于鹄
<br>
<br>　　一树新栽益四邻，野夫如到旧山春。
<br>
<br>　　树成多是人先老，垂白看他攀折人。
<br>
<br>　　卷310_83  「哭李暹（一作赵嘏诗）」于鹄
<br>
<br>　　驱马街中哭送君，灵车碾雪隔城闻。
<br>
<br>　　唯有山僧与樵客，共舁孤榇入幽坟。
<br>
<br>　　卷310_84  「古挽歌」于鹄
<br>
<br>　　双辙出郭门，绵绵东西道。送死多于生，几人得终老。
<br>
<br>　　见此切肺肝，不如归山好。不闻哀哭声，默默安怀抱。
<br>
<br>　　时尽从物化，又免生忧挠。世间寿者稀，尽为悲伤恼。
<br>
<br>　　送哭谁家车，灵幡紫带长。青童抱何物，明月与香囊。
<br>
<br>　　可惜罗衣色，看舁入水泉。莫愁埏道暗，烧漆得千年。
<br>
<br>　　阴风吹黄蒿，挽歌度秋水。车马却归城，孤坟月明里。
<br>
<br>　　卷310_85  「悼孩子」于鹄
<br>
<br>　　年长始一男，心亦颇自娱。生来岁未周，奄然却归无。
<br>
<br>　　裸送不以衣，瘗埋于中衢。乳母抱出门，所生亦随呼。
<br>
<br>　　婴孩无哭仪，礼经不可逾。亲戚相问时，抑悲空叹吁。
<br>
<br>　　襁褓在旧床，每见立踟蹰。静思益伤情，畏老为独夫。
<br>
<br>　　卷310_86  「别旧山」于鹄
<br>
<br>　　旧伴同游尽却回，云中独宿守花开。
<br>
<br>　　自是去人身渐老，暮山流水任东来。
<br>
<br>　　卷310_87  「寄周恽」于鹄
<br>
<br>　　家在荒陂长似秋，蓼花芹叶水虫幽。
<br>
<br>　　去年相伴寻山客，明月今宵何处游。
<br>
<br>　　卷310_88  「野田行（一作李益诗）」于鹄
<br>
<br>　　日暮出古城，野田何茫茫。寒狐上孤冢，鬼火烧白杨。
<br>
<br>　　昔人未为泉下客，若到此中还断肠。
<br>
<br>　　卷310_89  「塞上曲（一作出塞曲）」于鹄
<br>
<br>　　行人朝走马，直走蓟城傍。蓟城通汉北，万里别吴乡。
<br>
<br>　　海上一烽火，沙中百战场。军书发上郡，春色度河阳。
<br>
<br>　　袅袅汉宫柳，青青胡地桑。琵琶出塞曲，横笛断君肠。
<br>
<br>　　卷310_90  「襄阳寒食」于鹄
<br>
<br>　　烟水初销见万家，东风吹柳万条斜。
<br>
<br>　　大堤欲上谁相伴，马踏春泥半是花。
<br>
<br>　　卷310_91  「泛舟入后G（一作羊士谔诗）」于鹄
<br>
<br>　　雨馀芳草净沙尘，水绿沙平一带春。
<br>
<br>　　唯有啼鹃似留客，桃花深处更无人。
<br>
<br> 　　由<a href="http://greatart.51.net转换成TXT格式">http://greatart.51.net转换成TXT格式</a>
<br>
<br> 
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
