<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百零二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷六百零二
<br>
<br>　　卷602_1  「彭泽」汪遵
<br>
<br>　　鹤爱孤松云爱山，宦情微禄免相关。
<br>
<br>　　栽成五柳吟归去，漉酒巾边伴菊闲。
<br>
<br>　　卷602_2  「杜邮馆」汪遵
<br>
<br>　　杀尽降兵热血流，一心犹自逞戈矛。
<br>
<br>　　功成若解求身退，岂得将军死杜邮。
<br>
<br>　　卷602_3  「细腰宫」汪遵
<br>
<br>　　鼓声连日烛连宵，贪向春风舞细腰。
<br>
<br>　　争奈君王正沈醉，秦兵江上促征桡。
<br>
<br>　　卷602_4  「瑶台」汪遵
<br>
<br>　　仙梦香魂不久留，满川云雨满宫愁。
<br>
<br>　　直须待得荆王死，始向瑶台一处游。
<br>
<br>　　卷602_5  「吴坂」汪遵
<br>
<br>　　mR盐车万里蹄，忽逢良鉴始能嘶。
<br>
<br>　　不缘伯乐称奇骨，几与驽骀价一齐。
<br>
<br>　　卷602_6  「箕山」汪遵
<br>
<br>　　薄世临流洗耳尘，便归云洞任天真。
<br>
<br>　　一瓢风入犹嫌闹，何况人间万种人。
<br>
<br>　　卷602_7  「息国」汪遵
<br>
<br>　　家国兴亡身独存，玉容还受楚王恩。
<br>
<br>　　衔冤只合甘先死，何待花间不肯言。
<br>
<br>　　卷602_8  「梁寺」汪遵
<br>
<br>　　立国从来为战功，一朝何事却谈空。
<br>
<br>　　台城兵匝无人敌，闲卧高僧满梵宫。
<br>
<br>　　卷602_9  「南阳」汪遵
<br>
<br>　　陆困泥蟠未适从，岂妨耕稼隐高踪。
<br>
<br>　　若非先主垂三顾，谁识茅庐一卧龙。
<br>
<br>　　卷602_10  「杞梁墓」汪遵
<br>
<br>　　一叫长城万仞摧，杞梁遗骨逐妻回。
<br>
<br>　　南邻北里皆孀妇，谁解坚心继此来。
<br>
<br>　　卷602_11  「夷门」汪遵
<br>
<br>　　晋鄙兵回为重难，秦师收旆亦西还。
<br>
<br>　　今来不是无朱亥，谁降轩车问抱关。
<br>
<br>　　卷602_12  「汴河」汪遵
<br>
<br>　　隋皇意欲泛龙舟，千里昆仑水别流。
<br>
<br>　　还待春风锦帆暖，柳阴相送到迷楼。
<br>
<br>　　卷602_13  「燕台」汪遵
<br>
<br>　　礼士招贤万古名，高台依旧对燕城。
<br>
<br>　　如今寂寞无人上，春去秋来草自生。
<br>
<br>　　卷602_14  「聊城」汪遵
<br>
<br>　　刃血攻聊已越年，竟凭儒术罢戈a.田单漫逞烧牛计，一箭终输鲁仲连。
<br>
<br>　　卷602_15  「西河」汪遵
<br>
<br>　　花貌年年溺水滨，俗传河伯娶生人。
<br>
<br>　　自从明宰投巫后，直至如今鬼不神。
<br>
<br>　　卷602_16  「密县」汪遵
<br>
<br>　　百里能将济猛宽，飞蝗不到邑人安。
<br>
<br>　　至今闾里逢灾l，犹祝当时卓长官。
<br>
<br>　　卷602_17  「升仙桥」汪遵
<br>
<br>　　题桥贵欲露先诚，此日人皆笑率情。
<br>
<br>　　应讶临邛沽酒客，逢时还作汉公卿。
<br>
<br>　　卷602_18  「破陈」汪遵
<br>
<br>　　猎猎朱旗映彩霞，纷纷白刃入陈家。
<br>
<br>　　看看打破东平苑，犹舞庭前玉树花。
<br>
<br>　　卷602_19  「白头吟」汪遵
<br>
<br>　　失却青丝素发生，合欢罗带意全轻。
<br>
<br>　　古今人事皆如此，不独文君与马卿。
<br>
<br>　　卷602_20  「短歌吟」汪遵
<br>
<br>　　箭飞乌兔竞东西，贵贱贤愚不梦齐。
<br>
<br>　　匣里有琴樽有酒，人间便是武陵溪。
<br>
<br>　　卷602_21  「晋河」汪遵
<br>
<br>　　风引征帆管吹高，晋君张宴俟雄豪。
<br>
<br>　　舟人笑指千馀客，谁是烟霄六翮毛。
<br>
<br>　　卷602_22  「干将墓」汪遵
<br>
<br>　　橐a冰霜万古闻，拍灰松地见馀坟。
<br>
<br>　　应缘神剑飞扬久，水水山山尽是云。
<br>
<br>　　卷602_23  「金谷」汪遵
<br>
<br>　　晋臣荣盛更谁过，常向阶前舞翠娥。
<br>
<br>　　香散艳消如一梦，但留风月伴烟萝。
<br>
<br>　　卷602_24  「三闾庙」汪遵
<br>
<br>　　为嫌朝野尽陶陶，不觉官高怨亦高。
<br>
<br>　　憔悴莫酬渔父笑，浪交千载咏离骚。
<br>
<br>　　卷602_25  「易水」汪遵
<br>
<br>　　匕首空磨事不成，误留龙袂待琴声。
<br>
<br>　　斯须却作秦中鬼，青史徒标烈士名。
<br>
<br>　　卷602_26  「严陵台」汪遵
<br>
<br>　　一钓凄凉在杳冥，故人飞诏入山扃。
<br>
<br>　　终将宠辱轻轩冕，高卧五云为客星。
<br>
<br>　　卷602_27  「淮阴」汪遵
<br>
<br>　　秦季贤愚混不分，只应漂母识王孙。
<br>
<br>　　归荣便累千金赠，为报当时一饭恩。
<br>
<br>　　卷602_28  「鸡鸣曲」汪遵
<br>
<br>　　金距花冠傍舍栖，清晨相叫一声齐。
<br>
<br>　　开关自有冯生计，不必天明待汝啼。
<br>
<br>　　卷602_29  「采桑妇」汪遵
<br>
<br>　　为报踌躇陌上郎，蚕饥日晚妾心忙。
<br>
<br>　　本来若爱黄金好，不肯携笼更采桑。
<br>
<br>　　卷602_30  「渔父」汪遵
<br>
<br>　　棹月眠流处处通，绿蓑苇带混元风。
<br>
<br>　　灵均说尽孤高事，全与逍遥意不同。
<br>
<br>　　卷602_31  「越女」汪遵
<br>
<br>　　玉貌何曾为浣沙，只图勾践献夫差。
<br>
<br>　　苏台日夜唯歌舞，不觉干戈犯翠华。
<br>
<br>　　卷602_32  「望思台」汪遵
<br>
<br>　　不忧家国任奸臣，骨肉翻为蓦路人。
<br>
<br>　　巫蛊事行冤莫雪，九层徒筑见无因。
<br>
<br>　　卷602_33  「比干墓」汪遵
<br>
<br>　　国乱时危道不行，忠贤谏死胜谋生。
<br>
<br>　　一沉冤骨千年后，垄水虽平恨未平。
<br>
<br>　　卷602_34  「郢中」汪遵
<br>
<br>　　莫言白雪少人听，高调都难称俗情。
<br>
<br>　　不是楚词询宋玉，巴歌犹掩绕梁声。
<br>
<br>　　卷602_35  「北海」汪遵
<br>
<br>　　汉臣曾此作缧囚，茹血衣毛十九秋。
<br>
<br>　　鹤发半垂龙节在，不闻青史说封侯。
<br>
<br>　　卷602_36  「招屈亭」汪遵
<br>
<br>　　三闾溺处杀怀王，感得荆人尽缟裳。
<br>
<br>　　招屈亭边两重恨，远天秋色暮苍苍。
<br>
<br>　　卷602_37  「屈祠」汪遵
<br>
<br>　　不肯迂回入醉乡，乍吞忠梗没沧浪。
<br>
<br>　　至今祠畔猿啼月，了了犹疑恨楚王。
<br>
<br>　　卷602_38  「铜雀台」汪遵
<br>
<br>　　铜雀台成玉座空，短歌长袖尽悲风。
<br>
<br>　　不知仙驾归何处，徒遣颦眉望汉宫。
<br>
<br>　　卷602_39  「斑竹祠」汪遵
<br>
<br>　　九处烟霞九处昏，一回延首一销魂。
<br>
<br>　　因凭直节流红泪，图得千秋见血痕。
<br>
<br>　　卷602_40  「题李太尉平泉庄」汪遵
<br>
<br>　　水泉花木好高眠，嵩少纵横满目前。
<br>
<br>　　惆怅人间不平事，今朝身在海南边。
<br>
<br>　　卷602_41  「战城南」汪遵
<br>
<br>　　风沙刮地塞云愁，平旦交锋晚未休。
<br>
<br>　　白骨又沾新战血，青天犹列旧旄头。
<br>
<br>　　卷602_42  「延平津」汪遵
<br>
<br>　　三尺晶荧射斗牛，岂随凡手报冤雠。
<br>
<br>　　延平一旦为龙处，看取风云布九州。
<br>
<br>　　卷602_43  「项亭」汪遵
<br>
<br>　　不修仁德合文明，天道如何拟力争。
<br>
<br>　　隔岸故乡归不得，十年空负拔山名。
<br>
<br>　　卷602_44  「乌江」汪遵
<br>
<br>　　兵散弓残挫虎威，单枪匹马突重围。
<br>
<br>　　英雄去尽羞容在，看却江东不得归。
<br>
<br>　　卷602_45  「绿珠」汪遵
<br>
<br>　　大抵花颜最怕秋，南家歌歇北家愁。
<br>
<br>　　从来几许如君貌，不肯如君坠玉楼。
<br>
<br>　　卷602_46  「升仙桥」汪遵
<br>
<br>　　汉朝卿相尽风云，司马题桥众又闻。
<br>
<br>　　何事不如杨得意，解搜贤哲荐明君。
<br>
<br>　　卷602_47  「隋柳」汪遵
<br>
<br>　　夹浪分堤万树馀，为迎龙舸到江都。
<br>
<br>　　君看靖节高眠处，只向衡门种五株。
<br>
<br>　　卷602_48  「杨柳」汪遵
<br>
<br>　　亚夫营畔柳鳎隋主堤边四路通。
<br>
<br>　　攀折赠君还有意，翠眉轻嫩怕春风。
<br>
<br>　　卷602_49  「桐江」汪遵
<br>
<br>　　光武重兴四海宁，汉臣无不受浮荣。
<br>
<br>　　严陵何事轻轩冕，独向桐江钓月明。
<br>
<br>　　卷602_50  「招隐」汪遵
<br>
<br>　　罢听泉声看鹿群，丈夫才策合匡君。
<br>
<br>　　早携书剑离岩谷，莫待蒲轮辗白云。
<br>
<br>　　卷602_51  「陈宫」汪遵
<br>
<br>　　椒宫荒宴竟无疑，倏忽山河尽入隋。
<br>
<br>　　留得后庭亡国曲，至今犹与酒家吹。
<br>
<br>　　卷602_52  「樊将军庙」汪遵
<br>
<br>　　玉辇曾经陷楚营，汉皇心怯拟休兵。
<br>
<br>　　当时不得将军力，日月须分一半明。
<br>
<br>　　卷602_53  「东海」汪遵
<br>
<br>　　漾舟雪浪映花颜，徐福携将竟不还。
<br>
<br>　　同作危时避秦客，此行何似武陵滩。
<br>
<br>　　卷602_54  「昭君」汪遵
<br>
<br>　　汉家天子镇寰瀛，塞北羌胡未罢兵。
<br>
<br>　　猛将谋臣徒自贵，蛾眉一笑塞尘清。
<br>
<br>　　卷602_55  「五湖」汪遵
<br>
<br>　　已立平吴霸越功，片帆高扬五湖风。
<br>
<br>　　不知战国官荣者，谁似陶朱得始终。
<br>
<br>　　卷602_56  「渑池」汪遵
<br>
<br>　　西秦北赵各称高，池上张筵列我曹。
<br>
<br>　　何事君王亲击缶，相如有剑可吹毛。
<br>
<br>　　卷602_57  「函谷关」汪遵
<br>
<br>　　脱祸东奔壮气摧，马如飞电毂如雷。
<br>
<br>　　当时若不听弹铗，那得关门半夜开。
<br>
<br>　　卷602_58  「咏酒二首」汪遵
<br>
<br>　　九酝松醪一曲歌，本图闲放养天和。
<br>
<br>　　后人不识前贤意，破国亡家事甚多。
<br>
<br>　　万事销沈向一杯，竹门哑轧为风开。
<br>
<br>　　秋宵睡足芭蕉雨，又是江湖入梦来。
<br>
<br>　　卷602_59  「苍颉台」汪遵
<br>
<br>　　观迹成文代结绳，皇风儒教浩然兴。
<br>
<br>　　几人从此休耕钓，吟对长安雪夜灯。
<br>
<br>　　卷602_60  「长城」汪遵
<br>
<br>　　秦筑长城比铁牢，蕃戎不敢过临洮。
<br>
<br>　　虽然万里连云际，争及尧阶三尺高。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
