<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷六十五
<br>
<br>　　卷65_1  「初春行宫侍宴应制（得天字）」苏味道
<br>
<br>　　温液吐涓涓，跳波急应弦。簪裾承睿赏，花柳发韶年。
<br>
<br>　　圣酒千钟洽，宸章七曜悬。微臣从此醉，还似梦钧天。
<br>
<br>　　卷65_2  「单于川对雨二首」苏味道
<br>
<br>　　崇朝遘行雨，薄晚屯密云。缘阶起素沫，竟水聚圆文。
<br>
<br>　　河柳低未举，山花落已芬。清尊久不荐，淹留遂待君。
<br>
<br>　　飞雨欲迎旬，浮云已送春。还从濯枝后，来应洗兵辰。
<br>
<br>　　气合龙祠外，声过鲸海滨。伐邢知有属，已见静边尘。
<br>
<br>　　卷65_3  「正月十五夜」苏味道
<br>
<br>　　火树银花合，星桥铁锁开。暗尘随马去，明月逐人来。
<br>
<br>　　游伎皆李，行歌尽落梅。金吾不禁夜，玉漏莫相催。
<br>
<br>　　卷65_4  「咏雾」苏味道
<br>
<br>　　氤氲起洞壑，遥裔匝平畴。乍似含龙剑，还疑映蜃楼。
<br>
<br>　　拂林随雨密，度径带烟浮。方谢公超步，终从彦辅游。
<br>
<br>　　卷65_5  「咏虹」苏味道
<br>
<br>　　纡馀带星渚，窈窕架天浔。空因壮士见，还共美人沉。
<br>
<br>　　逸照含良玉，神花藻瑞金。独留长剑彩，终负昔贤心。
<br>
<br>　　卷65_6  「咏霜」苏味道
<br>
<br>　　金o暮律尽，玉女暝氛归。孕冷随钟彻，飘华逐剑飞。
<br>
<br>　　带日浮寒影，乘风进晚威。自有贞筠质，宁将庶草腓。
<br>
<br>　　卷65_7  「咏井」苏味道
<br>
<br>　　玲珑映玉槛，澄澈泻银床。流声集孔雀，带影出羊。
<br>
<br>　　桐落秋蛙散，桃舒春锦芳。帝力终何有，机心庶此忘。
<br>
<br>　　卷65_8  「咏石」苏味道
<br>
<br>　　济北甄神贶，河西濯锦文。声应天池雨，影触岱宗云。
<br>
<br>　　燕归犹可候，羊起自成群。何当握灵髓，高枕绝嚣氛。
<br>
<br>　　卷65_9  「奉和受图温洛应制」苏味道
<br>
<br>　　绿绮膺河检，清坛俯洛滨。天旋俄制跸，孝享属严。
<br>
<br>　　陟配光三祖，怀柔洎百神。雾开中道日，雪敛属车尘。
<br>
<br>　　预奉咸英奏，长歌亿万春。
<br>
<br>　　卷65_10  「使岭南闻崔马二御史并拜台郎」苏味道
<br>
<br>　　振鹭齐飞日，迁莺远听闻。明光共待漏，清鉴各披云。
<br>
<br>　　喜得廊庙举，嗟为台阁分。故林怀柏悦，新幄阻兰薰。
<br>
<br>　　冠去神羊影，车迎瑞雉群。远从南斗外，遥仰列星文。
<br>
<br>　　卷65_11  「赠封御史入台」苏味道
<br>
<br>　　故事推三独，兹辰对两闱。夕鸦共鸣舞，屈草接芳菲。
<br>
<br>　　盛府持清橐，殊章动绣衣。风连台阁起，霜就简书飞。
<br>
<br>　　凛凛当朝色，行行满路威。惟当击隼去，复睹落雕归。
<br>
<br>　　卷65_12  「始背洛城秋郊瞩目奉怀台中诸侍御」苏味道
<br>
<br>　　薄游忝霜署，直指戒冰心。荔浦方南纪，蘅皋暂北临。
<br>
<br>　　山晴关塞断，川暮广城阴。场圃通圭甸，沟塍碍石林。
<br>
<br>　　野童来捃拾，田叟去讴吟。蟋蟀秋风起，蒹葭晚露深。
<br>
<br>　　帝城犹郁郁，征传几。回忆披书地，劳歌谢所钦。
<br>
<br>　　卷65_13  「九江口南济北接蕲春南与浔阳岸」苏味道
<br>
<br>　　江路一悠哉，滔滔九派来。远潭昏似雾，前浦沸成雷。
<br>
<br>　　鳞介多潜育，渔商几溯洄。风摇蜀柿下，日照楚萍开。
<br>
<br>　　近漱湓城曲，斜吹蠡泽隈。锡龟犹入贡，浮兽罢为灾。
<br>
<br>　　津吏挥桡疾，邮童整传催。归心讵可问，为视落潮回。
<br>
<br>　　卷65_14  「和武三思于天中寺寻复礼上人之作」苏味道
<br>
<br>　　藩戚三雍暇，禅居二室隈。忽闻从桂苑，移步践花台。
<br>
<br>　　敏学推多艺，高谈属辩才。是非宁滞著，空有掠嫌猜。
<br>
<br>　　五行幽机畅，三蕃妙键开。味同甘露洒，香似逆风来。
<br>
<br>　　砌古留方石，池清辨烧灰。人寻鹤洲返，月逐虎G回。
<br>
<br>　　企躅瞻飞盖，攀游想渡杯。愿陪为善乐，从此去尘埃。
<br>
<br>　　卷65_15  「嵩山石淙侍宴应制」苏味道
<br>
<br>　　雕舆藻卫拥千官，仙洞灵G访九丹。隐暧源花迷近路，
<br>
<br>　　参差岭竹扫危坛。重崖对耸霞文驳，瀑水交飞雨气寒。
<br>
<br>　　天洛宸襟有馀兴，裴回周驻归銮。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
