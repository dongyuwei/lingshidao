<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百三十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百三十五
<br>
<br>　　卷135_1  「冬夜寓居寄储太祝（一作薛据诗）」綦毋潜
<br>
<br>　　自为洛阳客，夫子吾知音。尽义能下士，时人无此心。
<br>
<br>　　奈何离居夜，巢鸟悲空林。愁坐至月上，复闻南邻砧。
<br>
<br>　　卷135_2  「春泛若耶溪」綦毋潜
<br>
<br>　　幽意无断绝，此去随所偶。晚风吹行舟，花路入溪口。
<br>
<br>　　际夜转西壑，隔山望南斗。潭烟飞溶溶，林月低向后。
<br>
<br>　　生事且弥漫，愿为持竿叟。
<br>
<br>　　卷135_3  「题鹤林寺」綦毋潜
<br>
<br>　　道林隐形胜，向背临层霄。松覆山殿冷，花藏G路遥。
<br>
<br>　　珊珊宝幡挂，焰焰明灯烧。迟日半空谷，春风连上潮。
<br>
<br>　　少凭水木兴，暂令身心调。愿谢携手客，兹山禅诵饶。
<br>
<br>　　卷135_4  「题栖霞寺」綦毋潜
<br>
<br>　　南山势回合，灵境依此住。殿转云崖阴，僧探石泉度。
<br>
<br>　　龙蛇争翕习，神鬼皆密护。万壑奔道场，群峰向双树。
<br>
<br>　　天花飞不著，水月白成路。今日观身我，归心复何处。
<br>
<br>　　卷135_5  「送储十二还庄城」綦毋潜
<br>
<br>　　西坂何缭绕，青林问子家。天寒噪野雀，日晚度城鸦。
<br>
<br>　　寂历道傍树，钤上霞。兹情不可说，长恨隐沦赊。
<br>
<br>　　卷135_6  「送章彝下第」綦毋潜
<br>
<br>　　长安渭桥路，行客别时心。献赋温泉毕，无媒魏阙深。
<br>
<br>　　黄莺啼就马，白日暗归林。三十名未立，君还惜寸阴。
<br>
<br>　　卷135_7  「送崔员外黔中监选」綦毋潜
<br>
<br>　　持衡出帝畿，星指夜郎飞。神女云迎马，荆门雨湿衣。
<br>
<br>　　听猿收泪罢，系雁待书稀。蛮貊虽殊俗，知君肝胆微。
<br>
<br>　　卷135_8  「送贾恒明府兼寄温张二司户」綦毋潜
<br>
<br>　　越客新安别，秦人旧国情。舟乘晚风便，月带上潮平。
<br>
<br>　　花路西施石，云峰句践城。明州报两掾，相忆二毛生。
<br>
<br>　　卷135_9  「送宋秀才」綦毋潜
<br>
<br>　　冠古积荣盛，当时数戟门。旧交丞相子，继世五侯孙。
<br>
<br>　　长剑倚天外，短书盈万言。秋风一送别，江上黯消魂。
<br>
<br>　　卷135_10  「送平判官入秦（一作卢象诗）」綦毋潜
<br>
<br>　　谪远自安命，三年已忘归。同声愿执手，驿骑到门扉。
<br>
<br>　　云是帝乡去，军书谒紫微。曾为金马客，向日泪沾衣。
<br>
<br>　　卷135_11  「送郑务拜伯父」綦毋潜
<br>
<br>　　名公作逐臣，驱马拂行尘。旧国问郧子，劳歌过郢人。
<br>
<br>　　一川花送客，二月柳宜春。奉料竹林兴，宽怀此别晨。
<br>
<br>　　卷135_12  「题招隐寺绚公房」綦毋潜
<br>
<br>　　开士度人久，空岩花雾深。徒知燕坐处，不见有为心。
<br>
<br>　　兰若门对壑，田家路隔林。还言证法性，归去比黄金。
<br>
<br>　　卷135_13  「宿太平观」綦毋潜
<br>
<br>　　夕到玉京寝，冥云汉低。魂交仙室蝶，曙听羽人鸡。
<br>
<br>　　滴沥花上露，清泠松下G.明当访真隐，挥手入无倪。
<br>
<br>　　卷135_14  「题灵隐寺山顶禅院」綦毋潜
<br>
<br>　　招提此山顶，下界不相闻。塔影挂清汉，钟声和白云。
<br>
<br>　　观空静室掩，行道众香焚。且驻西来驾，人天日未曛。
<br>
<br>　　卷135_15  「若耶溪逢孔九」綦毋潜
<br>
<br>　　相逢此溪曲，胜托在烟霞。潭影竹间动，岩阴檐外斜。
<br>
<br>　　人言上皇代，犬吠武陵家。借问淹留日，春风满若耶。
<br>
<br>　　卷135_16  「宿龙兴寺」綦毋潜
<br>
<br>　　香刹夜忘归，松青古殿扉。灯明方丈室，珠系比丘衣。
<br>
<br>　　白日传心静，青莲喻法微。天花落不尽，处处鸟衔飞。
<br>
<br>　　卷135_17  「题沈东美员外山池」綦毋潜
<br>
<br>　　仙郎偏好道，凿沼象瀛洲。鱼乐随情性，船行任去留。
<br>
<br>　　秦人辨鸡犬，尧日识巢由。归客衡门外，仍怜返景幽。
<br>
<br>　　卷135_18  「茅山洞口」綦毋潜
<br>
<br>　　华阳仙洞口，半岭拂云看。窈窕穿苔壁，差池对石坛。
<br>
<br>　　方随地脉转，稍觉水晶寒。未果变金骨，归来兹路难。
<br>
<br>　　卷135_19  「过方尊师院」綦毋潜
<br>
<br>　　羽客北山寻，草堂松径深。养神宗示法，得道不知心。
<br>
<br>　　洞户逢双履，寥天有一琴。更登玄圃上，仍种杏成林。
<br>
<br>　　卷135_20  「经陆补阙隐居」綦毋潜
<br>
<br>　　不敢要君征亦起，致君全得似唐虞。谠言昨叹离天听，
<br>
<br>　　新象今闻入县图。琴锁坏窗风自响，鹤归乔木隐难呼。
<br>
<br>　　学书弟子何人在，点检犹存谏草无。
<br>
<br>　　卷135_21  「登天竺寺」綦毋潜
<br>
<br>　　郡有化城最，西穷叠嶂深。松门当涧口，石路在峰心。
<br>
<br>　　幽见夕阳霁，高逢暮雨阴。佛身瞻绀发，宝地践黄金。
<br>
<br>　　云向竹G尽，月从花洞临。因物成真悟，遗世在兹岑。
<br>
<br>　　卷135_22  「满公房」綦毋潜
<br>
<br>　　世界莲花藏，行人香火缘。灯王照不尽，中夜寂相传。
<br>
<br>　　卷135_23  「过融上人兰若（一作孟浩然诗）」綦毋潜
<br>
<br>　　山头禅室挂僧衣，窗外无人溪鸟飞。
<br>
<br>　　黄昏半在下山路，却听钟声连翠微。
<br>
<br>　　卷135_24  「早发上东门」綦毋潜
<br>
<br>　　十五能行西入秦，三十无家作路人。
<br>
<br>　　时命不将明主合，布衣空染洛阳尘。
<br>
<br>　　卷135_25  「o园寺」綦毋潜
<br>
<br>　　宝坊求往迹，神理驻沿洄。雁塔酬前愿，王身更后来。
<br>
<br>　　加持将暝合，朗悟豁然开。两世分明见，馀生复几哉。
<br>
<br>　　卷135_26  「送集贤学士伊阙史少府放归江东觐省（一作陶翰诗）」綦毋潜
<br>
<br>　　墨客钟张侣，材高吴越珍。千门来谒帝，驷马去荣亲。
<br>
<br>　　吏邑沿清洛，乡山指白O.归期应不远，当及未央春。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
