<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百六十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百六十八
<br>
<br>　　卷768_1  「班婕妤（一作严武诗）」严识玄
<br>
<br>　　贱妾如桃李，君王若岁时。秋风一已劲，摇落不胜悲。
<br>
<br>　　寂寂苍苔满，沈沈绿草滋。繁华非此日，指辇竞何辞。
<br>
<br>　　卷768_2  「赋得御制句朔野阵云飞」何象
<br>
<br>　　塞日穿痕断，边鸿背影飞。缥缈浮黄屋，阴沈护御衣。
<br>
<br>　　卷768_3  「宿金河戍」张震
<br>
<br>　　朝发铁麟驿，夕宿金河戍。奔波急王程，一日千里路。
<br>
<br>　　但见容鬓改，不知岁华暮。悠悠沙漠行，王事弥多故。
<br>
<br>　　卷768_4  「补新宫（新宫三章，章八句）」丘光庭
<br>
<br>　　奂奂新宫，礼乐其融。尔德惟贤，尔□维忠。
<br>
<br>　　为忠以公，斯筵是同。人之醉我，与我延宾。
<br>
<br>　　奂奂新宫，既奂而轮。其固如山，其俨如云。
<br>
<br>　　其寝斯安，□□□分。我既考落，以燕群臣。
<br>
<br>　　奂奂新宫，既祭既延。我□□镛，于以醉贤。
<br>
<br>　　有礼无愆，我有斯宫。斯宫以安，康后万年。
<br>
<br>　　卷768_5  「补茅鸱（茅鸱四章，章八句）」丘光庭
<br>
<br>　　茅鸱茅鸱，无集我冈。汝食汝饱，莫我为祥。
<br>
<br>　　愿弹去汝，来彼凤凰。来彼凤凰，其仪有章。
<br>
<br>　　茅鸱茅鸱，无啄我雀。汝食汝饱，莫我肯略。
<br>
<br>　　愿弹去汝，来彼瑞鹊。来彼瑞鹊，其音可乐。
<br>
<br>　　茅鸱茅鸱，无搏bV.汝食汝饱，莫我为休。
<br>
<br>　　愿弹去汝，来彼O鸠。来彼O鸠，食子其周。
<br>
<br>　　茅鸱茅鸱，无ew我陵。汝食汝饱，莫我好声。
<br>
<br>　　愿弹去汝，来彼苍鹰。来彼苍鹰，祭鸟是徵。
<br>
<br>　　卷768_6  「瑕瑜不相掩」武翊黄
<br>
<br>　　抱璞应难辨，妍媸每自融。贞姿偏特达，微玷遇磨砻。
<br>
<br>　　泾渭流终异，瑕瑜自不同。半曾光透石，未掩气如虹。
<br>
<br>　　缜密诚为智，包藏岂谓忠。停看分美恶，今得值良工。
<br>
<br>　　卷768_7  「袁江口怀王司勋王吏部」李祜
<br>
<br>　　京华不啻三千里，客泪如今一万双。
<br>
<br>　　若个最为相忆处，青枫黄竹入袁江。
<br>
<br>　　卷768_8  「赠进士李守微」韩屿
<br>
<br>　　一定童颜老岁华，贫寒游历贵人家。炼成正气功应大，
<br>
<br>　　养得元神道不差。舄曳鹤毛干e6，杖携筇节瘦槎牙。
<br>
<br>　　如何蓬阆不归去，落尽蟠桃几度花。
<br>
<br>　　卷768_9  「马上有见」李茂复
<br>
<br>　　行尽疏林见小桥，绿杨深处有红蕉。
<br>
<br>　　无端眼界无分别，安置心头不肯销。
<br>
<br>　　卷768_10  「自叹」李茂复
<br>
<br>　　落日西山近一竿，世间恩爱极难yR.近来不作颠狂事，免被冤家恶眼看。
<br>
<br>　　卷768_11  「赠吴圆（抒情诗）」李曜
<br>
<br>　　经年理郡少欢娱，为习干戈间饮徒。
<br>
<br>　　今日临行尽交割，分明收取媚川珠。
<br>
<br>　　卷768_12  「答李曜」吴圆
<br>
<br>　　曳履优容日日欢，须言达德倍骼健
<br>
<br>　　韶光今已输先手，领得珠掌上看。
<br>
<br>　　卷768_13  「和訾家洲宴游」陆弘休
<br>
<br>　　新春蕊绽訾家洲，信是南方最胜游。酒满百分殊不怕，
<br>
<br>　　人添一岁更堪愁。莺声暗逐歌声艳，花态还随舞态羞。
<br>
<br>　　莫惜今朝同酩酊，任他龟鹤与蜉蝣。
<br>
<br>　　卷768_14  「题贾岛墓」安
<br>
<br>　　倚恃才难继，昂藏貌不恭。骑驴冲大尹，夺卷忤宣宗。
<br>
<br>　　驰誉超先辈，居官下我侬。司仓旧曹署，一见一心忡。
<br>
<br>　　卷768_15  「赠别营妓卿卿」油蔚
<br>
<br>　　怜君无那是多情，枕上相看直到明。日照绿窗人去住，
<br>
<br>　　鸦啼红粉泪纵横。愁肠只向金闺断，白发应从玉塞生。
<br>
<br>　　为报花时少惆怅，此生终不负卿卿。
<br>
<br>　　卷768_16  「巢燕」胡玢
<br>
<br>　　燕来巢我檐，我屋非高大。所贵儿童善，保尔无殃祸。
<br>
<br>　　莫巢孀妇家，孀妇怨孤坐。妒尔长双飞，打尔危巢破。
<br>
<br>　　卷768_17  「庐山桑落洲」胡玢
<br>
<br>　　莫问桑田事，但看桑落洲。数家新住处，昔日大江流。
<br>
<br>　　古岸崩欲尽，平沙长未休。想应百年后，人世更悠悠。
<br>
<br>　　卷768_18  「石楠树」胡玢
<br>
<br>　　本自清江石上生，移栽此处称闲情。青云士尽识珍木，
<br>
<br>　　白屋人多唤俗名。重布绿阴滋藓色，深藏好鸟引雏声。
<br>
<br>　　余今一日千回看，每度看来眼益明。
<br>
<br>　　卷768_19  「句」胡玢
<br>
<br>　　轮中别有物，光外更无空。（《咏月》）
<br>
<br>　　卷768_20  「酒胡子」卢注
<br>
<br>　　同心相遇思同欢，擎出酒胡当玉盘。盘中Yt不自定，
<br>
<br>　　四座清宾注意看。可亦不在心，否亦不在面，
<br>
<br>　　徇客随时自圆转。酒胡五藏属他人，十分亦是无情劝。
<br>
<br>　　尔不耕，亦不饥。尔不蚕，亦有衣。有眼不能分黼黻，
<br>
<br>　　有口不能明是非。鼻何尖，眼何碧，仪形本非天地力。
<br>
<br>　　雕镌匠意苦多端，翠帽朱衫巧妆饰。长安斗酒十千酤，
<br>
<br>　　刘伶平生为酒徒。刘伶虚向酒中死，不得酒池中拍浮。
<br>
<br>　　酒胡一滴不入眼，空令酒胡名酒胡。
<br>
<br>　　卷768_21  「西施」卢注
<br>
<br>　　惆怅兴亡系绮罗，世人犹自选青娥。
<br>
<br>　　越王解破夫差国，一个西施已是多。
<br>
<br>　　卷768_22  「题西施浣纱石」胡幽贞
<br>
<br>　　一朝入紫宫，万古遗芳尘。至今溪边花，不敢娇青春。
<br>
<br>　　卷768_23  「归四明」胡幽贞
<br>
<br>　　海色连四明，仙舟去容易。天籍岂辄问，不是卑朝士。
<br>
<br>　　卷768_24  「送人游邵州」狄焕
<br>
<br>　　春江正渺渺，送别两依依。烟里棹将远，渡头人未归。
<br>
<br>　　渔家侵叠浪，岛树挂残晖。况入湖湘路，那堪花乱飞。
<br>
<br>　　卷768_25  「题柳」狄焕
<br>
<br>　　天南与天北，此处影婆娑。翠色折不尽，离情生更多。
<br>
<br>　　雨馀笼灞岸，烟暝夹隋河。自有佳名在，秦松继得么。
<br>
<br>　　卷768_26  「咏南岳径松」狄焕
<br>
<br>　　一阵雨声归岳峤，两条寒色下潇湘。
<br>
<br>　　客吟晚景停孤棹，僧踏清阴彻上方。
<br>
<br>　　卷768_27  「句」狄焕
<br>
<br>　　数点当秋霁，不知何处峰。（《石楼晓望》）
<br>
<br>　　更无声接续，空有影相随。（《孤雁》，见《诗话拾遗》）
<br>
<br>　　卷768_28  「浔阳观水（一作韩喜诗）」韩溉
<br>
<br>　　朝宗汉水接阳台，i呀填坑吼作雷。莫见九江平稳去，
<br>
<br>　　还从三峡Md来。南经梦泽宽浮日，西出岷山劣泛杯。
<br>
<br>　　直至沧溟涵贮尽，沈深不动浸昭回。
<br>
<br>　　卷768_29  「水（一作韩喜诗）」韩溉
<br>
<br>　　方圆不定性空求，东注沧溟早晚休。高截碧塘长耿耿，
<br>
<br>　　远飞青嶂更悠悠。潇湘月浸千年色，梦泽烟含万古愁。
<br>
<br>　　别有岭头呜咽处，为君分作断肠流。
<br>
<br>　　卷768_30  「松」韩溉
<br>
<br>　　倚空高槛冷无尘，往事闲徵梦欲分。翠色本宜霜后见，
<br>
<br>　　寒声偏向月中闻。啼猿想带苍山雨，归鹤应和紫府云。
<br>
<br>　　莫向东园竞桃李，春光还是不容君。
<br>
<br>　　卷768_31  「柳」韩溉
<br>
<br>　　雪尽青门弄影微，暖风迟日早莺归。如凭细叶留春色，
<br>
<br>　　须把长条系落晖。彭泽有情还郁郁，隋堤无主自依依。
<br>
<br>　　世间惹恨偏饶此，可是行人折赠稀。
<br>
<br>　　卷768_32  「竹」韩溉
<br>
<br>　　树色连云万叶开，王孙不厌满庭栽。凌霜尽节无人见，
<br>
<br>　　终日虚心待凤来。谁许风流添兴咏，自怜潇洒出尘埃。
<br>
<br>　　朱门处处多闲地，正好移阴覆翠苔。
<br>
<br>　　卷768_33  「鹊」韩溉
<br>
<br>　　才见离巢羽翼开，尽能轻r出尘埃。人间树好纷纷占，
<br>
<br>　　天上桥成草草回。几度送风临玉户，一时传喜到妆台。
<br>
<br>　　若教颜色如霜雪，应与清平作瑞来。
<br>
<br>　　卷768_34  「灯（一作韩喜诗）」韩溉
<br>
<br>　　分影由来恨不同，绿窗孤馆两何穷。荧煌短焰长疑暗，
<br>
<br>　　零落残花旋委空。几处隔帘愁夜雨，谁家当户怯秋风。
<br>
<br>　　莫言明灭无多重，曾比人生一世中。
<br>
<br>　　卷768_35  「句」韩溉
<br>
<br>　　门掩落花人别后，窗含残月酒醒时。（《愁诗》，
<br>
<br>　　见《吟窗杂录》）
<br>
<br>　　卷768_36  「春怨（一作伊州歌）」金昌绪
<br>
<br>　　打起黄莺儿，莫教枝上啼。啼时惊妾梦，不得到辽西。
<br>
<br>　　卷768_37  「放猿」曾麻几
<br>
<br>　　孤猿锁槛岁年深，放出城南百丈林。
<br>
<br>　　绿水任从联臂饮，青山不用断肠吟。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
