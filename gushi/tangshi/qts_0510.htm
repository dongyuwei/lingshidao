<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百一十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷五百一十
<br>
<br>　　卷510_1  「游天台山」张祜
<br>
<br>　　崔嵬海西镇，灵迹传万古。群峰日来朝，累累孙侍祖。
<br>
<br>　　三茅即拳石，二室犹块土。傍洞窟神仙，中岩宅龙虎。
<br>
<br>　　名从乾取象，位与坤作辅。鸾鹤自相群，前人空若瞽。
<br>
<br>　　ff割秋碧，娲女徒巧补。视听出尘埃，处高心渐苦。
<br>
<br>　　才登招手石，肘底笑天姥。仰看华盖尖，赤日云上午。
<br>
<br>　　奔雷撼深谷，下见山脚雨。回首望四明，矗若城一堵。
<br>
<br>　　昏晨邈千态，恐动非自主。控鹄大梦中，坐觉身栩栩。
<br>
<br>　　东溟子时月，却孕元化母。彭蠡不盈杯，浙江微辨缕。
<br>
<br>　　石梁屹横架，万仞青壁竖。却瞰赤城颠，势来如刀弩。
<br>
<br>　　盘松国清道，九里天莫睹。穹崇上攒三，突兀傍耸五。
<br>
<br>　　空崖绝凡路，痴立麋与麈。邈峻极天门，觑深窥地户。
<br>
<br>　　金庭路非远，徒步将欲举。身乐道家流，儒若一矩。
<br>
<br>　　行寻白云叟，礼象登峻宇。佛窟绕杉岚，仙坛半榛莽。
<br>
<br>　　悬崖与飞瀑，险喷难足俯。海眼三井通，洞门双阙拄。
<br>
<br>　　琼台下昏侧，手足前采乳。但造不死乡，前劳何足数。
<br>
<br>　　卷510_2  「送蜀客」张祜
<br>
<br>　　楚客去岷江，西南指天末。平生不达意，万里船一发。
<br>
<br>　　行行三峡夜，十二峰顶月。哀猿别曾林，忽忽声断咽。
<br>
<br>　　嘉陵水初涨，岩岭耗积雪。不妨高唐云，却藉宋玉说。
<br>
<br>　　峨眉远凝黛，脚底谷洞穴。锦城昼氲氲，锦水春活活。
<br>
<br>　　成都滞游地，酒客须醉杀。莫恋卓家垆，相如已屑屑。
<br>
<br>　　卷510_3  「团扇郎」张祜
<br>
<br>　　白团扇，今来此去捐。愿得入郎手，团圆郎眼前。
<br>
<br>　　卷510_4  「西江行」张祜
<br>
<br>　　日下西塞山，南来洞庭客。晴空一鸟渡，万里秋江碧。
<br>
<br>　　惆怅异乡人，偶言空脉脉。
<br>
<br>　　卷510_5  「荽ㄋ侣贰拐澎
<br>
<br>　　日沉西涧阴，远驱愁突兀。烟苔湿凝地，露竹光滴月。
<br>
<br>　　时见一僧来，脚边云勃勃。
<br>
<br>　　卷510_6  「夜雨」张祜
<br>
<br>　　霭霭云四黑，秋林响空堂。始从寒瓦中，淅沥断人肠。
<br>
<br>　　愁肠方九回，寂寂夜未央。
<br>
<br>　　卷510_7  「秋晚途中作」张祜
<br>
<br>　　落日驰车道，秋郊思不胜。水云遥断绪，山日半衔棱。
<br>
<br>　　远吠邻村处，计想羡他能。
<br>
<br>　　卷510_8  「拔蒲歌」张祜
<br>
<br>　　拔蒲来，领郎镜湖边。郎心在何处，莫趁新莲去。
<br>
<br>　　拔得无心蒲，问郎看好无。
<br>
<br>　　卷510_9  「车遥遥」张祜
<br>
<br>　　东方畛翟轧，地色不分新去辙。闺门半掩窗半空，
<br>
<br>　　斑斑枕花残泪红。君心若车千万转，妾身如辙遗渐远。
<br>
<br>　　碧川迢迢山宛宛，马蹄在耳轮在眼。桑间女儿情不浅，
<br>
<br>　　莫道野蚕能作茧。
<br>
<br>　　卷510_10  「捉搦歌」张祜
<br>
<br>　　门上关，墙上棘，窗中女子声唧唧。洛阳大道徒自直。
<br>
<br>　　女子心在婆舍侧，呜呜笼鸟触四隅。养男男娶妇，
<br>
<br>　　养女女嫁夫。阿婆六十翁七十，不知女子长日泣，
<br>
<br>　　从他嫁去无悒悒。
<br>
<br>　　卷510_11  「雁门太守行」张祜
<br>
<br>　　城头月没霜如水，xx踏沙人似鬼。灯前拭泪试香裘，
<br>
<br>　　长引一声残漏子。驼囊泻酒酒一杯，前头滴血心不回。
<br>
<br>　　闺中年少妻莫哀，鱼金虎竹天上来，雁门山边骨成灰。
<br>
<br>　　卷510_12  「思归引」张祜
<br>
<br>　　重重作闺清旦~，两耳深声长不彻。深宫坐愁百年身，
<br>
<br>　　一片玉中生愤血。焦桐弹罢丝自绝，漠漠暗魂愁夜月。
<br>
<br>　　故乡不归谁共穴，石上作蒲蒲九节。
<br>
<br>　　卷510_13  「司马相如琴歌」张祜
<br>
<br>　　凤兮凤兮非无皇，山重水阔不可量。
<br>
<br>　　梧桐结阴在朝阳，濯羽弱水鸣高翔。
<br>
<br>　　卷510_14  「雉朝飞操」张祜
<br>
<br>　　朝阳陇东泛暖景，双啄双飞双顾影。朱冠锦襦聊日整，
<br>
<br>　　漠漠雾中如衣。伤心卢女弦，七十老翁长独眠。
<br>
<br>　　雄飞在草雌在田，衷肠结愤气呵天。圣人在上心不偏，
<br>
<br>　　翁得女妻甚可怜。
<br>
<br>　　卷510_15  「观徐州李司空猎」张祜
<br>
<br>　　晓出郡城东，分围浅草中。红旗开向日，白马骤迎风。
<br>
<br>　　背手抽金镞，翻身控角弓。万人齐指处，一雁落寒空。
<br>
<br>　　卷510_16  「猎」张祜
<br>
<br>　　残猎渭城东，萧萧西北风。雪花鹰背上，冰片马蹄中。
<br>
<br>　　臂挂捎荆兔，腰悬落箭鸿。归来逞馀勇，儿子乱弯弓。
<br>
<br>　　卷510_17  「鹦鹉」张祜
<br>
<br>　　栖栖南越鸟，色丽思沈淫。暮隔碧云海，春依红树林。
<br>
<br>　　雕笼悲敛翅，画阁岂关心。无事能言语，人闻怨恨深。
<br>
<br>　　卷510_18  「再吟鹦鹉」张祜
<br>
<br>　　万里去心违，奇毛觉自非。美人怜解语，凡鸟畏多机。
<br>
<br>　　未胜无丹嘴，何劳事绿衣。雕笼终不恋，会向故山归。
<br>
<br>　　卷510_19  「酬郑模司直见寄」张祜
<br>
<br>　　故人沧海曲，聊复话平生。喜是狂奴态，羞为老婢声。
<br>
<br>　　宦途终日薄，身事长年轻。犹赖书千卷，长随一棹行。
<br>
<br>　　卷510_20  「送苏绍之归岭南」张祜
<br>
<br>　　孤舟越客吟，万里旷离襟。夜月江流阔，春云岭路深。
<br>
<br>　　珠繁杨氏果，翠耀孔家禽。无复天南梦，相思空树林。
<br>
<br>　　卷510_21  「送沈下贤谪尉南康」张祜
<br>
<br>　　秋风江上草，先是客心摧。万里故人去，一行新雁来。
<br>
<br>　　山高云绪断，浦迥日波颓。莫怪南康远，相思不可裁。
<br>
<br>　　卷510_22  「送卢弘本浙东觐省」张祜
<br>
<br>　　东望故山高，秋归值小s.怀中陆绩橘，江上伍员涛。
<br>
<br>　　好去宁鸡口，加餐及蟹螯。知君思无倦，为我续离骚。
<br>
<br>　　卷510_23  「晚次荆溪馆呈崔明府」张祜
<br>
<br>　　舣舟阳羡馆，飞步缭疏楹。山暝水云碧，月凉烟树清。
<br>
<br>　　长桥深漾影，远橹下摇声。况是无三害，弦歌初政成。
<br>
<br>　　卷510_24  「寄朗州徐员外」张祜
<br>
<br>　　江岭昔飘蓬，人间值俊雄。关西今孔子，城北旧徐公。
<br>
<br>　　清夜游何处，良辰此不同。伤心几年事，一半在湖中。
<br>
<br>　　卷510_25  「旅次上饶溪」张祜
<br>
<br>　　碧溪行几折，凝棹宿汀沙。角断孤城掩，楼深片月斜。
<br>
<br>　　夜桥昏水气，秋竹静霜华。更想曾题壁，凋零可叹嗟。
<br>
<br>　　卷510_26  「送徐彦夫南迁」张祜
<br>
<br>　　万里客南迁，孤城涨海边。瘴云秋不断，阴火夜长然。
<br>
<br>　　月上行虚市，风回望舶船。知君还自洁，更为酌贪泉。
<br>
<br>　　卷510_27  「送韦整尉长沙」张祜
<br>
<br>　　远远长沙去，怜君利一官。风帆彭蠡疾，云水洞庭宽。
<br>
<br>　　木客提蔬束，江乌接饭丸。莫言卑湿地，未必乏新欢。
<br>
<br>　　卷510_28  「送外甥」张祜
<br>
<br>　　衰年生侄少，唯尔最关心。偶作魏舒别，聊为殷浩吟。
<br>
<br>　　白波舟不定，黄叶路难寻。自此尊中物，谁当更共斟。
<br>
<br>　　卷510_29  「赠薛鼎臣侍御（一作送刘崇德尉睦州建德县）」张祜
<br>
<br>　　一命前途远，双曹小邑闲。夜潮人到郭，春雾鸟啼山。
<br>
<br>　　浅濑横沙堰，高岩峻石斑。不堪曾倚棹，犹复梦升攀。
<br>
<br>　　卷510_30  「送曾黯游夔州」张祜
<br>
<br>　　不远夔州路，层波滟连。下来千里峡，入去一条天。
<br>
<br>　　树色秋帆上，滩声夜枕前。何堪正危侧，百丈半山颠。
<br>
<br>　　卷510_31  「送李长史归涪州」张祜
<br>
<br>　　涪江江上客，岁晚却还乡。暮过高唐雨，秋经巫峡霜。
<br>
<br>　　急滩船失次，叠嶂树无行。好为题新什，知君思不常。
<br>
<br>　　卷510_32  「赠契衡上人」张祜
<br>
<br>　　小门开板阁，终日是逢迎。语笑人同坐，修持意别行。
<br>
<br>　　水花秋始发，风竹夏长清。一恨凄惶久，怜师记姓名。
<br>
<br>　　卷510_33  「走笔赠许玖赴桂州命」张祜
<br>
<br>　　桂林真重德，莲幕藉殊才。直气自消瘴，远心无暂灰。
<br>
<br>　　剑棱丛石险，箭激乱流回。莫说雁不到，长江鱼尽来。
<br>
<br>　　卷510_34  「题上饶亭」张祜
<br>
<br>　　溪亭拂一琴，促轸坐披衿。夜月水南寺，秋风城外砧。
<br>
<br>　　早霜红叶静，新雨碧潭深。唯是壶中物，忧来且自斟。
<br>
<br>　　卷510_35  「题僧壁」张祜
<br>
<br>　　出门无一事，忽忽到天涯。客地多逢酒，僧房却厌花。
<br>
<br>　　棋因王粲覆，鼓是祢衡挝。自喜疏成品，生前不怨嗟。
<br>
<br>　　卷510_36  「寄卢载」张祜
<br>
<br>　　故人卢氏子，十载旷佳期。少见双鱼信，多闻八米诗。
<br>
<br>　　侏儒他甚饱，款段尔应羸。忽谓今刘二，相逢不熟槌。
<br>
<br>　　卷510_37  「送杨秀才游蜀」张祜
<br>
<br>　　鄂渚逢游客，瞿塘上去船。峡深明月夜，江静碧云天。
<br>
<br>　　旧俗巴渝舞，新声蜀国弦。不堪挥惨恨，一涕自潸然。
<br>
<br>　　卷510_38  「送杨秀才往夔州」张祜
<br>
<br>　　鄂渚逢游客，瞿塘上去船。江连万里海，峡入一条天。
<br>
<br>　　鸟影沉沙日，猿声隔树烟。新诗逢北使，为草几巴笺。
<br>
<br>　　卷510_39  「途中逢李道实游蔡州」张祜
<br>
<br>　　征马汉江头，逢君上蔡游。野桥经亥市，山路过申州。
<br>
<br>　　僻地人行涩，荒林虎迹稠。殷勤话新守，生物赖诸侯。
<br>
<br>　　卷510_40  「富阳道中送王正夫」张祜
<br>
<br>　　析析上荒原，霜林赤叶翻。孤帆天外出，远戍日中昏。
<br>
<br>　　摘橘防深刺，攀萝畏断根。何堪衰草色，一酌送王孙。
<br>
<br>　　卷510_41  「送韦正字析贯赴制举」张祜
<br>
<br>　　可爱汉文年，鸿恩荡海肌Ｄ炯Ψ奖傅拢金马正求贤。
<br>
<br>　　大战希游刃，长途在著鞭。伫看晁董策，便向史中传。
<br>
<br>　　卷510_42  「赠贞固上人」张祜
<br>
<br>　　南国披僧籍，高标一道林。律仪精毡布，真行正吞针。
<br>
<br>　　掇火身潜起，焚香口旋吟。非论坐中社，余亦旧知音。
<br>
<br>　　卷510_43  「题赠志凝上人」张祜
<br>
<br>　　悟色身无染，观空事不生。道心长日笑，觉路几年行。
<br>
<br>　　片月山林静，孤云海棹轻。愿为尘外契，一就智珠明。
<br>
<br>　　卷510_44  「送琼贞发述怀」张祜
<br>
<br>　　送出南溪日，离情不忍看。渐遥犹顾首，帆去意难判。
<br>
<br>　　最恨临行夜，相期几百般。但能存岁节，终久得同欢。
<br>
<br>　　卷510_45  「寄灵澈上人」张祜
<br>
<br>　　老僧何处寺，秋梦绕江滨。独树月中鹤，孤舟云外人。
<br>
<br>　　荣华长指幻，衰病久观身。应笑无成者，沧洲垂一轮。
<br>
<br>　　卷510_46  「溪行寄京师故人道侣」张祜
<br>
<br>　　白日长多事，清溪偶独寻。云归秋水阔，月出夜山深。
<br>
<br>　　坐想天涯去，行悲泽畔吟。东郊故人在，应笑未抽簪。
<br>
<br>　　卷510_47  「赠僧云栖」张祜
<br>
<br>　　麈尾与筇枝，几年离石坛。梵馀林雪厚，棋罢岳钟残。
<br>
<br>　　开卷喜先悟，漱瓶知早寒。衡阳寺前雁，今日到长安。
<br>
<br>　　卷510_48  「送魏尚书赴镇州行营」张祜
<br>
<br>　　河塞日，恩仇报尽深。伍员忠是节，陆绩孝为心。
<br>
<br>　　坐激书生愤，行歌壮士吟。惭非燕地客，不得受黄金。
<br>
<br>　　卷510_49  「寄迁客」张祜
<br>
<br>　　万里南迁客，辛勤岭路遥。溪行防水弩，野店避山魈。
<br>
<br>　　瘴海须求药，贪泉莫举瓢。但能坚志义，白日甚昭昭。
<br>
<br>　　卷510_50  「题苏小小墓」张祜
<br>
<br>　　漠漠穷尘地，萧萧古树林。脸浓花自发，眉恨柳长深。
<br>
<br>　　夜月人何待，春风鸟为吟。不知谁共穴，徒愿结同心。
<br>
<br>　　卷510_51  「江南作（一作江上旅泊）」张祜
<br>
<br>　　楚塞南行久，秦城北望遥。少年花已过，衰病柳先凋。
<br>
<br>　　客泪收回日，乡心寄落潮。殷勤问春雁，何处是烟霄。
<br>
<br>　　卷510_52  「题王右丞山水障二首」张祜
<br>
<br>　　精华在笔端，咫尺匠心难。日月中堂见，江湖满座看。
<br>
<br>　　夜凝岚气湿，秋浸壁光寒。料得昔人意，平生诗思残。
<br>
<br>　　右丞今已殁，遗画世间稀。咫尺江湖尽，寻常鸥鸟飞。
<br>
<br>　　山光全在掌，云气欲生衣。以此常为玩，平生沧海机。
<br>
<br>　　卷510_53  「将之衡阳道中作」张祜
<br>
<br>　　万里南方去，扁舟泛自身。长年无爱物，深话少情人。
<br>
<br>　　醉卧襟长散，闲书字不真。衡阳路犹远，独与雁为宾。
<br>
<br>　　卷510_54  「读狄梁公传」张祜
<br>
<br>　　失运庐陵厄，乘时武后尊。五丁扶造化，一柱正乾坤。
<br>
<br>　　上保储皇位，深然国老勋。圣朝虽百代，长合问王孙。
<br>
<br>　　卷510_55  「题真娘墓（在虎丘西寺内）」张祜
<br>
<br>　　佛地葬罗衣，孤魂此是归。舞为蝴蝶梦，歌谢伯劳飞。
<br>
<br>　　翠发朝云在，青蛾夜月微。伤心一花落，无复怨春辉。
<br>
<br>　　卷510_56  「洞庭南馆」张祜
<br>
<br>　　一径逗霜林，朱栏绕碧岑。地盘云梦角，山镇洞庭心。
<br>
<br>　　树白看烟起，沙红见日沉。还因此悲屈，惆怅又行吟。
<br>
<br>　　卷510_57  「题赠仲仪上人院」张祜
<br>
<br>　　星霜几朝寺，香火静居人。黄叶不经意，青山无事身。
<br>
<br>　　抛生台上日，结座履中尘。自说一时课，别来诗更新。
<br>
<br>　　卷510_58  「题圣女庙」张祜
<br>
<br>　　古庙无人入，苍皮涩老桐。蚁行蝉壳上，蛇窜雀巢中。
<br>
<br>　　浅水孤舟泊，轻尘一座蒙。晚来云雨去，荒草是残风。
<br>
<br>　　卷510_59  「题山水障子」张祜
<br>
<br>　　一见秋山色，方怜画手稀。波涛连壁动，云物下檐飞。
<br>
<br>　　岭树冬犹发，江帆暮不归。端然是渔叟，相向日依依。
<br>
<br>　　卷510_60  「咏风」张祜
<br>
<br>　　摇摇歌扇举，悄悄舞衣轻。引笛秋临塞，吹沙夜绕城。
<br>
<br>　　向峰回雁影，出峡送猿声。何似琴中奏，依依别带情。
<br>
<br>　　卷510_61  「奉和令狐相公送陈肱侍御」张祜
<br>
<br>　　高馆动离瑟，亲宾聊叹稀。笑歌情不尽，欢待礼无违。
<br>
<br>　　清露府莲结，碧云皋鹤飞。还家与□惠，雨露岂殊归。
<br>
<br>　　卷510_62  「陪范宣城北楼夜宴」张祜
<br>
<br>　　华轩敞碧流，官妓拥诸侯。粉项高丛鬓，檀妆慢裹头。
<br>
<br>　　亚身摧蜡烛，斜眼送香球。何处偏堪恨，千回下客筹。
<br>
<br>　　卷510_63  「宪宗皇帝挽歌词」张祜
<br>
<br>　　呜咽上攀龙，升平不易逢。武皇虚好道，文帝未登封。
<br>
<br>　　寿域无千载，泉门是九重。桥山非远地，云去莫疑峰。
<br>
<br>　　卷510_64  「发蜀客」张祜
<br>
<br>　　风吹鲁国人，飘荡蜀江滨。湿地饶蛙黾，衰年足鬼神。
<br>
<br>　　时清归去路，日复病来身。千万长堤柳，从他烂熳春。
<br>
<br>　　卷510_65  「江城晚眺」张祜
<br>
<br>　　重槛构云端，江城四郁盘。河流出郭静，山色对楼寒。
<br>
<br>　　浪草侵天白，霜林映日丹。悠然此江思，树杪几樯竿。
<br>
<br>　　卷510_66  「题樟亭」张祜
<br>
<br>　　晓霁凭虚槛，云山四望通。地盘江岸绝，天映海门空。
<br>
<br>　　树色连秋霭，潮声入夜风。年年此光景，催尽白头翁。
<br>
<br>　　卷510_67  「乐静」张祜
<br>
<br>　　引手强d巾，徐徐起病身。远心群野鹤，闲话对村人。
<br>
<br>　　发匣琴徽静，开瓶酒味真。纵闻兵赋急，原宪本家贫。
<br>
<br>　　卷510_68  「登广武原」张祜
<br>
<br>　　广武原西北，华夷此浩然。地盘山入海，河绕国连天。
<br>
<br>　　远树千门邑，高樯万里船。乡心日云暮，犹在楚城边。
<br>
<br>　　卷510_69  「观宋州田大夫打球」张祜
<br>
<br>　　白马顿红缨，梢球紫袖轻。晓冰蹄下裂，寒瓦杖头鸣。
<br>
<br>　　叉手胶粘去，分鬃线道l.自言无战伐，髀肉已曾生。
<br>
<br>　　卷510_70  「题丹阳永泰寺练湖亭」张祜
<br>
<br>　　小槛俯澄鲜，龙宫浸浩然。孤光悬夜月，一片割秋天。
<br>
<br>　　浅派胤沙草，馀波漂岸船。聊当因畎浍，披拂坐潺。
<br>
<br>　　卷510_71  「题程氏书斋」张祜
<br>
<br>　　僻巷难通马，深园不藉篱。青萝缠柏叶，红粉坠莲枝。
<br>
<br>　　雨燕衔泥近，风鱼咂网迟。缘君寻小阮，好是更题诗。
<br>
<br>　　卷510_72  「毁浮图年逢东林寺旧」张祜
<br>
<br>　　可惜东林寺，空门失所依。翻经谢灵运，画壁陆探微。
<br>
<br>　　隙地泉声在，荒途马迹稀。殷勤话僧辈，未敢保儒衣。
<br>
<br>　　卷510_73  「贵池道中作」张祜
<br>
<br>　　羸骖驱野岸，山远路盘盘。清露月华晓，碧江星影寒。
<br>
<br>　　离群徒长泣，去国自加餐。霄汉宁无旧，相哀自语端。
<br>
<br>　　卷510_74  「喜王子载话旧」张祜
<br>
<br>　　相逢青眼日，相叹白头时。累话三朝事，重看一局棋。
<br>
<br>　　欢娱非老大，成长是婴儿。且尽尊中物，无烦更后期。
<br>
<br>　　卷510_75  「秋日病中」张祜
<br>
<br>　　析析檐前竹，秋声拂簟凉。病加阴已久，愁觉夜初长。
<br>
<br>　　坐拾车前子，行看肘后方。无端忧食忌，开镜倍萎黄。
<br>
<br>　　卷510_76  「访许用晦」张祜
<br>
<br>　　远郭日曛曛，停桡一访君。小桥通野水，高树入江云。
<br>
<br>　　酒兴曾无敌，诗情旧逸群。怪来音信少，五十我无闻。
<br>
<br>　　卷510_77  「题海盐南馆」张祜
<br>
<br>　　故人营此地，台馆尚依依。黑夜山魈语，黄昏海燕归。
<br>
<br>　　旧阴杨叶在，残雨槿花稀。无复南亭赏，高檐红烛辉。
<br>
<br>　　卷510_78  「晚秋江上作」张祜
<br>
<br>　　万里穷秋客，萧条对落晖。烟霞山鸟散，风雨庙神归。
<br>
<br>　　地远蛩声切，天长雁影稀。那堪正砧杵，幽思想寒衣。
<br>
<br>　　卷510_79  「吴宫曲」张祜
<br>
<br>　　日下苑西宫，花飘香径红。玉钗斜白燕，罗带弄青虫。
<br>
<br>　　皓齿初含雪，柔枝欲断风。可怜倾国艳，谁信女为戎。
<br>
<br>　　卷510_80  「赋昭君冢」张祜
<br>
<br>　　万里关山冢，明妃旧死心。恨为秋色晚，愁结暮云阴。
<br>
<br>　　夜切胡风起，天高汉月临。已知无玉貌，何事送黄金。
<br>
<br>　　卷510_81  「哭汴州陆大夫」张祜
<br>
<br>　　利剑太坚操，何妨拔一毛。冤深陆机雾，愤积伍员涛。
<br>
<br>　　直道非无验，明时不录劳。谁当青史上，卒为显词褒。
<br>
<br>　　卷510_82  「晚夏归别业」张祜
<br>
<br>　　古岸扁舟晚，荒园一径微。鸟啼新果熟，花落故人稀。
<br>
<br>　　宿润侵苔L，斜阳照竹扉。相逢尽乡老，无复话时机。
<br>
<br>　　卷510_83  「公子行」张祜
<br>
<br>　　春色满城池，杯盘著处移。镫金斜雁子，鞍帕嫩鹅儿。
<br>
<br>　　买笑歌桃李，寻歌折柳枝。可怜明月夜，长是管弦随。
<br>
<br>　　卷510_84  「题曾氏园林」张祜
<br>
<br>　　十亩长堤宅，萧疏半老槐。醉眠风卷簟，棋罢月移阶。
<br>
<br>　　斫树遗桑斧，浇花湿笋鞋。还将齐物论，终岁自安排。
<br>
<br>　　卷510_85  「读始兴公传」张祜
<br>
<br>　　殁世议方存，升平道几论。诗情光日月，笔力动乾坤。
<br>
<br>　　乱首光雄算，朝纲在典坟。明时封禅绩，山下见丘门。
<br>
<br>　　卷510_86  「中秋月」张祜
<br>
<br>　　碧落桂含姿，清秋是素期。一年逢好夜，万里见明时。
<br>
<br>　　绝域行应久，高城下更迟。人间系情事，何处不相思。
<br>
<br>　　卷510_87  「江西道中作三首」张祜
<br>
<br>　　日落江村远，烟云度几重。问人孤驿路，驱马乱山峰。
<br>
<br>　　夜入霜林火，寒生水寺钟。凄凉哭途意，行处又饥凶。
<br>
<br>　　西江江上月，远远照征衣。夜色草中网，秋声林外机。
<br>
<br>　　渚田牛路熟，石岸客船稀。无复是乡井，鹧鸪聊自飞。
<br>
<br>　　秋滩一望平，远远见山城。落日啼乌桕，空林露寄生。
<br>
<br>　　烧残火色，荡桨夜溪声。况是会游处，桑田小变更。
<br>
<br>　　卷510_88  「题常州水西馆」张祜
<br>
<br>　　隙地丛筠植，修廊列堵环。楼台疏占水，冈岸远成山。
<br>
<br>　　尽日草深映，无风舟自闲。聊当俟芳夕，一泛芰荷间。
<br>
<br>　　卷510_89  「题李渎山居玉潭（一作玉潭山居）」张祜
<br>
<br>　　古树千年色，苍崖百尺阴。发寒泉气静，神骇玉光沉。
<br>
<br>　　上穴青冥小，中连碧海深。何当烟月下，一听夜龙吟。
<br>
<br>　　卷510_90  「题陆墉金沙洞居」张祜
<br>
<br>　　东溪泉一眼，归卧惬高疏。决水金沙静，梯云石壁虚。
<br>
<br>　　细吟搔短发，深话笑长裾。莫道遗名品，尝闻入洛初。
<br>
<br>　　卷510_91  「题陆敦礼山居伏牛潭」张祜
<br>
<br>　　伏牛真怪事，馀胜几人谙。日彩沉青壁，烟容静碧潭。
<br>
<br>　　泛心何虑冷，漱齿讵忘甘。幸挈壶中物，期君正兴酣。
<br>
<br>　　卷510_92  「旅次石头岸」张祜
<br>
<br>　　行行石头岸，身事两相违。旧国日边远，故人江上稀。
<br>
<br>　　水声寒不尽，山色暮相依。惆怅未成语，数行鸦又飞。
<br>
<br>　　卷510_93  「观宋州于使君家乐琵琶」张祜
<br>
<br>　　历历四弦分，重来上界闻。玉盘飞夜雹，金磬入秋云。
<br>
<br>　　陇雾笳凝水，砂风雁咽群。不堪天塞恨，青冢是昭君。
<br>
<br>　　卷510_94  「筝」张祜
<br>
<br>　　绰绰下云烟，微收皓腕鲜。夜风生碧柱，春水咽红弦。
<br>
<br>　　翠佩轻犹触，莺枝涩未迁。芳音何更妙，清月共婵娟。
<br>
<br>　　卷510_95  「歌」张祜
<br>
<br>　　一夜列三清，闻歌曲阜城。雪飞红烬影，珠贯碧云声。
<br>
<br>　　皓齿娇微发，青蛾怨自生。不知新弟子，谁解啭喉轻。
<br>
<br>　　卷510_96  「笙」张祜
<br>
<br>　　董双成一妙，历历韵风篁。清露鹤声远，碧云仙吹长。
<br>
<br>　　气侵银项湿，膏胤漆瓢香。曲罢不知处，巫山空夕阳。
<br>
<br>　　卷510_97  「五弦」张祜
<br>
<br>　　小小月轮中，斜抽半袖红。玉瓶秋滴水，珠箔夜悬风。
<br>
<br>　　徵调侵弦乙，商声过指拢。只愁才曲罢，云雨去巴东。
<br>
<br>　　卷510_98  「v篥」张祜
<br>
<br>　　一管妙清商，纤红玉指长。雪藤新换束，霞锦旋抽囊。
<br>
<br>　　并揭声犹远，深含曲未央。坐中知密顾，微笑是周郎。
<br>
<br>　　卷510_99  「笛」张祜
<br>
<br>　　紫清人一管，吹在月堂中。雁起雪云夕，龙吟烟水空。
<br>
<br>　　虏尘深汉地，羌思切边风。试弄阳春曲，西园桃已红。
<br>
<br>　　卷510_100  「舞」张祜
<br>
<br>　　荆台呈妙舞，云雨半罗衣。袅袅腰疑折，褰褰袖欲飞。
<br>
<br>　　雾轻红踯躅，风艳紫蔷薇。强许传新态，人间弟子稀。
<br>
<br>　　卷510_101  「箜篌」张祜
<br>
<br>　　星汉夜牢牢，深帘调更高。乱流公莫度，沉骨妪空嗥。
<br>
<br>　　向月轻轮甲，迎风重纫条。不堪闻别引，沧海恨波涛。
<br>
<br>　　卷510_102  「箫」张祜
<br>
<br>　　清籁远郑秦楼夜思深。碧空人已去，沧海凤难寻。
<br>
<br>　　杳妙和云绝，依微向水沉。还将九成意，高阁伫芳音。
<br>
<br>　　卷510_103  「夕次桐庐」张祜
<br>
<br>　　百里清溪口，扁舟此去过。晚潮风势急，寒叶雨声多。
<br>
<br>　　戍出山头鼓，樵通竹里歌。不堪无酒夜，回首梦烟波。
<br>
<br>　　卷510_104  「入潼关」张祜
<br>
<br>　　都城三百里，雄险此回环。地势遥尊岳，河流侧让关。
<br>
<br>　　秦皇曾虎视，汉祖昔龙颜。何处枭凶辈，干戈自不闲。
<br>
<br>　　卷510_105  「南宫叹亦述玄宗追恨太真妃事」张祜
<br>
<br>　　北陆冰初结，南宫漏更长。何劳却睡草，不验返魂香。
<br>
<br>　　月隐仙娥艳，风残梦蝶扬。徒悲旧行迹，一夜玉阶霜。
<br>
<br>　　卷510_106  「题平望驿」张祜
<br>
<br>　　一派吴兴水，西来此驿分。路遥经几日，身去是孤云。
<br>
<br>　　雨气朝忙蚁，雷声夜聚蚊。何堪秋草色，到处重离群。
<br>
<br>　　卷510_107  「隋宫怀古」张祜
<br>
<br>　　废宫深苑路，炀帝此东行。往事馀山色，流年是水声。
<br>
<br>　　古墙丹o尽，深栋黑煤生。惆怅从今客，经过未了情。
<br>
<br>　　卷510_108  「偶苏求至话别（后六句与送苏绍之归岭南诗同）」张祜
<br>
<br>　　几年沧海别，万里白头吟。夜月江流阔，春云岭路深。
<br>
<br>　　珠繁杨氏果，翠耀孔家禽。无复天南梦，相思空树林。
<br>
<br>　　卷510_109  「秋霁」张祜
<br>
<br>　　垂老归休意，栖栖陋巷中。暗灯棋子落，残语酒瓶空。
<br>
<br>　　滴幂侵檐露，虚疏入槛风。何妨一蝉G，自抱木兰丛。
<br>
<br>　　卷510_110  「咏史二首」张祜
<br>
<br>　　汉代非良计，西戎世世尘。无何求善马，不算苦生民。
<br>
<br>　　外国雠虚结，中华愤莫伸。却教为后耻，昭帝远和亲。
<br>
<br>　　留名鲁连去，于世绝遗音。尽爱聊城下，宁知沧海深。
<br>
<br>　　偶然飞一箭，无事在千金。回望凌烟阁，何人是此心。
<br>
<br>　　卷510_111  「洞房燕」张祜
<br>
<br>　　清晓洞房开，佳人喜燕来。乍疑钗上动，轻似掌中回。
<br>
<br>　　暗语临窗户，深窥傍镜台。新妆正含思，莫拂画梁埃。
<br>
<br>　　卷510_112  「答僧赠柱杖」张祜
<br>
<br>　　千回掌上横，珍重远方情。客问何人与，闽僧寄一茎。
<br>
<br>　　画空疑未决，卓地计初成。幸以文堪采，扶持力不轻。
<br>
<br>　　卷510_113  「鹭鸶」张祜
<br>
<br>　　深窥思不穷，揭趾浅沙中。一点山光净，孤飞潭影空。
<br>
<br>　　暗栖松叶露，双下蓼花风。好是沧波侣，垂丝趣亦同。
<br>
<br>　　卷510_114  「塞下」张祜
<br>
<br>　　万里配长征，连年惯野营。入群来拣马，抛伴去擒生。
<br>
<br>　　箭插雕翎阔，弓盘鹊角轻。闲看行近远，西去受降城。
<br>
<br>　　卷510_115  「忆云阳宅」张祜
<br>
<br>　　一别云阳宅，深愁度岁华。翠浓春槛柳，红满夜庭花。
<br>
<br>　　鸟影垂纤竹，鱼行践浅沙。聊当因寤寐，归思浩无涯。
<br>
<br>　　卷510_116  「题造微禅师院」张祜
<br>
<br>　　夜香闻偈后，岑寂掩双扉。照竹灯和雪，穿云月到衣。
<br>
<br>　　草堂疏磬断，江寺故人稀。唯忆江南雨，春风独鸟归。
<br>
<br>　　卷510_117  「酬武蕴之，乙丑之岁始见华发余自悲遂成继和」张祜
<br>
<br>　　贾生年尚少，华发近相侵。不是流光促，因缘别恨深。
<br>
<br>　　怜君成苦调，感我独长吟。岂料清秋日，星星共映簪。
<br>
<br>　　卷510_118  「题万道人禅房」张祜
<br>
<br>　　何处凿禅壁，西南江上峰。残阳过远水，落叶满疏钟。
<br>
<br>　　世事静中去，道心尘外逢。欲知情不动，床下虎留踪。
<br>
<br>　　卷510_119  「病后访山客」张祜
<br>
<br>　　久病倦衾枕，独行来访君。因逢归马客，共对出溪云。
<br>
<br>　　新月坐中见，暮蝉愁处闻。相欢贵无事，莫想路歧分。
<br>
<br>　　卷510_120  「题松汀驿」张祜
<br>
<br>　　山色远含空，苍茫泽国东。海明先见日，江白迥闻风。
<br>
<br>　　鸟道高原去，人烟小径通。那知旧遗逸，不在五湖中。
<br>
<br>　　卷510_121  「处士隐居」张祜
<br>
<br>　　斜日半飞阁，高帘轻翳空。清香芙蓉水，碧冷琅\风。
<br>
<br>　　绝岸派沿，修廊趾崇隆。唯当饵仙术，坐作朱颜翁。
<br>
<br>　　卷510_122  「早春钱塘湖晚眺」张祜
<br>
<br>　　落日下林坂，抚襟睇前踪。轻澌流回浦，残雪明高峰。
<br>
<br>　　仰视天宇旷，俯登云树重。聊当问真界，昨夜西峦钟。
<br>
<br>　　卷510_123  「濠州水馆」张祜
<br>
<br>　　高阁去烦燠，客心遂安舒。清流中浴鸟，白石下游鱼。
<br>
<br>　　秋树色凋翠，夜桥声袅虚。南轩更何待，坐见玉蟾蜍。
<br>
<br>　　卷510_124  「石头城寺」张祜
<br>
<br>　　山势抱烟光，重门突兀傍。连檐金像阁，半壁石龛廊。
<br>
<br>　　碧树丛高顶，清池占下方。徒悲宦游意，尽日老僧房。
<br>
<br>　　卷510_125  「伤迁客殁南中」张祜
<br>
<br>　　故人何处殁，谪宦极南天。远地身狼狈，穷途事果然。
<br>
<br>　　白须才过海，丹砣垂榇。肠断相逢路，新来客又迁。
<br>
<br>　　卷510_126  「乌夜啼」张祜
<br>
<br>　　忽忽南飞返，危丝共怨凄。暗霜移树宿，残夜绕枝啼。
<br>
<br>　　咽绝声重叙，忠思乍迷。不妨还报喜，误使玉颜低。
<br>
<br>　　卷510_127  「题润州金山寺」张祜
<br>
<br>　　一宿金山寺，超然离世群。僧归夜船月，龙出晓堂云。
<br>
<br>　　树色中流见，钟声两岸闻。翻思在朝市，终日醉醺醺。
<br>
<br>　　卷510_128  「题润州甘露寺」张祜
<br>
<br>　　千重构横险，高步出尘埃。日月光先见，江山势尽来。
<br>
<br>　　冷云归水石，清露滴楼台。况是东溟上，平生意一开。
<br>
<br>　　卷510_129  「题杭州孤山寺」张祜
<br>
<br>　　楼台耸碧岑，一径入湖心。不雨山长润，无云水自阴。
<br>
<br>　　断桥荒藓涩，空院落花深。犹忆西窗月，钟声在北林。
<br>
<br>　　卷510_130  「题馀杭县龙泉观」张祜
<br>
<br>　　四回山一面，台殿已嵯峨。中路见山远，上方行石多。
<br>
<br>　　天晴花气漫，地暖鸟音和。徒漱葛仙井，此生其奈何。
<br>
<br>　　卷510_131  「题径山大觉禅师影堂」张祜
<br>
<br>　　超然彼岸人，一径谢微尘。见相即非相，观身岂是身。
<br>
<br>　　空门性未灭，旧里化犹新。谩指堂中影，谁言影似真。
<br>
<br>　　卷510_132  「题濠州钟离寺」张祜
<br>
<br>　　遥遥东郭寺，数里占原田。远岫碧光合，长淮清派连。
<br>
<br>　　院藏归鸟树，钟到落帆船。唯羡空门叟，栖心尽百年。
<br>
<br>　　卷510_133  「秋夜宿灵隐寺师上人」张祜
<br>
<br>　　月色荒城外，江声野寺中。贫知交道薄，老信释门空。
<br>
<br>　　露叶凋阶藓，风枝戛井桐。不妨无酒夜，闲话值生公。
<br>
<br>　　卷510_134  「题苏州灵岩寺」张祜
<br>
<br>　　碧海西陵岸，吴王此盛时。山行今佛寺，水见旧宫池。
<br>
<br>　　亡国人遗恨，空门事少悲。聊当值僧语，尽日把松枝。
<br>
<br>　　卷510_135  「题苏州楞伽寺」张祜
<br>
<br>　　楼台山半腹，又此一经行。树隔夫差苑，溪连勾践城。
<br>
<br>　　上坡松径涩，深坐石池清。况是西峰顶，凄凉故国情。
<br>
<br>　　卷510_136  「题苏州思益寺」张祜
<br>
<br>　　四面山形断，楼台此迥临。两峰高洌一水下淫渗。
<br>
<br>　　凿石西龛小，穿松北坞深。会当来结社，长日为僧吟。
<br>
<br>　　卷510_137  「题重居寺」张祜
<br>
<br>　　浮图经近郭，长日羡僧闲。竹径深开院，松门远对山。
<br>
<br>　　重廊标板榜，高殿锁金环。更问寻雷室，西行咫尺间。
<br>
<br>　　卷510_138  「题善权寺」张祜
<br>
<br>　　碧峰南一寺，最胜是仙源。峻坂依岩壁，清泉泄洞门。
<br>
<br>　　金函崇宝藏，玉树s灵根。寄谢香花叟，高踪不可援。
<br>
<br>　　卷510_139  「题南陵隐静寺」张祜
<br>
<br>　　松径上登攀，深行烟霭间。合流厨下水，对耸殿前山。
<br>
<br>　　润壁鸟音迥，泉源僧步闲。更怜飞一锡，天外与云还。
<br>
<br>　　卷510_140  「题丘山寺」张祜
<br>
<br>　　几代儒家业，何年佛寺碑。地平边海处，江出上山时。
<br>
<br>　　故国人长往，空门事可知。凄凉问禅客，身外即无为。
<br>
<br>　　卷510_141  「题道光上人山院」张祜
<br>
<br>　　真僧上方界，山路正岩岩。地僻泉长冷，亭香草不凡。
<br>
<br>　　火田生白菌，烟岫老青杉。尽日唯山水，当知律行严。
<br>
<br>　　卷510_142  「赠庐山僧」张祜
<br>
<br>　　一室炉峰下，荒榛手自开。粉牌新薤叶，竹援小葱台。
<br>
<br>　　树黑云归去，山明日上来。便知心是佛，坚坐对寒灰。
<br>
<br>　　卷510_143  「题惠山寺（一作常州无锡县惠山寺）」张祜
<br>
<br>　　旧宅人何在，空门客自过。泉声到池尽，山色上楼多。
<br>
<br>　　小洞生斜竹，重阶夹细莎。殷勤望城市，云水暮钟和。
<br>
<br>　　卷510_144  「题虎丘寺」张祜
<br>
<br>　　轻棹驻回流，门登西虎丘。雾青山月晓，云白海天秋。
<br>
<br>　　倚殿松株涩，欹庭石片幽。青蛾几时墓，空色尚悠悠。
<br>
<br>　　卷510_145  「题普贤寺」张祜
<br>
<br>　　何人知寺路，松竹暗春山。潭黑龙应在，巢空鹤未还。
<br>
<br>　　经年来客倦，半日与僧闲。更共尝新茗，闻钟笑语间。
<br>
<br>　　卷510_146  「题虎丘东寺」张祜
<br>
<br>　　云树拥崔嵬，深行异俗埃。寺门山外入，石壁地中开。
<br>
<br>　　仰砌池光动，登楼海气来。伤心万古意，金玉葬寒灰。
<br>
<br>　　卷510_147  「题虎丘西寺」张祜
<br>
<br>　　嚣尘楚城外，一寺枕通波。松色入门远，冈形连院多。
<br>
<br>　　花时长到处，别路半经过。惆怅旧禅客，空房深薜萝。
<br>
<br>　　卷510_148  「题招隐寺」张祜
<br>
<br>　　千年戴J宅，佛庙此崇修。古井人名在，清泉鹿迹幽。
<br>
<br>　　竹光寒闭院，山影夜藏楼。未得高僧旨，烟霞空暂游。
<br>
<br>　　卷510_149  「塞下曲」张祜
<br>
<br>　　二十逐嫖姚，分兵远戍辽。雪迷经塞夜，冰壮渡河朝。
<br>
<br>　　促放雕难下，生骑马未调。小儒何足问，看取剑横腰。
<br>
<br>　　卷510_150  「宿淮阴水馆」张祜
<br>
<br>　　积水自成阴，昏昏月映林。五更离浦棹，一夜隔淮砧。
<br>
<br>　　漂母乡非远，王孙道岂沉。不当无健妪，谁肯效前心。
<br>
<br>　　卷510_151  「题小松」张祜
<br>
<br>　　何处痹蒲蹋新移此馆前。碧姿尘不染，清影露长鲜。
<br>
<br>　　耸地心才直，凌云操未全。可悲人自老，何日是千年。
<br>
<br>　　卷510_152  「夏日梅溪馆寄庞舍人」张祜
<br>
<br>　　东阳宾礼重，高馆望行期。埽簟因松叶，d瓜使竹枝。
<br>
<br>　　卷帘闻鸟近，翻枕梦人迟。坐听津桥说，今营太守碑。
<br>
<br>　　卷510_153  「感河上兵」张祜
<br>
<br>　　一闻河塞上，非是欲权兵。首尾诚须畏，膏肓慎勿轻。
<br>
<br>　　多门徒可入，尽室且思行。莫为无媒者，沧浪不濯缨。
<br>
<br>　　卷510_154  「赠淮南将（一作少年行）」张祜
<br>
<br>　　年少好风情，垂鞭眦睚行。带金狮子小，裘锦麒麟狞。
<br>
<br>　　拣匠装银镫，堆钱买钿筝。李陵虽效死，时论亦轻生。
<br>
<br>　　卷510_155  「题惠昌上人」张祜
<br>
<br>　　半岩开一室，香u细氛氲。石上漱秋水，月中行夏云。
<br>
<br>　　律持僧讲疏，经诵梵书文。好是风廊下，遥遥挂褐裙。
<br>
<br>　　卷510_156  「塞上曲」张祜
<br>
<br>　　边风卷地时，日暮帐初移。碛迥三通角，山寒一点旗。
<br>
<br>　　连收榻索马，引满射雕儿。莫道功勋细，将军昔戍师。
<br>
<br>　　卷510_157  「折杨柳」张祜
<br>
<br>　　红粉青楼曙，垂杨仲月春。怀君重攀折，非妾妒腰身。
<br>
<br>　　舞带萦丝断，娇娥向叶埂：岽捣布盖，独自最愁人。
<br>
<br>　　卷510_158  「采桑」张祜
<br>
<br>　　自古多征战，由来尚甲兵。长驱千里去，一举两番平。
<br>
<br>　　按剑从沙漠，歌谣满帝京。寄言天下将，须立武功名。
<br>
<br>　　卷510_159  「禅智寺」张祜
<br>
<br>　　宝殿依山M，临虚势若吞。画檐齐木末，香砌压云根。
<br>
<br>　　远景窗中岫，孤烟竹里村。凭高聊一望，乡思隔吴门。
<br>
<br>　　卷510_160  「寄题商洛王隐居」张祜
<br>
<br>　　近逢商洛口，知尔坐南塘。草阁平春水，柴门掩夕阳。
<br>
<br>　　随蜂收野蜜，寻麝采生香。更忆前年醉，松花满石床。
<br>
<br>　　卷510_161  「送客归湘楚」张祜
<br>
<br>　　无辞一杯酒，昔日与君深。秋色换归鬓，曙光生别心。
<br>
<br>　　桂花山庙冷，枫树水楼阴。此路千馀里，应劳楚客吟。
<br>
<br>　　卷510_162  「登金山寺」张祜
<br>
<br>　　古今斯岛绝，南北大江分。水阔吞沧海，亭高宿断云。
<br>
<br>　　返潮千涧落，啼鸟半空闻。皆是登临处，归航酒半醺。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
