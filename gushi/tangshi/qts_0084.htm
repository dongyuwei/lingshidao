<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷八十四
<br>
<br>　　卷84_1  「度荆门望楚」陈子昂
<br>
<br>　　遥遥去巫峡，望望下章台。巴国山川尽，荆门烟雾开。
<br>
<br>　　城分苍野外，树断白云隈。今日狂歌客，谁知入楚来。
<br>
<br>　　卷84_2  「晚次乐乡县」陈子昂
<br>
<br>　　故乡杳无际，日暮且孤征。川原迷旧国，道路入边城。
<br>
<br>　　野戍荒烟断，深山古木平。如何此时恨，夜猿鸣。
<br>
<br>　　卷84_3  「同王员外雨后登开元寺南楼因酬晖上人独坐山亭有赠」陈子昂
<br>
<br>　　钟梵经行罢，香林坐入禅。岩庭交杂树，石濑泻鸣泉。
<br>
<br>　　水月心方寂，云霞思独玄。宁知人世里，疲病得攀缘。
<br>
<br>　　卷84_4  「东征答朝臣相送」陈子昂
<br>
<br>　　平生白云意，疲}愧为雄。君王谬殊宠，旌节此从戎。
<br>
<br>　　瞪当系虏，单马岂邀功。孤剑将何托，长谣塞上风。
<br>
<br>　　卷84_5  「咏主人壁上画鹤，寄乔主簿崔著作」陈子昂
<br>
<br>　　古壁仙人画，丹青尚有文。独舞纷如雪，孤飞暧似云。
<br>
<br>　　自矜彩色重，宁忆故池群。江海联翩翼，长鸣谁复闻。
<br>
<br>　　卷84_6  「居延海树闻莺同作」陈子昂
<br>
<br>　　边地无芳树，莺声忽听新。间关如有意，愁绝若怀人。
<br>
<br>　　明妃失汉宠，蔡女没胡尘。坐闻应落泪，况忆故园春。
<br>
<br>　　卷84_7  「题李三书斋（崇嗣）」陈子昂
<br>
<br>　　灼灼青春仲，悠悠白日升。声容何足恃，荣吝坐相矜。
<br>
<br>　　愿与金庭会，将待玉书征。还丹应有术，烟驾共君乘。
<br>
<br>　　卷84_8  「送魏大从军」陈子昂
<br>
<br>　　匈奴犹未灭，魏绛复从戎。怅别三河道，言追六郡雄。
<br>
<br>　　雁山横代北，狐塞接云中。勿使燕然上，惟留汉将功。
<br>
<br>　　卷84_9  「送殷大入蜀」陈子昂
<br>
<br>　　禺山金碧路，此地饶英灵。送君一为别，凄断故乡情。
<br>
<br>　　片云生极浦，斜日隐离亭。坐看征骑没，惟见远山青。
<br>
<br>　　卷84_10  「落第西还别刘祭酒高明府」陈子昂
<br>
<br>　　别馆分周国，归骖入汉京。地连函谷塞，川接广阳城。
<br>
<br>　　望迥楼台出，途遥烟雾生。莫言长落羽，贫贱一交情。
<br>
<br>　　卷84_11  「落第西还别魏四懔」陈子昂
<br>
<br>　　转蓬方不定，落羽自惊弦。山水一为别，欢娱复几年。
<br>
<br>　　离亭暗风雨，征路入云烟。还因北山径，归守东陂田。
<br>
<br>　　卷84_12  「送客」陈子昂
<br>
<br>　　故人洞庭去，杨柳春风生。相送河洲晚，苍茫别思盈。
<br>
<br>　　白O已堪把，绿芷复含荣。江南多桂树，归客赠生平。
<br>
<br>　　卷84_13  「春夜别友人二首」陈子昂
<br>
<br>　　银烛吐青烟，金樽对绮筵。离堂思琴瑟，别路绕山川。
<br>
<br>　　明月隐高树，长河没晓天。悠悠洛阳道，此会在何年。
<br>
<br>　　紫塞白云断，青春明月初。对此芳樽夜，离忧怅有馀。
<br>
<br>　　清冷花露满，滴沥檐宇虚。怀君欲何赠，愿上大臣书。
<br>
<br>　　卷84_14  「遂州南江别乡曲故人」陈子昂
<br>
<br>　　楚江复为客，征棹方悠悠。故人悯追送，置酒此南洲。
<br>
<br>　　平生亦何恨，夙昔在林丘。违此乡山别，长谣去国愁。
<br>
<br>　　卷84_15  「送东莱王学士无竞」陈子昂
<br>
<br>　　宝剑千金买，平生未许人。怀君万里别，持赠结交亲。
<br>
<br>　　孤松宜晚岁，众木爱芳春。已矣将何道，无令白首新。
<br>
<br>　　卷84_16  「送梁李二明府」陈子昂
<br>
<br>　　负书犹在汉，怀策未闻秦。复此穷秋日，芳樽别故人。
<br>
<br>　　黄金装屡尽，白首契逾新。空羡双凫舄，俱飞向玉轮。
<br>
<br>　　卷84_17  「送魏兵曹使`州得登字」陈子昂
<br>
<br>　　阳山淫雾雨，之子慎攀登。羌笮多珍宝，人言有爱憎。
<br>
<br>　　欲酬明主惠，当尽使臣能。勿以王阳道，迢递畏颉
<br>
<br>　　卷84_18  「送著作佐郎崔融等从梁王东征」陈子昂
<br>
<br>　　金天方肃杀，白露始专征。王师非乐战，之子慎佳兵。
<br>
<br>　　海气侵南部，边风扫北平。莫卖卢龙塞，归邀麟阁名。
<br>
<br>　　卷84_19  「春晦饯陶七于江南同用风字」陈子昂
<br>
<br>　　黄鹤烟云去，青江琴酒同。离帆方楚越，沟水复西东。
<br>
<br>　　芙蓉生夏浦，杨柳送春风。明日相思处，应对菊花丛。
<br>
<br>　　卷84_20  「喜遇冀侍御崔司议泰之二使」陈子昂
<br>
<br>　　谢病南山下，幽卧不知春。使星入东井，云是故交亲。
<br>
<br>　　惠风吹宝瑟，微月忆清真。凭轩一留醉，江海寄情人。
<br>
<br>　　卷84_21  「登蓟城西北楼送崔著作融入都」陈子昂
<br>
<br>　　蓟楼望燕国，负剑喜兹登。清规子方奏，单戟我无能。
<br>
<br>　　仲冬边风急，云汉复霜棱。慷慨竟何道，西南恨失朋。
<br>
<br>　　卷84_22  「月夜有怀」陈子昂
<br>
<br>　　美人挟赵瑟，微月在西轩。寂寞夜何久，殷勤玉指繁。
<br>
<br>　　清光委衾枕，遥思属湘沅。空帘隔星汉，犹梦感精魂。
<br>
<br>　　卷84_23  「夏日游晖上人房」陈子昂
<br>
<br>　　山水开精舍，琴歌列梵筵。人疑白楼赏，地似竹林禅。
<br>
<br>　　对户池光乱，交轩岩翠连。色空今已寂，乘月弄澄泉。
<br>
<br>　　卷84_24  「春日登金华观」陈子昂
<br>
<br>　　白玉仙台古，丹丘别望遥。山川乱云日，楼榭入烟霄。
<br>
<br>　　鹤舞千年树，虹飞百尺桥。还疑赤松子，天路坐相邀。
<br>
<br>　　卷84_25  「群公集毕氏林亭」陈子昂
<br>
<br>　　金门有遗世，鼎实恣和邦。默语谁能识，琴樽寄北窗。
<br>
<br>　　子牟恋魏阙，渔父爱沧江。良时信同此，岁晚迹难双。
<br>
<br>　　卷84_26  「宴胡楚真禁所」陈子昂
<br>
<br>　　人生固有命，天道信无言。青蝇一相点，白璧遂成冤。
<br>
<br>　　请室闲逾邃，幽庭春未暄。寄谢韩安国，何惊狱吏尊。
<br>
<br>　　卷84_27  「魏氏园林人赋一物得秋亭萱草」陈子昂
<br>
<br>　　昔时幽径里，荣耀杂春丛。今来玉墀上，销歇畏秋风。
<br>
<br>　　细叶犹含绿，鲜花未吐红。忘忧谁见赏，空此北堂中。
<br>
<br>　　卷84_28  「晦日宴高氏林亭（见《岁时杂咏》）」陈子昂
<br>
<br>　　寻春游上路，追宴入山家。主第簪缨满，皇州景望华。
<br>
<br>　　玉池初吐溜，珠树始开花。欢娱方未极，林阁散馀霞。
<br>
<br>　　卷84_29  「晦日重宴高氏林亭（见《岁时杂咏》）」陈子昂
<br>
<br>　　公子好追随，爱客不知疲。象筵开玉馔，翠羽饰金卮。
<br>
<br>　　此时高宴所，讵减习家池。循涯倦短翮，何处俪长离。
<br>
<br>　　卷84_30  「上元夜效小庾体（见《岁时杂咏》）」陈子昂
<br>
<br>　　三五月华新，遨游逐上春。相邀洛城曲，追宴小平津。
<br>
<br>　　楼上看珠妓，车中见玉人。芳宵殊未极，随意守灯轮。
<br>
<br>　　卷84_31  「洛城观T应制」陈子昂
<br>
<br>　　圣人信恭己，天命允昭回。苍极神功被，青云秘开。
<br>
<br>　　垂衣受金册，张乐宴瑶台。云凤休征满，鱼龙杂戏来。
<br>
<br>　　崇恩逾五日，惠泽畅三才。玉帛群臣醉，徽章缛礼该。
<br>
<br>　　方睹升中禅，言观拜洛回。微臣固多幸，敢上万年杯。
<br>
<br>　　卷84_32  「奉和皇帝上礼抚事述怀应制」陈子昂
<br>
<br>　　大君忘自我，应运居紫宸。揖让期明辟，讴歌且顺人。
<br>
<br>　　轩宫帝图盛，皇极礼容申。南面朝万国，东堂会百神。
<br>
<br>　　云陛绯Ｂ，天庭玉帛陈。钟石和睿思，雷雨被深仁。
<br>
<br>　　承平信娱乐，王业本艰辛。愿罢瑶池宴，来观农扈春。
<br>
<br>　　卑宫昭夏德，尊老睦尧亲。微臣敢拜手，歌舞颂维新。
<br>
<br>　　卷84_33  「酬田逸人游岩见寻不遇题隐居里壁」陈子昂
<br>
<br>　　游人献书去，薄暮返灵台。传道寻仙友，青囊卖卜来。
<br>
<br>　　闻莺忽相访，题凤久裴回。石髓空盈握，金经秘不开。
<br>
<br>　　还疑缝掖子，复似洛阳才。
<br>
<br>　　卷84_34  「白帝城怀古」陈子昂
<br>
<br>　　日落沧江晚，停桡问土风。城临巴子国，台没汉王宫。
<br>
<br>　　荒服仍周甸，深山尚禹功。岩悬青壁断，地险碧流通。
<br>
<br>　　古木生云际，孤帆出雾中。川途去无限，客思坐何穷。
<br>
<br>　　卷84_35  「岘山怀古」陈子昂
<br>
<br>　　秣马临荒甸，登高览旧都。犹悲堕泪碣，尚想卧龙图。
<br>
<br>　　城邑遥分楚，山川半入吴。丘陵徒自出，贤圣几凋枯。
<br>
<br>　　野树苍烟断，津楼晚气孤。谁知万里客，怀古正踌蹰。
<br>
<br>　　卷84_36  「宿空z峡青树村浦」陈子昂
<br>
<br>　　的的明月水，啾啾寒夜猿。客思浩方乱，洲浦寂无喧。
<br>
<br>　　忆作千金子，宁知九逝魂。虚闻事朱阙，结绶骛华轩。
<br>
<br>　　委别高堂爱，窥觎明主恩。今成转蓬去，叹息复何言。
<br>
<br>　　卷84_37  「宿襄河驿浦」陈子昂
<br>
<br>　　沿流辞北渚，结缆宿南洲。合岸昏初夕，回塘暗不流。
<br>
<br>　　卧闻塞鸿断，坐听峡猿愁。沙浦明如月，汀葭晦若秋。
<br>
<br>　　不及能鸣雁，徒思海上鸥。天河殊未晓，沧海信悠悠。
<br>
<br>　　卷84_38  「赠严仓曹乞推命录」陈子昂
<br>
<br>　　少学纵横术，游楚复游燕。栖遑长委命，富贵未知天。
<br>
<br>　　闻道沉冥客，青囊有秘篇。九宫探万象，三算极重玄。
<br>
<br>　　愿奉唐生诀，将知跃马年。非同墨翟问，空滞杀龙川。
<br>
<br>　　卷84_39  「和陆明府赠将军重出塞」陈子昂
<br>
<br>　　忽闻天上将，关塞重横行。始返楼兰国，还向朔方城。
<br>
<br>　　黄金装战马，白羽集神兵。星月开天阵，山川列地营。
<br>
<br>　　晚风吹画角，春色耀飞旌。宁知班定远，犹是一书生。
<br>
<br>　　卷84_40  「江上暂别萧四刘三旋欣接遇」陈子昂
<br>
<br>　　昨夜沧江别，言乖天汉游。宁期此相遇，尚接武陵洲。
<br>
<br>　　结绶还逢育，衔杯且对刘。波潭一，临望几悠悠。
<br>
<br>　　山水丹青杂，烟云紫翠浮。终愧神仙友，来接野人舟。
<br>
<br>　　卷84_41  「秋日遇荆州府崔兵曹使宴」陈子昂
<br>
<br>　　轩凤凰使，林薮i鸡冠。江湖一相许，云雾坐交欢。
<br>
<br>　　兴尽崔亭伯，言忘释道安。林光稍欲暮，岁物已将阑。
<br>
<br>　　古树苍烟断，虚亭白露寒。瑶琴山水曲，今日为君弹。
<br>
<br>　　卷84_42  「卧病家园」陈子昂
<br>
<br>　　世上无名子，人间岁月赊。纵横策已弃，寂寞道为家。
<br>
<br>　　卧病谁能问，闲居空物华。犹忆灵台友，栖真隐太霞。
<br>
<br>　　还丹奔日御，却老饵云芽。宁知白社客，不厌青门瓜。
<br>
<br>　　卷84_43  「于长史山池三日曲水宴」陈子昂
<br>
<br>　　摘兰藉芳月，祓宴坐回汀。泛滟清流满，葳蕤白芷生。
<br>
<br>　　金弦挥赵瑟，玉指弄秦筝。岩榭风光媚，郊园春树平。
<br>
<br>　　烟花飞御道，罗绮照昆明。日落红尘合，车马乱纵横。
<br>
<br>　　卷84_44  「合州津口别舍弟至东阳峡步趁不及眷然有忆作以示之」陈子昂
<br>
<br>　　江潭共为客，洲浦独迷津。思积芳庭树，心断白眉人。
<br>
<br>　　同衾成楚越，别岛类胡秦。林岸随天转，云峰逐望新。
<br>
<br>　　遥遥终不见，默默坐含埂Ｄ畋鹨扇月，经游未一旬。
<br>
<br>　　孤舟多逸兴，谁共尔为邻。
<br>
<br>　　卷84_45  「万州晓发放舟乘涨，还寄蜀中亲朋」陈子昂
<br>
<br>　　空餮矣牿，烂熳晓云归。啸旅乘明发，奔桡骛断矶。
<br>
<br>　　苍茫林岫转，络绎涨涛飞。远岸孤烟出，遥峰曙日微。
<br>
<br>　　前瞻未能，坐望已相依。曲直多今古，经过失是非。
<br>
<br>　　还期方浩浩，征思日WW.寄谢千金子，江海事多违。
<br>
<br>　　卷84_46  「入峭峡安居溪伐木溪源幽邃林岭相映有奇致焉」陈子昂
<br>
<br>　　肃徒歌伐木，骛楫漾轻舟。靡迤随回水，潺溯浅流。
<br>
<br>　　烟沙分两岸，露岛夹双洲。古树连云密，交峰入浪浮。
<br>
<br>　　岩潭相映媚，溪谷屡环周。路迥光逾逼，山深兴转幽。
<br>
<br>　　麇鼯寒思晚，猿鸟暮声秋。誓息兰台策，将从桂树游。
<br>
<br>　　因书谢亲爱，千岁觅蓬丘。
<br>
<br>　　卷84_47  「入东阳峡与李明府舟前后不相及」陈子昂
<br>
<br>　　东岩初解缆，南浦遂离群。出没同洲岛，沿洄异渚濉
<br>
<br>　　风烟犹可望，歌笑浩难闻。路转青山合，峰回白日曛。
<br>
<br>　　奔涛上漫漫，积水下VV.倏忽犹疑及，差池复两分。
<br>
<br>　　离离间远树，蔼蔼没遥氛。地上巴陵道，星连牛斗文。
<br>
<br>　　孤啼寒月，哀鸿叫断云。仙舟不可见，摇思坐氛氲。
<br>
<br>　　卷84_48  「同F上人伤寿安傅少府」陈子昂
<br>
<br>　　生涯良浩浩，天命固谆谆。闻道神仙尉，怀德遂为邻。
<br>
<br>　　畴昔逢尧日，衣冠仕汉辰。交游纷若凤，词翰宛如麟。
<br>
<br>　　太息劳黄绶，长思谒紫宸。金兰徒有契，玉树已埋尘。
<br>
<br>　　把臂虽无托，平生固亦亲。援琴一流涕，旧馆几沾巾。
<br>
<br>　　杳杳泉中夜，悠悠世上春。幽明长隔此，歌哭为何人。
<br>
<br>　　卷84_49  「南山家园林木交映盛夏五月幽然清凉独坐思远率成十韵」陈子昂
<br>
<br>　　寂寥守寒巷，幽独卧空林。松竹生虚白，阶庭横古今。
<br>
<br>　　郁蒸炎夏晚，栋宇s清阴。轩窗交紫霭，檐户对苍岑。
<br>
<br>　　凤蕴仙人，鸾歌素女琴。忘机委人代，闭牖察天心。
<br>
<br>　　蛱蝶怜红药，蜻蜓爱碧浔。坐观万象化，方见百年侵。
<br>
<br>　　扰扰将何息，青青长苦吟。愿随白云驾，龙鹤相招寻。
<br>
<br>　　卷84_50  「还至张掖古城，闻东军告捷，赠韦五虚己」陈子昂
<br>
<br>　　孟秋首归路，仲月旅边亭。闻道兰山战，相邀在井陉。
<br>
<br>　　屡斗关月满，三捷虏云平。汉军追北地，胡骑走南庭。
<br>
<br>　　君为幕中士，畴昔好言兵。白虎锋应出，青龙阵几成。
<br>
<br>　　披图见丞相，按节入咸京。宁知玉门道，翻作陇西行。
<br>
<br>　　北海朱旄落，东归白露生。纵横未得意，寂寞寡相迎。
<br>
<br>　　负剑空叹息，苍茫登古城。
<br>
<br>　　卷84_51  「题祀山烽树赠乔十二侍御」陈子昂
<br>
<br>　　汉庭荣巧宦，云阁薄边功。可怜骢马使，白首为谁雄。
<br>
<br>　　卷84_52  「初入峡苦风寄故乡亲友」陈子昂
<br>
<br>　　故乡今日友，欢会坐应同。宁知巴峡路，辛苦石尤风。
<br>
<br>　　卷84_53  「题田洗马游岩桔槔」陈子昂
<br>
<br>　　望苑长为客，商山遂不归。谁怜北陵井，未息汉阴机。
<br>
<br>　　卷84_54  「古意题徐令壁」陈子昂
<br>
<br>　　白云苍梧来，氛氲万里色。闻君太平世，栖泊灵台侧。
<br>
<br>　　卷84_55  「赠别冀侍御崔司议」陈子昂
<br>
<br>　　有道君匡国，无闷余在林。白云峨眉上，岁晚来相寻。
<br>
<br>　　卷84_56  「三月三日宴王明府山亭（见《岁时杂咏》）」陈子昂
<br>
<br>　　暮春嘉月，上巳芳辰。群公禊饮，于洛之滨。
<br>
<br>　　奕奕车骑，粲粲都人。连帷竞野，服缛津。
<br>
<br>　　青郊树密，翠渚萍新。今我不乐，含意□申。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
