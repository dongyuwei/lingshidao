<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百七十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷七百七十
<br>
<br>　　卷770_1  「昭君怨（一作董思恭诗）」董初
<br>
<br>　　新年犹尚小，那堪远聘秦。裾衫沾马汗，眉黛染胡尘。
<br>
<br>　　举眼无相识，路逢皆异人。唯有梅将李，犹带故乡春。
<br>
<br>　　卷770_2  「南山（一作贺朝诗）」贺朝清
<br>
<br>　　湖北雨初晴，湖南山尽见。岩岩石帆影，如得海风便。
<br>
<br>　　仙穴茅山峰，彩云时一见。邀君共探此，异残几卷。
<br>
<br>　　卷770_3  「赋得游人久不归（一作刘孝孙诗，又作贺朝诗）」贺朝清
<br>
<br>　　乡关眇天末，引领怅怀归。羁旅久淫滞，物色屡芳菲。
<br>
<br>　　稍觉私意尽，行看J鬓稀。如何千里外，伫立沾裳衣。
<br>
<br>　　卷770_4  「白辞（此二首又见贞元进士杨衡集中）」杨衡
<br>
<br>　　玉缨翠杂轻罗，香汗微渍朱颜酡。为君起唱白歌，
<br>
<br>　　清声袅云思繁多，凝笳哀琴时相和。金壶半倾芳夜促，
<br>
<br>　　梁尘霏霏暗红烛。令君安坐听终曲，坠叶飘花难再复。
<br>
<br>　　蹑珠履，步琼筵，轻身起舞红烛前。芳姿艳态妖且妍，
<br>
<br>　　回眸转袖暗催弦。凉风萧萧漏水急，月华泛溢红莲湿，
<br>
<br>　　牵裙揽带翻成泣。
<br>
<br>　　卷770_5  「还渭南感旧二首」唐暄
<br>
<br>　　寝室悲长簟，妆楼泣镜台。独悲桃李节，不共一时开。
<br>
<br>　　魂兮若有感，仿佛梦中来。
<br>
<br>　　常时华室静，笑语度更筹。恍惚人事改，冥漠委荒丘。
<br>
<br>　　阳原叹薤露，阴壑悼藏舟。清夜妆台月，空想画眉愁。
<br>
<br>　　卷770_6  「赠亡妻张氏」唐暄
<br>
<br>　　峄阳桐半死，延津剑一沈。如何宿昔内，空负百年心。
<br>
<br>　　卷770_7  「题司空山观」李韶
<br>
<br>　　梁代真人上紫微，水盘山脚五云飞。
<br>
<br>　　松杉老尽无消息，犹得千年一度归。
<br>
<br>　　卷770_8  「戏题盱眙壁」韦鹏翼
<br>
<br>　　岂肯闲寻竹径行，却嫌丝管好蛙声。
<br>
<br>　　自从煮鹤烧琴后，背却青山卧月明。
<br>
<br>　　卷770_9  「题杨少卿书后」安鸿渐
<br>
<br>　　端溪石砚宣城管，王屋松烟紫兔毫。
<br>
<br>　　更得孤卿老书札，人间无此五般高。
<br>
<br>　　卷770_10  「自紫阳观至华阳洞，宿侯尊师草堂简同游」李延陵
<br>
<br>　　石林媚烟景，句曲盘江甸。南向佳气浓，峰峰遥隐见。
<br>
<br>　　渐临华阳口，微路入葱`.七曜悬洞宫，五云抱山殿。
<br>
<br>　　银函意谁发，金液徒堪荐。千载桃花春，秦人深不见。
<br>
<br>　　东溪喜相遇，贞白如会面。青鸟来去闲，红霞朝夕变。
<br>
<br>　　一从化真骨，万里乘飞电。萝月延步虚，松花醉闲宴。
<br>
<br>　　幽人即长往，茂宰应交战。明发归琴堂，知君懒为县。
<br>
<br>　　卷770_11  「题钟雅青纱枕」秦尚运
<br>
<br>　　阴香装艳入青纱，还与欹眠好事家。
<br>
<br>　　梦里却成山色雨，沈山不敢斗青华。
<br>
<br>　　卷770_12  「题搔口」张仲谋
<br>
<br>　　尝闻烧尾便空，只过天门更一重。
<br>
<br>　　大禹未生门未凿，可能天下总无龙。
<br>
<br>　　卷770_13  「山寺见杨少卿书壁，因题其尾」冯少吉
<br>
<br>　　少卿真迹满僧居，只恐钟王也不如。
<br>
<br>　　为报远公须爱惜，此书书后更无书。
<br>
<br>　　卷770_14  「经杜甫旧宅」殷陶
<br>
<br>　　浣花溪里花多处，为忆先生在蜀时。万古只应留旧宅，
<br>
<br>　　千金无复换新诗。沙棚水槛鸥飞尽，树压村桥马过时。
<br>
<br>　　山月不知人事变，夜来江上与谁期。
<br>
<br>　　卷770_15  「行县至浮查寺（一作罗晌诗）」罗炯
<br>
<br>　　二十年前此布衣，鹿鸣西上虎符归。行时宾从光前事，
<br>
<br>　　到处松杉长旧围。野老竞遮官道拜，沙鸥遥避隼飞。
<br>
<br>　　春风一宿琉璃地，自有泉声惬素机。
<br>
<br>　　卷770_16  「敕和元相公家园即事寄王相公」韩雄
<br>
<br>　　共列中台贵，能齐物外心。回车青阁晚，解带碧芳深。
<br>
<br>　　夜水随畦入，晴花度竹寻。题诗更相应，一字重千金。
<br>
<br>　　卷770_17  「仲秋太常寺观公辂车拜陵」苗仲方
<br>
<br>　　南宫初开律，金风已戒凉。拜陵将展敬，车辂俨成行。
<br>
<br>　　士庶观祠礼，公卿习旧章。郊原佳气引，园寝瑞烟长。
<br>
<br>　　卤簿辞丹阙，威仪列太常。圣心何所寄，惟德在无忘。
<br>
<br>　　卷770_18  「寻易尊师不遇」陈O
<br>
<br>　　烂熳红霞光照衣，苔封白石路微微。
<br>
<br>　　华阳洞里何人在，落尽松花不见归。
<br>
<br>　　卷770_19  「早过梨岭，喜雪书情呈崔判官」张起
<br>
<br>　　度岭逢朝雪，行看马迹深。轻标南国瑞，寒慰北人心。
<br>
<br>　　皎洁停丹嶂，飘u映绿林。共君歌乐土，无作白头吟。
<br>
<br>　　卷770_20  「春情」张起
<br>
<br>　　画阁馀寒在，新年旧燕归。梅花犹带雪，未得试春衣。
<br>
<br>　　卷770_21  「赠窦蔡二记室入蜀」陈政
<br>
<br>　　昆山积良宝，大厦构众材。马卿委官去，邹子背淮来。
<br>
<br>　　风流信多美，朝夕豫平台。逸翮独不群，清才复遒上。
<br>
<br>　　六辅昔推名，二江今振响。英华虽外发，磨琢终内朗。
<br>
<br>　　四海奋羽仪，清风久播驰。沈郁林难厕，青山翻易阻。
<br>
<br>　　回首望烟霞，谁知慕俦侣。飘然不系舟，为情自可求。
<br>
<br>　　若奉西园夜，浩想北园愁。无因逐萍藻，从尔泛清流。
<br>
<br>　　卷770_22  「采菊」李建业
<br>
<br>　　簇簇竟相鲜，一枝开几番。味甘资Lf，香好胜兰荪。
<br>
<br>　　古道风摇远，荒篱露压繁。盈筐时采得，服饵近知门。
<br>
<br>　　卷770_23  「水精环」罗维
<br>
<br>　　王室符长庆，环中得水精。任圆循不极，见素质仍贞。
<br>
<br>　　信是天然瑞，非因朴斫成。无瑕胜玉美，至洁过冰清。
<br>
<br>　　未肯齐珉价，宁同杂佩声。能衔任黄雀，亦欲应时明。
<br>
<br>　　卷770_24  「看牡丹」殷益
<br>
<br>　　拥毳对芳丛，由来趣不同。发从今日白，花是去年红。
<br>
<br>　　艳色随朝露，馨香逐晚风。何须待零落，然后始知空。
<br>
<br>　　卷770_25  「赋得垣衣」李得
<br>
<br>　　漠漠复霏霏，为君垣上衣。昭阳辇下草，应笑此生非。
<br>
<br>　　掩蔼青春去，苍茫白露稀。犹胜萍逐水，流浪不相依。
<br>
<br>　　卷770_26  「冬晚对雪忆胡处士」王邵
<br>
<br>　　寒更传唱晚，清镜览衰颜。隔牖风惊竹，开帘雪满山。
<br>
<br>　　洒空深巷静，积素广庭闲。借问袁安舍，然尚闭关。
<br>
<br>　　卷770_27  「池上」曹修古
<br>
<br>　　荷叶罩芙蓉，圆青映嫩红。佳人南陌上，翠盖立春风。
<br>
<br>　　卷770_28  「对赵颖歌」朱子真
<br>
<br>　　人间几日变桑田，谁识神仙洞里天。
<br>
<br>　　短促虽知有殊异，且须欢醉在生前。
<br>
<br>　　卷770_29  「赋百舌鸟」严郭
<br>
<br>　　此禽轻巧少同伦，我听长疑舌满身。星未没河先报晓，
<br>
<br>　　柳犹粘雪便迎春。频嫌海燕巢难定，却讶林莺语不真。
<br>
<br>　　莫倚清风更多事，玉楼还有晏眠人。
<br>
<br>　　卷770_30  「孤雁」张子明
<br>
<br>　　只影翩翩下碧湘，傍池鸳鹭宿银塘。虽逢夜雨迷深浦，
<br>
<br>　　终向晴天著旧行。忆伴几回思片月，蜕翎多为系繁霜。
<br>
<br>　　江南塞北俱关念，两地飞归是故乡。
<br>
<br>　　卷770_31  「水殿抛球曲二首」李谨言
<br>
<br>　　侍宴黄昏晓未休，玉阶夜色月如流。
<br>
<br>　　朝来自觉承恩最，笑倩傍人认绣球。
<br>
<br>　　堪恨隋家几帝王，舞P揉尽绣鸳鸯。
<br>
<br>　　如今重到抛球处，不是金炉旧日香。
<br>
<br>　　卷770_32  「铜雀妓」吴烛
<br>
<br>　　秋色西陵满绿芜，繁弦急管强欢娱。
<br>
<br>　　长舒罗袖不成舞，却向风前承泪珠。
<br>
<br>　　卷770_33  「戏示诸妓」张保嗣
<br>
<br>　　绿罗裙上标三棒，红粉腮边泪两行。
<br>
<br>　　抄手向前咨大使，这回不敢恼儿郎。
<br>
<br>　　卷770_34  「末秋到家」潘图
<br>
<br>　　归来无所利，骨肉亦不喜。黄犬却有情，当门卧摇尾。
<br>
<br>　　卷770_35  「送人往宣城」潘佐
<br>
<br>　　江畔送行人，千山生暮氛。谢安团扇上，为画敬亭云。
<br>
<br>　　卷770_36  「洛阳河亭奉酬留守郡公追送（一作李益诗）」李逸
<br>
<br>　　离亭饯落晖，腊酒减征衣。岁晚烟霞重，川寒云树微。
<br>
<br>　　戎装千里至，旧路十年归。还似汀洲雁，相逢又背飞。
<br>
<br>　　卷770_37  「送道士曾昭莹」沈麟
<br>
<br>　　南北东西事，人间会也无。昔曾栖玉笥，今也返玄都。
<br>
<br>　　雪片随天阔，泉声落石孤。丹霄人有约，去采石菖蒲。
<br>
<br>　　卷770_38  「赠别徐侃」安凤
<br>
<br>　　一自离乡国，十年在咸秦。泣尽卞和血，不逢一故人。
<br>
<br>　　今日旧友别，羞此漂泊身。离情吟诗处，麻衣掩泪频。
<br>
<br>　　泪别各分袂，且及来年春。
<br>
<br>　　卷770_39  「顾城」李伦
<br>
<br>　　世久荒墟在，白云几代耕。市廛新草绿，里社故烟轻。
<br>
<br>　　不谨罹天讨，来苏岂忿兵。谁云殷鉴远，今古在人程。
<br>
<br>　　卷770_40  「金钱花」卢子发
<br>
<br>　　轮廓休夸四字书，红窠写出对庭除。
<br>
<br>　　时时买得佳人笑，本色金钱却不如。
<br>
<br>　　卷770_41  「故白岩禅师院」王梦周
<br>
<br>　　能师还世名还在，空闭禅堂满院苔。
<br>
<br>　　花树不随人寂寞，数株犹自出墙来。
<br>
<br>　　卷770_42  「题九天使者庙（又见谶记卷）」孙咸
<br>
<br>　　独入玄宫礼至真，焚香不为贱贫身。秦淮两岸沙埋骨，
<br>
<br>　　湓浦千家血染尘。庐阜烟霞谁是主，虎溪风月属何人。
<br>
<br>　　九江太守勤王事，好放天兵渡要津。
<br>
<br>　　卷770_43  「房公旧竹亭闻琴」李
<br>
<br>　　石室寒飙警，孙枝雅器裁。坐来山水操，弦断吊尘埃。
<br>
<br>　　卷770_44  「清溪馆作」钱
<br>
<br>　　指途清溪里，左右唯深林。云蔽望乡处，雨愁为客心。
<br>
<br>　　遇人多物役，听鸟时幽音。何必沧浪水，庶兹浣尘襟。
<br>
<br>　　卷770_45  「晚春宴」韦道逊
<br>
<br>　　日斜宾馆晚，春轻麦候初。檐暄巢幕燕，池跃戏莲鱼。
<br>
<br>　　石声随流响，桐影傍岩疏。谁能千里外，独寄八行书。
<br>
<br>　　卷770_46  「长沙六快诗」王揆
<br>
<br>　　湖外风物奇，长沙信难续。衡峰排古青，湘水湛寒绿。
<br>
<br>　　舟楫通大江，车轮会平陆。昔贤官是邦，仁泽流丰沃。
<br>
<br>　　今贤官是邦，刳啖人脂肉。怀昔甘棠花，伤今猛虎毒。
<br>
<br>　　然此一郡内，所乐人才六。漕与二宪僚，守连两通属。
<br>
<br>　　高堂日暮会，深夜继以烛。帏幕皆绮纨，器皿尽金玉。
<br>
<br>　　歌喉若珠累，舞腰如素束。千态与万状，六人欢不足。
<br>
<br>　　因成快活诗，荐之尧舜目。
<br>
<br>　　卷770_47  「广州王园寺伏日即事寄北中亲友」王言史
<br>
<br>　　南越逢初伏，东林度一朝。曲池煎畏景，高阁绝微飙。
<br>
<br>　　竹簟移先洒，蒲葵破复摇。地偏毛瘴近，山毒火威饶。
<br>
<br>　　`汗如濯，亲床枕并烧。堕枝伤翠羽，萎叶惜红蕉。
<br>
<br>　　且困流金炽，难成独酌谣。望霖窥润础，思吹候纤条。
<br>
<br>　　旅恨生乌浒，乡心系浴桥。谁怜在炎客，一夕壮容销。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
