<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百零二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷五百零二
<br>
<br>　　卷502_1  「和李补阙曲江看莲花」姚合
<br>
<br>　　露荷迎曙发，灼灼复田田。乍见神应骇，频来眼尚颠。
<br>
<br>　　光凝珠有蒂，焰起火无烟。粉腻黄丝蕊，心重碧玉钱。
<br>
<br>　　日浮秋转丽，雨洒晚弥鲜。醉艳酣千朵，愁红思一川。
<br>
<br>　　绿茎扶萼正，翠满房圆。淡晕还殊众，繁英得自然。
<br>
<br>　　高名犹不厌，上客去争先。景逸倾芳酒，怀浓习彩笺。
<br>
<br>　　海霞宁有态，蜀锦不成妍。客至应消病，僧来欲破禅。
<br>
<br>　　晓多临水立，夜只傍堤眠。金似明沙渚，灯疑宿浦船。
<br>
<br>　　风惊丛乍密，鱼戏影微偏。彩烧晴雾，殷姿缬碧泉。
<br>
<br>　　画工投粉笔，宫女弃花钿。鸟恋惊难起，蜂偷困不前。
<br>
<br>　　绕行香烂熳，折赠意缠绵。谁计江南曲，风流合管弦。
<br>
<br>　　卷502_2  「和王郎中召看牡丹」姚合
<br>
<br>　　葩叠萼相重，烧栏复照空。妍姿朝景里，醉艳晚烟中。
<br>
<br>　　乍怪霞临砌，还疑烛出笼。绕行惊地赤，移坐觉衣红。
<br>
<br>　　殷丽开繁朵，香浓发几丛。裁绡样岂似，染茜色宁同。
<br>
<br>　　嫩畏人看损，鲜愁日炙融。婵娟涵宿露，烂熳抵春风。
<br>
<br>　　纵赏襟情合，闲吟景思通。客来归尽懒，莺恋语无穷。
<br>
<br>　　万物珍那比，千金买不充。如今难更有，纵有在仙宫。
<br>
<br>　　卷502_3  「咏南池嘉莲」姚合
<br>
<br>　　芙蓉池里叶田田，一本双花出碧泉。浓淡共妍香各散，
<br>
<br>　　东西分艳蒂相连。自知政术无他异，纵是祯祥亦偶然。
<br>
<br>　　四野人闻皆尽喜，争来入郭看嘉莲。
<br>
<br>　　卷502_4  「种苇」姚合
<br>
<br>　　欲种数茎苇，出门来往频。近陂收本土，选地问幽人。
<br>
<br>　　静看唯思长，初移未觉匀。坐中寻竹客，将去更逡巡。
<br>
<br>　　卷502_5  「采松花」姚合
<br>
<br>　　拟服松花无处学，嵩阳道士忽相教。
<br>
<br>　　今朝试上高枝采，不觉倾翻仙鹤巢。
<br>
<br>　　卷502_6  「咏新菊」姚合
<br>
<br>　　黄金色未足，摘取且尝新。若待重阳日，何曾异众人。
<br>
<br>　　卷502_7  「杨柳枝词五首」姚合
<br>
<br>　　黄金丝挂粉墙头，动似颠狂静似愁。
<br>
<br>　　游客见时心自醉，无因得见谢家楼。
<br>
<br>　　叶叶如眉翠色浓，黄莺偏恋语从容。
<br>
<br>　　桥边陌上无人识，雨湿烟和思万重。
<br>
<br>　　江上东西离别饶，旧条折尽折新条。
<br>
<br>　　亦知春色人将去，犹胜狂风取次飘。
<br>
<br>　　二月杨花触处飞，悠悠漠漠自东西。
<br>
<br>　　谢家咏雪徒相比，吹落庭前便作泥。
<br>
<br>　　江亭杨柳折还垂，月照深黄几树丝。
<br>
<br>　　见说隋堤枯已尽，年年行客怪春迟。
<br>
<br>　　卷502_8  「郡中冬夜闻蛩」姚合
<br>
<br>　　秋蛩声尚在，切切起苍苔。久是忘情者，今还有事来。
<br>
<br>　　微霜风稍静，圆月雾初开。此思谁能遣，应须执酒杯。
<br>
<br>　　卷502_9  「闻新蝉寄李馀」姚合
<br>
<br>　　往年六月蝉应到，每到闻时骨欲惊。
<br>
<br>　　今日槐花还似发，却愁听尽更无声。
<br>
<br>　　卷502_10  「闻蝉寄贾岛」姚合
<br>
<br>　　秋来吟更苦，半咽半随风。禅客心应乱，愁人耳愿聋。
<br>
<br>　　雨晴烟树里，日晚古城中。远思应难尽，谁当与我同。
<br>
<br>　　卷502_11  「题鹤雏」姚合
<br>
<br>　　羽毛生未齐，峭丑于鸡。夜夜穿笼出，捣衣砧上栖。
<br>
<br>　　卷502_12  「咏莺」姚合
<br>
<br>　　春来深谷雪方消，莺别寒林傍翠条。到处为怜烟景好，
<br>
<br>　　隔帘多爱语声娇。不同蜀魄啼残月，唯逐天鸡转诘朝。
<br>
<br>　　少妇听时思旧曲，玉楼从此动云韶。
<br>
<br>　　卷502_13  「老马」姚合
<br>
<br>　　卧来扶不起，唯向主人嘶。惆怅东郊道，秋来雨作泥。
<br>
<br>　　卷502_14  「咏镜」姚合
<br>
<br>　　铸为明镜绝尘埃，翡翠窗前挂玉台。绣带共寻龙口出，
<br>
<br>　　菱花争向匣中开。孤光常见鸾踪在，分处还因鹊影回。
<br>
<br>　　好是照身宜谢女，嫦娥飞向玉宫来。
<br>
<br>　　卷502_15  「咏破屏风（一作章孝标诗）」姚合
<br>
<br>　　时人嫌古画，倚壁不曾收。露滴胶山断，风吹绢海秋。
<br>
<br>　　残雪飞屋里，片水落床头。尚胜凡花鸟，君能补缀不。
<br>
<br>　　卷502_16  「古碑」姚合
<br>
<br>　　荒田一片石，文字满青苔。不是逢闲客，何人肯读来。
<br>
<br>　　卷502_17  「拾得古砚」姚合
<br>
<br>　　僻性爱古物，终岁求不获。昨朝得古砚，黄河滩之侧。
<br>
<br>　　念此黄河中，应有昔人宅。宅亦作流水，斯砚未变易。
<br>
<br>　　波澜所激触，背面生罅隙。质状朴且丑，今人作不得。
<br>
<br>　　捧持且惊叹，不敢施笔墨。或恐先圣人，尝用修六籍。
<br>
<br>　　置之洁净室，一日三磨拭。大喜豪贵嫌，久长得保惜。
<br>
<br>　　卷502_18  「裴大夫见过」姚合
<br>
<br>　　湖南谯国尽英髦，心事相期节义高。
<br>
<br>　　解下佩刀无所惜，新闻天子付三刀。
<br>
<br>　　卷502_19  「谢韬光上人赠百龄藤杖」姚合
<br>
<br>　　衰病近来行少力，光公乞我百龄藤。
<br>
<br>　　闲来杖此向何处，过水缘山只访僧。
<br>
<br>　　卷502_20  「咏贵游」姚合
<br>
<br>　　贵游多爱向深春，到处香凝数里尘。红杏花开连锦障，
<br>
<br>　　绿杨阴合拂朱轮。凤凰尊畔飞金盏，丝竹声中醉玉人。
<br>
<br>　　日暮垂鞭共归去，西园宾客附龙鳞。
<br>
<br>　　卷502_21  「穷边词二首」姚合
<br>
<br>　　将军作镇古F洲，水腻山春节气柔。
<br>
<br>　　清夜满城丝管散，行人不信是边头。
<br>
<br>　　箭利弓调四镇兵，蕃人不敢近东行。
<br>
<br>　　沿边千里浑无事，唯见平安火入城。
<br>
<br>　　卷502_22  「剑器词三首」姚合
<br>
<br>　　圣朝能用将，破敌速如神。掉剑龙缠臂，开旗火满身。
<br>
<br>　　积尸川没岸，流血野无尘。今日当场舞，应知是战人。
<br>
<br>　　昼渡黄河水，将军险用师。雪光偏著甲，风力不禁旗。
<br>
<br>　　阵变龙蛇活，军雄鼓角知。今朝重起舞，记得战酣时。
<br>
<br>　　破虏行千里，三军意气粗。展旗遮日黑，驱马饮河枯。
<br>
<br>　　邻境求兵略，皇恩索阵图。元和太平乐，自古恐应无。
<br>
<br>　　卷502_23  「从军乐二首」姚合
<br>
<br>　　每日寻兵籍，经年别酒徒。眼疼长不校，肺病且还无。
<br>
<br>　　僮仆惊衣窄，亲情觉语粗。几时得归去，依旧作山夫。
<br>
<br>　　朝朝十指痛，唯署点兵符。贫贱依前在，颠狂一半无。
<br>
<br>　　身惭山友弃，胆赖酒杯扶。谁道从军乐，年来镊白须。
<br>
<br>　　卷502_24  「敬宗皇帝挽词三首」姚合
<br>
<br>　　从谏停东幸，垂衣宝历昌。汉昭登位少，周代卜年长。
<br>
<br>　　彩仗三清路，麻衣万国丧。玄宫今一闭，终古柏苍苍。
<br>
<br>　　晚色启重扉，旌旗路渐移。荆山鼎成日，湘浦竹斑时。
<br>
<br>　　臣子终身感，山园七月期。金茎看尚在，承露复何为。
<br>
<br>　　紫陌起仙飙，川原共寂寥。灵万国护，仪殿百神朝。
<br>
<br>　　漏滴秋风路，笳吟灞水桥。微臣空感咽，踊绝觉天遥。
<br>
<br>　　卷502_25  「文宗皇帝挽词三首」姚合
<br>
<br>　　垂拱开成化，盅爬秩。千官方就日，四海忽无天。
<br>
<br>　　尧舜非传子，殷周但卜年。圣功青史外，刊石在陵前。
<br>
<br>　　代以无为理，车书万国同。继兄还付弟，授圣悉推公。
<br>
<br>　　云雾疑无日，笳箫别起风。金茎难复见，寒露落空中。
<br>
<br>　　龙归攀不得，髯在侍臣边。彻奠新阡起，登山吉从全。
<br>
<br>　　关河佳气散，夷夏哭声连。寂寞玄宫闭，朝昏千万年。
<br>
<br>　　卷502_26  「庄恪太子挽词二首」姚合
<br>
<br>　　晓漏启严城，宫臣缟素行。灵仪先卤簿，新谥在铭旌。
<br>
<br>　　云晦郊原色，风连霰雪声。凄凉望苑路，春草即应生。
<br>
<br>　　寒日青宫闭，玄堂渭水滨。华夷笺乍绝，凶吉礼空新。
<br>
<br>　　薤露歌连哭，泉扉夜作晨。吹笙今一去，千古在逡巡。
<br>
<br>　　卷502_27  「哭费拾遗征君」姚合
<br>
<br>　　服儒师道旨，粝食卧中林。谁识先生事，无身是本心。
<br>
<br>　　空山流水远，故国白云深。日夕谁来哭，唯应猿鸟吟。
<br>
<br>　　卷502_28  「哭砚山孙道士」姚合
<br>
<br>　　修短皆由命，暗怀师出尘。岂知修道者，难免不亡身。
<br>
<br>　　永秘黄庭诀，高悬漉酒巾。可怜白犬子，闲吠远行人。
<br>
<br>　　卷502_29  「哭贾岛二首」姚合
<br>
<br>　　白日西边没，沧波东去流。名虽千古在，身已一生休。
<br>
<br>　　岂料文章远，那知瑞草秋。曾闻有书剑，应是别人收。
<br>
<br>　　杳杳黄泉下，嗟君向此行。有名传后世，无子过今生。
<br>
<br>　　新墓松三尺，空阶月二更。从今旧诗卷，人觅写应争。
<br>
<br>　　卷502_30  「杨给事师皋哭亡爱姬英英窃闻诗人多赋因而继和」姚合
<br>
<br>　　真珠为土玉为尘，未识遥闻鼻亦辛。天上还应收至宝，
<br>
<br>　　世间难得是佳人。朱丝自断虚银烛，红粉潜销冷绣P.
<br>
<br>　　见说忘情唯有酒，夕阳对酒更伤神。
<br>
<br>　　卷502_31  「喜览泾州卢侍御诗卷」姚合
<br>
<br>　　新诗十九首，丽格出青冥。得处神应骇，成时力尽停。
<br>
<br>　　正愁闻更喜，沈醉见还醒。自是天才健，非关笔砚灵。
<br>
<br>　　卷502_32  「喜览裴中丞诗卷（一作寄裴使君）」姚合
<br>
<br>　　新诗盈道路，清韵似敲金。调格江山峻，功夫日月深。
<br>
<br>　　蜀笺方入写，越客始消吟。后辈难知处，朝朝枉用心。
<br>
<br>　　卷502_33  「心怀霜」姚合
<br>
<br>　　欲识为诗苦，秋霜若在心。神清方耿耿，气肃觉沈沈。
<br>
<br>　　皓素中方委，严凝得更深。依稀轻夕渚，仿佛在寒林。
<br>
<br>　　思劲凄孤韵，声酸激冷吟。还如饮冰士，励节望知音。
<br>
<br>　　卷502_34  「听僧云端讲经」姚合
<br>
<br>　　无生深旨诚难解，唯是师言得正真。
<br>
<br>　　远近持斋来谛听，酒坊鱼市尽无人。
<br>
<br>　　卷502_35  「腊日猎」姚合
<br>
<br>　　健夫结束执旌旗，晓度长江自合围。野外狐狸搜得尽，
<br>
<br>　　天边鸿雁射来稀。苍鹰落日饥唯急，白马平川走似飞。
<br>
<br>　　蜡节畋游非为己，莫惊刺史夜深归。
<br>
<br>　　卷502_36  「闻魏州破贼」姚合
<br>
<br>　　生灵苏息到元和，上将功成自执戈。烟雾扫开尊北岳，
<br>
<br>　　蛟龙斩断净南河。旗回海眼军容壮，兵合天心杀气多。
<br>
<br>　　从此四方无一事，朝朝雨露是恩波。
<br>
<br>　　卷502_37  「下第」姚合
<br>
<br>　　枉为乡里举，射鹄艺浑疏。归路羞人问，春城赁舍居。
<br>
<br>　　闭门辞杂客，开箧读生书。以此投知己，还因胜自馀。
<br>
<br>　　卷502_38  「得舍弟书」姚合
<br>
<br>　　亲戚多离散，三年独在城。贫居深稳卧，晚学爱闲名。
<br>
<br>　　小弟有书至，异乡无地行。悲欢相并起，何处说心情。
<br>
<br>　　卷502_39  「病僧」姚合
<br>
<br>　　三年病不出，苔藓满藤鞋。倚壁看经坐，闻钟吃药斋。
<br>
<br>　　茶烟熏杀竹，檐雨滴穿阶。无暇频相访，秋风寂寞怀。
<br>
<br>　　卷502_40  「成名后留别从兄」姚合
<br>
<br>　　一辞山舍废躬耕，无事悠悠住帝城。为客衣裳多不稳，
<br>
<br>　　和人诗句固难精。几年秋赋唯知病，昨日春闱偶有名。
<br>
<br>　　却出关东悲复喜，归寻弟妹别仁兄。
<br>
<br>　　卷502_41  「佛舍见胡子有嘲（一作嘲胡子小男）」姚合
<br>
<br>　　明明复夜夜，胡子即成翁。唯是真知性，不来生灭中。
<br>
<br>　　卷502_42  「白鼻m」姚合
<br>
<br>　　为底胡姬酒，长来白鼻m.摘莲抛水上，郎意在浮花。
<br>
<br>　　卷502_43  「崔少卿鹤」姚合
<br>
<br>　　入门石径半高低，闲处无非是药畦。
<br>
<br>　　致得仙禽无去意，花间舞罢洞中栖。
<br>
<br>　　卷502_44  「新昌里」姚合
<br>
<br>　　旧客常乐坊，井泉浊而咸。新屋新昌里，井泉清而甘。
<br>
<br>　　僮仆惯苦饮，食美翻憎嫌。朝朝忍饥行，戚戚如难堪。
<br>
<br>　　中下无正性，所习便淫耽。一染不可变，甚于茜与蓝。
<br>
<br>　　近贫日益廉，近富日益贪。以此当自警，慎勿信邪谗。
<br>
<br>　　卷502_45  「塞下曲」姚合
<br>
<br>　　碛露黄云下，凝寒鼓不鸣。战须移死地，军讳杀降兵。
<br>
<br>　　印马秋遮虏，蒸沙夜筑城。旧乡归不得，都尉负功名。
<br>
<br>　　卷502_46  「从军行」姚合
<br>
<br>　　滥得进士名，才用苦不长。性癖艺亦独，十年作诗章。
<br>
<br>　　六义虽粗成，名字犹未扬。将军俯招引，遣脱儒衣裳。
<br>
<br>　　常恐虚受恩，不惯把刀枪。又无远筹略，坐使虏灭亡。
<br>
<br>　　昨来发兵师，各各赴战场。顾我同老弱，不得随戎行。
<br>
<br>　　丈夫生世间，职分贵所当。从军不出门，岂异病在床。
<br>
<br>　　谁不恋其家，其家无风霜。鹰鹘念搏击，岂贵食满肠。
<br>
<br>　　卷502_47  「杏园」姚合
<br>
<br>　　江头数顷杏花开，车马争先尽此来。
<br>
<br>　　欲待无人连夜看，黄昏树树满尘埃。
<br>
<br>　　卷502_48  「闲居」姚合
<br>
<br>　　日日门长闭，怜家亦懒过。头风春饮苦，眼晕夜书多。
<br>
<br>　　幽鸟偏栖竹，凡人笑种莎。近来难得酒，无计奈愁何。
<br>
<br>　　卷502_49  「句」姚合
<br>
<br>　　天遥来雁小，江阔去帆孤。（见《画苑》，郭熙取作画意）
<br>
<br>　　南陌游人回首去，东林道者杖藜归。（咏道旁亭子）
<br>
<br>　　萄藤洞庭头，引叶漾盈摇。皎洁钩高挂，玲珑影落寮。
<br>
<br>　　阴烟压幽屋，髅苊乌っ纭Ｇ迩锴嗲掖洌冬到冻都凋。
<br>
<br>　　（《蒲萄架》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
