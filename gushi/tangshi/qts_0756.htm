<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百五十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百五十六
<br>
<br>　　卷756_1  「送孟宾于员外还新淦」徐铉
<br>
<br>　　暂来城阙不从容，却佩银鱼隐玉峰。双涧水边欹醉石，
<br>
<br>　　九仙台下听风松。题诗翠壁称逋客，采药春畦狎老农。
<br>
<br>　　野鹤乘轩云出岫，不知何日再相逢。
<br>
<br>　　卷756_2  「孟君别后相续寄书，作此酬之」徐铉
<br>
<br>　　多病怯烦暑，短才忧近职。足北窗风，遥怀浩无极。
<br>
<br>　　故人易成别，诗句空相忆。尺素寄天涯，淦江秋水色。
<br>
<br>　　卷756_3  「纳后夕侍宴」徐铉
<br>
<br>　　天上轩星正，云间湛露垂。礼容过渭水，宴喜胜瑶池。
<br>
<br>　　彩雾笼花烛，升龙肃羽仪。君臣欢乐日，文物盛明时。
<br>
<br>　　帘卷银河转，香凝玉漏迟。华封倾祝意，觞酒与声诗。
<br>
<br>　　时平物茂岁功成，重翟排云到玉京。
<br>
<br>　　四海未知春色至，今宵先入九重城。
<br>
<br>　　银烛金炉禁漏移，月轮初照万年枝。
<br>
<br>　　造舟已似文王事，卜世应同八百期。
<br>
<br>　　汉主承乾帝道光，天家花烛宴昭阳。
<br>
<br>　　六衣盛礼如金屋，彩笔分题似柏梁。
<br>
<br>　　卷756_4  「北苑侍宴杂咏诗。竹」徐铉
<br>
<br>　　劲节生宫苑，虚心奉豫游。自然名价重，不羡渭川侯。
<br>
<br>　　卷756_5  「北苑侍宴杂咏诗。松」徐铉
<br>
<br>　　细韵风中远，寒青雪后浓。繁阴堪避雨，效用待东封。
<br>
<br>　　卷756_6  「北苑侍宴杂咏诗。水」徐铉
<br>
<br>　　碧草垂低岸，东风起细波。横汾从游宴，何谢到天河。
<br>
<br>　　卷756_7  「北苑侍宴杂咏诗。风」徐铉
<br>
<br>　　昨朝才解冻，今日又开花。帝力无人识，谁知玩物华。
<br>
<br>　　卷756_8  「北苑侍宴杂咏诗。菊」徐铉
<br>
<br>　　细丽披金彩，氛氲散远馨。泛杯频奉赐，缘解制颓龄。
<br>
<br>　　卷756_9  「柳枝词十首（座中应制）」徐铉
<br>
<br>　　金马辞臣赋小诗，梨园弟子唱新词。
<br>
<br>　　君恩还似东风意，先入灵和蜀柳枝。
<br>
<br>　　百草千花共待春，绿杨颜色最惊人。
<br>
<br>　　天边雨露年年在，上苑芳华岁岁新。
<br>
<br>　　长爱龙池二月时，毵毵金线弄春姿。
<br>
<br>　　假饶叶落枝空后，更有梨园笛里吹。
<br>
<br>　　绿水成文柳带摇，东风初到不鸣条。
<br>
<br>　　龙舟欲过偏留恋，万缕轻丝拂御桥。
<br>
<br>　　百尺长条婉曲尘，诗题不尽画难真。
<br>
<br>　　凭君折向人间种，还似君恩处处春。
<br>
<br>　　风暖云开晚照明，翠条深映凤凰城。
<br>
<br>　　人间欲识灵和态，听取新词玉管声。
<br>
<br>　　醉折垂杨唱柳枝，金城三月走金羁。
<br>
<br>　　年年为爱新条好，不觉苍华也似丝。
<br>
<br>　　新春花柳竞芳姿，偏爱垂杨拂地枝。
<br>
<br>　　天子遍教词客赋，宫中要唱洞箫词。
<br>
<br>　　凝碧池头蘸翠涟，凤凰楼畔簇晴烟。
<br>
<br>　　新词欲咏知难咏，说与双成入管弦。
<br>
<br>　　侍从甘泉与未央，移舟偏要近垂杨。
<br>
<br>　　樱桃未绽梅花老，折得柔条百尺长。
<br>
<br>　　卷756_10  「奉和宫傅相公怀旧见寄四十韵」徐铉
<br>
<br>　　谢傅功成德望全，鸾台初下正萧然。抟风乍息三千里，
<br>
<br>　　感旧重怀四十年。西掖新官同贾马，南朝兴运似开天。
<br>
<br>　　文辞职业分工拙，流辈班资让后先。每愧陋容劳刻画，
<br>
<br>　　长惭顽石费雕镌。晨趋纶掖吟春永，夕会精庐待月圆。
<br>
<br>　　立马有时同草诏，联镳几处共成篇。闲歌柳叶翻新曲，
<br>
<br>　　醉咏桃花促绮筵。少壮况逢时世好，经过宁虑岁华迁。
<br>
<br>　　云龙得路须腾跃，社栎非材合弃捐。再谒湘江犹是幸，
<br>
<br>　　两还宣室竟何缘。已知瑕玷劳磨莹，又得官司重接连。
<br>
<br>　　听漏分宵趋建礼，从游同召赴甘泉。云开阊阖分台殿，
<br>
<br>　　风过华林度管弦。行止不离宫仗影，衣裾尝惹御炉烟。
<br>
<br>　　师资稷契论中礼，依止山公典小铨。多谢天波垂赤管，
<br>
<br>　　敢教晨景过华砖。Q飞附骥方经远，巨楫垂风遂济川。
<br>
<br>　　玉烛调时钧轴正，台阶平处德星悬。岩廊礼绝威容肃，
<br>
<br>　　布素情深友好偏。长拟营巢安大厦，忽惊操钺领中权。
<br>
<br>　　吴门日丽龙衔节，京口沙晴o画船。盖代名高方赫赫，
<br>
<br>　　恋恩心切更乾乾。袁安辞气忠仍恳，吴汉精诚直且专。
<br>
<br>　　却许丘明师纪传，更容疏广奉周旋。朱门自得施行马，
<br>
<br>　　厚禄何妨食万钱。密疏尚应劳献替，清谈唯见论空玄。
<br>
<br>　　东山妓乐供闲步，北牖风凉足晏眠。玄武湖边林隐见，
<br>
<br>　　五城桥下棹洄沿。曾移苑树开红药，新凿家池种白莲。
<br>
<br>　　不遣前驺妨野逸，别寻逋客互招延。棋枰寂静陈虚阁，
<br>
<br>　　诗笔沉吟劈彩笺。往事偶来春梦里，闲愁因动落花前。
<br>
<br>　　青云旧侣嗟谁在，白首亲情倍见怜。尽日凝思殊怅望，
<br>
<br>　　一章追叙信精研。韶颜莫与年争竞，世虑须凭道节宣。
<br>
<br>　　幸喜书生为将相，定由阴德致神仙。羊公剩有登临兴，
<br>
<br>　　尚子都无嫁娶牵。退象天山镇浮竞，起为霖雨润原田。
<br>
<br>　　从容自保君臣契，何必扁舟始是贤。
<br>
<br>　　卷756_11  「右省仆射相公垂览和诗，复贻长句，辄次来韵」徐铉
<br>
<br>　　西院春归道思深，披衣闲听暝猿吟。铺陈政事留黄阁，
<br>
<br>　　偃息神机在素琴。玉柄暂时疏末座，瑶华频复惠清音。
<br>
<br>　　开晴便作东山约，共赏烟霞放旷心。
<br>
<br>　　卷756_12  「九日落星山登高」徐铉
<br>
<br>　　秋暮天高稻u成，落星山上会诸宾。黄花泛酒依流俗，
<br>
<br>　　白发满头思古人。岩影晚看云出岫，湖光遥见客垂纶。
<br>
<br>　　风烟不改年长度，终待林泉老此身。
<br>
<br>　　卷756_13  「十日和张少监」徐铉
<br>
<br>　　重阳高会古平台，吟遍秋光始下来。黄菊后期香未减，
<br>
<br>　　新诗捧得眼还开。每因佳节知身老，却忆前欢似梦回。
<br>
<br>　　且喜清时屡行乐，是非名利尽悠哉。
<br>
<br>　　卷756_14  「御筵送邓王」徐铉
<br>
<br>　　禁里秋光似水清，林烟池影共离情。暂移黄阁只三载，
<br>
<br>　　却望紫垣都数程。满座清风天子送。随车甘雨郡人迎。
<br>
<br>　　绮霞阁上诗题在，从此还应有颂声。
<br>
<br>　　卷756_15  「和张少监晚菊」徐铉
<br>
<br>　　忆共庭兰倚砌栽，柔条轻吹独依隈。自知佳节终堪赏，
<br>
<br>　　为惜流光未忍开。采撷也须盈掌握，馨香还解满尊。
<br>
<br>　　今朝旬假犹无事，更好登临泛一杯。
<br>
<br>　　卷756_16  「送冯侍郎」徐铉
<br>
<br>　　闻君竹马戏毗陵，谁道观风自六卿。今日声明光旧物，
<br>
<br>　　共看旌旆拥书生。斩蛟桥下G烟碧，射虎亭边草路清。
<br>
<br>　　应念筵中倍离恨，老来偏重十年兄。
<br>
<br>　　卷756_17  「又绝句寄题毗陵驿」徐铉
<br>
<br>　　曾持使节驻毗陵，长与州人有旧情。
<br>
<br>　　为向驿桥风月道，舍人髭鬓白千茎。
<br>
<br>　　卷756_18  「陈侍郎宅观花烛」徐铉
<br>
<br>　　今夜银河万里秋，人言织女嫁牵牛。佩声寥亮和金奏，
<br>
<br>　　烛影荧煌映玉钩。座客亦从天子赐，更筹须为主人留。
<br>
<br>　　世间盛事君知否，朝下鸾台夕凤楼。
<br>
<br>　　卷756_19  「送萧尚书致仕归庐陵」徐铉
<br>
<br>　　江海分飞二十春，重论前事不堪闻。主忧臣辱谁非我，
<br>
<br>　　曲突徙薪唯有君。金紫满身皆外物，雪霜垂领便离群。
<br>
<br>　　鹤归华表望不尽，玉笥山头多白云。
<br>
<br>　　卷756_20  「赋得秋江晚照」徐铉
<br>
<br>　　落日照平流，晴空万里秋。轻明动枫叶，点的乱沙鸥。
<br>
<br>　　罾网鱼梁静，笞簦稻穗收。不教行乐倦，冉冉下城楼。
<br>
<br>　　卷756_21  「奉和子龙大监与舍弟赠答之什」徐铉
<br>
<br>　　石渠东观两优贤，明主知臣岂偶然。鸳鹭分行皆接武，
<br>
<br>　　金兰同好共忘年。怀恩未遂林泉约，窃位空惭组绶悬。
<br>
<br>　　多少深情知不尽，好音相慰强成篇。
<br>
<br>　　卷756_22  「史馆庭梅见其毫末历载三十今已半枯…伏惟垂览」徐铉
<br>
<br>　　东观婆娑树，曾怜甲坼时。繁英共攀折，芳岁几推移。
<br>
<br>　　往事皆陈迹，清香亦暗衰。相看宜自喜，双鬓合垂丝。
<br>
<br>　　卷756_23  「太傅相公深感庭梅再成绝唱曲垂借示倍认知怜…攀和」徐铉
<br>
<br>　　禁省繁华地，含芳自一时。雪英开复落，红药植还移。
<br>
<br>　　静想分今昔，频吟叹盛衰。多情共如此，争免鬓成丝。
<br>
<br>　　卷756_24  「太傅相公以庭梅二篇许舍弟同赋再迂藻思…庶申感谢」徐铉
<br>
<br>　　旧眷终无替，流光自足悲。攀条感花萼，和曲许埙篪。
<br>
<br>　　前会成春梦，何人更己知。缘情聊借喻，争敢道言诗。
<br>
<br>　　卷756_25  「和钟大监泛舟同游见示」徐铉
<br>
<br>　　潮沟横趣北山阿，一月三游未是多。老去交亲难暂舍，
<br>
<br>　　闲中滋味更无过。G桥树映行人渡，村径风飘牧竖歌。
<br>
<br>　　孤棹乱流偏有兴，满川晴日弄微波。
<br>
<br>　　卷756_26  「又和游光睦院」徐铉
<br>
<br>　　寺门山水际，清浅照孱颜。客棹晚维岸，僧房犹掩关。
<br>
<br>　　日华穿竹静，云影过阶闲。箕踞一长啸，忘怀物我间。
<br>
<br>　　卷756_27  「和张少监舟中望蒋山」徐铉
<br>
<br>　　G路向还背，前山高复重。纷披红叶树，间断白云峰。
<br>
<br>　　尽日慵移棹，何年醉倚松。自知闲未得，不敢笑周J.
<br>
<br>　　卷756_28  「茱萸诗」徐铉
<br>
<br>　　万物庆西成，茱萸独擅名。芳排红结小，香透夹衣轻。
<br>
<br>　　宿露沾犹重，朝阳照更明。长和菊花酒，高宴奉西清。
<br>
<br>　　卷756_29  「奉和御制茱萸」徐铉
<br>
<br>　　台畔西风御果新，芳香精彩丽萧辰。柔条细叶妆治好，
<br>
<br>　　紫蒂红芳点缀匀。几朵得陪天上宴，千株长作洞中春。
<br>
<br>　　今朝圣藻偏流咏，黄菊无由更敢邻。
<br>
<br>　　卷756_30  「蒙恩赐酒旨令醉，进诗以谢」徐铉
<br>
<br>　　明光殿里夜迢迢，多病逢秋自寂寥。蜡炬乍传丹凤诏，
<br>
<br>　　御题初认白云谣。今宵幸识衢尊味，明日知停入x朝。
<br>
<br>　　为感君恩判一醉，不烦辛苦解金貂。
<br>
<br>　　卷756_31  「秋日泛舟赋O花」徐铉
<br>
<br>　　素艳拥行舟，清香覆碧流。远烟分的的，轻浪泛悠悠。
<br>
<br>　　雨歇平湖满，风凉运渎秋。今朝流咏处，即是白O洲。
<br>
<br>　　卷756_32  「题梁王旧园」徐铉
<br>
<br>　　梁王旧馆枕潮沟，共引垂藤系小舟。树倚荒台风淅淅，
<br>
<br>　　草埋欹石雨修修。门前不见邹枚醉，池上时闻雁鹜愁。
<br>
<br>　　节士逢秋多感激，不须频向此中游。
<br>
<br>　　卷756_33  「奉酬度支陈员外」徐铉
<br>
<br>　　古来贤达士，驰鹜唯群书。非礼誓弗习，违道无与居。
<br>
<br>　　儒家若迂阔，遂将世情疏。吾友嗣世德，古风蔼有馀。
<br>
<br>　　幸遇汉文皇，握兰佩金鱼。俯视长沙赋，凄凄将焉如。
<br>
<br>　　卷756_34  「明道人归西林，求题院额，作此送之」徐铉
<br>
<br>　　昔从岐阳狩，簪缨满翠微。十年劳我梦，今日送师归。
<br>
<br>　　曳尾龟应乐，乘轩鹤谩肥。含情题小篆，将去挂岩扉。
<br>
<br>　　卷756_35  「送宣州丘判官」徐铉
<br>
<br>　　宪署游从阻，平台道路赊。喜君驰后乘，于此会仙槎。
<br>
<br>　　缓酌迟飞盖，微吟望绮霞。相迎在春渚，暂别莫咨嗟。
<br>
<br>　　卷756_36  「北使还襄邑道中作（九月三十日）」徐铉
<br>
<br>　　九月三十日，独行梁宋道。河流激似飞，林叶翻如扫。
<br>
<br>　　程遥苦昼短，野迥知寒早。还家亦不闲，要且还家了。
<br>
<br>　　卷756_37  「禁中新月」徐铉
<br>
<br>　　今夕拜新月，沈沈禁署中。玉绳疏间彩，金掌静无风。
<br>
<br>　　节换知身老，时平见岁功。吟看北墀暝，兰烬坠微红。
<br>
<br>　　卷756_38  「观吉王从谦花烛」徐铉
<br>
<br>　　王门嘉礼万人观，况是新承置醴欢。花烛喧阗丞相府，
<br>
<br>　　星辰摇动远游冠。歌声暂阕闻宫漏，云影初开见露盘。
<br>
<br>　　帝里佳期频赋颂，长留故事在金銮。
<br>
<br>　　卷756_39  「棋赌赋诗输刘起居（奂）」徐铉
<br>
<br>　　刻烛知无取，争先素未精。本图忘物我，何必计输赢。
<br>
<br>　　赌墅终规利，焚囊亦近名。不如相视笑，高咏两三声。
<br>
<br>　　卷756_40  「春尽日游后湖赠刘起居（刘时方烧药）」徐铉
<br>
<br>　　今朝湖上送春归，万顷澄波照白髭。
<br>
<br>　　笑折残花劝君酒，金丹成熟是何时。
<br>
<br>　　卷756_41  「送察院李侍御使庐陵因寄孟员外」徐铉
<br>
<br>　　绣衣乘驿急如星，山水何妨寄野情。
<br>
<br>　　肯向九仙台下歇，闲听孟叟醉吟声。
<br>
<br>　　卷756_42  「后湖访古各赋一题得西邸」徐铉
<br>
<br>　　南朝藩阃地，八友旧招寻。事往山光在，春晴草色深。
<br>
<br>　　曲池鱼自乐，丛桂鸟频吟。今日中兴运，犹怀翰墨林。
<br>
<br>　　卷756_43  「送德迈道人之豫章」徐铉
<br>
<br>　　禅灵桥畔落残花，桥上离情对日斜。顾我乘轩惭组绶，
<br>
<br>　　羡师飞锡指烟霞。楼中西岭真君宅，门外南州处士家。
<br>
<br>　　莫道空谈便无事，碧云诗思更无涯。
<br>
<br>　　卷756_44  「送陈秘监归泉州」徐铉
<br>
<br>　　风满潮沟木叶飞，水边行客驻骖W.三朝恩泽冯唐老，
<br>
<br>　　万里乡关贺监归。世路穷通前事远，半生谈笑此心违。
<br>
<br>　　离歌不识高堂庆，特地令人泪满衣。
<br>
<br>　　卷756_45  「又听《霓裳羽衣曲》送陈君」徐铉
<br>
<br>　　清商一曲远人行，桃叶津头月正明。
<br>
<br>　　此是开元太平曲，莫教偏作别离声。
<br>
<br>　　卷756_46  「又题白鹭洲江鸥送陈君」徐铉
<br>
<br>　　白鹭洲边江路斜，轻鸥接翼满平沙。吾徒来送远行客，
<br>
<br>　　停舟为尔长叹息。酒旗渔艇两无猜，月影芦花镇相得。
<br>
<br>　　离筵一曲怨复清，满座销魂鸟不惊。人生不及水禽乐，
<br>
<br>　　安用虚名上麟阁。同心携手今如此，金鼎丹砂何寂寞。
<br>
<br>　　天涯后会眇难期，从此又应添白髭。愿君不忘分飞处，
<br>
<br>　　长保翩翩洁白姿。
<br>
<br>　　卷756_47  「哭刑部侍郎乔公诗」徐铉
<br>
<br>　　举世重文雅，夫君更质真。曾嗟混鸡鹤，终日异淄磷。
<br>
<br>　　词赋离骚客，封章谏诤臣。襟怀道家侣，标格古时人。
<br>
<br>　　逸老诚云福，遗形未免贫。求文空得草，埋玉遂为尘。
<br>
<br>　　静想忘年契，冥思接武晨。连宵洽杯酒，分日掌丝纶。
<br>
<br>　　蠹简书陈事，遗孤托世亲。前贤同此叹，非我独沾巾。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
