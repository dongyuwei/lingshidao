<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百九十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百九十五
<br>
<br>　　卷695_1  「章台夜思」韦庄
<br>
<br>　　清瑟怨遥夜，绕弦风雨哀。孤灯闻楚角，残月下章台。
<br>
<br>　　芳草已云暮，故人殊未来。乡书不可寄，秋雁又南回。
<br>
<br>　　卷695_2  「延兴门外作」韦庄
<br>
<br>　　芳草五陵道，美人金犊车。绿奔穿内水，红落过墙花。
<br>
<br>　　马足倦游客，鸟声欢酒家。王孙归去晚，宫树欲栖鸦。
<br>
<br>　　卷695_3  「刘得仁墓」韦庄
<br>
<br>　　至公遗至艺，终抱至冤沈。名有诗家业，身无戚里心。
<br>
<br>　　桂和秋露滴，松带夜风吟。冥寞知春否，坟蒿日已深。
<br>
<br>　　卷695_4  「下第题青龙寺僧房」韦庄
<br>
<br>　　千蹄万毂一枝芳，要路无媒果自伤。题柱未期归蜀国，
<br>
<br>　　曳裾何处谒吴王。马嘶春陌金羁闹，鸟睡花林绣羽香。
<br>
<br>　　酒薄恨浓消不得，却将惆怅问支郎。
<br>
<br>　　卷695_5  「虢州涧东村居作」韦庄
<br>
<br>　　东南骑马出郊s，回首寒烟隔郡城。清涧涨时翘鹭喜，
<br>
<br>　　绿桑疏处哺牛鸣。儿童见少生于客，奴仆骄多倨似兄。
<br>
<br>　　试望家田还自适，满畦秋水稻苗平。
<br>
<br>　　卷695_6  「送日本国僧敬龙归」韦庄
<br>
<br>　　扶桑已在渺茫中，家在扶桑东更东。
<br>
<br>　　此去与师谁共到，一船明月一帆风。
<br>
<br>　　卷695_7  「对酒」韦庄
<br>
<br>　　何用岩栖隐姓名，一壶春酎可忘形。
<br>
<br>　　伯伦若有长生术，直到如今醉未醒。
<br>
<br>　　卷695_8  「尹喜宅」韦庄
<br>
<br>　　荒原秋殿柏萧萧，何代风烟占寂寥。紫气已随仙仗去，
<br>
<br>　　白云空向帝乡消。髂河甏杭Τ，漠漠寒芜雪兔跳。
<br>
<br>　　欲问灵踪无处所，十洲空阔阆山遥。
<br>
<br>　　卷695_9  「途中望雨怀归」韦庄
<br>
<br>　　满空寒雨漫霏霏，去路云深锁翠微。牧竖远当烟草立，
<br>
<br>　　饥禽闲傍渚田飞。谁家树压红榴折，几处篱悬白菌肥。
<br>
<br>　　对此不堪乡外思，荷蓑遥羡钓人归。
<br>
<br>　　卷695_10  「古离别」韦庄
<br>
<br>　　晴烟漠漠柳毵毵，不那离情酒半酣。
<br>
<br>　　更把玉鞭云外指，断肠春色在江南。
<br>
<br>　　卷695_11  「柳谷道中作却寄」韦庄
<br>
<br>　　马前红叶正纷纷，马上离情断杀魂。晓发独辞残月店，
<br>
<br>　　暮程遥宿隔云村。心如岳色留秦地，梦逐河声出禹门。
<br>
<br>　　莫怪苦吟鞭拂地，有谁倾盖待王孙。
<br>
<br>　　卷695_12  「灞陵道中作」韦庄
<br>
<br>　　春桥南望水溶溶，一桁晴山倒碧峰。秦苑落花零露湿，
<br>
<br>　　灞陵新酒拨醅浓。青龙夭矫盘双阙，丹凤隔九重。
<br>
<br>　　万古行人离别地，不堪吟罢夕阳钟。
<br>
<br>　　卷695_13  「秋日早行」韦庄
<br>
<br>　　上马萧萧襟袖凉，路穿禾黍绕宫墙。半山残月露华冷，
<br>
<br>　　一岸野风莲萼香。烟外驿楼红隐隐，渚边云树暗苍苍。
<br>
<br>　　行人自是心如火，兔走乌飞不觉长。
<br>
<br>　　卷695_14  「叹落花」韦庄
<br>
<br>　　一夜霏微露湿烟，晓来和泪丧婵娟。不随残雪埋芳草，
<br>
<br>　　尽逐香风上舞筵。西子去时遗笑靥，谢娥行处落金钿。
<br>
<br>　　飘红堕白堪惆怅，少别华又隔年。
<br>
<br>　　卷695_15  「宫怨」韦庄
<br>
<br>　　一辞同辇闭昭阳，耿耿寒宵禁漏长。钗上翠禽应不返，
<br>
<br>　　镜中红艳岂重芳。萤低夜色栖瑶草，水咽秋声傍粉墙。
<br>
<br>　　展转令人思蜀赋，解将惆怅感君王。
<br>
<br>　　卷695_16  「关河道中」韦庄
<br>
<br>　　槐陌蝉声柳市风，驿楼高倚夕阳东。往来千里路长在，
<br>
<br>　　聚散十年人不同。但见时光流似箭，岂知天道曲如弓。
<br>
<br>　　平生志业匡尧舜，又拟沧浪学钓翁。
<br>
<br>　　卷695_17  「题盘豆驿水馆后轩」韦庄
<br>
<br>　　极目晴川展画屏，地从桃塞接蒲城。滩头鹭占清波立，
<br>
<br>　　原上人侵落照耕。去雁数行天际没，孤云一点净中生。
<br>
<br>　　冯轩尽日不回首，楚水吴山无限情。
<br>
<br>　　卷695_18  「梁氏水斋」韦庄
<br>
<br>　　独醉任腾腾，琴棋亦自能。卷帘山对客，开户犬迎僧。
<br>
<br>　　看蚁移苔穴，闻蛙落石层。夜窗风雨急，松外一庵灯。
<br>
<br>　　卷695_19  「曲池作」韦庄
<br>
<br>　　细雨曲池滨，青袍草色新。咏诗行信马，载酒喜逢人。
<br>
<br>　　性为无机率，家因守道贫。若无诗自遣，谁奈寂寥春。
<br>
<br>　　卷695_20  「嘉会里闲居」韦庄
<br>
<br>　　岂知城阙内，有地出红尘。草占一方绿，树藏千古春。
<br>
<br>　　马嘶游寺客，犬吠探花人。寂寂无钟鼓，槐行接紫宸。
<br>
<br>　　卷695_21  「夏夜」韦庄
<br>
<br>　　傍水迁书榻，开襟纳夜凉。星繁愁昼热，露重觉荷香。
<br>
<br>　　蛙吹鸣还息，蛛罗灭又光。正吟秋兴赋，桐景下西墙。
<br>
<br>　　卷695_22  「早发」韦庄
<br>
<br>　　早雾浓于雨，田深黍稻低。出门鸡未唱，过客马频嘶。
<br>
<br>　　树色遥藏店，泉声暗傍畦。独吟三十里，城月尚如。
<br>
<br>　　卷695_23  「寓言」韦庄
<br>
<br>　　黄金日日销还铸，仙桂年年折又生。
<br>
<br>　　兔走乌飞如未息，路尘终见泰山平。
<br>
<br>　　卷695_24  「对雪献薛常侍」韦庄
<br>
<br>　　琼林瑶树忽珊珊，急带西风下晚天。皓鹤飞不辨，
<br>
<br>　　玉山重叠冻相连。松装粉穗临窗亚，水结冰锥簇溜悬。
<br>
<br>　　门外寒光利如剑，莫推红袖诉金船。
<br>
<br>　　卷695_25  「题裴端公郊居」韦庄
<br>
<br>　　暂随红旆佐藩方，高迹终期卧故乡。已近水声开涧户，
<br>
<br>　　更侵山色架书堂。蒲生岸脚青刀利，柳拂波心绿带长。
<br>
<br>　　莫夺野人樵牧兴，白云不识绣衣郎。
<br>
<br>　　卷695_26  「登咸阳县楼望雨」韦庄
<br>
<br>　　乱云如兽出山前，细雨和风满渭川。
<br>
<br>　　尽日空魑匏见，雁行斜去字联联。
<br>
<br>　　卷695_27  「贵公子」韦庄
<br>
<br>　　大道青楼御苑东，玉栏仙杏压枝红。金铃犬吠梧桐月，
<br>
<br>　　朱鬣马嘶杨柳风。流水带花穿巷陌，夕阳和树入帘栊。
<br>
<br>　　瑶池宴罢归来醉，笑说君王在月宫。
<br>
<br>　　卷695_28  「听赵秀才弹琴」韦庄
<br>
<br>　　满匣冰泉咽又鸣，玉音闲澹入神清。巫山夜雨弦中起，
<br>
<br>　　湘水清波指下生。蜂簇野花吟细韵，蝉移高柳迸残声。
<br>
<br>　　不须更奏幽兰曲，卓氏门前月正明。
<br>
<br>　　卷695_29  「观猎」韦庄
<br>
<br>　　苑墙东畔欲斜晖，傍苑穿花兔正肥。公子喜逢朝罢日，
<br>
<br>　　将军夸换战时衣。鹘翻锦翅云中落，犬带金铃草上飞。
<br>
<br>　　直待四郊高鸟尽，掉鞍齐向国门归。
<br>
<br>　　卷695_30  「三堂东湖作」韦庄
<br>
<br>　　满塘秋水碧泓澄，十亩菱花晚镜清。景动新桥横EX，
<br>
<br>　　岸铺芳草睡。蟾投夜魄当湖落，岳倒秋莲入浪生。
<br>
<br>　　何处最添诗客兴，黄昏烟雨乱蛙声。
<br>
<br>　　卷695_31  「放榜日作」韦庄
<br>
<br>　　一声开鼓辟金扉，三十仙材上翠微。葛水雾中龙乍变，
<br>
<br>　　缑山烟外鹤初飞。邹阳暖艳催花发，太春光簇马归。
<br>
<br>　　回首便辞尘土世，彩云新换六铢衣。
<br>
<br>　　卷695_32  「寄薛先辈」韦庄
<br>
<br>　　悬知回日彩衣荣，仙籍高标第一名。瑶树带风侵物冷，
<br>
<br>　　玉山和雨射人清。龙翻瀚海波涛壮，鹤出金笼燕雀惊。
<br>
<br>　　不说文章与门地，自然毛骨是公卿。
<br>
<br>　　卷695_33  「访含弘山僧不遇留题精舍」韦庄
<br>
<br>　　满院桐花鸟雀喧，寂寥芳草茂芊芊。吾师正遇归山日，
<br>
<br>　　闲客空题到寺年。池竹闭门教鹤守，琴书开箧任僧传。
<br>
<br>　　人间不自寻行迹，一片孤云在碧天。
<br>
<br>　　卷695_34  「寄从兄遵」韦庄
<br>
<br>　　江上秋风正钓鲈，九重天子梦翘车。不将高卧邀刘主，
<br>
<br>　　自吐清谈护汉储。沧海十年龙景断，碧云千里雁行疏。
<br>
<br>　　相逢莫话归山计，明日东封待直庐。
<br>
<br>　　卷695_35  「渔塘十六韵（在朱阳县石岩下）」韦庄
<br>
<br>　　洛水分馀脉，穿岩出石棱。碧经岚气重，清带露华澄。
<br>
<br>　　莹澈通三岛，岩梧积万层。巢由应共到，刘阮想同登。
<br>
<br>　　壁峻苔如画，山昏雾似蒸。撼松衣有雪，题石砚生冰。
<br>
<br>　　路熟云中客，名留域外僧。饥猿寻落橡，斗鼠堕高藤。
<br>
<br>　　M树临溪亚，残莎带岸崩。持竿聊藉草，待月好垂罾。
<br>
<br>　　对景思任父，开图想不兴。晚风轻浪叠，暮雨湿烟凝。
<br>
<br>　　似泛灵槎出，如迎羽客升。仙源终不测，胜概自相仍。
<br>
<br>　　欲别诚堪恋，长归又未能。他时操史笔，为尔著良称。
<br>
<br>　　卷695_36  「冬日长安感志寄献虢州崔郎中二十韵」韦庄
<br>
<br>　　帝里无成久滞淹，别家三度见新蟾。郄诜丹桂无人指，
<br>
<br>　　阮籍青襟有泪沾。溪上却思云满屋，镜中惟怕雪生髯。
<br>
<br>　　病如原宪谁能疗，蹇似刘桢岂用占。雾雨十年同隐遁，
<br>
<br>　　风雷何日振沈潜。吁嗟每被更声引，歌咏还因酒思添。
<br>
<br>　　客舍正甘愁寂寂，郡楼遥想醉恹恹。已闻铃阁悬新诏，
<br>
<br>　　即向纶闱副具瞻。济物便同川上楫，慰心还似邑中黔。
<br>
<br>　　观星始觉中郎贵，问俗方知太守廉。宅后绿波栖画o，
<br>
<br>　　马前红袖簇丹b.闲招好客斟香蚁，闷对琼花咏散盐。
<br>
<br>　　积冻慢封寒溜细，暮云高拔远峰尖。讼堂无事冰生印，
<br>
<br>　　水榭高吟月透帘。松下围棋期褚胤，笔头飞箭荐陶谦。
<br>
<br>　　未知匣剑何时跃，但恐铅刀不再。虽有远心长拥_，
<br>
<br>　　耻将新剑学编苫。才惊素节移铜律，又见玄冥变玉签。
<br>
<br>　　百口似萍依广岸，一身如燕恋高檐。如今正困风波力，
<br>
<br>　　更向人中问宋纤。
<br>
<br>　　卷695_37  「和薛先辈见寄初秋寓怀即事之作二十韵」韦庄
<br>
<br>　　玉律初移候，清风乍远襟。一声蝉到耳，千炬火然心。
<br>
<br>　　岳静云堆翠，楼高日半沉。引愁憎暮角，惊梦怯残砧。
<br>
<br>　　露白凝湘簟，风篁韵蜀琴。鸟喧从果烂，阶净任苔侵。
<br>
<br>　　柿叶添红景，槐柯减绿阴。采珠逢宝窟，阅石见瑶林。
<br>
<br>　　鲁殿铿寒玉，苔山激碎金。郄堂流桂景，陈巷集车音。
<br>
<br>　　名自张华显，词因葛亮吟。水深龙易失，天远鹤难寻。
<br>
<br>　　鉴貌宁惭乐，论才岂谢任。义心孤剑直，学海怒涛深。
<br>
<br>　　既睹文兼质，翻疑古在今。惭闻纡绿绶，即候挂朝簪。
<br>
<br>　　晚树连秋坞，斜阳映暮岑。夜虫方唧唧，疲马正。
<br>
<br>　　托迹同吴燕，依仁似越禽。会随仙羽化，香蚁且同斟。
<br>
<br>　　卷695_38  「同旧韵」韦庄
<br>
<br>　　大火收残暑，清光渐惹襟。谢庄千里思，张翰五湖心。
<br>
<br>　　暮角迎风急，孤钟向暝沈。露滋三径草，日动四邻砧。
<br>
<br>　　簟委班姬扇，蝉悲蔡琰琴。方愁丹桂远，已怯二毛侵。
<br>
<br>　　L石回泉脉，移棋就竹阴。触丝蛛堕网，避隼鸟投林。
<br>
<br>　　貌愧潘郎璧，文惭吕相金。但埋酆狱气，未发爨桐音。
<br>
<br>　　静笑刘琨舞，闲思阮籍吟。野花和雨保怪石入云寻。
<br>
<br>　　迹竟终非切，幽闲且自任。趋时惭艺薄，托质仰恩深。
<br>
<br>　　美价方稀古，清名已绝今。既闻留缟带，讵肯掷蓍簪。
<br>
<br>　　迟客虚高阁，迎僧出乱岑。壮心徒戚戚，逸足自。
<br>
<br>　　安羡仓中鼠，危同幕上禽。期君调鼎鼐，他日俟羊斟。
<br>
<br>　　卷695_39  「三用韵」韦庄
<br>
<br>　　素律初回驭，商飙暗触襟。乍伤诗客思，还动旅人心。
<br>
<br>　　蝉噪因风断，鳞游见鹭沈。笛声随晚吹，松韵激遥砧。
<br>
<br>　　地覆青袍草，窗横绿绮琴。烟霄难自致，岁月易相侵。
<br>
<br>　　涧柳横孤埃岩藤架密阴。潇湘期钓侣，杜别家林。
<br>
<br>　　遗愧虞卿璧，言依季布金。铮W闻郢唱，次第发巴音。
<br>
<br>　　萤影冲帘落，虫声拥砌吟。楼高思共钓，寺远想同寻。
<br>
<br>　　入夜愁难遣，逢秋恨莫任。蜗游苔径滑，鹤步翠塘深。
<br>
<br>　　莫问荣兼辱，宁论古与今。固穷怜瓮牖，感旧惜蒿簪。
<br>
<br>　　晚日舒霞绮，遥天倚黛岑。鸳鸾方，骅骥整。
<br>
<br>　　未化投陂竹，空思出谷禽。感多聊自遣，桑落且闲斟。
<br>
<br>　　卷695_40  「惊秋」韦庄
<br>
<br>　　不向烟波狎钓舟，强亲文墨事儒丘。
<br>
<br>　　长安十二槐花陌，曾负秋风多少秋。
<br>
<br>　　卷695_41  「登汉高庙闲眺」韦庄
<br>
<br>　　独寻仙境上高原，云雨深藏古帝坛。天畔晚峰青簇簇，
<br>
<br>　　槛前春树碧团团。参差郭外楼台小，断续风中鼓角残。
<br>
<br>　　一带远光何处水，钓舟闲系夕阳滩。
<br>
<br>　　卷695_42  「耒阳县浮山神庙」韦庄
<br>
<br>　　一郡皆传此庙灵，庙前松桂古今青。山曾尧代浮洪水，
<br>
<br>　　地有唐臣奠绿。绕坐香风吹宝盖，傍檐烟雨湿岩扃。
<br>
<br>　　为霖自可成农岁，何用兴师远伐邢。
<br>
<br>　　卷695_43  「愁」韦庄
<br>
<br>　　避愁愁又至，愁至事难忘。夜坐心中火，朝为鬓上霜。
<br>
<br>　　不经公子梦，偏入旅人肠。借问高轩客，何乡是醉乡。
<br>
<br>　　卷695_44  「村居书事」韦庄
<br>
<br>　　年年耕与钓，鸥鸟已相依。砌长苍苔厚，藤抽紫蔓肥。
<br>
<br>　　风莺移树啭，雨燕入楼飞。不觉春光暮，绕篱红杏稀。
<br>
<br>　　卷695_45  「三堂早春」韦庄
<br>
<br>　　独倚危楼四望遥，杏花春陌马声骄。池边冰刃暖初落，
<br>
<br>　　山上雪棱寒未销。溪送绿波穿郡宅，日移红影度村桥。
<br>
<br>　　主人年少多情味，笑换金龟解珥貂。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
