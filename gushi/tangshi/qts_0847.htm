<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百四十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百四十七
<br>
<br>　　卷847_1  「猛虎行」齐己
<br>
<br>　　磨尔牙，错尔爪。狐莫威，兔莫狡，饥来吞噬取肠饱。
<br>
<br>　　横行不怕日月明，皇天产尔为生狞。前村半夜闻吼声，
<br>
<br>　　何人按剑灯荧荧。
<br>
<br>　　卷847_2  「西山叟」齐己
<br>
<br>　　西山中，多狼虎，去岁伤儿复伤妇。官家不问孤老身，
<br>
<br>　　还在前山山下住。
<br>
<br>　　卷847_3  「君子行」齐己
<br>
<br>　　圣人不生，麟龙何瑞。梧桐不高，凤凰何止。
<br>
<br>　　吾闻古之有君子，行藏以时，进退求己。荣必为天下荣，
<br>
<br>　　耻必为天下耻。苟进不如此，退不如此，
<br>
<br>　　亦何必用虚伪之文章，取荣名而自美？
<br>
<br>　　卷847_4  「善哉行」齐己
<br>
<br>　　大鹏刷翮谢溟渤，青云万层高突出。下视秋涛空渺，
<br>
<br>　　旧处鱼龙皆细物。人生在世何容易，眼浊心昏信生死。
<br>
<br>　　愿除嗜欲待身轻，携手同寻列仙事。
<br>
<br>　　卷847_5  「日日曲」齐己
<br>
<br>　　日日日东上，日日日西没。任是神仙容，也须成朽骨。
<br>
<br>　　浮云灭复生，芳草死还出。不知千古万古人，
<br>
<br>　　葬向青山为底物。
<br>
<br>　　卷847_6  「耕叟」齐己
<br>
<br>　　春风吹蓑衣，暮雨滴箬笠。夫妇耕共劳，儿孙饥对泣。
<br>
<br>　　田园高且瘦，赋税重复急。官仓鼠雀群，共待新租入。
<br>
<br>　　卷847_7  「苦热行」齐己
<br>
<br>　　离宫划开赤帝怒，喝出六龙奔日驭。下土熬熬若煎煮，
<br>
<br>　　苍生惶惶无处处。火云峥嵘焚寥，东皋老农肠欲焦。
<br>
<br>　　何当一雨苏我苗，为君击壤歌帝尧。
<br>
<br>　　卷847_8  「苦寒行」齐己
<br>
<br>　　冰峰撑空寒矗矗，云凝水冻埋海陆。杀物之性，伤人之欲。
<br>
<br>　　既不能断绝蒺藜荆棘之根株，又不能展凤凰麒麟之拳R.
<br>
<br>　　如此，则何如为和煦，为膏雨，自然天下之荣枯，
<br>
<br>　　融融于万户。
<br>
<br>　　卷847_9  「春风曲」齐己
<br>
<br>　　春风有何情，旦暮来林园。不问桃李主，吹落红无言。
<br>
<br>　　卷847_10  「城中怀山友」齐己
<br>
<br>　　春城来往桃李碧，暖艳红香断消息。
<br>
<br>　　吾徒自有山中邻，白昼冥心坐岚壁。
<br>
<br>　　卷847_11  「读李贺歌集」齐己
<br>
<br>　　赤水无精华，荆山亦枯槁。玄珠与虹玉，璨璨李贺抱。
<br>
<br>　　清晨醉起临春台，吴绫蜀锦胸襟开。狂多两手掀蓬莱，
<br>
<br>　　珊瑚掇尽空土堆。
<br>
<br>　　卷847_12  「风琴引」齐己
<br>
<br>　　挪吴丝，雕楚竹，高托天风拂为曲。一一宫商在素空，
<br>
<br>　　鸾鸣凤语翘梧桐。夜深天碧松风多，孤窗寒梦惊流波。
<br>
<br>　　愁魂傍枕不肯去，翻疑住处邻湘娥。金风声尽熏风发，
<br>
<br>　　冷泛虚堂韵难歇。常恐听多耳渐烦，清音不绝知音绝。
<br>
<br>　　卷847_13  「夏云曲」齐己
<br>
<br>　　红嵯峨，烁晚波，乖龙慵卧旱鬼多。万里压天堑，
<br>
<br>　　r雷电光空闪闪。好雨不雨风不风，徒倚穹苍作岩险。
<br>
<br>　　男巫女觋更走魂，焚香祝天天不闻。天若闻，
<br>
<br>　　必能使尔为润泽，洗埃氛。而又变之成五色，捧日轮，
<br>
<br>　　将以表唐尧虞舜之明君。
<br>
<br>　　卷847_14  「读李白集」齐己
<br>
<br>　　竭云涛，刳巨鳌，搜括造化空牢牢。冥心入海海神怖，
<br>
<br>　　骊龙不敢为珠主。人间物象不供取，饱饮游神向悬圃。
<br>
<br>　　锵金铿玉千馀篇，脍吞炙嚼人口传。须知一一丈夫气，
<br>
<br>　　不是绮罗儿女言。
<br>
<br>　　卷847_15  「祈真坛」齐己
<br>
<br>　　玉瓮瑶坛二三级，学仙弟子参差入。霓旌队仗下不下，
<br>
<br>　　松桧森森天露湿。殿前寒气束香云，朝祈暮祷玄元君。
<br>
<br>　　茫茫俗骨醉更昏，楼台十二遥昆仑。昆仑纵广一万二千里，
<br>
<br>　　中有五色云霞五色水。何当断欲便飞去，
<br>
<br>　　不要九转神丹换精髓。
<br>
<br>　　卷847_16  「黄雀行」齐己
<br>
<br>　　双双野田雀，上下同饮啄。暖去栖蓬蒿，寒归傍篱落。
<br>
<br>　　殷勤避罗网，乍可遇雕鹗。雕鹗虽不仁，分明在寥廓。
<br>
<br>　　卷847_17  「石竹花」齐己
<br>
<br>　　石竹花开照庭石，红藓自禀离宫色。一枝两枝初笑风，
<br>
<br>　　猩猩血泼低低丛。常嗟世眼无真鉴，却被丹青苦相陷。
<br>
<br>　　谁为根寻造化功，为君吐出淳元胆。白日当午方盛开，
<br>
<br>　　彤霞灼灼临池台。繁香浓艳如未已，粉蝶游蜂狂欲死。
<br>
<br>　　卷847_18  「寄南岳白莲道士能于长啸」齐己
<br>
<br>　　猿猱休啼月皎皎，蟋蟀不吟山悄悄。
<br>
<br>　　大耳仙人满颔须，醉倚长松一声啸。
<br>
<br>　　卷847_19  「古剑歌」齐己
<br>
<br>　　古人手中铸神物，百炼百淬始提出。今人不要强硎磨，
<br>
<br>　　莲锷星文未曾没。一弹一抚闻铮铮，老龙影夺秋灯明。
<br>
<br>　　何时得遇英雄主，用尔平治天下去。
<br>
<br>　　卷847_20  「湘妃庙」齐己
<br>
<br>　　湘烟飨嫠急，汀露凝红`莲湿。苍梧云叠九嶷深，
<br>
<br>　　二女魂飞江上立。相携泣，凤盖龙舆追不及。
<br>
<br>　　庙荒松朽啼飞猩，笋鞭迸出阶基倾。黄昏一岸阴风起，
<br>
<br>　　新月如眉生阔水。
<br>
<br>　　卷847_21  「巫山高」齐己
<br>
<br>　　巫山高，巫女妖，雨为暮兮云为朝，楚王憔悴魂欲销。
<br>
<br>　　秋猿嗥嗥日将夕，红霞紫烟凝老壁。千岩万壑花皆坼，
<br>
<br>　　但恐芳菲无正色。不知今古行人行，几人经此无秋情。
<br>
<br>　　云深庙远不可觅，十二峰头插天碧。
<br>
<br>　　卷847_22  「赠持《法华经》僧」齐己
<br>
<br>　　众人有口，不说是，即说非。吾师有口何所为，
<br>
<br>　　莲经七轴六万九千字，日日夜夜终复始。乍吟乍讽何悠扬，
<br>
<br>　　风篁古松含秋霜。但恐天龙夜叉乾闼众，pg塞虚空耳皆耸。
<br>
<br>　　我闻念经功德缘，舌根可算金刚坚。他时劫火洞燃后，
<br>
<br>　　神光璨璨如红莲。受持身心苟精洁，尚能使烦恼大海水枯竭。
<br>
<br>　　魔王轮幢自摧折，何况更如理行如理说。
<br>
<br>　　卷847_23  「刳肠龟」齐己
<br>
<br>　　尔既能于灵，应久存其生。尔既能于瑞，胡得迷其死。
<br>
<br>　　刳肠徒自屠，曳尾复何累。可怜濮水流，一叶泛庄子。
<br>
<br>　　卷847_24  「赠岩居僧」齐己
<br>
<br>　　石如骐岩作室，秋苔漫坛净于漆。
<br>
<br>　　袈裟盖头心在无，黄猿白猿啼日日。
<br>
<br>　　卷847_25  「观李琼处士画海涛」齐己
<br>
<br>　　巨鳌转侧长p翻，狂涛颠浪高漫漫。李琼夺得造化本，
<br>
<br>　　都卢缩在秋毫端。一挥一画皆筋骨，暄崩腾大鲸臬。
<br>
<br>　　叶扑仙槎摆欲沉，下头应是骊龙窟。昔年曾要涉蓬瀛，
<br>
<br>　　唯闻撼动珊瑚声。今来正叹陆沉久，见君此画思前程。
<br>
<br>　　千寻万派功难测，海门山小涛头白。令人错认钱塘城，
<br>
<br>　　罗刹石底奔雷霆。
<br>
<br>　　卷847_26  「升天行」齐己
<br>
<br>　　身不沉，骨不重。驱青鸾，驾白凤。幢盖飘摇入冷空，
<br>
<br>　　天风瑟瑟星河动。瑶阙参差阿母家，楼台戏闭凝彤霞。
<br>
<br>　　三五仙子乘龙车，堂前碾烂蟠桃花。回头却顾蓬莱顶，
<br>
<br>　　一点浓岚在深井。
<br>
<br>　　卷847_27  「还人卷」齐己
<br>
<br>　　李白李贺遗机杼，散在人间不知处。闻君收在芙蓉江，
<br>
<br>　　日斗鲛人织秋浦。金梭札札文离离。吴姬越女羞上机。
<br>
<br>　　鸳鸯浴烟鸾凤飞，澄江晓映馀霞辉。仙人手持玉刀尺，
<br>
<br>　　寸寸酬君珠与璧。裁作霞裳何处披，紫皇殿里深难觅。
<br>
<br>　　卷847_28  「轻薄行」齐己
<br>
<br>　　玉鞭金镫骅骝蹄，横眉吐气如虹霓。五陵春暖芳草齐，
<br>
<br>　　笙歌到处花成泥。日沉月上且斗鸡，醉来莫问天高低。
<br>
<br>　　伯阳道德何唾咦，仲尼礼乐徒卑栖。
<br>
<br>　　卷847_29  「浮云行」齐己
<br>
<br>　　大野有贤人，大朝有圣君。如何彼浮云，掩蔽白日轮。
<br>
<br>　　安得东南风，吹散八表外。使之天下人，共见尧眉彩。
<br>
<br>　　卷847_30  「煌煌京洛行」齐己
<br>
<br>　　圣君垂衣裳，荡荡若朝旭。大观无遗物，四夷来率服。
<br>
<br>　　清晨回北极，紫气盖黄屋。双阙耸双鳌，九门如川渎。
<br>
<br>　　梯山航海至，昼夜车相续。我恐红尘深，变为黄河曲。
<br>
<br>　　卷847_31  「吊汨罗」齐己
<br>
<br>　　落日倚阑干，徘徊汨罗曲。冤魂如可吊，烟浪声似哭。
<br>
<br>　　我欲考鼋鼍之心，烹鱼龙之腹。尔既啖大夫之血，
<br>
<br>　　食大夫之肉。千载之后，犹斯暗伏。将谓唐尧之尊，
<br>
<br>　　还如荒悴之君。更有逐臣，于焉葬魂。得以纵其噬，
<br>
<br>　　恣其吞。
<br>
<br>　　卷847_32  「赠念《法华经》僧」齐己
<br>
<br>　　念念念兮入恶易，念念念兮入善难。念经念佛能一般，
<br>
<br>　　爱河竭处生波澜。言公少年真法器，白昼不出夜不睡。
<br>
<br>　　心心缘经口缘字，一室寥寥灯照地。沈檀卷轴宝函盛，
<br>
<br>　　U卜香熏水精记。空山木落古寺闲，松枝鹤眠霜霰干。
<br>
<br>　　牙根舌根水滴寒，珊瑚捶打红琅\.但恐莲花七朵一时折，
<br>
<br>　　朵朵似君心地白。又恐天风吹天花，缤纷如雨飘袈裟。
<br>
<br>　　况闻此经甚微妙，百千诸佛真秘要。灵山说后始传来，
<br>
<br>　　闻者虽多持者少。更堪诵入陀罗尼，唐音梵音相杂时。
<br>
<br>　　舜弦和雅熏风吹，文王武王弦更悲。
<br>
<br>　　如此争不遣碧空中有龙来听，有鬼来听。亦使人间闻者敬，
<br>
<br>　　见者敬。自然心虚空，性清净。此经真体即毗卢，
<br>
<br>　　雪岭白牛君识无。
<br>
<br>　　卷847_33  「短歌寄鼓山长老」齐己
<br>
<br>　　雪峰雪峰高且雄，峨峨堆积青冥中。六月赤日烧不熔，
<br>
<br>　　飞禽瞥见人难通。常闻中有白象王，五百象子皆威光。
<br>
<br>　　行围坐绕同一色，森森影动旃檀香。于中一子最雄猛，
<br>
<br>　　称尊独踞鼓山顶。百千眷属阴□影，身照曜，吞秋景。
<br>
<br>　　我闻岷国民归依，前王后王皆师资。宁同梁武遇达磨，
<br>
<br>　　过后弹指空伤悲。
<br>
<br>　　卷847_34  「渔父」齐己
<br>
<br>　　夜钓洞庭月，朝醉巴陵市。却归君山下，鱼龙窟边睡。
<br>
<br>　　生涯在何处，白浪千万里。曾笑楚臣迷，苍黄汨罗水。
<br>
<br>　　卷847_35  「采莲曲」齐己
<br>
<br>　　越溪女，越江莲。齐菡萏，双婵娟。嬉游向何处，
<br>
<br>　　采摘且同船。浩唱发容与，清波生漪连。时逢岛屿泊，
<br>
<br>　　几共鸳鸯眠。襟袖既盈溢，馨香亦相传。薄暮归去来，
<br>
<br>　　苎萝生碧烟。
<br>
<br>　　卷847_36  「啄木」齐己
<br>
<br>　　啄木啄啄，鸣林响壑。贪心既缘，利嘴斯凿。
<br>
<br>　　有朽百尺，微虫斯宅。以啄去害，啄更弥剧。
<br>
<br>　　层崖豫章，耸干苍苍。无纵尔啄，摧我栋梁。
<br>
<br>　　卷847_37  「灵松歌」齐己
<br>
<br>　　灵松灵松，是何根株。盘擗枝干，与群木殊。
<br>
<br>　　世眼争知苍翠容，薜萝遮体深朦胧。先秋瑟瑟生谷风，
<br>
<br>　　青阴倒卓寒潭中。八月天威行肃杀，万木凋零向霜雪。
<br>
<br>　　唯有此松高下枝，一枝枝在无摧折。痴冻顽冰如铁坚，
<br>
<br>　　重重锁到槎牙颠。老鳞枯节相把捉，踉跄立在青崖前。
<br>
<br>　　有时深洞兴雷雹，飞电绕身光闪烁。乍似苍龙惊起时，
<br>
<br>　　攫雾穿云欲腾跃。夜深山月照高枝，疏影细落莓苔矶。
<br>
<br>　　千年朽魍魉出，一株寒韵锵琉璃。安得良工妙图o，
<br>
<br>　　写将偃蹇悬烟阁。飞瀑声中战岁寒，红霞影里擎萧索。
<br>
<br>　　卷847_38  「蠹」齐己
<br>
<br>　　蠹不自蠹，而蠹于木。蠹极木心，以丰尔腹。
<br>
<br>　　偶或成之，胡为勖人。人而不真，繇尔乱神。
<br>
<br>　　蠹兮蠹兮，何全其生。无托尔形，霜松雪柽。
<br>
<br>　　卷847_39  「行路难」齐己
<br>
<br>　　行路难，君好看，惊波不在fl间，小人心里藏崩湍。
<br>
<br>　　七盘九折寒，翻车倒盖犹堪出。未似是非唇舌危，
<br>
<br>　　暗中潜毁平人骨。君不见楚灵均，千古沉冤湘水滨。
<br>
<br>　　又不见李太白，一朝却作江南客。
<br>
<br>　　卷847_40  「谢徽上人见惠二龙障子，以短歌酬之」齐己
<br>
<br>　　我见苏州昆山金城中，金城柱上有二龙。
<br>
<br>　　老僧相传道是僧繇手，寻常入海共龙斗。
<br>
<br>　　又闻蜀国玉局观有孙遇迹，盘屈身长八十尺。
<br>
<br>　　游人争看不敢近，头觑寒泉万丈碧。近有五羊徽上人，
<br>
<br>　　闲工小笔得意新。画龙不夸头角及须鳞，只求筋骨与精神。
<br>
<br>　　徽上人，真艺者。惠我双龙不言价，等闲不敢将悬挂。
<br>
<br>　　恐是叶公好假龙，及见真龙却惊怕。
<br>
<br>　　卷847_41  「送人往长沙」齐己
<br>
<br>　　荆门归路指湖南，千里风帆兴可谙。
<br>
<br>　　好听鹧鸪啼雨处，木兰舟晚泊春潭。
<br>
<br>　　卷847_42  「偶题」齐己
<br>
<br>　　时事懒言多忌讳，野吟无主若纵横。
<br>
<br>　　君看三百篇章首，何处分明著姓名。
<br>
<br>　　卷847_43  「寄山中叟」齐己
<br>
<br>　　青泉碧树夏风凉，紫蕨红粳午爨香。
<br>
<br>　　应笑晨持一盂苦，腥膻市里叫家常。
<br>
<br>　　卷847_44  「赠琴客」齐己
<br>
<br>　　曾携五老峰前过，几向双松石上弹。
<br>
<br>　　此境此身谁更爱，掀天羯鼓满长安。
<br>
<br>　　卷847_45  「勉吟僧」齐己
<br>
<br>　　千途万辙乱真源，白昼劳形夜断魂。
<br>
<br>　　忍著袈裟把名纸，学他低折五侯门。
<br>
<br>　　卷847_46  「送人归华下」齐己
<br>
<br>　　莲花峰翠湿凝秋，旧业园林在下头。
<br>
<br>　　好束诗书且归去，而今不爱事风流。
<br>
<br>　　卷847_47  「夏日城中作二首」齐己
<br>
<br>　　三面僧邻一面墙，更无风路可吹凉。
<br>
<br>　　他年舍此归何处，青壁红霞裹石房。
<br>
<br>　　竹低莎浅雨鳎水槛幽窗暑月中。
<br>
<br>　　有境牵怀人不会，东林门外翠横空。
<br>
<br>　　卷847_48  「默坐」齐己
<br>
<br>　　灯引飞蛾拂焰迷，露淋栖鹤压枝低。
<br>
<br>　　冥心坐满蒲团稳，梦到天台过剡溪。
<br>
<br>　　卷847_49  「水边行」齐己
<br>
<br>　　身著袈裟手杖藤，水边行止不妨僧。
<br>
<br>　　禽栖日落犹孤立，隔浪秋山千万层。
<br>
<br>　　卷847_50  「寄郑谷郎中」齐己
<br>
<br>　　人间近遇风骚匠，鸟外曾逢心印师。
<br>
<br>　　除此二门无别妙，水边松下独寻思。
<br>
<br>　　卷847_51  「翡翠」齐己
<br>
<br>　　水边飞去青难辨，竹里归来色一般。
<br>
<br>　　磨吻鹰r莫相害，白鸥鸿鹤满沙滩。
<br>
<br>　　卷847_52  「与节供奉大德游京口寺留题」齐己
<br>
<br>　　柳岸晴缘十里来，水边精舍绝尘埃。
<br>
<br>　　煮茶尝摘兴何极，直至残阳未欲回。
<br>
<br>　　卷847_53  「谢荆幕孙郎中见示《乐府歌集》二十八字」齐己
<br>
<br>　　长吉才狂太白颠，二公文阵势横前。
<br>
<br>　　谁言后代无高手，夺得秦皇鞭鬼鞭。
<br>
<br>　　卷847_54  「谢《阴符经》勉送藏休上人二首」齐己
<br>
<br>　　事遂鼎湖遗剑履，时来渭水掷鱼竿。
<br>
<br>　　欲知贤圣存亡道，自向心机反覆看。
<br>
<br>　　一林霜雪未沾头，争遣藏休肯便休。
<br>
<br>　　学尽世间难学事，始堪随处任虚舟。
<br>
<br>　　卷847_55  「幽斋偶作」齐己
<br>
<br>　　幽院才容个小庭，疏篁低短不堪情。
<br>
<br>　　春来犹赖邻僧树，时引流莺送好声。
<br>
<br>　　卷847_56  「赠念《法华经》僧」齐己
<br>
<br>　　万境心随一念平，红芙蓉折爱河清。
<br>
<br>　　持经功力能如是，任驾白牛安稳行。
<br>
<br>　　卷847_57  「对菊」齐己
<br>
<br>　　无艳无妖别有香，栽多不为待重阳。
<br>
<br>　　莫嫌醒眼相看过，却是真心爱澹黄。
<br>
<br>　　卷847_58  「闭门」齐己
<br>
<br>　　正是闭门争合闭，大家开处不须开。
<br>
<br>　　还防朗月清风夜，有个诗人相访来。
<br>
<br>　　卷847_59  「勉送吴国三五新戒归」齐己
<br>
<br>　　法王遗制付仁王，难得难持劫数长。
<br>
<br>　　努力只须坚守护，三千八万是垣墙。
<br>
<br>　　卷847_60  「夏日寄清溪道者」齐己
<br>
<br>　　老病不能求药饵，朝昏只是但焚烧。
<br>
<br>　　不知谁为收灰骨，垒石栽松傍寺桥。
<br>
<br>　　卷847_61  「送惠空北游」齐己
<br>
<br>　　君向岘山游圣境，我将何以记多才。
<br>
<br>　　叮咛堕泪碑前过，写取斯文寄我来。
<br>
<br>　　卷847_62  「寄怀归州马判官」齐己
<br>
<br>　　三年为y兴何长，归计应多事少忙。
<br>
<br>　　又见秋风霜`树，满山椒熟水云香。
<br>
<br>　　卷847_63  「观荷叶露珠」齐己
<br>
<br>　　霏微晓露成珠颗，宛转田田未有风。
<br>
<br>　　任器方圆性终在，不妨翻覆落池中。
<br>
<br>　　卷847_64  「苦热怀玉泉寺寄仁上人」齐己
<br>
<br>　　火云如烧接苍梧，原野烟连大泽枯。
<br>
<br>　　谩费葛衫葵扇力，争禁泉石润肌肤。
<br>
<br>　　卷847_65  「观盆池白莲」齐己
<br>
<br>　　素萼金英喷露开，倚风凝立独徘徊。
<br>
<br>　　应思潋滟秋池底，更有归天伴侣来。
<br>
<br>　　卷847_66  「折杨柳词四首」齐己
<br>
<br>　　凤楼高映绿阴阴，凝重多含雨露深。
<br>
<br>　　莫谓一枝柔软力，几曾牵破别离心。
<br>
<br>　　馆娃宫畔响廊前，依托吴王养翠烟。
<br>
<br>　　剑去国亡台殿毁，却随红树噪秋蝉。
<br>
<br>　　低似中陶潜酒，软极如伤宋玉风。
<br>
<br>　　多谢将军绕营种，翠中闲卓战旗红。
<br>
<br>　　高僧爱惜遮江寺，游子伤残露野桥。
<br>
<br>　　争似著行垂上苑，碧桃红杏对摇摇。
<br>
<br>　　卷847_67  「答长沙丁秀才书」齐己
<br>
<br>　　月月便车奔帝阙，年年贡士过荆台。
<br>
<br>　　如何三度槐花落，未见故人携卷来。
<br>
<br>　　卷847_68  「戒小师」齐己
<br>
<br>　　不肯吟诗不听经，禅宗异岳懒游行。
<br>
<br>　　他年白首当人问，将底言谈对后生。
<br>
<br>　　卷847_69  「题旧拄杖」齐己
<br>
<br>　　亲采匡庐瀑布西，层崖悬壁更安梯。
<br>
<br>　　携行三十年吟伴，未有诗人□□□。
<br>
<br>　　卷847_70  「酬欧阳秀才卷」齐己
<br>
<br>　　三十篇多十九章，□声风力撼疏篁。
<br>
<br>　　不堪更有精搜处，谁见萧萧雨夜堂。
<br>
<br>　　卷847_71  「闻雁」齐己
<br>
<br>　　潇湘浦暖全迷鹤，逻C川寒只有雕。
<br>
<br>　　谁向孤舟忆兄弟，坐看连雁度横桥。
<br>
<br>　　卷847_72  「送高丽二僧南游」齐己
<br>
<br>　　日边乡井别年深，中国灵踪欲遍寻。
<br>
<br>　　何处碧山逢长老，分明认取祖师心。
<br>
<br>　　卷847_73  「谢猿皮」齐己
<br>
<br>　　贵向猎师家买得，携来乞与坐禅床。
<br>
<br>　　不知摘月秋潭畔，曾对何人啼断肠。
<br>
<br>　　卷847_74  「酬光上人」齐己
<br>
<br>　　禅言难后到诗言，坐石心同立月魂。
<br>
<br>　　应记前秋会吟处，五更犹在老松根。
<br>
<br>　　卷847_75  「送僧归日本」齐己
<br>
<br>　　日东来向日西游，一钵闲寻遍九州。
<br>
<br>　　却忆鸡林本师寺，欲归还待海风秋。
<br>
<br>　　卷847_76  「庚午岁十五夜对月」齐己
<br>
<br>　　海澄空碧正团圆，吟想玄宗此夜寒。
<br>
<br>　　玉兔有情应记得，西边不见旧长安。
<br>
<br>　　卷847_77  「红蔷薇花」齐己
<br>
<br>　　晴日当楼晓香歇，锦带盘空欲成结。
<br>
<br>　　莺声渐老柳飞时，狂风吹落猩猩血。
<br>
<br>　　卷847_78  「贻九华上人」齐己
<br>
<br>　　一法传闻继老能，九华闲卧最高层。
<br>
<br>　　秋钟尽后残阳暝，门掩松边雨夜灯。
<br>
<br>　　卷847_79  「寄赓匡图兄弟」齐己
<br>
<br>　　僧外闲吟乐最清，年登八十丧南荆。
<br>
<br>　　风骚作者为商确，道去碧云争几程。
<br>
<br>　　卷847_80  「句」齐己
<br>
<br>　　春晴游寺客，花落闭门僧。（见《西清诗话》）
<br>
<br>　　香传天下口，□贵火前名。角开香满室，炉动绿凝铛。
<br>
<br>　　（《咏茶》）
<br>
<br>　　园林将向夕，风雨更吹花。（以下见《吟窗杂录》）
<br>
<br>　　相思坐溪石，□□□山风。
<br>
<br>　　夕照背高台，残钟残角催。（《落照》）
<br>
<br>　　五老峰前相见时，两无言语各扬眉。
<br>
<br>　　高人爱惜藏岩里，白bv封题寄火前。（《咏茶》，
<br>
<br>　　见《三山老人语录》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
