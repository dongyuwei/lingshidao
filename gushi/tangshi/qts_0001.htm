<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

    卷一
<br>
<br>    卷1_1 「帝京篇十首」李世民
<br>
<br>    秦川雄帝宅，函谷壮皇居。绮殿千寻起，离宫百雉馀。
<br>
<br>    连薨遥接汉，飞观迥凌虚。云日隐层阙，风烟出绮疏。
<br>
<br>    岩廊罢机务，崇文聊驻辇。玉匣启龙图，金绳披凤篆。
<br>
<br>    韦编断仍续，缥帙舒还卷。对此乃淹留，欹案观坟典。
<br>
<br>    移步出词林，停舆欣武宴。雕弓写明月，骏马疑流电。
<br>
<br>    惊雁落虚弦，啼猿悲急箭。阅赏诚多美，于兹乃忘倦。
<br>
<br>    鸣笳临乐馆，眺听欢芳节。急管韵朱弦，清歌凝白雪。
<br>
<br>    彩凤肃来仪，玄鹤纷成列。去兹郑卫声，雅音方可悦。
<br>
<br>    芳辰追逸趣，禁苑信多奇。桥形通汉上，峰势接云危。
<br>
<br>    烟霞交隐映，花鸟自参差。何如肆辙迹，万里赏瑶池。
<br>
<br>    飞盖去芳园，兰桡游翠渚。萍间日彩乱，荷处香风举。
<br>
<br>    桂楫满中川，弦歌振长屿。岂必汾河曲，方为欢宴所。
<br>
<br>    落日双阙昏，回舆九重暮。长烟散初碧，皎月澄轻素。
<br>
<br>    搴幌玩琴书，开轩引云雾。斜汉耿层阁，清风摇玉树。
<br>
<br>    欢乐难再逢，芳辰良可惜。玉酒泛云，兰コ络蚕。
<br>
<br>    千钟合尧禹，百兽谐金石。得志重寸阴，忘怀轻尺璧。
<br>
<br>    建章欢赏夕，二八尽妖妍。罗绮昭阳殿，芬芳玳瑁筵。
<br>
<br>    佩移星正动，扇掩月初圆。无劳上悬圃，即此对神仙。
<br>
<br>    以兹游观极，悠然独长想。披卷览前踪，抚躬寻既往。
<br>
<br>    望古茅茨约，瞻今兰殿广。人道恶高危，虚心戒盈荡。
<br>
<br>    奉天竭诚敬，临民思惠养。纳善察忠谏，明科慎刑赏。
<br>
<br>    六五诚难继，四三非易仰。广待淳化敷，方嗣云亭响。
<br>
<br>    卷1_2 「饮马长城窟行」李世民
<br>
<br>    塞外悲风切，交河冰已结。瀚海百重波，阴山千里雪。
<br>
<br>    迥戍危烽火，层峦引高节。悠悠卷旆旌，饮马出长城。
<br>
<br>    寒沙连骑迹，朔吹断边声。胡尘清玉塞，羌笛韵金钲。
<br>
<br>    绝漠干戈戢，车徒振原隰。都尉反龙堆，将军旋马邑。
<br>
<br>    扬麾氛雾静，纪石功名立。荒裔一戎衣，灵台凯歌入。
<br>
<br>    卷1_3 「执契静三边」李世民
<br>
<br>    执契静三边，持衡临万姓。玉彩辉关烛，金华流日镜。
<br>
<br>    无为宇宙清，有美璇玑正。皎佩星连景，飘衣云结庆。
<br>
<br>    戢武耀七德，升文辉九功。烟波澄旧碧，尘火息前红。
<br>
<br>    霜野韬莲剑，关城罢月弓。钱缀榆天合，新城柳塞空。
<br>
<br>    花销葱岭雪，e尽流沙雾。秋驾转兢怀，春冰弥轸虑。
<br>
<br>    书绝龙庭羽，烽休凤穴戍。衣宵寝二难，食旰餐三惧。
<br>
<br>    翦暴兴先废，除凶存昔亡。圆盖归天壤，方舆入地荒。
<br>
<br>    孔海池京邑，双河沼帝乡。循躬思励己，抚俗愧时康。
<br>
<br>    元首伫盐梅，股肱惟辅弼。羽贤崆岭四，翼圣襄城七。
<br>
<br>    浇俗庶反淳，替文聊就质。已知隆至道，共欢区宇一。
<br>
<br>    卷1_4 「正日临朝」李世民
<br>
<br>    条风开献节，灰律动初阳。百蛮奉遐赆，万国朝未央。
<br>
<br>    虽无舜禹迹，幸欣天地康。车轨同八表，书文混四方。
<br>
<br>    赫奕俨冠盖，纷纶盛服章。羽旄飞驰道，钟鼓震岩廊。
<br>
<br>    组练辉霞色，霜戟耀朝光。晨宵怀至理，终愧抚遐荒。
<br>
<br>    卷1_5 「幸武功庆善宫」李世民
<br>
<br>    寿丘惟旧迹，酆邑乃前基。粤予承累圣，悬弧亦在兹。
<br>
<br>    弱龄逢运改，提剑郁匡时。指麾八荒定，怀柔万国夷。
<br>
<br>    梯山咸入款，驾海亦来思。单于陪武帐，日逐卫文lq.
<br>
<br>    端朝四岳，无为任百司。霜节明秋景，轻冰结水湄。
<br>
<br>    芸黄遍原隰，禾颖积京畿。共乐还乡宴，欢比大风诗。
<br>
<br>    卷1_6 「重幸武功」李世民
<br>
<br>    代马依朔吹，惊禽愁昔丛。况兹承眷德，怀旧感深衷。
<br>
<br>    积善忻馀庆，畅武悦成功。垂衣天下治，端拱车书同。
<br>
<br>    白水巡前迹，丹陵幸旧宫。列筵欢故老，高宴聚新丰。
<br>
<br>    驻跸抚田，回舆访牧童。瑞气萦丹阙，祥烟散碧空。
<br>
<br>    孤屿含霜白，遥山带日红。于焉欢击筑，聊以咏南风。
<br>
<br>    卷1_7 「经破薛举战地」李世民
<br>
<br>    昔年怀壮气，提戈初仗节。心随朗日高，志与秋霜洁。
<br>
<br>    移锋惊电起，转战长河决。营碎落星沉，阵卷横云裂。
<br>
<br>    一挥氛l静，再举鲸鲵灭。于兹俯旧原，属目驻华轩。
<br>
<br>    沉沙无故迹，减灶有残痕。浪霞穿水净，峰雾抱莲昏。
<br>
<br>    世途亟流易，人事殊今昔。长想眺前踪，抚躬聊自适。
<br>
<br>    卷1_8 「过旧宅二首」李世民
<br>
<br>    新丰停翠辇，谯邑驻鸣笳。园荒一径断，苔古半阶斜。
<br>
<br>    前池消旧水，昔树发今花。一朝辞此地，四海遂为家。
<br>
<br>    金舆巡白水，玉辇驻新丰。纽落藤披架，花残菊破丛。
<br>
<br>    叶铺荒草蔓，流竭半池空。纫兰凋径，舒圭叶翦桐。
<br>
<br>    昔地一蕃内，今宅九围中。架海波澄镜，韬戈器反农。
<br>
<br>    八表文同轨，无劳歌大风。
<br>
<br>    卷1_9 「还陕述怀」李世民
<br>
<br>    慨然抚长剑，济世岂邀名。星绶椎缇伲日羽肃天行。
<br>
<br>    遍野屯万骑，临原驻五营。登山麾武节，背水纵神兵。
<br>
<br>    在昔戎戈动，今来宇宙平。
<br>
<br>    卷1_10「入潼关」李世民
<br>
<br>    崤函称地险，襟带壮两京。霜峰直临道，冰河曲绕城。
<br>
<br>    古木参差影，寒猿断续声。冠盖往来合，风尘朝夕惊。
<br>
<br>    高谈先马度，伪晓预鸡鸣。弃]怀远志，封泥负壮情。
<br>
<br>    别有真人气，安知名不名。
<br>
<br>    卷1_11「于北平作」李世民
<br>
<br>    翠野驻戎轩，卢龙转征旆。遥山丽如绮，长流萦似带。
<br>
<br>    海气百重楼，岩松千丈盖。兹焉可游赏，何必襄城外。
<br>
<br>    卷1_12「辽城望月」李世民
<br>
<br>    玄兔月初明，澄辉照辽碣。映云光暂隐，隔树花如缀。
<br>
<br>    魄满桂枝圆，轮亏镜彩缺。临城却影散，带晕重围结。
<br>
<br>    驻跸俯九都，停观妖氛灭。
<br>
<br>    卷1_13「春日登陕州城楼俯眺原野回丹碧缀烟霞密翠斑…聊以命篇」李世民
<br>
<br>    碧原开雾隰，绮岭峻霞城。烟峰高下翠，日浪浅深明。
<br>
<br>    斑红妆蕊树，圆青压溜荆。迹岩劳傅想，窥野访莘情。
<br>
<br>    巨川何以济，舟楫伫时英。
<br>
<br>    卷1_14「春日玄武门宴群臣」李世民
<br>
<br>    韶光开令序，淑气动芳年。驻辇华林侧，高宴柏梁前。
<br>
<br>    紫庭文满，丹墀衮绂连。九夷r瑶席，五狄列琼筵。
<br>
<br>    娱宾歌湛露，广乐奏钧天。清尊浮绿醑，雅曲韵朱弦。
<br>
<br>    粤余君万国，还惭抚八埏。庶几保贞固，虚己厉求贤。
<br>
<br>    卷1_15「登三台言志」李世民
<br>
<br>    未央初壮汉，阿房昔侈秦。在危犹骋丽，居奢遂役人。
<br>
<br>    岂如家四海，日宇罄朝伦。扇天裁户旧，砌地翦基新。
<br>
<br>    引月擎宵桂，飘云逼曙鳞。露除光炫玉，霜阙映雕银。
<br>
<br>    舞接花梁燕，歌迎鸟路尘。镜池波太液，庄苑丽宜春。
<br>
<br>    作异甘泉日，停非路寝辰。念劳惭逸己，居旷返劳神。
<br>
<br>    所欣成大厦，宏材伫渭滨。
<br>
<br>    卷1_16「出猎」李世民
<br>
<br>    楚王云梦泽，汉帝长杨宫。岂若因农暇，阅武出S嵩。
<br>
<br>    三驱陈锐卒，七萃列材雄。寒野霜氛白，平原烧火红。
<br>
<br>    雕戈夏服箭，羽骑绿沉弓。怖兽潜幽壑，惊禽散翠空。
<br>
<br>    长烟晦落景，灌木振严风。所为除民瘼，非是悦林丛。
<br>
<br>    卷1_17「冬狩」李世民
<br>
<br>    烈烈寒风起，惨惨飞云浮。霜浓凝广隰，冰厚结清流。
<br>
<br>    金鞍移上苑，玉勒骋平畴。旌旗四望合，D罗一面求。
<br>
<br>    楚踣争兕殪，秦亡角鹿愁。兽忙投密树，鸿惊起砾洲。
<br>
<br>    骑敛原尘静，戈回岭日收。心非洛I逸，意在渭滨游。
<br>
<br>    禽荒非所乐，抚辔更招忧。
<br>
<br>    卷1_18「春日望海」李世民
<br>
<br>    披襟眺沧海，凭轼玩春芳。积流横地纪，疏派引天潢。
<br>
<br>    仙气凝三岭，和风扇八荒。拂潮云布色，穿浪日舒光。
<br>
<br>    照岸花分彩，迷云雁断行。怀卑运深广，持满守灵长。
<br>
<br>    有形非易测，无源讵可量。洪涛经变野，翠岛屡成桑。
<br>
<br>    之罘思汉帝，碣石想秦皇。霓裳非本意，端拱且图王。
<br>
<br>    卷1_19「临洛水」李世民
<br>
<br>    春搜驰骏骨，总辔俯长河。霞处流萦锦，风前漾卷罗。
<br>
<br>    水花翻照树，堤兰倒插波。岂必汾阴曲，秋云发棹歌。
<br>
<br>    卷1_20「望终南山」李世民
<br>
<br>    重峦俯渭水，碧嶂插遥天。出红扶岭日，入翠贮岩烟。
<br>
<br>    叠松朝若夜，复岫阙疑全。对此恬千虑，无劳访九仙。
<br>
<br>    卷1_21「元日」李世民
<br>
<br>    高轩暧春色，邃阁媚朝光。彤庭飞彩旆，翠幌曜明。
<br>
<br>    恭己临四极，垂衣驭八荒。霜戟列丹陛，丝竹韵长廊。
<br>
<br>    穆矣熏风茂，康哉帝道昌。继文遵后轨，循古鉴前王。
<br>
<br>    草秀故春色，梅艳昔年妆。巨川思欲济，终以寄舟航。
<br>
<br>    卷1_22「初春登楼即目观作述怀」李世民
<br>
<br>    凭轩俯兰阁，眺瞩散灵襟。绮峰含翠雾，照日蕊红林。
<br>
<br>    镂丹霞锦岫，残素雪斑岑。拂浪堤垂柳，娇花鸟续吟。
<br>
<br>    连甍岂一拱，众干如千寻。明非独材力，终藉栋梁深。
<br>
<br>    弥怀矜乐志，更惧戒盈心。愧制劳居逸，方规十产金。
<br>
<br>    卷1_23「首春」李世民
<br>
<br>    寒随穷律变，春逐鸟声开。初风飘带柳，晚雪间花梅。
<br>
<br>    碧林青旧竹，绿沼翠新苔。芝田初雁去，绮树巧莺来。
<br>
<br>    卷1_24「初晴落景」李世民
<br>
<br>    晚霞聊自怡，初晴弥可喜。日晃百花色，风动千林翠。
<br>
<br>    池鱼跃不同，园鸟声还异。寄言博通者，知予物外志。
<br>
<br>    卷1_25「初夏」李世民
<br>
<br>    一朝春夏改，隔夜鸟花迁。阴阳深浅叶，晓夕重轻烟。
<br>
<br>    U莺犹响殿，横丝正网天。高兰影接，绶细草纹连。
<br>
<br>    碧鳞惊棹侧，玄燕舞檐前。何必汾阳处，始复有山泉。
<br>
<br>    卷1_26「度秋」李世民
<br>
<br>    夏律昨留灰，秋箭今移晷。峨嵋岫初出，洞庭波渐起。
<br>
<br>    桂白发幽岩，菊黄开灞濉Ｔ肆鞣娇商荆含毫属微理。
<br>
<br>    卷1_27「仪鸾殿早秋」李世民
<br>
<br>    寒惊蓟门叶，秋发小山枝。松阴背日转，竹影避风移。
<br>
<br>    提壶菊花岸，高兴芙蓉池。欲知凉气早，巢空燕不窥。
<br>
<br>    卷1_28「秋日即目」李世民
<br>
<br>    爽气浮丹阙，秋光澹紫宫。衣碎荷疏影，花明菊点丛。
<br>
<br>    袍轻低草露，盖侧舞松风。散岫飘云叶，迷路飞烟鸿。
<br>
<br>    砌冷兰凋佩，闺寒树陨桐。别鹤栖琴里，离猿啼峡中。
<br>
<br>    落野飞星箭，弦虚半月弓。芳菲夕雾起，暮色满房栊。
<br>
<br>    卷1_29「山阁晚秋」李世民
<br>
<br>    山亭秋色满，岩牖凉风度。疏兰尚染烟，残菊犹承露。
<br>
<br>    古石衣新苔，新巢封古树。历览情无极，咫尺轮光暮。
<br>
<br>    卷1_30「秋暮言志」李世民
<br>
<br>    朝光浮烧野，霜华净碧空。结浪冰初镜，在径菊方丛。
<br>
<br>    约岭烟深翠，分旗霞散红。抽思滋泉侧，飞想傅岩中。
<br>
<br>    已获千箱庆，何以继熏风。
<br>
<br>    卷1_31「喜雪」李世民
<br>
<br>    碧昏朝合雾，丹卷暝韬霞。结叶繁云色，凝琼遍雪华。
<br>
<br>    光楼皎若粉，映幕集疑沙。泛柳飞飞絮，妆梅片片花。
<br>
<br>    照璧台圆月，飘珠箔穿露。瑶洁短长阶，玉丛高下树。
<br>
<br>    映桐累白，萦峰莲抱素。断续气将沉，徘徊岁云暮。
<br>
<br>    怀珍愧隐德，表瑞伫丰年。蕊间飞禁苑，鹤处舞伊川。
<br>
<br>    傥咏幽兰曲，同欢黄竹篇。
<br>
<br>    卷1_32「秋日骡仔盘濉估钍烂
<br>
<br>    岭衔宵月桂，珠穿晓露丛。蝉啼觉树冷，萤火不温风。
<br>
<br>    花生圆菊蕊，荷尽戏鱼通。晨浦鸣飞雁，夕渚集栖鸿。
<br>
<br>    飒飒高天吹，氛澄下炽空。
<br>
<br>    卷1_33「赋尚书」李世民
<br>
<br>    崇文时驻步，东观还停辇。辍膳玩三坟，晖灯披五典。
<br>
<br>    寒心睹肉林，飞魄看沉湎。纵情昏主多，克己明君鲜。
<br>
<br>    灭身资累恶，成名由积善。既承百王末，战兢随岁转。
<br>
<br>    卷1_34「咏司马彪续汉志」李世民
<br>
<br>    二仪初创象，三才乃分位。非惟树司牧，固亦垂文字。
<br>
<br>    绵代更膺期，芳图无辍记。炎汉承君道，英谟纂神器。
<br>
<br>    潜龙既可跃，逵兔奚难致。前史殚妙词，后昆沉雅思。
<br>
<br>    书言扬盛迹，补阙兴洪志。川谷犹旧途，郡国开新意。
<br>
<br>    梅山未觉朽，谷水谁云异。车服随名表，文物因时置。
<br>
<br>    凤戟翼康衢，銮舆总柔辔。清浊必能澄，洪纤幸无弃。
<br>
<br>    观仪不失序，遵礼方由事。政宣竹律和，时平玉条备。
<br>
<br>    文囿雕奇彩，艺门蕴深致。云飞星共流，风扬月兼至。
<br>
<br>    类遵令典，坛米柿嫉亍Ｎ迨ぞ刮尬ィ百司诚有庇。
<br>
<br>    粤予承暇景，谈丛引泉秘。讨论穷义府，看核披经笥。
<br>
<br>    大辨良难仰，小学终先匮。闻道谅知荣，含毫孰忘愧。
<br>
<br>    卷1_35「咏风」李世民
<br>
<br>    萧条起关塞，摇r下蓬瀛。拂林花乱彩，响谷鸟分声。
<br>
<br>    披云罗影散，泛水织文生。劳歌大风曲，威加四海清。
<br>
<br>    卷1_36「咏雨」李世民
<br>
<br>    罩云飘远岫，喷雨泛长河。低飞昏岭腹，斜足洒岩阿。
<br>
<br>    泫丛珠缔叶，起溜镜图波。髁添丝密，含吹织空罗。
<br>
<br>    卷1_37「咏雪」李世民
<br>
<br>    洁野凝晨曜，装墀带夕晖。集条分树玉，拂浪影泉玑。
<br>
<br>    色洒妆台粉，花飘绮席衣。入扇萦离匣，点素皎残机。
<br>
<br>    卷1_38「赋得夏首启节」李世民
<br>
<br>    北阙三春晚，南荣九夏初。黄莺弄渐变，翠林花落馀。
<br>
<br>    瀑流还响谷，猿啼自应虚。早荷向心卷，长杨就影舒。
<br>
<br>    此时欢不极，调轸坐相於。
<br>
<br>    卷1_39「赋得白日半西山」李世民
<br>
<br>    红轮不暂驻，乌飞岂复停。岑霞渐渐落，溪阴寸寸生。
<br>
<br>    藿叶随光转，葵心逐照倾。晚烟含树色，栖鸟杂流声。
<br>
<br>    卷1_40「置酒坐飞阁」李世民
<br>
<br>    高轩临碧渚，飞檐迥架空。馀花攒镂槛，残柳散雕栊。
<br>
<br>    岸菊初含蕊，园梨始带红。莫虑昆山暗，还共尽杯中。
<br>
<br>    卷1_41「采芙蓉」李世民
<br>
<br>    结伴戏方塘，携手上雕航。船移分细浪，风散动浮香。
<br>
<br>    游莺无定曲，惊凫有乱行。莲稀钏声断，水广棹歌长。
<br>
<br>    栖乌还密树，泛流归建章。
<br>
<br>    卷1_42「赋得樱桃」李世民
<br>
<br>    华林满芳景，洛阳遍阳春。朱颜含远日，翠色影长津。
<br>
<br>    乔柯啭娇鸟，低枝映美人。昔作园中实，今来席上珍。
<br>
<br>    卷1_43「赋得李」李世民
<br>
<br>    玉衡流桂圃，成蹊正可寻。莺啼密叶外，蝶戏脆花心。
<br>
<br>    丽景光朝彩，轻霞散夕阴。暂顾晖章侧，还眺灵山林。
<br>
<br>    卷1_44「赋得浮桥」李世民
<br>
<br>    岸曲非千里，桥斜异七星。暂低逢辇度，还高值浪惊。
<br>
<br>    水摇文o动，缆转锦花萦。远近随轮影，轻重应人行。
<br>
<br>    卷1_45「谒并州大兴国寺诗」李世民
<br>
<br>    回銮游福地，极目玩芳晨。梵钟交二响，法日转双轮。
<br>
<br>    宝刹遥承露，天花近足春。未佩兰犹小，无丝柳尚新。
<br>
<br>    圆光低月殿，碎影乱风筠。对此留馀想，超然离俗尘。
<br>
<br>    卷1_46「咏兴国寺佛殿前幡」李世民
<br>
<br>    拂霞疑电落，腾虚状写虹。屈伸烟雾里，低举白云中。
<br>
<br>    纷披乍依迥，掣曳或随风。念兹轻薄质，无翅强摇空。
<br>
<br>    卷1_47「望送魏徵葬」李世民
<br>
<br>    阊阖总金鞍，上林移玉辇。野郊怆新别，河桥非旧饯。
<br>
<br>    惨日映峰沉，愁云随盖转。哀笳时断续，悲旌乍舒卷。
<br>
<br>    望望情何极，浪浪泪空泫。无复昔时人，芳春共谁遣。
<br>
<br>    卷1_48「伤辽东战亡」李世民
<br>
<br>    凿门初奉律，仗战始临戎。振鳞方跃浪，骋翼正凌风。
<br>
<br>    未展六奇术，先亏一篑功。防身岂乏智，殉命有馀忠。
<br>
<br>    卷1_49「月晦」李世民
<br>
<br>    晦魄移中律，凝暄起丽城。罩云朝盖上，穿露晓珠呈。
<br>
<br>    笑树花分色，啼枝鸟合声。披襟欢眺望，极目畅春情。
<br>
<br>    卷1_50「秋日翠微宫」李世民
<br>
<br>    秋日凝翠岭，凉吹肃离宫。荷疏一盖缺，树冷半帷空。
<br>
<br>    侧阵移鸿影，圆花钉菊丛。摅怀俗尘外，高眺白云中。
<br>
<br>    卷1_51「初秋夜坐」李世民
<br>
<br>    斜廊连绮阁，初月照宵帏。塞冷鸿飞疾，园秋蝉噪迟。
<br>
<br>    露结林疏叶，寒轻菊吐滋。愁心逢此节，长叹独含悲。
<br>
<br>    卷1_52「秋日二首」李世民
<br>
<br>    菊散金风起，荷疏玉露圆。将秋数行雁，离夏几林蝉。
<br>
<br>    云凝愁半岭，霞碎缬高天。还似成都望，直见峨眉前。
<br>
<br>    爽气澄兰沼，秋风动桂林。露凝千片玉，菊散一丛金。
<br>
<br>    日岫高低影，云空点缀阴。蓬瀛不可望，泉石且娱心。
<br>
<br>    卷1_53「冬宵各为四韵」李世民
<br>
<br>    雕宫静龙漏，绮阁宴公侯。珠帘烛焰动，绣柱月光浮。
<br>
<br>    云起将歌发，风停与管遒。琐除任多士，端竟何忧。
<br>
<br>    卷1_54「冬日临昆明池」李世民
<br>
<br>    石鲸分玉溜，劫烬隐平沙。柳影冰无叶，梅心冻有花。
<br>
<br>    寒野凝朝雾，霜天散夕霞。欢情犹未极，落景遽西斜。
<br>
<br>    卷1_55「望雪」李世民
<br>
<br>    冻云宵遍岭，素雪晓凝华。入牖千重碎，迎风一半斜。
<br>
<br>    不妆空散粉，无树独飘花。萦空惭夕照，破彩谢晨霞。
<br>
<br>    卷1_56「守岁」李世民
<br>
<br>    暮景斜芳殿，年华丽绮宫。寒辞去冬雪，暖带入春风。
<br>
<br>    阶馥舒梅素，盘花卷烛红。共欢新故岁，迎送一宵中。
<br>
<br>    卷1_57「除夜」李世民
<br>
<br>    岁阴穷暮纪，献节启新芳。冬尽今宵促，年开明日长。
<br>
<br>    冰消出镜水，梅散入风香。对此欢终宴，倾壶待曙光。
<br>
<br>    卷1_58「咏雨」李世民
<br>
<br>    和气吹绿野，梅雨洒芳田。新流添旧涧，宿雾足朝烟。
<br>
<br>    雁湿行无次，花沾色更鲜。对此欣登岁，披襟弄五弦。
<br>
<br>    卷1_59「赋得含峰云」李世民
<br>
<br>    翠楼含晓雾，莲峰带晚云。玉叶依岩聚，金枝触石分。
<br>
<br>    横天结阵影，逐吹起罗文。非复阳台下，空将惑楚君。
<br>
<br>    卷1_60「三层阁上置音声」李世民
<br>
<br>    绮筵移暮景，紫阁引宵烟。隔栋歌尘合，分阶舞影连。
<br>
<br>    声流三处管，响乱一重弦。不似秦楼上，吹箫空学仙。
<br>
<br>    卷1_61「远山澄碧雾」李世民
<br>
<br>    残云收翠岭，夕雾结长空。带岫凝全碧，障霞隐半红。
<br>
<br>    仿佛分初月，飘u度晓风。还因三里处，冠盖远相通。
<br>
<br>    卷1_62「赋得花庭雾」李世民
<br>
<br>    兰气已熏宫，新蕊半妆丛。色含轻重雾，香引去来风。
<br>
<br>    拂树浓舒碧，萦花薄蔽红。还当杂行雨，仿佛隐遥空。
<br>
<br>    卷1_63「春池柳」李世民
<br>
<br>    年柳变池台，隋堤曲直回。逐浪丝阴去，迎风带影来。
<br>
<br>    疏黄一鸟弄，半翠几眉开。萦雪临春岸，参差间早梅。
<br>
<br>    卷1_64「芳兰」李世民
<br>
<br>    春晖开紫苑，淑景媚兰场。映庭含浅色，凝露泫浮光。
<br>
<br>    日丽参差影，风传轻重香。会须君子折，佩里作芬芳。
<br>
<br>    卷1_65「咏桃」李世民
<br>
<br>    禁苑春晖丽，花蹊绮树妆。缀条深浅色，点露参差光。
<br>
<br>    向日分千笑，迎风共一香。如何仙岭侧，独秀隐遥芳。
<br>
<br>    卷1_66「赋帘」李世民
<br>
<br>    参差垂玉阙，舒卷映兰宫。珠光摇素月，竹影乱清风。
<br>
<br>    彩散银钩上，文斜桂户中。惟当杂罗绮，相与媚房栊。
<br>
<br>    卷1_67「咏乌代陈师道」李世民
<br>
<br>    凌晨丽城去，薄暮上林栖。辞枝枝暂起，停树树还低。
<br>
<br>    向日终难托，迎风讵肯迷。只待纤纤手，曲里作宵啼。
<br>
<br>    卷1_68「咏饮马」李世民
<br>
<br>    骏骨饮长泾，奔流洒络缨。细纹连喷聚，乱荇绕蹄萦。
<br>
<br>    水光鞍上侧，马影溜中横。翻似天池里，腾波龙种生。
<br>
<br>    卷1_69「赋得残菊」李世民
<br>
<br>    阶兰凝曙霜，岸菊照晨光。露浓晚笑，风劲浅残香。
<br>
<br>    细叶凋轻翠，圆花飞碎黄。还持今岁色，复结后年芳。
<br>
<br>    卷1_70「赋秋日悬清光赐房玄龄」李世民
<br>
<br>    秋露凝高掌，朝光上翠微。参差丽双阙，照耀满重闱。
<br>
<br>    仙驭随轮转，灵乌带影飞。临波无定彩，入隙有圆晖。
<br>
<br>    还当葵藿志，倾叶自相依。
<br>
<br>    卷1_71「琵琶」李世民
<br>
<br>    半月无双影，全花有四时。摧藏千里态，掩抑几重悲。
<br>
<br>    促节萦红袖，清音满翠帷。驶弹风响急，缓曲钏声迟。
<br>
<br>    空馀关陇恨，因此代相思。
<br>
<br>    卷1_72「宴中山」李世民
<br>
<br>    驱马出辽阳，万里转绯！６缘辛奇举，临戎八阵张。
<br>
<br>    斩鲸澄碧海，卷雾扫扶桑。昔去兰萦翠，今来桂染芳。
<br>
<br>    云芝浮碎叶，冰镜上朝光。回首长安道，方欢宴柏梁。
<br>
<br>    卷1_73「饯中书侍郎来济」李世民
<br>
<br>    暧暧去尘昏灞岸，飞飞轻盖指河梁。云峰衣结千重叶，
<br>
<br>    雪岫花开几树妆。深悲黄鹤孤舟远，独叹青山别路长。
<br>
<br>    聊将分袂沾巾泪，还用持添离席觞。
<br>
<br>    卷1_74「于太原召侍臣赐宴守岁」李世民
<br>
<br>    四时运灰g，一夕变冬春。送寒馀雪尽，迎岁早梅新。
<br>
<br>    卷1_75「咏烛二首」李世民
<br>
<br>    焰听风来动，花开不待春。镇下千行泪，非是为思人。
<br>
<br>    九龙蟠焰动，四照逐花生。即此流高殿，堪持待月明。
<br>
<br>    卷1_76「咏弓」李世民
<br>
<br>    上弦明月半，激箭流星远。落雁带书惊，啼猿映枝转。
<br>
<br>    卷1_77「赋得早雁出云鸣」李世民
<br>
<br>    初秋玉露清，早雁出空鸣。隔云时乱影，因风乍含声。
<br>
<br>    卷1_78「赋得临池柳」李世民
<br>
<br>    岸曲丝阴聚，波移带影疏。还将眉里翠，来就镜中舒。
<br>
<br>    卷1_79「赋得临池竹」李世民
<br>
<br>    贞条障曲砌，翠叶贯寒霜。拂牖分龙影，临池待凤翔。
<br>
<br>    卷1_80「赋得弱柳鸣秋蝉」李世民
<br>
<br>    散影玉阶柳，含翠隐鸣蝉。微形藏叶里，乱响出风前。
<br>
<br>    卷1_81「探得李」李世民
<br>
<br>    盘根直盈渚，交干横倚天。舒华光四海，卷叶荫三川。
<br>
<br>    卷1_82「咏小山」李世民
<br>
<br>    近谷交萦蕊，遥峰对出莲。径细无全磴，松小未含烟。
<br>
<br>    卷1_83「赐萧r」李世民
<br>
<br>    疾风知劲草，板荡识诚臣。勇夫安识义，智者必怀仁。
<br>
<br>    卷1_84「赐房玄龄」李世民
<br>
<br>    太液仙舟迥，西园隐上才。未晓征车度，鸡鸣关早开。
<br>
<br>    卷1_85「辽东山夜临秋」李世民
<br>
<br>    烟生遥岸隐，月落半崖阴。连山惊鸟乱，隔岫断猿吟。
<br>
<br>    卷1_86「赐魏徵诗」李世民
<br>
<br>    X胜兰生，翠涛过玉z1. 千日醉不醒，十年味不败。
<br>
<br>    卷1_21「两仪殿赋柏梁体」李世民
<br>
<br>    绝域降附天下平，――李世民
<br>
<br>    八表无事悦圣情。――淮安王
<br>
<br>    云披雾敛天地明，――长孙无忌
<br>
<br>    登封日观禅云亭，――房玄龄
<br>
<br>    太常具礼方告成。――萧r
<br>
<br>    卷1_22「句」李世民
<br>
<br>    雪耻酬百王，除凶报千古。
<br>
<br>    昔乘匹马去，今驱万乘来。
<br>
<br>    近日毛虽暖，闻弦心已惊。
<br>
<br> 
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
