<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百一十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百一十七
<br>
<br>　　卷117_1  「清溪泛舟」张旭
<br>
<br>　　旅人倚征棹，薄暮起劳歌。笑揽清溪月，清辉不厌多。
<br>
<br>　　卷117_2  「桃花溪」张旭
<br>
<br>　　隐隐飞桥隔野烟，石矶西畔问渔船。
<br>
<br>　　桃花尽日随流水，洞在清溪何处边。
<br>
<br>　　卷117_3  「山行留客」张旭
<br>
<br>　　山光物态弄春辉，莫为轻阴便拟归。
<br>
<br>　　纵使晴明无雨色，入云深处亦沾衣。
<br>
<br>　　卷117_4  「春游值雨」张旭
<br>
<br>　　欲寻轩槛列清尊，江上烟云向晚昏。
<br>
<br>　　须倩东风吹散雨，明朝却待入华园。
<br>
<br>　　卷117_5  「春草」张旭
<br>
<br>　　春草青青万里馀，边城落日见离居。
<br>
<br>　　情知海上三年别，不寄云间一纸书。
<br>
<br>　　卷117_6  「柳」张旭
<br>
<br>　　濯濯烟条拂地垂，城边楼畔结春思。
<br>
<br>　　请君细看风流意，未减灵和殿里时。
<br>
<br>　　卷117_7  「南山（一作贺朝清诗）」贺朝
<br>
<br>　　湖北雨初晴，湖南山尽见。岩岩石帆影，如得海风便。
<br>
<br>　　仙穴茅山峰，彩云时一见。邀君共探此，异残几卷。
<br>
<br>　　卷117_8  「孤兴」贺朝
<br>
<br>　　晴日暖珠箔，夭桃色正新。红粉青镜中，娟娟可怜埂
<br>
<br>　　君子在遐险，蕙心谁见珍。罗幕空掩昼，玉颜静移春。
<br>
<br>　　江瑟语幽独，再三情未申。黄鹄千里翅，芳音迟所因。
<br>
<br>　　卷117_9  「从军行」贺朝
<br>
<br>　　朔胡乘月寇边城，军书插羽刺中京。天子金坛拜飞将，
<br>
<br>　　单于玉塞振佳兵。骑射先鸣推任侠，龙韬决胜伫时英。
<br>
<br>　　闻有河湟客，掷磲。常山启霸图，汜水先天策，
<br>
<br>　　衔珠浴铁向桑干，衅旗膏剑指乌丸。鸣鸡已报关山晓，
<br>
<br>　　来雁遥传沙塞寒。直为甘心从苦节，陇头流水鸣呜咽。
<br>
<br>　　边树萧萧不觉春，天山漠漠长飞雪。鱼丽阵接塞云平，
<br>
<br>　　雁翼营通海月明。始看晋幕飞鹅入，旋闻齐垒啼乌声。
<br>
<br>　　自从一戍燕支山，春光几度晋阳关。金河未转青丝骑，
<br>
<br>　　玉箸应啼红粉颜。鸿归燕相续，池边芳草绿。
<br>
<br>　　已见氛清细柳营，莫更春歌落梅曲。烽沉灶减静边亭，
<br>
<br>　　海晏山空肃已宁。行望凤京旋凯捷，重来麟阁画丹青。
<br>
<br>　　卷117_10  「赋得游人久不归（一作刘孝孙诗，又作贺朝清）」贺朝
<br>
<br>　　乡关眇天末，引领怅怀归。羁旅久淫滞，物色屡芳菲。
<br>
<br>　　稍觉出意尽，行看蓬鬓稀。如何千里外，伫立沾裳衣。
<br>
<br>　　卷117_11  「宿香山阁（一作贾彦璋诗）」贺朝
<br>
<br>　　暝上春山阁，梯云宿半空。轩窗闭潮海，枕席拂烟虹。
<br>
<br>　　朱网防栖鸽，纱灯护夕虫。一闻鸡唱晓，已见日印
<br>
<br>　　卷117_12  「赠酒店胡姬」贺朝
<br>
<br>　　胡姬春酒店，弦管夜锵锵。红l1铺新月，貂裘坐薄霜。
<br>
<br>　　玉盘初鲤，金鼎正烹羊。上客无劳散，听歌乐世娘。
<br>
<br>　　卷117_13  「赋得春莺送友人二首（一作刘孝孙诗后四句在前作一首）」贺朝
<br>
<br>　　翅掩飞莺舞，啼恼婕妤悲。料取金闺意，因君问所思。
<br>
<br>　　流莺拂绣羽，二月上林期。待雪销金禁，衔花向玉墀。
<br>
<br>　　卷117_14  「三日绿潭篇」万齐融
<br>
<br>　　春潭暄接隋宫，宫阙连延潭水东。O苔嫩色涵波绿，
<br>
<br>　　桃李新花照底红。垂菱布藻如妆镜，丽日晴天相照映。
<br>
<br>　　素影沉沉对蝶飞，金沙砾砾窥鱼泳。佳人祓禊赏韶年，
<br>
<br>　　倾国倾城并可怜。拾翠总来芳树下，踏青争绕绿潭边。
<br>
<br>　　公子王孙恣游玩，沙阳水曲情无厌。禽浮似挹羽觞杯，
<br>
<br>　　鳞跃疑投水心剑。金鞍玉勒骋轻肥，落絮红尘拥路飞。
<br>
<br>　　绿水残霞催席散，画楼初月待人归。
<br>
<br>　　卷117_15  「仗剑行」万齐融
<br>
<br>　　昨夜星官动紫微，今年天子用武威。登车一呼风雷动，
<br>
<br>　　遥震阴山撼巍巍。胡骄子，当见旄头蚀应死。
<br>
<br>　　愿骑单马仗天威，等〕ど缚虏归。仗剑遥叱路傍子，
<br>
<br>　　匈奴头血溅君衣。
<br>
<br>　　卷117_16  「赠别江头」万齐融
<br>
<br>　　东南飞鸟处，言是故乡天。江上风花晚，君行定几千。
<br>
<br>　　计程频破月，数别屡开年。明岁浔阳水，相思寄采莲。
<br>
<br>　　卷117_17  「送陈七还广陵」万齐融
<br>
<br>　　风流谁代子，虽有旧无双。欢酒言相送，愁弦意不降。
<br>
<br>　　落花馥河道，垂杨拂水窗。海潮与春梦，朝夕广陵江。
<br>
<br>　　卷117_18  「游春」邢巨
<br>
<br>　　海岳三峰古，春皇二月寒。绿潭渔子钓，红树美人攀。
<br>
<br>　　弱蔓环沙屿，飞花点石关。溪山游未厌，琴酌弄晴湾。
<br>
<br>　　卷117_19  「游宣州琴溪同武平一作」邢巨
<br>
<br>　　灵溪非人迹，仙意素所秉。鳞岭森翠微，澄潭照秋景。
<br>
<br>　　卷117_20  「春江花月夜」张若虚
<br>
<br>　　春江潮水连海平，海上明月共潮生。滟滟随波千万里，
<br>
<br>　　何处春江无月明。江流宛转绕芳甸，月照花林皆似霰。
<br>
<br>　　空里流霜不觉飞，汀上白沙看不见。江天一色无纤尘，
<br>
<br>　　皎皎空中孤月轮。江畔何人初见月，江月何年初照人。
<br>
<br>　　人生代代无穷已，江月年年只相似。不知江月待何人，
<br>
<br>　　但见长江送流水。白云一片去悠悠，青枫浦上不胜愁。
<br>
<br>　　谁家今夜扁舟子，何处相思明月楼。可怜楼上月裴回，
<br>
<br>　　应照离人妆镜台。玉户帘中卷不去，捣衣砧上拂还来。
<br>
<br>　　此时相望不相闻，愿逐月华流照君。鸿雁长飞光不度，
<br>
<br>　　鱼龙潜跃水成文。昨夜闲潭梦落花，可怜春半不还家。
<br>
<br>　　江水流春去欲尽，江潭落月复西斜。斜月沉沉藏海雾，
<br>
<br>　　碣石潇湘无限路。不知乘月几人归，落月摇情满江树。
<br>
<br>　　卷117_21  「代答闺梦还」张若虚
<br>
<br>　　关塞年华早，楼台别望违。试衫著暖气，开镜觅春晖。
<br>
<br>　　燕入窥罗幕，蜂来上画衣。情催桃李艳，心寄管弦飞。
<br>
<br>　　妆洗朝相待，风花暝不归。梦魂何处入，寂寂掩重扉。
<br>
<br>　　卷117_22  「洪州客舍寄柳博士芳」薛业
<br>
<br>　　去年燕巢主人屋，今年花发路傍枝。年年为客不到舍，
<br>
<br>　　旧国存亡那得知。胡尘一起乱天下，何处春风无别离。
<br>
<br>　　卷117_23  「晚秋赠张折冲此公事制举」薛业
<br>
<br>　　都尉今无事，时清但闭关。夜霜戎马瘦，秋草射堂闲。
<br>
<br>　　位以穿杨得，名因折桂还。冯唐真不遇，叹息鬓毛斑。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
