<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百一十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百一十六
<br>
<br>　　卷616_1  「苦雨杂言寄鲁望」皮日休
<br>
<br>　　吴中十日涔涔雨，R蒸庳下豪家苦。可怜临顿陆先生，
<br>
<br>　　独自然守环堵。儿饥仆病漏空厨，无人肯典破衣裾。
<br>
<br>　　eQ蠃时时上几案，蛙黾往往跳琴书。桃花米斗半百钱，
<br>
<br>　　枯荒湿坏炊不然。两床x席一素几，仰卧高声吟太玄。
<br>
<br>　　知君志气如铁石，瓯冶虽神销不得。乃知苦雨不复侵，
<br>
<br>　　枉费毕星无限力。鹿门人作州从事，周章似鼠唯知醉。
<br>
<br>　　府金廪粟虚请来，忆著先生便知愧。愧多馈少真徒然，
<br>
<br>　　相见唯知携酒钱。豪华满眼语不信，不如直上天公笺。
<br>
<br>　　天公笺，方修次，且榜鸣篷来一醉。
<br>
<br>　　卷616_2  「奉和鲁望齐梁怨别次韵」皮日休
<br>
<br>　　芙蓉泣恨红铅落，一朵别时烟似幕。
<br>
<br>　　鸳鸯刚解恼离心，夜夜飞来棹边泊。
<br>
<br>　　卷616_3  「奉和鲁望晓起回文」皮日休
<br>
<br>　　孤烟晓起初原曲，碎树微分半浪中。湖后钓筒移夜雨，
<br>
<br>　　竹傍眠几侧晨风。图梅带润轻沾墨，画藓经蒸半失红。
<br>
<br>　　无事有杯持永日，共君惟好隐墙东。
<br>
<br>　　卷616_4  「奉酬鲁望夏日四声四首。平声」皮日休
<br>
<br>　　塘平芙蓉低，庭闲梧桐高。清烟埋阳乌，蓝空含秋毫。
<br>
<br>　　冠倾慵移簪，杯干将J糟。然非随时，夫君真吾曹。
<br>
<br>　　卷616_5  「奉酬鲁望夏日四声四首。平上声」皮日休
<br>
<br>　　沟渠通疏荷，浦屿隐浅筱。舟闲攒轻O，桨动起静鸟。
<br>
<br>　　阴稀馀桑闲，缕尽晚茧小。吾徒当斯时，此道可以了。
<br>
<br>　　卷616_6  「奉酬鲁望夏日四声四首。平去声」皮日休
<br>
<br>　　怡神时高吟，快意乍四顾。村深啼愁鹃，浪霁醒睡鹭。
<br>
<br>　　书疲行终朝，罩困卧至暮。吁嗟当今交，暂贵便异路。
<br>
<br>　　卷616_7  「奉酬鲁望夏日四声四首。平入声」皮日休
<br>
<br>　　先生何违时，一室习寂历。松声将飘堂，岳色欲压席。
<br>
<br>　　弹琴奔玄云，币┱郯资。如教题君诗，若得札玉册。
<br>
<br>　　卷616_8  「苦雨中又作四声诗寄鲁望。平声」皮日休
<br>
<br>　　涔涔将经旬，昏昏空迷天。鸬鹚成群嬉，芙蓉相偎眠。
<br>
<br>　　鱼通蓑衣城，帆过菱花田。秋收吾无望，悲之真徒然。
<br>
<br>　　卷616_9  「苦雨中又作四声诗寄鲁望。平上声」皮日休
<br>
<br>　　河平州桥危，垒晚水鸟上。冲崖搜松根，点沼写芡响。
<br>
<br>　　舟轻通萦纡，栈堕阻指掌。携桡将寻君，渚满坐可往。
<br>
<br>　　卷616_10  「苦雨中又作四声诗寄鲁望。平去声」皮日休
<br>
<br>　　狂霖昏悲吟，瘦桂对病卧。檐虚能斜，舍蠹易漏破。
<br>
<br>　　宵愁将琴攻，昼闷用睡过。堆书仍倾觞，富贵未换个。
<br>
<br>　　卷616_11  「苦雨中又作四声诗寄鲁望。平入声」皮日休
<br>
<br>　　羁栖愁霖中，缺宅屋木恶。荷倾还惊鱼，竹滴复触鹤。
<br>
<br>　　闲僧千声琴，宿客一笈药。悠然思夫君，忽忆蜡屐著。
<br>
<br>　　卷616_12  「奉和鲁望叠韵双声二首。叠韵山中吟」皮日休
<br>
<br>　　穿烟泉潺，触竹犊觳觫。荒篁香墙匡，熟鹿伏屋曲。
<br>
<br>　　卷616_13  「奉和鲁望叠韵双声二首。双声溪上思」皮日休
<br>
<br>　　疏杉低通滩，冷鹭立乱浪。草彩欲夷犹，云容空淡荡。
<br>
<br>　　卷616_14  「奉和鲁望叠韵吴宫词二首」皮日休
<br>
<br>　　侵深寻翎，势厉卫睥睨。荒王将乡亡，细丽蔽袂逝。
<br>
<br>　　裉嬷埔罚康庄伤荒凉。主虏部伍苦，嫱亡房廊香。
<br>
<br>　　卷616_15  「奉和鲁望闲居杂题五首。晚秋吟（以题十五字离合）」皮日休
<br>
<br>　　东皋烟雨归耕日，免去玄冠手刈禾。
<br>
<br>　　火满酒炉诗在口，今人无计奈侬何。
<br>
<br>　　卷616_16  「奉和鲁望闲居杂题五首。好诗景」皮日休
<br>
<br>　　青盘香露倾荷女，子墨风流更不言。
<br>
<br>　　寺寺云萝堪度日，京尘到死扑侯门。
<br>
<br>　　卷616_17  「奉和鲁望闲居杂题五首。醒闻桧」皮日休
<br>
<br>　　解洗馀酲晨半酉，星星仙吹起云门。
<br>
<br>　　耳根无厌听佳木，会尽山中寂静源。
<br>
<br>　　卷616_18  「奉和鲁望闲居杂题五首。寺钟暝」皮日休
<br>
<br>　　百缘斗薮无尘土，寸地章煌欲布金。
<br>
<br>　　重击蒲牢i山日，冥冥烟树睹栖禽。
<br>
<br>　　卷616_19  「奉和鲁望闲居杂题五首。砌思步」皮日休
<br>
<br>　　||古薜绷危石，切切阴应晚田。
<br>
<br>　　心事万端何处止，少夷峰下旧云泉。
<br>
<br>　　卷616_20  「奉和鲁望药名离合夏月即事三首」皮日休
<br>
<br>　　季春人病抛芳杜，仲夏溪波绕坏垣。
<br>
<br>　　衣典浊醪身倚桂，心中无事到云昏。
<br>
<br>　　数曲急溪冲细竹，叶舟来往尽能通。
<br>
<br>　　草香石冷无辞远，志在天台一遇中。
<br>
<br>　　桂叶似茸含露紫，葛花如绶蘸溪黄。
<br>
<br>　　连云更入幽深地，骨录闲携相猎郎。
<br>
<br>　　卷616_21  「怀锡山药名离合二首」皮日休
<br>
<br>　　暗窦养泉容决决，明园护桂放亭亭。
<br>
<br>　　历山居处当天半，夏里松风尽足听。
<br>
<br>　　晓景半和山气白，薇香清净杂纤云。
<br>
<br>　　实头自是眠平石，脑侧空林看虎群。
<br>
<br>　　卷616_22  「怀鹿门县名离合二首」皮日休
<br>
<br>　　山瘦更培秋后桂，溪澄闲数晚来鱼。
<br>
<br>　　台前过雁盈千百，泉石无情不寄书。
<br>
<br>　　十里松萝阴乱石，门前幽事雨来新。
<br>
<br>　　野霜浓处怜残菊，潭上花开不见人。
<br>
<br>　　卷616_23  「奉和鲁望寒日古人名一绝」皮日休
<br>
<br>　　北顾欢游悲沈宋，南徐陵寝叹齐梁。
<br>
<br>　　水边韶景无穷柳，寒被江淹一半黄。
<br>
<br>　　卷616_24  「胥口即事六言二首」皮日休
<br>
<br>　　波光杳杳不极，霁景澹澹初斜。黑蛱蝶粘莲蕊，
<br>
<br>　　红蜻蜓袅菱花。鸳鸯一处两处，舴艋三家五家。
<br>
<br>　　会把酒船偎荻，共君作个生涯。
<br>
<br>　　拂钓清风细丽，飘蓑暑雨霏微。湖云欲散未散，
<br>
<br>　　屿鸟将飞不飞。换酒头把看，载莲艇子撑归。
<br>
<br>　　斯人到死还乐，谁道刚须用机？
<br>
<br>　　卷616_25  「夜会问答十」皮日休
<br>
<br>　　寒夜清，帘外迢迢星斗明。况有萧闲洞中客，
<br>
<br>　　吟为紫凤呼凰声。
<br>
<br>　　瘿木杯，杉赘楠瘤刳得来。莫怪家人畔边笑，
<br>
<br>　　渠心只爱黄金。
<br>
<br>　　落霞琴，寥寥山水扬清音。玉皇仙驭碧云远，
<br>
<br>　　空使松风终日吟。
<br>
<br>　　莲花烛，亭亭嫩蕊生红玉。不知含泪怨何人，
<br>
<br>　　欲问无由得心曲。
<br>
<br>　　金火障，红兽飞来射罗幌。夜来斜展掩深炉，
<br>
<br>　　半睡芙蓉香荡漾。
<br>
<br>　　忆山月，前溪后溪清复绝。看看又及桂花时，
<br>
<br>　　空寄子规啼处血。
<br>
<br>　　锦鲸荐，碧香红腻承君宴。几度闲眠却觉来，
<br>
<br>　　彩鳞飞出云涛面。
<br>
<br>　　怀溪云，漠漠闲笼鸥鹭群。有时日暮碧将合，
<br>
<br>　　还被鱼舟来触分。
<br>
<br>　　霜中笛，落梅一曲瑶华滴。不知青女是何人，
<br>
<br>　　三奏未终头已白。
<br>
<br>　　月下桥，风外拂残衰柳条。倚栏杆处独自立，
<br>
<br>　　青翰何人吹玉箫？
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
