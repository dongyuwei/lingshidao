<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百四十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百四十四
<br>
<br>　　卷844_1  「题东林十八贤真堂」齐己
<br>
<br>　　白藕花前旧影堂，刘雷风骨画龙章。共轻天子诸侯贵，
<br>
<br>　　同爱吾师一法长。陶令醉多招不得，谢公心乱入无方。
<br>
<br>　　何人到此思高躅，岚点苔痕满粉墙。
<br>
<br>　　卷844_2  「题南岳般若寺」齐己
<br>
<br>　　诸峰翠少中峰翠，五寺名高此寺名。石路险盘岚霭滑，
<br>
<br>　　僧窗高倚寥明。凌空殿阁由天设，遍地杉松是自生。
<br>
<br>　　更有上方难上处，紫苔红藓绕峥嵘。
<br>
<br>　　卷844_3  「寄庐岳僧」齐己
<br>
<br>　　一闻飞锡别区中，深入西南瀑布峰。天际雪埋千片石，
<br>
<br>　　洞门冰折几株松。烟霞明媚栖心地，苔藓萦纡出世踪。
<br>
<br>　　莫问江边旧居寺，火烧兵劫断秋钟。
<br>
<br>　　卷844_4  「游谷山寺」齐己
<br>
<br>　　城里寻常见碧棱，水边朝暮送归僧。数峰云脚垂平地，
<br>
<br>　　一径松声彻上层。寒涧不生浮世物，阴崖犹积去年冰。
<br>
<br>　　此身有底难抛事，时复携筇信步登。
<br>
<br>　　卷844_5  「楚寺寒夜作」齐己
<br>
<br>　　寒炉局促坐成劳，暗淡灯光照二毛。水寺闲来僧寂寂，
<br>
<br>　　雪风吹去雁嗷嗷。江山积叠归程远，魂梦穿沿过处高。
<br>
<br>　　毕竟忘言是吾道，袈裟不称揖萧曹。
<br>
<br>　　卷844_6  「送泰禅师归南岳」齐己
<br>
<br>　　石龛闲锁白猿边，归去程途半在船。林簇晓霜离水寺，
<br>
<br>　　路穿新烧入山泉。已寻岚壁临空尽，却看星辰向地悬。
<br>
<br>　　有兴寄题红叶上，不妨收拾别为编。
<br>
<br>　　卷844_7  「山中寄凝密大师兄弟」齐己
<br>
<br>　　一炉薪尽室空然，万象何妨在眼前。时有兴来还觅句，
<br>
<br>　　已无心去即安禅。山门影落秋风树，水国光凝夕照天。
<br>
<br>　　借问荀家兄弟内，八龙头角让谁先。
<br>
<br>　　卷844_8  「海棠花」齐己
<br>
<br>　　繁于桃李盛于梅，寒食旬前社后开。半月暄和留艳态，
<br>
<br>　　两时风雨免伤摧。人怜格异诗重赋，蝶恋香多夜更来。
<br>
<br>　　犹得残红向春暮，牡丹相继发池台。
<br>
<br>　　卷844_9  「题赠湘西龙安寺利禅师」齐己
<br>
<br>　　头白已无行脚念，自开荒寺住烟萝。门前路到潇湘尽，
<br>
<br>　　石上云归岳麓多。南祖衣盂曾礼谒，东林泉月旧经过。
<br>
<br>　　闲来松外看城郭，一片红尘隔逝波。
<br>
<br>　　卷844_10  「寄文浩百法（间欲拥毳参禅）」齐己
<br>
<br>　　当时六祖在黄梅，五百人中眼独开。入室偈闻传绝唱，
<br>
<br>　　升堂客谩恃多才。铁牛无用成真角，石女能生是圣胎。
<br>
<br>　　闻说欲抛经论去，莫教惆怅却空回。
<br>
<br>　　卷844_11  「谢人寄新诗集」齐己
<br>
<br>　　所闻新事即戈矛，欲去终疑是暗投。远客寄言还有在，
<br>
<br>　　此门将谓总无休。千篇著述诚难得，一字知音不易求。
<br>
<br>　　时入思量向何处，月圆孤凭水边楼。
<br>
<br>　　卷844_12  「谢元愿上人远寄《檀溪集》」齐己
<br>
<br>　　白首萧条居汉浦，清吟编集号檀溪。有人收拾应如玉，
<br>
<br>　　无主知音只似泥。入理半同黄叶句，遣怀多拟碧云题。
<br>
<br>　　犹能为我相思在，千里封来梦泽西。
<br>
<br>　　卷844_13  「寄道林寺诸友」齐己
<br>
<br>　　吟兴终依异境长，旧游时入静思量。江声里过东西寺，
<br>
<br>　　树影中行上下方。春色湿僧巾屦腻，松花沾鹤骨毛香。
<br>
<br>　　老来何计重归去，千里重湖浪渺茫。
<br>
<br>　　卷844_14  「赠智满三藏」齐己
<br>
<br>　　灌顶清凉一滴通，大毗卢藏遍虚空。欲飞U卜花无尽，
<br>
<br>　　须待陀罗尼有功。金杵力摧魔界黑，水精光透夜灯红。
<br>
<br>　　可堪东献明天子，命服新酬赞国风。
<br>
<br>　　卷844_15  「谢王先辈湘中回惠示卷轴」齐己
<br>
<br>　　少小即怀风雅情，独能遗象琢淳精。不教霜雪侵玄鬓，
<br>
<br>　　便向云霄换好名。携去湘江闻鼓瑟，袖来缑岭伴吹笙。
<br>
<br>　　多君百首贻衰飒，留把吟行访竺卿。
<br>
<br>　　卷844_16  「荆渚寄怀西蜀无染大师兄」齐己
<br>
<br>　　大沩心付白崖前，宝月分辉照蜀天。圣主降情延北内，
<br>
<br>　　诸侯稽首问南禅。清秋不动骊龙海，红日无私罔象川。
<br>
<br>　　欲听吾宗旧山说，地边身老楚江边。
<br>
<br>　　卷844_17  「谢武陵徐巡官远寄五七字诗集」齐己
<br>
<br>　　五字才将七字争，为君聊敢试悬衡。鼎湖菡萏摇金影，
<br>
<br>　　蓬岛鸾皇舞翠声。还是灵龟巢得稳，要须仙子驾方行。
<br>
<br>　　两边珍重遥相惠，何夕灯前尽此情。
<br>
<br>　　卷844_18  「重宿旧房与愚上人静话」齐己
<br>
<br>　　曾此栖心过十冬，今来潇洒属生公。檀栾旧植青添翠，
<br>
<br>　　菡萏新栽白换红。北面城临灯影合，西邻壁近讲声通。
<br>
<br>　　不知门下趋筵士，何似当时石解空。
<br>
<br>　　卷844_19  「谢南平王赐山鸡」齐己
<br>
<br>　　五色文章类彩鸾，楚人罗得半摧残。金笼莫恨伤冠帻，
<br>
<br>　　玉粒颁惭剪羽翰。孤立影危丹槛里，双栖伴在白云端。
<br>
<br>　　上台爱育通幽细，却放溪山去不难。
<br>
<br>　　卷844_20  「荆门病中雨后书怀寄幕中知己」齐己
<br>
<br>　　病根翻作忆山劳，一雨聊堪浣郁陶。心白未能忘水月，
<br>
<br>　　眼青独得见秋毫。蝉声晚簇枝枝急，云影晴分片片高。
<br>
<br>　　还忆赤松兄弟否，别来应见鹤衣毛。
<br>
<br>　　卷844_21  「宿江寺」齐己
<br>
<br>　　岛僧留宿慰衰颜，旧住何妨老未还。身共锡声离鸟外，
<br>
<br>　　迹同云影过人间。曾无梦入朝天路，忆有诗题隔海山。
<br>
<br>　　珍重来晨渡江去，九华青里扣松关。
<br>
<br>　　卷844_22  「谢贯微上人寄示古风今体四轴」齐己
<br>
<br>　　四轴骚词书八行，捧吟肌骨遍清凉。谩求龙树能医眼，
<br>
<br>　　休问图澄学洗肠。今体尽搜初剖判，古风淳凿未玄黄。
<br>
<br>　　不知谁肯降文阵，点旌旗敌子房。
<br>
<br>　　卷844_23  「荆州贯休大师旧房」齐己
<br>
<br>　　疏篁抽笋柳垂阴，旧是休公种境吟。入贡文儒来请益，
<br>
<br>　　出官卿相驻过寻。右军书画神传髓，康乐文章梦授心。
<br>
<br>　　销得青城千嶂下，白莲标塔帝恩深。
<br>
<br>　　卷844_24  「寄谷山长老」齐己
<br>
<br>　　游遍名山祖遍寻，却来尘世浑光阴。肯将的的吾师意，
<br>
<br>　　拟付茫茫弟子心。岂有虚空遮道眼，不妨文字问知音。
<br>
<br>　　沧浪万顷三更月，天上何如水底深。
<br>
<br>　　卷844_25  「寄黄晖处士」齐己
<br>
<br>　　蒙氏艺传黄氏子，独闻相继得名高。锋妙夺金鸡距，
<br>
<br>　　纤利精分玉兔毫。濡染只应亲赋咏，风流不称近方刀。
<br>
<br>　　何妨寄我临池兴，忍使江淹役梦劳。
<br>
<br>　　卷844_26  「荆门勉怀寄道林寺诸友」齐己
<br>
<br>　　荣枯得失理昭然，谁吕肷Ц问天。生下便知真梦幻，
<br>
<br>　　老来何必叹流年。清风不变诗应在，明月无踪道可传。
<br>
<br>　　珍重匡庐沃洲主，拂衣抛却好林泉。
<br>
<br>　　卷844_27  「答崔校书」齐己
<br>
<br>　　雪色衫衣绝点尘，明知富贵是浮云。不随喧滑迷真性，
<br>
<br>　　何用潺洗污闻。北阙会抛红pF，东林社忆白氛氲。
<br>
<br>　　清吟有兴频相示，欲得多惭蠹蚀文。
<br>
<br>　　卷844_28  「乞樱桃」齐己
<br>
<br>　　去年曾赋此花诗，几听南园烂熟时。嚼破红香堪换骨，
<br>
<br>　　摘残丹颗欲烧枝。流莺偷啄心应醉，行客潜窥眼亦痴。
<br>
<br>　　闻说张筵就珠树，任从攀折半离披。
<br>
<br>　　卷844_29  「寄南雅上人」齐己
<br>
<br>　　曾得音书慰暮年，相思多故信难传。清吟何处题红叶，
<br>
<br>　　旧社空怀堕白莲。山水本同真趣向，侯门刚有薄因缘。
<br>
<br>　　他时不得君招隐，会逐南归楚客船。
<br>
<br>　　卷844_30  「寄欧阳侍郎（时在嘉州馈遗）」齐己
<br>
<br>　　又闻繁总在嘉州，职重身闲倚寺楼。大象影和山面落，
<br>
<br>　　两江声合郡前流。棋轻国手知难敌，诗是天才肯易酬。
<br>
<br>　　毕竟男儿自高达，从来心不是悠悠。
<br>
<br>　　卷844_31  「与崔校书静话言怀」齐己
<br>
<br>　　同年生在咸通里，事佛为儒趣尽高。我性已甘披祖衲，
<br>
<br>　　君心犹待脱蓝袍。霜髭晓几临铜镜，雪鬓寒疏落剃刀。
<br>
<br>　　出世朝天俱未得，不妨还往有风骚。
<br>
<br>　　卷844_32  「谢人惠拄杖」齐己
<br>
<br>　　邛州灵境产修篁，九节材应表九阳。造化已能分尺度，
<br>
<br>　　保持争合与寻常。幽林剪破清秋影，高手携来绿玉光。
<br>
<br>　　深谢鲁儒怜潦倒，欲教撑拄绕禅床。
<br>
<br>　　卷844_33  「谢秦府推官寄《丹台集》」齐己
<br>
<br>　　秦王手笔序丹台，不错褒扬最上才。凤阙几传为匠硕，
<br>
<br>　　龙门曾用振风雷。钱郎未竭精华去，元白终存作者来。
<br>
<br>　　两轴蚌胎骊颔耀，枉临禅室伴寒灰。
<br>
<br>　　卷844_34  「题画鹭鸶兼简孙郎中」齐己
<br>
<br>　　曾向沧江看不真，却因图画见精神。何妨金粉资高格，
<br>
<br>　　不用丹青点此身。蒲叶岸长堪映带，荻花丛晚好相亲。
<br>
<br>　　思量画得胜笼得，野性由来不恋人。
<br>
<br>　　卷844_35  「贺行军太傅得《白氏东林集》」齐己
<br>
<br>　　乐天歌咏有遗编，留在东林伴白莲。百尺典坟随丧乱，
<br>
<br>　　一家风雅独完全。常闻荆渚通侯论，果遂吴都使者传。
<br>
<br>　　仰贺斯文归朗鉴，永资声政入薰弦。
<br>
<br>　　卷844_36  「韶阳微公」齐己
<br>
<br>　　曲江晴影石千株，吾子思归梦断初。有信北来山叠叠，
<br>
<br>　　无言南去雨疏疏。祖师门接园林路，丞相家同井邑居。
<br>
<br>　　闲野老身留得否，相招多是秀才书。
<br>
<br>　　卷844_37  「将之匡岳过寻阳」齐己
<br>
<br>　　帆过寻阳晚霁开，西风北雁似相催。大都浪后青堆没，
<br>
<br>　　五老云中翠叠来。此路便堪归水石，何门更合向尘埃。
<br>
<br>　　远公林下莲池畔，个个高人尽有才。
<br>
<br>　　卷844_38  「寄湘幕王重书记」齐己
<br>
<br>　　抛掷两旧钓矶，日参筹画废吟诗。可能有事关心后，
<br>
<br>　　得似无人识面时。官好近闻加茜服，药灵曾说换霜髭。
<br>
<br>　　高才直气平生志，除却徒知即不知。
<br>
<br>　　卷844_39  「宿沈彬进士书院」齐己
<br>
<br>　　相期只为话篇章，踏雪曾来宿此房。喧滑尽消城漏滴，
<br>
<br>　　窗扉初掩岳茶香。旧山春暖生薇蕨，大国尘昏惧杀伤。
<br>
<br>　　应有太平时节在，寒宵未卧共思量。
<br>
<br>　　卷844_40  「静院」齐己
<br>
<br>　　花院相重点破苔，谁心肯此话心灰。好风时傍疏篁起，
<br>
<br>　　幽鸟晚从何处来。笔砚兴狂师沈谢，香灯魂断忆宗雷。
<br>
<br>　　浮生已问空王了，箭急光阴一任催。
<br>
<br>　　卷844_41  「送白处士游峨嵋」齐己
<br>
<br>　　闲身谁道是羁游，西指峨嵋碧顶头。琴鹤几程随客棹，
<br>
<br>　　风霜何处宿龙湫。寻僧石磴临天井，币┣镅碌蛊倭鳌
<br>
<br>　　莫为寰瀛多事在，客星相逐不回休。
<br>
<br>　　卷844_42  「寄顾蟾处士（好于山水）」齐己
<br>
<br>　　久闻为客过苍梧，休说携家归镜湖。山水颠狂应尽在，
<br>
<br>　　鬓毛凋落免贫无。和僧抢入云中峭，带鹤驱成涧底孤。
<br>
<br>　　春醉醒来有馀兴，因人乞与武陵图。
<br>
<br>　　卷844_43  「怀金陵知旧」齐己
<br>
<br>　　海门相别住荆门，六度秋光两鬓根。万象倒心难盖口，
<br>
<br>　　一生无事可伤魂。石头城外青山叠，北固窗前白浪翻。
<br>
<br>　　尽是共游题版处，有谁惆怅拂苔痕。
<br>
<br>　　卷844_44  「喜得自牧上人书」齐己
<br>
<br>　　吴都使者泛惊涛，灵一传书慰毳袍。别兴偶随云水远，
<br>
<br>　　知音本自国风高。身依闲淡中销日，发向清凉处落刀。
<br>
<br>　　闻著括囊新集了，拟教谁与序离骚。
<br>
<br>　　卷844_45  「惊秋」齐己
<br>
<br>　　晓窗惊觉向秋风，万里心凝淡荡中。池影碎翻红菡萏，
<br>
<br>　　井声干落绿梧桐。破除闲事浑归道，销耗劳生旋逐空。
<br>
<br>　　妖杀九原狐兔意，岂知丘陇是英雄。
<br>
<br>　　卷844_46  「闻沈彬赴吴都请辟」齐己
<br>
<br>　　长讶高眠得稳无，果随征辟起江湖。鸳鸯已列樽贵，
<br>
<br>　　鸥鹤休怀钓渚孤。白日不妨扶汉祚，清才何让赋吴都。
<br>
<br>　　可能更忆相寻夜，雪满诸峰火一炉。
<br>
<br>　　卷844_47  「寄江夏仁公」齐己
<br>
<br>　　寺阁高连黄鹤楼，檐前槛底大江流。几因秋霁澄空外，
<br>
<br>　　独为诗情到上头。白日有馀闲送客，紫衣何啻贵封侯。
<br>
<br>　　别来多少新吟也，不寄南宗老比丘。
<br>
<br>　　卷844_48  「中春林下偶作」齐己
<br>
<br>　　净境无人可共携，闲眠未起日光低。浮生莫把还丹续，
<br>
<br>　　万事须将至理齐。花在月明蝴蝶梦，雨馀山绿杜鹃啼。
<br>
<br>　　何能向外求攀折，岩桂枝条拂石梯。
<br>
<br>　　卷844_49  「送刘秀才归桑水宁觐」齐己
<br>
<br>　　归和初喜戢戈矛，乍捧乡书感去留。雁序分飞离汉口，
<br>
<br>　　o原骞翥在鳌头。家邻紫塞仍千里，路过黄河更几州。
<br>
<br>　　应到高堂问安后，却携文入帝京游。
<br>
<br>　　卷844_50  「寄曹松」齐己
<br>
<br>　　旧制新题削复刊，工夫过甚琢琅\.药中求见黄芽易，
<br>
<br>　　诗里思闻白雪难。扣寂颇同心在定，凿空何止发冲冠。
<br>
<br>　　夜来月苦怀高论，数树霜边独傍栏。
<br>
<br>　　卷844_51  「酬蜀国欧阳学士」齐己
<br>
<br>　　因缘刘表驻经行，又听西风堕叶声。鹤发不堪言此世，
<br>
<br>　　峨嵋空约在他生。已从禅祖参真性，敢向诗家认好名。
<br>
<br>　　深愧故人怜潦倒，每传仙语下南荆。
<br>
<br>　　卷844_52  「寄荆幕孙郎中」齐己
<br>
<br>　　珠履风流忆富春，三千g鹭让精神。诗工凿破清求妙，
<br>
<br>　　道论研通白见真。四座共推操檄健，一家谁信买书贫。
<br>
<br>　　别来乡国魂应断，剑阁东西尽战尘。
<br>
<br>　　卷844_53  「谢王詹事垂访」齐己
<br>
<br>　　鸟外孤峰未得归，人间触类是无机。方悲鹿轸栖江寺，
<br>
<br>　　忽讶轺车降竹扉。王泽乍闻谭涣汗，国风那得话玄微。
<br>
<br>　　应惊老病炎天里，枯骨肩横一衲衣。
<br>
<br>　　卷844_54  「题南平后园牡丹」齐己
<br>
<br>　　暖披烟艳照西园，翠幄朱栏护列仙。玉帐笙歌留尽日，
<br>
<br>　　瑶台伴侣待归天。香多觉受风光剩，红重知含雨露偏。
<br>
<br>　　上客分明记开处，明年开更胜今年。
<br>
<br>　　卷844_55  「和李书记」齐己
<br>
<br>　　繁极全分青帝功，开时独占上春风。吴姬舞雪非真艳，
<br>
<br>　　汉后题诗是怨红。远蝶恋香抛别苑，野莺衔得出深宫。
<br>
<br>　　君看万态当筵处，羞杀蔷薇点碎丛。
<br>
<br>　　卷844_56  「谢孙郎中寄示」齐己
<br>
<br>　　一念禅馀味国风，早因持论偶名公。久伤琴丧人亡后，
<br>
<br>　　忽有云和雪唱同。绳琢静闻H象外，是非闲见寂寥中。
<br>
<br>　　时来日往缘真趣，不觉秋江度塞鸿。
<br>
<br>　　卷844_57  「爱吟」齐己
<br>
<br>　　正堪凝思掩禅扃，又被诗魔恼竺卿。偶凭窗扉从落照，
<br>
<br>　　不眠风雪到残更。皎然未必迷前习，支遁宁非悟后生。
<br>
<br>　　传写会逢精鉴者，也应知是咏闲情。
<br>
<br>　　卷844_58  「寄怀东林寺匡白监寺」齐己
<br>
<br>　　南岳别来无约后，东林归住有前缘。闲搜好句题红叶，
<br>
<br>　　静敛霜眉对白莲。雁塔影分疏桧月，虎溪声合几峰泉。
<br>
<br>　　修心若似伊耶舍，传记须添十九贤。
<br>
<br>　　卷844_59  「谢人惠十色花笺并棋子」齐己
<br>
<br>　　陵州棋子浣花笺，深愧携来自锦川。海蚌琢成星落落，
<br>
<br>　　吴绫隐出雁翩翩。留防桂苑题诗客，惜寄桃源敌手仙。
<br>
<br>　　捧受不堪思出处，七千馀里剑门前。
<br>
<br>　　卷844_60  「夏日寓居寄友人」齐己
<br>
<br>　　北游兵阻复南还，因寄荆州病掩关。日月坐销江上寺，
<br>
<br>　　清凉魂断剡中山。披缁影迹堪藏拙，出世身心合向闲。
<br>
<br>　　多谢扶风大君子，相思时到寂寥间。
<br>
<br>　　卷844_61  「中秋十四日夜对月上南平主人」齐己
<br>
<br>　　今宵前夕皆堪玩，何必圆时始竭才。空说轮中有天子，
<br>
<br>　　不知何处是楼台。终忧明夜云遮却，且扫闲居坐看来。
<br>
<br>　　玉兔银蟾似多意，乍临棠树影裴回。
<br>
<br>　　卷844_62  「谢人惠《十才子图》」齐己
<br>
<br>　　丹青妙写十才人，玉峭冰棱姑射神。醉舞离披真N|，
<br>
<br>　　狂吟崩倒瑞麒麟。翻腾造化山曾竭，采掇珠玑海几贫。
<br>
<br>　　犹得知音与图画，草堂闲挂似相亲。
<br>
<br>　　卷844_63  「荆门病中寄怀乡人欧阳侍郎彬」齐己
<br>
<br>　　谁会荆州一老夫，梦劳神役忆匡庐。碧云雁影纷纷去，
<br>
<br>　　黄叶蟾声渐渐无。口淡莫分餐气味，身羸但觉病肌肤。
<br>
<br>　　可怜馔玉烧兰者，肯慰寒偎雪夜炉。
<br>
<br>　　卷844_64  「送谭三藏入京」齐己
<br>
<br>　　阿A梨与佛身同，灌顶难施利济功。持咒力须资运祚，
<br>
<br>　　度人心要似虚空。东周路踏红尘里，北极门瞻紫气中。
<br>
<br>　　好进梵文沾帝泽，却归天策继真风。
<br>
<br>　　卷844_65  「寄酬秦府高推官辇」齐己
<br>
<br>　　天台衡岳旧曾寻，闲忆留题白石林。岁月已残衰飒鬓，
<br>
<br>　　风骚犹壮寂寥心。缑山碧树遮藏密，丹穴红霞掩映深。
<br>
<br>　　争得相逢一携手，拂衣同去听玄音。
<br>
<br>　　卷844_66  「叙怀寄高推官」齐己
<br>
<br>　　搜新编旧与谁评，自向无声认有声。已觉爱来多废道，
<br>
<br>　　可堪传去更沽名。风松韵里忘形坐，霜月光中共影行。
<br>
<br>　　还胜御沟寒夜水，狂吟冲尹甚伤情。
<br>
<br>　　卷844_67  「送朱侍御自洛阳归阆州宁觐」齐己
<br>
<br>　　寻常西望故园时，几处魂随落照飞。客路旧萦秦甸出，
<br>
<br>　　乡程今绕汉阳归。已过巫峡沈青霭，忽认峨嵋在翠微。
<br>
<br>　　从此倚门休望断，交亲喜换老莱衣。
<br>
<br>　　卷844_68  「贻惠暹上人」齐己
<br>
<br>　　经论功馀更业诗，又于难里纵天机。吴朝客见投文去，
<br>
<br>　　楚国僧迎著紫归。已得声名先振俗，不妨风雪更探微。
<br>
<br>　　金陵高忆恩门在，终挂云帆重一飞。
<br>
<br>　　卷844_69  「酬西蜀广济大师见寄」齐己
<br>
<br>　　犹得吾师继颂声，百篇相爱寄南荆。卷开锦水霞光烂，
<br>
<br>　　吟入峨嵋雪气清。楚外已甘推绝唱，蜀中谁敢共悬衡。
<br>
<br>　　应怜无可同无本，终向风骚作弟兄。
<br>
<br>　　卷844_70  「江寺春残寄幕中知己二首」齐己
<br>
<br>　　谁遣西来负岳云，自由归去竟何因。山龛薜荔应残雪，
<br>
<br>　　江寺玫瑰又度春。早岁便师无学士，临年却作有为人。
<br>
<br>　　何妨夜醮时相忆，伴醉佯狂笑老身。
<br>
<br>　　社莲惭与幕莲同，岳寺萧条俭府雄。冷淡独开香火里，
<br>
<br>　　殷妍行列绮罗中。秋加玉露何伤白，夜醉金缸不那红。
<br>
<br>　　闲忆遗民此心地，一般无染喻真空。
<br>
<br>　　卷844_71  「寄玉泉实仁上人」齐己
<br>
<br>　　往岁曾寻圣迹时，树边三绕礼吾师。敢望护法将军记，
<br>
<br>　　且喜焚香弟子知。后会未期心的的，前峰欲下步迟迟。
<br>
<br>　　今来老劣难行甚，空寂无缘但寄诗。
<br>
<br>　　卷844_72  「荆渚感怀寄僧达禅弟三首」齐己
<br>
<br>　　电击流年七十三，齿衰气沮竟何堪。谁云有句传天下，
<br>
<br>　　自愧无心寄岭南。晓漱气嫌通市井，晚烹香忆落云潭。
<br>
<br>　　邻峰道者应弹指，藓剥藤缠旧石龛。
<br>
<br>　　十五年前会虎溪，白莲斋后便来西。干戈时变信虽绝，
<br>
<br>　　吴楚路长魂不迷。黄叶喻曾同我悟，碧云情近与谁携。
<br>
<br>　　春残相忆荆江岸，一只杜鹃头上啼。
<br>
<br>　　鹤岭僧来细话君，依前高尚迹难群。自抛南岳三生石，
<br>
<br>　　长傍西山数片云。丹访葛洪无旧灶，诗寻灵观有遗文。
<br>
<br>　　莫将离别为相隔，心似虚空几处分。
<br>
<br>　　卷844_73  「寄孙鲂秀才」齐己
<br>
<br>　　郡楼东面寺墙西，颜子生涯竹屋低。书案飞r风落絮，
<br>
<br>　　地苔狼藉燕衔泥。吟窗晚凭春篁密，行径斜穿夏菜齐。
<br>
<br>　　别后相思频梦到，二年同此赋闲题。
<br>
<br>　　卷844_74  「送李评事往宜春」齐己
<br>
<br>　　兰舟西去是通津，名郡贤侯下礼频。山遍寺楼看仰岫，
<br>
<br>　　台连城阁上宜春。鸿心夜过乡心乱，雪韵朝飞句韵新。
<br>
<br>　　别有官荣身外趣，月江松径访禅人。
<br>
<br>　　卷844_75  「中春感兴」齐己
<br>
<br>　　春风日日雨时时，寒力潜从暖势衰。一气不言含有象，
<br>
<br>　　万灵何处谢无私。诗通物理行堪掇，道合天机坐可窥。
<br>
<br>　　应是正人持造化，尽驱幽细入垆锤。
<br>
<br>　　卷844_76  「早莺」齐己
<br>
<br>　　何处经年s好音，暖风催出啭乔林。羽毛新刷陶潜菊，
<br>
<br>　　喉舌初调叔夜琴。藏雨并栖红杏密，避人双入绿杨深。
<br>
<br>　　晓来枝上千般语，应共桃花说旧心。
<br>
<br>　　卷844_77  「酬尚颜上人」齐己
<br>
<br>　　紫绶苍髭百岁侵，绿苔芳草绕阶深。不妨好鸟喧高卧，
<br>
<br>　　切忌闲人聒正吟。鲁鼎寂寥休辨口，劫灰销变莫宣心。
<br>
<br>　　还怜我有冥搜癖，时把新诗过竹寻。
<br>
<br>　　卷844_78  「寄倪署郎中」齐己
<br>
<br>　　风雨冥冥春移，红残绿满海棠枝。帝乡久别江乡住，
<br>
<br>　　椿笋何如樱笋时。海内擅名君作赋，林间外学我为诗。
<br>
<br>　　近闻南国升南省，应笑无机老病师。
<br>
<br>　　卷844_79  「题郑郎中谷仰山居」齐己
<br>
<br>　　檐壁层层映水天，半乘冈垄半民田。王维爱甚难抛画，
<br>
<br>　　支遁怜多不惜钱。巨石尽含金玉气，乱峰深锁栋梁烟。
<br>
<br>　　秦争汉夺虚劳力，却是巢由得稳眠。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
