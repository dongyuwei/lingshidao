<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百五十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百五十五
<br>
<br>　　卷755_1  「送陈先生之洪井寄萧少卿」徐铉
<br>
<br>　　闻君仙袂指洪，我忆情人别路赊。知有欢娱游楚泽，
<br>
<br>　　更无书札到京华。云开驿阁连江静，春满西山倚汉斜。
<br>
<br>　　此处相逢应见问，为言搔首望龙沙。
<br>
<br>　　卷755_2  「送龚明府九江归宁」徐铉
<br>
<br>　　茂宰隳官去，扁舟著彩衣。湓城春酒熟，匡阜野花稀。
<br>
<br>　　解缆垂杨绿，开帆宿鹭飞。一朝吾道泰，还逐落潮归。
<br>
<br>　　卷755_3  「和江西萧少卿见寄二首」徐铉
<br>
<br>　　亡羊岐路愧司南，二纪穷通聚散三。老去何妨从笑傲，
<br>
<br>　　病来看欲懒朝参。离肠似线常忧断，世态如汤不可探。
<br>
<br>　　珍重加餐省思虑，时时斟酒压山岚。
<br>
<br>　　身遥上国三千里，名在朝中二十春。金印不须辞入幕，
<br>
<br>　　麻衣曾此叹迷津。卷舒由我真齐物，忧喜忘心即养神。
<br>
<br>　　世路风波自翻覆，虚舟无计得沉沦。
<br>
<br>　　卷755_4  「送薛少卿赴青阳」徐铉
<br>
<br>　　我爱陶靖节，吏隐从弦歌。我爱费征君，高卧归九华。
<br>
<br>　　清风激颓波，来者无以加。我志两不遂，漂沦浩无涯。
<br>
<br>　　数奇时且乱，此图今愈赊。贤哉薛夫子，高举凌晨霞。
<br>
<br>　　安民即是道，投足皆为家。功名与权位，悠悠何用夸。
<br>
<br>　　携朋出远郊，酌酒藉平沙。云收远天静，江阔片帆斜。
<br>
<br>　　离怀与企羡，南望长咨嗟。
<br>
<br>　　卷755_5  「送高起居之泾县」徐铉
<br>
<br>　　右史罢朝归，之官句水湄。别我行千里，送君倾一卮。
<br>
<br>　　酒罢长叹息，此叹君应悲。乱中吾道薄，卿族旧人稀。
<br>
<br>　　胡为佩铜墨，去此白玉墀。吏事岂所堪，民病何可医。
<br>
<br>　　藏用清其心，此外慎勿为。县郭有佳境，千峰溪水西。
<br>
<br>　　云树杳回合，岩峦互蔽亏。弹琴坐其中，世事吾不知。
<br>
<br>　　时时寄书札，以慰长相思。
<br>
<br>　　卷755_6  「宿茅山寄舍弟」徐铉
<br>
<br>　　茅许禀灵气，一家同上宾。仙山空有庙，举世更无人。
<br>
<br>　　独往诚违俗，浮名亦累真。当年各自勉，云洞镇长春。
<br>
<br>　　卷755_7  「晚憩白鹤庙寄句容张少府」徐铉
<br>
<br>　　日入林初静，山空暑更寒。泉鸣细岩窦，鹤唳眇云端。
<br>
<br>　　拂榻安棋局，焚香戴道冠。望君殊不见，终夕凭栏干。
<br>
<br>　　卷755_8  「题紫阳观」徐铉
<br>
<br>　　南朝名士富仙才，追步东卿遂不回。丹井自深桐暗老，
<br>
<br>　　祠宫长在鹤频来。岩边桂树攀仍倚，洞口桃花落复开。
<br>
<br>　　惆怅霓裳太平事，一函真迹锁昭台。
<br>
<br>　　卷755_9  「赠奚道士（含象）」徐铉
<br>
<br>　　先生曾有洞天期，犹傍天坛摘紫芝。处世自能心混沌，
<br>
<br>　　全真谁见德支离。玉霄尘闭人长在，全鼎功成俗未知。
<br>
<br>　　他日飙轮谒茅许，愿同鸡犬去相随。
<br>
<br>　　卷755_10  「题碧岩亭赠孙尊师」徐铉
<br>
<br>　　绝境何人识，高亭万象含。凭轩临树杪，送目极天南。
<br>
<br>　　积霭生泉洞，归云锁石龛。丹霞披翠t，白鸟带晴岚。
<br>
<br>　　仙去留虚室，龙归涨碧潭。幽岩君独爱，玄味我曾耽。
<br>
<br>　　世上愁何限，人间事久谙。终须脱羁鞅，来此会空谈。
<br>
<br>　　卷755_11  「题白鹤庙」徐铉
<br>
<br>　　平生心事向玄关，一入仙乡似旧山。白鹤唳空晴眇眇，
<br>
<br>　　丹沙流涧暮潺潺。尝嗟多病嫌中药，拟问真经乞小还。
<br>
<br>　　满洞烟霞互陵乱，何峰台榭是萧闲。
<br>
<br>　　卷755_12  「步虚词五首」徐铉
<br>
<br>　　气为还元正，心由抱一灵。凝神归罔象，飞步入青冥。
<br>
<br>　　整服乘三素，旋纲蹑九星。琼章开后学，稽首奉真经。
<br>
<br>　　天帝黄金阙，真人紫锦书。霓裳纷蔽景，羽服迥凌虚。
<br>
<br>　　白鹤能为使，班麟解驾车。灵符终愿借，转共世情疏。
<br>
<br>　　圣主过幽谷，虚皇在蕊宫。五千宗物母，七字秘神童。
<br>
<br>　　世上金壶远，人间玉龠空。唯馀养身法，修此与天通。
<br>
<br>　　何处求玄解，人间有洞天。勤行皆是道，谪下尚为仙。
<br>
<br>　　蔽景乘朱凤，排虚驾紫烟。不嫌园吏傲，愿在玉宸前。
<br>
<br>　　三素霏霏远，盟威凛凛寒。火铃空灭没，星斗晓阑干。
<br>
<br>　　佩响流虚殿，炉烟在醮坛。萧寥不可极，骖驾上云端。
<br>
<br>　　卷755_13  「留题仙观」徐铉
<br>
<br>　　瑶坛醮罢晚云开，羽客分飞俗士回。
<br>
<br>　　为报移文不须勒，未曾游处待重来。
<br>
<br>　　卷755_14  「和陈洗马山庄新泉」徐铉
<br>
<br>　　已开山馆待抽簪，更要岩泉欲洗心。常被松声迷细韵，
<br>
<br>　　忽流花片落高岑。便疏浅濑穿莎径，始有清光映竹林。
<br>
<br>　　何日煎茶酝香酒，沙边同听暝猿吟。
<br>
<br>　　卷755_15  「奉和七夕应令」徐铉
<br>
<br>　　今宵星汉共晶光，应笑罗敷嫁侍郎。斗柄易倾离恨促，
<br>
<br>　　河流不尽后期长。静闻天籁疑鸣佩，醉折荷花想艳妆。
<br>
<br>　　谁见宣猷堂上宴，一篇清韵振金铛。
<br>
<br>　　卷755_16  「又和八日」徐铉
<br>
<br>　　微云疏雨淡新秋，晓梦依稀十二楼。故作别离应有以，
<br>
<br>　　拟延更漏共无由。那教人世长多恨，未必天仙不解愁。
<br>
<br>　　博望苑中残酒醒，香风佳气独迟留。
<br>
<br>　　卷755_17  「和印先辈及第后献座主朱舍人郊居之作」徐铉
<br>
<br>　　成名郊外掩柴扉，树影蝉声共息机。积雨暗封青藓径，
<br>
<br>　　好风轻透白衣。嘉鱼始赋人争诵，荆玉频收国自肥。
<br>
<br>　　独坐公厅正烦暑，喜吟新咏见玄微。
<br>
<br>　　卷755_18  「和致仕张尚书新创道院」徐铉
<br>
<br>　　梓泽成新致，金丹有旧情。挂冠朝睡足，隐几暮江清。
<br>
<br>　　药圃分轻绿，松窗起细声。养高宁厌病，默坐对诸生。
<br>
<br>　　卷755_19  「和尉迟赞善秋暮僻居」徐铉
<br>
<br>　　登高节物最堪怜，小岭疏林对槛前。轻吹断时云缥缈，
<br>
<br>　　夕阳明处水澄鲜。江城秋早催寒事，望苑朝稀足晏眠。
<br>
<br>　　庭有菊花尊有酒，若方陶令愧前贤。
<br>
<br>　　卷755_20  「和陈赞善致仕还京口」徐铉
<br>
<br>　　海门山下一渔舟，中有高人未白头。已驾安车归故里，
<br>
<br>　　尚通闺籍在龙楼。泉声漱玉窗前落，江色和烟槛外流。
<br>
<br>　　今日君臣厚终始，不须辛苦画双牛。
<br>
<br>　　卷755_21  「京使回自临川，得从兄书寄诗，依韵和」徐铉
<br>
<br>　　珍重还京使，殷勤话故人。别离长挂梦，宠禄不关身。
<br>
<br>　　趣向今成道，声华旧绝尘。莫嗟客鬓老，诗句逐时新。
<br>
<br>　　卷755_22  「陪郑王相公赋筵前垂冰，应教依韵」徐铉
<br>
<br>　　窗外虚明雪乍晴，檐前垂C尽成冰。长廊瓦叠行行密，
<br>
<br>　　晚院风高寸寸增。玉指乍拈簪尚愧，金阶时坠磬难胜。
<br>
<br>　　晨餐堪醒曹参酒，自恨空肠病不能。
<br>
<br>　　卷755_23  「送礼部潘尚书致仕还建安」徐铉
<br>
<br>　　名遂功成累复轻，鲈鱼因起旧乡情。履声初下金华省，
<br>
<br>　　帆影看离石首城。化剑津头寻故老，同亭会上问仙卿。
<br>
<br>　　冥鸿高举真难事，相送何须泪满缨。
<br>
<br>　　卷755_24  「和尉迟赞善病中见寄」徐铉
<br>
<br>　　仙郎移病暑天过，却似冥鸿避W罗。昼梦乍惊风动竹，
<br>
<br>　　夜吟时觉露沾莎。情亲稍喜贫居近，性懒犹嫌上直多。
<br>
<br>　　望苑恩深期勿药，青云岐路未蹉跎。
<br>
<br>　　卷755_25  「池州陈使君见示游齐山诗因寄」徐铉
<br>
<br>　　往岁曾游弄水亭，齐峰浓翠暮轩横。哀猿出槛心虽喜，
<br>
<br>　　伤鸟闻弦势易惊。病后簪缨殊寡兴，老来泉石倍关情。
<br>
<br>　　今朝池口风波静，遥贺山前有颂声。
<br>
<br>　　卷755_26  「再领制诰和王明府见贺」徐铉
<br>
<br>　　蹇步还依列宿边，拱辰重认旧云天。自嗟多难飘零困，
<br>
<br>　　不似当年胆气全。鸡树晚花疏向日，龙池轻浪细含烟。
<br>
<br>　　从来不解为身计，一叶悠悠任大川。
<br>
<br>　　卷755_27  「送高舍人使岭南」徐铉
<br>
<br>　　西掖官曹近，南溟道路遥。使星将渡汉，仙棹乍乘潮。
<br>
<br>　　柳映灵和折，梅依大庾飘。江帆风淅淅，山馆雨萧萧。
<br>
<br>　　陆贾真迂阔，终童久寂寥。送君何限意，把酒一长谣。
<br>
<br>　　卷755_28  「和王明府见寄」徐铉
<br>
<br>　　时情世难消吾道，薄宦流年危此身。莫叹京华同寂寞，
<br>
<br>　　曾经兵革共漂沦。对山开户唯求静，贳酒留宾不道贫。
<br>
<br>　　善政空多尚淹屈，不知谁是解忧民。
<br>
<br>　　卷755_29  「和方泰州见寄」徐铉
<br>
<br>　　逐客凄凄重入京，旧愁新恨两难胜。云收楚塞千山雪，
<br>
<br>　　风结秦淮一尺冰。置醴筵空情岂尽，投湘文就思如凝。
<br>
<br>　　更残月落知孤坐，遥望船窗一点星。
<br>
<br>　　卷755_30  「文献太子挽歌词五首」徐铉
<br>
<br>　　国有承祧重，人知秉哲尊。清风来望苑，遗烈在东藩。
<br>
<br>　　此日升缑岭，何因到寝门。天高不可问，烟霭共昏昏。
<br>
<br>　　夏启吾君子，周储上帝宾。音容一飘忽，功业自纷纶。
<br>
<br>　　露泣承华月，风惊丽正尘。空馀商岭客，行泪下宜春。
<br>
<br>　　出处成交让，经纶有大功。泪碑瓜步北，棠树蒜山东。
<br>
<br>　　百揆方时叙，重离遂不融。故臣偏感咽，曾是叹三穷。
<br>
<br>　　甲观光阴促，园陵天地长。箫笳咽无韵，宾御哭相将。
<br>
<br>　　盛烈传彝鼎，遗文被乐章。君臣知己分，零泪乱无行。
<br>
<br>　　彩仗清晨出，非同齿胄时。愁烟锁平甸，朔吹绕寒枝。
<br>
<br>　　楚客来何补，缑山去莫追。回瞻飞盖处，掩袂不胜悲。
<br>
<br>　　卷755_31  「送王员外宰德安」徐铉
<br>
<br>　　家世朱门贵，官资粉署优。今为百里长，应好五峰游。
<br>
<br>　　柳影连彭泽，湖光接庾楼。承明须再入，官满莫淹留。
<br>
<br>　　卷755_32  「以端溪砚酬张员外水精珠兼和来篇」徐铉
<br>
<br>　　请以端溪润，酬君水玉明。方圆虽异器，功用信俱呈。
<br>
<br>　　自得山川秀，能分日月精。巾箱各珍重，所贵在交情。
<br>
<br>　　卷755_33  「奉使九华山，中途遇青阳薛郎中」徐铉
<br>
<br>　　故人相别动相思，此地相逢岂素期。九子峰前闲未得，
<br>
<br>　　五溪桥上坐多时。甘泉从幸余知忝，宣室征还子未迟。
<br>
<br>　　且饮一杯消别恨，野花风起渐离披。
<br>
<br>　　卷755_34  「奉命南使经彭泽（值王明府不在，留此）」徐铉
<br>
<br>　　远使程途未一分，离心常要醉醺醺。
<br>
<br>　　那堪彭泽门前立，黄菊萧疏不见君。
<br>
<br>　　卷755_35  「南都遇前嘉鱼刘令，言游闽岭，作此与之」徐铉
<br>
<br>　　我持使节经韶石，君作闲游过武夷。两地山光成独赏，
<br>
<br>　　隔年乡思暗相知。洪坛上长岑寂，孺子亭前自别离。
<br>
<br>　　珍重分岐一杯酒，强加餐饭数吟诗。
<br>
<br>　　卷755_36  「阁皂山」徐铉
<br>
<br>　　殿影高低云掩映，松阴缭绕步徘徊。
<br>
<br>　　从今莫厌簪裾累，不是乘轺不得来。
<br>
<br>　　卷755_37  「玉笥山留题」徐铉
<br>
<br>　　仙乡会应远，王事知何极。征传莫辞劳，玉峰聊一息。
<br>
<br>　　形骸已销散，心想都凝寂。真气自清虚，非关好松石。
<br>
<br>　　九仙皆积学，洞壑多遗迹。游子归去来，胡为但征役。
<br>
<br>　　卷755_38  「庐陵别朱观先辈」徐铉
<br>
<br>　　桂籍知名有几人，翻飞相续上青云。解怜才子宁唯我，
<br>
<br>　　远作卑官尚见君。岭外独持严助节，宫中谁荐长卿文。
<br>
<br>　　新诗试为重高咏，朝汉台前不可闻。
<br>
<br>　　卷755_39  「文少卿文山郎中交好深至二纪已馀暌别…留题此诗」徐铉
<br>
<br>　　孙家虚座吊诸孤，张叟僧房见手书。二纪欢游今若此，
<br>
<br>　　满衣零泪欲何如。腰间金印从如斗，镜里霜华已满梳。
<br>
<br>　　珍重远公应笑我，尘心唯此未能除。
<br>
<br>　　卷755_40  「朱处士相与有山水之愿见送至南康作此以别之」徐铉
<br>
<br>　　怜君送我至南康，更忆梅花庾岭芳。
<br>
<br>　　多少仙山共游在，愿君百岁尚康强。
<br>
<br>　　卷755_41  「清明日清远峡作」徐铉
<br>
<br>　　岭外春过半，途中火又新。殷勤清远峡，留恋北归人。
<br>
<br>　　卷755_42  「回至南康题紫极宫里道士房」徐铉
<br>
<br>　　王事信靡W，饮冰安足辞。胡为拥征传，乃至天南陲。
<br>
<br>　　天南非我乡，留滞忽逾时。还经羽人家，豁若云雾披。
<br>
<br>　　何以宽吾怀，老庄有微词。达士无不可，至人岂偏为。
<br>
<br>　　客愁勿复道，为君吟此诗。
<br>
<br>　　卷755_43  「和歙州陈使君见寄」徐铉
<br>
<br>　　新安风景好，时令肃辕门。身贵心弥下，功多口不言。
<br>
<br>　　韬钤家法在，儒雅素风存。簪履陪游盛，乡闾俗化敦。
<br>
<br>　　临窗山色秀，绕郭水声喧。织络文章丽，矜严道义尊。
<br>
<br>　　楼台秋月静，京庾晚云屯。晓吹传衙鼓，晴阳展信幡。
<br>
<br>　　一篇贻友好，千里倍心论。未见归骖动，空能役梦魂。
<br>
<br>　　卷755_44  「和贾员外戬见赠玉蕊花栽」徐铉
<br>
<br>　　琼瑶一簇带花来，便辈蕴κ肿栽浴
<br>
<br>　　喜见唐昌旧颜色，为君判病酌金。
<br>
<br>　　卷755_45  「光穆皇后挽歌三首」徐铉
<br>
<br>　　仙驭期难改，坤仪道自光。s宫新表德，沙麓旧膺祥。
<br>
<br>　　素尧门掩，凝笳毕陌长。东风惨陵树，无复见亲桑。
<br>
<br>　　永乐留虚位，长陵启夕扉。返虞严吉仗，复土掩空衣。
<br>
<br>　　功业投三母，光灵极四妃。唯应彤史在，不与露花。
<br>
<br>　　隐隐阊门路，烟云晓更愁。空瞻金辂出，非是濯龙游。
<br>
<br>　　德感人伦正，风行内职修。还随偶物化，同此思轩丘。
<br>
<br>　　卷755_46  「严相公宅牡丹」徐铉
<br>
<br>　　但是豪家重牡丹，争如丞相阁前看。凤楼日暖开偏早，
<br>
<br>　　鸡树阴浓谢更难。数朵已应迷国艳，一枝何幸上尘冠。
<br>
<br>　　不知更许凭栏否，烂熳春光未肯残。
<br>
<br>　　卷755_47  「侍宴赋得归雁」徐铉
<br>
<br>　　夜静群动息，翩翩一雁归。清音天际远，寒影月中微。
<br>
<br>　　何处云同宿，长空雪共飞。阳和常借便，免与素心违。
<br>
<br>　　卷755_48  「又赋早春书事」徐铉
<br>
<br>　　苑里芳华早，皇家胜事多。弓声达春气，弈思养天和。
<br>
<br>　　暖酒红炉火，浮舟绿水波。雪晴农事起，击壤听赓歌。
<br>
<br>　　卷755_49  「依韵和令公大王蔷薇诗」徐铉
<br>
<br>　　绿树成阴后，群芳稍歇时。谁将新濯锦，挂向最长枝。
<br>
<br>　　卷箔香先入，凭栏影任移。赏频嫌酒渴，吟苦怕霜髭。
<br>
<br>　　架迥笼云幄，庭虚展绣帷。有情萦舞袖，无力I游丝。
<br>
<br>　　嫩蕊莺偷采，柔条柳伴垂。荀池波自照，梁苑客尝窥。
<br>
<br>　　玉李寻皆谢，金桃亦暗衰。花中应独贵，庭下故开迟。
<br>
<br>　　委艳妆苔砌，分华借槿篱。低昂匀灼烁，浓淡叠参差。
<br>
<br>　　幸植王宫里，仍逢宰府知。芳心向谁许，醉态不能支。
<br>
<br>　　芍药天教避，玫瑰众共嗤。光明烘昼景，润腻`轻rG.
<br>
<br>　　丽似期神女，珍如重卫姬。君王偏属咏，七子尽搜奇。
<br>
<br>　　卷755_50  「和门下殷侍郎新茶二十韵」徐铉
<br>
<br>　　暖吹入春园，新芽竞粲然。才教鹰觜拆，未放雪花妍。
<br>
<br>　　荷杖青林下，携筐旭景前。孕灵资雨露，钟秀自山川。
<br>
<br>　　碾后香弥远，烹来色更鲜。名随土地贵，味逐水泉迁。
<br>
<br>　　力藉流黄暖，形模紫笋圆。正当钻柳火，遥想涌金泉。
<br>
<br>　　任道时新物，须依古法煎。轻瓯浮绿乳，孤灶散馀烟。
<br>
<br>　　甘荠非予匹，宫槐让我先。竹孤空冉冉，荷弱谩田田。
<br>
<br>　　解渴消残酒，清神感夜眠。十浆何足馈，百}尽堪捐。
<br>
<br>　　采撷唯忧晚，营求不计钱。任公因焙显，陆氏有经传。
<br>
<br>　　爱甚真成癖，尝多合得仙。亭台虚静处，风月艳阳天。
<br>
<br>　　自可临泉石，何妨杂管弦。东山似蒙顶，愿得从诸贤。
<br>
<br>　　卷755_51  「春雪应制」徐铉
<br>
<br>　　繁阴连曙景，瑞雪洒芳辰。势密犹疑腊，风和始觉春。
<br>
<br>　　萦林开玉蕊，飘座`香尘。欲识宸心悦，云谣慰兆人。
<br>
<br>　　卷755_52  「进雪诗」徐铉
<br>
<br>　　欲使新正识有年，故飘轻絮伴春还。近看琼树笼银阙，
<br>
<br>　　远想瑶池带玉关。润逐HE铺绿野，暖随杯酒上朱颜。
<br>
<br>　　朝来花萼楼中宴，数曲赓歌雅颂间。
<br>
<br>　　卷755_53  「自题山亭三首」徐铉
<br>
<br>　　簪组非无累，园林未是归。世喧长不到，何必故山薇。
<br>
<br>　　小舫行乘月，高斋卧看山。退公聊自足，争敢望长闲。
<br>
<br>　　石仍临水，披襟复挂冠。机心忘未得，棋局与鱼竿。
<br>
<br>　　卷755_54  「和陈表用员外求酒」徐铉
<br>
<br>　　暑天频雨亦频晴，帘外闲云重复轻。
<br>
<br>　　珍重一壶酬绝唱，向风遥想醉吟声。
<br>
<br>　　卷755_55  「奉和右省仆射西亭高卧作」徐铉
<br>
<br>　　院静苍苔积，庭幽怪石欹。蝉声当槛急，虹影向檐垂。
<br>
<br>　　昼漏犹怜永，丛兰未觉衰。疏篁巢翡翠，折苇覆鸬鹚。
<br>
<br>　　对酒襟怀旷，围棋旨趣迟。景皆随所尚，物各遂其宜。
<br>
<br>　　道与时相会，才非世所羁。赋诗贻座客，秋事尔何悲。
<br>
<br>　　卷755_56  「忆新淦觞池寄孟宾于员外」徐铉
<br>
<br>　　往年淦水驻行轩，引得清流似月圆。自有G光还碧L，
<br>
<br>　　不劳人力递金船。润滋苔藓欺茵席，声入杉松当管弦。
<br>
<br>　　珍重诗人频管领，莫教尘土咽潺潺。
<br>
<br>　　卷755_57  「右省仆射后湖亭闲宴，铉以宿直先归，赋诗留献」徐铉
<br>
<br>　　湖上一阳生，虚亭启高宴。枫林烟际出，白鸟波心见。
<br>
<br>　　主人忘贵达，座客容疵贱。独惭残照催，归宿明光殿。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
