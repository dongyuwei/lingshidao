<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百九十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百九十二
<br>
<br>　　卷192_1  「登高望洛城作」韦应物
<br>
<br>　　高台造云端，遐瞰周四垠。雄都定鼎地，势据万国尊。
<br>
<br>　　河岳出云雨，土圭酌乾坤。舟通南越贡，城背北邙原。
<br>
<br>　　帝宅夹清洛，丹霞捧朝暾。葱茏瑶台榭，窈窕双阙门。
<br>
<br>　　十载构屯难，兵戈若云屯。膏腴满榛芜，比屋空毁垣。
<br>
<br>　　圣主乃东眷，俾贤拯元元。熙熙居守化，泛泛太府恩。
<br>
<br>　　至损当受益，苦寒必生温。平明四城开，稍见市井喧。
<br>
<br>　　坐感理乱迹，永怀经济言。吾生自不达，空鸟何翩翻。
<br>
<br>　　天高水流远，日晏城郭昏。裴回讫旦夕，聊用写忧烦。
<br>
<br>　　卷192_2  「同德寺阁集眺」韦应物
<br>
<br>　　芳节欲云晏，游遨乐相从。高阁照丹霞，vv含远风。
<br>
<br>　　寂寥氛氲廓，超忽神虑空。旭日霁皇州，i见两宫。
<br>
<br>　　嵩少多秀色，群山莫与崇。三川浩东注，e涧亦来同。
<br>
<br>　　阴阳降大和，宇宙得其中。舟车满川陆，四国靡不通。
<br>
<br>　　旧堵今既葺，庶氓亦已丰。周览思自奋，行当遇时邕。
<br>
<br>　　卷192_3  「登宝意寺上方旧游（寺在武功，曾居此寺）」韦应物
<br>
<br>　　翠岭香台出半天，万家烟树满晴川。
<br>
<br>　　诸僧近住不相识，坐听微钟记往年。
<br>
<br>　　卷192_4  「登乐游庙作」韦应物
<br>
<br>　　高原出东城，郁郁见咸阳。上有千载事，乃自汉宣皇。
<br>
<br>　　颓季昧璩伲陈迹翳丘荒。春草虽复绿，惊风但飘扬。
<br>
<br>　　周览京城内，双阙起中央。微钟何处来，暮色忽苍苍。
<br>
<br>　　歌吹喧万井，车马塞康庄。昔人岂不尔，百世同一伤。
<br>
<br>　　归当守冲漠，迹寓心自忘。
<br>
<br>　　卷192_5  「登西南冈卜居遇雨寻竹浪至沣驾哟…清流茂树云物可赏」韦应物
<br>
<br>　　登高创危构，林表见川流。微雨飒已至，萧条川气秋。
<br>
<br>　　下寻密竹尽，忽旷沙际游。纡曲水分野，绵延稼盈畴。
<br>
<br>　　寒花明废墟，樵牧笑榛丘。云水成阴澹，竹树更清幽。
<br>
<br>　　适自恋佳赏，复兹永日留。
<br>
<br>　　卷192_6  「沣上与幼遐月夜登西冈玩花」韦应物
<br>
<br>　　置酒临高隅，佳人自城阙。已玩满川花，还看满川月。
<br>
<br>　　花月方浩然，赏心何由歇。
<br>
<br>　　卷192_7  「台上迟客」韦应物
<br>
<br>　　高台一悄望，远树间朝晖。但见东西骑，坐令心赏违。
<br>
<br>　　始霁郊原绿，暮春啼鸟稀。徒然对芳物，何能独醉归。
<br>
<br>　　卷192_8  「登楼」韦应物
<br>
<br>　　兹楼日登眺，流岁暗蹉跎。坐厌淮南守，秋山红树多。
<br>
<br>　　卷192_9  「善福寺阁」韦应物
<br>
<br>　　残霞照高阁，青山出远林。晴明一登望，潇洒此幽襟。
<br>
<br>　　卷192_10  「楼中月夜」韦应物
<br>
<br>　　端令倚悬槛，长望抱沉忧。宁知故园月，今夕在兹楼。
<br>
<br>　　衰莲送馀馥，华露湛新秋。坐见苍林变，清辉怆已休。
<br>
<br>　　卷192_11  「寒食后北楼作」韦应物
<br>
<br>　　园林过新节，风花乱高阁。遥闻击鼓声，蹴鞠军中乐。
<br>
<br>　　卷192_12  「西楼」韦应物
<br>
<br>　　高阁一长望，故园何日归。烟尘拥函谷，秋雁过来稀。
<br>
<br>　　卷192_13  「夜望」韦应物
<br>
<br>　　南楼夜已寂，暗鸟动林间。不见城郭事，沉沉唯四山。
<br>
<br>　　卷192_14  「晚登郡阁」韦应物
<br>
<br>　　怅然高阁望，已掩东城关。春风偏送柳，夜景欲沉山。
<br>
<br>　　卷192_15  「登重玄寺阁」韦应物
<br>
<br>　　时暇陟云构，晨霁澄景光。始见吴都大，十里郁苍苍。
<br>
<br>　　山川表明丽，湖海吞大荒。合沓臻水陆，骈阗会四方。
<br>
<br>　　俗繁节又暄，雨顺物亦康。禽鱼各翔泳，草木遍芬芳。
<br>
<br>　　于兹省氓俗，一用劝农桑。诚知虎符忝，但恨归路长。
<br>
<br>　　卷192_16  「观早朝」韦应物
<br>
<br>　　伐鼓通严城，车马溢广躔。煌煌列明烛，朝服照华鲜。
<br>
<br>　　金门杳深沉，尚听清漏传。河汉忽已没，司阍启晨关。
<br>
<br>　　丹殿据龙首，崔嵬对南山。寒生千门里，日照双阙间。
<br>
<br>　　禁旅下成列，炉香起中天。辉辉睹明圣，济济行俊贤。
<br>
<br>　　愧无鸳鹭姿，短翮空飞还。谁当假毛羽，云路相追攀。
<br>
<br>　　卷192_17  「陪元侍御春游」韦应物
<br>
<br>　　何处醉春风，长安西复东。不因俱罢职，岂得此时同。
<br>
<br>　　贳酒宣平里，寻芳下苑中。往来杨柳陌，犹避昔年骢。
<br>
<br>　　卷192_18  「游龙门香山泉」韦应物
<br>
<br>　　山水本自佳，游人已忘虑。碧泉更幽绝，赏爱未能去。
<br>
<br>　　潺写幽磴，缭绕带嘉树。激转忽殊流，归泓又同注。
<br>
<br>　　羽觞自成玩，永日亦延趣。灵草有时香，仙源不知处。
<br>
<br>　　还当候圆月，携手重游寓。
<br>
<br>　　卷192_19  「龙门游眺」韦应物
<br>
<br>　　凿山导伊流，中断若天辟。都门遥相望，佳气生朝夕。
<br>
<br>　　素怀出尘意，适有携手客。精舍绕层阿，千龛邻峭壁。
<br>
<br>　　缘云路犹缅，憩涧钟已寂。花树发烟华，淙流散石脉。
<br>
<br>　　长啸招远风，临潭漱金碧。日落望都城，人间何役役。
<br>
<br>　　卷192_20  「洛都游寓」韦应物
<br>
<br>　　东风日已和，元化亮无私。草木同时植，生条有高卑。
<br>
<br>　　罢官守园庐，岂不怀渴饥。穷通非所干，R促当何为。
<br>
<br>　　佳辰幸可游，亲友亦相追。朝从华林宴，暮返东城期。
<br>
<br>　　掇英出兰皋，玩月步川坻。轩冕诚可慕，所忧在絷维。
<br>
<br>　　卷192_21  「再游龙门怀旧侣」韦应物
<br>
<br>　　两山郁相对，晨策方上干。霭霭眺都城，悠悠俯清澜。
<br>
<br>　　邈矣二三子，兹焉屡游盘。良时忽已周，独往念前欢。
<br>
<br>　　好鸟始云至，众芳亦未阑。遇物岂殊昔，慨伤自有端。
<br>
<br>　　卷192_22  「庄严精舍游集」韦应物
<br>
<br>　　良游因时暇，乃在西南隅。绿烟凝层城，丰草满通衢。
<br>
<br>　　精舍何崇旷，烦R一弘舒。架虹施广荫，构云眺八区。
<br>
<br>　　即此尘境远，忽闻幽鸟殊。新林泛景光，丛绿含露濡。
<br>
<br>　　永日亮难遂，平生少欢娱。谁能遽还归，幸与高士俱。
<br>
<br>　　卷192_23  「府舍月游」韦应物
<br>
<br>　　官舍耿深夜，佳月喜同游。横河俱半落，泛露忽惊秋。
<br>
<br>　　散彩疏群树，分规澄素流。心期与浩景，苍苍殊未收。
<br>
<br>　　卷192_24  「任令陂游眺」韦应物
<br>
<br>　　野水滟长塘，烟花乱晴日。氤氲绿树多，苍翠千山出。
<br>
<br>　　游鱼时可见，新荷尚未密。屡往心独闲，恨无理人术。
<br>
<br>　　卷192_25  「西郊游瞩」韦应物
<br>
<br>　　东风散馀冱，陂水淡已绿。烟芳何处寻，杳蔼春山曲。
<br>
<br>　　新禽U暄节，晴光泛嘉木。一与诸君游，华觞忻见属。
<br>
<br>　　卷192_26  「再游西郊渡」韦应物
<br>
<br>　　水曲一追游，游人重怀恋。婵娟昨夜月，还向波中见。
<br>
<br>　　惊禽栖不定，流芳寒未遍。携手更何时，伫看花似霰。
<br>
<br>　　卷192_27  「月溪与幼遐、君贶同游（时二子还城）」韦应物
<br>
<br>　　岸筱覆回溪，回溪曲如月。沉沉水容绿，寂寂流莺歇。
<br>
<br>　　浅石方凌乱，游禽时出没。半雨夕阳霏，缘源杂花发。
<br>
<br>　　明晨重来此，同心应已阙。
<br>
<br>　　卷192_28  「与幼遐、君贶兄弟同游白家竹潭」韦应物
<br>
<br>　　清赏非素期，偶游方自得。前登绝岭险，下视深潭黑。
<br>
<br>　　密竹已成暮，归云殊未极。春鸟依谷暄，紫兰含幽色。
<br>
<br>　　已将芳景遇，复款平生忆。终念一欢别，临风还默默。
<br>
<br>　　卷192_29  「秋夕西斋与僧神静游」韦应物
<br>
<br>　　晨登西斋望，不觉至夕曛。正当秋夏交，原野起烟氛。
<br>
<br>　　坐听凉飙举，华月稍披云。漠漠山犹隐，滟滟川始分。
<br>
<br>　　物幽夜更殊，境静兴弥臻。息机非傲世，于时乏嘉闻。
<br>
<br>　　究空自为理，况与释子群。
<br>
<br>　　卷192_30  「观田家」韦应物
<br>
<br>　　微雨众卉新，一雷惊蛰始。田家几日闲，耕种从此起。
<br>
<br>　　丁壮俱在野，场圃亦就理。归来景常晏，饮犊西涧水。
<br>
<br>　　饥劬不自苦，膏泽且为喜。仓廪无宿储，徭役犹未已。
<br>
<br>　　方惭不耕者，禄食出闾里。
<br>
<br>　　卷192_31  「园亭览物」韦应物
<br>
<br>　　积雨时物变，夏绿满园新。残花已落实，高笋半成筠。
<br>
<br>　　守此幽栖地，自是忘机人。
<br>
<br>　　卷192_32  「观沣水涨」韦应物
<br>
<br>　　夏雨万壑凑，沣涨暮浑浑。草木盈川谷，澶漫一平吞。
<br>
<br>　　槎梗方泛，涛沫亦洪翻。北来注泾渭，所过无安源。
<br>
<br>　　云岭同昏黑，观望悸心魂。舟人空敛棹，风波正自奔。
<br>
<br>　　卷192_33  「陪王卿郎中游南池」韦应物
<br>
<br>　　g鸿俱失侣，同为此地游。露藕苫ㄆ，风散柳园秋。
<br>
<br>　　烟草凝衰屿，星汉泛归流。林高初上月，塘深未转舟。
<br>
<br>　　清言屡往复，华樽始献酬。终忆秦川赏，端坐起离忧。
<br>
<br>　　卷192_34  「南园陪王卿游瞩」韦应物
<br>
<br>　　形迹虽拘检，世事澹无心。郡中多山水，日夕听幽禽。
<br>
<br>　　几阁文墨暇，园林春景深。杂花芳意散，绿池暮色沉。
<br>
<br>　　君子有高躅，相携在幽寻。一酌何为贵，可以写冲襟。
<br>
<br>　　卷192_35  「游西山」韦应物
<br>
<br>　　时事方扰扰，幽赏独悠悠。弄泉朝涉涧，采石夜归州。
<br>
<br>　　挥翰题苍峭，下马历嵌丘。所爱唯山水，到此即淹留。
<br>
<br>　　卷192_36  「春游南亭」韦应物
<br>
<br>　　川明气已变，岩寒云尚拥。南亭草心绿，春塘泉脉动。
<br>
<br>　　景煦听禽响，雨馀看柳重。逍遥池馆华，益愧专城宠。
<br>
<br>　　卷192_37  「再游西山」韦应物
<br>
<br>　　南谯古山郡，信是高人居。自叹乏弘量，终朝亲簿书。
<br>
<br>　　于时忽命驾，秋野正萧疏。积逋诚待责，寻山亦有馀。
<br>
<br>　　测测石泉冷，暧暧烟谷虚。中有释门子，种果结茅庐。
<br>
<br>　　出身厌名利，遇境即踌躇。守直虽多忤，视险方晏如。
<br>
<br>　　况将尘埃外，襟抱从此舒。
<br>
<br>　　卷192_38  「游灵岩寺」韦应物
<br>
<br>　　始入松路永，独忻山寺幽。不知临绝槛，乃见西江流。
<br>
<br>　　吴岫分烟景，楚甸散林丘。方悟关塞眇，重轸故园愁。
<br>
<br>　　闻钟戒归骑，憩涧惜良游。地疏泉谷狭，春深草木稠。
<br>
<br>　　兹焉赏未极，清景期杪秋。
<br>
<br>　　卷192_39  「与卢陟同游永定寺北池僧斋」韦应物
<br>
<br>　　密竹行已远，子规啼更深。绿池芳草气，闲斋春树阴。
<br>
<br>　　晴蝶飘兰径，游蜂绕花心。不遇君携手，谁复此幽寻。
<br>
<br>　　卷192_40  「游溪」韦应物
<br>
<br>　　野水烟鹤唳，楚天云雨空。玩舟清景晚，垂钓绿蒲中。
<br>
<br>　　落花飘旅衣，归流澹清风。缘源不可极，远树但青葱。
<br>
<br>　　卷192_41  「游开元精舍」韦应物
<br>
<br>　　夏衣始轻体，游步爱僧居。果园新雨后，香台照日初。
<br>
<br>　　绿阴生昼静，孤花表春馀。符竹方为累，形迹一来疏。
<br>
<br>　　卷192_42  「襄武馆游眺」韦应物
<br>
<br>　　州民知礼让，讼简得遨游。高亭凭古地，山川当暮秋。
<br>
<br>　　是时粳稻熟，西望尽田畴。仰恩惭政拙，念劳喜岁收。
<br>
<br>　　澹泊风景晏，缭绕云树幽。节往情恻恻，天高思悠悠。
<br>
<br>　　嘉宾幸云集，芳樽始淹留。还希习池赏，聊以驻鸣驺。
<br>
<br>　　卷192_43  「秋景诣琅琊精舍」韦应物
<br>
<br>　　屡访尘外迹，未穷幽赏情。高秋天景远，始见山水清。
<br>
<br>　　上陟岩殿憩，暮看云壑平。苍茫寒色起，迢递晚钟鸣。
<br>
<br>　　意有清夜恋，身为符守婴。悟言缁衣子，萧洒中林行。
<br>
<br>　　卷192_44  「同韩郎中闲庭南望秋景」韦应物
<br>
<br>　　朝下抱馀素，地高心本闲。如何趋府客，罢秩见秋山。
<br>
<br>　　疏树共寒意，游禽同暮还。因君悟清景，西望一开颜。
<br>
<br>　　卷192_45  「慈恩精舍南池作」韦应物
<br>
<br>　　清境岂云远，炎氛忽如遗。重门布绿阴，菡萏满广池。
<br>
<br>　　石发散清浅，林光动涟漪。缘崖摘紫房，扣槛集灵龟。
<br>
<br>　　赔怕镀，馥馥幽襟披。积喧忻物旷，耽玩觉景驰。
<br>
<br>　　明晨复趋府，幽赏当反思。
<br>
<br>　　卷192_46  「雨夜宿清都观」韦应物
<br>
<br>　　灵飙动阊阖，微雨洒瑶林。复此新秋夜，高阁正沉沉。
<br>
<br>　　旷岁恨殊迹，兹夕一披襟。洞户含凉气，网轩构层阴。
<br>
<br>　　况自展良友，芳樽遂盈斟。适悟委前妄，清言怡道心。
<br>
<br>　　岂恋腰间绶，如彼笼中禽。
<br>
<br>　　卷192_47  「善福精舍秋夜迟诸君」韦应物
<br>
<br>　　广庭独闲步，夜色方湛然。丹阁已排云，皓月更高悬。
<br>
<br>　　繁露降秋节，苍林郁芊芊。仰观天气凉，高咏古人篇。
<br>
<br>　　抚己亮无庸，结交赖群贤。属予翘思时，方子中夜眠。
<br>
<br>　　相去隔城阙，佳期屡徂迁。如何日夕待，见月三四圆。
<br>
<br>　　卷192_48  「东郊」韦应物
<br>
<br>　　吏舍R终年，出郊旷清曙。杨柳散和风，青山澹吾虑。
<br>
<br>　　依丛适自憩，缘涧还复去。微雨霭芳原，春鸠鸣何处。
<br>
<br>　　乐幽心屡止，遵事迹犹遽。终罢斯结庐，慕陶真可庶。
<br>
<br>　　卷192_49  「秋郊作」韦应物
<br>
<br>　　清露澄境远，旭日照林初。一望秋山净，萧条形迹疏。
<br>
<br>　　登原忻时稼，采菊行故墟。方愿沮溺耦，淡泊守田庐。
<br>
<br>　　卷192_50  「行宽禅师院」韦应物
<br>
<br>　　北望极长廊，斜扉映丛竹。亭午一来寻，院幽僧亦独。
<br>
<br>　　唯闻山鸟啼，爱此林下宿。
<br>
<br>　　卷192_51  「神静师院」韦应物
<br>
<br>　　青苔幽巷遍，新林露气微。经声在深竹，高斋独掩扉。
<br>
<br>　　憩树爱岚岭，听禽悦朝晖。方耽静中趣，自与尘事违。
<br>
<br>　　卷192_52  「精舍纳凉」韦应物
<br>
<br>　　山景寂已晦，野寺变苍苍。夕风吹高殿，露叶散林光。
<br>
<br>　　清钟始戒夜，幽禽尚归翔。谁复掩扉卧，不咏南轩凉。
<br>
<br>　　卷192_53  「蓝岭精舍」韦应物
<br>
<br>　　石壁精舍高，排云聊直上。佳游惬始愿，忘险得前赏。
<br>
<br>　　崖倾景方晦，谷转川如掌。绿林含萧条，飞阁起弘敞。
<br>
<br>　　道人上方至，清夜还独往。日落群山阴，天秋百泉响。
<br>
<br>　　所嗟累已成，安得长偃仰。
<br>
<br>　　卷192_54  「道晏寺主院」韦应物
<br>
<br>　　北邻有幽竹，潜筠穿我庐。往来地已密，心乐道者居。
<br>
<br>　　残花回往节，轻条荫夏初。闻钟北窗起，啸傲永日馀。
<br>
<br>　　卷192_55  「义演法师西斋」韦应物
<br>
<br>　　结茅临绝岸，隔水闻清磬。山水旷萧条，登临散情性。
<br>
<br>　　稍指缘原骑，还寻汲涧径。长啸倚亭树，怅然川光暝。
<br>
<br>　　卷192_56  「澄秀上座院」韦应物
<br>
<br>　　缭绕西南隅，鸟声转幽静。秀公今不在，独礼高僧影。
<br>
<br>　　林下器未收，何人适煮茗。
<br>
<br>　　卷192_57  「至西峰兰若受田妇馈」韦应物
<br>
<br>　　攀崖复缘涧，遂造幽人居。鸟鸣泉谷暖，土起萌甲舒。
<br>
<br>　　聊登石楼憩，下玩潭中鱼。田妇有嘉献，泼撒新岁馀。
<br>
<br>　　常怪投钱饮，事与贤达疏。今我何为答，鳏寡欲焉如。
<br>
<br>　　卷192_58  「昙智禅师院」韦应物
<br>
<br>　　高年不复出，门径众草生。时夏方新雨，果药发馀荣。
<br>
<br>　　疏澹下林景，流暮幽禽情。身名两俱遣，独此野寺行。
<br>
<br>　　卷192_59  「起度律师同居东斋院」韦应物
<br>
<br>　　释子喜相偶，幽林俱避喧。安居同僧夏，清夜讽道言。
<br>
<br>　　对阁景恒晏，步庭阴始繁。逍遥无一事，松风入南轩。
<br>
<br>　　卷192_60  「游琅琊山寺」韦应物
<br>
<br>　　受命恤人隐，兹游久未遑。鸣驺响幽涧，前旌耀崇冈。
<br>
<br>　　青冥台砌寒，绿缛草木香。填壑跻花界，叠石构云房。
<br>
<br>　　经制随岩转，缭绕岂定方。新泉泄阴壁，高萝荫绿塘。
<br>
<br>　　攀林一栖止，饮水得清凉。物累诚可遣，疲氓终未忘。
<br>
<br>　　还归坐郡阁，但见山苍苍。
<br>
<br>　　卷192_61  「同越琅琊山」韦应物
<br>
<br>　　石门有雪无行迹，松壑凝烟满众香。
<br>
<br>　　馀食施庭寒鸟下，破衣挂树老僧亡。
<br>
<br>　　卷192_62  「诣西山深师」韦应物
<br>
<br>　　曹溪旧弟子，何缘住此山。世有征战事，心将流水闲。
<br>
<br>　　扫林驱虎出，宴坐一林间。藩守宁为重，拥骑造云关。
<br>
<br>　　卷192_63  「寻简寂观瀑布」韦应物
<br>
<br>　　蹑石欹危过急涧，攀崖迢递弄悬泉。
<br>
<br>　　犹将虎竹为身累，欲付归人绝世缘。
<br>
<br>　　卷192_64  「简寂观西涧瀑布下作」韦应物
<br>
<br>　　淙流绝壁散，虚烟翠涧深。丛际松风起，飘来洒尘襟。
<br>
<br>　　窥萝玩猿鸟，解组傲云林。茶果邀真侣，觞酌洽同心。
<br>
<br>　　旷岁怀兹赏，行春始重寻。聊将横吹笛，一写山水音。
<br>
<br>　　卷192_65  「游南斋」韦应物
<br>
<br>　　池上鸣佳禽，僧斋日幽寂。高林晚露清，红药无人摘。
<br>
<br>　　春水不生烟，荒冈筠翳石。不应朝夕游，良为蹉跎客。
<br>
<br>　　卷192_66  「南园」韦应物
<br>
<br>　　清露夏天晓，荒园野气通。水禽遥泛雪，池莲迥披红。
<br>
<br>　　幽林讵知暑，环舟似不穷。顿洒尘喧意，长啸满襟风。
<br>
<br>　　卷192_67  「西亭」韦应物
<br>
<br>　　亭宇丽朝景，帘牖散暄风。小山初构石，珍树正然红。
<br>
<br>　　弱藤已扶树，幽兰欲成丛。芳心幸如此，佳人时不同。
<br>
<br>　　卷192_68  「夏景园庐」韦应物
<br>
<br>　　群木昼阴静，北窗凉气多。闲居逾时节，夏云已嵯峨。
<br>
<br>　　搴叶爱繁绿，缘涧弄惊波。岂为论夙志，对此青山阿。
<br>
<br>　　卷192_69  「夏至避暑北池」韦应物
<br>
<br>　　昼晷已云极，宵漏自此长。未及施政教，所忧变炎凉。
<br>
<br>　　公门日多暇，是月农稍忙。高居念田里，苦热安可当。
<br>
<br>　　亭午息群物，独游爱方塘。门闭阴寂寂，城高树苍苍。
<br>
<br>　　绿筠尚含粉，圆荷始散芳。于焉洒烦抱，可以对华觞。
<br>
<br>　　卷192_70  「题从侄成绪西林精舍书斋」韦应物
<br>
<br>　　栖身齿多暮，息心君独少。慕谢始精文，依僧欲观妙。
<br>
<br>　　冽泉前阶注，清池北窗照。果药杂芬敷，松筠疏`峭。
<br>
<br>　　屡跻幽人境，每肆芳辰眺。采栗玄猿窟，撷芝丹林峤。
<br>
<br>　　衣岂寒御，蔬食非饥疗。虽甘巷北单，岂塞青紫耀。
<br>
<br>　　郡有优贤榻，朝编贡士诏。欲同朱轮载，勿惮移文诮。
<br>
<br>　　卷192_71  「题郑弘宪侍御遗爱草堂」韦应物
<br>
<br>　　居士近依僧，青山结茅屋。疏松映岚晚，春池含苔绿。
<br>
<br>　　繁华冒阳岭，新禽响幽谷。长啸攀乔林，慕兹高世躅。
<br>
<br>　　卷192_72  「同元锡题琅琊寺」韦应物
<br>
<br>　　适从郡邑喧，又兹三伏热。山中清景多，石罅寒泉洁。
<br>
<br>　　花香天界事，松竹人间别。殿分岚岭明，磴临悬壑绝。
<br>
<br>　　昏旭穷陟降，幽显尽披阅。艉Х缬昵，寒知龙蛇穴。
<br>
<br>　　情虚澹泊生，境寂尘妄灭。经世岂非道，无为厌车辙。
<br>
<br>　　卷192_73  「题郑拾遗草堂」韦应物
<br>
<br>　　借地结茅栋，横竹挂朝衣。秋园雨中绿，幽居尘事违。
<br>
<br>　　阴井夕虫乱，高林霜果稀。子有白云意，构此想岩扉。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
