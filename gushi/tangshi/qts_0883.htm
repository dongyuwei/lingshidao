<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百八十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百八十三
<br>
<br>　　卷883_1  「晚霁登王六东阁」严维
<br>
<br>　　试上江楼望，初逢山雨晴。连空青嶂合，向晚白云生。
<br>
<br>　　俊美要殊观，萧条见远情。情来不可极，日暮水流清。
<br>
<br>　　卷883_2  「曲龙山歌」顾况
<br>
<br>　　曲龙丈人冠藕花，其颜色映光明砂。玉绳金枝有通籍，
<br>
<br>　　五岳三山如一家。遥指丛霄沓灵岛，岛中晔晔无凡草。
<br>
<br>　　九仙傲倪折五芝，翠凤白麟回异道。石台石镜月长明，
<br>
<br>　　石洞石桥连上清。人间妻子见不识，拍云挥手升天行。
<br>
<br>　　摩天截汉何潇洒，四石五云更上下。下方小兆更拜焉，
<br>
<br>　　愿得骑云作车马。
<br>
<br>　　子欲居九夷，乘桴浮于海。圣人之意有所在，
<br>
<br>　　曲龙何在在海中。石室玉堂玲珑，其下琛怪之所产，
<br>
<br>　　其上灵栖复无限。无风浪顶高屋脊，有风天晴翻海眼。
<br>
<br>　　愿逐刚风骑吏旋，起居按摩参寥天。凤凰颊骨流珠佩，
<br>
<br>　　孔雀尾毛张翠盖。下看人界等虫沙，夜宿层城阿母家。
<br>
<br>　　卷883_3  「柳宜城鹊巢歌」顾况
<br>
<br>　　相公宅前杨柳树，野鹊飞来复飞去。东家斫树枝，
<br>
<br>　　西家斫树枝。东家西家斫树枝，发遣野鹊巢何枝。
<br>
<br>　　相君处分留野鹊，一月生得三个儿。相君长命复富贵，
<br>
<br>　　口舌贫穷徒尔为。
<br>
<br>　　卷883_4  「道该上人院石竹花歌」顾况
<br>
<br>　　道该房前石竹丛，深浅紫，深浅红。婵娟灼烁委清露，
<br>
<br>　　小枝小叶飘香风。上人心中如镜中，永日垂帘观色空。
<br>
<br>　　卷883_5  「九日」耿
<br>
<br>　　九日强游登藻井，发稀那敢插茱萸。横空过雨千峰出，
<br>
<br>　　大野新霜万壑铺。更望尊中菊花酒，殷勤能得几回沽。
<br>
<br>　　卷883_6  「青阳馆望九子山」窦叔向
<br>
<br>　　苍翠i上碧天，九峰遥落县门前。毫芒映日千重树，
<br>
<br>　　涓滴垂空万丈泉。武帝南游曾驻跸，始皇东幸亦祈年。
<br>
<br>　　云祠绝迹终难访，唯有猿声到客边。
<br>
<br>　　卷883_7  「青出蓝」王季友1
<br>
<br>　　芳蓝滋匹帛，人力半天经。浸润加新气，光辉胜本清。
<br>
<br>　　还同冰出水，不共草为萤。翻覆衣襟上，偏知造化灵。
<br>
<br>　　卷883_8  「皇帝移晦日为中和节」王季友1
<br>
<br>　　皇心不向晦，改节号中和。淑气同风景，嘉名别咏歌。
<br>
<br>　　湔裙移旧俗，赐尺下新科。历象千年正，T醵四海多。
<br>
<br>　　花随春令发，鸿度岁阳过。天地齐休庆，欢声欲荡波。
<br>
<br>　　卷883_9  「送刘南史往杭州拜觐别驾叔」刘商
<br>
<br>　　兄弟飘零自长年，见君眉白转相怜。清扬似玉须勤学，
<br>
<br>　　富贵由人不在天。万里榛芜迷旧国，两河烽火复相连。
<br>
<br>　　林中若使题书信，但问漳滨访客船。
<br>
<br>　　卷883_10  「和汴州令狐相公白菊」杨巨源
<br>
<br>　　兔园春欲尽，别有一丛芳。直似穷阴雪，全轻向晓霜。
<br>
<br>　　凝晖侵桂魄，晶彩夺萤光。素萼迎风舞，银房泫露香。
<br>
<br>　　水晶帘不隔，云母扇韬。纨袖呈瑶瑟，冰容启玉堂。
<br>
<br>　　今来碧油下，知自白云乡。留此非吾土，须移凤沼傍。
<br>
<br>　　卷883_11  「赠陈判官求子花诗（魏府出此物）」杨巨源
<br>
<br>　　油地轻绡碧且红，须怜纤手是良工。能生丽思千花外，
<br>
<br>　　善点姿五彩中。子细传看临霁景，殷勤持赠及春风。
<br>
<br>　　若将江上迎桃叶，一帖何妨锦绣同。
<br>
<br>　　卷883_12  「同诸公过福先寺律院宣上人房」欧阳詹
<br>
<br>　　律座下朝讲，昼门犹掩关。叨同静者来，正值高云闲。
<br>
<br>　　寂尔方丈内，莹然虚白间。千灯智慧心，片玉清羸颜。
<br>
<br>　　松色落深井，竹阴寒小山。晤言流曦晚，惆怅归人寰。
<br>
<br>　　卷883_13  「城西别元九」白居易
<br>
<br>　　城西三月三十日，别友辞春两恨多。
<br>
<br>　　帝里却归犹寂寞，通州独去又如何。
<br>
<br>　　卷883_14  「陈家紫藤花下赠周判官」白居易
<br>
<br>　　藤花无次第，万朵一时开。不是周从事，何人唤我来。
<br>
<br>　　卷883_15  「游小洞庭」白居易
<br>
<br>　　湖山上头别有湖，芰荷香气占仙都。夜含星斗分乾象，
<br>
<br>　　晓映雷云作画图。风动绿O天上浪，鸟栖寒照月中乌。
<br>
<br>　　若非神物多灵迹，争得长年冬不枯。
<br>
<br>　　卷883_16  「伤蔡处士」杨衡
<br>
<br>　　箧中遗草是琅\，对此令人洒泪看。三径尚疑行迹在，
<br>
<br>　　数萤犹自映书残。晨光不借泉门晓，暝色空添陇树寒。
<br>
<br>　　欲问皇天天更远，有才无命说应难。
<br>
<br>　　卷883_17  「奉使过石门瀑布」丘丹
<br>
<br>　　溪上望悬泉，耿耿云中见。披榛上岩t，绝壁正东面。
<br>
<br>　　千仞泻联珠，一潭喷飞霰。嵯满山响，坐觉炎氛变。
<br>
<br>　　照日类虹U，从风似绡练。灵奇既天造，惜处穷海甸。
<br>
<br>　　吾祖昔登临，谢公亦游衍。王程惧淹泊，下磴空延眷。
<br>
<br>　　千里雷尚闻，峦回树葱`.奔波恭贱役，探讨愧前彦。
<br>
<br>　　永欲洗尘缨，终当惬兹愿。
<br>
<br>　　卷883_18  「秋夕宿石门馆」丘丹
<br>
<br>　　暝从石门宿，摇落四岩空。潭月漾山足，天河泻涧中。
<br>
<br>　　杉松寒似雨，猿鸟夕惊风。独卧不成寐，苍然想谢公。
<br>
<br>　　卷883_19  「庐山瀑布」张碧
<br>
<br>　　谁将织女机头练，贴出青山碧云面。造化工夫不等闲，
<br>
<br>　　剪破澄江凝一片。怪来洞口流呜咽，怕见三冬昼飞雪。
<br>
<br>　　石镜无光相对愁，漫漫顶上沉秋月。争得阳乌照山北，
<br>
<br>　　放出青天豁胸臆。黛花新染插天风，蓦吐中心烂银色。
<br>
<br>　　五月六月暑云飞，阁门远看澄心机。参差碎碧落岩畔，
<br>
<br>　　梅花乱摆当风散。
<br>
<br>　　卷883_20  「林书记蔷薇」张碧
<br>
<br>　　东风折尽诸花卉，是个亭台冷如水。黄鹂舌滑跳柳阴，
<br>
<br>　　教看蔷薇吐金蕊。双成涌出琉璃宫，天香阔罩红熏笼。
<br>
<br>　　西施晓下吴王殿，乱抛娇脸新匀浓。瑶姬学绣流苏幔，
<br>
<br>　　绿夹殷红垂锦段。炎洲吹落满汀云，阮r庭前装一半。
<br>
<br>　　醉且书怀还复吟，蜀笺影里霞光侵。秦娥晚凭栏干立，
<br>
<br>　　柔枝坠落青罗襟。殷勤无波绿池水，为君作镜开妆蕊。
<br>
<br>　　卷883_21  「答友人新栽松」张碧
<br>
<br>　　石门新长青龙髯，虬身宛转云光黏。闻君爱我幽崖前，
<br>
<br>　　十株五株寒霜天。越溪老僧头削雪，曾云手植当庭月。
<br>
<br>　　三十年来遮火云，凉风五月生空门。愿君栽于清涧泉，
<br>
<br>　　贞姿莫迓夭桃妍。□□易开还易落，贞姿郁郁长依然。
<br>
<br>　　山童懒上孤峰巅，当窗划破屏风烟。
<br>
<br>　　卷883_22  「金钱花」陈翥
<br>
<br>　　袅露牵风夹瘦莎，一星星火遍窠窠。
<br>
<br>　　闲门永巷新秋里，幸不伤廉莫怕多。
<br>
<br>　　古藓寒芜让品流，小斋多谢伴清幽。
<br>
<br>　　若教夷甫门前种，也是无多过一秋。
<br>
<br>　　卷883_23  「山居雨霁即事」长孙佐辅
<br>
<br>　　结茅苍岭下，自与喧卑隔。况值雷雨晴，郊原转岑寂。
<br>
<br>　　出门看反照，绕屋残溜滴。古路绝人行，荒陂响蝼蝈。
<br>
<br>　　篱崩瓜豆蔓，圃壤牛羊迹。断续古祠鸦，高低远村笛。
<br>
<br>　　喜闻东皋润，欲往未通屐。杖策试危桥，攀萝瞰苔壁。
<br>
<br>　　邻翁夜相访，缓酌聊石。新月出污尊，浮云在中舄。
<br>
<br>　　常隳腐儒操，谬习经邦画。有待时未知，非关慕沮溺。
<br>
<br>　　卷883_24  「秋日登山」长孙佐辅
<br>
<br>　　逐胜不怯寒，秋山闲独登。依稀小径通，深处逢来僧。
<br>
<br>　　侧石拥寒溜，欹松悬古藤。明书问知友，兴咏将谁能。
<br>
<br>　　卷883_25  「自京师将赴黔南」窦巩
<br>
<br>　　风雨荆州二月天，问人须雇峡中船。
<br>
<br>　　西南一望云和水，犹道黔南有四千。
<br>
<br>　　卷883_26  「中秋夜洞庭圆月」姚合
<br>
<br>　　素月闲秋景，骚人泛洞庭。沧波正澄霁，凉叶未飘零。
<br>
<br>　　练彩凝葭I，霜容静杳冥。晓栖河畔鹤，宵映渚边萤。
<br>
<br>　　圆彩含珠魄，微飚发桂馨。谁怜采O客，此夜宿孤汀。
<br>
<br>　　卷883_27  「濉阳行」李涉
<br>
<br>　　黄昏日暮驱羸马，夜宿濉阳烽火下。此地新经杀戮来，
<br>
<br>　　墟落无烟空碎瓦。层冰塞断隋朝水，一道银河贯千里。
<br>
<br>　　愁心翻覆梦难成，病仆呻吟呼不起。泗水三千招义军，
<br>
<br>　　本是征战邀殊勋。十年麾下蓄壮气，一朝此地为愁人。
<br>
<br>　　昨日太阳回照烛，转见天心重含育。早晚东风的发生，
<br>
<br>　　古堤春草年年绿。
<br>
<br>　　卷883_28  「六叹（集已载三首）」李涉
<br>
<br>　　蓬莱岛边采珠客，西望人寰星汉隔。千重叠浪耸云高，
<br>
<br>　　万里平沙连月白。海中洞穴寻难极，水底鲛人半相识。
<br>
<br>　　玄蚌初开影暂明，骊龙欲近威难逼。辛苦风涛白首期，
<br>
<br>　　得珠却恨求珠时。隋侯殁世几千载，只今薄俗空嗤嗤。
<br>
<br>　　燕王爱贤筑金台，四方豪俊承风来。秦王烧书杀儒客，
<br>
<br>　　肘腋之中千里隔。去年八月幽并道，昭王陵边哭秋草。
<br>
<br>　　今年二月游函关，秦家城外悲河山。河上山边车马路，
<br>
<br>　　残日青烟五陵树。
<br>
<br>　　关东病儒客梁城，五岁十回逢乱兵。烧人之家食人肉，
<br>
<br>　　狼虎炽心都未足。城里愁云不开城，城头野草春还绿。
<br>
<br>　　五十馀年忠烈臣，临难守节羞谋身。堂上英髦沉白刃，
<br>
<br>　　门前舆隶乘朱轮。千古伤心汴河水，阴天落日悲风起。
<br>
<br>　　卷883_29  「却归巴陵途中走笔寄唐知言」李涉
<br>
<br>　　去年腊月来夏口，黑风白浪打头吼。橹声轧轧摇不前，
<br>
<br>　　看他撩乱张帆走。逾月始到鹦鹉洲，呜呜暮角喧城头。
<br>
<br>　　逡巡未得见官长，梦寝但觉生愁忧。军中贤y李监察，
<br>
<br>　　人马晓来兼手札。教令参谒礼数全，头头要处相称掣。
<br>
<br>　　唐氏一门今五龙，声华殷殷皆如钟。就中十一最年少，
<br>
<br>　　别有俊气横心胸。巧缀五言才刮骨，却怕柱天身tJ.
<br>
<br>　　后辈无劳续出头，坳塘不合窥溟渤。君家三兄旧山侣，
<br>
<br>　　方寸久来常许与。不觉淹留两月馀，风光漫烂生洲渚。
<br>
<br>　　宇文文学儒家子，竹绕书斋花映水。醉舞狂歌此地多，
<br>
<br>　　有时酩酊扶还起。猥蒙方伯怜饥贫，假名许得陪诸宾。
<br>
<br>　　酒家债负有填日，恣意颇敢排青缗。余瞿二家同爱客，
<br>
<br>　　园蔬任遣奴人摘。野狐泉头银叶方，一别十年今再觌。
<br>
<br>　　更有风流歙奴子，能将盘帕来欺尔。白马青袍豁眼明，
<br>
<br>　　许他真是查郎髓。良会芳时难再来，隙光电影长相催。
<br>
<br>　　扁舟惆怅人南去，目断江天凡几回。
<br>
<br>　　卷883_30  「山中五无奈何（诗一首见本集，题止山中二字）」李涉
<br>
<br>　　无奈落叶何，纷纷满衰草。疾来无气力，拥户不能扫。
<br>
<br>　　欲访云外人，都迷上山道。
<br>
<br>　　无奈涧水何，喧喧夜鸣石。疏林透斜月，散乱金光滴。
<br>
<br>　　欲访涧底人，路穷潭水碧。
<br>
<br>　　无奈阿鼎何，娇啼索梨栗。柴门正风雨，千向千回出。
<br>
<br>　　欲识老病心，赖渠将过日。
<br>
<br>　　无奈梅花何，满岩光似雪。春风总未至，独自惊时节。
<br>
<br>　　欲见惆怅心，又看花上月。
<br>
<br>　　卷883_31  「江南杂题」张祜
<br>
<br>　　积潦池新涨，颓垣址旧高。怒蛙横饱腹，斗雀堕轻毛。
<br>
<br>　　碧瘦三棱草，红鲜百叶桃。幽栖日无事，痛饮读离骚。
<br>
<br>　　卷883_32  「赋得福州白竹扇子（探得轻字）」张祜
<br>
<br>　　金泥小扇谩多情，未胜南工巧织成。藤缕雪光缠柄滑，
<br>
<br>　　篾铺银薄露花轻。清风坐向罗衫起，明月看从玉手生。
<br>
<br>　　犹赖早时君不弃，每怜初作合欢名。
<br>
<br>　　卷883_33  「润州杨别驾宅送蒋侍御收兵归扬州」张祜
<br>
<br>　　冷气清金虎，兵威壮铁冠。扬旌川色暗，吹角水风寒。
<br>
<br>　　人对辎醉，花垂睥睨残。羡归丞相阁，空望旧门阑。
<br>
<br>　　卷883_34  「观泗州李常侍打球」张祜
<br>
<br>　　日出树烟红，开场画鼓雄。骤骑鞍上月，轻拨镫前风。
<br>
<br>　　斗转时乘势，旁捎乍迸空。等来低背手，争得旋分i.
<br>
<br>　　远射门斜入，深排马迥通。遥知三殿下，长恨出征东。
<br>
<br>　　卷883_35  「闲居」张祜
<br>
<br>　　僻巷新苔遍，空庭弱柳垂。井栏防稚子，盆水试鹅儿。
<br>
<br>　　喜客加笾食，邀僧长路棋。未能抛世事，除此更何为。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
