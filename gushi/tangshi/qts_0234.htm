<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百三十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百三十四
<br>
<br>　　卷234_1  「哭长孙侍御（一作杜诵诗。以下为杜甫补遗）」杜甫
<br>
<br>　　道为谋书重，名因赋颂雄。礼闱曾擢桂，宪府旧乘骢。
<br>
<br>　　流水生涯尽，浮云世事空。唯馀旧台柏，萧瑟九原中。
<br>
<br>　　卷234_2  「虢国夫人（一作《张祜集》灵台二首之一）」杜甫
<br>
<br>　　虢国夫人承主恩，平明上马入宫门。
<br>
<br>　　却嫌脂粉鹧丈，澹扫蛾眉朝至尊。
<br>
<br>　　卷234_3  「军中醉饮寄沈八、刘叟（一作畅当诗）」杜甫
<br>
<br>　　酒渴爱江清，馀甘漱晚汀。软沙欹坐稳，冷石醉眠醒。
<br>
<br>　　野膳随行帐，华音发从伶。数杯君不见，醉已遣沉冥。
<br>
<br>　　卷234_4  「杜鹃行（一作司空曙诗）」杜甫
<br>
<br>　　古时杜宇称望帝，魂作杜鹃何微细。跳枝窜叶树木中，
<br>
<br>　　抢佯瞥捩雌随雄。毛衣惨黑貌憔悴，众鸟安肯相尊崇。
<br>
<br>　　隳形不敢栖华屋，短翮唯愿巢深丛。穿皮啄朽觜欲秃，
<br>
<br>　　苦饥始得食一虫。谁言养雏不自哺，此语亦足为愚蒙。
<br>
<br>　　声音咽咽如有谓，号啼略与婴儿同。口干垂血转迫促，
<br>
<br>　　似欲上诉于苍穹。蜀人闻之皆起立，至今卵效遗风，
<br>
<br>　　乃知变化不可穷。岂知昔日居深宫，嫔嫱左右如花红。
<br>
<br>　　卷234_5  「闻惠二过东溪特一送（以下七首，吴若本逸诗）」杜甫
<br>
<br>　　惠子白驹瘦，归溪唯病身。皇天无老眼，空谷滞斯人。
<br>
<br>　　崖蜜松花熟，山杯竹叶新。柴门了无事，黄绮未称臣。
<br>
<br>　　卷234_6  「舟泛洞庭（一作过洞庭湖）」杜甫
<br>
<br>　　蛟室围青草，龙堆拥白沙。护江盘古木，迎棹舞神鸦。
<br>
<br>　　破浪南风正，收帆畏日斜。云山千万叠，底处上仙槎。
<br>
<br>　　卷234_7  「李盐铁二首（一首题作李监宅，已见第九卷中）」杜甫
<br>
<br>　　落叶春风起，高城烟雾开。杂花分户映，娇燕入檐回。
<br>
<br>　　一见能倾产，虚怀只爱才。盐官虽绊骥，名是汉庭来。
<br>
<br>　　卷234_8  「长吟」杜甫
<br>
<br>　　江渚翻鸥戏，官桥带柳阴。江飞竞渡日，草见蹋春心。
<br>
<br>　　已拨形骸累，真为烂漫深。赋诗歌句稳，不免自长吟。
<br>
<br>　　卷234_9  「绝句九首（前六首已见第十三卷中）」杜甫
<br>
<br>　　闻道巴山里，春船正好行。都将百年兴，一望九江城。
<br>
<br>　　水槛温江口，茅堂石笋西。移船先主庙，洗药浣沙溪。
<br>
<br>　　设道春来好，狂风大放颠。吹花随水去，翻却钓鱼船。
<br>
<br>　　卷234_10  「瞿唐怀古（以下草堂逸诗拾遗）」杜甫
<br>
<br>　　西南万壑注，偷辛窖驴。地与山根裂，江从月窟来。
<br>
<br>　　削成当白帝，空曲隐阳台。疏凿功虽美，陶钧力大哉。
<br>
<br>　　卷234_11  「送司马入京」杜甫
<br>
<br>　　群盗至今日，先朝忝从臣。叹君能恋主，久客羡归秦。
<br>
<br>　　黄阁长司谏，丹墀有故人。向来论社稷，为话涕沾巾。
<br>
<br>　　卷234_12  「惜别行送刘仆射判官（仆射乃其主将刘乃仆射之判官也）」杜甫
<br>
<br>　　闻道南行市骏马，不限匹数军中须。襄阳幕府天下异，
<br>
<br>　　主将俭省忧艰虞。只收壮健胜铁甲，岂因格斗求龙驹。
<br>
<br>　　而今西北自反胡，骐荡尽一匹无。龙媒真种在帝都，
<br>
<br>　　子孙永落西南隅。向非戎事备征伐，君肯辛苦越江湖。
<br>
<br>　　江湖凡马多憔悴，衣冠往往乘蹇驴。梁公富贵于身疏，
<br>
<br>　　号令明白人安居。俸钱时散士子尽，府库不为骄豪虚。
<br>
<br>　　以兹报主寸心赤，气却西戎回北狄。罗网群马籍马多，
<br>
<br>　　气在驱驰出金帛。刘侯奉使光推择，滔滔才略沧溟窄。
<br>
<br>　　杜陵老翁秋系船，扶病相识长沙驿。强梳白发提胡卢，
<br>
<br>　　手把菊花路旁摘。九州兵革浩茫茫，三叹聚散临重阳。
<br>
<br>　　当杯对客忍流涕，君不觉老夫神内伤。
<br>
<br>　　卷234_13  「呀鹘行」杜甫
<br>
<br>　　病鹘孤飞俗眼丑，每夜江边宿衰柳。清秋落日已侧身，
<br>
<br>　　过雁归鸦错回首。紧脑雄姿迷所向，疏翮稀毛不可状。
<br>
<br>　　强神迷复皂雕前，俊才早在苍鹰上。风涛飒飒寒山阴，
<br>
<br>　　熊罴欲蛰龙蛇深。念尔此时有一掷，失声溅血非其心。
<br>
<br>　　卷234_14  「狂歌行，赠四兄」杜甫
<br>
<br>　　与兄行年校一岁，贤者是兄愚者弟。兄将富贵等浮云，
<br>
<br>　　弟切功名好权势。长安秋雨十日泥，我曹鞴马听晨鸡。
<br>
<br>　　公卿朱门未开锁，我曹已到肩相齐。吾兄睡稳方舒膝，
<br>
<br>　　不袜不巾蹋晓日。男啼女哭莫我知，身上须缯腹中实。
<br>
<br>　　今年思我来嘉州。嘉州酒重花绕楼。楼头吃酒楼下卧，
<br>
<br>　　长歌短咏还相酬。四时八节还拘礼，女拜弟妻男拜弟。
<br>
<br>　　幅巾Q带不挂身，头脂足垢何曾洗。吾兄吾兄巢许伦，
<br>
<br>　　一生喜怒长任真。日斜枕肘寝已熟，啾啾唧唧为何人。
<br>
<br>　　卷234_15  「逃难」杜甫
<br>
<br>　　五十头白翁，南北逃世难。疏布缠枯骨，奔走苦不暖。
<br>
<br>　　已衰病方入，四海一涂炭。乾坤万里内，莫见容身畔。
<br>
<br>　　妻孥复随我，回首共悲叹。故国莽丘墟，邻里各分散。
<br>
<br>　　归路从此迷，涕尽湘江岸。
<br>
<br>　　卷234_16  「寄高m」杜甫
<br>
<br>　　楚隔乾坤远，难招病客魂。诗名惟我共，世事与谁论。
<br>
<br>　　北阙更新主，南星落故园。定知相见日，烂漫倒芳尊。
<br>
<br>　　卷234_17  「送灵州李判官」杜甫
<br>
<br>　　犬戎腥四海，回首一茫茫。血战乾坤赤，氛迷日月黄。
<br>
<br>　　将军专策略，幕府盛材良。近贺中兴主，神兵动朔方。
<br>
<br>　　卷234_18  「与严二郎奉礼别」杜甫
<br>
<br>　　别君谁暖眼，将老病缠身。出涕同斜日，临风看去尘。
<br>
<br>　　商歌还入夜，巴俗自为邻。尚愧微躯在，遥闻盛礼新。
<br>
<br>　　山东群盗散，阙下受降频。诸将归应尽，题书报旅人。
<br>
<br>　　卷234_19  「巴西驿亭观江涨，呈窦使君二首」杜甫
<br>
<br>　　转惊波作怒，即恐岸随流。赖有杯中物，还同海上鸥。
<br>
<br>　　关心小剡县，傍眼见扬州。为接情人饮，朝来减半愁。
<br>
<br>　　向晚波微绿，连空岸脚青。日兼春有暮，愁与醉无醒。
<br>
<br>　　漂泊犹杯酒，踌躇此驿亭。相看万里外，同是一浮萍。
<br>
<br>　　卷234_20  「遣忧」杜甫
<br>
<br>　　乱离知又甚，消息苦难真。受谏无今日，临危忆古人。
<br>
<br>　　纷纷乘白马，攘攘著黄巾。隋氏留宫室，焚烧何太频。
<br>
<br>　　卷234_21  「早花」杜甫
<br>
<br>　　西京安稳未，不见一人来。腊日巴江曲，山花已自开。
<br>
<br>　　盈盈当雪杏，艳艳待春梅。直苦风尘暗，谁忧容鬓催。
<br>
<br>　　卷234_22  「巴山」杜甫
<br>
<br>　　巴山遇中使，云自峡城来。盗贼还奔突，乘舆恐未回。
<br>
<br>　　天寒邵伯树，地阔望仙台。狼狈风尘里，群臣安在哉。
<br>
<br>　　卷234_23  「收京」杜甫
<br>
<br>　　复道收京邑，兼闻杀犬戎。衣冠却扈从，车驾已还宫。
<br>
<br>　　克复成如此，安危在数公。莫令回首地，恸哭起悲风。
<br>
<br>　　卷234_24  「巴西闻收宫阙，送班司马入京」杜甫
<br>
<br>　　闻道收宗庙，鸣銮自陕归。倾都看黄屋，正殿引朱衣。
<br>
<br>　　剑外春天远，巴西敕使稀。念君经世乱，匹马向王畿。
<br>
<br>　　卷234_25  「花底」杜甫
<br>
<br>　　紫萼扶千蕊，黄须照万花。忽疑行暮雨，何事入朝霞。
<br>
<br>　　恐是潘安县，堪留卫d车。深知好颜色，莫作委泥沙。
<br>
<br>　　卷234_26  「柳边」杜甫
<br>
<br>　　只道梅花发，那知柳亦新。枝枝总到地，叶叶自开春。
<br>
<br>　　紫燕时翻翼，黄鹂不露身。汉南应老尽，霸上远愁人。
<br>
<br>　　卷234_27  「送窦九归成都」杜甫
<br>
<br>　　文章亦不尽，窦子才纵横。非尔更苦节，何人符大名。
<br>
<br>　　读书云阁观，问绢锦官城。我有浣花竹，题诗须一行。
<br>
<br>　　卷234_28  「赠裴南部，闻袁判官自来欲有按问」杜甫
<br>
<br>　　尘满莱芜甑，堂横单父琴。人皆知饮水，公辈不偷金。
<br>
<br>　　梁狱书因上，秦台镜欲临。独醒时所嫉，群小谤能深。
<br>
<br>　　即出黄沙在，何须白发侵。使君传旧德，已见直绳心。
<br>
<br>　　卷234_29  「奉使崔都水翁下峡」杜甫
<br>
<br>　　无数涪江筏，鸣桡总发时。别离终不久，宗族忍相遗。
<br>
<br>　　白狗黄牛峡，朝云暮雨祠。所过频问讯，到日自题诗。
<br>
<br>　　卷234_30  「题V县郭三十二明府茅屋壁」杜甫
<br>
<br>　　江头且系船，为尔独相怜。云散灌坛雨，春青彭泽田。
<br>
<br>　　频惊适小国，一拟问高天。别后巴东路，逢人问几贤。
<br>
<br>　　卷234_31  「遣闷戏呈路十九曹长」杜甫
<br>
<br>　　江浦雷声喧昨夜，春城雨色动微寒。黄鹂并坐交愁湿，
<br>
<br>　　白鹭群飞大剧干。晚节渐于诗律细，谁家数去酒杯宽。
<br>
<br>　　惟吾最爱清狂客，百遍相看意未阑。
<br>
<br>　　卷234_32  「随章留后新亭会送诸君」杜甫
<br>
<br>　　新亭有高会，行子得良时。日动映江幕，风鸣排槛旗。
<br>
<br>　　绝荤终不改，劝酒欲无词。已堕岘山泪，因题零雨诗。
<br>
<br>　　卷234_33  「东津送韦讽摄阆州录事」杜甫
<br>
<br>　　闻说江山好，怜君吏隐兼。宠行舟远泛，怯别酒频添。
<br>
<br>　　推荐非承乏，操持必去嫌。他时如按县，不得慢陶潜。
<br>
<br>　　卷234_34  「客旧馆」杜甫
<br>
<br>　　陈迹随人事，初秋别此亭。重来梨叶赤，依旧竹林青。
<br>
<br>　　风幔何时卷，寒砧昨夜声。无由出江汉，愁绪月冥冥。
<br>
<br>　　卷234_35  「阆州奉送二十四舅使自京赴任青城」杜甫
<br>
<br>　　闻道王乔舄，名因太史传。如何碧鸡使，把诏紫微天。
<br>
<br>　　秦岭愁回马，涪江醉泛船。青城漫污杂，吾舅意凄然。
<br>
<br>　　卷234_36  「愁坐」杜甫
<br>
<br>　　高斋常见野，愁坐更临门。十月山寒重，孤城月水昏。
<br>
<br>　　葭萌氐种迥，左担犬戎存。终日忧奔走，归期未敢论。
<br>
<br>　　卷234_37  「陪郑公秋晚北池临眺」杜甫
<br>
<br>　　北池云水阔，华馆辟秋风。独鹤元依渚，衰荷且映空。
<br>
<br>　　采菱寒刺上，蹋藕野泥中。素楫分曹往，金盘小径通。
<br>
<br>　　萋萋露草碧，片片晚旗红。杯酒沾津吏，衣裳与钓翁。
<br>
<br>　　异方初艳菊，故里亦高桐。摇落关山思，淹留战伐功。
<br>
<br>　　严城殊未掩，清宴已知终。何补参卿事，欢娱到薄躬。
<br>
<br>　　卷234_38  「去蜀」杜甫
<br>
<br>　　五载客蜀郡，一年居梓州。如何关塞阻，转作潇湘游。
<br>
<br>　　世事已黄发，残生随白鸥。安危大臣在，不必泪长流。
<br>
<br>　　卷234_39  「放船」杜甫
<br>
<br>　　收帆下急水，卷幔逐回滩。江市戎戎暗，山云VV寒。
<br>
<br>　　村荒无径入，独鸟怪人看。已泊城楼底，何曾夜色阑。
<br>
<br>　　卷234_40  「哭台州郑司户苏少监」杜甫
<br>
<br>　　故旧谁怜我，平生郑与苏。存亡不重见，丧乱独前途。
<br>
<br>　　豪俊何人在，文章扫地无。羁游万里阔，凶问一年俱。
<br>
<br>　　白首中原上，清秋大海隅。夜台当北斗，泉路著东吴。
<br>
<br>　　得罪台州去，时危弃硕儒。移官蓬阁后，谷贵没潜夫。
<br>
<br>　　流恸嗟何及，衔冤有是夫。道消诗兴废，心息酒为徒。
<br>
<br>　　许与才虽薄，追随迹未拘。班扬名甚盛，嵇阮逸相须。
<br>
<br>　　会取君臣合，宁铨品命殊。贤良不必展，廊庙偶然趋。
<br>
<br>　　胜决风尘际，功安造化炉。从容拘旧学，惨澹s阴符。
<br>
<br>　　摆落嫌疑久，哀伤志力输。俗依绵谷异，客对雪山孤。
<br>
<br>　　童稚思诸子，交朋列友于。情乖清酒送，望绝抚坟呼。
<br>
<br>　　疟病餐巴水，疮痍老蜀都。飘零迷哭处，天地日榛芜。
<br>
<br>　　卷234_41  「送王侍御往东川，放生池祖席」杜甫
<br>
<br>　　东川诗友合，此赠怯轻为。况复传宗近，空然惜别离。
<br>
<br>　　梅花交近野，草色向平池。倘忆江边卧，归期愿早知。
<br>
<br>　　卷234_42  「惠义寺送王少尹赴成都（得峰字）」杜甫
<br>
<br>　　苒苒谷中寺，娟娟林表峰。阑干上处远，结构坐来重。
<br>
<br>　　骑马行春径，衣冠起晚钟。云门青寂寂，此别惜相从。
<br>
<br>　　卷234_43  「避地」杜甫
<br>
<br>　　避地岁时晚，窜身筋骨劳。诗书遂墙壁，奴仆且旌旄。
<br>
<br>　　行在仅闻信，此生随所遭。神尧旧天下，会见出腥臊。
<br>
<br>　　卷234_44  「惠义寺园送辛员外」杜甫
<br>
<br>　　朱樱此日垂朱实，郭外谁家负郭田。
<br>
<br>　　万里相逢贪握手，高才却望足离筵。
<br>
<br>　　卷234_45  「又送」杜甫
<br>
<br>　　双峰寂寂对春台，万竹青青照客杯。细草留连侵坐软，
<br>
<br>　　残花怅望近人开。同舟昨日何由得，并马今朝未拟回。
<br>
<br>　　直到绵州始分首，江边树里共谁来。
<br>
<br>　　卷234_46  「九日登梓州城」杜甫
<br>
<br>　　客心惊暮序，宾雁下襄州。共赏重阳节，言寻戏马游。
<br>
<br>　　湖风秋戍柳，江雨暗山楼。且酌东篱菊，聊祛南国愁。
<br>
<br>　　卷234_47  「阙题」杜甫
<br>
<br>　　三月雪连夜，未应伤物华。只缘春欲尽，留著伴梨花。
<br>
<br>　　卷234_48  「句」杜甫
<br>
<br>　　寒食少天气，东风多柳花。（见《合璧事类》）
<br>
<br>　　小桃知客意，春尽始开花。（见《合璧事类》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
