<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百四十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百四十二
<br>
<br>　　卷342_1  「雪后寄崔二十六丞公（斯立）」韩愈
<br>
<br>　　蓝田十月雪塞关，我兴南望愁群山。攒天嵬嵬冻相映，
<br>
<br>　　君乃寄命于其间。秩卑俸薄食口众，岂有酒食开容颜。
<br>
<br>　　殿前群公赐食罢，骅骝蹋路骄且闲。称多量少鉴裁密，
<br>
<br>　　岂念幽桂遗榛菅。几欲犯严出荐口，气象t兀未可攀。
<br>
<br>　　归来殒涕掩关卧，心之纷乱谁能删。诗翁憔悴被募，
<br>
<br>　　清玉刻佩联i环。脑脂遮眼卧壮士，大挂壁无由弯。
<br>
<br>　　乾坤惠施万物遂，独于数子怀偏悭。朝欷暮不可解，
<br>
<br>　　我心安得如石顽。
<br>
<br>　　卷342_2  「送僧澄观」韩愈
<br>
<br>　　浮屠西来何施为，扰扰四海争奔驰。构楼架阁切星汉，
<br>
<br>　　夸雄斗丽止者谁。僧伽后出淮泗上，势到众佛尤恢奇。
<br>
<br>　　越商胡贾脱身罪，璧满船宁计资。清淮无波平如席，
<br>
<br>　　栏柱倾扶半天赤。火烧水转扫地空，突兀便高三百尺。
<br>
<br>　　影沈潭底龙惊遁，当昼无云跨虚碧。借问经营本何人，
<br>
<br>　　道人澄观名籍籍。愈昔从军大梁下，往来满屋贤豪者。
<br>
<br>　　皆言澄观虽僧徒，公才吏用当今无。后从徐州辟书至，
<br>
<br>　　纷纷过客何由记。人言澄观乃诗人，一座竞吟诗句新。
<br>
<br>　　向风长叹不可见，我欲收敛加冠巾。洛阳穷秋厌穷独，
<br>
<br>　　丁丁啄门疑啄木。有僧来访呼使前，伏犀插脑高颊权。
<br>
<br>　　惜哉已老无所及，坐睨神骨空潸然。临淮太守初到郡，
<br>
<br>　　远遣州民送音问。好奇赏俊直难逢，去去为致思从容。
<br>
<br>　　卷342_3  「山南郑相公樊员外酬答为诗…樊封以示愈依赋十四韵以献」韩愈
<br>
<br>　　梁维西南屏，山厉水刻屈。禀生肖剿刚，难谐在民物。
<br>
<br>　　荥公鼎轴老，享斡力健倔。帝咨女予往，牙纛前岔u.
<br>
<br>　　威风挟惠气，盖壤两拂。茫漫华黑间，指画变恍H.
<br>
<br>　　诚既富而美，章汇霍炳蔚。日延讲大训，龟判错衮黻。
<br>
<br>　　樊子坐宾署，演孔刮老佛。金舂撼玉应，厥臭剧蕙郁。
<br>
<br>　　遗我一言重，跽受惕斋栗。辞悭义卓阔，呀豁疚掊掘。
<br>
<br>　　如新去耵聍，雷霆逼飓f2.缀此岂为训，俚言绍庄屈。
<br>
<br>　　卷342_4  「奉和武相公镇蜀时咏使宅韦太尉所养孔雀」韩愈
<br>
<br>　　穆穆鸾凤友，何年来止兹。飘零失故态，隔绝抱长思。
<br>
<br>　　翠角高独耸，金华焕相差。坐蒙恩顾重，毕命守阶墀。
<br>
<br>　　卷342_5  「感春三首」韩愈
<br>
<br>　　偶坐藤树下，暮春下旬间。藤阴已可庇，落蕊还漫漫。
<br>
<br>　　新叶大，珑珑晚花乾。青天高寥寥，两蝶飞翻翻。
<br>
<br>　　时节适当尔，怀悲自无端。
<br>
<br>　　黄黄芜菁花，桃李事已退。狂风簸枯榆，狼藉九衢内。
<br>
<br>　　春序一如此，汝颜安足赖。谁能驾飞车，相从观海外。
<br>
<br>　　晨游百花林，朱朱兼白白。柳枝弱而细，悬树垂百尺。
<br>
<br>　　左右同来人，金紫贵显剧。娇童为我歌，哀响跨筝笛。
<br>
<br>　　艳姬蹋筵舞，清眸刺剑戟。心怀平生友，莫一在燕席。
<br>
<br>　　死者长眇芒，生者困乖隔。少年真可喜，老大百无益。
<br>
<br>　　卷342_6  「早赴街西行香赠卢李二中舍人（卢汀、李逢吉也）」韩愈
<br>
<br>　　天街东西异，祗命遂成游。月明御沟晓，蝉吟堤树秋。
<br>
<br>　　老僧情不薄，僻寺境还幽。寂寥二三子，归骑得相收。
<br>
<br>　　卷342_7  「晚寄张十八助教周郎博士（张籍、周况也）」韩愈
<br>
<br>　　日薄风景旷，出归偃前檐。晴云如擘絮，新月似磨镰。
<br>
<br>　　田野兴偶动，衣冠情久厌。吾生可携手，叹息岁将淹。
<br>
<br>　　卷342_8  「题张十八所居（籍）」韩愈
<br>
<br>　　君居泥沟上，沟浊萍青青。蛙桥未扫，蝉G门长扃。
<br>
<br>　　名秩后千品，诗文齐六经。端来问奇字，为我讲声形。
<br>
<br>　　卷342_9  「奉酬卢给事云夫四兄曲江荷花行见寄…阁老张十八助教」韩愈
<br>
<br>　　曲江千顷秋波净，平铺红云盖明镜。大明宫中给事归，
<br>
<br>　　走马来看立不正。遗我明珠九十六，寒光映骨睡骊目。
<br>
<br>　　我今官闲得婆娑，问言何处芙蓉多。撑舟昆明度云锦，
<br>
<br>　　脚敲两舷叫吴歌。太白山高三百里，负雪崔嵬插花里。
<br>
<br>　　玉山前却不复来，曲江汀滢水平杯。我时相思不觉一回首，
<br>
<br>　　天门九扇相当开。上界真人足官府，
<br>
<br>　　岂如散仙鞭笞鸾凤终日相追陪。
<br>
<br>　　卷342_10  「奉和钱七兄曹长盆池所植」韩愈
<br>
<br>　　翻翻江浦荷，而今生在此。擢擢菰叶长，芳根复谁徙。
<br>
<br>　　露涵两鲜翠，风荡相磨倚。但取主人知，谁言盆盎是。
<br>
<br>　　卷342_11  「记梦」韩愈
<br>
<br>　　夜梦神官与我言，罗缕道妙角与根。挈携陬维口澜翻，
<br>
<br>　　百二十刻须臾间。我听其言未云足，舍我先度横山腹。
<br>
<br>　　我徒三人共追之，一人前度安不危。我亦平行蹋ye，
<br>
<br>　　神完骨F脚不掉。侧身上视溪谷盲，杖撞玉版声彭fP.
<br>
<br>　　神官见我开颜笑，前对一人壮非少。石坛坡陀可坐卧，
<br>
<br>　　我手承颏肘拄座。隆楼杰阁磊嵬高，天风飘飘吹我过。
<br>
<br>　　壮非少者哦七言，六字常语一字难。我以指撮白玉丹，
<br>
<br>　　行且咀噍行诘盘。口前截断第二句，绰虐顾我颜不欢。
<br>
<br>　　乃知仙人未贤圣，护短凭愚邀我敬。我能屈曲自世间，
<br>
<br>　　安能从汝巢神山。
<br>
<br>　　卷342_12  「南内朝贺归呈同官」韩愈
<br>
<br>　　薄云蔽秋曦，清雨不成泥。罢贺南内衙，归凉晓凄凄。
<br>
<br>　　绿槐十二街，涣散驰轮蹄。余惟戆书生，孤身无所赍。
<br>
<br>　　三黜竟不去，致官九列齐。岂惟一身荣，佩玉冠簪犀。
<br>
<br>　　甑刺烀鸥撸著籍朝厥妻。文才不如人，行又无町畦。
<br>
<br>　　问之朝廷事，略不知东西。况于经籍深，岂究端与倪。
<br>
<br>　　君恩太山重，不见酬稗。所职事无多，又不自提撕。
<br>
<br>　　明庭集孔鸾，曷取于凫p.树以松与柏，不宜间蒿藜。
<br>
<br>　　婉娈自媚好，几时不见挤。贪食以忘躯，鲜不调盐醯。
<br>
<br>　　法吏多少年，磨淬出角圭。将举汝愆尤，以为己阶梯。
<br>
<br>　　收身归关东，期不到死迷。
<br>
<br>　　卷342_13  「朝归」韩愈
<br>
<br>　　峨峨进贤冠，耿耿水苍佩。服章岂不好，不与德相对。
<br>
<br>　　顾影听其声，W颜汗渐背。进乏犬鸡效，又不勇自退。
<br>
<br>　　坐食取其肥，无堪等聋z.长风吹天墟，秋日万里晒。
<br>
<br>　　抵暮但昏眠，不成歌慷慨。
<br>
<br>　　卷342_14  「杂诗四首」韩愈
<br>
<br>　　朝蝇不须驱，暮蚊不可拍。蝇蚊满八区，可尽与相格。
<br>
<br>　　得时能几时，与汝恣啖咋。凉风九月到，扫不见踪迹。
<br>
<br>　　鹊鸣声楂楂，乌噪声护护。争斗庭宇间，持身博弹射。
<br>
<br>　　黄鹄能忍饥，两翅久不擘。苍苍云海路，岁晚将无获。
<br>
<br>　　截魑罔樱斫楹以为椽。束蒿以代之，小大不相权。
<br>
<br>　　虽无风雨灾，得不覆且颠。解辔弃骐骥，蹇驴鞭使前。
<br>
<br>　　昆仑高万里，岁尽道苦。停车卧轮下，绝意于神仙。
<br>
<br>　　雀鸣朝营食，鸠鸣暮觅群。独有知时鹤，虽鸣不缘身。
<br>
<br>　　喑蝉终不鸣，有抱不列陈。蛙黾鸣无谓，xx只乱人。
<br>
<br>　　卷342_15  「读东方朔杂事」韩愈
<br>
<br>　　严严王母宫，下维万仙家。噫欠为飘风，濯手大雨沱。
<br>
<br>　　方朔乃竖子，骄不加禁诃。偷入雷电室，s掉狂车。
<br>
<br>　　王母闻以笑，卫官助呀呀。不知万万人，生身埋泥沙。
<br>
<br>　　簸顿五山踣，流漂八维蹉。曰吾儿可憎，奈此狡狯何。
<br>
<br>　　方朔闻不喜，褫身络蛟蛇。瞻相北斗柄，两手自相怠
<br>
<br>　　群仙急乃言，百犯庸不科。向观睥睨处，事在不可赦。
<br>
<br>　　欲不布露言，外口实喧哗。王母不得已，颜箍陉遴怠
<br>
<br>　　颔头可其奏，送以紫玉珂。方朔不惩创，挟恩更矜夸。
<br>
<br>　　诋欺刘天子，正昼溺殿衙。一旦不辞诀，摄身凌苍霞。
<br>
<br>　　卷342_16  「谴疟鬼」韩愈
<br>
<br>　　屑屑水帝魂，谢谢无馀辉。如何不肖子，尚奋疟鬼威。
<br>
<br>　　乘秋作寒热，翁妪所骂讥。求食欧泄间，不知臭秽非。
<br>
<br>　　医师加百毒，熏灌无停机。灸师施艾炷，酷若猎火围。
<br>
<br>　　诅师毒口牙，舌作霹雳飞。符师弄刀笔，丹墨交横挥。
<br>
<br>　　咨汝之胄出，门户何巍巍。祖轩而父顼，未沫于前徽。
<br>
<br>　　不修其操行，贱薄似汝稀。岂不忝厥祖，t然不知归。
<br>
<br>　　湛湛江水清，归居安汝妃。清波为裳衣，白石为门畿。
<br>
<br>　　呼吸明月光，手掉芙蓉纭＝导随九歌，饮芳而食菲。
<br>
<br>　　赠汝以好辞，咄汝去莫违。
<br>
<br>　　卷342_17  「示儿」韩愈
<br>
<br>　　始我来京师，止携一束书。辛勤三十年，以有此屋庐。
<br>
<br>　　此屋岂为华，于我自有馀。中堂高且新，四时登牢蔬。
<br>
<br>　　前荣馔宾亲，冠婚之所于。庭内无所有，高树八九株。
<br>
<br>　　有藤娄络之，春华夏阴敷。东堂坐见山，云风相吹嘘。
<br>
<br>　　松果连南亭，外有瓜芋区。西偏屋不多，槐榆翳空虚。
<br>
<br>　　山鸟旦夕鸣，有类涧谷居。主妇治北堂，膳服适戚疏。
<br>
<br>　　恩封高平君，子孙从朝裾。开门问谁来，无非卿大夫。
<br>
<br>　　不知官高卑，玉带悬金鱼。问客之所为，峨冠讲唐虞。
<br>
<br>　　酒食罢无为，棋槊以相娱。凡此座中人，十九持钧枢。
<br>
<br>　　又问谁与频，莫与张樊如。来过亦无事，考评道精粗。
<br>
<br>　　跹跹媚学子，墙屏日有徒。以能问不能，其蔽岂可祛。
<br>
<br>　　嗟我不修饰，事与庸人俱。安能坐如此，比肩于朝儒。
<br>
<br>　　诗以示儿曹，其无迷厥初。
<br>
<br>　　卷342_18  「庭楸」韩愈
<br>
<br>　　庭楸止五株，共生十步间。各有藤绕之，上各相钩联。
<br>
<br>　　下叶各垂地，树颠各云连。朝日出其东，我常坐西偏。
<br>
<br>　　夕日在其西，我常坐东边。当昼日在上，我在中央间。
<br>
<br>　　仰视何青青，上不见纤穿。朝暮无日时，我且八九旋。
<br>
<br>　　濯濯晨露香，明珠何联联。夜月来照之，``自生烟。
<br>
<br>　　我已自顽钝，重遭五楸牵。客来尚不见，肯到权门前。
<br>
<br>　　权门众所趋，有客动百千。九牛亡一毛，未在多少间。
<br>
<br>　　往既无可顾，不往自可怜。
<br>
<br>　　卷342_19  「玩月喜张十八员外以王六秘书至（王六，王建也）」韩愈
<br>
<br>　　前夕虽十五，月长未满规。君来晤我时，风露渺无涯。
<br>
<br>　　浮云散白石，天宇开青池。孤质不自惮，中天为君施。
<br>
<br>　　玩玩夜遂久，亭亭曙将披。况当今夕圆，又以嘉客随。
<br>
<br>　　惜无酒食乐，但用歌嘲为。
<br>
<br>　　卷342_20  「和李相公摄事南郊，览物兴怀，呈一二知旧」韩愈
<br>
<br>　　灿灿辰角曙，亭亭寒露朝。川原共澄映，云日还浮飘。
<br>
<br>　　上宰严祀事，清途振华镳。圆丘峻且坦，前对南山标。
<br>
<br>　　村树黄复绿，中田稼何饶。顾瞻想岩谷，兴叹倦尘嚣。
<br>
<br>　　惟彼颠瞑者，去公岂不辽。为仁朝自治，用静兵以销。
<br>
<br>　　勿惮吐捉勤，可歌风雨调。圣贤相遇少，功德今宣昭。
<br>
<br>　　卷342_21  「和裴仆射相公假山十一韵」韩愈
<br>
<br>　　公乎真爱山，看山旦连夕。犹嫌山在眼，不得着脚历。
<br>
<br>　　枉语山中人，我涧侧石。有来应公须，归必载金帛。
<br>
<br>　　当轩乍骈罗，随势忽开坼。有洞若神剜，有岩类天划。
<br>
<br>　　终朝岩洞间，歌鼓燕宾戚。孰谓衡霍期，近在王侯宅。
<br>
<br>　　傅氏筑已卑，溪钓何激。逍遥功德下，不与事相摭。
<br>
<br>　　乐我盛明朝，于焉傲今昔。
<br>
<br>　　卷342_22  「与张十八同效阮步兵一日复一夕」韩愈
<br>
<br>　　一日复一日，一朝复一朝。只见有不如，不见有所超。
<br>
<br>　　食作前日味，事作前日调。不知久不死，悯悯尚谁要。
<br>
<br>　　富贵自絷拘，贫贱亦煎焦。俯仰未得所，一世已解镳。
<br>
<br>　　譬如笼中鹤，六翮无所摇。譬如兔得蹄，安用东西跳。
<br>
<br>　　还看古人书，复举前人瓢。未知所穷竟，且作新诗谣。
<br>
<br>　　卷342_23  「送诸葛觉往随州读书（李繁时为随州刺史宰相泌之子也）」韩愈
<br>
<br>　　邺侯家多书，插架三万轴。一一悬牙签，新若手未触。
<br>
<br>　　为人强记览，过眼不再读。伟哉群圣文，磊落载其腹。
<br>
<br>　　行年五十馀，出守数已六。京邑有旧庐，不容久食宿。
<br>
<br>　　台阁多官员，无地寄一足。我虽官在朝，气势日局缩。
<br>
<br>　　屡为丞相言，虽恳不见录。送行过核，东望不转目。
<br>
<br>　　今子从之游，学问得所欲。入海观龙鱼，矫翮逐黄鹄。
<br>
<br>　　勉为新诗章，月寄三四幅。
<br>
<br>　　卷342_24  「南溪始泛三首（此诗乃长庆间以病在告日所作）」韩愈
<br>
<br>　　榜舟南山下，上上不得返。幽事随去多，孰能量近远。
<br>
<br>　　阴沈过连树，藏昂抵横坂。石粗肆磨砺，波恶厌牵挽。
<br>
<br>　　或倚偏岸渔，竟就平洲饭。点点暮雨飘，梢梢新月偃。
<br>
<br>　　馀年懔无几，休日怆已晚。自是病使然，非由取高蹇。
<br>
<br>　　南溪亦清驶，而无楫与舟。山农惊见之，随我劝不休。
<br>
<br>　　不惟儿童辈，或有杖白头。馈我笼中瓜，劝我此淹留。
<br>
<br>　　我云以病归，此已颇自由。幸有用馀俸，置居在西畴。
<br>
<br>　　锊置坠嚷，未有旦夕忧。上去无得得，下来亦悠悠。
<br>
<br>　　但恐烦里闾，时有缓急投。愿为同社人，鸡豚燕春秋。
<br>
<br>　　足弱不能步，自宜收朝迹。羸形可舆致，佳观安事掷。
<br>
<br>　　即此南坂下，久闻有水石。拖舟入其间，溪流正清激。
<br>
<br>　　随波吾未能，峻濑乍可刺。鹭起若导吾，前飞数十尺。
<br>
<br>　　亭亭柳带沙，团团松冠壁。归时还尽夜，谁谓非事役。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
