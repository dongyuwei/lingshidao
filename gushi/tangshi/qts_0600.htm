<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　　卷六百
<br>
<br>　　卷600_1  「登越王楼即事」牛徵
<br>
<br>　　危楼送远目，信美奈乡情。转岸孤舟疾，衔山落照明。
<br>
<br>　　萧条看草色，惆怅认江声。谁会登临恨，从军白发生。
<br>
<br>　　卷600_2  「及第后寄梁烛处士」伊[
<br>
<br>　　绣毂寻芳许史家，独将羁事达江沙。十年辛苦一枝桂，
<br>
<br>　　二月艳阳千树花。鹏化四溟归碧落，鹤栖三岛接青霞。
<br>
<br>　　同袍不得同游玩，今对春风日又斜。
<br>
<br>　　卷600_3  「春诗」萧遘
<br>
<br>　　南国韶光早，春风送腊来。水堤烟报柳，山寺雪惊梅。
<br>
<br>　　练色铺江晚，潮声逐渚回。青旗问沽酒，何处拨寒醅。
<br>
<br>　　卷600_4  「和王侍中谒张恶子庙」萧遘
<br>
<br>　　青骨祀吴谁让德，紫华居越亦知名。未闻一剑传唐主，
<br>
<br>　　长拥千山护蜀城。斩马威棱应扫荡，截蛟锋刃俟升平。
<br>
<br>　　侯为国亲箫鼓，堂上神筹更布兵。
<br>
<br>　　卷600_5  「成都」萧遘
<br>
<br>　　月晓已开花市合，江平偏见竹多。
<br>
<br>　　好教载取芳菲树，剩照岷天瑟瑟波。
<br>
<br>　　卷600_6  「句」萧遘
<br>
<br>　　吾家九叶相，尽继明时出。（与子三儿生日《困学纪闻》）
<br>
<br>　　卷600_7  「策试夜潜纪长句于都堂西南隅（后首一作薛能诗）」韦承贻
<br>
<br>　　褒衣博带满尘埃，独自都堂纳卷回。蓬巷几时闻吉语，
<br>
<br>　　棘篱何日免重来。三条烛尽钟初动，九转丹成鼎未开。
<br>
<br>　　残月渐低人扰扰，不知谁是谪仙才。
<br>
<br>　　白莲千朵照廊明，一片升平雅颂声。
<br>
<br>　　才唱第三条烛尽，南宫风月画难成。
<br>
<br>　　卷600_8  「诏放云南子弟还国」郑洪业
<br>
<br>　　德被陪臣子，仁垂圣主恩。雕题辞凤阙，丹服出金门。
<br>
<br>　　有泽沾殊俗，无征及犷ce.铜梁分汉土，玉垒驾鸾轩。
<br>
<br>　　瘴岭蚕丛盛，巴江越`垠。万方同感化，岂独自南蕃。
<br>
<br>　　卷600_9  「中秋夜思郑延美有作」孙纬
<br>
<br>　　中秋中夜月，世说慑妖精。顾兔云初蔽，长蛇谁与汀
<br>
<br>　　未追良友玩，安用玉轮盈。此意人谁喻，裁诗穿禁城。
<br>
<br>　　卷600_10  「清晓卷帘」欧阳n
<br>
<br>　　清晓意未惬，卷帘时一吟。槛虚花气密，地暖竹声深。
<br>
<br>　　秀色还朝暮，浮云自古今。石泉惊已跃，会可洗幽心。
<br>
<br>　　卷600_11  「巴陵」欧阳n
<br>
<br>　　孤城向夕原，春入景初暄。绿树低官舍，青山在县门。
<br>
<br>　　楼台疑结蜃，枕席更闻猿。客路何曾定，栖迟欲断魂。
<br>
<br>　　卷600_12  「榆溪道上」欧阳n
<br>
<br>　　初日在斜溪，山云片片低。乡愁梦里失，马色望中迷。
<br>
<br>　　涧底凄泉气，岩前遍绿荑。非关秦塞去，无事候晨鸡。
<br>
<br>　　卷600_13  「新岭临眺寄连总进士」欧阳n
<br>
<br>　　关势遥临海，峰峦半入云。烟中独鸟下，潭上杂花熏。
<br>
<br>　　寄远悲春草，登临忆使君。此时还极目，离思更纷纷。
<br>
<br>　　卷600_14  「幽轩」欧阳n
<br>
<br>　　幽轩斜映山，空涧复潺潺。重叠岩峦趣，遥来窗户间。
<br>
<br>　　桃花飘岫幌，燕子语松关。衣桁侵池翠，阶痕露藓斑。
<br>
<br>　　临风清瑟奏，对客白云闲。眷恋青春色，含毫俯碧湾。
<br>
<br>　　卷600_15  「社日村居（一作王驾诗）」张演
<br>
<br>　　鹅湖山下稻粱肥，豚阱鸡栖对掩扉。
<br>
<br>　　桑柘影斜春社散，家家扶得醉人归。
<br>
<br>　　卷600_16  「吊孟昌图」裴澈
<br>
<br>　　一章何罪死何名，投水惟君与屈平。
<br>
<br>　　从此蜀江烟月夜，杜鹃应作两般声。
<br>
<br>　　卷600_17  「婕妤怨」翁绶
<br>
<br>　　谗谤潜来起百忧，朝承恩宠暮仇雠。火烧白玉非因玷，
<br>
<br>　　霜翦红兰不待秋。花落昭阳谁共辇，月明长信独登楼。
<br>
<br>　　繁华事逐东流水，团扇悲歌万古愁。
<br>
<br>　　卷600_18  「陇头吟」翁绶
<br>
<br>　　陇水潺陇树黄，征人陇上尽思乡。马嘶斜日朔风急，
<br>
<br>　　雁过寒云边思长。残月出林明剑戟，平沙隔水见牛羊。
<br>
<br>　　横行俱是封侯者，谁斩楼兰献未央。
<br>
<br>　　卷600_19  「关山月」翁绶
<br>
<br>　　裴回汉月满边州，照尽天涯到陇头。影转银河寰海静，
<br>
<br>　　光分玉塞古今愁。笳吹远戍孤烽灭，雁下平沙万里秋。
<br>
<br>　　况是故园摇落夜，那堪少妇独登楼。
<br>
<br>　　卷600_20  「雨雪曲」翁绶
<br>
<br>　　边声四合殷河流，雨雪飞来遍陇头。铁岭探人迷鸟道，
<br>
<br>　　阴山飞将湿貂裘。斜飘旌旆过戎帐，半杂风沙入戍楼。
<br>
<br>　　一自塞垣无李蔡，何人为解北门忧。
<br>
<br>　　卷600_21  「行路难」翁绶
<br>
<br>　　行路艰难不复歌，故人荣达我蹉跎。双轮晚上铜台雪，
<br>
<br>　　一叶春浮瘴海波。自古要津皆若此，方今失路欲如何。
<br>
<br>　　君看西汉翟丞相，凤沼朝辞暮雀罗。
<br>
<br>　　卷600_22  「折杨柳」翁绶
<br>
<br>　　紫陌金堤映绮罗，游人处处动离歌。阴移古戍迷芳草，
<br>
<br>　　花带残阳落远波。台上少年吹白雪，楼中思妇敛青蛾。
<br>
<br>　　殷勤攀折赠行客，此去关山雨雪多。
<br>
<br>　　卷600_23  「咏酒」翁绶
<br>
<br>　　逃暑迎春复送秋，无非绿蚁满杯浮。百年莫惜千回醉，
<br>
<br>　　一盏能消万古愁。几为芳菲眠细草，曾因雨雪上高楼。
<br>
<br>　　平生名利关身者，不识狂歌到白头。
<br>
<br>　　卷600_24  「白马」翁绶
<br>
<br>　　渥洼龙种雪霜同，毛骨天生胆气雄。金埒乍调光照地，
<br>
<br>　　玉关初别远嘶风。花明锦b垂杨下，露湿朱缨细草中。
<br>
<br>　　一夜羽书催转战，紫髯骑出佩H弓。
<br>
<br>　　卷600_25  「句」翁绶
<br>
<br>　　海国欧乡浙水东，暂烦良守此凭熊。（见《事文类聚》）
<br>
<br>　　卷600_26  「中秋月」潘纬
<br>
<br>　　古今逢此夜，共冀疵鳌Ｆ袷窃禄别，只应秋气清。
<br>
<br>　　影当中土正，轮对八荒平。寻客徒留望，璇玑自有程。
<br>
<br>　　卷600_27  「琴」潘纬
<br>
<br>　　客来鸣素琴，惆怅对遗音。一曲起于古，几人听到今。
<br>
<br>　　尽含风霭远，自泛月烟深。风续水山操，坐生方外心。
<br>
<br>　　卷600_28  「句」潘纬
<br>
<br>　　篆经千古涩，影泻一堂寒。（古镜。见《吟窗杂录》）
<br>
<br>　　卷600_29  「九日卫使君筵上作」武
<br>
<br>　　佳晨登赏喜还乡，谢宇开筵晚兴长。满眼黄花初泛酒，
<br>
<br>　　隔烟红树欲迎霜。千家门户笙歌发，十里江山白鸟翔。
<br>
<br>　　共贺安人丰乐岁，幸陪珠履侍银章。
<br>
<br>　　卷600_30  「劝酒」武
<br>
<br>　　劝君金屈卮，满酌不须辞。花发多风雨，人生足别离。
<br>
<br>　　卷600_31  「感事（一作于迨，题云对花）」武
<br>
<br>　　花开蝶满枝，花谢蝶还稀。惟有旧巢燕，主人贫亦归。
<br>
<br>　　卷600_32  「重归宜春偶成十六韵寄朝中知己」袁皓
<br>
<br>　　水香甘似醴，知是入袁溪。黄竹成丛密，青萝夹岸低。
<br>
<br>　　暖流戏，深树鹧鸪啼。黄犬惊迎客，青牛困卧泥。
<br>
<br>　　有村皆绩纺，无地不耕犁。乡曲多耆旧，逢迎尽杖藜。
<br>
<br>　　殷勤倾白酒，相劝有黄鸡。归老官知忝，还乡路不迷。
<br>
<br>　　直言干忌讳，权路耻依栖。拙学趋时态，闲思与牧齐。
<br>
<br>　　稻粮饶燕雀，江海溢凫p.昔共逢离乱，今来息鼓鼙。
<br>
<br>　　恩仁沾品物，教化及雕题。上贡贞元禄，曾叨宠记批。
<br>
<br>　　何须归紫禁，便是到丹梯。珍重长安道，从今息马嘶。
<br>
<br>　　卷600_33  「及第后作」袁皓
<br>
<br>　　金榜高悬姓字真，分明折得一枝春。蓬瀛乍接神仙侣，
<br>
<br>　　江海回思耕钓人。九万抟扶排羽翼，十年辛苦涉风尘。
<br>
<br>　　升平时节逢公道，不觉龙门是M津。
<br>
<br>　　卷600_34  「重归宜春经过萍川题梵林寺」袁皓
<br>
<br>　　梵林遗址在松萝，四十年来两度过。泸水东奔彭蠡浪，
<br>
<br>　　萍川西注洞庭波。村烟不改居人换，官路无穷行客多。
<br>
<br>　　拖紫腰金成底事，凭阑惆怅欲如何。
<br>
<br>　　卷600_35  「寄岳阳严使君」袁皓
<br>
<br>　　得意东归过岳阳，桂枝香惹蕊珠香。也知暮雨生巫峡，
<br>
<br>　　争奈朝云属楚王。万恨只凭期克手，寸心唯系别离肠。
<br>
<br>　　南亭宴罢笙歌散，回首烟波路渺茫。
<br>
<br>　　卷600_36  「赋得郎官上应列宿」公乘亿
<br>
<br>　　北极伫文昌，南宫晓拜郎。紫泥乘帝泽，银印佩天光。
<br>
<br>　　纬结三台侧，钩连四辅旁。佐商依傅说，仕汉笑冯唐。
<br>
<br>　　委佩摇秋色，峨冠带晚霜。自然符列象，千古耀岩廊。
<br>
<br>　　卷600_37  「春风扇微和」公乘亿
<br>
<br>　　丽日催迟景，和风扇早春。暖浮丹凤阙，韶媚黑龙津。
<br>
<br>　　澹荡迎仙杖，霏微送画轮。绿摇宫柳散，红待禁花新。
<br>
<br>　　舞席潜回雪，歌筵暗起尘。幸当阳候律，一顾及佳晨。
<br>
<br>　　卷600_38  「赋得秋菊有佳色」公乘亿
<br>
<br>　　陶令篱边菊，秋来色转佳。翠攒千片叶，金剪一枝花。
<br>
<br>　　蕊逐蜂须乱，英随蝶翅斜。带香飘绿绮，和酒上乌纱。
<br>
<br>　　散漫摇霜彩，娇妍漏日华。芳菲彭泽见，更称在谁家。
<br>
<br>　　卷600_39  「赋得临江迟来客」公乘亿
<br>
<br>　　江上晚沈沈，烟波一望深。向来殊未至，何处拟相寻。
<br>
<br>　　柳结重重眼，萍翻寸寸心。暮山期共眺，寒渚待同临。
<br>
<br>　　北去鱼无信，南飞雁绝音。思君不可见，使我独愁吟。
<br>
<br>　　卷600_40  「句」公乘亿
<br>
<br>　　十上十年皆落第，一家一半已成尘。（见《摭言》）
<br>
<br>　　卷600_41  「九华山谣」王季文
<br>
<br>　　九华峥嵘占南陆，莲花擢本山半腹。翠屏横截万里天，
<br>
<br>　　瀑水落深千丈玉。云梯石磴入杳冥，俯看四极如中庭。
<br>
<br>　　丹崖压下庐霍势，白日隐出牛斗星。杉松一岁抽数尺，
<br>
<br>　　琼草夤缘秀层壁。南风拂晓烟雾开，满山葱`铺鲜碧。
<br>
<br>　　雷霆往往从地发，龙卧豹藏安可别。峻极遥看戛昊苍，
<br>
<br>　　挺生岂得无才杰。神仙惮险莫敢登，驭风驾鹤循丘陵。
<br>
<br>　　阳乌不见峰顶树，大火尚结岩中冰。灵光爽气曛复旭，
<br>
<br>　　晴天倒影西江渌。具区彭蠡夹两旁，正可别作一岳当少阳。
<br>
<br>　　卷600_42  「青出蓝」王季文
<br>
<br>　　芳蓝滋匹帛，人力半天经。浸润加新气，光辉胜本青。
<br>
<br>　　还同冰出水，不共草为萤。翻覆依襟上，偏知造化灵。
<br>
<br>　　卷600_43  「题青龙精舍」卢骈
<br>
<br>　　寿夭虽云命，荣枯亦大偏。不知雷氏剑，何处更冲天。
<br>
<br>　　卷600_44  「感事」王镣
<br>
<br>　　击石易得火，扣人难动心。今日朱门者，曾恨朱门深。
<br>
<br>　　卷600_45  「退朝望终南山」李拯
<br>
<br>　　紫宸朝罢缀鸳鸾，丹凤楼前驻马看。
<br>
<br>　　惟有终南山色在，晴明依旧满长安。
<br>
<br>　　卷600_46  「月中桂树」顾封人
<br>
<br>　　芬馥天边桂，扶疏在月中。能齐大椿长，不与小山同。
<br>
<br>　　皎皎舒华色，亭亭丽碧空。亏盈宁委露，摇落不关风。
<br>
<br>　　岁晚花应发，春馀质讵丰。无因遂攀赏，徒欲望青葱。
<br>
<br>　　卷600_47  「和陆鲁望白菊」司马都
<br>
<br>　　耻共金英一例开，素芳须待早霜催。绕篱看见成瑶圃，
<br>
<br>　　泛酒须迷傍玉杯。映水好将O作伴，犯寒疑与雪为媒。
<br>
<br>　　夫君每尚风流事，应为徐妃致此栽。
<br>
<br>　　卷600_48  「送羊振文先辈往桂阳归觐」司马都
<br>
<br>　　此去欢荣冠士林，离筵休恨酒杯深。云梯万仞初高步，
<br>
<br>　　月桂馀香尚满襟。鸣棹晓冲苍霭发，落帆寒动白华吟。
<br>
<br>　　君家祖德惟清苦，却笑当时问绢心。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
