<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百八十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百八十二
<br>
<br>　　卷182_1  「与元丹丘方城寺谈玄作」李白
<br>
<br>　　茫茫大梦中，惟我独先觉。腾转风火来，假合作容貌。
<br>
<br>　　灭除昏疑尽，领略入精要。澄虑观此身，因得通寂照。
<br>
<br>　　郎悟前后际，始知金仙妙。幸逢禅居人，酌玉坐相召。
<br>
<br>　　彼我俱若丧，云山岂殊调。清风生虚空，明月见谈笑。
<br>
<br>　　怡然青莲宫，永愿恣游眺。
<br>
<br>　　卷182_2  「寻高凤石门山中元丹丘」李白
<br>
<br>　　寻幽无前期，乘兴不觉远。苍崖渺难涉，白日忽欲晚。
<br>
<br>　　未穷三四山，已历千万转。寂寂闻猿愁，行行见云收。
<br>
<br>　　高松来好月，空谷宜清秋。溪深古雪在，石断寒泉流。
<br>
<br>　　峰峦秀中天，登眺不可尽。丹丘遥相呼，顾我忽而哂。
<br>
<br>　　遂造穷谷间，始知静者闲。留欢达永夜，清晓方言还。
<br>
<br>　　卷182_3  「安州般若寺水阁纳凉，喜遇薛员外V」李白
<br>
<br>　　然金园赏，远近含晴光。楼台成海气，草木皆天香。
<br>
<br>　　忽逢青云士，共解丹霞裳。水退池上热，风生松下凉。
<br>
<br>　　吞讨破万象，搴窥临众芳。而我遗有漏，与君用无方。
<br>
<br>　　心垢都已灭，永言题禅房。
<br>
<br>　　卷182_4  「鲁中都东楼醉起作」李白
<br>
<br>　　昨日东楼醉，还应倒接z5.阿谁扶上马，不省下楼时。
<br>
<br>　　卷182_21  「对酒醉题屈突明府厅」李白
<br>
<br>　　陶令八十日，长歌归去来。故人建昌宰，借问几时回。
<br>
<br>　　风落吴江雪，纷纷入酒杯。山翁今已醉，舞袖为君开。
<br>
<br>　　卷182_22  「月下独酌四首」李白
<br>
<br>　　花间一壶酒，独酌无相亲。举杯邀明月，对影成三人。
<br>
<br>　　月既不解饮，影徒随我身。暂伴月将影，行乐须及春。
<br>
<br>　　我歌月裴回，我舞影零乱。醒时同交欢，醉后各分散。
<br>
<br>　　永结无情游，相期邈云汉。
<br>
<br>　　天若不爱酒，酒星不在天。地若不爱酒，地应无酒泉。
<br>
<br>　　天地既爱酒，爱酒不愧天。已闻清比圣，复道浊如贤。
<br>
<br>　　贤圣既已饮，何必求神仙。三杯通大道，一斗合自然。
<br>
<br>　　但得酒中趣，勿为醒者传。
<br>
<br>　　三月咸阳城，千花昼如锦。谁能春独愁，对此径须饮。
<br>
<br>　　穷通与修短，造化夙所禀。一樽齐死生，万事固难审。
<br>
<br>　　醉后失天地，兀然就孤枕。不知有吾身，此乐最为甚。
<br>
<br>　　穷愁千万端，美酒三百杯。愁多酒虽少，酒倾愁不来。
<br>
<br>　　所以知酒圣，酒酣心自开。辞粟卧首阳，屡空饥颜回。
<br>
<br>　　当代不乐饮，虚名安用哉。蟹螯即金液，糟丘是蓬莱。
<br>
<br>　　且须饮美酒，乘月醉高台。
<br>
<br>　　卷182_23  「春归终南山松龛旧隐」李白
<br>
<br>　　我来南山阳，事事不异昔。却寻溪中水，还望岩下石。
<br>
<br>　　蔷薇缘东窗，女萝绕北壁。别来能几日，草木长数尺。
<br>
<br>　　且复命酒樽，独酌陶永夕。
<br>
<br>　　卷182_24  「冬夜醉宿龙门，觉起言志」李白
<br>
<br>　　醉来脱宝剑，旅憩高堂眠。中夜忽惊觉，起立明灯前。
<br>
<br>　　开轩聊直望，晓雪河冰壮。哀哀歌苦寒，郁郁独惆怅。
<br>
<br>　　傅说版筑臣，李斯鹰犬人。H起匡社稷，宁复长艰辛。
<br>
<br>　　而我胡为者，叹息龙门下。富贵未可期，殷忧向谁写。
<br>
<br>　　去去泪满襟，举声梁甫吟。青云当自致，何必求知音。
<br>
<br>　　卷182_25  「寻山僧不遇作」李白
<br>
<br>　　石径入丹壑，松门闭青苔。闲阶有鸟迹，禅室无人开。
<br>
<br>　　窥窗见白拂，挂壁生尘埃。使我空叹息，欲去仍裴回。
<br>
<br>　　香云遍山起，花雨从天来。已有空乐好，况闻青猿哀。
<br>
<br>　　了然绝世事，此地方悠哉。
<br>
<br>　　卷182_26  「过汪氏别业二首」李白
<br>
<br>　　游山谁可游，子明与浮丘。叠岭碍河汉，连峰横斗牛。
<br>
<br>　　汪生面北阜，池馆清且幽。我来感意气，捶淞姓湫摺
<br>
<br>　　扫石待归月，开池涨寒流。酒酣益爽气，为乐不知秋。
<br>
<br>　　畴昔未识君，知君好贤才。随山起馆宇，凿石营池台。
<br>
<br>　　星火五月中，景风从南来。数枝石榴发，一丈荷花开。
<br>
<br>　　恨不当此时，相过醉金。我行值木落，月苦清猿哀。
<br>
<br>　　永夜达五更，吴Q送琼杯。酒酣欲起舞，四座歌相催。
<br>
<br>　　日出远海明，轩车且裴回。更游龙潭去，枕石拂莓苔。
<br>
<br>　　卷182_27  「待酒不至」李白
<br>
<br>　　玉壶系青丝，沽酒来何迟。山花向我笑，正好衔杯时。
<br>
<br>　　晚酌东窗下，流莺复在兹。春风与醉客，今日乃相宜。
<br>
<br>　　卷182_28  「独酌」李白
<br>
<br>　　春草如有意，罗生玉堂阴。东风吹愁来，白发坐相侵。
<br>
<br>　　独酌劝孤影，闲歌面芳林。长松尔何知，萧瑟为谁吟。
<br>
<br>　　手舞石上月，膝横花间琴。过此一壶外，悠悠非我心。
<br>
<br>　　卷182_29  「友人会宿」李白
<br>
<br>　　涤荡千古愁，留连百壶饮。良宵宜清谈，皓月未能寝。
<br>
<br>　　醉来卧空山，天地即衾枕。
<br>
<br>　　卷182_30  「春日独酌二首」李白
<br>
<br>　　东风扇淑气，水木荣春晖。白日照绿草，落花散且飞。
<br>
<br>　　孤云还空山，众鸟各已归。彼物皆有托，吾生独无依。
<br>
<br>　　对此石上月，长醉歌芳菲。
<br>
<br>　　我有紫霞想，缅怀沧洲间。思对一壶酒，澹然万事闲。
<br>
<br>　　横琴倚高松，把酒望远山。长空去鸟没，落日孤云还。
<br>
<br>　　但恐光景晚，宿昔成秋颜。
<br>
<br>　　卷182_31  「金陵江上遇蓬池隐者（时于落星石上以紫绮裘换酒为欢）」李白
<br>
<br>　　心爱名山游，身随名山远。罗浮麻姑台，此去或未返。
<br>
<br>　　遇君蓬池隐，就我石上饭。空言不成欢，强笑惜日晚。
<br>
<br>　　绿水向雁门，黄云蔽龙山。叹息两客鸟，裴回吴越间。
<br>
<br>　　共语一执手，留连夜将久。解我紫绮裘，且换金陵酒。
<br>
<br>　　酒来笑复歌，兴酣乐事多。水影弄月色，清光奈愁何。
<br>
<br>　　明晨挂帆席，离恨满沧波。
<br>
<br>　　卷182_32  「月夜听卢子顺弹琴」李白
<br>
<br>　　闲坐夜明月，幽人弹素琴。忽闻悲风调，宛若寒松吟。
<br>
<br>　　白雪乱纤手，绿水清虚心。钟期久已没，世上无知音。
<br>
<br>　　卷182_33  「清溪半夜闻笛」李白
<br>
<br>　　羌笛梅花引，吴溪陇水情。寒山秋浦月，肠断玉关声。
<br>
<br>　　卷182_34  「日夕山中忽然有怀」李白
<br>
<br>　　久卧青山云，遂为青山客。山深云更好，赏弄终日夕。
<br>
<br>　　月衔楼间峰，泉漱阶下石。素心自此得，真趣非外惜。
<br>
<br>　　鼯啼桂方秋，风灭籁归寂。缅思洪崖术，欲往沧海隔。
<br>
<br>　　云车来何迟，抚几空叹息。
<br>
<br>　　卷182_35  「夏日山中」李白
<br>
<br>　　懒摇白羽扇，裸体青林中。脱巾挂石壁，露顶洒松风。
<br>
<br>　　卷182_36  「山中与幽人对酌」李白
<br>
<br>　　两人对酌山花开，一杯一杯复一杯。
<br>
<br>　　我醉欲眠卿且去，明朝有意抱琴来。
<br>
<br>　　卷182_37  「春日醉起言志」李白
<br>
<br>　　处世若大梦，胡为劳其生。所以终日醉，颓然卧前楹。
<br>
<br>　　觉来盼庭前，一鸟花间鸣。借问此何时，春风语流莺。
<br>
<br>　　感之欲叹息，对酒还自倾。浩歌待明月，曲尽已忘情。
<br>
<br>　　卷182_38  「庐山东林寺夜怀」李白
<br>
<br>　　我寻青莲宇，独往谢城阙。霜清东林钟，水白虎溪月。
<br>
<br>　　天香生虚空，天乐鸣不歇。宴坐寂不动，大千入毫发。
<br>
<br>　　湛然冥真心，旷劫断出没。
<br>
<br>　　卷182_39  「寻雍尊师隐居」李白
<br>
<br>　　群峭碧摩天，逍遥不记年。拨云寻古道，倚石听流泉。
<br>
<br>　　花暖青牛卧，松高白鹤眠。语来江色暮，独自下寒烟。
<br>
<br>　　卷182_40  「与史郎中钦听黄鹤楼上吹笛」李白
<br>
<br>　　一为迁客去长沙，西望长安不见家。
<br>
<br>　　黄鹤楼中吹玉笛，江城五月落梅花。
<br>
<br>　　卷182_41  「对酒」李白
<br>
<br>　　劝君莫拒杯，春风笑人来。桃李如旧识，倾花向我开。
<br>
<br>　　流莺啼碧树，明月窥金。昨日朱颜子，今日白发催。
<br>
<br>　　棘生石虎殿，鹿走姑苏台。自古帝王宅，城阙闭黄埃。
<br>
<br>　　君若不饮酒，昔人安在哉。
<br>
<br>　　卷182_42  「醉题王汉阳厅」李白
<br>
<br>　　我似鹧鸪鸟，南迁懒北飞。时寻汉阳令，取醉月中归。
<br>
<br>　　卷182_43  「嘲王历阳不肯饮酒」李白
<br>
<br>　　地白风色寒，雪花大如手。笑杀陶渊明，不饮杯中酒。
<br>
<br>　　浪抚一张琴，虚栽五株柳。空负头上巾，吾于尔何有。
<br>
<br>　　卷182_44  「独坐敬亭山」李白
<br>
<br>　　众鸟高飞尽，孤云独去闲。相看两不厌，只有敬亭山。
<br>
<br>　　卷182_45  「自遣」李白
<br>
<br>　　对酒不觉暝，落花盈我衣。醉起步溪月，鸟还人亦稀。
<br>
<br>　　卷182_46  「访戴天山道士不遇」李白
<br>
<br>　　犬吠水声中，桃花带雨浓。树深时见鹿，溪午不闻钟。
<br>
<br>　　野竹分青霭，飞泉挂碧峰。无人知所去，愁倚两三松。
<br>
<br>　　卷182_47  「秋日与张少府、楚城韦公藏书高斋作」李白
<br>
<br>　　日下空庭暮，城荒古迹馀。地形连海尽，天影落江虚。
<br>
<br>　　旧赏人虽隔，新知乐未疏。彩云思作赋，丹壁间藏书。
<br>
<br>　　楂拥随流叶，萍开出水鱼。夕来秋兴满，回首意何如。
<br>
<br>　　卷182_48  「秋夜独坐怀故山」李白
<br>
<br>　　小隐慕安石，远游学屈平。天书访江海，云卧起咸京。
<br>
<br>　　入侍瑶池宴，出陪玉辇行。夸胡新赋作，谏猎短书成。
<br>
<br>　　但奉紫霄顾，非邀青史名。庄周空说剑，墨翟耻论兵。
<br>
<br>　　拙薄遂疏绝，归闲事耦耕。顾无苍生望，空爱紫芝荣。
<br>
<br>　　寥落暝霞色，微茫旧壑情。秋山绿萝月，今夕为谁明。
<br>
<br>　　卷182_49  「忆崔郎中宗之游南阳遗吾孔子琴，抚之潸然感旧」李白
<br>
<br>　　昔在南阳城，唯餐独山蕨。忆与崔宗之，白水弄素月。
<br>
<br>　　时过菊潭上，纵酒无休歇。泛此黄金花，颓然清歌发。
<br>
<br>　　一朝摧玉树，生死殊飘忽。留我孔子琴，琴存人已殁。
<br>
<br>　　谁传广陵散，但哭邙山骨。泉户何时明，长扫狐兔窟。
<br>
<br>　　卷182_50  「忆东山二首」李白
<br>
<br>　　不向东山久，蔷薇几度花。白云还自散，明月落谁家。
<br>
<br>　　我今携谢妓，长啸绝人群。欲报东山客，开关扫白云。
<br>
<br>　　卷182_51  「望月有怀」李白
<br>
<br>　　清泉映疏松，不知几千古。寒月摇清波，流光入窗户。
<br>
<br>　　对此空长吟，思君意何深。无因见安道，兴尽愁人心。
<br>
<br>　　卷182_52  「对酒忆贺监二首」李白
<br>
<br>　　四明有狂客，风流贺季真。长安一相见，呼我谪仙人。
<br>
<br>　　昔好杯中物，翻为松下尘。金龟换酒处，却忆泪沾巾。
<br>
<br>　　狂客归四明，山阴道士迎。敕赐镜湖水，为君台沼荣。
<br>
<br>　　人亡馀故宅，空有荷花生。念此杳如梦，凄然伤我情。
<br>
<br>　　卷182_53  「重忆一首」李白
<br>
<br>　　欲向江东去，定将谁举杯。稽山无贺老，却棹酒船回。
<br>
<br>　　卷182_54  「春滞沅湘有怀山中」李白
<br>
<br>　　沅湘春色还，风暖烟草绿。古之伤心人，于此肠断续。
<br>
<br>　　予非怀沙客，但美采菱曲。所愿归东山，寸心于此足。
<br>
<br>　　卷182_55  「落日忆山中」李白
<br>
<br>　　雨后烟景绿，晴天散馀霞。东风随春归，发我枝上花。
<br>
<br>　　花落时欲暮，见此令人嗟。愿游名山去，学道飞丹砂。
<br>
<br>　　卷182_56  「忆秋浦桃花旧游，时窜夜郎」李白
<br>
<br>　　桃花春水生，白石今出没。摇荡女萝枝，半摇青天月。
<br>
<br>　　不知旧行径，初拳几枝蕨。三载夜郎还，于兹炼金骨。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
