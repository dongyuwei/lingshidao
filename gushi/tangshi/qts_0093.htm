<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷九十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷九十三
<br>
<br>　　卷93_1  「九日幸临渭亭登高应制得开字」卢藏用
<br>
<br>　　上月重阳满，中天万乘来。萸依佩里发，菊向酒边开。
<br>
<br>　　圣泽烟云动，宸文象纬回。小臣无以答，愿奉亿千杯。
<br>
<br>　　卷93_2  「奉和九月九日登慈恩寺浮图应制」卢藏用
<br>
<br>　　化塔龙山起，中天凤辇迂。彩旒牵画刹，杂佩冒香萸。
<br>
<br>　　宝叶擎千座，金英渍百盂。秋云飘圣藻，霄极捧连珠。
<br>
<br>　　卷93_3  「宋主簿鸣皋梦赵六予未及报而陈子云亡今追…贻平昔游旧」卢藏用
<br>
<br>　　暮川罕停波，朝云无留色。故人琴与诗，可存不可识。
<br>
<br>　　识心尚可亲，琴诗非故人。鸣皋初梦赵，蜀国已悲陈。
<br>
<br>　　感化伤沦灭，魂交惜未申。冥期失幽报，兹理复今晨。
<br>
<br>　　前嗟成后泣，已矣将何及。旧感与新悲，虚怀酬昔时。
<br>
<br>　　赵侯鸿宝气，独负青云姿。群有含妙识，众象悬清机。
<br>
<br>　　雄谈尽物变，精义解人颐。在阴既独善，幽跃自为疑。
<br>
<br>　　l彼千里足，伤哉一尉欺。陈生富清理，卓荦兼文史。
<br>
<br>　　思缛巫山云，调逸岷江水。铿锵哀忠义，感激怀知己。
<br>
<br>　　负剑登蓟门，孤游入燕市。浩歌去京国，归守西山趾。
<br>
<br>　　幽居探元化，立言见千祀。埋没经济情，良图竟云已。
<br>
<br>　　坐忆平生游，十载怀嵩丘。题书满古壁，采药遍岩幽。
<br>
<br>　　子微化金鼎，仙笙不可求。荣哉宋与陆，名宦美中州。
<br>
<br>　　存亡一暌阻，岐路方悠悠。自予事山海，及兹人世改。
<br>
<br>　　传闻当世荣，皆入古人名。无复平原赋，空馀邻笛声。
<br>
<br>　　泣对西州使，悲访北邙茔。新坟蔓宿草，旧阙毁残铭。
<br>
<br>　　为君成此曲，因言寄友生。默语无穷事，凋伤共此情。
<br>
<br>　　卷93_4  「饯唐州高使君赴任」卢藏用
<br>
<br>　　饯酒临丰树，褰帷出鲁阳。蕙兰春已晚，桐柏路犹长。
<br>
<br>　　祖逖方城镇，安期外氏乡。从来二千石，天子命唯良。
<br>
<br>　　卷93_5  「饯许州宋司马赴任」卢藏用
<br>
<br>　　国为休征选，舆因仲举题。山川襄野隔，朋酒灞亭暌。
<br>
<br>　　零雨征轩骛，秋风别骥嘶。骊歌一曲罢，愁望正凄凄。
<br>
<br>　　卷93_6  「奉和立春游苑迎春应制」卢藏用
<br>
<br>　　天游龙辇驻城，上苑迟光晚更新。瑶台半入黄山路，
<br>
<br>　　玉槛傍临玄霸津。梅香欲待歌前落，兰气先过酒上春。
<br>
<br>　　幸预柏台称献寿，愿陪千亩及农晨。
<br>
<br>　　卷93_7  「奉和幸安乐公主山庄应制」卢藏用
<br>
<br>　　皇女琼台天汉浔，星桥月宇构山林。飞萝半拂银题影，
<br>
<br>　　瀑布环流玉砌阴。菊浦香随鹦鹉泛，箫楼韵逐凤凰吟。
<br>
<br>　　瑶池驻跸恩方久，璧月无文兴转深。
<br>
<br>　　卷93_8  「夜宴安乐公主宅」卢藏用
<br>
<br>　　侯家主第一时新，上席华年不惜春。
<br>
<br>　　珠G缀日那知夜，玉辛飨嘉返壮俊
<br>
<br>　　卷93_9  「九月九日幸临渭亭登高应制得遄帧贯羲
<br>
<br>　　重九开科历，千龄逢圣纪。爰豫瞩秦垌，升高临灞濉
<br>
<br>　　玉醴浮仙菊，琼筵荐芳芷。一闻帝舜歌，欢娱良未已。
<br>
<br>　　卷93_10  「奉和九月九日登慈恩寺浮屠应制」岑羲
<br>
<br>　　宝台耸天外，玉辇步云端。日丽重阳景，风摇季月寒。
<br>
<br>　　梵堂遥集雁，帝乐近翔鸾。愿献延龄酒，长承湛露欢。
<br>
<br>　　卷93_11  「饯唐州高使君」岑羲
<br>
<br>　　苍茫南塞地，明媚上春时。目极伤千里，怀君不自持。
<br>
<br>　　征车别岐路，斜日下崦嵫。一叹轺轩阻，悠悠即所思。
<br>
<br>　　卷93_12  「奉和春日幸望春宫应制」岑羲
<br>
<br>　　和风助律应韶年，清跸乘高入望仙。花笑莺歌迎帝辇，
<br>
<br>　　云披日霁俯皇川。南山近压仙楼上，北斗平临御前。
<br>
<br>　　一奉恩荣同镐宴，空知率舞听薰弦。
<br>
<br>　　卷93_13  「奉和幸安乐公主山庄应制」岑羲
<br>
<br>　　银榜重楼出雾开，金舆步辇向天来。泉声迥入吹箫曲，
<br>
<br>　　山势遥临献寿杯。帝女含笑流飞电，乾文动色象昭回。
<br>
<br>　　诚愿北极拱尧日，微臣\舞咏康哉。
<br>
<br>　　卷93_14  「夜宴安乐公主新宅」岑羲
<br>
<br>　　金榜重楼开夜扉，琼筵爱客未言归。
<br>
<br>　　衔欢不觉银河曙，尽醉那知玉漏稀。
<br>
<br>　　卷93_15  「仪坤庙乐章二首」薛稷
<br>
<br>　　阳灵配德，阴魄昭升。尧坛凤下，汉室龙兴。教熳鞫裕
<br>
<br>　　前旒是凝。化行南国，道盛西陵。造舟集灌，无德而称。
<br>
<br>　　我粢既洁，我醴既澄。阴阴灵庙，光灵若凭。德馨惟飨，
<br>
<br>　　孝思AA.乾道既亨，坤元以贞。肃雍攸在，辅佐斯成。
<br>
<br>　　外睦九族，内光一庭。克生睿哲，祚我休明。钦若徽范，
<br>
<br>　　悠哉淑灵。建兹清宫，于彼上京。缩茅以献，e惟馨。
<br>
<br>　　实受其福，斯乎亿龄。
<br>
<br>　　卷93_16  「九日幸临渭亭登高应制得历字」薛稷
<br>
<br>　　暮节乘原野，宣游俯崖壁。秋登华实满，气严鹰隼击。
<br>
<br>　　仙菊含霜泛，圣藻临云锡。愿陪九九辰，长奉千千历。
<br>
<br>　　卷93_17  「慈恩寺九日应制」薛稷
<br>
<br>　　宝宫星宿劫，香塔鬼神功。王游盛尘外，睿览出区中。
<br>
<br>　　日宇开初景，天词掩大风。微臣谢时菊，薄采入芳丛。
<br>
<br>　　卷93_18  「早春鱼亭山」薛稷
<br>
<br>　　春气动百草，纷荣时断续。白云自高妙，裴回空山曲。
<br>
<br>　　阳林花已红，寒涧苔未绿。伊余息人事，萧寂无营欲。
<br>
<br>　　客行虽云远，玩之聊自足。
<br>
<br>　　卷93_19  「秋日还京陕西十里作」薛稷
<br>
<br>　　驱车越陕郊，北顾临大河。隔河望乡邑，秋风水增波。
<br>
<br>　　西登咸阳途，日暮忧思多。傅岩既纡郁，首山亦嵯峨。
<br>
<br>　　操筑无昔老，采薇有遗歌。客游节回换，人生知几何。
<br>
<br>　　卷93_20  「奉和送金城公主适西蕃应制」薛稷
<br>
<br>　　天道宁殊俗，慈仁乃戢兵。怀荒寄赤子，忍爱鞠苍生。
<br>
<br>　　月下琼娥去，星分宝婺行。关山马上曲，相送不胜情。
<br>
<br>　　卷93_21  「春日登楼野望」薛稷
<br>
<br>　　凭轩聊一望，春色几芬菲。野外烟初合，楼前花正飞。
<br>
<br>　　娇莺弄新响，斜日散馀晖。谁忍孤游客，言念独依依。
<br>
<br>　　卷93_22  「饯许州宋司马赴任」薛稷
<br>
<br>　　令弟与名兄，高才振两京。别序闻鸿雁，离章动Wo.
<br>
<br>　　远朋驰翰墨，胜地写丹青。风月相思夜，劳望颍川星。
<br>
<br>　　卷93_23  「奉和圣制春日幸望春宫应制」薛稷
<br>
<br>　　九春风景足林泉，四面云霞敞御筵。花镂黄山绣作苑，
<br>
<br>　　草图玄灞锦为川。飞觞竞醉心回日，走马争先眼著鞭。
<br>
<br>　　喜奉仙游归路远，直言行乐不言旋。
<br>
<br>　　卷93_24  「奉和幸安乐公主山庄应制」薛稷
<br>
<br>　　主家园囿极新规，帝郊游豫奉天仪。欢宴瑶台镐京集，
<br>
<br>　　赏赐铜山蜀道移。曲阁交映金精板，飞花乱下珊瑚枝。
<br>
<br>　　借问今朝八龙驾，何如昔日望仙池。
<br>
<br>　　卷93_25  「秋朝览镜」薛稷
<br>
<br>　　客心惊落木，夜坐听秋风。朝日看容鬓，生涯在镜中。
<br>
<br>　　卷93_26  「夜宴安乐公主新宅」薛稷
<br>
<br>　　秦楼宴喜月裴回，妓筵银烛满庭开。
<br>
<br>　　坐中香气排花出，扇后歌声逐酒来。
<br>
<br>　　卷93_27  「饯唐永昌」薛稷
<br>
<br>　　河洛风烟壮市朝，送君飞凫去渐遥。
<br>
<br>　　更思明年桃李月，花红柳绿宴浮桥。
<br>
<br>　　卷93_28  「九日幸临渭亭登高应制得酒字」马怀素
<br>
<br>　　睿赏叶通三，宸游契重九。兰将叶布席，菊用香浮酒。
<br>
<br>　　落日下桑榆，秋风歇杨柳。幸齐东户庆，希荐南山寿。
<br>
<br>　　卷93_29  「奉和九月九日登慈恩寺浮图应制」马怀素
<br>
<br>　　季月启重阳，金舆陟宝坊。御旗横日道，仙塔俨云庄。
<br>
<br>　　帝跸千官从，乾词七曜光。顾惭文墨职，无以颂时康。
<br>
<br>　　卷93_30  「奉和送金城公主适西蕃应制」马怀素
<br>
<br>　　帝子今何去，重姻适异方。离情怆宸掖，别路绕关梁。
<br>
<br>　　望绝园中柳，悲缠陌上桑。空馀愿黄鹤，东顾忆回翔。
<br>
<br>　　卷93_31  「饯许州宋司马赴任」马怀素
<br>
<br>　　颍川开郡邑，角宿分躔野。君非仲举才，谁是题舆者。
<br>
<br>　　悯悯琴上鹤，萧萧路傍马。严程若可留，别袂希再把。
<br>
<br>　　卷93_32  「饯唐州高使君赴任」马怀素
<br>
<br>　　外牧资贤守，斯人奉帝俞。淮南膺建隼，渭北暂分符。
<br>
<br>　　坐叹烟波隔，行嗟物候殊。何年升美课，回首北城隅。
<br>
<br>　　卷93_33  「奉和立春游苑迎春应制」马怀素
<br>
<br>　　玄a飞灰出洞房，青郊迎气肇初阳。仙舆暂下宜春苑，
<br>
<br>　　御醴行开荐寿觞。映水轻苔犹隐绿，缘堤弱柳未舒黄。
<br>
<br>　　唯有裁花饰簪鬓，恒随圣藻狎年光。
<br>
<br>　　卷93_34  「奉和圣制春日幸望春宫应制」马怀素
<br>
<br>　　彩仗雕舆俯碧浔，行春御气发皇心。摇风细柳萦驰道，
<br>
<br>　　映日轻花出禁林。遍野园亭开幕，连堤草树狎衣簪。
<br>
<br>　　谬参西掖沾尧酒，愿沐南薰解舜琴。
<br>
<br>　　卷93_35  「奉和人日宴大明宫恩赐彩缕人胜应制」马怀素
<br>
<br>　　日宇千门平旦开，天容万象列昭回。三阳候节金为胜，
<br>
<br>　　百福迎祥玉作杯。就暖风光偏著柳，辞寒雪影半藏梅。
<br>
<br>　　何幸得参词赋职，自怜终乏马卿才。
<br>
<br>　　卷93_36  「奉和幸安乐公主山庄应制」马怀素
<br>
<br>　　主家台沼胜平阳，帝幸欢娱乐未央。掩映雕窗交极浦，
<br>
<br>　　参差绣户绕回塘。泉声百处传歌曲，树影千重对舞行。
<br>
<br>　　圣酒一沾何以报，唯欣颂德奉时康。
<br>
<br>　　卷93_37  「兴庆池侍宴应制」马怀素
<br>
<br>　　积水逶迤绕直城，含虚皎镜有馀清。图云曲榭连缇幕，
<br>
<br>　　映日中塘间彩旌。赏洽犹闻箫管沸，欢留更睹木兰轻。
<br>
<br>　　无劳海上寻仙客，即此蓬莱在帝京。
<br>
<br>　　卷93_38  「夜宴安乐公主宅」马怀素
<br>
<br>　　凤楼窈窕凌三袭，翠幌玲珑瞰九衢。
<br>
<br>　　复道中宵留宴b，弥令上客想踟蹰。
<br>
<br>　　卷93_39  「饯唐永昌」马怀素
<br>
<br>　　闻君出宰洛阳隅，宾友称觞饯路衢。
<br>
<br>　　别后相思在何处，只应关下望仙凫。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
