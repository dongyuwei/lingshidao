<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百零一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百零一
<br>
<br>　　卷201_1  「奉和中书舍人贾至早朝大明宫」岑参
<br>
<br>　　鸡鸣紫陌曙光寒，莺啭皇州春色阑。金阙晓钟开万户，
<br>
<br>　　玉阶仙仗拥千官。花迎剑星初落，柳拂旌旗露未干。
<br>
<br>　　独有凤凰池上客，阳春一曲和皆难。
<br>
<br>　　卷201_2  「和祠部王员外雪后早朝即事」岑参
<br>
<br>　　长安雪后似春归，积素凝华连曙晖。色借玉珂迷晓骑，
<br>
<br>　　光添银烛晃朝衣。西山落月临天仗，北阙晴云捧禁闱。
<br>
<br>　　闻道仙郎歌白雪，由来此曲和人稀。
<br>
<br>　　卷201_3  「奉和相公发益昌」岑参
<br>
<br>　　相国临戎别帝京，拥麾持节远横行。朝登剑阁云随马，
<br>
<br>　　夜渡巴江雨洗兵。山花万朵迎征盖，川柳千条拂去旌。
<br>
<br>　　暂到蜀城应计日，须知明主待持衡。
<br>
<br>　　卷201_4  「秋夕读书幽兴，献兵部李侍郎」岑参
<br>
<br>　　年纪蹉跎四十强，自怜头白始为郎。雨滋苔藓侵阶绿，
<br>
<br>　　秋飒梧桐覆井黄。惊蝉也解求高树，旅雁还应厌后行。
<br>
<br>　　览卷试穿邻舍壁，明灯何惜借馀光。
<br>
<br>　　卷201_5  「使君席夜送严河南赴长水（得时字）」岑参
<br>
<br>　　娇歌急管杂青丝，银烛金杯映翠眉。使君地主能相送，
<br>
<br>　　河尹天明坐莫辞。春城月出人皆醉，野戍花深马去迟。
<br>
<br>　　寄声报尔山翁道，今日河南胜昔时。
<br>
<br>　　卷201_6  「暮春虢州东亭送李司马归扶风别庐」岑参
<br>
<br>　　柳莺娇花复殷，红亭绿酒送君还。到来函谷愁中月，
<br>
<br>　　归去G梦里山。帘前春色应须惜，世上浮名好是闲。
<br>
<br>　　西望乡关肠欲断，对君衫袖泪痕斑。
<br>
<br>　　卷201_7  「九日使君席奉饯卫中丞赴长水」岑参
<br>
<br>　　节使横行西出师，鸣弓擐甲羽林儿。台上霜风凌草木，
<br>
<br>　　军中杀气傍旌旗。预知汉将宣威日，正是胡尘欲灭时。
<br>
<br>　　为报使君多泛菊，更将弦管醉东篱。
<br>
<br>　　卷201_8  「西掖省即事」岑参
<br>
<br>　　西掖重云开曙晖，北山疏雨点朝衣。千门柳色连青琐，
<br>
<br>　　三殿花香入紫微。平明端笏陪g列，薄暮垂鞭信马归。
<br>
<br>　　官拙自悲头白尽，不如岩下偃荆扉。
<br>
<br>　　卷201_9  「首春渭西郊行，呈蓝田张二主簿」岑参
<br>
<br>　　回风度雨渭城西，细草新花踏作泥。秦女峰头雪未尽，
<br>
<br>　　胡公陂上日初低。愁窥白发羞微禄，悔别青山忆旧G.
<br>
<br>　　闻道辋川多胜事，玉壶春酒正堪携。
<br>
<br>　　卷201_10  「赴嘉州过城固县，寻永安超禅师房」岑参
<br>
<br>　　满寺枇杷冬著花，老僧相见具袈裟。汉王城北雪初霁，
<br>
<br>　　韩信台西日欲斜。门外不须催五马，林中且听演三车。
<br>
<br>　　岂料巴川多胜事，为君书此报京华。
<br>
<br>　　卷201_11  「酬畅当嵩山寻麻道士见寄（一作卢纶诗）」岑参
<br>
<br>　　闻逐樵夫闲看棋，忽逢人世是秦时。开云种玉嫌山浅，
<br>
<br>　　渡海传书怪鹤迟。阴洞石幢微有字，古坛松树半无枝。
<br>
<br>　　烦君远示青囊录，愿得相从一问师。
<br>
<br>　　卷201_12  「和刑部成员外秋夜寓直寄台省知己」岑参
<br>
<br>　　列宿光三署，仙郎直五宵。时衣天子赐，厨膳大官调。
<br>
<br>　　长乐钟应近，明光漏不遥。黄门持被覆，侍女捧香烧。
<br>
<br>　　笔为题诗点，灯缘起草挑。竹喧交砌叶，柳拂窗条。
<br>
<br>　　粉署荣新命，霜台忆旧僚。名香播兰蕙，重价蕴琼瑶。
<br>
<br>　　击水翻沧海，抟风透赤霄。微才喜同舍，何幸忽闻韶。
<br>
<br>　　卷201_13  「送卢郎中除杭州赴任」岑参
<br>
<br>　　罢起郎官草，初分刺史符。海云迎过楚，江月引归吴。
<br>
<br>　　城底涛声震，楼端蜃气孤。千家窥驿舫，五马饮春湖。
<br>
<br>　　柳色供诗用，莺声送酒须。知君望乡处，枉道上姑苏。
<br>
<br>　　卷201_14  「奉送李宾客荆南迎亲」岑参
<br>
<br>　　迎亲辞旧苑，恩诏下储闱。昨见双鱼去，今看驷马归。
<br>
<br>　　驿帆湘水阔，客舍楚山稀。手把黄香扇，身披莱子衣。
<br>
<br>　　鹊随金印喜，乌傍板舆飞。胜作东征赋，还家满路辉。
<br>
<br>　　卷201_15  「送严维下第还江东」岑参
<br>
<br>　　勿叹今不第，似君殊未迟。且归沧洲去，相送青门时。
<br>
<br>　　望鸟指乡远，问人愁路疑。敝裘沾暮雪，归棹带流澌。
<br>
<br>　　严子滩复在，谢公文可追。江皋如有信，莫不寄新诗。
<br>
<br>　　卷201_16  「六月三十日水亭送华阴王少府还县（得潭字）」岑参
<br>
<br>　　亭晚人将别，池凉酒未酣。关门劳夕梦，仙掌引归骖。
<br>
<br>　　荷叶藏鱼艇，藤花I客簪。残云收夏暑，新雨带秋岚。
<br>
<br>　　失路情无适，离怀思不堪。赖兹庭户里，别有小江潭。
<br>
<br>　　卷201_17  「饯王岑判官赴襄阳道」岑参
<br>
<br>　　故人汉阳使，走马向南荆。不厌楚山路，只怜襄水清。
<br>
<br>　　津头习氏宅，江上夫人城。夜入橘花宿，朝穿桐叶行。
<br>
<br>　　害群应自慑，持法固须平。暂得青门醉，斜光速去程。
<br>
<br>　　卷201_18  「送薛弁归河东」岑参
<br>
<br>　　薛侯故乡处，五老峰西头。归路秦树灭，到乡河水流。
<br>
<br>　　看君马首去，满耳蝉声愁。献赋今未售，读书凡几秋。
<br>
<br>　　应过伯夷庙，为上关城楼。楼上能相忆，西南指雍州。
<br>
<br>　　卷201_19  「送薛播擢第归河东」岑参
<br>
<br>　　归去新战胜，盛名人共闻。乡连渭川树，家近条山云。
<br>
<br>　　夫子能好学，圣朝全用文。弟兄负世誉，词赋超人群。
<br>
<br>　　雨气醒别酒，城阴低暮曛。遥知出关后，更有一终军。
<br>
<br>　　卷201_20  「送陶铣弃举荆南觐省」岑参
<br>
<br>　　明时不爱璧，浪迹东南游。何必世人识，知君轻五侯。
<br>
<br>　　采兰度汉水，问绢过荆州。异国有归兴，去乡无客愁。
<br>
<br>　　天寒楚塞雨，月净襄阳秋。坐见吾道远，令人看白头。
<br>
<br>　　卷201_21  「送史司马赴崔相公幕（一作无名氏诗，一作李白诗）」岑参
<br>
<br>　　峥嵘丞相府，清切凤凰池。羡尔瑶台鹤，高栖琼树枝。
<br>
<br>　　归飞晴日好，吟弄惠风吹。正有乘轩乐，初当学舞时。
<br>
<br>　　珍禽在罗网，微命若游丝。愿托周南羽，相衔溪水湄。
<br>
<br>　　卷201_22  「送严黄门拜御史大夫再镇蜀川兼觐省」岑参
<br>
<br>　　授钺辞金殿，承恩恋玉墀。登坛汉主用，讲德蜀人思。
<br>
<br>　　副相韩安国，黄门向子期。刀州重入梦，剑阁再题词。
<br>
<br>　　春草连青绶，晴花间赤旗。山莺朝送酒，江月夜供诗。
<br>
<br>　　许国分忧日，荣亲色养时。苍生望已久，来去不应迟。
<br>
<br>　　卷201_23  「送郭仆射节制剑南」岑参
<br>
<br>　　铁马擐红缨，幡旗出禁城。明王亲授钺，丞相欲专征。
<br>
<br>　　玉馔天厨送，金杯御酒倾。剑门乘M过，阁道踏空行。
<br>
<br>　　山鸟惊吹笛，江猿看洗兵。晓云随去阵，夜月逐行营。
<br>
<br>　　南仲今时往，西戎计日平。将心感知己，万里寄悬旌。
<br>
<br>　　卷201_24  「早秋与诸子登虢州西亭观眺」岑参
<br>
<br>　　亭高出鸟外，客到与云齐。树点千家小，天围万岭低。
<br>
<br>　　残虹挂陕北，急雨过关西。酒}缘青壁，瓜田傍绿G.
<br>
<br>　　微官何足道，爱客且相携。唯有乡园处，依依望不迷。
<br>
<br>　　卷201_25  「佐郡思旧游」岑参
<br>
<br>　　幸得趋紫殿，却忆侍丹墀。史笔众推直，谏书人莫窥。
<br>
<br>　　平生恒自负，垂老此安卑。同类皆先达，非才独后时。
<br>
<br>　　庭槐宿鸟乱，阶草夜虫悲。白发今无数，青云未有期。
<br>
<br>　　卷201_26  「灭胡曲」岑参
<br>
<br>　　都护新灭胡，士马气亦粗。萧条虏尘净，突兀天山孤。
<br>
<br>　　卷201_27  「尚书念旧，垂赐袍衣，率题绝句献上，以申感谢」岑参
<br>
<br>　　富贵情还在，相逢岂间然。绨袍更有赠，犹荷故人怜。
<br>
<br>　　卷201_28  「忆长安曲二章寄庞cc」岑参
<br>
<br>　　东望望长安，正值日初出。长安不可见，喜见长安日。
<br>
<br>　　长安何处在，只在马蹄下。明日归长安，为君急走马。
<br>
<br>　　卷201_29  「寄韩樽」岑参
<br>
<br>　　夫子素多疾，别来未得书。北庭苦寒地，体内今何如。
<br>
<br>　　卷201_30  「醉里送裴子赴镇西」岑参
<br>
<br>　　醉后未能别，待醒方送君。看君走马去，直上天山云。
<br>
<br>　　卷201_31  「题井陉双G李道士所居」岑参
<br>
<br>　　五粒松花酒，双G道士家。唯求缩却地，乡路莫教赊。
<br>
<br>　　卷201_32  「题云际南峰眼上人读经堂（眼公不下此堂十五年矣）」岑参
<br>
<br>　　结宇题三藏，焚香老一峰。云间独坐卧，只是对山松。
<br>
<br>　　卷201_33  「题梁B城中高居」岑参
<br>
<br>　　高住最高处，千家恒眼前。题诗饮酒后，只对诸峰眠。
<br>
<br>　　卷201_34  「题三会寺苍颉造字台」岑参
<br>
<br>　　野寺荒台晚，寒天古木悲。空阶有鸟迹，犹似造书时。
<br>
<br>　　卷201_35  「日没贺延碛作」岑参
<br>
<br>　　沙上见日出，沙上见日没。悔向万里来，功名是何物。
<br>
<br>　　卷201_36  「西过渭州，见渭水思秦川」岑参
<br>
<br>　　渭水东流去，何时到雍州。凭添两行泪，寄向故园流。
<br>
<br>　　卷201_37  「经陇头分水」岑参
<br>
<br>　　陇水何年有，潺潺逼路傍。东西流不歇，曾断几人肠。
<br>
<br>　　卷201_38  「秋思」岑参
<br>
<br>　　那知芳岁晚，坐见寒叶堕。吾不如腐草，翻飞作萤火。
<br>
<br>　　卷201_39  「行军九日思长安故园（时未收长安）」岑参
<br>
<br>　　强欲登高去，无人送酒来。遥怜故园菊，应傍战场开。
<br>
<br>　　卷201_40  「戏题关门」岑参
<br>
<br>　　来亦一布衣，去亦一布衣。羞见关城吏，还从旧路归。
<br>
<br>　　卷201_41  「叹白发」岑参
<br>
<br>　　白发生偏速，交人不奈何。今朝两鬓上，更较数茎多。
<br>
<br>　　卷201_42  「题平阳郡汾桥边柳树（参曾居此郡八九年）」岑参
<br>
<br>　　此地曾居住，今来宛似归。可怜汾上柳，相见也依依。
<br>
<br>　　卷201_43  「失题」岑参
<br>
<br>　　帝乡北近日，泸口南连蛮。何当遇长房，缩地到京关。
<br>
<br>　　卷201_44  「献封大夫破播仙凯歌六首」岑参
<br>
<br>　　汉将承恩西破戎，捷书先奏未央宫。
<br>
<br>　　天子预开麟阁待，只今谁数贰师功。
<br>
<br>　　官军西出过楼兰，营幕傍临月窟寒。
<br>
<br>　　蒲海晓霜凝马尾，葱山夜雪扑旌竿。
<br>
<br>　　鸣笳叠鼓拥回军，破国平蕃昔未闻。
<br>
<br>　　丈夫鹊印摇边月，大将龙旗掣海云。
<br>
<br>　　日落辕门鼓角鸣，千群面缚出蕃城。
<br>
<br>　　洗兵鱼海云迎阵，秣马龙堆月照营。
<br>
<br>　　蕃军遥见汉家营，满谷连山遍哭声。
<br>
<br>　　万箭千刀一夜杀，平明流血浸空城。
<br>
<br>　　暮雨旌旗湿未干，胡烟白草日光寒。
<br>
<br>　　昨夜将军连晓战，蕃军只见马空鞍。
<br>
<br>　　卷201_45  「春兴戏题赠李侯」岑参
<br>
<br>　　黄雀始欲衔花来，君家种桃花未开。
<br>
<br>　　长安二月眼看尽，寄报春风早为催。
<br>
<br>　　卷201_46  「过燕支寄杜位」岑参
<br>
<br>　　燕支山西酒泉道，北风吹沙卷白草。
<br>
<br>　　长安遥在日光边，忆君不见令人老。
<br>
<br>　　卷201_47  「题苜蓿峰寄家人」岑参
<br>
<br>　　苜蓿峰边逢立春，胡芦河上泪沾巾。
<br>
<br>　　闺中只是空相忆，不见沙场愁杀人。
<br>
<br>　　卷201_48  「玉关寄长安李主簿」岑参
<br>
<br>　　东去长安万里馀，故人何惜一行书。
<br>
<br>　　玉关西望堪肠断，况复明朝是岁除。
<br>
<br>　　卷201_49  「武威送刘判官赴碛西行军」岑参
<br>
<br>　　火山五月行人少，看君马去疾如鸟。
<br>
<br>　　都护行营太白西，角声一动胡天晓。
<br>
<br>　　卷201_50  「虢州后亭送李判官使赴晋绛（得秋字）」岑参
<br>
<br>　　西原驿路挂城头，客散红亭雨未收。
<br>
<br>　　君去试看汾水上，白云犹似汉时秋。
<br>
<br>　　卷201_51  「五月四日送王少府归华阴（得留字）」岑参
<br>
<br>　　仙掌分明引马头，西看一点是关楼。
<br>
<br>　　五月也须应到舍，知君不肯更淹留。
<br>
<br>　　卷201_52  「原头送范侍御（得山字）」岑参
<br>
<br>　　百尺原头酒色殷，路傍骢马汗斑斑。
<br>
<br>　　别君只有相思梦，遮莫千山与万山。
<br>
<br>　　卷201_53  「送李明府赴睦州，便拜觐太夫人」岑参
<br>
<br>　　手把铜章望海云，夫人江上泣罗裙。
<br>
<br>　　严滩一点舟中月，万里烟波也梦君。
<br>
<br>　　卷201_54  「虢州西山亭子送范端公（得浓字）」岑参
<br>
<br>　　百尺红亭对万峰，平明相送到斋钟。
<br>
<br>　　骢马劝君皆卸却，使君家酝旧来浓。
<br>
<br>　　卷201_55  「奉送贾侍御使江外」岑参
<br>
<br>　　新骑骢马复承恩，使出金陵过海门。
<br>
<br>　　荆南渭北难相见，莫惜衫襟著酒痕。
<br>
<br>　　卷201_56  「崔仓曹席上送殷寅充石相判官赴淮南」岑参
<br>
<br>　　清淮无底绿江深，宿处津亭枫树林。
<br>
<br>　　驷马欲辞丞相府，一樽须尽故人心。
<br>
<br>　　卷201_57  「送崔子还京」岑参
<br>
<br>　　匹马西从天外归，扬鞭只共鸟争飞。
<br>
<br>　　送君九月交河北，雪里题诗泪满衣。
<br>
<br>　　卷201_58  「酒泉太守席上醉后作」岑参
<br>
<br>　　酒泉太守能剑舞，高堂置酒夜击鼓。
<br>
<br>　　胡笳一曲断人肠，座上相看泪如雨。
<br>
<br>　　卷201_59  「题观楼」岑参
<br>
<br>　　荒楼荒井闭空山，关令乘云去不还。
<br>
<br>　　羽盖霓旌何处在，空留药臼向人间。
<br>
<br>　　卷201_60  「草堂村寻罗生不遇」岑参
<br>
<br>　　数株G柳色依依，深巷斜阳暮鸟飞。
<br>
<br>　　门前雪满无人迹，应是先生出未归。
<br>
<br>　　卷201_61  「山房春事二首」岑参
<br>
<br>　　风恬日暖荡春光，戏蝶游蜂乱入房。
<br>
<br>　　数枝门柳低衣桁，一片山花落笔床。
<br>
<br>　　梁园日暮乱飞鸦，极目萧条三两家。
<br>
<br>　　庭树不知人死尽，春来还发旧时花。
<br>
<br>　　卷201_62  「逢入京使」岑参
<br>
<br>　　故园东望路漫漫，双袖龙钟泪不干。
<br>
<br>　　马上相逢无纸笔，凭君传语报平安。
<br>
<br>　　卷201_63  「过碛」岑参
<br>
<br>　　黄沙碛里客行迷，四望云天直下低。
<br>
<br>　　为言地尽天还尽，行到安西更向西。
<br>
<br>　　卷201_64  「碛中作」岑参
<br>
<br>　　走马西来欲到天，辞家见月两回圆。
<br>
<br>　　今夜不知何处宿，平沙万里绝人烟。
<br>
<br>　　卷201_65  「赴北庭度陇思家」岑参
<br>
<br>　　西向轮台万里馀，也知乡信日应疏。
<br>
<br>　　陇山鹦鹉能言语，为报家人数寄书。
<br>
<br>　　卷201_66  「胡歌」岑参
<br>
<br>　　黑姓蕃王貂鼠裘，葡萄宫锦醉缠头。
<br>
<br>　　关西老将能苦战，七十行兵仍未休。
<br>
<br>　　卷201_67  「赵将军歌」岑参
<br>
<br>　　九月天山风似刀，城南猎马缩寒毛。
<br>
<br>　　将军纵博场场胜，赌得单于貂鼠袍。
<br>
<br>　　卷201_68  「醉戏窦子美人」岑参
<br>
<br>　　朱唇一点桃花殷，宿妆娇羞偏髻鬟。
<br>
<br>　　细看只似阳台女，醉著莫许归巫山。
<br>
<br>　　卷201_69  「秋夜闻笛」岑参
<br>
<br>　　天门街西闻捣帛，一夜愁杀湘南客。
<br>
<br>　　长安城中百万家，不知何人吹夜笛。
<br>
<br>　　卷201_70  「戏问花门酒家翁」岑参
<br>
<br>　　老人七十仍沽酒，千壶百瓮花门口。
<br>
<br>　　道傍榆荚仍似钱，摘来沽酒君肯否。
<br>
<br>　　卷201_71  「春梦」岑参
<br>
<br>　　洞房昨夜春风起，故人尚隔湘江水。
<br>
<br>　　枕上片时春梦中，行尽江南数千里。
<br>
<br>　　卷201_72  「冬夕」岑参
<br>
<br>　　浩汗霜风刮天地，温泉火井无生意。
<br>
<br>　　泽国龙蛇冻不伸，南山瘦柏消残翠。
<br>
<br>　　卷201_73  「句」岑参
<br>
<br>　　初程莫早发，且宿灞桥头。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
