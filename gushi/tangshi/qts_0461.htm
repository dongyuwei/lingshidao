<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百六十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百六十一
<br>
<br>　　卷461_1  「窗中列远岫」白居易
<br>
<br>　　天静秋山好，窗开晓翠通。遥怜峰窈窕，不隔竹朦胧。
<br>
<br>　　万点当虚室，千重叠远空。列檐攒秀气，缘隙助清风。
<br>
<br>　　碧爱新晴后，明宜反照中。宣城郡斋在，望与古时同。
<br>
<br>　　卷461_2  「玉水记方流」白居易
<br>
<br>　　良璞含章久，寒泉彻底幽。矩浮光滟滟，方折浪悠悠。
<br>
<br>　　凌乱波纹异，萦回水性柔。似风摇浅濑，疑月落清流。
<br>
<br>　　潜颍应傍达，藏真岂上浮。玉人如不见，沦弃即千秋。
<br>
<br>　　卷461_3  「大社观献捷诗」白居易
<br>
<br>　　淮海妖氛灭，乾坤嘉气通。班师郊社内，操袂凯歌中。
<br>
<br>　　庙算无遗策，天兵不战功。小臣同鸟兽，率舞向皇风。
<br>
<br>　　卷461_4  「自诲」白居易
<br>
<br>　　乐天乐天，来与汝言。汝宜拳拳，终身行焉。物有万类，
<br>
<br>　　锢人如锁。事有万感，k人如火。万类递来，锁汝形骸。
<br>
<br>　　使汝未老，形枯如柴。万感递至，火汝心怀。使汝未死，
<br>
<br>　　心化为灰。乐天乐天，可不大哀，汝胡不惩往而念来。
<br>
<br>　　人生百岁七十稀，设使与汝七十期。汝今年已四十四，
<br>
<br>　　却后二十六年能几时。汝不思二十五六年来事，
<br>
<br>　　疾速倏忽如一寐。往日来日皆瞥然，胡为自苦于其间。
<br>
<br>　　乐天乐天，可不大哀。而今而后，汝宜饥而食，渴而饮；
<br>
<br>　　昼而兴，夜而寝；无浪喜，无妄忧；病则卧，死则休。
<br>
<br>　　此中是汝家，此中是汝乡，汝何舍此而去，自取其遑遑。
<br>
<br>　　遑遑兮欲安往哉，乐天乐天归去来。
<br>
<br>　　卷461_5  「三谣。蟠木谣」白居易
<br>
<br>　　蟠木蟠木，有似我身；不中乎器，无用于人。
<br>
<br>　　下拥肿而上辚菌，桷不桷兮轮不轮。
<br>
<br>　　天子建明堂兮既非梁栋，诸侯斫大辂兮材又不中。
<br>
<br>　　唯我病夫，或有所用。用尔为几，承吾臂支吾颐而已矣。
<br>
<br>　　不伤尔性，不枉尔理。尔怏怏为几之外，无所用尔。
<br>
<br>　　尔既不材，吾亦不材，胡为乎人间裴回？蟠木蟠木，
<br>
<br>　　吾与汝归草堂去来。
<br>
<br>　　卷461_6  「三谣。素屏谣」白居易
<br>
<br>　　素屏素屏，胡为乎不文不饰，不丹不青？
<br>
<br>　　当世岂无李阳冰之篆字，张旭之笔迹？边鸾之花鸟，
<br>
<br>　　张b之松石？吾不令加一点一画于其上，欲尔保真而全白。
<br>
<br>　　吾于香炉峰下置草堂，二屏倚在东西墙。
<br>
<br>　　夜如明月入我室，晓如白云围我床。我心久养浩然气，
<br>
<br>　　亦欲与尔表里相辉光。尔不见当今甲第与王宫，
<br>
<br>　　织成步障银屏风。缀珠陷钿贴云母，五金七宝相玲珑。
<br>
<br>　　贵豪待此方悦目，晏然寝卧乎其中。素屏素屏，
<br>
<br>　　物各有所宜，用各有所施。尔今木为骨兮纸为面，
<br>
<br>　　舍吾草堂欲何之？
<br>
<br>　　卷461_7  「三谣。朱藤谣」白居易
<br>
<br>　　朱藤朱藤，温如红玉，直如朱绳。自我得尔以为杖，
<br>
<br>　　大有裨于股肱。前年左选，东南万里。交游别我于国门，
<br>
<br>　　亲友送我于核。登高山兮车倒轮摧，渡汉水兮马B蹄开。
<br>
<br>　　中途不进，部曲多回。唯此朱藤，实随我来。瘴疠之乡，
<br>
<br>　　无人之地。扶卫衰病，驱诃魑魅。吾独一身，赖尔为二。
<br>
<br>　　或水或陆，自北徂南。泥黏雪滑，足力不堪。吾本两足，
<br>
<br>　　得尔为三。紫霄峰头，黄石岩下。松门石磴，不通舆马。
<br>
<br>　　吾与尔披云拨水，环山绕野。二年蹋遍匡庐间，
<br>
<br>　　未尝一步而相舍。虽有佳子弟、良友朋，扶危助蹇，
<br>
<br>　　不如朱藤。嗟乎，穷既若是，通复何如，吾不以常杖待尔，
<br>
<br>　　尔勿以常人望吾。朱藤朱藤，吾虽青云之上、黄泥之下，
<br>
<br>　　誓不弃尔于斯须。
<br>
<br>　　卷461_8  「无可奈何歌」白居易
<br>
<br>　　无可奈何兮，白日走而朱颜颓。少日往而老日催，
<br>
<br>　　生者不住兮死者不回。况乎宠辱丰悴之外物，
<br>
<br>　　又何常不十去而一来？去不可挽兮来不可推，
<br>
<br>　　无可奈何兮，已焉哉。惟天长而地久，前无始兮后无终。
<br>
<br>　　嗟吾生之几何，寄瞬息乎其中。又如太仓之米，
<br>
<br>　　委一粒于万钟。何不与道逍遥，委化从容，纵心放志，
<br>
<br>　　泄泄融融。胡为乎分爱恶于生死，系忧喜于穷通。
<br>
<br>　　倔强其骨髓，龃龉其心胸。合冰炭以交战，只自苦兮厥躬。
<br>
<br>　　彼造物者，云何不为？此与化者，云何不随？或幕虼担
<br>
<br>　　或盛或衰，虽千变与万化，委一顺以贯之。为彼何非，
<br>
<br>　　为此何是？谁冥此心，梦蝶之子。何祸非福，何吉非凶？
<br>
<br>　　谁达此观，丧马之翁。俾吾为秋毫之杪，吾亦自足，
<br>
<br>　　不见其小；俾吾为泰山之阿，吾亦无馀，不见其多。
<br>
<br>　　是以达人静则吻然与阴合迹，动则浩然与阳同波。
<br>
<br>　　委顺而已，孰知其他。时邪命邪，吾其无奈彼何；
<br>
<br>　　委邪顺邪，彼亦无奈吾何。夫两无奈何，
<br>
<br>　　然后能冥至顺而合太和。故吾所以饮太和，扣至顺，
<br>
<br>　　而为无可奈何之歌。
<br>
<br>　　卷461_9  「池上篇」白居易
<br>
<br>　　十亩之宅，五亩之园。有水一池，有竹千竿。勿谓土狭，
<br>
<br>　　勿谓地偏。足以容膝，足以息肩。有堂有庭，有桥有船。
<br>
<br>　　有书有酒，有歌有弦。有叟在中，白须飘然。识分知足，
<br>
<br>　　外无求焉。如鸟择木，姑务巢安。如龟居坎，不知海宽。
<br>
<br>　　灵鹤怪石，紫菱白莲。皆吾所好，尽在吾前。时饮一杯，
<br>
<br>　　或吟一篇。妻孥熙熙，鸡犬闲闲。优哉游哉，
<br>
<br>　　吾将终老乎其间。
<br>
<br>　　卷461_10  「齿落辞」白居易
<br>
<br>　　嗟嗟乎双齿，自吾有之尔，俾尔嚼肉咀蔬，衔杯漱水；
<br>
<br>　　丰吾肤革，滋吾血髓；从幼逮老，勤亦至矣。幸有辅车，
<br>
<br>　　非无|.胡然舍我，一旦双落。齿虽无情，吾岂无情。
<br>
<br>　　老与齿别，齿随涕零。我老日来，尔去不回。嗟嗟乎双齿，
<br>
<br>　　孰谓而来哉，孰谓而去哉？齿不能言，请以意宣。
<br>
<br>　　为口中之物，忽乎六十馀年。昔君之壮也，血刚齿坚；
<br>
<br>　　今君之老矣，血衰齿寒。辅车|，日削月K.
<br>
<br>　　上参差而下tY，曾何足以少安。嘻，君其听哉：
<br>
<br>　　女长辞姥，臣老辞主。发衰辞头，叶枯辞树。物无细大，
<br>
<br>　　功成者去。君何嗟嗟，独不闻诸道经：我身非我有也，
<br>
<br>　　盖天地之委形；君何嗟嗟，又不闻诸佛说：是身如浮云，
<br>
<br>　　须臾变灭。由是而言，君何有焉？所宜委百骸而顺万化，
<br>
<br>　　胡为乎嗟嗟于一牙一齿之间。吾应曰：吾过矣，尔之言然。
<br>
<br>　　卷461_11  「不能忘情吟」白居易
<br>
<br>　　鬻骆马兮放杨柳枝，掩翠黛兮顿金羁。
<br>
<br>　　马不能言兮长鸣而却顾，杨柳枝再拜长跪而致辞。
<br>
<br>　　辞曰：主乘此骆五年，凡千有八百日。衔橛之下，
<br>
<br>　　不惊不逸。素事主十年，凡三千有六百日。巾栉之间，
<br>
<br>　　无违无失。今素貌虽陋，未至衰摧。骆力犹壮，
<br>
<br>　　又无虺P.即骆之力，尚可以代主一步；素之歌，
<br>
<br>　　亦可以送主一杯。一旦双去，有去无回。故素将去，
<br>
<br>　　其辞也苦；骆将去，其鸣也哀。此人之情也，马之情也，
<br>
<br>　　岂主君独无情哉？予俯而叹，仰而酰且曰：骆，骆，
<br>
<br>　　尔勿嘶：素，素，尔勿啼。骆反厩，素反闺。吾疾虽作，
<br>
<br>　　年虽颓，幸未及项籍之将死。何必一日之内，
<br>
<br>　　弃骓兮而别虞兮。乃目素兮素兮，为我歌杨柳枝。
<br>
<br>　　我姑酌彼金，我与尔归醉乡去来。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
