<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百三十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百三十八
<br>
<br>　　卷538_1  「雨后思湖上居（─作雨中忆湖山居）」许浑
<br>
<br>　　前山风雨凉，歇马坐垂杨。何处芙蓉落，南渠秋水香。
<br>
<br>　　卷538_2  「闻歌」许浑
<br>
<br>　　新秋弦管清，时转遏云声。曲尽不知处，月高风满城。
<br>
<br>　　卷538_3  「思天台」许浑
<br>
<br>　　赤城云雪深，山客负归心。昨夜西斋宿，月明琪树阴。
<br>
<br>　　卷538_4  「长安早春怀江南」许浑
<br>
<br>　　云月有归处，故山清洛南。如何一花发，春梦遍江潭。
<br>
<br>　　卷538_5  「塞下」许浑
<br>
<br>　　夜战桑干北，秦兵半不归。朝来有乡信，犹自寄征衣。
<br>
<br>　　卷538_6  「送客南归（一作寓居崇圣寺送客南浦）」许浑
<br>
<br>　　野寺薜萝晚，官渠杨柳春。归心已无限，更送洞庭人。
<br>
<br>　　卷538_7  「寄桐江隐者」许浑
<br>
<br>　　潮去潮来洲渚春，山花如绣草如茵。
<br>
<br>　　严陵台下桐江水，解钓鲈鱼能几人。
<br>
<br>　　卷538_8  「送曾主簿归楚州省觐，予亦明日归姑孰」许浑
<br>
<br>　　帆转清淮极鸟飞，落帆应换老莱衣。
<br>
<br>　　河亭未醉先惆怅，明日还从此路归。
<br>
<br>　　卷538_9  「重别（时诸妓同饯，一作重别曾主簿）」许浑
<br>
<br>　　泪沿红粉湿罗巾，重系兰舟劝酒频。
<br>
<br>　　留却一枝河畔柳，明朝犹有远行人。
<br>
<br>　　卷538_10  「湖上」许浑
<br>
<br>　　仿佛欲当三五夕，万蝉清杂乱泉纹。
<br>
<br>　　钓鱼船上一尊酒，月出渡头零落云。
<br>
<br>　　卷538_11  「夜泊永乐有怀」许浑
<br>
<br>　　莲渚愁红荡碧波，吴娃齐唱采莲歌。
<br>
<br>　　横塘一别已千里，芦苇萧萧风雨多。
<br>
<br>　　卷538_12  「宿水阁」许浑
<br>
<br>　　野客从来不解愁，等闲乘月海西头。
<br>
<br>　　未知南陌谁家子，夜半吹笙入水楼。
<br>
<br>　　卷538_13  「谢亭送别」许浑
<br>
<br>　　劳歌一曲解行舟，红叶青山水急流。
<br>
<br>　　日暮酒醒人已远，满天风雨下西楼。
<br>
<br>　　卷538_14  「酬李当」许浑
<br>
<br>　　知有瑶华手自开，巴人虚唱懒封回。
<br>
<br>　　山阴一夜满溪雪，借问扁舟来不来。
<br>
<br>　　卷538_15  「蝉」许浑
<br>
<br>　　噪柳鸣槐晚未休，不知何事爱悲秋。
<br>
<br>　　朱门大有长吟处，刚傍愁人又送愁。
<br>
<br>　　卷538_16  「夜过松江渡寄友人」许浑
<br>
<br>　　清露白云明月天，与君齐棹木兰船。
<br>
<br>　　南湖风雨一相失，夜泊横塘心渺然。
<br>
<br>　　卷538_17  「守风淮阴」许浑
<br>
<br>　　遥见江阴夜渔客，因思京口钓鱼时。
<br>
<br>　　一潭明月万株柳，自去自来人不知。
<br>
<br>　　卷538_18  「亡题」许浑
<br>
<br>　　商岭采芝寻四老，紫阳收X访三茅。
<br>
<br>　　欲求不死长生诀，骨里无仙不肯教。
<br>
<br>　　卷538_19  「送杨发东归」许浑
<br>
<br>　　红花半落燕于飞，同客长安今独归。
<br>
<br>　　一纸乡书报兄弟，还家羞著别时衣。
<br>
<br>　　卷538_20  「寄宋（一作寄宋次都，一作寄友人）」许浑
<br>
<br>　　朱槛烟霜夜坐劳，美人南国旧同袍。
<br>
<br>　　山长水远无消息，瑶瑟一弹秋月高。
<br>
<br>　　卷538_21  「题四老庙二首（一作重经四皓庙）」许浑
<br>
<br>　　峨峨商岭采芝人，雪顶霜髯虎豹茵。
<br>
<br>　　山酒一卮歌一曲，汉家天子忌功臣。
<br>
<br>　　避秦安汉出蓝关，松桂花阴满旧山。
<br>
<br>　　自是无人有归意，白云常在水潺潺。
<br>
<br>　　卷538_22  「夏日寄江上亲友」许浑
<br>
<br>　　雨过前山日未斜，清蝉GG落槐花。
<br>
<br>　　车轮南北已无限，江上故人才到家。
<br>
<br>　　卷538_23  「下第怀友人」许浑
<br>
<br>　　独掩衡门花盛时，一封书信缓归期。
<br>
<br>　　南宗更有潇湘客，夜夜月明闻竹枝。
<br>
<br>　　卷538_24  「客有卜居不遂薄游F陇因题」许浑
<br>
<br>　　海燕西飞白日斜，天门遥望五侯家。
<br>
<br>　　楼台深锁无人到，落尽春风第一花。
<br>
<br>　　卷538_25  「陈宫怨二首」许浑
<br>
<br>　　风暖江城白日迟，昔人遗事后人悲。
<br>
<br>　　草生宫阙国无主，玉树后庭花为谁。
<br>
<br>　　地雄山险水悠悠，不信隋兵到石头。
<br>
<br>　　玉树后庭花一曲，与君同上景阳楼。
<br>
<br>　　卷538_26  「经故太尉段公庙」许浑
<br>
<br>　　静想追兵缓翠华，古碑荒庙闭松花。
<br>
<br>　　纪生不向荥阳死，争有山河属汉家。
<br>
<br>　　卷538_27  「途经秦始皇墓」许浑
<br>
<br>　　龙盘虎踞树层层，势入浮云亦是崩。
<br>
<br>　　一种青山秋草里，路人唯拜汉文陵。
<br>
<br>　　卷538_28  「游楞伽寺」许浑
<br>
<br>　　碧烟秋寺泛潮来，水浸城根古堞摧。
<br>
<br>　　尽日伤心人不见，石榴花满旧琴台。
<br>
<br>　　卷538_29  「缑山庙」许浑
<br>
<br>　　王子吹箫月满台，玉箫清转鹤裴回。
<br>
<br>　　曲终飞去不知处，山下碧桃春自开。
<br>
<br>　　卷538_30  「送薛先辈入关」许浑
<br>
<br>　　一卮春酒送离歌，花落敬亭芳草多。
<br>
<br>　　欲问归期已深醉，只应孤梦绕关河。
<br>
<br>　　卷538_31  「鸿沟」许浑
<br>
<br>　　相持未定各为君，秦政山河此地分。
<br>
<br>　　力尽乌江千载后，古沟芳草起寒云。
<br>
<br>　　卷538_32  「韩信庙」许浑
<br>
<br>　　朝言云梦暮南巡，已为功名少退身。
<br>
<br>　　尽握兵权犹不得，更将心计托何人。
<br>
<br>　　卷538_33  「过湘妃庙」许浑
<br>
<br>　　古木苍山掩翠娥，月明南浦起微波。
<br>
<br>　　九疑望断几千载，斑竹泪痕今更多。
<br>
<br>　　卷538_34  「寄云际寺敬上人」许浑
<br>
<br>　　万山秋雨水萦回，红叶多从紫阁来。
<br>
<br>　　云冷竹斋禅衲薄，已应飞锡过天台。
<br>
<br>　　卷538_35  「秋思」许浑
<br>
<br>　　琪树西风枕簟秋，楚云湘水忆同游。
<br>
<br>　　高歌一曲掩明镜，昨日少年今白头。
<br>
<br>　　卷538_36  「送宋处士归山」许浑
<br>
<br>　　卖药修琴归去迟，山风吹尽桂花枝。
<br>
<br>　　世间甲子须臾事，逢著仙人莫看棋。
<br>
<br>　　卷538_37  「听琵琶」许浑
<br>
<br>　　欲写明妃万里情，紫槽红拨夜丁丁。
<br>
<br>　　胡沙望尽汉宫远，月落天山闻一声。
<br>
<br>　　卷538_38  「秦楼曲」许浑
<br>
<br>　　秦女梦馀仙路遥，月窗风簟夜迢迢。
<br>
<br>　　潘郎翠凤双飞去，三十六宫闻玉箫。
<br>
<br>　　卷538_39  「旌儒庙」许浑
<br>
<br>　　寒陌阴风万古悲，儒冠相枕死秦时。
<br>
<br>　　庙前亦有商山路，不学老翁歌紫芝。
<br>
<br>　　卷538_40  「览故人题僧院诗」许浑
<br>
<br>　　高阁清吟寄远公，四时云月一篇中。
<br>
<br>　　今来借问独何处，日暮槿花零落风。
<br>
<br>　　卷538_41  「楚宫怨二首」许浑
<br>
<br>　　十二山晴花尽开，楚宫双阙对阳台。
<br>
<br>　　细腰争舞君沉醉，白日秦兵天上来。
<br>
<br>　　猎骑秋来在内稀，渚宫云雨湿龙衣。
<br>
<br>　　腾腾战鼓动城阙，江畔射麋殊未归。
<br>
<br>　　卷538_42  「听唱山鹧鸪（一作听吹鹧鸪）」许浑
<br>
<br>　　金谷歌传第一流，鹧鸪清怨碧烟愁。
<br>
<br>　　夜来省得曾闻处，万里月明湘水秋。
<br>
<br>　　卷538_43  「晨起西楼」许浑
<br>
<br>　　留情深处驻横波，敛翠凝红一曲歌。
<br>
<br>　　明月下楼人未散，共愁三径是天河。
<br>
<br>　　卷538_44  「酬江西卢端公蓝口阻风见寄之什」许浑
<br>
<br>　　又携刀笔泛膺舟，蓝口风高桂楫留。
<br>
<br>　　还似郢中歌一曲，夜来春雪照西楼。
<br>
<br>　　卷538_45  「赠何处士」许浑
<br>
<br>　　东别茅峰北去秦，梅仙书里说真人。
<br>
<br>　　白头主印青山下，虽遇唐生不敢亲。
<br>
<br>　　卷538_46  「鹭鸶」许浑
<br>
<br>　　西风澹澹水悠悠，雪点丝飘带雨愁。
<br>
<br>　　何限归心倚前x，绿蒲红蓼练塘秋。
<br>
<br>　　卷538_47  「学仙二首」许浑
<br>
<br>　　汉武迎仙紫禁秋，玉笙瑶瑟祀昆丘。
<br>
<br>　　年年望断无消息，空闭重城十二楼。
<br>
<br>　　心期仙诀意无穷，采画云车起寿宫。
<br>
<br>　　闻有三山未知处，茂陵松柏满西风。
<br>
<br>　　卷538_48  「酬康州韦侍御同年」许浑
<br>
<br>　　桂楫美人歌木兰，西风袅袅露``.夜长曲尽意不尽，月在清湘洲渚寒。
<br>
<br>　　卷538_49  「紫藤」许浑
<br>
<br>　　绿蔓阴紫袖低，客来留坐小堂西。
<br>
<br>　　醉中掩瑟无人会，家近江南罨画溪。
<br>
<br>　　卷538_50  「宿咸宜观」许浑
<br>
<br>　　羽袖飘飘杳夜风，翠幢归殿玉坛空。
<br>
<br>　　步虚声尽天未晓，露压桃花月满宫。
<br>
<br>　　卷538_51  「金谷园」许浑
<br>
<br>　　三惑沉身是此园，古藤荒草野禽喧。
<br>
<br>　　二十四友一朝尽，爱妾坠楼何足言。
<br>
<br>　　卷538_52  「送崔入朝」许浑
<br>
<br>　　书剑功迟白发新，强登萧寺送归秦。
<br>
<br>　　月斜松桂倚高阁，明夜江南江北人。
<br>
<br>　　卷538_53  「病中和大夫玩江月」许浑
<br>
<br>　　江上悬光海上生，仙舟迢递绕军营。
<br>
<br>　　高歌一曲同筵醉，却是刘桢坐到明。
<br>
<br>　　卷538_54  「读戾太子传」许浑
<br>
<br>　　佞臣巫蛊已相疑，身没湖边筑望思。
<br>
<br>　　今日更归何处是，年年芳草上台基。
<br>
<br>　　卷538_55  「酬对雪见寄」许浑
<br>
<br>　　飞度龙山下远空，拂檐萦竹昼鳌
<br>
<br>　　知君吟罢意无限，曾听玉堂歌北风。
<br>
<br>　　卷538_56  「王可封临终」许浑
<br>
<br>　　十世为儒少子孙，一生长负信陵恩。
<br>
<br>　　今朝埋骨寒山下，为报慈亲休倚门。
<br>
<br>　　卷538_57  「僧院影堂」许浑
<br>
<br>　　香销云凝旧僧家，僧刹残灯壁半斜。
<br>
<br>　　日暮松烟空漠漠，秋风吹破妙莲华。
<br>
<br>　　卷538_58  「记梦」许浑
<br>
<br>　　晓入瑶台露气清，座中唯有许飞琼。
<br>
<br>　　尘心未尽俗缘在，十里下山空月明。
<br>
<br>　　卷538_59  「三十六湾」许浑
<br>
<br>　　缥缈临风思美人，荻花枫叶带离声。
<br>
<br>　　夜深吹笛移船去，三十六湾秋月明。
<br>
<br>　　卷538_60  「越中」许浑
<br>
<br>　　石城花暖鹧鸪飞，征客春帆秋不归。
<br>
<br>　　犹自保郎心似石，绫梭夜夜织寒衣。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
