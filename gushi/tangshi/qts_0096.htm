<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷九十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷九十六
<br>
<br>　　卷96_1  「立春日内出彩花应制」沈缙
<br>
<br>　　合殿春应早，开箱彩预知。花迎宸翰发，叶待御筵披。
<br>
<br>　　梅讶香全少，桃惊色顿移。轻生承剪拂，长伴万年枝。
<br>
<br>　　卷96_2  「晦日核应制」沈缙
<br>
<br>　　素航渝肪樱青门盛祓除。摘兰喧凤野，浮藻溢龙渠。
<br>
<br>　　苑蝶飞殊懒，宫莺啭不疏。星移天上入，歌舞向储胥。
<br>
<br>　　卷96_3  「奉和洛阳玩雪应制」沈缙
<br>
<br>　　周王甲子旦，汉后德阳宫。洒瑞天庭里，惊春御苑中。
<br>
<br>　　氛氲生浩气，飒沓舞回风。宸藻光盈尺，赓歌乐岁丰。
<br>
<br>　　卷96_4  「三日梨园侍宴（一作梨园亭侍宴）」沈缙
<br>
<br>　　九重驰道出，三巳禊堂开。画o中流动，青龙上苑来。
<br>
<br>　　野花飘御座，河柳拂天杯。日晚迎祥处，笙镛下帝台。
<br>
<br>　　卷96_5  「幸梨园亭观打球应制」沈缙
<br>
<br>　　今春芳苑游，接武上琼楼。宛转萦香骑，飘u拂画球。
<br>
<br>　　俯身迎未落，回辔逐傍流。只为看花鸟，时时误失筹。
<br>
<br>　　卷96_6  「九日临渭亭侍宴应制得长字」沈缙
<br>
<br>　　御气幸金方，凭高荐羽觞。魏文颁菊蕊，汉武赐萸房。
<br>
<br>　　秋变铜池色，晴添银树光。年年重九庆，日月奉天长。
<br>
<br>　　卷96_7  「岁夜安乐公主满月侍宴」沈缙
<br>
<br>　　除夜子星回，天孙满月杯。咏歌麟趾合，箫管凤雏来。
<br>
<br>　　岁炬常然桂，春盘预折梅。圣皇千万寿，垂晓御楼开。
<br>
<br>　　卷96_8  「安乐公主移入新宅」沈缙
<br>
<br>　　初闻衡汉来，移住斗城隈。锦帐迎风转，琼筵拂雾开。
<br>
<br>　　马香遗旧埒，风吹绕新台。为问沈冥子，仙槎何处回。
<br>
<br>　　卷96_9  「仙萼亭初成侍宴应制」沈缙
<br>
<br>　　山中气色和，宸赏第中过。辇路披仙掌，帷宫拂帝萝。
<br>
<br>　　泉临香涧落，峰入翠云多。无异登玄圃，东南望白河。
<br>
<br>　　卷96_10  「送金城公主适西蕃应制」沈缙
<br>
<br>　　金榜扶丹掖，银河属紫阍。那堪将凤女，还以嫁乌孙。
<br>
<br>　　玉就歌中怨，珠辞掌上恩。西戎非我匹，明主至公存。
<br>
<br>　　卷96_11  「幸白鹿观应制」沈缙
<br>
<br>　　紫凤真人府，斑龙太上家。天流芝盖下，山转桂旗斜。
<br>
<br>　　圣藻垂寒露，仙杯落晚霞。唯应问王母，桃作几时花。
<br>
<br>　　卷96_12  「洛阳道」沈缙
<br>
<br>　　九门开洛邑，双阙对河桥。白日青春道，轩裳半下朝。
<br>
<br>　　乘羊稚子看，拾翠美人娇。行乐归恒晚，香尘扑地遥。
<br>
<br>　　卷96_13  「骢马」沈缙
<br>
<br>　　西北五花骢，来时道向东。四蹄碧玉片，双眼黄金瞳。
<br>
<br>　　鞍上留明月，嘶间动朔风。借君驰沛艾，一战取云中。
<br>
<br>　　卷96_14  「铜雀台（一作宋之问诗）」沈缙
<br>
<br>　　昔年分鼎地，今日望陵台。一旦雄图尽，千秋遗令开。
<br>
<br>　　绮罗君不见，歌舞妾空来。恩共漳河水，东流无重回。
<br>
<br>　　卷96_15  「长门怨」沈缙
<br>
<br>　　月皎风泠泠，长门次掖庭。玉阶闻坠叶，罗幌见飞萤。
<br>
<br>　　清露凝珠缀，流尘下翠屏。妾心君未察，愁叹剧繁星。
<br>
<br>　　卷96_16  「巫山高二首（一作宋之问诗）」沈缙
<br>
<br>　　巫山峰十二，合沓隐昭回。俯眺琵琶峡，平看云雨台。
<br>
<br>　　古槎天外倚，瀑水日边来。何忍猿啼夜，荆王枕席开。
<br>
<br>　　神女向高唐，巫山下夕阳。裴回作行雨，婉娈逐荆王。
<br>
<br>　　电影江前落，雷声峡外长。霁云无处所，台馆晓苍苍。
<br>
<br>　　卷96_17  「巫山高」沈缙
<br>
<br>　　巫山高不极，合沓状奇新。暗谷疑风雨，阴崖若鬼神。
<br>
<br>　　月明三峡曙，潮满九江春。为问阳台客，应知入梦人。
<br>
<br>　　卷96_18  「七夕」沈缙
<br>
<br>　　秋近雁行稀，天高鹊夜飞。妆成应懒织，今夕渡河归。
<br>
<br>　　月皎宜穿线，风轻得曝衣。来时不可觉，神验有光辉。
<br>
<br>　　卷96_19  「春闺（一本连后杂诗三首作杂诗四首）」沈缙
<br>
<br>　　铁马三军去，金闺二月还。边愁离上国，春梦失阳关。
<br>
<br>　　池水琉璃净，园花玳瑁斑。岁华空自掷，忧思不胜颜。
<br>
<br>　　卷96_20  「奉和圣制同皇太子游慈恩寺应制」沈缙
<br>
<br>　　肃肃莲花界，荧荧贝叶宫。金人来梦里，白马出城中。
<br>
<br>　　涌塔初从地，焚香欲遍空。天歌应春a，非是为春风。
<br>
<br>　　卷96_21  「和洛州康士曹庭芝望月有怀（一作康庭芝或宋之问诗）」沈缙
<br>
<br>　　天使下西楼，光含万象秋。台前疑挂镜，帘外似悬钩。
<br>
<br>　　张尹将眉学，班姬取扇俦。佳期应借问，为报在刀头。
<br>
<br>　　卷96_22  「寿阳王花烛（一作宋之问诗）」沈缙
<br>
<br>　　仙媛乘龙夕，天孙捧雁来。可怜桃李树，更绕凤凰台。
<br>
<br>　　烛送香车入，花临宝扇开。莫令银箭晓，为尽合欢杯。
<br>
<br>　　卷96_23  「陇头水」沈缙
<br>
<br>　　陇山飞落叶，陇雁度寒天。愁见三秋水，分为两地泉。
<br>
<br>　　西流入羌郡，东下向秦川。征客重回首，肝肠空自怜。
<br>
<br>　　卷96_24  「关山月」沈缙
<br>
<br>　　汉月生辽海，S胧出半晖。合昏玄菟郡，中夜白登围。
<br>
<br>　　晕落关山迥，光含霜霰微。将军听晓角，战马欲南归。
<br>
<br>　　卷96_25  「折杨柳（一作宋之问诗）」沈缙
<br>
<br>　　玉窗朝日映，罗帐春风吹。拭泪攀杨柳，长条l地垂。
<br>
<br>　　白花飞历乱，黄鸟思参差。妾自肝肠断，傍人那得知。
<br>
<br>　　卷96_26  「梅花落（一作宋之问诗）」沈缙
<br>
<br>　　铁骑几时回，金闺怨早梅。雪寒花已落，风暖叶应开。
<br>
<br>　　夕逐新春管，香迎小岁杯。盛时何足贵，书里报轮台。
<br>
<br>　　卷96_27  「紫骝马」沈缙
<br>
<br>　　青玉紫骝鞍，骄多影屡盘。荷君能剪拂，躞蹀喷桑干。
<br>
<br>　　l足追奔易，长鸣遇赏难。金一万里，霜露不辞寒。
<br>
<br>　　卷96_28  「上之回」沈缙
<br>
<br>　　制书下关右，天子问回中。坛经过远，威仪侍从雄。
<br>
<br>　　黄麾摇昼日，青乙匪煞纭；赝甘泉道，龙山隐汉宫。
<br>
<br>　　卷96_29  「王昭君（一作宋之问诗）」沈缙
<br>
<br>　　非君惜鸾殿，非妾妒蛾眉。薄命由骄虏，无情是画师。
<br>
<br>　　嫁来胡地日，不并汉宫时。心苦无聊赖，何堪马上辞。
<br>
<br>　　卷96_30  「被试出塞」沈缙
<br>
<br>　　十年通大漠，万里出长平。寒日生戈剑，阴云拂旆旌。
<br>
<br>　　饥乌啼旧垒，疲马恋空城。辛苦皋兰北，胡霜损汉兵。
<br>
<br>　　卷96_31  「牛女（一作宋之问诗）」沈缙
<br>
<br>　　粉席秋期缓，针楼别怨多。奔龙争度日，飞鹊乱填河。
<br>
<br>　　失喜先临镜，含羞未解罗。谁能留夜色，来夕倍还梭。
<br>
<br>　　卷96_32  「杂诗三首（一本连前春闺作杂诗四首）」沈缙
<br>
<br>　　落叶惊秋妇，高砧促暝机。蜘蛛寻月度，萤火傍人飞。
<br>
<br>　　清镜红埃入，孤灯绿焰微。怨啼能至晓，独自懒缝衣。
<br>
<br>　　妾家临渭北，春梦著辽西。何苦朝鲜郡，年年事鼓鼙。
<br>
<br>　　燕来红壁语，莺向绿窗啼。为许长相忆，阑干玉箸齐。
<br>
<br>　　闻道黄龙戍，频年不解兵。可怜闺里月，长在汉家营。
<br>
<br>　　少妇今春意，良人昨夜情。谁能将旗鼓，一为取龙城。
<br>
<br>　　卷96_33  「剪彩」沈缙
<br>
<br>　　宫女怜芳树，裁花竞早荣。寒依刀尺尽，春向绮罗生。
<br>
<br>　　弱蒂盘丝发，香蕤结素成。纤枝幸不弃，长就玉阶倾。
<br>
<br>　　卷96_34  「和中书侍郎杨再思春夜宿直」沈缙
<br>
<br>　　西禁青春满，南端皓月微。千庐宵驾合，五夜晓钟稀。
<br>
<br>　　星斗横纶阁，天河度琐闱。烟光章奏里，纷向夕郎飞。
<br>
<br>　　卷96_35  「和常州崔使君寒食夜」沈缙
<br>
<br>　　闻道清明近，春闱向夕阑。行游昼不厌，风物夜宜看。
<br>
<br>　　斗柄更初转，梅香暗里残。无劳秉华烛，晴月在南端。
<br>
<br>　　卷96_36  「和崔正谏登秋日早朝」沈缙
<br>
<br>　　鸡鸣朝谒满，露白禁门秋。爽气临旌戟，朝光映冕旒。
<br>
<br>　　河宗来献宝，天子命焚裘。独负池阳议，言从建礼游。
<br>
<br>　　卷96_37  「答宁处州书（一作答宁处州报赦）」沈缙
<br>
<br>　　书报天中赦，人从海上闻。九泉开白日，六翮起青云。
<br>
<br>　　质幸恩先贷，情孤枉未分。自怜泾渭别，谁与奏明君。
<br>
<br>　　卷96_38  「李舍人山园送庞邵」沈缙
<br>
<br>　　符传有光辉，喧喧出帝畿。东邻借山水，南陌驻骖W.
<br>
<br>　　握手凉风至，当歌秋日微。高嗜ノ鸹海人吏待霜威。
<br>
<br>　　卷96_39  「送陆侍御馀庆北使」沈缙
<br>
<br>　　古人贵将命，之子出轩。受委当不辱，随时敢赠言。
<br>
<br>　　朔途际辽海，春思绕S辕。安得回白日，留欢尽绿樽。
<br>
<br>　　卷96_40  「洛州萧司兵谒兄还赴洛成礼」沈缙
<br>
<br>　　棠棣日光辉，高襟应序归。来成鸿雁聚，去作凤凰飞。
<br>
<br>　　细草承轻传，惊花惨别衣。灞亭春有酒，岐路惜芬菲。
<br>
<br>　　卷96_41  「饯高唐州询」沈缙
<br>
<br>　　弱冠相知早，中年不见多。生涯在王事，客鬓各蹉跎。
<br>
<br>　　良守初分岳，嘉声即润河。还从汉阙下，倾耳听中和。
<br>
<br>　　卷96_42  「饯唐郎中洛阳令」沈缙
<br>
<br>　　一台推往妙，三史伫来修。应宰凫还集，辞郎雉少留。
<br>
<br>　　郊筵乘落景，亭传理残秋。愿以弦歌暇，芝兰想旧游。
<br>
<br>　　卷96_43  「乐城白鹤寺」沈缙
<br>
<br>　　碧海开龙藏，青云起雁堂。潮声迎法鼓，雨气湿天香。
<br>
<br>　　树接前山暗，溪承瀑水凉。无言谪居远，清净得空王。
<br>
<br>　　卷96_44  「游少林寺」沈缙
<br>
<br>　　长歌游宝地，徙倚对珠林。雁塔风霜古，龙池岁月深。
<br>
<br>　　绀园澄夕霁，碧殿下秋阴。归路烟霞晚，山蝉处处吟。
<br>
<br>　　卷96_45  「岳馆」沈缙
<br>
<br>　　洞壑仙人馆，孤峰玉女台。空鞒气合，窈窕夕阳开。
<br>
<br>　　流涧含轻雨，虚岩应薄雷。正逢鸾与鹤，歌舞出天来。
<br>
<br>　　卷96_46  「早发平昌（一作昌平）岛」沈缙
<br>
<br>　　解缆春风后，鸣榔晓涨前。阳乌出海树，云雁下江烟。
<br>
<br>　　积气冲长岛，浮光溢大川。不能怀魏阙，心赏独泠然。
<br>
<br>　　卷96_47  「夜宿七盘岭」沈缙
<br>
<br>　　独游千里外，高卧七盘西。晓月临窗近，天河入户低。
<br>
<br>　　芳春平仲绿，清夜子规啼。浮客空留听，褒城闻曙鸡。
<br>
<br>　　卷96_48  「十三四时尝从巫峡过他日偶然有思」沈缙
<br>
<br>　　小度巫山峡，荆南春欲分。使君滩上草，神女馆前云。
<br>
<br>　　树悉江中见，猿多天外闻。别来如梦里，一想一氛氲。
<br>
<br>　　卷96_49  「初达O州」沈缙
<br>
<br>　　自昔闻铜柱，行来向一年。不知林邑地，犹隔道明天。
<br>
<br>　　雨露何时及，京华若个边。思君无限泪，堪作日南泉。
<br>
<br>　　卷96_50  「岭表逢寒食」沈缙
<br>
<br>　　岭外无寒食，春来不见饧。洛阳新甲子，何日是清明。
<br>
<br>　　花柳争朝发，轩车满路迎。帝乡遥可念，肠断报亲情。
<br>
<br>　　卷96_51  「O州南亭夜望」沈缙
<br>
<br>　　昨夜南亭望，分明梦洛中。室家谁道别，儿女案尝同。
<br>
<br>　　忽觉犹言是，沉思始悟空。肝肠馀几寸，拭泪坐春风。
<br>
<br>　　卷96_52  「少游荆湘因有是题」沈缙
<br>
<br>　　岘北焚蛟浦，巴东射雉田。岁时宜楚俗，耆旧在襄川。
<br>
<br>　　忆昨经过处，离今二十年。因君访生死，相识几人全。
<br>
<br>　　卷96_53  「咸阳览古」沈缙
<br>
<br>　　咸阳秦帝居，千载坐盈虚。版筑林光尽，坛场C听疏。
<br>
<br>　　野桥疑望日，山火类焚书。唯有骊峰在，空闻厚葬馀。
<br>
<br>　　卷96_54  「览镜」沈缙
<br>
<br>　　霏霏日摇蕙，骚骚风洒莲。时芳固相夺，俗态岂恒坚。
<br>
<br>　　恍忽夜川里，蹉跎朝镜前。红颜与壮志，太息此流年。
<br>
<br>　　卷96_55  「题椰子树」沈缙
<br>
<br>　　日南椰子树，香袅出风尘。丛生调木首，圆实槟榔身。
<br>
<br>　　玉房九霄露，碧叶四时春。不及涂林果，移根随汉臣。
<br>
<br>　　卷96_56  「同狱者叹狱中无燕」沈缙
<br>
<br>　　何许乘春燕，多知辨夏台。三时欲并尽，双影未尝来。
<br>
<br>　　食蕊嫌丛棘，衔泥怯死灰。不如黄雀语，能雪冶长猜。
<br>
<br>　　卷96_57  「则天门赦改年」沈缙
<br>
<br>　　圣人宥天下，幽钥动圜狴。六甲迎黄气，三元降紫泥。
<br>
<br>　　笼僮上西鼓，振迅广阳鸡。歌舞将金帛，汪洋被远黎。
<br>
<br>　　卷96_58  「喜赦」沈缙
<br>
<br>　　去岁投荒客，今春肆眚归。律通幽谷暖，盆举太阳辉。
<br>
<br>　　喜气迎冤气，青衣报白衣。还将合浦叶，俱向洛城飞。
<br>
<br>　　卷96_59  「秦州薛都督挽词」沈缙
<br>
<br>　　十里绛山幽，千年汾水流。碑传门客建，剑是故人留。
<br>
<br>　　陇树烟含夕，山门月对秋。古来钟鼎盛，共尽一蒿丘。
<br>
<br>　　卷96_60  「天官崔侍郎夫人卢氏挽歌」沈缙
<br>
<br>　　偕老言何谬，香魂事永违。潘鱼从此隔，陈凤宛然飞。
<br>
<br>　　埋镜泉中暗，藏镫地下微。犹凭少君术，仿佛睹容辉。
<br>
<br>　　卷96_61  「章怀太子靖妃挽词」沈缙
<br>
<br>　　彤史佳声载，青宫懿范留。形将鸾镜隐，魂伴凤笙游。
<br>
<br>　　送马嘶残日，新萤落晚秋。不知蒿里曙，空见陇云愁。
<br>
<br>　　卷96_62  「奉和立春游苑迎春」沈缙
<br>
<br>　　东郊暂转迎春仗，上苑初飞行庆杯。风射蛟冰千片断，
<br>
<br>　　气冲鱼钥九关开。林中觅草才生蕙，殿里争花并是梅。
<br>
<br>　　歌吹衔恩归路晚，栖乌半下凤城来。
<br>
<br>　　卷96_63  「人日重宴大明宫赐彩缕人胜应制」沈缙
<br>
<br>　　拂旦鸡鸣仙卫陈，凭高龙首帝城春。千官黼帐杯前寿，
<br>
<br>　　百福香奁胜里人。山鸟初来犹怯啭，林花未发已偷新。
<br>
<br>　　天文正应韶光转，设报悬知用此辰。
<br>
<br>　　卷96_64  「奉和春初幸太平公主南庄应制」沈缙
<br>
<br>　　主家山第早春归，御辇春游绕翠微。买地铺金曾作埒，
<br>
<br>　　寻河取石旧支机。云间树色千花满，竹里泉声百道飞。
<br>
<br>　　自有神仙鸣凤曲，并将歌舞报恩晖。
<br>
<br>　　卷96_65  「奉和春日幸望春宫应制」沈缙
<br>
<br>　　芳郊绿野散春晴，复道离宫烟雾生。杨柳千条花欲绽，
<br>
<br>　　蒲萄百丈蔓初萦。林香酒气元相入，鸟啭歌声各自成。
<br>
<br>　　定是风光牵宿醉，来晨复得幸昆明。
<br>
<br>　　卷96_66  「侍宴安乐公主新宅应制」沈缙
<br>
<br>　　皇家贵主好神仙，别业初开云汉边。山出尽如鸣凤岭，
<br>
<br>　　池成不让饮龙川。妆楼翠幌教春住，舞阁金铺借日悬。
<br>
<br>　　敬从乘舆来此地，称觞献寿乐钧天。
<br>
<br>　　卷96_67  「龙池篇（唐享龙池乐章第三章）」沈缙
<br>
<br>　　龙池跃龙龙已飞，龙德先天天不违。池开天汉分黄道，
<br>
<br>　　龙向天门入紫微。邸第楼台多气色，君王凫雁有光辉。
<br>
<br>　　为报寰中百川水，来朝此地莫东归。
<br>
<br>　　卷96_68  「兴庆池侍宴应制」沈缙
<br>
<br>　　碧水澄潭映远空，紫云香驾御微风。汉家城阙疑天上，
<br>
<br>　　秦地山川似镜中。向浦回舟萍已绿，分林蔽殿槿初红。
<br>
<br>　　古来徒羡横汾赏，今日宸游圣藻雄。
<br>
<br>　　卷96_69  「从幸香山寺应制」沈缙
<br>
<br>　　南山奕奕通丹禁，北阙峨峨连翠云。岭上楼台千地起，
<br>
<br>　　城中钟鼓四天闻。旃檀晓阁金舆度，鹦鹉晴林采g分。
<br>
<br>　　愿以醍醐参圣酒，还将o苑当秋汾。
<br>
<br>　　卷96_70  「红楼院应制（一作僧广宣诗）」沈缙
<br>
<br>　　红楼疑见白毫光，寺逼宸居福盛唐。支遁爱山情谩切，
<br>
<br>　　昙摩泛海路空长。经声夜息闻天语，炉气晨飘接御香。
<br>
<br>　　谁谓此中难可到，自怜深院得徊翔。
<br>
<br>　　卷96_71  「再入道场纪事应制（一作僧广宣诗）」沈缙
<br>
<br>　　南方归去再生天，内殿今年异昔年。见辟乾坤新定位，
<br>
<br>　　看题日月更高悬。行随香辇登仙路，坐近炉烟讲法筵。
<br>
<br>　　自喜恩深陪侍从，两朝长在圣人前。
<br>
<br>　　卷96_72  「嵩山石淙侍宴应制」沈缙
<br>
<br>　　金舆旦下绿云衢，彩殿晴临碧涧隅。溪水泠泠杂行漏，
<br>
<br>　　山烟片片绕香炉。仙人六膳调神鼎，玉女三浆捧帝壶。
<br>
<br>　　自惜汾阳纡道驾，无如太室览真图。
<br>
<br>　　卷96_73  「古意呈补阙乔知之（一作古意，又作独不见）」沈缙
<br>
<br>　　卢家少妇郁金堂，海燕双栖玳瑁梁。九月寒砧催木叶，
<br>
<br>　　十年征戍忆辽阳。白狼河北音书断，丹凤城南秋夜长。
<br>
<br>　　谁谓含愁独不见，更教明月照流黄。
<br>
<br>　　卷96_74  「遥同杜员外审言过岭」沈缙
<br>
<br>　　天长地阔岭头分，去国离家见白云。洛浦风光何所似，
<br>
<br>　　崇山瘴疠不堪闻。南浮涨海人何处，北望衡阳雁几群。
<br>
<br>　　两地江山万馀里，何时重谒圣明君。
<br>
<br>　　卷96_75  「和上巳连寒食有怀京洛」沈缙
<br>
<br>　　天津御柳碧遥遥，轩骑相从半下朝。行乐光辉寒食借，
<br>
<br>　　太平歌舞晚春饶。红妆楼下东回辇，青草洲边南渡桥。
<br>
<br>　　坐见司空扫西第，看君侍从落花朝。
<br>
<br>　　卷96_76  「陪幸太平公主南庄诗（一作苏F诗）」沈缙
<br>
<br>　　主第山门起灞川，宸游风景入初年。凤凰楼下交天仗，
<br>
<br>　　乌鹊桥头敞御筵。往往花间逢彩石，时时竹里见红泉。
<br>
<br>　　今朝扈跸平阳馆，不羡乘槎云汉边。
<br>
<br>　　卷96_77  「守岁应制」沈缙
<br>
<br>　　南渡轻冰解渭桥，东方树色起招摇。天子迎春取今夜，
<br>
<br>　　王公献寿用明朝。殿上灯人争烈火，宫中E子乱驱妖。
<br>
<br>　　宜将岁酒调神药，圣祚千春万国朝。
<br>
<br> 
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
