<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百一十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百一十七
<br>
<br>　　卷317_1  「送崔判官使太原」武元衡
<br>
<br>　　劳君车马此逡巡，我与刘君本世亲。两地山河分节制，
<br>
<br>　　十年京洛共风尘。笙歌几处胡天月，罗绮长留蜀国春。
<br>
<br>　　报主由来须尽敌，相期万里宝刀新。
<br>
<br>　　卷317_2  「幕中诸公有观猎之作因继之」武元衡
<br>
<br>　　刀州城北剑山东，甲士屯云骑散风。旌旆遍张林岭动，
<br>
<br>　　豺狼驱尽塞垣空。衔芦远雁愁萦缴，绕树啼猿怯避弓。
<br>
<br>　　为报府中诸从事，燕然未勒莫论功。
<br>
<br>　　卷317_3  「同幕中诸公送李侍御归朝」武元衡
<br>
<br>　　昔年专席奉清朝，今日持书即旧僚。珠履会中箫管思，
<br>
<br>　　白云归处帝乡遥。巴江暮雨连三峡，剑壁危梁上九霄。
<br>
<br>　　岁月不堪相送尽，颓颜更被别离凋。
<br>
<br>　　卷317_4  「送张六谏议归朝」武元衡
<br>
<br>　　诏书前日下丹霄，头戴儒冠脱皂貂。笛怨柳营烟漠漠，
<br>
<br>　　云愁江馆雨萧萧。鸳鸿得路争先翥，松柏凌寒独后凋。
<br>
<br>　　归去朝端如有问，玉关门外老班超。
<br>
<br>　　卷317_5  「酬严司空荆南见寄」武元衡
<br>
<br>　　金貂再领三公府，玉帐连封万户侯。帘卷青山巫峡晓，
<br>
<br>　　烟开碧树渚宫秋。刘琨坐啸风清塞，谢x题诗月满楼。
<br>
<br>　　白雪调高歌不得，美人南国翠蛾愁。
<br>
<br>　　卷317_6  「南徐别业早春有怀」武元衡
<br>
<br>　　生涯扰扰竟何成，自爱深居隐姓名。远雁临空翻夕照，
<br>
<br>　　残云带雨过春城。花枝入户犹含润，泉水侵阶乍有声。
<br>
<br>　　虚度年华不相见，离肠怀土并关情。
<br>
<br>　　卷317_7  「摩诃池宴」武元衡
<br>
<br>　　摩诃池上春光早，爱水看花日日来。李雪开歌扇掩，
<br>
<br>　　绿杨风动舞腰回。芜台事往空留恨，金谷时危悟惜才。
<br>
<br>　　昼短欲将清夜继，西园自有月裴回。
<br>
<br>　　卷317_8  「至栎阳崇道寺闻严十少府趋侍」武元衡
<br>
<br>　　云连万木夕沈沈，草色泉声古院深。闻说羊车趋盛府，
<br>
<br>　　何言琼树在东林。松筠自古多年契，风月怀贤此夜心。
<br>
<br>　　惆怅送君身未达，不堪摇落听秋砧。
<br>
<br>　　卷317_9  「春暮郊居寄朱舍人」武元衡
<br>
<br>　　幽深不让子真居，度日闲眠世事疏。春水满池新雨霁，
<br>
<br>　　香风入户落花馀。目随鸿雁穷苍翠，心寄溪云任卷舒。
<br>
<br>　　回首知音青琐闼，何时一为荐相如。
<br>
<br>　　卷317_10  「送温况游蜀」武元衡
<br>
<br>　　游人西去客三巴，身逐孤蓬不定家。山近峨眉飞暮雨，
<br>
<br>　　江连濯锦起朝霞。云深九折刀州远，路绕千岩剑阁斜。
<br>
<br>　　应到严君开卦处，将余一为问生涯。
<br>
<br>　　卷317_11  「崔敷叹春物将谢恨不同览时余方为事牵束…不遇题之留赠」武元衡
<br>
<br>　　九陌迟迟丽景斜，禁街西访隐沦赊。门依高柳空飞絮，
<br>
<br>　　身逐闲云不在家。轩冕强来趋世路，琴尊空负赏年华。
<br>
<br>　　残阳寂寞东城去，惆怅春风落尽花。
<br>
<br>　　卷317_12  「秋灯对雨寄史近崔积」武元衡
<br>
<br>　　坐听宫城传晚漏，起看衰叶下寒枝。空庭绿草结离念，
<br>
<br>　　细雨黄花赠所思。蟋蟀已惊良节度，茱萸偏忆故人期。
<br>
<br>　　相逢莫厌尊前醉，春去秋来自不知。
<br>
<br>　　卷317_13  「春题龙门香山寺」武元衡
<br>
<br>　　众香天上梵仙宫，钟磬寥寥半碧空。清景乍开松岭月，
<br>
<br>　　乱流长响石楼风。山河杳映春云外，城阙参差茂树中。
<br>
<br>　　欲尽出寻那可得，三千世界本无穷。
<br>
<br>　　卷317_14  「酬陆三与邹十八侍御」武元衡
<br>
<br>　　城分流水郭连山，拂露开怀一解颜。令尹关中仙史会，
<br>
<br>　　河阳县里玉人闲。共怜秋隼惊飞至，久想云鸿待侣还。
<br>
<br>　　莫恨殷勤留此地，东崖桂树昔同攀。
<br>
<br>　　卷317_15  「酬谈校书长安秋夜对月寄诸故旧」武元衡
<br>
<br>　　故园千里渺遐情，黄叶萧条白露生。惊鹊绕枝风满幌，
<br>
<br>　　寒钟送晓月当楹。蓬山高价传新韵，槐市芳年挹盛名。
<br>
<br>　　莫怪孔融悲岁序，五侯门馆重娄卿。
<br>
<br>　　卷317_16  「送田三端公还鄂州」武元衡
<br>
<br>　　孤云迢递恋沧洲，劝酒梨花对白头。南陌送归车骑合，
<br>
<br>　　东城怨别管弦愁。青油幕里人如玉，黄鹤楼中月并钩。
<br>
<br>　　君去庾公应借问，驰心千里大江流。
<br>
<br>　　卷317_17  「送李秀才赴滑州诣大夫舅」武元衡
<br>
<br>　　陌头车马去翩翩，白面怀书美少年。东武扬公姻娅重，
<br>
<br>　　西州谢傅舅甥贤。长亭叫月新秋雁，官渡含风古树蝉。
<br>
<br>　　知己满朝留不住，贵臣河上拥旌旃。
<br>
<br>　　卷317_18  「秋日书怀」武元衡
<br>
<br>　　金貂玉铉奉君恩，夜漏晨钟老掖垣。参决万机空有愧，
<br>
<br>　　静观群动亦无言。杯中壮志红颜歇，林下秋声绛叶翻。
<br>
<br>　　倦鸟不知归去日，青芜白露满郊园。
<br>
<br>　　卷317_19  「南昌滩」武元衡
<br>
<br>　　渠江明净峡逶迤，船到名滩拽zB迟。橹动摇妨作梦，
<br>
<br>　　巴童指点笑吟诗。馀宿麦黄山腹，日背残花白水湄。
<br>
<br>　　物色可怜心莫限，此行都是独行时。
<br>
<br>　　卷317_27  「奉和圣制丰年多庆九日示怀」武元衡
<br>
<br>　　令节寰宇泰，神都佳气浓。赓歌禹功盛，击壤尧年丰。
<br>
<br>　　九奏碧霄里，千官皇泽中。南山澄凝黛，曲水清涵空。
<br>
<br>　　金玉美王度，欢康谣国风。睿文垂日月，永与天无穷。
<br>
<br>　　卷317_28  「夏日陪冯许二侍郎与严秘书游昊天观览…同里杨华州中丞」武元衡
<br>
<br>　　三伏草木变，九城车马烦。碧霄回骑射，丹洞入桃源。
<br>
<br>　　台殿云浮栋，q缨鹤在轩。莫将真破妄，聊用静持喧。
<br>
<br>　　石L古苔冷，水筠凉簟翻。黄公垆下叹，旌旆国东门。
<br>
<br>　　卷317_29  「奉和圣制重阳日即事」武元衡
<br>
<br>　　玉烛降寒露，我皇歌古风。重阳德泽展，万国欢娱同。
<br>
<br>　　绮陌拥行骑，香尘凝晓空。神都自蔼蔼，佳气助葱葱。
<br>
<br>　　律吕阴阳畅，景光天地通。徒然被鸿霈，无以报玄功。
<br>
<br>　　卷317_30  「秋日台中寄怀简诸僚」武元衡
<br>
<br>　　宪府日多事，秋光照碧林。干云岩翠合，布石地苔深。
<br>
<br>　　忧悔耿遐抱，尘埃缁素襟。物情牵R促，友道旷招寻。
<br>
<br>　　颓节风霜变，流年芳景侵。池荷足幽气，烟竹又繁阴。
<br>
<br>　　簪组赤墀恋，池鱼沧海心。涤烦滞幽赏，永度瑶华音。
<br>
<br>　　卷317_31  「奉酬淮南中书相公见寄」武元衡
<br>
<br>　　扬州隋故都，竹使汉名儒。翊圣恩华异，持衡节制殊。
<br>
<br>　　朝廷连受，台座接谟。金玉裁王度，丹书奉帝俞。
<br>
<br>　　九重辞象魏，千里握兵符。铁马秋临塞，虹旌夜渡泸。
<br>
<br>　　江长梅笛怨，天远桂轮孤。浩叹烟霜晓，芳期兰蕙芜。
<br>
<br>　　雅言书一札，宾海雁东隅。岁月奔波尽，音徽雾雨濡。
<br>
<br>　　蜀江分井络，锦浪入淮湖。独抱相思恨，关山不可逾。
<br>
<br>　　卷317_32  「甫构西亭偶题因呈监军及幕中诸公」武元衡
<br>
<br>　　瀛海无因泛，昆丘岂易寻。数峰聊在目，一境暂清心。
<br>
<br>　　悦彼松柏性，爱兹桃李阴。列芳凭有土，丛干聚成林。
<br>
<br>　　信矣子牟恋，归欤尼父吟。暗香兰露滴，空翠蕙楼深。
<br>
<br>　　负鼎位尝忝，荷戈年屡侵。百城烦鞅掌，九仞喜岖簟
<br>
<br>　　巴汉溯沿楫，岷峨千万岑。恩偏不敢去，范蠡畏熔金。
<br>
<br>　　卷317_33  「和杨弘微春日曲江南望」武元衡
<br>
<br>　　迟景霭悠悠，伤春南陌头。暄风一澹荡，遐思几殷优。
<br>
<br>　　龙去空仙沼，鸾飞掩妓楼。芳菲馀雨露，冠盖旧公侯。
<br>
<br>　　朱戟千门闭，黄鹂百啭愁。烟鞴树晚，花咽石泉流。
<br>
<br>　　寒谷律潜应，中林兰自幽。商山将避汉，晋室正藩周。
<br>
<br>　　黍稷闻兴叹，琼瑶畏见投。君心即吾事，微向在沧洲。
<br>
<br>　　卷317_34  「长安秋夜怀陈京昆季」武元衡
<br>
<br>　　钟鼓九衢绝，出门千里同。远情高枕夜，秋思北窗空。
<br>
<br>　　静见烟凝烛，闲听叶坠桐。玉壶思洞彻，琼树忆葱笼。
<br>
<br>　　萤影疏帘外，鸿声暗雨中。羁愁难会面，懒慢责微躬。
<br>
<br>　　甲乙科攀桂，图书阁践蓬。一瓢非可乐，六翮未因风。
<br>
<br>　　寥落悲秋尽，蹉跎惜岁穷。明朝不相见，流泪菊花丛。
<br>
<br>　　卷317_35  「冬日，汉江南行将赴夏口，途次江陵界，寄裴尚书」武元衡
<br>
<br>　　五部拥双旌，南依墨客卿。关山迥梁甸，波浪接湓城。
<br>
<br>　　烟景迷时候，云帆渺去程。蛤珠冯月吐，芦雁触罗惊。
<br>
<br>　　浦树凝寒晦，江天湛镜清。赏心随处惬，壮志逐年轻。
<br>
<br>　　舟楫不可驻，提封如任情。向方曾指路，射策许言兵。
<br>
<br>　　兰渚歇芳意，菱歌非应声。元戎武昌守，羊祜幸连营。
<br>
<br>　　卷317_36  「奉酬中书李相公早朝于中书候传点，偶书所怀」武元衡
<br>
<br>　　寥落曙钟断，微明烟月沉。翠霞仙仗合，清漏掖垣深。
<br>
<br>　　北极星遥拱，南山阙迥临。兰G竟晓焰，琪树欲秋阴。
<br>
<br>　　霄汉惭联步，貂蝉愧并簪。德容温比玉，王度式如金。
<br>
<br>　　鱼水千年运，箫韶九奏音。代天惊度日，掷地喜开襟。
<br>
<br>　　文武时方泰，唐虞道可寻。忝陪申及甫，清净奉尧心。
<br>
<br>　　卷317_37  「甲午岁相国李公有北园寄赠之作…寓哀冥寞以广遗韵云」武元衡
<br>
<br>　　机事劳西掖，幽怀寄北园。鹤巢深更静，蝉噪断犹喧。
<br>
<br>　　仙酝百花馥，艳歌双袖翻。碧云诗变雅，皇泽叶流根。
<br>
<br>　　未报雕龙赠，俄伤泪剑痕。佳城关白日，哀挽向青门。
<br>
<br>　　礼命公台重，烟霜陇树繁。天高不可问，空使辅星昏。
<br>
<br>　　卷317_38  「和杨三舍人晚秋与崔二舍人张秘监苗考功…因以继和」武元衡
<br>
<br>　　瑶圃高秋会，金闺奉诏辰。朱轮天上客，白石洞中人。
<br>
<br>　　响泉声杂，朝衣羽服亲。九重青琐闭，三秀紫芝新。
<br>
<br>　　化药秦方士，偷桃汉侍臣。玉笙王子驾，辽鹤令威身。
<br>
<br>　　叹逝颓波速，缄词丽曲春。重将凄恨意，苔壁问遗尘。
<br>
<br>　　卷317_39  「酬李十一尚书西亭暇日书怀见寄十二韵之作」武元衡
<br>
<br>　　鼎铉昔云忝，西南分主忧。烟尘开k道，旌节护蛮陬。
<br>
<br>　　任重功无立，力微恩未酬。据鞍惭齿发，责帅惧春秋。
<br>
<br>　　高德闻郑履，俭居称晏裘。三刀君入梦，九折我回c.
<br>
<br>　　时景屡迁易，兹言期退休。方追故山事，岂谓台阶留。
<br>
<br>　　遐抱清净理，眷言兰杜幽。一缄琼玖赠，万里别离愁。
<br>
<br>　　巴岭云外没，蜀江天际流。怀贤耿遥思，相望凤池头。
<br>
<br>　　卷317_40  「秋怀奉寄朱补阙」武元衡
<br>
<br>　　上苑繁霜降，骚人起恨初。白云深陋巷，衰草遍闲居。
<br>
<br>　　暮色秋烟重，寒声牖叶虚。潘生秋思苦，陶令世情疏。
<br>
<br>　　已制归田赋，犹陈谏猎书。不知青琐客，投分竟何如。
<br>
<br>　　卷317_41  「奉酬中书相公至日圜丘行事…于集贤院叙情见寄之什」武元衡
<br>
<br>　　郊庙祗严祀，斋庄觌上玄。别开金虎观，不离紫微天。
<br>
<br>　　树古长杨接，池清太液连。仲山方补衮，文举自伤年。
<br>
<br>　　风溢铜壶漏，香凝绮阁烟。仍闻白雪唱，流咏满d弦。
<br>
<br>　　卷317_42  「途次」武元衡
<br>
<br>　　去国策羸马，劳歌行路难。地崇秦制险，人乐汉恩宽。
<br>
<br>　　御沼澄泉碧，宫梨佛露丹。鼎成仙驭远，龙化宿云残。
<br>
<br>　　不问三苗宠，谁陪万国欢。至今松桂色，长助玉楼寒。
<br>
<br>　　卷317_43  「题故蔡国公主九华观上池院」武元衡
<br>
<br>　　朱门临九衢，云木蔼仙居。曲沼天波接，层台凤舞馀。
<br>
<br>　　曙烟深碧筱，香露湿红蕖。瑶瑟含风韵，纱窗积翠虚。
<br>
<br>　　秦楼今寂寞，真界竟何如。不与蓬瀛异，迢迢远玉除。
<br>
<br>　　卷317_44  「酬严维秋夜见寄」武元衡
<br>
<br>　　遥夜思悠悠，闻钟远梦休。乱林萤烛暗，零露竹风秋。
<br>
<br>　　启户云归栋，褰帘月上钩。昭明逢圣代，羁旅别沧洲。
<br>
<br>　　骑省潘郎思，衡闱宋玉愁。神仙惭李郭，词赋谢曹刘。
<br>
<br>　　松柏应无变，琼瑶不可酬。谁堪此时景，寂寞下高楼。
<br>
<br>　　卷317_45  「途次近蜀驿蒙恩赐宝刀及飞龙厩马…寄中书李郑二公」武元衡
<br>
<br>　　草草事行役，迟迟违故关。碧帏遥隐雾，红旆渐依山。
<br>
<br>　　感激酬恩泪，星霜去国颜。捧刀金锡字，归马玉连环。
<br>
<br>　　威凤翔双阙，征夫纵百蛮。应怜宣室召，温树不同攀。
<br>
<br>　　卷317_46  「归燕」武元衡
<br>
<br>　　春色遍芳菲，闲檐双燕归。还同旧侣至，来绕故巢飞。
<br>
<br>　　敢望烟霄达，多惭羽翮微。衔泥傍金砌，拾蕊到荆扉。
<br>
<br>　　云海经时别，雕梁长日依。主人能一顾，转_自光辉。
<br>
<br>　　卷317_47  「送许著作分司东都」武元衡
<br>
<br>　　瑶瑟激凄响，征鸿翻夕阳。署分刊竹简，书蠹护芸香。
<br>
<br>　　马色关城晓，蝉声驿路长。石渠荣正礼，兰室重元方。
<br>
<br>　　不作经年别，离魂亦暂伤。
<br>
<br>　　卷317_48  「闻相公三兄小园置宴以元衡寓直因寄上兼呈中书三兄」武元衡
<br>
<br>　　休沐限中禁，家山传胜游。露寒潘省夜，木落庾园秋。
<br>
<br>　　兰菊回幽步，壶觞洽旧俦。位高天禄阁，词异畔牢愁。
<br>
<br>　　孤思琴先觉，驰晖水竞流。明朝不相见，清祀在圜丘。
<br>
<br>　　卷317_49  「酬陆员外歙州许员外郢州二使君」武元衡
<br>
<br>　　吴洲云海接，楚驿梦林长。符节分忧重，g鸿去路翔。
<br>
<br>　　艳歌愁翠黛，宝瑟韵清商。洲草遥池合，春风晓旆张。
<br>
<br>　　晋臣多乐广，汉主识冯唐。不作经年别，离魂亦未伤。
<br>
<br>　　卷317_50  「渐至涪州先寄王使君」武元衡
<br>
<br>　　治教通夷俗，均输问大田。江分巴字水，树入夜郎烟。
<br>
<br>　　毒雾含秋气，阴岩蔽曙天。路难空计日，身老不由年。
<br>
<br>　　将命宁知远，归心讵可传。星郎复何事，出守五溪边。
<br>
<br>　　卷317_51  「石州城」武元衡
<br>
<br>　　丈夫心爱横行，报国知嫌命轻。楼兰径百战，
<br>
<br>　　更道戍龙城。锦字窦车骑，胡笳李少卿。生离两不见，
<br>
<br>　　万古难为情。
<br>
<br>　　卷317_52  「寒食下第」武元衡
<br>
<br>　　柳挂九衢丝，花飘万家雪。如何憔悴人，对此芳菲节。
<br>
<br>　　卷317_53  「途中即事」武元衡
<br>
<br>　　南征复北还，扰扰百年间。自笑红尘里，生涯不暂闲。
<br>
<br>　　卷317_54  「春日偶作」武元衡
<br>
<br>　　纵横桃李枝，淡荡春风吹。美人歌白苎，万恨在蛾眉。
<br>
<br>　　卷317_55  「夏夜作」武元衡
<br>
<br>　　夜久喧暂息，池台惟月明。无因驻清景，日出事还生。
<br>
<br>　　卷317_56  「左掖梨花」武元衡
<br>
<br>　　巧笑解迎人，晴雪香堪惜。随风蝶影翻，误点朝衣赤。
<br>
<br>　　卷317_57  「同陈六侍御寒食游禅定藏山上人院」武元衡
<br>
<br>　　年少轻行乐，东城南陌头。与君寂寞意，共作草堂游。
<br>
<br>　　卷317_58  「赠佳人」武元衡
<br>
<br>　　步摇金翠玉搔头，倾国倾城胜莫愁。
<br>
<br>　　若逞仙姿游洛浦，定知神女谢风流。
<br>
<br>　　卷317_59  「休暇日，中书相公致斋禁省，因以寄赠」武元衡
<br>
<br>　　尝闻圣主得贤臣，三接能令四海春。
<br>
<br>　　月满禁垣斋沐夜，清吟属和更何人。
<br>
<br>　　卷317_60  「春兴」武元衡
<br>
<br>　　杨柳阴阴细雨晴，残花落尽见流莺。
<br>
<br>　　春风一夜吹香梦，梦逐春风到洛城。
<br>
<br>　　卷317_61  「酬裴起居西亭留题（一作留赠）」武元衡
<br>
<br>　　艳歌能起关山恨，红烛偏凝寒塞情。
<br>
<br>　　况是池塘风雨夜，不堪丝管尽离声。
<br>
<br>　　卷317_62  「送张侍御赴京」武元衡
<br>
<br>　　江南烟雨塞鸿飞，西府文章谢掾归。
<br>
<br>　　相送汀州兰棹晚，菱歌一曲泪沾衣。
<br>
<br>　　卷317_63  「鄂渚送友」武元衡
<br>
<br>　　云帆淼淼巴陵渡，烟树苍苍故郢城。
<br>
<br>　　江上梅花无数落，送君南浦不胜情。
<br>
<br>　　卷317_64  「送裴戡行军（一作饯裴行军赴朝命）」武元衡
<br>
<br>　　珠履三千醉不欢，玉人犹苦夜冰寒。
<br>
<br>　　送君偏有无言泪，天下关山行路难。
<br>
<br>　　卷317_65  「宿青阳驿」武元衡
<br>
<br>　　空山摇落三秋暮，萤过疏帘月露团。
<br>
<br>　　寂寞银灯愁不寐，萧萧风竹夜窗寒。
<br>
<br>　　卷317_66  「送崔舍人起居」武元衡
<br>
<br>　　赤墀同拜紫泥封，驷牡连征侍九重。
<br>
<br>　　惟有白须张司马，不言名利尚相从。
<br>
<br>　　卷317_67  「路岐重赋」武元衡
<br>
<br>　　芳郊欲别阑干泪，故国难期聚散云。
<br>
<br>　　分手更逢江驿暮，马嘶猿叫不堪闻。
<br>
<br>　　卷317_68  「重送卢三十一起居」武元衡
<br>
<br>　　相如拥传有光辉，何事阑干泪湿衣。
<br>
<br>　　旧府东山馀妓在，重将歌舞送君归。
<br>
<br>　　卷317_69  「送张谏议」武元衡
<br>
<br>　　汉庭从事五人来，回首疆场独未回。
<br>
<br>　　今日送君魂断处，寒云寥落数株梅。
<br>
<br>　　卷317_70  「同诸公夜宴监军玩花之作（一作同幕府夜宴惜花）」武元衡
<br>
<br>　　五侯门馆百花繁，红烛摇风白雪翻。
<br>
<br>　　不似凤凰池畔见，飘扬今隔上林园。
<br>
<br>　　卷317_71  「郊居寓目偶题」武元衡
<br>
<br>　　晨趋禁掖暮郊园，松桂苍苍烟露繁。
<br>
<br>　　明月上时群动息，雪峰高处正当轩。
<br>
<br>　　卷317_72  「题嘉陵驿」武元衡
<br>
<br>　　悠悠风旆绕山川，山驿空饔晁蒲獭
<br>
<br>　　路半嘉陵头已白，蜀门西上更青天。
<br>
<br>　　卷317_73  「送柳郎中裴起居」武元衡
<br>
<br>　　望乡台上秦人在，学射山中杜魄哀。
<br>
<br>　　落日河桥千骑别，春风寂寞旆旌回。
<br>
<br>　　卷317_74  「秋日出游偶作」武元衡
<br>
<br>　　黄花丹叶满江城，暂爱江头风景清。
<br>
<br>　　闲步欲舒山野性，貔貅不许独行人。
<br>
<br>　　卷317_75  「夏夜饯裴行军赴朝命」武元衡
<br>
<br>　　三年同看锦城花，银烛连宵照绮霞。
<br>
<br>　　报国从来先意气，临岐不用重咨嗟。
<br>
<br>　　卷317_76  「摩诃池送李侍御之凤翔」武元衡
<br>
<br>　　柳暗花明池上山，高楼歌酒换离颜。
<br>
<br>　　他时欲寄相思字，何处黄云是陇间。
<br>
<br>　　卷317_77  「送魏正则擢第归江陵」武元衡
<br>
<br>　　商山路接玉山深，古木苍然尽合阴。
<br>
<br>　　会府登筵君最少，江城秋至肯惊心。
<br>
<br>　　卷317_78  「登阖闾古城」武元衡
<br>
<br>　　登高望远自伤情，柳发花开映古城。
<br>
<br>　　全盛已随流水去，黄鹂空啭旧春声。
<br>
<br>　　卷317_79  「寻三藏上人」武元衡
<br>
<br>　　北风吹雪暮萧萧，问法寻僧上界遥。
<br>
<br>　　临水手持筇竹杖，逢君不语指芭蕉。
<br>
<br>　　卷317_80  「山居」武元衡
<br>
<br>　　身依泉壑将时背，路入烟萝得地深。
<br>
<br>　　终岁不知城郭事，手栽林竹尽成阴。
<br>
<br>　　卷317_81  「长安贼中寄题江南所居茱萸树」武元衡
<br>
<br>　　手种茱萸旧井傍，几回春露又秋霜。
<br>
<br>　　今来独向秦中见，攀折无时不断肠。
<br>
<br>　　卷317_82  「春斋夜雨忆郭通微」武元衡
<br>
<br>　　桃源在在阻风尘，世事悠悠又遇春。
<br>
<br>　　雨滴闲阶清夜久，焚香偏忆白云人。
<br>
<br>　　卷317_83  「送严秀才」武元衡
<br>
<br>　　灞罕鹄氤σ讯希江山迢递信仍稀。
<br>
<br>　　送君偏下临岐泪，家在南州身未归。
<br>
<br>　　卷317_84  「春日酬熊执易南亭花发见赠」武元衡
<br>
<br>　　千株桃杏参差发，想见花时人却愁。
<br>
<br>　　曾忝陆机琴酒会，春亭惟愿一淹留。
<br>
<br>　　卷317_85  「中春亭雪夜寄西邻韩李二舍人」武元衡
<br>
<br>　　广庭飞雪对愁人，寒谷由来不悟春。
<br>
<br>　　却笑山阴乘兴夜，何如今日戴家邻。
<br>
<br>　　卷317_86  「立秋日与陆华原于县界南馆送邹十八」武元衡
<br>
<br>　　风入昭阳池馆秋，片云孤鹤两难留。
<br>
<br>　　明朝独向青山郭，唯有蝉声催白头。
<br>
<br>　　卷317_87  「酬韦胄曹登天长寺上方见寄」武元衡
<br>
<br>　　青门几度沾襟泪，并在东林雪外峰。
<br>
<br>　　今日重烦相忆处，春光知绕凤池浓。
<br>
<br>　　卷317_88  「陌上暮春」武元衡
<br>
<br>　　青青南陌柳如丝，柳色莺声晚日迟。
<br>
<br>　　何处最伤游客思，春风三月落花时。
<br>
<br>　　卷317_89  「春日偶作」武元衡
<br>
<br>　　飞花寂寂燕双双，南客衡门对楚江。
<br>
<br>　　惆怅管弦何处发，春风吹到读书窗。
<br>
<br>　　卷317_90  「春暮寄杜嘉兴昆弟」武元衡
<br>
<br>　　柳色千家与万家，轻风细雨落残花。
<br>
<br>　　数枝琼玉无由见，空掩柴扉度岁华。
<br>
<br>　　卷317_91  「渡淮」武元衡
<br>
<br>　　暮涛凝雪长淮水，细雨飞梅五月天。
<br>
<br>　　行子不须愁夜泊，绿杨多处有人烟。
<br>
<br>　　卷317_92  「与崔十五同访裴校书不遇」武元衡
<br>
<br>　　梨花落尽柳花时，庭树流莺日过迟。
<br>
<br>　　几度相思不相见，春风何处有佳期。
<br>
<br>　　卷317_93  「夏日寄陆三达陆四逢并王念八仲周」武元衡
<br>
<br>　　士衡兄弟旧齐名，还似当年在洛城。
<br>
<br>　　闻说重门方隐相，古槐高柳夏阴清。
<br>
<br>　　卷317_94  「秋原寓目」武元衡
<br>
<br>　　木落风高天宇开，秋原一望思悠哉。
<br>
<br>　　边城今少射雕骑，连雁嗷嗷何处来。
<br>
<br>　　卷317_95  「赠歌人（一作赠佳人）」武元衡
<br>
<br>　　林莺一U四时春，蝉翼罗衣白玉人。
<br>
<br>　　曾逐使君歌舞地，清声长啸翠眉颦。
<br>
<br>　　卷317_96  「同苗郎中送严侍御赴黔中，因访仙源之事」武元衡
<br>
<br>　　武陵源在朗江东，流水飞花仙洞中。
<br>
<br>　　莫问阮郎千古事，绿杨深处翠霞空。
<br>
<br>　　卷317_97  「使次盘豆驿望永乐县」武元衡
<br>
<br>　　山川不记何年别，城郭应非昔所经。
<br>
<br>　　欲驻征车终日望，天河云雨晦冥冥。
<br>
<br>　　卷317_98  「缑山道中口号」武元衡
<br>
<br>　　秋山寂寂秋水清，寒郊木叶飞无声。
<br>
<br>　　王子白云仙去久，洛滨行路夜吹笙。
<br>
<br>　　卷317_99  「岁暮送舍人」武元衡
<br>
<br>　　边城岁暮望乡关，身逐戎旌未得还。
<br>
<br>　　欲别临岐无限泪，故园花发寄君攀。
<br>
<br>　　卷317_100  「寓兴呈崔员外诸公」武元衡
<br>
<br>　　三月杨花飞满空，飘u十里雪如风。
<br>
<br>　　不知何处香醪熟，愿醉佳园芳树中。
<br>
<br>　　卷317_101  「单于晓角」武元衡
<br>
<br>　　胡儿吹角汉城头，月皎霜寒大漠秋。
<br>
<br>　　三奏未终天便晓，何人不起望乡愁。
<br>
<br>　　卷317_102  「汴河闻笳（一作闻角）」武元衡
<br>
<br>　　何处金笳月里悲，悠悠边客梦先知。
<br>
<br>　　单于城下关山曲，今日中原总解吹。
<br>
<br>　　卷317_103  「塞上春怀」武元衡
<br>
<br>　　东风河外五城喧，南客征袍满泪痕。
<br>
<br>　　愁至独登高处望，蔼然云树重伤魂。
<br>
<br>　　卷317_104  「塞外月夜寄荆南熊侍御」武元衡
<br>
<br>　　南依刘表北刘琨，征战年年箫鼓喧。
<br>
<br>　　云雨一乖千万里，长城秋月洞庭猿。
<br>
<br>　　卷317_105  「单于罢战却归题善阳馆」武元衡
<br>
<br>　　单于南去善阳关，身逐归云到处闲。
<br>
<br>　　曾是五年莲府客，每闻胡虏哭阴山。
<br>
<br>　　卷317_106  「韦常侍以宾客致仕，同诸公题壁」武元衡
<br>
<br>　　孤云永日自徘徊，岩馆苍苍遍绿苔。
<br>
<br>　　望苑忽惊新诏下，彩鸾归处玉笼开。
<br>
<br>　　卷317_107  「学仙难」武元衡
<br>
<br>　　玉殿笙歌汉帝愁，鸾龙俨驾望瀛洲。
<br>
<br>　　黄金化尽方士死，青天欲上无缘由。
<br>
<br>　　卷317_108  「唐昌观玉蕊花」武元衡
<br>
<br>　　琪树芊芊玉蕊新，洞宫长闭彩霞春。
<br>
<br>　　日暮落英铺地雪，献花应过九天人。
<br>
<br>　　卷317_109  「春晓闻莺」武元衡
<br>
<br>　　寥寥兰台晓梦惊，绿林残月思孤莺。
<br>
<br>　　犹疑蜀魄千年恨，化作冤禽万啭声。
<br>
<br>　　卷317_110  「闻严秘书与正字及诸客夜会因寄」武元衡
<br>
<br>　　衡门寥落岁阴穷，露湿莓苔叶厌风。
<br>
<br>　　闻道今宵阮家会，竹林明月七人同。
<br>
<br>　　卷317_111  「戏赠韩二秀才」武元衡
<br>
<br>　　名高折桂方年少，心苦为文命未通。
<br>
<br>　　闻说东堂今有待，飞鸣何处及春风。
<br>
<br>　　卷317_112  「闻王仲周所居牡丹花发，因戏赠」武元衡
<br>
<br>　　闻说庭花发暮春，长安才子看须频。
<br>
<br>　　花开花落无人见，借问何人是主人。
<br>
<br>　　卷317_113  「酬王十八见招」武元衡
<br>
<br>　　王昌家直在城东，落尽庭花昨夜风。
<br>
<br>　　高兴不辞千日醉，随君走马向新丰。
<br>
<br>　　卷317_114  「赠道者（一作赠送）」武元衡
<br>
<br>　　麻衣如雪一枝梅，笑掩微妆入梦来。
<br>
<br>　　若到越溪逢越女，红莲池里白莲开。
<br>
<br>　　卷317_115  「重送白将军」武元衡
<br>
<br>　　红烛芳筵惜夜分，歌楼管咽思难闻。
<br>
<br>　　早知怨别人间世，不下青山老白云。
<br>
<br>　　卷317_116  「和李丞题李将军林园」武元衡
<br>
<br>　　落英飘蕊雪纷纷，啼鸟如悲霍冠军。
<br>
<br>　　逝水不回弦管绝，玉楼迢递锁浮云。
<br>
<br>　　卷317_117  「同张惟送霍总（一作送崔总赴池州）」武元衡
<br>
<br>　　春风箫管怨津楼，三奏行人醉不留。
<br>
<br>　　别后相思江上岸，落花飞处杜鹃愁。
<br>
<br>　　卷317_118  「赠别崔起居」武元衡
<br>
<br>　　三十年前会府同，红颜销尽两成翁。
<br>
<br>　　别泪共将何处洒，锦江南渡足春风。
<br>
<br>　　卷317_119  「春日偶题」武元衡
<br>
<br>　　山川百战古刀州，龙节来分圣主忧。
<br>
<br>　　静守化条无一事，春风独上望京楼。
<br>
<br>　　卷317_120  「听歌」武元衡
<br>
<br>　　月上重楼丝管秋，佳人夜唱古梁州。
<br>
<br>　　满堂谁是知音者，不惜千金与莫愁。
<br>
<br>　　卷317_121  「酬韦胄曹」武元衡
<br>
<br>　　相逢异县蹉跎意，无复少年容易欢。
<br>
<br>　　桃李美人攀折尽，何如松柏四时寒。
<br>
<br>　　卷317_122  「同幕府夜宴惜花」武元衡
<br>
<br>　　芳草落花明月榭，朝云暮雨锦城春。
<br>
<br>　　莫愁红艳风前散，自有青蛾镜里人。
<br>
<br>　　卷317_123  「代佳人赠张郎中」武元衡
<br>
<br>　　洛阳佳丽本神仙，冰雪颜容桃李年。
<br>
<br>　　心爱阮郎留不住，独将珠泪湿红铅。
<br>
<br>　　卷317_124  「饯裴行军赴朝命」武元衡
<br>
<br>　　来时圣主假光辉，心恃朝恩计日归。
<br>
<br>　　谁料忽成云雨别，独将边泪洒戎衣。
<br>
<br>　　卷317_125  「秋日经潼关感寓」武元衡
<br>
<br>　　昔年曾逐汉征东，三授兵符百战中。
<br>
<br>　　力保山河嗟下世，秋风牢落故营空。
<br>
<br>　　卷317_126  「赠歌人」武元衡
<br>
<br>　　仙歌静转玉箫催，疑是流莺禁苑来。
<br>
<br>　　他日相思梦巫峡，莫教云雨晦阳台。
<br>
<br>　　卷317_127  「见郭侍郎题壁」武元衡
<br>
<br>　　万里枫江偶问程，青苔壁上故人名。
<br>
<br>　　悠悠身世限南北，一别十年空复情。
<br>
<br> 　　由<a href="http://greatart.51.net转换成TXT格式">http://greatart.51.net转换成TXT格式</a>
<br>
<br> 
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
