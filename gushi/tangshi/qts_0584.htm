<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百八十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百八十四
<br>
<br>　　卷584_1  「观山灯献徐尚书」段成式
<br>
<br>　　风杪影凌乱，露轻光陆离。如霞散仙掌，似烧上峨嵋。
<br>
<br>　　道树千花发，扶桑九日移。因山成众像，不复藉蟠螭。
<br>
<br>　　涌出多宝塔，往来飞锡僧。分明三五月，传照百千灯。
<br>
<br>　　驯移高柱，庆云遮半层。夜深寒焰白，犹自缀金绳。
<br>
<br>　　磊落风初定，轻明云乍妨。疏中摇月彩，繁处杂星芒。
<br>
<br>　　火树枝柯密，烛龙鳞甲张。穷愁读书者，应得假馀光。
<br>
<br>　　卷584_2  「和徐商贺卢员外赐绯」段成式
<br>
<br>　　云雨轩悬莺语新，一篇佳句占阳春。银黄年少偏欺酒，
<br>
<br>　　金紫风流不让人。连璧座中斜日满，贯珠歌里落花频。
<br>
<br>　　莫辞倒载吟归去，看欲东山又吐茵。
<br>
<br>　　卷584_3  「河出荣光」段成式
<br>
<br>　　符命自陶唐，吾君应会昌。千年清德水，九折满荣光。
<br>
<br>　　极岸浮佳气，微波照夕阳。澄辉明贝阙，散彩入龙堂。
<br>
<br>　　近带关云紫，遥连日道黄。冯夷矜海若，汉武贵宣房。
<br>
<br>　　渐没孤槎影，仍呈一苇航。抚躬悲未济，作颂喜时康。
<br>
<br>　　卷584_4  「哭李群玉」段成式
<br>
<br>　　曾话黄陵事，今为白日催。老无儿女累，谁哭到泉台。
<br>
<br>　　卷584_5  「寄温飞卿笺纸」段成式
<br>
<br>　　三十六鳞充使时，数番犹得裹相思。
<br>
<br>　　待将袍袄重抄了，尽写襄阳播词。
<br>
<br>　　卷584_6  「题石泉兰若」段成式
<br>
<br>　　矗竹为篱松作门，石楠阴底藉芳荪。
<br>
<br>　　方袍近日少平叔，注得逍遥无处论。
<br>
<br>　　卷584_7  「怯酒赠周繇（一作答周为宪看牡丹）」段成式
<br>
<br>　　大白东西飞正狂，新刍石冻杂梅香。
<br>
<br>　　诗中反语常回避，尤怯花前唤索郎。
<br>
<br>　　卷584_8  「牛尊师宅看牡丹」段成式
<br>
<br>　　洞里仙春日更长，翠丛风翦紫霞芳。
<br>
<br>　　若为萧史通家客，情愿扛壶入醉乡。
<br>
<br>　　卷584_9  「观棋（一作温庭筠诗）」段成式
<br>
<br>　　闲对弈楸倾一壶，黄羊枰上几成都。
<br>
<br>　　他时谒帝铜池晓，便赌宣城太守无。
<br>
<br>　　卷584_10  「题僧壁（一本有和韦蟾三字）」段成式
<br>
<br>　　有僧支颊用己粒起就夕阳磨剃刀。
<br>
<br>　　到此既知闲最乐，俗心何啻九牛毛。
<br>
<br>　　卷584_11  「哭房处士」段成式
<br>
<br>　　独上黄坛几度盟，印开龙渥喜丹成。
<br>
<br>　　岂同叔夜终无分，空向人间著养生。
<br>
<br>　　卷584_12  「呈轮上人」段成式
<br>
<br>　　虎到前头心不惊，残阳择虱懒逢迎。
<br>
<br>　　东林水石未胜此，要假远公方有名。
<br>
<br>　　卷584_13  「题谷隐兰若三首」段成式
<br>
<br>　　风惹闲云半谷阴，岩西隐者醉相寻。
<br>
<br>　　草衰乍觉径增险，叶尽却疑溪不深。
<br>
<br>　　鸟啄灵雏恋落晖，村情山趣顿忘机。
<br>
<br>　　丹成道士过门数，叶尽寒猿下岭稀。
<br>
<br>　　风带巢熊拗树声，老僧相引入云行。
<br>
<br>　　半陂新路才了，一谷寒烟烧不成。
<br>
<br>　　卷584_14  「不赴光风亭夜饮赠周繇」段成式
<br>
<br>　　屏开屈膝见吴娃，蛮蜡同心四照花。
<br>
<br>　　姹女不愁难管领，斩新铅里得黄牙。
<br>
<br>　　卷584_15  「嘲元中丞（一作襄阳中堂赏花为宪与妓人戏语潮之）」段成式
<br>
<br>　　莺里花前选孟光，东山逋客酒初狂。
<br>
<br>　　素娥毕竟难防备，烧得河车莫遣尝。
<br>
<br>　　卷584_16  「寄周繇求人参」段成式
<br>
<br>　　少赋令才犹强作，众医多识不能呼。
<br>
<br>　　九茎仙草真难得，五叶灵根许惠无。
<br>
<br>　　卷584_17  「嘲飞卿七首」段成式
<br>
<br>　　曾见当垆一个人，入时装束好腰身。
<br>
<br>　　少年花蒂多芳思，只向诗中写取真。
<br>
<br>　　醉袂几侵鱼子缬，飘缨长I凤凰钗。
<br>
<br>　　知君欲作闲情赋，应愿将身作锦鞋。
<br>
<br>　　翠蝶密偎金叉首，青虫危泊玉钗梁。
<br>
<br>　　愁生半额不开靥，只为多情团扇郎。
<br>
<br>　　柳烟梅雪隐青楼，残日黄鹂语未休。
<br>
<br>　　见说自能裁腹，不知谁更著头。
<br>
<br>　　愁机懒织同心苣，闷绣先描连理枝。
<br>
<br>　　多少风流词句里，愁中空咏早环诗。
<br>
<br>　　燕支山色重能轻，南阳水泽斗分明。
<br>
<br>　　不烦射雉先张翳，自有琴中威凤声。
<br>
<br>　　半岁愁中镜似荷，牵环撩鬓却须磨。
<br>
<br>　　花前不复抱瓶渴，月底还应琢刺歌。
<br>
<br>　　卷584_18  「柔卿解籍戏呈飞卿三首」段成式
<br>
<br>　　长担犊车初入门，金牙新酝盈深樽。
<br>
<br>　　良人为渍木瓜粉，遮却红腮交午痕。
<br>
<br>　　最宜全幅碧鲛绡，自襞春罗等舞腰。
<br>
<br>　　未有长钱求邺锦，且令裁取一团娇。
<br>
<br>　　出意挑鬟一尺长，金为钿鸟簇钗梁。
<br>
<br>　　郁金种得花茸细，添入春衫领里香。
<br>
<br>　　卷584_19  「戏高侍御七首」段成式
<br>
<br>　　百媚城中一个人，紫罗垂手见精神。
<br>
<br>　　青琴仙子长教示，自小来来号阿真。
<br>
<br>　　七尺发犹三角梳，玳牛独驾长檐车。
<br>
<br>　　曾城自有三青鸟，不要莲东双鲤鱼。
<br>
<br>　　花恨红腰柳妒眉，东邻墙短不曾窥。
<br>
<br>　　犹怜最小分瓜日，奈许迎春得藕时。
<br>
<br>　　自等腰身尺六强，两重危鬓尽钗长。
<br>
<br>　　欲熏罗荐嫌龙脑，须为寻求石叶香。
<br>
<br>　　别起青楼作几层，斜阳幔卷鹿卢绳。
<br>
<br>　　厌裁鱼子深红缬，泥觅蜻蜓浅碧绫。
<br>
<br>　　诈嫌嚼贝磨衣钝，私带男钱压鬓低。
<br>
<br>　　不独邯郸新嫁女，四枝鬟上插通犀。
<br>
<br>　　可羡罗敷自有夫，愁中漫捋白髭须。
<br>
<br>　　豹钱骢子能擎举，兼著连干许换无。
<br>
<br>　　卷584_20  「送僧二首」段成式
<br>
<br>　　形神不灭论初成，爱马乘闲入帝京。
<br>
<br>　　四十三年虚过了，方知僧里有唐生。
<br>
<br>　　想到头陀最上方，桂阴犹认惠宗房。
<br>
<br>　　因行恋烧归来晚，窗下犹残一字香。
<br>
<br>　　卷584_21  「猿」段成式
<br>
<br>　　却忆书斋值晚晴，挽枝闲啸激蝉清。
<br>
<br>　　影沈巴峡夜岩色，踪绝石塘寒濑声。
<br>
<br>　　卷584_22  「送穆郎中赴阙」段成式
<br>
<br>　　应念愁中恨索居，鹂歌声里且踟蹰。
<br>
<br>　　若逢金马门前客，为说虞卿久著书。
<br>
<br>　　卷584_23  「题商山庙」段成式
<br>
<br>　　偶出云泉谒礼闱，篇章曾沐汉皇知。
<br>
<br>　　无谋静国东归去，羞过商山四老祠。
<br>
<br>　　卷584_24  「折杨柳七首（第一、二、四首一作王贞白诗）」段成式
<br>
<br>　　枝枝交影锁长门，嫩色曾沾雨露恩。
<br>
<br>　　凤辇不来春欲尽，空留莺语到黄昏。
<br>
<br>　　水殿年年占早芳，柔条偏惹御炉香。
<br>
<br>　　而今万乘多巡狩，辇路无阴绿草长。
<br>
<br>　　玉楼烟薄不胜芳，金屋寒轻翠带长。
<br>
<br>　　公子骅骝往何处，绿阴堪系紫游缰。
<br>
<br>　　嫩叶初齐不耐寒，风和时拂玉栏干。
<br>
<br>　　君王去日曾攀折，泣雨伤春翠黛残。
<br>
<br>　　微黄才绽未成阴，绣户珠帘相映深。
<br>
<br>　　长恨早梅无赖极，先将春色出前林。
<br>
<br>　　隋家堤上已成尘，汉将营边不复春。
<br>
<br>　　只向江南并塞北，酒旗相伴惹行人。
<br>
<br>　　陌上河边千万枝，怕寒愁雨尽低垂。
<br>
<br>　　黄金u短人多折，已恨东风不展眉。
<br>
<br>　　卷584_25  「哭李群玉」段成式
<br>
<br>　　酒里诗中三十年，纵横唐突世喧喧。
<br>
<br>　　明时不作祢衡死，傲尽公卿归九泉。
<br>
<br>　　卷584_26  「汉宫词二首」段成式
<br>
<br>　　歌舞初承恩宠时，六宫学妾画蛾眉。
<br>
<br>　　君王厌世妾头白，闻唱歌声却泪垂。
<br>
<br>　　二人能歌得进名，人言选入便光荣。
<br>
<br>　　岂知妃后多娇妒，不许君前唱一声。
<br>
<br>　　卷584_27  「醉中吟」段成式
<br>
<br>　　只爱糟床滴滴声，长愁声绝又醒醒。
<br>
<br>　　人间荣辱不常定，唯有南山依旧青。
<br>
<br>　　卷584_28  「桃源僧舍看花」段成式
<br>
<br>　　前年帝里探春时，寺寺名花我尽知。
<br>
<br>　　今日长安已灰烬，忍能南国对芳枝。
<br>
<br>　　卷584_29  「和周繇见嘲（一作和周为宪广阳公宴见嘲诗）」段成式
<br>
<br>　　才甘鱼目并，艺怯马蹄间。王谢初飞盖，姬姜尽下山。
<br>
<br>　　缚鸡方角逐，射雉岂开颜。乱翠移林色，狂红照座殷。
<br>
<br>　　防梭齿虽在，乞帽鬓惭斑。傥恕相如瘦，应容累骑还。
<br>
<br>　　卷584_30  「和张希复咏宣律和尚袈裟」段成式
<br>
<br>　　南山披时寒夜中，一角不动毗岚风。
<br>
<br>　　何人见此生惭愧，断续犹应护得龙。
<br>
<br>　　卷584_31  「句」段成式
<br>
<br>　　高谈敬风鉴，古貌怯冰棱。（以下见《海录碎事》）
<br>
<br>　　虱暴妨归梦，虫喧彻曙更。
<br>
<br>　　梦里思甘露，言中惜惠灯。
<br>
<br>　　新破毗昙义，相期卜夜论。（梦得句云云，因续成十韵）
<br>
<br>　　随樵劫猿藏，隈石觑熊缘。（隐山书事，见《襄阳志》）
<br>
<br>　　酆云彩落，W面月痕消。（光风亭夜宴，妓有醉殴者）
<br>
<br>　　掷履仙凫起，菀潞蝶飘。羞中含薄怒，颦里带馀娇。
<br>
<br>　　醒后犹攘臂，归时更折腰。狂夫自缨绝，眉势倩人描。
<br>
<br>　　（题同上，见《纪事》）
<br>
<br>　　不愿石郎戴笠，难甘玉女披衣。（《苦雨》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
