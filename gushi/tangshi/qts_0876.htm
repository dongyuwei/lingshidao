<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百七十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百七十六
<br>
<br>　　卷876_1  「二贺诗」
<br>
<br>　　学行可师贺德基，文质彬彬贺德仁。
<br>
<br>　　卷876_2  「四王语」
<br>
<br>　　宁向儋崖振白，不事江滕蒋虢。
<br>
<br>　　卷876_3  「时人为屈突语」
<br>
<br>　　宁食三斗艾，不见屈突盖。宁服三斗葱，不逢屈突通。
<br>
<br>　　卷876_4  「杨刺史语」
<br>
<br>　　宁食三斗蒜，不逢杨德帧
<br>
<br>　　卷876_5  「万年人语」
<br>
<br>　　宁饮三斗尘，无逢权怀恩。
<br>
<br>　　卷876_6  「赞皇人语」
<br>
<br>　　太冲无兄，孝端无弟。
<br>
<br>　　卷876_7  「高宗时语」
<br>
<br>　　左相宣威沙漠，右相驰誉丹青。
<br>
<br>　　三馆学生放散，五台令史经明。
<br>
<br>　　卷876_8  「时人为李义甫语」
<br>
<br>　　今日巨唐年，还诛四凶族。
<br>
<br>　　卷876_9  「洛州语」
<br>
<br>　　洛州有前贾后张，可敌京兆三王。
<br>
<br>　　卷876_10  「江淮间语」
<br>
<br>　　贵如许郝，富若田彭。
<br>
<br>　　卷876_11  「河北语」
<br>
<br>　　唯此两何，杀人最多。
<br>
<br>　　卷876_12  「李昭德为王弘义语」
<br>
<br>　　昔闻苍鹰狱吏，今见白兔御史。
<br>
<br>　　卷876_13  「京洛语」
<br>
<br>　　衣裳好，仪貌恶。不姓许，即姓郝。
<br>
<br>　　卷876_14  「台中语」
<br>
<br>　　侯知一不伏致仕，张自请起复。高筠不肯作孝，
<br>
<br>　　张栖贞情愿遭忧。
<br>
<br>　　卷876_15  「吏人语」
<br>
<br>　　不畏侯卿杖，惟畏尹卿笔。
<br>
<br>　　卷876_16  「选人语」
<br>
<br>　　有钱石上好，无钱刘下好，士大夫张下好。
<br>
<br>　　硕学师刘子，儒生用与言。
<br>
<br>　　今年柿子并遭霜，为语石榴须早摘。
<br>
<br>　　卷876_17  「韦氏语」
<br>
<br>　　大郎罢相，小郎拜相。
<br>
<br>　　卷876_18  「益州人吏语」
<br>
<br>　　录事意，与天通，益州司马折威风。
<br>
<br>　　卷876_19  「天授中语」
<br>
<br>　　遇徐杜者必生，遇来侯者必死。
<br>
<br>　　卷876_20  「时人为邹P语」
<br>
<br>　　萧珂饴碜樱邹P骆驼儿。非关道德合，只为钱相知。
<br>
<br>　　卷876_21  「题张昌仪门语」
<br>
<br>　　一两丝能得几时络。
<br>
<br>　　卷876_22  「时人号李知远语」
<br>
<br>　　李下无蹊。
<br>
<br>　　卷876_23  「又号李V语」
<br>
<br>　　李下无蹊径。
<br>
<br>　　卷876_24  「窦仆射语」
<br>
<br>　　窦仆射，前为韦氏国yQ，后作公主邑丞。
<br>
<br>　　卷876_25  「时人为崔无语」
<br>
<br>　　皇后嫁女，天子娶妇。
<br>
<br>　　卷876_26  「神龙中语」
<br>
<br>　　崔冉郑，乱时政。
<br>
<br>　　卷876_27  「斜封官语」
<br>
<br>　　姚宋为相，邪不如正。太平用事，正不如邪。
<br>
<br>　　卷876_28  「李处郁语」
<br>
<br>　　飧若入咽，百无一全。
<br>
<br>　　卷876_29  「景云初语」
<br>
<br>　　前有裴马，后有卢李。
<br>
<br>　　卷876_30  「先天时京中语」
<br>
<br>　　姜师度一心看地，傅孝忠两眼相天。
<br>
<br>　　卷876_31  「时人号王丘、崔沔语」
<br>
<br>　　丘山岌岌连天峻，沔水澄澄彻底清。
<br>
<br>　　卷876_32  「吏部过官语」
<br>
<br>　　麟之口，光庭手。
<br>
<br>　　卷876_33  「郇公厨语」
<br>
<br>　　人欲不饭筋骨舒，夤缘须入郇公厨。
<br>
<br>　　卷876_34  「四俊语」
<br>
<br>　　令君四俊，苗吕崔员。
<br>
<br>　　卷876_35  「八友语」
<br>
<br>　　殷颜柳陆，李萧邵赵。
<br>
<br>　　卷876_36  「罗吉口号」
<br>
<br>　　罗钳吉网。
<br>
<br>　　卷876_37  「里闾诅语」
<br>
<br>　　若违教，值三豹。
<br>
<br>　　卷876_38  「陕州语」
<br>
<br>　　不须赛神明，不必求巫祝。尔莫犯卢公，立便有祸福。
<br>
<br>　　卷876_39  「真源邑语」
<br>
<br>　　南金口，明府手。
<br>
<br>　　卷876_40  「称二王语」
<br>
<br>　　朝廷左相笔，天下右丞诗。
<br>
<br>　　卷876_41  「代宗朝京师语」
<br>
<br>　　常无分别元好钱，贤者愚，愚者贤。
<br>
<br>　　卷876_42  「戏谏司语」
<br>
<br>　　韩谏议虽分左右，归拾遗莫辨存亡。
<br>
<br>　　卷876_43  「裴度语」
<br>
<br>　　鸡猪鱼蒜，逢著则吃。生老病死，时至则行。
<br>
<br>　　卷876_44  「魏博语」
<br>
<br>　　长安天子，魏府牙军。
<br>
<br>　　卷876_45  「宝历宫中语」
<br>
<br>　　宝帐香重重，一双红芙蓉。
<br>
<br>　　卷876_46  「京师人号牛杨语」
<br>
<br>　　太牢笔，少牢口，东西南北何处走。
<br>
<br>　　卷876_47  「又号牛李」
<br>
<br>　　门生故吏，不牛则李。（李谓宗闵也）。
<br>
<br>　　卷876_48  「荆南语」
<br>
<br>　　旱不苦，祷而雨。雨不愁，公出游。
<br>
<br>　　卷876_49  「郑仁表自语」
<br>
<br>　　天瑞有五色云，人瑞有郑仁表。
<br>
<br>　　卷876_50  「湖苏二郡语」
<br>
<br>　　湖接两头，苏联三尾。
<br>
<br>　　卷876_51  「广明初都人语」
<br>
<br>　　黄贼打黑贼。
<br>
<br>　　卷876_52  「吏部旧语」
<br>
<br>　　长名以前，选人属侍郎。长名以后，侍郎属选人。
<br>
<br>　　卷876_53  「省中语」
<br>
<br>　　后行祠屯，不博中行都门；中行礼部，不博前行驾库。
<br>
<br>　　卷876_54  「郎吏语」
<br>
<br>　　司门水部，入省不数。
<br>
<br>　　卷876_55  「谏院台省语」
<br>
<br>　　遗补相惜，御史相憎，郎官相轻。
<br>
<br>　　卷876_56  「御史台语」
<br>
<br>　　事长如事端。
<br>
<br>　　卷876_57  「京兆府语」
<br>
<br>　　不立两县令，不坐两少尹。
<br>
<br>　　卷876_58  「翰林谏议语」
<br>
<br>　　饶道斗上坡去，亦须却下坡来。
<br>
<br>　　卷876_59  「举子语」
<br>
<br>　　槐花黄，举子忙。
<br>
<br>　　卷876_60  「明经进士语」
<br>
<br>　　三十老明经，五十少进士。
<br>
<br>　　卷876_61  「杂帖语」
<br>
<br>　　常杂鲍帖。
<br>
<br>　　卷876_62  「闽人语」
<br>
<br>　　欧阳独步，藻蕴横行。
<br>
<br>　　卷876_63  「举场语」
<br>
<br>　　欲入举场，先问苏张。苏张犹可，三杨杀我。
<br>
<br>　　卷876_64  「大中后进士语」
<br>
<br>　　欲得命通，问范加骸
<br>
<br>　　卷876_65  「大中时语」
<br>
<br>　　郑杨段薛，炙手可热。欲得命通，鲁绍瑰蒙。
<br>
<br>　　卷876_66  「选举人语」
<br>
<br>　　王凝裴。舍弟安潜。朝中无呼字，知闻厅里，
<br>
<br>　　绝脱靴宾客。
<br>
<br>　　卷876_67  「科目举人语」
<br>
<br>　　未见王窦，徒劳漫走。
<br>
<br>　　卷876_68  「戏杜审权语」
<br>
<br>　　座主审权，门生处权。
<br>
<br>　　卷876_69  「崔沆放榜时人语」
<br>
<br>　　座主门生，沆瀣一家。
<br>
<br>　　卷876_70  「唐末五代人语」
<br>
<br>　　及第不必读书，作官何须事业。
<br>
<br>　　卷876_71  「号沈宋语」
<br>
<br>　　苏李居前，沈宋比肩。
<br>
<br>　　卷876_72  「号钱郎语」
<br>
<br>　　前有沈宋，后有钱郎。
<br>
<br>　　卷876_73  「潘何诗赋语」
<br>
<br>　　潘纬十年吟古镜，何涓一夜赋潇湘。
<br>
<br>　　卷876_74  「魏薛草书语」
<br>
<br>　　前有虞褚，后有薛魏。
<br>
<br>　　卷876_75  「薛稷书语」
<br>
<br>　　买褚得薛不落节。
<br>
<br>　　卷876_76  「时人为刘毕语」
<br>
<br>　　刘郎中松树孤标，毕庶子松根绝妙。
<br>
<br>　　卷876_77  「时人为黄筌语」
<br>
<br>　　黄筌画鹤，薛稷减价。
<br>
<br>　　卷876_78  「时人为杨惠之语」
<br>
<br>　　道子画，惠之塑，夺得僧繇神笔路。
<br>
<br>　　卷876_79  「道杰语」
<br>
<br>　　大头杰，难杀人。
<br>
<br>　　卷876_80  「马周疏引俚语」
<br>
<br>　　贫不学俭，富不学奢。
<br>
<br>　　卷876_81  「杜甫引俚语」
<br>
<br>　　城南韦杜，去天尺五。
<br>
<br>　　卷876_82  「孙光宪《琐言》引古语」
<br>
<br>　　乘船走马，去死一分。
<br>
<br>　　好事不出门，恶事行千里。
<br>
<br>　　卷876_83  「杜重威引俚语」
<br>
<br>　　逢贼得命，更望复子。
<br>
<br>　　卷876_84  「建安语」
<br>
<br>　　龙门一半在闽川。
<br>
<br>　　卷876_85  「江陵语」
<br>
<br>　　琵琶多于饭甑，措大多于鲫鱼。
<br>
<br>　　卷876_86  「汾晋间语」
<br>
<br>　　欲作千箱主，问取黄金母。
<br>
<br>　　卷876_87  「秦中儿童语」
<br>
<br>　　颠当牢守门，J寇汝无处奔。
<br>
<br>　　卷876_88  「沧洲语」
<br>
<br>　　不戴金莲花，不得到仙家。
<br>
<br>　　卷876_89  「段成式《酉阳杂俎》引古语」
<br>
<br>　　三守庚申三尸伏，七守庚申七尺灭。
<br>
<br>　　卷876_90  「佛书引语」
<br>
<br>　　停囚长智。
<br>
<br>　　赤脚人趁兔，著靴人吃肉。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
