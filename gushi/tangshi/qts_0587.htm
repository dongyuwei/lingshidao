<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百八十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百八十七
<br>
<br>　　卷587_1  「湘口送友人」李频
<br>
<br>　　中流欲暮见湘烟，苇岸无穷接楚田。去雁远冲云梦雪，
<br>
<br>　　离人独上洞庭船。风波尽日依山转，星汉通霄向水连。
<br>
<br>　　零落梅花过残腊，故园归醉及新年。
<br>
<br>　　卷587_2  「鄂州头陀寺上方」李频
<br>
<br>　　高寺上方无不见，天涯行客思迢迢。西江帆挂东风急，
<br>
<br>　　夏口城衔楚塞遥。沙渚渔归多湿网，桑林蚕后尽空条。
<br>
<br>　　感时叹物寻僧话，惟向禅心得寂寥。
<br>
<br>　　卷587_3  「寄远」李频
<br>
<br>　　槐欲成阴分袂时，君期十日复金扉。槐今落叶已将尽，
<br>
<br>　　君向远乡犹未归。化石早曾闻节妇，沉湘何必独灵妃。
<br>
<br>　　须知此意同生死，不学他人空寄衣。
<br>
<br>　　卷587_4  「题张司马别墅」李频
<br>
<br>　　庭前树尽手中栽，先后花分几番开。巢鸟恋雏惊不起，
<br>
<br>　　野人思酒去还来。自抛官与青山近，谁讶身为白发催。
<br>
<br>　　门外寻常行乐处，重重履迹在莓苔。
<br>
<br>　　卷587_5  「长安即事」李频
<br>
<br>　　长遇豪家不敢过，此身谁与取高科。故园久绝书来后，
<br>
<br>　　南国空看雁去多。中夜永怀听叠漏，先秋归梦涉层波。
<br>
<br>　　愁人白发自生早，我独少年能几何。
<br>
<br>　　卷587_6  「汉上逢同年崔八」李频
<br>
<br>　　去岁曾游帝里春，杏花开过各离秦。偶先托质逢知己，
<br>
<br>　　独未还家作旅人。世上路岐何缭绕，空中光景自逡巡。
<br>
<br>　　一回相见一回别，能得几时年少身。
<br>
<br>　　卷587_7  「五月一日蒙替本官不得随例入阙，感怀献送相公」李频
<br>
<br>　　五月倾朝谒紫宸，一朝无分在清尘。含香已去星郎位，
<br>
<br>　　衣锦惟思婺女邻。折狱也曾为俗吏，劝农元本是耕人。
<br>
<br>　　知将何事酬公道，只养生灵似养身。
<br>
<br>　　卷587_8  「春闺怨」李频
<br>
<br>　　红妆女儿灯下羞，画眉夫婿陇西头。
<br>
<br>　　自怨愁容长照镜，悔教征戍觅封侯。
<br>
<br>　　卷587_9  「送边将」李频
<br>
<br>　　防秋戎马恐来奔，诏发将军出雁门。遥领短兵登陇首，
<br>
<br>　　独横长剑向河源。悠扬落日黄云动，苍莽阴风白草翻。
<br>
<br>　　若纵干戈更深入，应闻收得到昆仑。
<br>
<br>　　卷587_10  「太和公主还宫」李频
<br>
<br>　　天骄发使犯边尘，汉将推功遂夺亲。离乱应无初去貌，
<br>
<br>　　死生难有却回身。禁花半老曾攀树，宫女多非旧识人。
<br>
<br>　　重上凤楼追故事，几多愁思向青春。
<br>
<br>　　卷587_11  「将赴黔州先寄本府中丞」李频
<br>
<br>　　八月瞿塘到底翻，孤舟上得已销魂。幕中职罢犹趋府，
<br>
<br>　　阙下官成未谢恩。丹嶂耸空无过鸟，青林覆水有垂猿。
<br>
<br>　　感知肺腑终难说，从此辞归便扫门。
<br>
<br>　　卷587_12  「和友人下第北游感怀」李频
<br>
<br>　　圣代为儒可致身，谁知又别五陵春。青门独出空归鸟，
<br>
<br>　　紫陌相逢尽醉人。江岛去寻垂钓远，塞山来见举头频。
<br>
<br>　　且须共漉边城酒，何必陶家有白纶。
<br>
<br>　　卷587_13  「乐游原春望」李频
<br>
<br>　　五陵佳气晚氛氲，霸业雄图势自分。秦地山河连楚塞，
<br>
<br>　　汉家宫殿入青云。未央树色春中见，长乐钟声月下闻。
<br>
<br>　　无那杨华起愁思，满天飘落雪纷纷。
<br>
<br>　　卷587_14  「黄雀行」李频
<br>
<br>　　欲窃高仓集御河，翩翩疑渡畏秋波。朱宫晚树侵莺语，
<br>
<br>　　画阁香帘夺燕窠。疏影暗栖寒露重，空城饥噪暮烟多。
<br>
<br>　　谁令不解高飞去，破宅荒庭有网罗。
<br>
<br>　　卷587_15  「长安寓居寄柏侍郎」李频
<br>
<br>　　霜轻两鬓欲相侵，愁绪无端不可寻。秦女红妆空觅伴，
<br>
<br>　　郢郎白雪少知音。长亭古木春先老，太华青烟晚更深。
<br>
<br>　　独向灞陵东北望，一封书寄万重心。
<br>
<br>　　卷587_16  「春日思归」李频
<br>
<br>　　春情不断若连环，一夕思归鬓欲斑。壮志未酬三尺剑，
<br>
<br>　　故乡空隔万重山。音书断绝干戈后，亲友相逢梦寐间。
<br>
<br>　　却羡浮云与飞鸟，因风吹去又吹还。
<br>
<br>　　卷587_17  「朔中即事」李频
<br>
<br>　　关门南北杂戎夷，草木秋来即出师。落日风沙长暝早，
<br>
<br>　　穷冬雨雪转春迟。山头堠火孤明后，星外行人四绝时。
<br>
<br>　　自古边功何不立，汉家中外自相疑。
<br>
<br>　　卷587_18  「感怀献门下相公」李频
<br>
<br>　　谁云郎选不由诗，上相怜才积有时。却是龙钟到门晚，
<br>
<br>　　终非稽古致身迟。谋将郡印归难遂，读著家书坐欲痴。
<br>
<br>　　日望南宫看列宿，迢迢婺女与乡比。
<br>
<br>　　卷587_19  「赠长城庾将军」李频
<br>
<br>　　初年三十拜将军，近代英雄独未闻。向国报恩心比石，
<br>
<br>　　辞天作镇气凌云。逆风走马貂裘卷，望塞悬弧雁阵分。
<br>
<br>　　定拥节麾从此去，安西大破犬戎群。
<br>
<br>　　卷587_20  「浙东献郑大夫」李频
<br>
<br>　　圣主东忧涨海滨，思移副相倚陶钧。楼台独坐江山月，
<br>
<br>　　舟楫先行泽国春。遥想万家开户外，近闻群盗窜诸邻。
<br>
<br>　　几时入去调元化，天下同为尧舜人。
<br>
<br>　　卷587_21  「镜湖夜泊有怀（东晋太守马臻所筑）」李频
<br>
<br>　　广水遥堤利物功，因思太守惠无穷。自从版筑兴农隙，
<br>
<br>　　长与耕耘致岁丰。涨接星津流荡漾，宽浮云岫动虚空。
<br>
<br>　　想当战国开时有，范蠡扁舟祗此中。
<br>
<br>　　卷587_22  「宣州献从叔大夫」李频
<br>
<br>　　清时选地任贤明，从此观风辍尹京。日月天中辞洛邑，
<br>
<br>　　云山江上领宣城。万家闾井俱安寝，千里农桑竟起耕。
<br>
<br>　　闻说圣朝同汉代，已愁征入拜公卿。
<br>
<br>　　卷587_23  「贺同年翰林从叔舍人知制诰」李频
<br>
<br>　　仙禁何人蹑近踪，孔门先选得真龙。别居云路抛三省，
<br>
<br>　　专掌天书在九重。五色毫挥成涣汗，百寮班下独从容。
<br>
<br>　　芳年贵盛谁为比，郁郁青青岳顶松。
<br>
<br>　　卷587_24  「吴门别主人（一作吴门月夜与曹太尉话别）」李频
<br>
<br>　　早晚更看吴苑月，小斋长忆落西窗。
<br>
<br>　　不知明夜谁家见，应照离人隔楚江。
<br>
<br>　　卷587_25  「自黔中归新安」李频
<br>
<br>　　朝过春关辞北阙，暮参戎幕向南巴。
<br>
<br>　　却将仙桂东归去，江月相随直到家。
<br>
<br>　　卷587_26  「奉和郑薰相公」李频
<br>
<br>　　三四株松匝草亭，便成彭泽柳为名。
<br>
<br>　　莲峰隐去难辞阙，核朝回与出城。
<br>
<br>　　卷587_27  「及第后还家过岘岭」李频
<br>
<br>　　魏驮山前一朵花，岭西更有几千家。
<br>
<br>　　石斑鱼香冲鼻，浅水沙田饭绕牙。
<br>
<br>　　卷587_28  「春日旅舍」李频
<br>
<br>　　未识东西南北路，青春白日坐销难。
<br>
<br>　　如何一别故园后，五度花开五处看。
<br>
<br>　　卷587_29  「过长江伤贾岛」李频
<br>
<br>　　忽从一宦远流离，无罪无人子细知。
<br>
<br>　　到得长江闻杜宇，想君魂魄也相随。
<br>
<br>　　卷587_30  「自遣」李频
<br>
<br>　　永拟东归把钓丝，将行忽起半心疑。
<br>
<br>　　青云道是不平地，还有平人上得时。
<br>
<br>　　卷587_31  「寄曹邺」李频
<br>
<br>　　终南山是枕前云，禁鼓无因晓夜闻。
<br>
<br>　　朝客秋来不朝日，曲江西岸去寻君。
<br>
<br>　　卷587_32  「述怀」李频
<br>
<br>　　望月疑无得桂缘，春天又待到秋天。
<br>
<br>　　杏花开与槐花落，愁去愁来过几年。
<br>
<br>　　卷587_33  「客洛酬刘驾」李频
<br>
<br>　　浮世总应相送老，共君偏更远行多。
<br>
<br>　　此回不似前回别，听尽离歌逐棹歌。
<br>
<br>　　卷587_34  「题钓台障子」李频
<br>
<br>　　君家尽是我家山，严子前台枕古湾。
<br>
<br>　　却把钓竿终不可，几时入海得鱼还。
<br>
<br>　　卷587_35  「题阳山顾炼师草堂」李频
<br>
<br>　　若到当时上升处，长生何事后无人。
<br>
<br>　　前峰自去种松子，坐见年来取茯神。
<br>
<br>　　卷587_36  「闻金吾妓唱梁州」李频
<br>
<br>　　闻君一曲古梁州，惊起黄云塞上愁。
<br>
<br>　　秦女树前花正发，北风吹落满城秋。
<br>
<br>　　卷587_37  「游蜀回简友人」李频
<br>
<br>　　别来十二月，去到漏天边。不是因逢闰，还应是隔年。
<br>
<br>　　卷587_38  「赠泾州王侍御」李频
<br>
<br>　　一旦天书下紫微，三年旌旆陇云飞。
<br>
<br>　　塞门无事春空到，边草青青战马肥。
<br>
<br>　　卷587_39  「夏日宿秘书姚监宅」李频
<br>
<br>　　贵宅多嘉树，先秋有好风。情闲离阙下，梦野在山中。
<br>
<br>　　露色浮寒瓦，萤光堕暗丛。听吟丽句尽，河汉任西东。
<br>
<br>　　卷587_40  「过嵩阴隐者」李频
<br>
<br>　　当门看少室，倚杖复披衣。每日醒还醉，无人是与非。
<br>
<br>　　架书抽读乱，庭果摘尝稀。独有江南客，思家未得归。
<br>
<br>　　卷587_41  「留别山家」李频
<br>
<br>　　闲门不易求，半月在林丘。已与山水别，难为花木留。
<br>
<br>　　孤怀归静夜，远会隔高秋。莫道无言去，冥心在重游。
<br>
<br>　　卷587_42  「送人游吴」李频
<br>
<br>　　楚田开雪后，草色与君看。积水浮春气，深山滞雨寒。
<br>
<br>　　毗陵孤月出，建业一钟残。为把乡书去，因收别泪难。
<br>
<br>　　卷587_43  「东渭桥晚眺」李频
<br>
<br>　　秦地有吴洲，千樯渭曲头。人当返照立，水彻故乡流。
<br>
<br>　　落第春难过，穷途日易愁。谁知桥上思，万里在江楼。
<br>
<br>　　卷587_44  「送延陵韦少府」李频
<br>
<br>　　延陵称贵邑，季子有高踪。古迹传多代，仙山管几峰。
<br>
<br>　　微泉声小雨，异木色深冬。去毕三年秩，新诗箧不容。
<br>
<br>　　卷587_45  「淮南送友人归沧州」李频
<br>
<br>　　风色忽西转，坐为千里分。高帆背楚落，寒日逆淮曛。
<br>
<br>　　断烧缘乔木，盘雕隐片云。乡关百战地，归去始休军。
<br>
<br>　　卷587_46  「夏日题T友人书斋」李频
<br>
<br>　　修竹齐高树，书斋竹树中。四时无夏气，三伏有秋风。
<br>
<br>　　黑处巢幽鸟，阴来叫候虫。窗西太白雪，万仞在遥空。
<br>
<br>　　卷587_47  「寻山」李频
<br>
<br>　　一径入双崖，初疑有几家。行穷人不见，坐久日空斜。
<br>
<br>　　石上生灵草，泉中落异花。终须结茅屋，向此学餐霞。
<br>
<br>　　卷587_48  「送元遂上人归钱唐」李频
<br>
<br>　　白衣游帝乡，已得事空王。却返湖山寺，高禅水月房。
<br>
<br>　　雨中过岳黑，秋后宿船凉。回顾秦人语，他生会别方。
<br>
<br>　　卷587_49  「贻友人喻坦之」李频
<br>
<br>　　从容心自切，饮水胜衔杯。共在山中长，相随阙下来。
<br>
<br>　　修身空有道，取事各无媒。不信升平代，终遗草泽才。
<br>
<br>　　卷587_50  「送友人往振武」李频
<br>
<br>　　风沙遥见说，道路替君愁。碛夜星垂地，云明火上楼。
<br>
<br>　　征鸿辞塞雪，战马识边秋。不共将军语，何因有去留。
<br>
<br>　　卷587_51  「赋得长城斑竹杖」李频
<br>
<br>　　秦兴版筑时，翦伐不知谁。异代馀根在，幽人得手持。
<br>
<br>　　细看生古意，闲倚动边思。莫作鸠形并，空将鹤发期。
<br>
<br>　　卷587_52  「送德清喻明府」李频
<br>
<br>　　棹返溪云，仍参旧使君。州传多古迹，县记是新文。
<br>
<br>　　水栅横舟闭，湖田立木分。但如诗思苦，为政即超群。
<br>
<br>　　卷587_53  「送薛能少府任T」李频
<br>
<br>　　不才甘下第，君子蹇何重。相送昆明岸，同看太白峰。
<br>
<br>　　数瓢留顷刻，残照迫从容。好去烟霞县，仙人有旧踪。
<br>
<br>　　卷587_54  「送许寿下第归东山」李频
<br>
<br>　　吾君设礼闱，谁合学忘机。却是高人起，难为下第归。
<br>
<br>　　出关心纵野，避世事终稀。莫更今秋夕，相思望少微。
<br>
<br>　　卷587_55  「冬夜酬范秘书（一作九衢春日酬范秘书）」李频
<br>
<br>　　九衢行一匝，不敢入他门。累日无馀事，通宵得至言。
<br>
<br>　　命嗟清世蹇，春觉闰冬暄。翻覆吟佳句，何酬国士恩。
<br>
<br>　　卷587_56  「送陆肱尉江夏」李频
<br>
<br>　　如何执简去，便作挂帆期。泽国三春早，江天落日迟。
<br>
<br>　　县人齐候处，洲鸟欲飞时。免褐方三十，青云岂白髭。
<br>
<br>　　卷587_57  「汉上送人西归」李频
<br>
<br>　　几作西归梦，因为怆别心。野衔天去尽，山夹汉来深。
<br>
<br>　　叠浪翻残照，高帆引片阴。空留相赠句，毕我白头吟。
<br>
<br>　　卷587_58  「蜀中逢友人」李频
<br>
<br>　　自古有行役，谁人免别家。相欢犹陌上，一醉任天涯。
<br>
<br>　　积叠山藏蜀，潺水绕巴。他年复何处，共说海棠花。
<br>
<br>　　卷587_59  「寄范评事」李频
<br>
<br>　　行坐不相遗，辕门载笔时。雅知难更遇，旧分合长思。
<br>
<br>　　梦即重寻熟，书常转达迟。山斋终拟到，何日遂心期。
<br>
<br>　　卷587_60  「南游过湘汉即事寄友人」李频
<br>
<br>　　南去远驱逐，三湘五月行。巴山雪水下，楚泽火云生。
<br>
<br>　　向野聊中饭，乘凉探暮程。离怀不可说，已迫峡猿声。
<br>
<br>　　卷587_61  「送许浑侍御赴润州」李频
<br>
<br>　　家山近石头，遂意恣东游。祖席离乌府，归帆转蜃楼。
<br>
<br>　　阴氛出海散，落月向潮流。别有为霖日，孤云未自由。
<br>
<br>　　卷587_62  「喜友人厉图南及第」李频
<br>
<br>　　相忧过己切，相贺似身荣。心达无前后，神交共死生。
<br>
<br>　　承家吾子事，登第世人情。未有通儒术，明时道不行。
<br>
<br>　　卷587_63  「送友人下第归越」李频
<br>
<br>　　归意随流水，江湖共在东。山阴何处去，草际片帆通。
<br>
<br>　　雨色春愁里，潮声晓梦中。虽为半年客，便是往来鸿。
<br>
<br>　　卷587_64  「寄友人」李频
<br>
<br>　　一别一相见，须臾老此生。客衣寒后薄，山思夜深清。
<br>
<br>　　诗近吟何句，髭新白几茎。路岐如昨日，来往梦分明。
<br>
<br>　　卷587_65  「送友人下第归宛陵」李频
<br>
<br>　　天涯长恋亲，阙下独伤春。拟住还求己，须归不为身。
<br>
<br>　　临岐仍犯雪，挂席始离尘。共泣东风别，同为沧海人。
<br>
<br>　　卷587_66  「秋夜对月寄凤翔范书记」李频
<br>
<br>　　月过秋霖后，光应夜夜清。一回相忆起，几度独吟行。
<br>
<br>　　河汉东西直，山川远近明。寸心遥往处，新有雁来声。
<br>
<br>　　卷587_67  「送孙明秀才往潘州访韦卿」李频
<br>
<br>　　北鸟飞不到，北人今去游。天涯浮瘴水，岭外问潘州。
<br>
<br>　　草木春冬茂，猿猱日夜愁。定知迁客泪，应只对君流。
<br>
<br>　　卷587_68  「八月十五夜对月」李频
<br>
<br>　　阴盛此宵中，多为雨与风。坐无云雨至，看与雪霜同。
<br>
<br>　　抱湿离遥海，倾寒向迥空。年年不可值，还似命难通。
<br>
<br>　　卷587_69  「及第后归」李频
<br>
<br>　　家临浙水傍，岸对买臣乡。纵棹随归鸟，乘潮向夕阳。
<br>
<br>　　苦吟身得雪，甘意鬓成霜。况此年犹少，酬知足自强。
<br>
<br>　　卷587_70  「过巫峡」李频
<br>
<br>　　拥棹向惊湍，巫峰直上看。削成从水底，耸出在云端。
<br>
<br>　　暮雨晴时少，啼猿渴下难。一闻神女去，风竹扫空坛。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
