<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百四十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百四十八
<br>
<br>　　卷148_1  「夏口送徐郎中归朝」刘长卿
<br>
<br>　　星象南宫远，风流上客稀。九重思晓奏，万里见春归。
<br>
<br>　　棹发空江响，城孤落日晖。离心与杨柳，临水更依依。
<br>
<br>　　卷148_2  「鄂渚听杜别驾弹胡琴」刘长卿
<br>
<br>　　文姬留此曲，千载一知音。不解胡人语，空留楚客心。
<br>
<br>　　声随边草动，意入陇云深。何事长江上，萧萧出塞吟。
<br>
<br>　　卷148_3  「过鹦鹉洲王处士别业」刘长卿
<br>
<br>　　白首此为渔，青山对结庐。问人寻野笋，留客馈家蔬。
<br>
<br>　　古柳依沙发，春苗带雨锄。共怜芳杜色，终日伴闲居。
<br>
<br>　　卷148_4  「寄万州崔使君（令钦）」刘长卿
<br>
<br>　　时艰方用武，儒者任浮沈。摇落秋江暮，怜君巴峡深。
<br>
<br>　　丘门多白首，蜀郡满青襟。自解书生咏，愁猿莫夜吟。
<br>
<br>　　卷148_5  「送马秀才移家京洛便赴举」刘长卿
<br>
<br>　　自从为楚客，不复扫荆扉。剑共丹诚在，书随白发归。
<br>
<br>　　旧游经乱静，后进识君稀。空把相如赋，何人荐礼闱。
<br>
<br>　　卷148_6  「送南特进赴归行营」刘长卿
<br>
<br>　　闻道军书至，扬鞭不问家。虏云连白草，汉月到黄沙。
<br>
<br>　　汗马河源饮，烧羌陇坻遮。翩翩新结束，去逐李轻车。
<br>
<br>　　卷148_7  「送道标上人归南岳」刘长卿
<br>
<br>　　悠然倚孤棹，却忆卧中林。江草将归远，湘山独往深。
<br>
<br>　　白云留不住，渌水去无心。衡岳千峰乱，禅房何处寻。
<br>
<br>　　卷148_8  「送梁侍御巡永州」刘长卿
<br>
<br>　　萧萧江雨暮，客散野亭空。忧国天涯去，思乡岁暮同。
<br>
<br>　　到时猿未断，回处水应穷。莫望零陵路，千峰万木中。
<br>
<br>　　卷148_9  「岁夜喜魏万成、郭夏雪中相寻」刘长卿
<br>
<br>　　新年欲变柳，旧客共沾衣。岁夜犹难尽，乡春又独归。
<br>
<br>　　寒灯映虚牖，暮雪掩闲扉。且莫乘船去，平生相访稀。
<br>
<br>　　卷148_10  「送蔡侍御赴上都」刘长卿
<br>
<br>　　迟迟立驷马，久客恋潇湘。明日谁同路，新年独到乡。
<br>
<br>　　孤烟向驿远，积雪去关长。秦地看春色，南枝不可忘。
<br>
<br>　　卷148_11  「晦日陪辛大夫宴南亭」刘长卿
<br>
<br>　　月晦逢休浣，年光逐宴移。早莺留客醉，春日为人迟。
<br>
<br>　　q草全无叶，梅花遍压枝。政闲风景好，莫比岘山时。
<br>
<br>　　卷148_12  「送独孤判官赴岭」刘长卿
<br>
<br>　　伏波初树羽，待尔静川鳞。岭海看飞鸟，天涯问远人。
<br>
<br>　　苍梧云里夕，青草嶂中春。遥想文身国，迎舟拜使臣。
<br>
<br>　　卷148_13  「长沙馆中与郭夏对雨」刘长卿
<br>
<br>　　长沙积雨晦，深巷绝人幽。润上春衣冷，声连暮角愁。
<br>
<br>　　云横全楚地，树暗古湘洲。杳蔼江天外，空堂生百忧。
<br>
<br>　　卷148_14  「陪辛大夫西亭宴观妓」刘长卿
<br>
<br>　　歌舞怜迟日，旄麾映早春。莺窥陇西将，花对洛阳人。
<br>
<br>　　醉罢知何事，恩深忘此身。任他行雨去，归路`香尘。
<br>
<br>　　卷148_15  「题魏万成江亭」刘长卿
<br>
<br>　　萧条方岁晏，牢落对空洲。才出时人右，家贫湘水头。
<br>
<br>　　苍山隐暮雪，白鸟没寒流。不是莲花府，冥冥不可求。
<br>
<br>　　卷148_16  「春过裴虬郊园（时裴不在，因以寄之）」刘长卿
<br>
<br>　　郊原春欲暮，桃杏落纷纷。何处随芳草，留家寄白云。
<br>
<br>　　听莺情念友，看竹恨无君。长啸高台上，南风冀尔闻。
<br>
<br>　　卷148_17  「送韦赞善使岭南」刘长卿
<br>
<br>　　欲逐楼船将，方安卉服夷。炎洲经瘴远，春水上泷迟。
<br>
<br>　　岁贡随重译，年芳遍四时。番禺静无事，空咏饮泉诗。
<br>
<br>　　卷148_18  「送乔判官赴福州」刘长卿
<br>
<br>　　扬帆向何处，插羽逐征东。夷落人烟迥，王程鸟路通。
<br>
<br>　　江流回涧底，山色聚闽中。君去凋残后，应怜百越空。
<br>
<br>　　卷148_19  「送李补阙之上都」刘长卿
<br>
<br>　　独归西掖去，难接后尘游。向日三千里，朝天十二楼。
<br>
<br>　　路看新柳夕，家对旧山秋。惆怅离心远，沧江空自流。
<br>
<br>　　卷148_20  「送袁明府之任」刘长卿
<br>
<br>　　既有亲人术，还逢试吏年。蓬蒿千里闭，村树几家全。
<br>
<br>　　雪覆淮南道，春生颍谷烟。何时当莅政，相府待闻天。
<br>
<br>　　卷148_21  「海盐官舍早春」刘长卿
<br>
<br>　　小邑沧洲吏，新年白首翁。一官如远客，万事极飘蓬。
<br>
<br>　　柳色孤城里，莺声细雨中。羁心早已乱，何事更春风。
<br>
<br>　　卷148_22  「南湖送徐二十七西上」刘长卿
<br>
<br>　　家在横塘曲，那能万里违。门临秋水掩，帆带夕阳飞。
<br>
<br>　　傲俗宜纱帽，干时倚布衣。独将湖上月，相逐去还归。
<br>
<br>　　卷148_23  「曲阿对月别岑况、徐说」刘长卿
<br>
<br>　　金陵已芜没，函谷复烟尘。犹见南朝月，还随上国人。
<br>
<br>　　白云心自远，沧海意相亲。何事须成别，汀洲欲暮春。
<br>
<br>　　卷148_24  「送李侍御贬鄱阳」刘长卿
<br>
<br>　　回车仍昨日，谪去已秋风。干越知何处，云山只向东。
<br>
<br>　　暮天江色里，田鹤稻花中。却见鄱阳吏，犹应旧马骢。
<br>
<br>　　卷148_25  「送路少府使东京便应制举」刘长卿
<br>
<br>　　故人西奉使，胡骑正纷纷。旧国无来信，春江独送君。
<br>
<br>　　五言凌白雪，六翮向青云。谁念沧洲吏，忘机鸥鸟群。
<br>
<br>　　卷148_26  「松江独宿」刘长卿
<br>
<br>　　洞庭初下叶，孤客不胜愁。明月天涯夜，青山江上秋。
<br>
<br>　　一官成白首，万里寄沧洲。久被浮名系，能无愧海鸥。
<br>
<br>　　卷148_27  「寻白石山真禅师旧草堂」刘长卿
<br>
<br>　　惆怅云山暮，闲门独不开。何时飞杖锡，终日闭苍苔。
<br>
<br>　　隔岭春犹在，无人燕亦来。谁堪暝投处，空复一猿哀。
<br>
<br>　　卷148_28  「送行军张司马罢使回」刘长卿
<br>
<br>　　时危身赴敌，事往任浮沈。末路三江去，当时百战心。
<br>
<br>　　春风吴苑绿，古木剡山深。千里沧波上，孤舟不可寻。
<br>
<br>　　卷148_29  「喜李翰自越至」刘长卿
<br>
<br>　　南浮沧海上，万里到吴台。久别长相忆，孤舟何处来。
<br>
<br>　　春风催客醉，江月向人开。羡尔无羁束，沙鸥独不猜。
<br>
<br>　　卷148_30  「罪所留系寄张十四」刘长卿
<br>
<br>　　不见君来久，冤深意未传。冶长空得罪，夷甫岂言钱。
<br>
<br>　　直道天何在，愁容镜亦怜。因书欲自诉，无泪可潸然。
<br>
<br>　　卷148_31  「送勤照和尚往睢阳赴太守请」刘长卿
<br>
<br>　　燃灯传七祖，杖锡为诸侯。来去云无意，东西水自流。
<br>
<br>　　青山春满目，白日夜随舟。知到梁园下，苍生赖此游。
<br>
<br>　　卷148_32  「长门怨」刘长卿
<br>
<br>　　何事长门闭，珠帘只自垂。月移深殿早，春向后宫迟。
<br>
<br>　　蕙草生闲地，梨花发旧枝。芳菲自恩幸，看著被风吹。
<br>
<br>　　卷148_33  「过横山顾山人草堂」刘长卿
<br>
<br>　　只见山相掩，谁言路尚通。人来千嶂外，犬吠百花中。
<br>
<br>　　细草香飘雨，垂杨闲卧风。却寻樵径去，惆怅绿溪东。
<br>
<br>　　卷148_34  「送李校书适越谒杜中丞」刘长卿
<br>
<br>　　江风处处尽，旦暮水空波。摇落行人去，云山向越多。
<br>
<br>　　陈蕃悬榻待，谢客枉帆过。相见耶溪路，逶迤入薜萝。
<br>
<br>　　卷148_35  「秋夜雨中，诸公过灵光寺所居」刘长卿
<br>
<br>　　晤语青莲舍，重门闭夕阴。向人寒烛静，带雨夜钟沈。
<br>
<br>　　流水从他事，孤云任此心。不能捐斗粟，终日愧瑶琴。
<br>
<br>　　卷148_36  「西庭夜燕，喜评事兄拜会」刘长卿
<br>
<br>　　犹是南州吏，江城又一春。隔帘湖上月，对酒眼中人。
<br>
<br>　　棘寺初衔命，梅仙已误身。无心羡荣禄，唯待却垂纶。
<br>
<br>　　卷148_37  「寻南溪常山道人隐居」刘长卿
<br>
<br>　　一路经行处，莓苔见履痕。白云依静渚，春草闭闲门。
<br>
<br>　　过雨看松色，随山到水源。溪花与禅意，相对亦忘言。
<br>
<br>　　卷148_38  「扬州雨中张十宅观妓（一作张谓诗）」刘长卿
<br>
<br>　　夜色带春烟，灯花拂更燃。残妆添石黛，艳舞落金钿。
<br>
<br>　　掩笑频欹扇，迎歌乍动弦。不知巫峡雨，何事海西边。
<br>
<br>　　卷148_39  「赴宣州使院，夜宴寂上人房，留辞前苏州韦使君」刘长卿
<br>
<br>　　白云乖始愿，沧海有微波。恋旧争趋府，临危欲负戈。
<br>
<br>　　春归花殿暗，秋傍竹房多。耐可机心息，其如羽檄何。
<br>
<br>　　卷148_40  「送薛承矩秩满北游」刘长卿
<br>
<br>　　匹马向何处，北游殊未还。寒云带飞雪，日暮雁门关。
<br>
<br>　　一路傍汾水，数州看晋山。知君喜初服，只爱此身闲。
<br>
<br>　　卷148_41  「饯别王十一南游」刘长卿
<br>
<br>　　望君烟水阔，挥手泪沾巾。飞鸟没何处，青山空向人。
<br>
<br>　　长江一帆远，落日五湖春。谁见汀洲上，相思愁白O.
<br>
<br>　　卷148_42  「送严维尉诸暨（严即越州人）」刘长卿
<br>
<br>　　爱尔文章远，还家印绶荣。退公兼色养，临下带乡情。
<br>
<br>　　乔木映官舍，春山宜县城。应怜钓台石，闲却为浮名。
<br>
<br>　　卷148_43  「送李七之笮水谒张相公」刘长卿
<br>
<br>　　惆怅青春晚，殷勤浊酒垆。后时长剑涩，斜日片帆孤。
<br>
<br>　　东阁邀才子，南昌老腐儒。梁园旧相识，谁忆卧江湖。
<br>
<br>　　卷148_44  「送崔处士先适越」刘长卿
<br>
<br>　　山阴好云物，此去又春风。越鸟闻花里，曹娥想镜中。
<br>
<br>　　小江潮易满，万井水皆通。徒羡扁舟客，微官事不同。
<br>
<br>　　卷148_45  「奉陪使君西庭送淮西魏判官（得山字）」刘长卿
<br>
<br>　　羽檄催归恨，春风醉别颜。能邀五马送，自逐一星还。
<br>
<br>　　破竹从军乐，看花听讼闲。遥知用兵处，多在八公山。
<br>
<br>　　卷148_46  「狱中见壁画佛」刘长卿
<br>
<br>　　不谓衔冤处，而能窥大悲。独栖丛棘下，还见雨花时。
<br>
<br>　　地狭青莲小，城高白日迟。幸亲方便力，犹畏毒龙欺。
<br>
<br>　　卷148_47  「送许拾遗还京」刘长卿
<br>
<br>　　万里辞三殿，金陵到旧居。文星出西掖，卿月在南徐。
<br>
<br>　　故里惊朝服，高堂捧诏书。暂容乘驷马，谁许恋鲈鱼。
<br>
<br>　　卷148_48  「送张七判官还京觐省」刘长卿
<br>
<br>　　春兰方可采，此去叶初齐。函谷莺声里，秦山马首西。
<br>
<br>　　庭闱新柏署，门馆旧桃蹊。春色长安道，相随入禁闺。
<br>
<br>　　卷148_49  「送孙莹京监擢第归蜀觐省」刘长卿
<br>
<br>　　适贺一枝新，旋惊万里分。礼闱称独步，太学许能文。
<br>
<br>　　征马望春草，行人看暮云。遥知倚门处，江树正氛氲。
<br>
<br>　　卷148_50  「送史九赴任宁陵，兼呈单父史八时监察五兄初入台」刘长卿
<br>
<br>　　趋府弟联兄，看君此去荣。春随千里道，河带万家城。
<br>
<br>　　绣服棠花映，青袍草色迎。梁园修竹在，持赠结交情。
<br>
<br>　　卷148_51  「卧病喜田九见寄」刘长卿
<br>
<br>　　卧来能几日，春事已依然。不解谢公意，翻令静者便。
<br>
<br>　　庭阴残旧雪，柳色带新年。寂寞深村里，唯君相访偏。
<br>
<br>　　卷148_52  「重过宣峰寺山房，寄灵一上人」刘长卿
<br>
<br>　　西陵潮信满，岛屿入中流。越客依风水，相思南渡头。
<br>
<br>　　寒光生极浦，暮雪映沧洲。何事扬帆去，空惊海上鸥。
<br>
<br>　　卷148_53  「云门寺访灵一上人」刘长卿
<br>
<br>　　所思劳日夕，惆怅去西东。禅客知何在，春山到处同。
<br>
<br>　　独行残雪里，相见白云中。请近东林寺，穷年事远公。
<br>
<br>　　卷148_54  「送陆羽之茅山，寄李延陵」刘长卿
<br>
<br>　　延陵衰草遍，有路问茅山。鸡犬驱将去，烟霞拟不还。
<br>
<br>　　新家彭泽县，旧国穆陵关。处处逃名姓，无名亦是闲。
<br>
<br>　　卷148_55  「寄灵一上人初还云门（一作皇甫曾诗）」刘长卿
<br>
<br>　　寒霜白云里，法侣自相携。竹径通城下，松风隔水西。
<br>
<br>　　方同沃洲去，不作武陵迷。仿佛知心处，高峰是会稽。
<br>
<br>　　卷148_56  「寄灵一上人（一作皇甫冉诗，一作郎士元诗）」刘长卿
<br>
<br>　　高僧本姓竺，开士旧名林。一去春山里，千峰不可寻。
<br>
<br>　　新年芳草遍，终日白云深。欲徇微官去，悬知讶此心。
<br>
<br>　　卷148_57  「送韩司直」刘长卿
<br>
<br>　　游吴还入越，来往任风波。复送王孙去，其如春草何。
<br>
<br>　　岸明残雪在，潮满夕阳多。季子杨柳庙，停舟试一过。
<br>
<br>　　卷148_58  「酬李郎中夜登苏州城楼见寄」刘长卿
<br>
<br>　　辛勤万里道，萧索九秋残。日照闽中夜，天凝海上寒。
<br>
<br>　　客程无地远，主意在人安。遥寄登楼作，空知行路难。
<br>
<br>　　卷148_59  「送人游越（一作郎士元诗）」刘长卿
<br>
<br>　　未习风波事，初为吴越游。露沾湖色晓，月照海门秋。
<br>
<br>　　梅市门何在，兰亭水尚流。西陵待潮处，落日满扁舟。
<br>
<br>　　卷148_60  「赠普门上人」刘长卿
<br>
<br>　　支公身欲老，长在沃洲多。惠力堪传教，禅心久伏魔。
<br>
<br>　　山云随坐夏，江草伴头陀。借问回心后，贤愚去几何。
<br>
<br>　　卷148_61  「送康判官往新安（一作皇甫冉诗）」刘长卿
<br>
<br>　　不向新安去，那知江路长。猿声近庐霍，水色胜潇湘。
<br>
<br>　　驿路收残雨，渔家带夕阳。何须愁旅泊，使者有辉光。
<br>
<br>　　卷148_62  「送顾长」刘长卿
<br>
<br>　　由来山水客，复道向新安。半是乘槎便，全非行路难。
<br>
<br>　　晨装林月在，野饭浦沙寒。严子千年后，何人钓旧滩。
<br>
<br>　　卷148_63  「九日登李明府北楼」刘长卿
<br>
<br>　　九日登高望，苍苍远树低。人烟湖草里，山翠县楼西。
<br>
<br>　　霜降鸿声切，秋深客思迷。无劳白衣酒，陶令自相携。
<br>
<br>　　卷148_64  「同诸公登楼」刘长卿
<br>
<br>　　秋草行将暮，登楼客思惊。千家同霁色，一雁报寒声。
<br>
<br>　　北望无乡信，东游滞客行。今君佩铜墨，还有越乡情。
<br>
<br>　　卷148_65  「送友人南游」刘长卿
<br>
<br>　　不愁寻水远，自爱逐连山。虽在春风里，犹从芳草间。
<br>
<br>　　去程何用计，胜事且相关。旅逸同群鸟，悠悠往复还。
<br>
<br>　　卷148_66  「送裴二十一」刘长卿
<br>
<br>　　多病长无事，开筵暂送君。正愁帆带雨，莫望水连云。
<br>
<br>　　客思闲偏极，川程远更分。不须论早晚，惆怅又离群。
<br>
<br>　　卷148_67  「送张判官罢使东归」刘长卿
<br>
<br>　　白首辞知己，沧洲忆旧居。落潮回野艇，积雪卧官庐。
<br>
<br>　　范叔寒犹在，周王岁欲除。春山数亩地，归去带经I.
<br>
<br>　　卷148_68  「早春」刘长卿
<br>
<br>　　微雨夜来歇，江南春色回。本惊时不住，还恐老相催。
<br>
<br>　　人好千场醉，花无百日开。岂堪沧海畔，为客十年来。
<br>
<br>　　卷148_69  「送青苗郑判官归江西」刘长卿
<br>
<br>　　三苗馀古地，五稼满秋田。来问周公税，归输汉俸钱。
<br>
<br>　　江城寒背日，湓水暮连天。南楚凋残后，疲民赖尔怜。
<br>
<br>　　卷148_70  「过包尊师山院」刘长卿
<br>
<br>　　卖药曾相识，吹箫此复闻。杏花谁是主，桂树独留君。
<br>
<br>　　漱玉临丹井，围棋访白云。道经今为写，不虑惜鹅群。
<br>
<br>　　卷148_71  「故女道士婉仪太原郭氏挽歌词」刘长卿
<br>
<br>　　作范宫闱睦，归真道艺超。驭风仙路远，背日帝宫遥。
<br>
<br>　　鸾殿空留处，霓裳已罢朝。淮王哀不尽，松柏但萧萧。
<br>
<br>　　宫禁恩长隔，神仙道已分。人间惊早露，天上失朝云。
<br>
<br>　　逝水年无限，佳城日易曛。箫声将薤曲，哀断不堪闻。
<br>
<br>　　卷148_72  「少年行」刘长卿
<br>
<br>　　射飞夸侍猎，行乐爱联镳。荐枕青蛾艳，鸣鞭白马骄。
<br>
<br>　　曲房珠翠合，深巷管弦调。日晚春风里，衣香满路飘。
<br>
<br>　　卷148_73  「归弋阳山居，留别卢、邵二侍御」刘长卿
<br>
<br>　　渺渺归何处，沿流附客船。久依鄱水住，频税越人田。
<br>
<br>　　偶俗机偏少，安闲性所便。只应君少惯，又欲寄林泉。
<br>
<br>　　卷148_74  「赴江西，湖上赠皇甫曾之宣州」刘长卿
<br>
<br>　　莫恨扁舟去，川途我更遥。东西潮渺渺，离别雨萧萧。
<br>
<br>　　流水通春谷，青山过板桥。天涯有来客，迟尔访渔樵。
<br>
<br>　　卷148_75  「湘中纪行十首。湘妃庙」刘长卿
<br>
<br>　　荒祠古木暗，寂寂此江濉Ｎ醋飨婺嫌辏知为何处云。
<br>
<br>　　苔痕断珠履，草色带罗裙。莫唱迎仙曲，空山不可闻。
<br>
<br>　　卷148_76  「湘中纪行十首。斑竹岩」刘长卿
<br>
<br>　　苍梧在何处，斑竹自成林。点点留残泪，枝枝寄此心。
<br>
<br>　　寒山响易满，秋水影偏深。欲觅樵人路，蒙笼不可寻。
<br>
<br>　　卷148_77  「湘中纪行十首。洞山阳（一作洞阳山）」刘长卿
<br>
<br>　　旧日仙成处，荒林客到稀。白云将犬去，芳草任人归。
<br>
<br>　　空谷无行径，深山少落晖。桃园几家住，谁为扫荆扉。
<br>
<br>　　卷148_78  「湘中纪行十首。云母溪」刘长卿
<br>
<br>　　云母映溪水，溪流知几春。深藏武陵客，时过洞庭人。
<br>
<br>　　白发惭皎镜，清光媚[沦。寥寥古松下，岁晚挂头巾。
<br>
<br>　　卷148_79  「湘中纪行十首。赤沙湖」刘长卿
<br>
<br>　　茫茫葭I外，一望一沾衣。秋水连天阔，涔阳何处归。
<br>
<br>　　沙鸥积暮雪，川日动寒晖。楚客来相问，孤舟泊钓矶。
<br>
<br>　　卷148_80  「湘中纪行十首。秋云岭」刘长卿
<br>
<br>　　山色无定姿，如烟复如黛。孤峰夕阳后，翠岭秋天外。
<br>
<br>　　云起遥蔽亏，江回频向背。不知今远近，到处犹相对。
<br>
<br>　　卷148_81  「湘中纪行十首。花石潭」刘长卿
<br>
<br>　　江枫日摇落，转爱寒潭静。水色淡如空，山光复相映。
<br>
<br>　　人闲流更慢，鱼戏波难定。楚客往来多，偏知白鸥性。
<br>
<br>　　卷148_82  「湘中纪行十首。石围峰（一作石菌山）」刘长卿
<br>
<br>　　前山带秋色，独往秋江晚。叠嶂入云多，孤峰去人远。
<br>
<br>　　夤缘不可到，苍翠空在眼。渡口问渔家，桃源路深浅。
<br>
<br>　　卷148_83  「湘中纪行十首。浮石濑」刘长卿
<br>
<br>　　秋月照潇湘，月明闻荡桨。石横晚濑急，水落寒沙广。
<br>
<br>　　众岭猿啸重，空江人语响。清晖朝复暮，如待扁舟赏。
<br>
<br>　　卷148_84  「湘中纪行十首。横龙渡」刘长卿
<br>
<br>　　空传古岸下，曾见蛟龙去。秋水晚沈沈，犹疑在深处。
<br>
<br>　　乱声沙上石，倒影云中树。独见一扁舟，樵人往来渡。
<br>
<br>　　卷148_85  「杂咏八首上礼部李侍郎。幽琴」刘长卿
<br>
<br>　　月色满轩白，琴声宜夜阑。vv青丝上，静听松风寒。
<br>
<br>　　古调虽自爱，今人多不弹。向君投此曲，所贵知音难。
<br>
<br>　　卷148_86  「杂咏八首上礼部李侍郎。晚桃」刘长卿
<br>
<br>　　四月深涧底，桃花方欲然。宁知地势下，遂使春风偏。
<br>
<br>　　此意颇堪惜，无言谁为传。过时君未赏，空媚幽林前。
<br>
<br>　　卷148_87  「杂咏八首上礼部李侍郎。疲马」刘长卿
<br>
<br>　　玄黄一疲马，筋力尽胡尘。骧首北风夕，徘徊鸣向人。
<br>
<br>　　谁怜弃置久，却与驽骀亲。犹恋长城外，青青寒草春。
<br>
<br>　　卷148_88  「杂咏八首上礼部李侍郎。春镜」刘长卿
<br>
<br>　　宝镜凌曙开，含虚净如水。独悬秦台上，万象清光里。
<br>
<br>　　岂虑高鉴偏，但防流尘委。不知娉婷色，回照今何似。
<br>
<br>　　卷148_89  「杂咏八首上礼部李侍郎。古剑」刘长卿
<br>
<br>　　龙泉闲古匣，苔藓沦此地。何意久藏锋，翻令世人弃。
<br>
<br>　　铁衣今正涩，宝刃犹可试。倘遇拂拭恩，应知犀利。
<br>
<br>　　卷148_90  「杂咏八首上礼部李侍郎。旧井」刘长卿
<br>
<br>　　旧井依旧城，寒水深洞彻。下看百馀尺，一镜光不灭。
<br>
<br>　　素绠久未垂，清凉尚含洁。岂能无汲引，长讶君恩绝。
<br>
<br>　　卷148_91  「杂咏八首上礼部李侍郎。白鹭」刘长卿
<br>
<br>　　亭亭常独立，川上时延颈。秋水寒白毛，夕阳吊孤影。
<br>
<br>　　幽姿闲自媚，逸翮思一骋。如有长风吹，青云在俄顷。
<br>
<br>　　卷148_92  「杂咏八首上礼部李侍郎。寒G」刘长卿
<br>
<br>　　向夕灯稍进，空堂弥寂寞。光寒对愁人，时复一花落。
<br>
<br>　　但恐明见累，何愁暗难托。恋君秋夜永，无使兰膏薄。
<br>
<br>　　卷148_93  「寄李侍御」刘长卿
<br>
<br>　　旧国人未归，芳洲草还碧。年年湖上亭，怅望江南客。
<br>
<br>　　骢马入关西，白云独何适。相思烟水外，唯有心不隔。
<br>
<br>　　卷148_94  「晚泊湘江怀故人」刘长卿
<br>
<br>　　天涯片云去，遥指帝乡忆。惆怅增暮情，潇湘复秋色。
<br>
<br>　　扁舟宿何处，落日羡归翼。万里无故人，江鸥不相识。
<br>
<br>　　卷148_95  「过邬三湖上书斋」刘长卿
<br>
<br>　　何事东南客，忘机一钓竿。酒香开瓮老，湖色对门寒。
<br>
<br>　　向郭青山送，临池白鸟看。见君能浪迹，予亦厌微官。
<br>
<br>　　卷148_96  「从军六首」刘长卿
<br>
<br>　　回看虏骑合，城下汉兵稀。白刃两相向，黄云愁不飞。
<br>
<br>　　手中无尺铁，徒欲突重围。
<br>
<br>　　目极雁门道，青青边草春。一身事征战，匹马同苦辛。
<br>
<br>　　末路成白首，功归天下人。
<br>
<br>　　倚剑白日暮，望乡登戍楼。北风吹羌笛，此夜关山愁。
<br>
<br>　　回首不无意，滹河空自流。
<br>
<br>　　黄沙一万里，白首无人怜。报国剑已折，归乡身幸全。
<br>
<br>　　单于古台下，边色寒苍然。
<br>
<br>　　落日更萧条，北风动枯草。将军追虏骑，夜失阴山道。
<br>
<br>　　战败仍树勋，韩彭但空老。
<br>
<br>　　草枯秋塞上，望见渔阳郭。胡马嘶一声，汉兵泪双落。
<br>
<br>　　谁为吮疮者，此事今人薄。
<br>
<br>　　卷148_97  「龙门八咏。阙口」刘长卿
<br>
<br>　　秋山日摇落，秋水急波澜。独见鱼龙气，长令烟雨寒。
<br>
<br>　　谁穷造化力，空向两崖看。
<br>
<br>　　卷148_98  「龙门八咏。水东渡」刘长卿
<br>
<br>　　山叶傍崖赤，千峰秋色多。夜泉发清响，寒渚生微波。
<br>
<br>　　稍见沙上月，归人争渡河。
<br>
<br>　　卷148_99  「龙门八咏。福公塔」刘长卿
<br>
<br>　　寂寞对伊水，经行长未还。东流自朝暮，千载空云山。
<br>
<br>　　谁见白鸥鸟，无心洲渚间。
<br>
<br>　　卷148_100  「龙门八咏。远公龛」刘长卿
<br>
<br>　　松路向精舍，花龛归老僧。闲云随锡杖，落日低金绳。
<br>
<br>　　入夜翠微里，千峰明一灯。
<br>
<br>　　卷148_101  「龙门八咏。石楼」刘长卿
<br>
<br>　　隐隐见花阁，隔河映青林。水田秋雁下，山寺夜钟深。
<br>
<br>　　寂寞群动息，风泉清道心。
<br>
<br>　　卷148_102  「龙门八咏。下山」刘长卿
<br>
<br>　　谁识往来意，孤云长自闲。风寒未渡水，日暮更看山。
<br>
<br>　　木落众峰出，龙宫苍翠间。
<br>
<br>　　卷148_103  「龙门八咏。水西渡」刘长卿
<br>
<br>　　伊水摇镜光，纤鳞如不隔。千龛道傍古，一鸟沙上白。
<br>
<br>　　何事还山云，能留向城客。
<br>
<br>　　卷148_104  「龙门八咏。渡水」刘长卿
<br>
<br>　　日暮下山来，千山暮钟发。不知波上棹，还弄山中月。
<br>
<br>　　伊水连白云，东南远明灭。
<br>
<br>　　卷148_105  「月下听砧」刘长卿
<br>
<br>　　夜静掩寒城，清砧发何处。声声捣秋月，肠断卢龙戍。
<br>
<br>　　未得寄征人，愁霜复愁露。
<br>
<br>　　卷148_106  「送丘为赴上都（一作送皇甫曾）」刘长卿
<br>
<br>　　帝乡何处是，歧路空垂泣。楚思愁暮多，川程带潮急。
<br>
<br>　　潮归人不归，独向空塘立。
<br>
<br>　　卷148_107  「题大理黄主簿湖上高斋」刘长卿
<br>
<br>　　闭门湖水畔，自与白鸥亲。竟日窗中岫，终年林下人。
<br>
<br>　　俗轻儒服弊，家厌法官贫。多雨茅檐夜，空洲草径春。
<br>
<br>　　桃源君莫爱，且作汉朝臣。
<br>
<br>　　卷148_108  「平蕃曲三首」刘长卿
<br>
<br>　　吹角报蕃营，回军欲洗兵。已教青海外，自筑汉家城。
<br>
<br>　　渺渺戍烟孤，茫茫塞草枯。陇头那用闭，万里不防胡。
<br>
<br>　　绝漠大军还，平沙独戍闲。空留一片石，万古在燕山。
<br>
<br>　　卷148_109  「送郑说之歙州谒薛侍郎」刘长卿
<br>
<br>　　漂泊来千里，讴谣满百城。汉家尊太守，鲁国重诸生。
<br>
<br>　　俗变人难理，江传水至清。船经危石住，路入乱山行。
<br>
<br>　　老得沧州趣，春伤白首情。尝闻马南郡，门下有康成。
<br>
<br>　　卷148_110  「题独孤使君湖上林亭」刘长卿
<br>
<br>　　出树倚朱阑，吹铙引上官。老农持锸拜，时稼卷帘看。
<br>
<br>　　水对登龙净，山当建隼寒。夕阳湖草动，秋色渚田宽。
<br>
<br>　　渤海人无事，荆州客独安。谢公何足比，来往石门难。
<br>
<br>　　卷148_111  「酬滁州李十六使君见赠」刘长卿
<br>
<br>　　满镜悲华发，空山寄此身。白云家自有，黄卷业长贫。
<br>
<br>　　懒任垂竿老，狂因酿黍春。桃花迷圣代，桂树狎幽人。
<br>
<br>　　幢盖方临郡，柴荆忝作邻。但愁千骑至，石路却生尘。
<br>
<br>　　卷148_112  「送严维赴河南充严中丞幕府」刘长卿
<br>
<br>　　久别耶溪客，来乘使者轩。用才荣入幕，扶病喜同樽。
<br>
<br>　　山屐留何处，江帆去独翻。暮情辞镜水，秋梦识云门。
<br>
<br>　　莲府开花萼，桃园寄子孙。何当举严助，遍沐汉朝恩。
<br>
<br>　　卷148_113  「酬包谏议佶见寄之什」刘长卿
<br>
<br>　　佐郡愧顽疏，殊方亲里闾。家贫寒未度，身老岁将除。
<br>
<br>　　过雪山僧至，依阳野客舒。药陈随远宦，梅发对幽居。
<br>
<br>　　落日栖^鸟，行人遗鲤鱼。高文不可和，空愧学相如。
<br>
<br>　　卷148_114  「栖霞寺东峰寻南齐明征君故居」刘长卿
<br>
<br>　　山人今不见，山鸟自相从。长啸辞明主，终身卧此峰。
<br>
<br>　　泉源通石径，涧户掩尘容。古墓依寒草，前朝寄老松。
<br>
<br>　　片云生断壁，万壑遍疏钟。惆怅空归去，犹疑林下逢。
<br>
<br>　　卷148_115  「奉和赵给事使君，留赠李婺州舍人兼谢舍人别驾之什」刘长卿
<br>
<br>　　便道访情亲，东方千骑尘。禁深分直夜，地远独行春。
<br>
<br>　　绛阙辞明主，沧洲识近臣。云山随候吏，鸡犬逐归人。
<br>
<br>　　庭顾婆娑老，邦传蔽芾新。玄晖翻佐理，闻到郡斋频。
<br>
<br>　　卷148_116  「行营酬吕侍御时尚书问罪襄阳军次汉东境上…诗以见谕」刘长卿
<br>
<br>　　不敢淮南卧，来趋汉将营。受辞瞻左钺，扶疾往前旌。
<br>
<br>　　井税鹑衣乐，壶浆鹤发迎。水归馀断岸，烽至掩孤城。
<br>
<br>　　晚日归千骑，秋风合五兵。孔璋才素健，早晚檄书成。
<br>
<br>　　卷148_117  「登迁仁楼，酬子婿李穆」刘长卿
<br>
<br>　　临风敞丽谯，落日听吹铙。归路空回首，新章已在腰。
<br>
<br>　　非才受官谤，无政作人谣。俭岁安三户，馀年寄六条。
<br>
<br>　　春芜生楚国，古树过隋朝。赖有东床客，池塘免寂寥。
<br>
<br>　　卷148_118  「别李氏女子」刘长卿
<br>
<br>　　念尔嫁犹近，稚年那别亲。临歧方教诲，所贵和六姻。
<br>
<br>　　俯首戴荆钗，欲拜凄且埂１纠慈寮易樱莫耻梁鸿贫。
<br>
<br>　　汉川若可涉，水清石磷磷。天涯远乡妇，月下孤舟人。
<br>
<br>　　卷148_119  「长沙早春雪后临湘水，呈同游诸子」刘长卿
<br>
<br>　　汀洲暖渐渌，烟景淡相和。举目方如此，归心岂奈何。
<br>
<br>　　日华浮野雪，春色染湘波。北渚生芳草，东风变旧柯。
<br>
<br>　　江山古思远，猿鸟暮情多。君问渔人意，沧浪自有歌。
<br>
<br>　　卷148_120  「自道林寺西入石路至麓山寺，过法崇禅师故居」刘长卿
<br>
<br>　　山僧候谷口，石路拂莓苔。深入泉源去，遥从树杪回。
<br>
<br>　　香随青霭散，钟过白云来。野雪空斋掩，山风古殿开。
<br>
<br>　　桂寒知自发，松老问谁栽。惆怅湘江水，何人更渡杯。
<br>
<br>　　卷148_121  「和袁郎中破贼后军行过剡中山水谨上太尉（即李光弼）」刘长卿
<br>
<br>　　剡路除荆棘，王师罢鼓鼙。农归沧海畔，围解赤城西。
<br>
<br>　　赦罪春阳发，收兵太白低。远峰来马首，横笛入猿啼。
<br>
<br>　　兰渚催新幄，桃源识故蹊。已闻开阁待，谁许卧东溪。
<br>
<br>　　卷148_122  「送郑十二还庐山别业」刘长卿
<br>
<br>　　浔阳数亩宅，归卧掩柴关。谷口何人待，门前秋草闲。
<br>
<br>　　忘机卖药罢，无语杖藜还。旧笋成寒竹，空斋向暮山。
<br>
<br>　　水流经舍下，云去到人间。桂树花应发，因行寄一攀。
<br>
<br>　　卷148_123  「至饶州寻陶十七不在寄赠」刘长卿
<br>
<br>　　谪宦投东道，逢君已北辕。孤蓬向何处，五柳不开门。
<br>
<br>　　去国空回首，怀贤欲诉冤。梅枝横岭峤，竹路过湘源。
<br>
<br>　　月下高秋雁，天南独夜猿。离心与流水，万里共朝昏。
<br>
<br>　　卷148_124  「奉陪郑中丞自宣州解印，与诸侄宴馀干后溪」刘长卿
<br>
<br>　　迹远亲鱼鸟，功成厌鼓鼙。林中阮生集，池上谢公题。
<br>
<br>　　户牖垂藤合，藩篱插槿齐。夕阳山向背，春草水东西。
<br>
<br>　　度雨诸峰出，看花几路迷。何劳问秦汉，更入武陵溪。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
