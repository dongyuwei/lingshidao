<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百五十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百五十一
<br>
<br>　　卷751_1  「早春左省寓直」徐铉
<br>
<br>　　旭景鸾台上，微云象阙间。时清政事少，日永直官闲。
<br>
<br>　　远籁飞箫管，零冰响环。终军年二十，默坐叩玄关。
<br>
<br>　　卷751_2  「寒食宿陈公塘上」徐铉
<br>
<br>　　垂杨界官道，茅屋倚高坡。月下春塘水，风中牧竖歌。
<br>
<br>　　折花闲立久，对酒远情多。今夜孤亭梦，悠扬奈尔何。
<br>
<br>　　卷751_3  「将去广陵别史员外南斋」徐铉
<br>
<br>　　家声曾与金张辈，官署今居何宋间。起得高斋临静曲，
<br>
<br>　　种成奇树学他山。鸳鸾终日同醒醉，萝薜常时共往还。
<br>
<br>　　贱子今朝独南去，不堪回首望清闲。
<br>
<br>　　卷751_4  「将过江题白沙馆」徐铉
<br>
<br>　　少长在维扬，依然认故乡。金陵佳丽地，不道少风光。
<br>
<br>　　稍望吴台远，行登楚塞长。殷勤语江岭，归梦莫相妨。
<br>
<br>　　卷751_5  「登甘露寺北望」徐铉
<br>
<br>　　京口潮来曲岸平，海门风起浪花生。人行沙上见日影，
<br>
<br>　　舟过江中闻橹声。芳草远迷扬子渡，宿烟深映广陵城。
<br>
<br>　　游人乡思应如橘，相望须含两地情。
<br>
<br>　　卷751_6  「山路花」徐铉
<br>
<br>　　不共垂杨映绮寮，倚山临路自娇饶。游人过去知香远，
<br>
<br>　　谷鸟飞来见影摇。半隔烟岚遥隐隐，可堪风雨暮萧萧。
<br>
<br>　　城中春色还如此，几处笙歌按舞腰。
<br>
<br>　　卷751_7  「京口江际弄水」徐铉
<br>
<br>　　退公求静独临川，扬子江南二月天。百尺翠屏甘露阁，
<br>
<br>　　数帆晴日海门船。波澄濑石寒如玉，草接汀O绿似烟。
<br>
<br>　　安得乘槎更东去，十洲风外弄潺。
<br>
<br>　　卷751_8  「早春旬假独直寄江舍人」徐铉
<br>
<br>　　省署皆归沐，西垣公事稀。咏诗前砌立，听漏向申归。
<br>
<br>　　远思风醒酒，馀寒雨湿衣。春光已堪探，芝盖共谁飞。
<br>
<br>　　卷751_9  「从驾东幸呈诸公」徐铉
<br>
<br>　　吴公台下旧京城，曾掩衡门过十春。别后不知新景象，
<br>
<br>　　信来空问故交亲。宦游京口无高兴，习隐钟山限俗尘。
<br>
<br>　　今日喜为华表鹤，况陪g鹭免迷津。
<br>
<br>　　卷751_10  「重游木兰亭」徐铉
<br>
<br>　　缭绕长堤带碧浔，昔年游此尚青衿。兰桡破浪城阴直，
<br>
<br>　　玉勒穿花苑树深。宦路尘埃成久别，仙家风景有谁寻。
<br>
<br>　　那知年长多情后，重凭栏干一独吟。
<br>
<br>　　卷751_11  「赋得彩燕」徐铉
<br>
<br>　　缕彩成飞燕，迎和启蛰时。翠翘生玉指，绣羽拂文楣。
<br>
<br>　　讵费衔泥力，无劳剪爪期。化工今在此，翻怪社来迟。
<br>
<br>　　卷751_12  「送魏舍人仲甫为蕲州判官」徐铉
<br>
<br>　　从事蕲春兴自长，蕲人应识紫薇郎。山资足后抛名路，
<br>
<br>　　莼菜秋来忆故乡。以道卷舒犹自适，临戎谈笑固无妨。
<br>
<br>　　如闻郡阁吹横笛，时望青溪忆野王。
<br>
<br>　　卷751_13  「题殷舍人宅木芙蓉」徐铉
<br>
<br>　　怜君庭下木芙蓉，袅袅纤枝淡淡红。晓吐芳心零宿露，
<br>
<br>　　晚摇娇影媚清风。似含情态愁秋雨，暗减馨香借菊丛。
<br>
<br>　　默饮数杯应未称，不知歌管与谁同。
<br>
<br>　　卷751_14  「送史馆高员外使岭南」徐铉
<br>
<br>　　东观时闲暇，还修喻蜀书。双旌驰县道，百越从轺车。
<br>
<br>　　桂蠹晨餐罢，贪泉访古初。春江多好景，莫使醉吟疏。
<br>
<br>　　卷751_15  「春日紫岩山期客不至」徐铉
<br>
<br>　　郊外春华好，人家带碧溪。浅莎藏鸭戏，轻霭隔鸡啼。
<br>
<br>　　掩映红桃谷，夤缘翠柳堤。王孙竟不至，芳草自萋萋。
<br>
<br>　　卷751_16  「宿蒋帝庙，明日游山南诸寺」徐铉
<br>
<br>　　便返城尚未甘，更从山北到山南。花枝似雪春虽半，
<br>
<br>　　桂魄如眉日始三。松盖遮门寒黯黯，柳丝妨路翠毵毵。
<br>
<br>　　登临莫怪偏留恋，游宦多年事事谙。
<br>
<br>　　卷751_17  「赋得有所思」徐铉
<br>
<br>　　所思何在杳难寻，路远山长水复深。衰草满庭空伫立，
<br>
<br>　　清风吹袂更长吟。忘情好醉青田酒，寄恨宜调绿绮琴。
<br>
<br>　　落日鲜云偏聚散，可能知我独伤心。
<br>
<br>　　卷751_18  「赠王贞素先生」徐铉
<br>
<br>　　先生尝已佩真形，绀发朱颜骨气清。道秘未传鸿宝术，
<br>
<br>　　院深时听步虚声。辽东几度悲城郭，吴市终应变姓名。
<br>
<br>　　三十六天皆有籍，他年何处问归程。
<br>
<br>　　卷751_19  「春夜月」徐铉
<br>
<br>　　幽人春望本多情，况是花繁月正明。
<br>
<br>　　竟夕无言亦无寐，绕阶芳草影随行。
<br>
<br>　　卷751_20  「爱敬寺有老僧尝游长安言秦雍间事历历可听…示同行客」徐铉
<br>
<br>　　白首栖禅者，尝谈灞河巍Ｄ芰罟江客，偏起失乡愁。
<br>
<br>　　室倚桃花崦，门临杜若洲。城中无此景，将子剩淹留。
<br>
<br>　　卷751_21  「游蒋山题辛夷花寄陈奉礼（本约陈同游，不至）」徐铉
<br>
<br>　　今岁游山已恨迟，山中仍喜见辛夷。簪缨且免全为累，
<br>
<br>　　桃李犹堪别作期。晴后日高偏照灼，晚来风急渐离披。
<br>
<br>　　山郎不作同行伴，折得何由寄所思。
<br>
<br>　　卷751_22  「和殷舍人萧员外春雪」徐铉
<br>
<br>　　万里春阴乍履端，广庭风起玉尘干。梅花岭上连天白，
<br>
<br>　　蕙草阶前特地寒。晴去便为经岁别，兴来何惜彻宵看。
<br>
<br>　　此时鸳侣皆闲暇，赠答诗成禁漏残。
<br>
<br>　　卷751_23  「寄蕲州高郎中」徐铉
<br>
<br>　　贾傅栖迟楚泽东，兰皋三度换秋风。纷纷世事来无尽，
<br>
<br>　　黯黯离魂去不通，直道未能胜社鼠，孤飞徒自叹冥鸿。
<br>
<br>　　知君多少思乡恨，并在山城一笛中。
<br>
<br>　　卷751_24  「寄和州韩舍人」徐铉
<br>
<br>　　急景度，遥怀处处生。风头乍寒暖，天色半阴晴。
<br>
<br>　　久别魂空断，终年道不行。殷勤云上雁，为过历阳城。
<br>
<br>　　卷751_25  「从兄龙武将军没于边戍，过旧营宅作」徐铉
<br>
<br>　　前年都尉没边城，帐下何人领旧兵。徼外瘴烟沉鼓角，
<br>
<br>　　山前秋日照铭旌。笙歌却返乌衣巷，部曲皆还细柳营。
<br>
<br>　　今日园林过寒食，马蹄犹拟入门行。
<br>
<br>　　卷751_26  「景阳台怀古」徐铉
<br>
<br>　　后主忘家不悔，江南异代长春。
<br>
<br>　　今日景阳台上，闲人何用伤神。
<br>
<br>　　卷751_27  「春分日」徐铉
<br>
<br>　　仲春初四日，春色正中分。绿野徘徊月，晴天断续云。
<br>
<br>　　燕飞犹个个，花落已纷纷。思妇高楼晚，歌声不可闻。
<br>
<br>　　卷751_28  「寄驾部郎中（瞻）」徐铉
<br>
<br>　　贱子乖慵性，频为省直牵。交亲每相见，多在相门前。
<br>
<br>　　君独疏名路，为郎过十年。炎风久成别，南望思悠然。
<br>
<br>　　卷751_29  「和王庶子寄题兄长建州廉使新亭」徐铉
<br>
<br>　　谢守高斋结构新，一方风景万家情。群贤讵减山阴会，
<br>
<br>　　远俗初闻正始声。水槛片云长不去，讼庭纤草转应生。
<br>
<br>　　阿连诗句偏多思，遥想池塘昼梦成。
<br>
<br>　　卷751_30  「谢文靖墓下作（时闽岭用师，契丹陷梁宋）」徐铉
<br>
<br>　　越徼稽天讨，周京乱虏尘。苍生何可奈，江表更无人。
<br>
<br>　　岂惮寻荒垄，犹思认后身。春风白杨里，独步泪沾巾。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
