<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百八十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百八十四
<br>
<br>　　卷684_1  「奉和御制」吴融
<br>
<br>　　岳寺清秋霁，宸游永日闲。霓旌森物外，凤吹落人间。
<br>
<br>　　玉漱穿城水，屏开对阙山。皆知圣情悦，丽藻洒芳兰。
<br>
<br>　　卷684_2  「和集贤相公西溪侍宴观竞渡」吴融
<br>
<br>　　片水耸层桥，祥烟霭庆霄。昼花铺广宴，晴电闪飞桡。
<br>
<br>　　浪叠摇仙仗，风微定彩标。都人同盛观，不觉在行朝。
<br>
<br>　　卷684_3  「山居即事四首」吴融
<br>
<br>　　桂树秋来风满枝，碧岩归日免乖期。
<br>
<br>　　故人尽向蟾宫折，独我攀条欲寄谁。
<br>
<br>　　不傲南窗且采樵，干松每带湿云烧。
<br>
<br>　　庖厨却得长兼味，三秀芝根五X苗。
<br>
<br>　　万事然只有棋，小轩高净簟凉时。
<br>
<br>　　阑珊半局和微醉，花落中庭树影移。
<br>
<br>　　无邻无里不成村，水曲云重掩石门。
<br>
<br>　　何用深求避秦客，吾家便是武陵源。
<br>
<br>　　卷684_4  「红白牡丹」吴融
<br>
<br>　　不必繁弦不必歌，静中相对更情多。殷鲜一半霞分绮，
<br>
<br>　　洁澈旁边月s波。看久愿成庄叟梦，惜留须倩鲁阳戈。
<br>
<br>　　重来应共今来别，风堕香残衬绿莎。
<br>
<br>　　卷684_5  「中秋陪熙用学士禁中玩月」吴融
<br>
<br>　　月圆年十二，秋半每多阴。此夕无纤霭，同君宿禁林。
<br>
<br>　　未高知海阔，当午见宫深。衣似繁霜透，身疑积水沈。
<br>
<br>　　遭逢陪侍辇，归去忆抽簪。太液池南岸，相期到晓吟。
<br>
<br>　　卷684_6  「题豪家故池」吴融
<br>
<br>　　岁久无泉引，春来仰雨流。萍枯黏朽槛，沙浅露沉舟。
<br>
<br>　　照影人何在，持竿客寄游。然兴废外，回首谢眠鸥。
<br>
<br>　　卷684_7  「偶题」吴融
<br>
<br>　　贱子曾尘国士知，登门倒屣忆当时。西州酌尽看花酒，
<br>
<br>　　东阁编成咏雪诗。莫道精灵无伯有，寻闻任侠报爰丝。
<br>
<br>　　乌衣旧宅犹能认，粉竹金松一两枝。
<br>
<br>　　卷684_8  「渚宫立春书怀」吴融
<br>
<br>　　春候侵残腊，江芜绿已齐。风高莺啭涩，雨密雁飞低。
<br>
<br>　　向日心须在，归朝路欲迷。近闻惊御火，犹及灞陵西。
<br>
<br>　　卷684_9  「闻李翰林游池上有寄」吴融
<br>
<br>　　花飞絮落水和流，玉署词臣奉诏游。四面看人随画o，
<br>
<br>　　中流合乐起眠鸥。皇恩自抱丹心报，清颂谁将白雪酬。
<br>
<br>　　不为禁钟催入宿，前峰月上未回舟。
<br>
<br>　　卷684_10  「谷口寓居偶题」吴融
<br>
<br>　　涔涔病骨怯朝天，谷口归来取性眠。峭壁削成开画障，
<br>
<br>　　急溪飞下咽繁弦。不能尘土争闲事，且放形神学散仙。
<br>
<br>　　已熟前峰采芝径，更于何处养残年。
<br>
<br>　　卷684_11  「无题」吴融
<br>
<br>　　万态千端一瞬中，沁园芜没伫秋风。夜警池塘冷，
<br>
<br>　　蝙蝠昼飞楼阁空。粉貌早闻残洛市，箫声犹自傍秦宫。
<br>
<br>　　今朝陌上相非者，曾此歌钟几醉同。
<br>
<br>　　卷684_12  「赋雪」吴融
<br>
<br>　　一夜阴风度，平明颢气交。未知融结判，唯见混茫包。
<br>
<br>　　路莫藏行迹，林难出树梢。气应封兽穴，险必堕禽巢。
<br>
<br>　　影密灯回照，声繁竹送敲。玩宜苏让点，餐称蜜匀抄。
<br>
<br>　　结冻防鱼跃，黏沙费马跑。炉寒资k荻，屋暖赖编茅。
<br>
<br>　　远不分山叠，低宜失地坳。阑干高百尺，新霁若为抛。
<br>
<br>　　卷684_13  「寄僧」吴融
<br>
<br>　　柳拂池光一点清，紫方袍袖杖藜行。偶传新句来中禁，
<br>
<br>　　谁把闲书寄上卿。锡倚山根重藓破，棋敲石面碎云生。
<br>
<br>　　应怜正视淮王诏，不识东林物外情。
<br>
<br>　　卷684_14  「酬僧」吴融
<br>
<br>　　吾师既续惠休才，况值高秋万象开。吟处远峰横落照，
<br>
<br>　　定中黄叶下青苔。双林不见金兰久，丹楚空翻组绣来。
<br>
<br>　　闻说近郊寒尚绿，登临应待一追陪。
<br>
<br>　　卷684_15  「题延寿坊东南角古池」吴融
<br>
<br>　　蔓草萧森曲岸摧，水笼沙浅露莓苔。更无蔟蔟红妆点，
<br>
<br>　　犹有双双翠羽来。雨细几逢耕犊去，日斜时见钓人回。
<br>
<br>　　繁华自古皆相似，金谷荒园土一堆。
<br>
<br>　　卷684_16  「登鹳雀楼」吴融
<br>
<br>　　鸟在林梢脚底看，夕阳无际戍烟残。冻开河水奔浑急，
<br>
<br>　　雪洗条山错落寒。始为一名抛故国，近因多难怕长安。
<br>
<br>　　祖鞭掉折徒为尔，赢得云溪负钓竿。
<br>
<br>　　卷684_17  「和峡州冯使君题所居」吴融
<br>
<br>　　三年拔薤成仁政，一日诛茅葺所居。晓岫近排吟阁冷，
<br>
<br>　　夜江遥响寝堂虚。唯怀避地逃多难，不羡朝天卧直庐。
<br>
<br>　　记得街西邻舍否，投荒南去五千馀。
<br>
<br>　　卷684_18  「秋日感事」吴融
<br>
<br>　　一叶飘然夕照沈，世间何事不经心。几人欲话云台峻，
<br>
<br>　　独我方探禹穴深。鸡檄固应无下策，鹤书还要问中林。
<br>
<br>　　自怜情为多忧动，不为西风白露吟。
<br>
<br>　　卷684_19  「莺」吴融
<br>
<br>　　日落林西鸟未知，自先飞上最高枝。千啼万语不离恨，
<br>
<br>　　已去又来如有期。惯识江南春早处，长惊蓟北梦回时。
<br>
<br>　　谢家园里成吟久，只欠池塘一句诗。
<br>
<br>　　卷684_20  「次韵和王员外杂游四韵」吴融
<br>
<br>　　一分难减亦难加，得似溪头浣越纱。两桨惯邀催去艇，
<br>
<br>　　七香曾占取来车。黄昏忽堕当楼月，清晓休开满镜花。
<br>
<br>　　谁见玉郎肠断处，露床风簟半欹斜。
<br>
<br>　　卷684_21  「秋事」吴融
<br>
<br>　　江天暑气自凉清，物候须知一雨成。松竹健来唯欠语，
<br>
<br>　　蕙兰衰去始多情。他年拟献书空在，此日知机意尽平。
<br>
<br>　　更欲轻桡放烟浪，苇花深处睡秋声。
<br>
<br>　　卷684_22  「和陆拾遗题谏院松」吴融
<br>
<br>　　落落孤松何处寻，月华西畔结根深。晓含仙掌三清露，
<br>
<br>　　晚上宫墙百雉阴。野鹤不归应有怨，白云高去太无心。
<br>
<br>　　碧岩秋涧休相望，捧日元须在禁林。
<br>
<br>　　卷684_23  「题扬子津亭」吴融
<br>
<br>　　扬子江津十四经，纪行文字遍长亭。惊人旅鬓斩新白，
<br>
<br>　　无事海门依旧青。前路莫知霜凛凛，故乡何处雁冥冥。
<br>
<br>　　可怜不识生离者，数点渔帆落暮汀。
<br>
<br>　　卷684_24  「闲望」吴融
<br>
<br>　　三点五点映山雨，一枝两枝临水花。蛱蝶狂飞掠芳草，
<br>
<br>　　鸳鸯稳睡翘暖沙。阙下新居成别业，江南旧隐是谁家。
<br>
<br>　　东迁西去俱无计，却羡暝归林上鸦。
<br>
<br>　　卷684_25  「雪后过昭应」吴融
<br>
<br>　　路过章台气象宽，九重城阙在云端。烟含上苑沈沈紫，
<br>
<br>　　雪露南山韬。绮陌已堪骑宝马，绿芜行即弹金丸。
<br>
<br>　　灞川南北真图画，更待残阳一望看。
<br>
<br>　　卷684_26  「商人」吴融
<br>
<br>　　百尺竿头五两斜，此生何处不为家。北抛衡岳南过雁，
<br>
<br>　　朝发襄阳暮看花。蹭蹬也应无陆地，团圆应觉有天涯。
<br>
<br>　　随风逐浪年年别，却笑如期八月槎。
<br>
<br>　　卷684_27  「岐下闻杜鹃」吴融
<br>
<br>　　化去蛮乡北，飞来渭水西。为多亡国恨，不忍故山啼。
<br>
<br>　　怨已惊秦凤，灵应识汉鸡。数声烟漠漠，馀思草萋萋。
<br>
<br>　　楼迥波无际，林昏日又低。如何不肠断，家近五云溪。
<br>
<br>　　卷684_28  「雨后闻思归乐二首」吴融
<br>
<br>　　山禽连夜叫，兼雨未尝休。尽道思归乐，应多离别愁。
<br>
<br>　　我家方旅食，故国在沧洲。闻此不能寐，青灯茆屋幽。
<br>
<br>　　一夜鸟飞鸣，关关彻五更。似因归路隔，长使别魂惊。
<br>
<br>　　未省愁雨暗，就中伤月明。须知越吟客，欹枕不胜情。
<br>
<br>　　卷684_29  「中夜闻啼禽」吴融
<br>
<br>　　漠漠苍苍未五更，宿禽何处两三声。若非西涧回波触，
<br>
<br>　　即是南塘急雨惊。金屋独眠堪寄恨，商陵永诀更牵情。
<br>
<br>　　此时归梦随肠断，半壁残灯闪闪明。
<br>
<br>　　卷684_30  「灵池县见早梅（时太尉中书令京兆公奉诏讨蜀余在幕中）」吴融
<br>
<br>　　小园晴日见寒梅，一寸乡心万里回。春日暖时抛笠泽，
<br>
<br>　　战尘飞处上琴台。栖身未识登龙地，落笔元非倚马才。
<br>
<br>　　待勒燕然归未得，雪枝南畔少徘徊。
<br>
<br>　　卷684_31  「野庙」吴融
<br>
<br>　　古原荒庙掩莓苔，何处喧喧鼓笛来。
<br>
<br>　　日暮鸟归人散尽，野风吹起纸钱灰。
<br>
<br>　　卷684_32  「闲书」吴融
<br>
<br>　　接鹭陪鸾漫得群，未如高卧紫溪云。晋阳起义寻常见，
<br>
<br>　　湖口屯营取次闻。大底鹪鹏须自适，何尝玉石不同焚。
<br>
<br>　　回看带砺山河者，济得危时没旧勋。
<br>
<br>　　卷684_33  「寄贯休上人」吴融
<br>
<br>　　别来如梦亦如云，八字微言不复闻。世上浮沈应念我，
<br>
<br>　　笔端飞动只降君。几同江步吟秋霁，更忆山房语夜分。
<br>
<br>　　见拟沃州寻旧约，且教丹顶许为邻。
<br>
<br>　　卷684_34  「书怀」吴融
<br>
<br>　　傍岩依树结檐楹，夏物萧疏景更清。滩响忽高何处雨，
<br>
<br>　　松阴自转远山晴。见多邻犬遥相认，来惯幽禽近不惊。
<br>
<br>　　争得便夸饶胜事，九衢尘里免劳生。
<br>
<br>　　卷684_35  「重阳日荆州作」吴融
<br>
<br>　　万里投荒已自哀，高秋寓目更徘徊。浊醪任冷难辞醉，
<br>
<br>　　黄菊因暄却未开。上国莫归戎马乱，故人何在塞鸿来。
<br>
<br>　　惊时感事俱无奈，不待残阳下楚台。
<br>
<br>　　卷684_36  「寄贯休」吴融
<br>
<br>　　休公何处在，知我宦情无。已似冯唐老，方知武子愚。
<br>
<br>　　一身仍更病，双阙又须趋。若得重相见，冥心学半铢。
<br>
<br>　　卷684_37  「秋日渚宫即事」吴融
<br>
<br>　　漠漠澹云烟，秋归泽国天。风高还促燕，雨细未妨蝉。
<br>
<br>　　静引荒城望，凉惊旅枕眠。更堪憔悴里，欲泛洞庭船。
<br>
<br>　　卷684_38  「荆州寓居书怀」吴融
<br>
<br>　　一室四无邻，荒郊接古津。幽闲消俗态，摇落露家贫。
<br>
<br>　　绝迹思浮海，修书懒寄秦。东西不复问，翻笑泣岐人。
<br>
<br>　　卷684_39  「和严谏议萧山庙十韵（旧说常闻箫管之声因而得名次韵）」吴融
<br>
<br>　　泽国瞻遗庙，云韶仰旧名。一隅连障影，千仞落泉声。
<br>
<br>　　老寻危栋，秋蛇束画楹。路长资税驾，岁俭绝丰盛。
<br>
<br>　　默默虽难测，昭昭本至平。岂知迁去客，自有复来兵。
<br>
<br>　　美舜歌徒作，欺尧犬正狞。近兼闻顺动，敢复怨徂征。
<br>
<br>　　日出天须霁，风休海自清。肺肠无处说，一为启聪明。
<br>
<br>　　卷684_40  「松江晚泊」吴融
<br>
<br>　　树远天疑尽，江奔地欲随。孤帆落何处，残日更新离。
<br>
<br>　　客是凄凉本，情为系滞枝。寸肠无计免，应只楚猿知。
<br>
<br>　　卷684_41  「湖州溪楼书献郑员外」吴融
<br>
<br>　　危槛等飞樯，闲追晚际凉。青林上雨色，白鸟破溪光。
<br>
<br>　　目以高须极，心因静更伤。唯公旧相许，早晚侍长杨。
<br>
<br>　　卷684_42  「秋兴」吴融
<br>
<br>　　微雨过菰苇，野居生早凉。襟期渐萧洒，精爽欲飞扬。
<br>
<br>　　鱼买罾头活，酒沽船上香。不缘人不用，始道静胜忙。
<br>
<br>　　卷684_43  「端居」吴融
<br>
<br>　　片雨过前汀，端居枕簟清。病魔随暑退，诗思傍凉生。
<br>
<br>　　别燕殷勤语，残蝉仿佛鸣。古来悲不尽，况我本多情。
<br>
<br>　　卷684_44  「途中」吴融
<br>
<br>　　一棹归何处，苍茫落照昏。无人应失路，有树始知春。
<br>
<br>　　湖岸春耕废，江城战鼓喧。儒冠解相误，学剑尽乘轩。
<br>
<br>　　卷684_45  「西陵夜居」吴融
<br>
<br>　　寒潮落远汀，暝色入柴扃。漏永沈沈静，灯孤的的清。
<br>
<br>　　林风移宿鸟，池雨定流萤。尽夜成愁绝，啼蛩莫近庭。
<br>
<br>　　卷684_46  「燕雏」吴融
<br>
<br>　　掠水身犹重，偎风力尚微。瓦苔难定立，檐雨忽喧归。
<br>
<br>　　未识重溟远，先愁一叶飞。衔泥在他日，两两占春晖。
<br>
<br>　　卷684_47  「新秋」吴融
<br>
<br>　　白发又经秋，端居海上洲。无机因事发，有涕为时流。
<br>
<br>　　新酒乘凉压，残棋隔夜收。公车无路入，同拜老闲侯。
<br>
<br>　　卷684_48  「题越州法华寺」吴融
<br>
<br>　　寺在五峰阴，穿缘一径寻。云藏古殿暗，石护小房深。
<br>
<br>　　宿鸟连僧定，寒猿应客吟。上方应见海，月出试登临。
<br>
<br>　　卷684_49  「寒食洛阳道」吴融
<br>
<br>　　路岐无乐处，时节倍思家。彩索r轻吹，黄鹂啼落花。
<br>
<br>　　连乾驰宝马，历禄斗香车。行客胜回首，看看春日斜。
<br>
<br>　　卷684_50  「忆事」吴融
<br>
<br>　　去年花下把金卮，曾赋杨花数句诗。
<br>
<br>　　回首朱门闭荒草，如今愁到牡丹时。
<br>
<br>　　卷684_51  「金陵遇悟空上人（上人与故相国杨公有旧）」吴融
<br>
<br>　　东阁无人事渺茫，老僧持钵过丹阳。
<br>
<br>　　十年栖止如何报，好与南谯剩炷香。
<br>
<br>　　卷684_52  「途中」吴融
<br>
<br>　　柳弱风长在，云轻雨易休。不劳芳草色，更惹夕阳愁。
<br>
<br>　　万里独归去，五陵无与游。春心渐伤尽，何处有高楼。
<br>
<br>　　卷684_53  「秋园」吴融
<br>
<br>　　始怜春草细霏霏，不觉秋来绿渐稀。
<br>
<br>　　惆怅撷芳人散尽，满园烟露蝶高飞。
<br>
<br>　　卷684_54  「富春」吴融
<br>
<br>　　天下有水亦有山，富春山水非人寰。
<br>
<br>　　长川不是春来绿，千峰倒影落其间。
<br>
<br>　　卷684_55  「山居即事」吴融
<br>
<br>　　小亭前面接青崖，白石交加衬绿苔。
<br>
<br>　　日暮松声满阶砌，不关风雨鹤归来。
<br>
<br>　　卷684_56  「寓言」吴融
<br>
<br>　　非明非暗朦朦月，不暖不寒慢慢风。
<br>
<br>　　独卧空床好天气，平生闲事到心中。
<br>
<br>　　卷684_57  「华清宫二首」吴融
<br>
<br>　　四郊飞雪暗云端，唯此宫中落旋干。
<br>
<br>　　绿树碧檐相掩映，无人知道外边寒。
<br>
<br>　　长生秘殿倚青苍，拟敌金庭不死乡。
<br>
<br>　　无奈逝川东去急，秦陵松柏满残阳。
<br>
<br>　　卷684_58  「过九成宫」吴融
<br>
<br>　　凤辇东归二百年，九成宫殿半荒阡。魏公碑字封苍藓，
<br>
<br>　　文帝泉声落野田。碧草断沾仙掌露，绿杨犹忆御炉烟。
<br>
<br>　　升平旧事无人说，万叠青山但一川。
<br>
<br>　　卷684_59  「出潼关」吴融
<br>
<br>　　重门随地险，一径入天开。华岳眼前尽，黄河脚底来。
<br>
<br>　　飞轩何满路，丹陛正求才。独我疏慵质，飘然又此回。
<br>
<br>　　卷684_60  「过丹阳」吴融
<br>
<br>　　云阳县郭半郊s，风雨萧条万古情。山带梁朝陵路断，
<br>
<br>　　水连刘尹宅基平。桂枝自折思前代，藻鉴难逢耻后生。
<br>
<br>　　遗事满怀兼满目，不堪孤棹舣荒城。
<br>
<br>　　卷684_61  「和人题武城寺」吴融
<br>
<br>　　神清已觉三清近，目断仍劳万象牵。渭水远含秋草渡，
<br>
<br>　　汉陵高枕夕阳天。半岩云粉千竿竹，满寺风雷百尺泉。
<br>
<br>　　别有阑干压行路，看人尘土竟流年。
<br>
<br>　　卷684_62  「长安里中闻猿」吴融
<br>
<br>　　夹巷重门似海深，楚猿争得此中吟。一声紫陌才回首，
<br>
<br>　　万里青山已到心。惯倚客船和雨听，可堪侯第见尘侵。
<br>
<br>　　无因永夜闻清啸，禁路人归月自沈。
<br>
<br>　　卷684_63  「岐下闻子规」吴融
<br>
<br>　　剑阁西南远凤台，蜀魂何事此飞来。偶因陇树相迷至，
<br>
<br>　　唯恐边风却送回。只有花知啼血处，更无猿替断肠哀。
<br>
<br>　　谁怜越客曾闻处，月落江平晓雾开。
<br>
<br>　　卷684_64  「敷水有丐者云是马侍中诸孙，悯而有赠」吴融
<br>
<br>　　天地尘昏九鼎危，大貂曾出武侯师。一心忠赤山河见，
<br>
<br>　　百战功名日月知。旧宅已闻栽禁树，诸孙仍见丐征岐。
<br>
<br>　　而今不要教人识，正藉将军死斗时。
<br>
<br>　　卷684_65  「还俗尼（本是歌妓）」吴融
<br>
<br>　　柳眉梅额倩妆新，笑脱袈裟得旧身。三峡却为行雨客，
<br>
<br>　　九天曾是散花人。空门付与悠悠梦，宝帐迎回暗暗春。
<br>
<br>　　寄语江南徐孝克，一生长短托清尘。
<br>
<br>　　卷684_66  「彭门用兵后经汴路三首」吴融
<br>
<br>　　长亭一望一徘徊，千里关河百战来。细柳旧营犹锁月，
<br>
<br>　　祁连新冢已封苔。霜凋绿野愁无际，烧接黄云惨不开。
<br>
<br>　　若比江南更牢落，子山词赋莫兴哀。
<br>
<br>　　隋堤风物已凄凉，堤下仍多旧战场。金镞有苔人拾得，
<br>
<br>　　芦花无主鸟衔将。秋声暗促河声急，野色遥连日色黄。
<br>
<br>　　独上寒城正愁绝，戍鼙惊起雁行行。
<br>
<br>　　铁马云旗梦渺茫，东来无处不堪伤。风吹白草人行少，
<br>
<br>　　月落空城鬼啸长。一自纷争惊宇宙，可怜萧索绝烟光。
<br>
<br>　　曾为塞北闲游客，辽水天山未断肠。
<br>
<br>　　卷684_67  「寄殿院高侍御」吴融
<br>
<br>　　黄梅雨细幂长洲，柳密花疏水慢流。钓艇正寻逋客去，
<br>
<br>　　绣衣方结少年游。风前不肯看垂手，灯下还应惜裹头。
<br>
<br>　　一夜自怜无羽翼，独当何逊滴阶愁。
<br>
<br>　　卷684_68  「新安道中玩流水」吴融
<br>
<br>　　一渠春碧弄潺潺，密竹繁花掩映间。看处便须终日住，
<br>
<br>　　算来争得此身闲。萦纡似接迷春洞，清冷应连有雪山。
<br>
<br>　　上却征车再回首，了然尘土不相关。
<br>
<br>　　卷684_69  「忆钓舟」吴融
<br>
<br>　　青山小隐枕潺，一叶垂纶几溯沿。后浦春风随兴去，
<br>
<br>　　南塘秋雨有时眠。惯冲晓雾惊群雁，爱s残阳入乱烟。
<br>
<br>　　回首无人寄惆怅，九衢尘土困扬鞭。
<br>
<br>　　卷684_70  「灵宝县西侧津」吴融
<br>
<br>　　碧溪潋潋流残阳，晴沙两两眠鸳鸯。柳花无赖苦多暇，
<br>
<br>　　蛱蝶有情长自忙。千里宦游成底事，每年风景是他乡。
<br>
<br>　　高歌一曲垂鞭去，尽日无人识楚狂。
<br>
<br>　　卷684_71  「即席」吴融
<br>
<br>　　家住丛台旧，名参绛圃新。醉波疑夺烛，娇态欲沈春。
<br>
<br>　　伴雨聊过楚，归云定占秦。桃花正浓暖，争不浪迷人。
<br>
<br>　　卷684_72  「出迟」吴融
<br>
<br>　　园密花藏易，楼深月到难。酒虚留客尽，灯暗远更残。
<br>
<br>　　麝想眉间印，鸦知顶上盘。文王之囿小，莫惜借人看。
<br>
<br>　　卷684_73  「送僧归日本国」吴融
<br>
<br>　　沧溟分故国，渺渺泛杯归。天尽终期到，人生此别稀。
<br>
<br>　　无风亦骇浪，未午已斜晖。系帛何须雁，金乌日日飞。
<br>
<br>　　卷684_74  「送僧归破山寺」吴融
<br>
<br>　　万里指吴山，高秋杖锡还。别来双阙老，归去片云闲。
<br>
<br>　　师在有无外，我婴尘土间。居然本相别，不要惨离颜。
<br>
<br>　　卷684_75  「夏夜有寄」吴融
<br>
<br>　　月上簟如水，轩高帘在钩。竹声寒不夏，蛩思静先秋。
<br>
<br>　　偶得清宵兴，方知白日愁。所思何处远，斜汉欲低流。
<br>
<br>　　卷684_76  「春词」吴融
<br>
<br>　　鸾镜长侵夜，鸳衾不识寒。羞多转面语，妒极定睛看。
<br>
<br>　　金市旧居近，钿车新造宽。春期莫相误，一日百花残。
<br>
<br>　　卷684_77  「汴上晚泊」吴融
<br>
<br>　　亭上风犹急，桥边月已斜。柳寒难吐絮，浪浊不成花。
<br>
<br>　　岐路春三月，园林海一涯。萧然正无寐，夜橹莫咿哑。
<br>
<br>　　卷684_78  「送僧南游」吴融
<br>
<br>　　战鼙鸣未已，瓶屦抵何乡。偶别尘中易，贪归物外忙。
<br>
<br>　　后蝉抛杜，先雁下潇湘。不得从师去，殷勤谢草堂。
<br>
<br>　　卷684_79  「戏」吴融
<br>
<br>　　恨极同填海，情长抵导江。丁香从小结，莲子彻枝双。
<br>
<br>　　整髻花当槛，吹灯月在窗。秦台非久计，早晚降霓幢。
<br>
<br>　　卷684_80  「雪中寄卢延让秀才」吴融
<br>
<br>　　苦贫皆共雪，吾子岂同悲。永日应无食，经宵必有诗。
<br>
<br>　　渚宫寒过节，华省试临期。努力图西去，休将冻馁辞。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
