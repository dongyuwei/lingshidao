<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百六十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百六十一
<br>
<br>　　卷661_1  「送梅处士归宁国」罗隐
<br>
<br>　　十五年前即别君，别时天下未纷纭。乱罹且喜身俱在，
<br>
<br>　　存没那堪耳更闻。良会谩劳悲曩迹，旧交谁去吊荒坟。
<br>
<br>　　殷勤为谢逃名客，想望千秋岭上云。
<br>
<br>　　卷661_2  「经故友所居（一题上有琼华观三字）」罗隐
<br>
<br>　　槐花漠漠向人黄，此地追游迹已荒。清论不知庄叟达，
<br>
<br>　　死交空叹赵岐忙。病来未忍言闲事，老去唯知觅醉乡。
<br>
<br>　　日暮街东策羸马，一声横笛似山阳。
<br>
<br>　　卷661_3  「大梁从事居汜水（一题作赠卢从事）」罗隐
<br>
<br>　　前年帝里望行尘，记得仙家第四人。泉暖旧谙龙偃息，
<br>
<br>　　露寒初见鹤精神。歌声上榻梁园晚，梦绕残钟汜水春。
<br>
<br>　　知有箧中编集在，只应从此是经纶。
<br>
<br>　　卷661_4  「杜处士新居」罗隐
<br>
<br>　　翠敛王孙草，荒诛宋玉茅。寇馀无故物，时薄少深交。
<br>
<br>　　迸笋穿行径，饥雏出坏巢。小园吾亦有，多病近来抛。
<br>
<br>　　卷661_5  「绝境」罗隐
<br>
<br>　　绝境非身事，流年但物华。水梳苔发直，风引蕙心斜。
<br>
<br>　　凡客从题凤，肤音未胜蛙。小船兼有桨，始与问渔家。
<br>
<br>　　卷661_6  「雪中怀友人」罗隐
<br>
<br>　　腊酒复腊雪，故人今越乡。所思谁把盏，端坐恨无航。
<br>
<br>　　兔苑旧游尽，龟台仙路长。未知邹孟子，何以奉梁王。
<br>
<br>　　卷661_7  「秋晚」罗隐
<br>
<br>　　宰邑惭良术，为文愧壮图。纵饶长委命，争奈渐非夫。
<br>
<br>　　杯酒有时有，乱罹无处无。金庭在何域，回首一踟蹰。
<br>
<br>　　卷661_8  「升仙桥」罗隐
<br>
<br>　　危梁枕路岐，驻马问前时。价自友朋得，名因妇女知。
<br>
<br>　　直须论运命，不得逞文词。执戟君乡里，荣华竟若为。
<br>
<br>　　卷661_9  「姑苏真娘墓」罗隐
<br>
<br>　　春草荒坟墓，萋萋向虎丘。死犹嫌寂寞，生肯不风流。
<br>
<br>　　皎镜山泉冷，轻裾海雾秋。还应伴西子，香径夜深游。
<br>
<br>　　卷661_10  「灵山寺」罗隐
<br>
<br>　　晚景聊摅抱，凭栏几荡魂。槛虚从四面，江阔奈孤根。
<br>
<br>　　幽径薜萝色，小山苔藓痕。欲依师问道，何处系心猿。
<br>
<br>　　卷661_11  「倚棹」罗隐
<br>
<br>　　倚棹听邻笛，沾衣认酒垆。自缘悲巨室，谁复为穷途。
<br>
<br>　　树解将军梦，城遗御史乌。直应齐始了，倾酌向寒芜。
<br>
<br>　　卷661_12  「秋夕对月」罗隐
<br>
<br>　　夜月色可掬，倚楼聊解颜。未能分寇盗，徒欲满关山。
<br>
<br>　　背冷金蟾滑，毛寒玉兔顽。娥谩偷药，长寡老中闲。
<br>
<br>　　卷661_13  「寄征士魏员外」罗隐
<br>
<br>　　家遁苏门节，清贫粉署官。不矜朝命重，只恨路行难。
<br>
<br>　　窗晓鸡谭倦，庭秋蝶梦阑。羡君归未得，还有钓鱼竿。
<br>
<br>　　卷661_14  「宿彭蠡馆」罗隐
<br>
<br>　　孤馆少行旅，解鞍增别愁。远山矜薄暮，高柳怯清秋。
<br>
<br>　　病里见时态，醉中思旧游。所怀今已矣，何必恨东流。
<br>
<br>　　卷661_15  「萤」罗隐
<br>
<br>　　空庭夜未央，点点度西墙。抱影何微细，乘时忽发扬。
<br>
<br>　　不思因腐草，便拟倚孤光。若道能通照，车公业肯长。
<br>
<br>　　卷661_16  「早秋宿叶堕所居」罗隐
<br>
<br>　　池荷叶正圆，长历报时殚。旷野云蒸热，空庭雨始寒。
<br>
<br>　　蝇蚊犹得志，簟席若为安。浮世知谁是，劳歌共一欢。
<br>
<br>　　卷661_17  「蝶」罗隐
<br>
<br>　　汉王刀笔精，写尔逼天生。舞巧何妨急，飞高所恨轻。
<br>
<br>　　野田黄雀虑，山馆主人情。此物那堪作，庄周梦不成。
<br>
<br>　　卷661_18  「春居」罗隐
<br>
<br>　　春风百卉摇，旧国路迢迢。偶病成疏散，因贫得寂寥。
<br>
<br>　　倚帘高柳弱，乘露小桃夭。春色常无处，村醪更一瓢。
<br>
<br>　　卷661_19  「轻飙」罗隐
<br>
<br>　　轻飙掠晚莎，秋物惨关河。战垒平时少，斋坛上处多。
<br>
<br>　　楚虽屈子重，汉亦忆廉颇。不及云台议，空山老薜萝。
<br>
<br>　　卷661_20  「燕」罗隐
<br>
<br>　　不必嫌漂露，何妨养羽毛。汉妃金屋远，卢女杏梁高。
<br>
<br>　　野迥双飞急，烟晴对语劳。犹胜黄雀在，栖息是蓬蒿。
<br>
<br>　　卷661_21  「陕西晚思」罗隐
<br>
<br>　　长途已自穷，此去更西东。树色荣衰里，人心往返中。
<br>
<br>　　别情流水急，归梦故山空。莫忘交游分，从来事一同。
<br>
<br>　　卷661_22  「除夜寄张达」罗隐
<br>
<br>　　梅花已著眼，竹叶况粘唇。只此留残岁，那堪忆故人。
<br>
<br>　　乱罹书不远，衰病日相亲。江浦思归意，明朝又一春。
<br>
<br>　　卷661_23  「寄酬邺王罗令公五首（前三首一作感德叙怀寄上罗邺王）」罗隐
<br>
<br>　　营室东回荫斥丘，少年承袭拥青油。坐调金鼎尊明主，
<br>
<br>　　横把雕戈拜列侯。书札二王争巧拙，篇章七子避风流。
<br>
<br>　　西园旧迹今应在，衰老无因奉胜游。
<br>
<br>　　脉散源分历几朝，纵然官宦只卑僚。正忧末派沦沧海，
<br>
<br>　　忽见高枝拂绛霄。十万貔貅趋玉帐，三千宾客珥金貂。
<br>
<br>　　良时难得吾宗少，应念寒门更寂寥。
<br>
<br>　　敢将衰弱附强宗，细算还缘血脉同。湘浦烟波无旧迹，
<br>
<br>　　邺都兰菊有遗风。每怜罹乱书犹达，所恨云泥路不通。
<br>
<br>　　珍重珠玑兼绣段，草玄堂下寄扬雄。
<br>
<br>　　水云开霁立高亭，依约黎阳对福星。只见篇章矜镂管，
<br>
<br>　　不知勋业柱青冥。早缘入梦金方砺，晚为传家鼎始铭。
<br>
<br>　　鹤发四垂烟阁远，此生何处拜仪形。
<br>
<br>　　锦笈朱囊连复连，紫鸾飞下浙江边。绡从海室夺烟雾，
<br>
<br>　　乐奏帝宫胜管弦。长笑应刘悲显达，每嫌伊霍少诗篇。
<br>
<br>　　戴湾老圃根基薄，虚费工夫八十年。
<br>
<br>　　卷661_24  「春日投钱塘元帅尚父二首」罗隐
<br>
<br>　　正忧衰老辱金台，敢望昭王顾问来。门外旌旗屯虎豹，
<br>
<br>　　壁闲章句动风雷。三都节已联翩降，两地花应次第开。
<br>
<br>　　若比紫髯分鼎足，未闻馀力有琼瑰。
<br>
<br>　　征东幕府十三州，敢望非才忝上游。官秩已叨吴品职，
<br>
<br>　　姓名兼显鲁春秋。盐车顾后声方重，火井窥来焰始浮。
<br>
<br>　　一句黄河千载事，麦城王粲谩登楼。
<br>
<br>　　卷661_25  「钱塘府亭」罗隐
<br>
<br>　　新恩别启馆娃宫，还拜吴王向此中。九牧土田周制在，
<br>
<br>　　两藩茅社汉仪同。春生旧苑芳洲雨，香入高台小径风。
<br>
<br>　　更有宠光人未见，问安调膳尽三公。
<br>
<br>　　卷661_26  「野狐泉」罗隐
<br>
<br>　　寒光溅路尘，相传妖物此潜身。
<br>
<br>　　又应改换皮毛后，何处人间作好人。
<br>
<br>　　卷661_27  「宿纪南驿」罗隐
<br>
<br>　　策蹇南游忆楚朝，阴风淅淅树萧萧。
<br>
<br>　　不知无忌奸邪骨，又作何山野葛苗。
<br>
<br>　　卷661_28  「赠无相禅师」罗隐
<br>
<br>　　人人尽道事空王，心里忙于市井忙。
<br>
<br>　　惟有马当山上客，死门生路两相忘。
<br>
<br>　　卷661_29  「遣兴」罗隐
<br>
<br>　　青云路不通，归计奈长蒙。老恐医方误，穷忧酒\空。
<br>
<br>　　何堪罹乱后，更入是非中。长短遭讥笑，回头避钓翁。
<br>
<br>　　卷661_30  「江夏酬高崇节」罗隐
<br>
<br>　　腊雪都堂试，春风汴水行。十年虽抱疾，何处不无情。
<br>
<br>　　群盗正当路，此游应隔生。劳君问流落，山下已躬耕。
<br>
<br>　　卷661_31  「莺声」罗隐
<br>
<br>　　井上梧桐暗，花间雾露。一枝晴复暖，百啭是兼非。
<br>
<br>　　金屋梦初觉，玉关人未归。不堪闲日听，因尔又沾衣。
<br>
<br>　　卷661_32  「仿玉台体」罗隐
<br>
<br>　　青楼枕路隅，壁L复椒涂。晚梦通帘柙，春寒逼酒垆。
<br>
<br>　　解吟怜芍药，难见恨菖蒲。试问年多少，邻姬亦姓胡。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
