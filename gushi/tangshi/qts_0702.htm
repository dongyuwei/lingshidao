<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百零二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷七百零二
<br>
<br>　　卷702_1  「登单于台」张
<br>
<br>　　边兵春尽回，独上单于台。白日地中出，黄河天外来。
<br>
<br>　　沙翻痕似浪，风急响疑雷。欲向阴关度，阴关晓不开。
<br>
<br>　　卷702_2  「寄友人」张
<br>
<br>　　恋道欲何如，东西远索居。长疑即见面，翻致久无书。
<br>
<br>　　甸麦深藏雉，淮苔浅露鱼。相思不我会，明月几盈虚。
<br>
<br>　　卷702_3  「和崔监丞春游郑仆射东园」张
<br>
<br>　　春兴随花尽，东园自养闲。不离三亩地，似入万重山。
<br>
<br>　　白鸟穿萝去，清泉抵石还。岂同秦代客，无位隐商山。
<br>
<br>　　卷702_4  「过萧关」张
<br>
<br>　　出得萧关北，儒衣不称身。陇狐来试客，沙鹘下欺人。
<br>
<br>　　晓戍残烽火，晴原起猎尘。边戎莫相忌，非是霍家亲。
<br>
<br>　　卷702_5  「盆池」张
<br>
<br>　　圆内陶化功，外绝众流通。选处离松影，穿时减药丛。
<br>
<br>　　别疑天在地，长对月当空。每使登门客，烟波入梦中。
<br>
<br>　　卷702_6  「野泉」张
<br>
<br>　　远出白云中，长年听不同。清声萦乱石，寒色入长空。
<br>
<br>　　挂壁聊成雨，穿林别起风。温泉非尔数，源发在深空。
<br>
<br>　　卷702_7  「送成州牧」张
<br>
<br>　　清时为塞郡，自古有儒流。素望知难惬，新恩且用酬。
<br>
<br>　　犬牙连蜀国，兵额贯秦州。只作三年别，谁能听邑留。
<br>
<br>　　卷702_8  「蓟北书事」张
<br>
<br>　　度碛如经海，茫然但见空。戍楼承落日，沙塞碍惊蓬。
<br>
<br>　　暑过燕僧出，时平虏客通。逢人皆上将，谁有定边功。
<br>
<br>　　卷702_9  「送徐州薛尚书」张
<br>
<br>　　上将出儒中，论诗拟立功。州从禹后别，军自汉来雄。
<br>
<br>　　远驿销寒日，严城肃暮空。龙颜有遗庙，犹得奠英风。
<br>
<br>　　卷702_10  「贻曹郎中」张
<br>
<br>　　所作高前古，封章自曲台。细看明主意，终用出人才。
<br>
<br>　　省印寻僧锁，书楼领鹤开。南山有旧友，时向白云来。
<br>
<br>　　卷702_11  「送缙云尉」张
<br>
<br>　　释褐从仙尉，之官兴若何。去程唯水石，公署在云萝。
<br>
<br>　　野饭楼中迥，晴峰案上多。三年罢趋府，应更战高科。
<br>
<br>　　卷702_12  「送董卿赴台州」张
<br>
<br>　　九陌除书出，寻僧问海城。家从中路挈，吏隔数州迎。
<br>
<br>　　夜蚌侵灯影，春禽杂橹声。开图见异迹，思上石桥行。
<br>
<br>　　卷702_13  「送友人赴泾州幕（一作送李中丞再赴虔州）」张
<br>
<br>　　杏园沈饮散，荣别就佳招。日月相期尽，山川独去遥。
<br>
<br>　　府楼明蜀雪，关碛转胡雕。纵有烟尘动，应随上策销。
<br>
<br>　　卷702_14  「逢漳州崔使君北归」张
<br>
<br>　　在郡多殊称，无人不望回。离城携客去，度岭担猿来。
<br>
<br>　　障写经冬蕊，瓶缄落暑梅。长安有归宅，归见锁青苔。
<br>
<br>　　卷702_15  「云朔逢山友」张
<br>
<br>　　会面却生疑，居然似梦归。塞深行客少，家远识人稀。
<br>
<br>　　战马分旗牧，惊禽曳箭飞。将军虽异礼，难便脱麻衣。
<br>
<br>　　卷702_16  「别后寄友生（一作崔鲁诗）」张
<br>
<br>　　上马如飞鸟，飘然隔去尘。共看今夜月，独作异乡人。
<br>
<br>　　就养江南熟，移居井赋新。襄阳曾卜隐，应与孟家邻。
<br>
<br>　　卷702_17  「边游别友人」张
<br>
<br>　　欲别不止泪，当杯难强歌。家贫随日长，身病涉寒多。
<br>
<br>　　雨雪迷燕路，田园隔楚波。良时未自致，归去欲如何。
<br>
<br>　　卷702_18  「边庭送别」张
<br>
<br>　　一生虽达理，远别亦相悲。白发无修处，青松有老时。
<br>
<br>　　暮烟传戍起，寒日隔沙垂。若是长安去，何难定后期。
<br>
<br>　　卷702_19  「将之京师留别亲友」张
<br>
<br>　　达命何劳问，西游且自期。至公如有日，知我岂无时。
<br>
<br>　　野迥蝉相答，堤长柳对垂。酣歌一举袂，明发不堪思。
<br>
<br>　　卷702_20  「赠别山友」张
<br>
<br>　　从容无限意，不独为离群。年长惊黄叶，时清厌白云。
<br>
<br>　　旧山回马见，寒瀑别家闻。相与存吾道，穷通各自分。
<br>
<br>　　卷702_21  「途次绩溪先寄陈明府」张
<br>
<br>　　入境风烟好，幽人不易传。新居多是客，旧隐半成仙。
<br>
<br>　　山断云冲骑，溪长柳拂船。何当许过县，闻有箧中篇。
<br>
<br>　　卷702_22  「送友人归武陵」张
<br>
<br>　　闻近桃源住，无村不是花。戍旗招海客，庙鼓集江鸦。
<br>
<br>　　别岛垂橙实，闲田长荻芽。游秦未得意，看即更离家。
<br>
<br>　　卷702_23  「乱中寄友人」张
<br>
<br>　　别来难觅信，何处避艰危。鬓黑无多日，尘清是几时。
<br>
<br>　　人情将厌武，王泽即兴诗。若便怀深隐，还应圣主知。
<br>
<br>　　卷702_24  「哭建州李员外」张
<br>
<br>　　诗名不易出，名出又何为。捷到重科早，官终一郡卑。
<br>
<br>　　素风无后嗣，遗迹有生祠。自罢羊公市，溪猿哭旧时。
<br>
<br>　　卷702_25  「吊孟浩然」张
<br>
<br>　　每每樵家说，孤坟亦夜吟。若重生此世，应更苦前心。
<br>
<br>　　名与襄阳远，诗同汉水深。亲栽鹿门树，犹盖石床阴。
<br>
<br>　　卷702_26  「送友人及第归」张
<br>
<br>　　家林沧海东，未晓日先红。作贡诸蕃别，登科几国同。
<br>
<br>　　远声鱼呷浪，层气蜃迎风。乡俗稀攀桂，争来问月宫。
<br>
<br>　　卷702_27  「次韵和友人冬月书斋」张
<br>
<br>　　四季多花木，穷冬亦不凋。薄冰行处断，残火睡来消。
<br>
<br>　　象版签书帙，蛮藤络酒瓢。公卿有知己，时得一相招。
<br>
<br>　　卷702_28  「过山家」张
<br>
<br>　　避暑得探幽，忘言遂久留。云深窗失曙，松合径先秋。
<br>
<br>　　响谷传人语，鸣泉洗客愁。家山不在此，至此可归休。
<br>
<br>　　卷702_29  「宿山驿」张
<br>
<br>　　驿在千峰里，寒宵独此身。古坟时见火，荒壁悄无邻。
<br>
<br>　　月白翻惊鸟，云闲欲就人。只应明日鬓，更与老相亲。
<br>
<br>　　卷702_30  「宿开照寺光泽上人院」张
<br>
<br>　　静室谭玄旨，清宵独细听。真身非有像，至理本无经。
<br>
<br>　　钟定遥闻水，楼高别见星。不教人触秽，偏说此山灵。
<br>
<br>　　卷702_31  「宿山寺」张
<br>
<br>　　中峰半夜起，忽觉有青冥。此界自生雨，上方犹有星。
<br>
<br>　　楼高钟尚远，殿古像多灵。好是潺水，房房伴诵经。
<br>
<br>　　卷702_32  「题紫阁院」张
<br>
<br>　　上方人海外，苔径上千层。洞壑有灵药，房廊无老僧。
<br>
<br>　　古岩雕素像，乔木挂寒灯。每到思修隐，将回苦不能。
<br>
<br>　　卷702_33  「白菊」张
<br>
<br>　　秋天木叶干，犹有白花残。举世稀栽得，豪家却画看。
<br>
<br>　　片苔相应绿，诸卉独宜寒。几度携佳客，登高欲折难。
<br>
<br>　　卷702_34  「丛苇」张
<br>
<br>　　丛丛寒水边，曾折打鱼船。忽与亭台近，翻嫌岛屿偏。
<br>
<br>　　花明无月夜，声急正秋天。遥忆巴陵渡，残阳一望烟。
<br>
<br>　　卷702_35  「郑毂补阙山松」张
<br>
<br>　　心将积雪欺，根与白云离。远寄僧犹忆，高看鹤未知。
<br>
<br>　　影交新长叶，皴匝旧生枝。多少同时种，深山不得移。
<br>
<br>　　卷702_36  「新竹」张
<br>
<br>　　新鞭暗入庭，初长两三茎。不是他山少，无如此地生。
<br>
<br>　　垂梢丛上出，柔叶箨间成。何用高唐峡，风枝扫月明。
<br>
<br>　　卷702_37  「和友人送赵能卿东归」张
<br>
<br>　　一第时难得，归期日已过。相看玄鬓少，共忆白云多。
<br>
<br>　　楚阔天垂草，吴空月上波。无人不有遇，之子独狂歌。
<br>
<br>　　卷702_38  「送人归南中」张
<br>
<br>　　有家谁不别，经乱独难寻。远路波涛恶，穷荒雨雾深。
<br>
<br>　　烧惊山象出，雷触海鳌沉。为问南迁客，何人在瘴林。
<br>
<br>　　卷702_39  「塞下曲」张
<br>
<br>　　边事多更变，天心亦为忧。胡兵来作寇，汉将也封侯。
<br>
<br>　　夜烧冲星赤，寒尘翳日愁。无门展微略，空上望西楼。
<br>
<br>　　卷702_40  「边将二首」张
<br>
<br>　　历战燕然北，功高剑有威。闻名外国惧，轻命故人稀。
<br>
<br>　　角怨星芒动，尘愁日色微。从为汉都护，未得脱征衣。
<br>
<br>　　按剑立城楼，西看极海头。承家为上将，开地得边州。
<br>
<br>　　碛迥兵难伏，天寒马易收。胡风一度猎，吹裂锦貂裘。
<br>
<br>　　卷702_41  「朔方书事」张
<br>
<br>　　秋尽角声苦，逢人唯荷戈。城池向陇少，岐路出关多。
<br>
<br>　　雁远行垂地，烽高影入河。仍闻黑山寇，又觅汉家和。
<br>
<br>　　卷702_42  「经荒驿」张
<br>
<br>　　古驿成幽境，云萝隔四邻。夜灯移宿鸟，秋雨禁行人。
<br>
<br>　　废巷荆丛合，荒庭虎迹新。昔年经此地，终日是红尘。
<br>
<br>　　卷702_43  「赠栖白大师」张
<br>
<br>　　剃发得时名，僧应别应星。偶题皆有诏，闲论便成经。
<br>
<br>　　扫叶寒烧鼎，融冰晓注瓶。长因内斋出，多客叩禅扃。
<br>
<br>　　卷702_44  「赠闻一上人」张
<br>
<br>　　见面虽年少，闻名似白头。玄谈穷释旨，清思掩诗流。
<br>
<br>　　果落痕生砌，松高影上楼。坛场在三殿，应召入焚修。
<br>
<br>　　卷702_45  「赠可伦上人」张
<br>
<br>　　师教本于空，流来不自东。修从多劫后，行出众人中。
<br>
<br>　　衲冷湖山雨，幡轻海甸风。游吴累夏讲，还与虎溪同。
<br>
<br>　　卷702_46  「寄法乾寺令N太师」张
<br>
<br>　　师居中禁寺，外请已无缘。望幸唯修偈，承恩不乱禅。
<br>
<br>　　院多喧种药，池有化生莲。何日龙宫里，相寻借法船。
<br>
<br>　　卷702_47  「寄太白禅师」张
<br>
<br>　　何年万仞顶，独有坐禅僧。客上应无路，人传或见灯。
<br>
<br>　　斋厨唯有橡，讲石任生藤。遥想东林社，如师谁复能。
<br>
<br>　　卷702_48  「遇道者」张
<br>
<br>　　数里白云里，身轻无履踪。故寻多不见，偶到即相逢。
<br>
<br>　　古井生云水，高坛出异松。聊看杏花酌，便似换颜容。
<br>
<br>　　卷702_49  「赠道者」张
<br>
<br>　　得道疑人识，都城独闭关。头从白后黑，心向闹中闲。
<br>
<br>　　饥渴唯调气，儿孙亦驻颜。始知仙者隐，殊不在深山。
<br>
<br>　　卷702_50  「雨」张
<br>
<br>　　半夜西亭雨，离人独启关。桑麻荒旧国，雷电照前山。
<br>
<br>　　细滴高槐底，繁声叠漏间。唯应孤镜里，明月长愁颜。
<br>
<br>　　卷702_51  「长安春望」张
<br>
<br>　　明时不敢卧烟霞，又见秦城换物华。残雪未销双凤阙，
<br>
<br>　　新春已发五侯家。甘贫只拟长缄酒，忍病犹期强采花。
<br>
<br>　　故国别来桑柘尽，十年兵践海西。
<br>
<br>　　卷702_52  「过黄牛峡」张
<br>
<br>　　黄牛来势泻巴川，叠日孤舟逐峡前。雷电夜惊猿落树，
<br>
<br>　　波涛愁恐客离船。盘涡逆入嵌空地，断壁高分缭绕天。
<br>
<br>　　多少人经过此去，一生魂梦怕潺。
<br>
<br>　　卷702_53  「逢道者」张
<br>
<br>　　纵意出山无远近，还如孤鹤在空虚。昔年亲种树皆老，
<br>
<br>　　此世相逢人自疏。野叶细苞深洞药，岩萝闲束古仙书。
<br>
<br>　　只寻隐迹归何处，方说烟霞不定居。
<br>
<br>　　卷702_54  「边情」张
<br>
<br>　　穷荒始得静天骄，又说天兵拟渡辽。圣主尚嫌蕃界近，
<br>
<br>　　将军莫恨汉庭遥。草枯朔野春难发，冰结河源夏半销。
<br>
<br>　　惆怅临戎皆效国，岂无人似霍嫖姚。
<br>
<br>　　卷702_55  「赠李司徒」张
<br>
<br>　　承家拓定陇关西，勋贵名应上将齐。金库夜开龙甲冷，
<br>
<br>　　玉堂秋闭凤笙低。欢筵每恕娇娥醉，闲枥犹惊战马嘶。
<br>
<br>　　长怪鲁儒头枉白，不亲弓剑觅丹梯。
<br>
<br>　　卷702_56  「送卢尚书赴灵武」张
<br>
<br>　　西北正传烽候急，灵州共喜信臣居。从军尽是清才去，
<br>
<br>　　属郡无非大将除。新地进图移汉界，古城遗碣见蕃书。
<br>
<br>　　山川不异江湖景，宾馆常闻食有鱼。
<br>
<br>　　卷702_57  「投翰林张侍郎」张
<br>
<br>　　举家贫拾海边樵，来认仙宗在碧霄。丹穴虽无凡羽翼，
<br>
<br>　　灵椿还向细枝条。九衢马识他门少，十载身辞故国遥。
<br>
<br>　　愿与吾君作霖雨，且应平地活枯苗。
<br>
<br>　　卷702_58  「投翰林萧侍郎」张
<br>
<br>　　九仞墙边绝路岐，野才非合自求知。灵湫岂要鱼栖浪，
<br>
<br>　　仙桂那容鸟寄枝。纤草不销春气力，微尘还助岳形仪。
<br>
<br>　　从来为学投文镜，文镜如今更有谁。
<br>
<br>　　卷702_59  「宴驸马宅」张
<br>
<br>　　牙香禁乐镇相携，日日君恩降紫泥。红药院深人半醉，
<br>
<br>　　绿杨门掩马频嘶。座中古物多仙意，壁上新诗有御题。
<br>
<br>　　别向庭芜吟石，不教宫妓踏成蹊。
<br>
<br>　　卷702_60  「边将」张
<br>
<br>　　上马乘秋欲建勋，飞弧夜阙出师频。若无紫塞烟尘事，
<br>
<br>　　谁识青楼歌舞人。战骨沙中金镞在，贺筵花畔玉蝉新。
<br>
<br>　　由来边卒皆如此，只是君门合杀身。
<br>
<br>　　卷702_61  「赠水军都将」张
<br>
<br>　　平生为有安邦术，便别秋曹最上阶。战舰却容儒客卧，
<br>
<br>　　公厅唯伴野僧斋。裁书榭迥冰胶笔，养药堂深藓惹鞋。
<br>
<br>　　直待门前见幢节，始应高惬圣君怀。
<br>
<br>　　卷702_62  「赠九江太守」张
<br>
<br>　　江头暂驻木兰船，渔父来夸太守贤。二邑旋添新户口，
<br>
<br>　　四营渐废旧戈a.笙歌不似经荒后，礼乐犹如未战前。
<br>
<br>　　昨日西亭从游骑，信旗风里说诗篇。
<br>
<br>　　卷702_63  「赠信安太守」张
<br>
<br>　　三衢正对福星时，喜得君侯妙抚绥。甲士散教耕垄亩，
<br>
<br>　　书生闲许从旌旗。条章最是贫家喜，禾黍仍防别郡饥。
<br>
<br>　　昨日中官说天意，即飞丹诏立新碑。
<br>
<br>　　卷702_64  「赠江都郑明府」张
<br>
<br>　　他人岂是称才术，才术须观力有馀。兵乱几年临剧邑，
<br>
<br>　　公清终日似闲居。床头怪石神仙画，箧里华笺将相书。
<br>
<br>　　更欲栖踪近彭泽，香炉峰下结茅庐。
<br>
<br>　　卷702_65  「赠南昌宰」张
<br>
<br>　　假邑邀真邑命分，明庭元有至公存。每锄奸弊同荆棘，
<br>
<br>　　唯抚孤乃谱铀铩Ｕ塾不曾偏下笔，灵襟长是大开门。
<br>
<br>　　新衔便合兼朱绂，应待苍生更举论。
<br>
<br>　　卷702_66  「赠丘衙推」张
<br>
<br>　　仙都高处掩柴扉，人世闻名见者稀。诗逸不拘凡对属，
<br>
<br>　　易穷皆达圣玄微。偶携童稚离青嶂，便被君侯换白衣。
<br>
<br>　　任醉宾筵莫深隐，绮罗丝竹胜渔矶。
<br>
<br>　　卷702_67  「献所知」张
<br>
<br>　　迹熟荀家见弟兄，九霄同与指前程。吹嘘渐觉馨香出，
<br>
<br>　　梦寐长疑羽翼生。住僻骅骝皆识路，来频鹦鹉亦知名。
<br>
<br>　　登龙不敢怀他愿，只望为霖致太平。
<br>
<br>　　卷702_68  「投所知」张
<br>
<br>　　十五年看帝里春，一枝头白未酬身。自闻离乱开公道，
<br>
<br>　　渐数孤平少屈人。劣马再寻商岭路，扁舟重寄越溪滨。
<br>
<br>　　省郎门似龙门峻，应借风雷变涸鳞。
<br>
<br>　　卷702_69  「南康夜宴东溪留别郡守陆郎中」张
<br>
<br>　　飘然野客才无取，多谢君侯独见知。竹叶樽前教驻乐，
<br>
<br>　　桃花纸上待君诗。香迷蛱蝶投红烛，舞拂蒹葭倚翠帷。
<br>
<br>　　明发别愁何处去，片帆天际酒醒时。
<br>
<br>　　卷702_70  「言怀」张
<br>
<br>　　十载声沈觉自非，贱身元合衣荷衣。岂能得路陪先达，
<br>
<br>　　却拟还家望少微。战马到秋长泪落，伤禽无夜不魂飞。
<br>
<br>　　平生只学穿杨箭，更向何门是见机。
<br>
<br>　　卷702_71  「喜友人日南回」张
<br>
<br>　　南游曾去海南涯，此去游人不易归。白日雾昏张夜烛，
<br>
<br>　　穷冬气暖著春衣。溪荒毒鸟随船，洞黑冤蛇出树飞。
<br>
<br>　　重入帝城何寂寞，共回迁客半轻肥。
<br>
<br>　　卷702_72  「下第述怀」张
<br>
<br>　　十载长安迹未安，杏花还是看人看。名从近事方知险，
<br>
<br>　　诗到穷玄更觉难。世薄不惭云路晚，家贫唯怯草堂寒。
<br>
<br>　　如何直道为身累，坐月眠霜思枉干。
<br>
<br>　　卷702_73  「华阳道者」张
<br>
<br>　　华阳洞里持真经，心嫌来客风尘腥。惟餐白石过白日，
<br>
<br>　　拟骑青竹上青冥，翔螭岂作汉武驾，神娥徒降燕昭庭。
<br>
<br>　　长生不必论贵贱，却是幽人骨主灵。
<br>
<br>　　卷702_74  「夏日题老将林亭」张
<br>
<br>　　百战功成翻爱静，侯门渐欲似仙家。墙头雨细垂纤草，
<br>
<br>　　水面风回聚落花。井放辘轳闲浸酒，笼开鹦鹉报煎茶。
<br>
<br>　　几人图在凌烟阁，曾不交锋向塞沙。
<br>
<br>　　卷702_75  「观江南牡丹」张
<br>
<br>　　北地花开南地风，寄根还与客心同。群芳尽怯千般态，
<br>
<br>　　几醉能消一番红。举世只将华胜实，真禅元喻色为空。
<br>
<br>　　近年明主思王道，不许新栽满六宫。
<br>
<br>　　卷702_76  「钱塘夜宴留别郡守」张
<br>
<br>　　四方骚动一州安，夜列樽伴客欢。v栗调高山阁迥，
<br>
<br>　　虾蟆更促海声寒。屏间佩响藏歌妓，幕外刀光立从官。
<br>
<br>　　沈醉不愁归棹远，晚风吹上子陵滩。
<br>
<br>　　卷702_77  「送薛郎中赴江州」张
<br>
<br>　　几州闻出刺，谣美有江民。正面传天旨，悬心祷岳神。
<br>
<br>　　尺书先假路，红旆旋烧尘。郡显山川别，衙开将吏新。
<br>
<br>　　散招僧坐暑，闲载客行春。听事棋忘着，探题酒乱巡。
<br>
<br>　　好编高隐传，多貌上升真。近日居清近，求人在此人。
<br>
<br>　　卷702_78  「送南海僧游蜀」张
<br>
<br>　　真修绝故乡，一衲度暄凉。此世能先觉，他生岂再忘。
<br>
<br>　　定中船过海，腊后路沿湘。野迥鸦随笠，山深虎背囊。
<br>
<br>　　瀑流垂石室，萝蔓盖铜梁。却后何年会，西方有上房。
<br>
<br>　　卷702_79  「和友人许裳题宣平里古藤」张
<br>
<br>　　欲结千年茂，生来便近松。迸根通井润，交叶覆庭。
<br>
<br>　　历代频更主，盘空渐变龙。昼风圆影乱，宵雨细声重。
<br>
<br>　　盖密胜丹桂，层危类远峰。嫩条悬野鼠，枯节叫秋蛩。
<br>
<br>　　翠老霜难蚀，皴多藓乍封。几家遥共玩，何寺不堪容。
<br>
<br>　　客对忘离榻，僧看误过钟。顷因陪预作，终夕绕枝筇。
<br>
<br>　　卷702_80  「十五夜与友人对月」张
<br>
<br>　　每到月圆思共醉，不宜同醉不成欢。
<br>
<br>　　一千二百如轮夜，浮世谁能得尽看。
<br>
<br>　　卷702_81  「青冢」张
<br>
<br>　　倾国可能胜效国，无劳冥寞更思回。
<br>
<br>　　太真虽是承恩死，只作飞尘向马嵬。
<br>
<br>　　卷702_82  「古战场」张
<br>
<br>　　荒骨潜销垒已平，汉家曾说此交兵。
<br>
<br>　　如何万古冤魂在，风雨时闻有战声。
<br>
<br>　　卷702_83  「赠段逸人」张
<br>
<br>　　长筇自担药兼琴，话著名山即拟寻。
<br>
<br>　　从听世人权似火，不能烧得卧云心。
<br>
<br>　　卷702_84  「赠郑司业」张
<br>
<br>　　晚学更求来世达，正怀非与百邪侵。
<br>
<br>　　古人名在今人口，不合于名不苦心。
<br>
<br>　　卷702_85  「上所知」张
<br>
<br>　　初向众中留姓氏，敢期言下致时名。
<br>
<br>　　而今马亦知人意，每到门前不肯行。
<br>
<br>　　卷702_86  「别郑仁表」张
<br>
<br>　　春雷醉别镜湖边，官显才狂正少年。
<br>
<br>　　红烛满汀歌舞散，美人迎上木兰船。
<br>
<br>　　卷702_87  「言怀」张
<br>
<br>　　不将高盖竟烟尘，自向蓬茅认此身。
<br>
<br>　　唐祖本来成大业，岂非姚宋是平人。
<br>
<br>　　卷702_88  「叙怀」张
<br>
<br>　　月里路从何处上，江边身合几时归。
<br>
<br>　　十年九陌寒风夜，梦扫芦花絮客衣。
<br>
<br>　　卷702_89  「抒怀」张
<br>
<br>　　几出东堂谢不才，便甘闲望故山回。
<br>
<br>　　翻思未是离家久，更有人从外国来。
<br>
<br>　　卷702_90  「自讽」张
<br>
<br>　　鹿鸣筵上强称贤，一送离家十四年。
<br>
<br>　　同隐海山烧药伴，不求丹桂却登仙。
<br>
<br>　　卷702_91  「伤贾岛」张
<br>
<br>　　生为明代苦吟身，死作长江一逐臣。
<br>
<br>　　可是当时少知已，不知知己是何人。
<br>
<br>　　卷702_92  「再游西山赠许尊师」张
<br>
<br>　　别后已闻师得道，不期犹在此山头。
<br>
<br>　　昔时霜鬓今如漆，疑是年光却倒流。
<br>
<br>　　卷702_93  「宫词」张
<br>
<br>　　日透珠帘见冕旒，六宫争逐百花球。
<br>
<br>　　回看不觉君王去，已听笙歌在远楼。
<br>
<br>　　卷702_94  「经范蠡旧居」张
<br>
<br>　　一变姓名离百越，越城犹在范家无。
<br>
<br>　　他人不见扁舟意，却笑轻生泛五湖。
<br>
<br>　　卷702_95  「题嘉陵驿」张
<br>
<br>　　嘉陵路恶石和泥，行到长亭日已西。
<br>
<br>　　独倚阑干正惆怅，海棠花里鹧鸪啼。
<br>
<br>　　卷702_96  「龟山寺晚望」张
<br>
<br>　　四面湖光绝路岐，G鹈飞起暮钟时。
<br>
<br>　　渔舟不用悬帆席，归去乘风插柳枝。
<br>
<br>　　卷702_97  「华山孤松」张
<br>
<br>　　石罅引根非土力，冒寒犹助岳莲光。
<br>
<br>　　绿槐生在膏腴地，何得无心拒雪霜。
<br>
<br>　　卷702_98  「吊万人冢」张
<br>
<br>　　兵罢淮边客路通，乱鸦来去噪寒空。
<br>
<br>　　可怜白骨攒孤冢，尽为将军觅战功。
<br>
<br>　　卷702_99  「送友尉蜀中」张
<br>
<br>　　故友汉中尉，请为西蜀吟。人家多种橘，风土爱弹琴。
<br>
<br>　　水向昆明阔，山通大夏深。理闲无别事，时寄一登临。
<br>
<br>　　卷702_100  「长安寓怀」张
<br>
<br>　　九衢秋雨掩闲扉，不似干名似息机。
<br>
<br>　　贫病却惭墙上土，年来犹自换新衣。
<br>
<br>　　卷702_101  「费征君旧居」张
<br>
<br>　　浮世抛身外，栖踪入九华。遗篇补乐府，旧籍隶仙家。
<br>
<br>　　池静龟升树，庭荒鹤隐花。古来天子命，还少到烟霞。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
