<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百九十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百九十六
<br>
<br>　　卷896_1  「渔父」李
<br>
<br>　　水接衡门十里馀，信船归去卧看书。轻爵禄，慕玄虚，
<br>
<br>　　莫道渔人只为鱼。
<br>
<br>　　避世垂纶不记年，官高争得似君闲。倾白酒，对青山，
<br>
<br>　　笑指柴门待月还。
<br>
<br>　　棹警鸥飞水溅袍，影随潭面柳垂绦。终日醉，绝尘劳，
<br>
<br>　　曾见钱塘八月涛。
<br>
<br>　　卷896_2  「南乡子」李
<br>
<br>　　烟漠漠，雨凄凄，岸花零落鹧鸪啼。远客扁舟临野渡，
<br>
<br>　　思乡处，潮退水平春色暮。
<br>
<br>　　兰桡举，水文开，竞携藤笼采莲来。回塘深处遥相见，
<br>
<br>　　邀同宴，渌酒一卮红上面。
<br>
<br>　　归路近，扣舷歌，采真珠处水风多。曲岸小桥山月过，
<br>
<br>　　烟深锁，豆蔻花垂千万朵。
<br>
<br>　　乘彩舫，过莲塘，棹歌惊起睡鸳鸯。带香游女偎伴笑，
<br>
<br>　　争窈窕，竞折团荷遮晚照。
<br>
<br>　　倾绿蚁，泛红螺，闲邀女伴簇笙歌。避暑信船轻浪里，
<br>
<br>　　闲游戏，夹岸荔支红蘸水。
<br>
<br>　　云带雨，浪迎风，钓翁回棹碧湾中。春酒香熟鲈鱼美，
<br>
<br>　　谁同醉？缆却扁舟篷底睡。
<br>
<br>　　沙月静，水烟轻，芰荷香里夜船行。绿鬟红脸谁家女，
<br>
<br>　　遥相顾，缓唱棹歌极浦去。
<br>
<br>　　渔市散，渡船稀，越南云树望中微。行客待潮天欲暮，
<br>
<br>　　送春浦，愁听猩猩啼瘴雨。
<br>
<br>　　拢云髻，背犀梳，焦红衫映绿罗裾。越王台下春风暖，
<br>
<br>　　花盈岸，游赏每邀邻女伴。
<br>
<br>　　相见处，晚晴天，刺桐花下越台前。暗里回眸深属意，
<br>
<br>　　遗双翠，骑象背人先过水。
<br>
<br>　　携笼去，采菱归，碧波风起雨霏霏。趁岸小船齐棹急，
<br>
<br>　　罗衣湿，出向桄榔树下立。
<br>
<br>　　云髻重，葛衣轻，见人微笑亦多情。拾翠采珠能几许，
<br>
<br>　　来还去，争及村居织机女。
<br>
<br>　　登画舸，泛清波，采莲时唱采莲歌。拦棹声齐罗袖敛，
<br>
<br>　　池光s，惊起沙鸥八九点。
<br>
<br>　　双髻坠，小眉弯，笑随女伴下春山。玉纤遥指花深处，
<br>
<br>　　争回顾，孔雀双双迎日舞。
<br>
<br>　　红豆蔻，紫玫瑰，谢娘家接越王台。一曲乡歌齐抚掌，
<br>
<br>　　堪游赏，酒酌螺杯流水上。
<br>
<br>　　山果熟，水花香，家家风景有池塘。木兰舟上珠帘卷，
<br>
<br>　　歌声远，椰子酒倾鹦鹉盏。
<br>
<br>　　新月上，远烟开，惯随潮水采珠来。棹穿花过归溪口，
<br>
<br>　　酤春酒，小艇缆牵垂岸柳。
<br>
<br>　　卷896_3  「西溪子」李
<br>
<br>　　金缕翠钿浮动，妆罢小窗圆梦。日高时，春已老，
<br>
<br>　　人来到。满地落花慵扫。无语倚屏风，泣残红。
<br>
<br>　　马上见时如梦，认得脸波相送。柳堤长，无限意，
<br>
<br>　　夕阳里。醉把金鞭欲坠。归去想娇娆，暗魂销。
<br>
<br>　　卷896_4  「女冠子」李
<br>
<br>　　星高月午，丹桂青松深处。醮坛开，金磬敲清露，
<br>
<br>　　珠幢立翠苔¤
<br>
<br>　　步虚声缥缈，想像思徘徊。晓天归去路，指蓬莱。
<br>
<br>　　春山夜静，愁闻洞天疏磬。玉堂虚，细雾垂珠佩，
<br>
<br>　　轻烟曳翠裾¤
<br>
<br>　　对花情脉脉，望月步徐徐。刘阮今何处，绝来书。
<br>
<br>　　卷896_5  「中兴乐」李
<br>
<br>　　后庭寂寂日初长，翩翩蝶舞红芳。绣帘垂地，金鸭无香。
<br>
<br>　　谁知春思如狂，忆萧郎。等闲一去，程遥信断，五岭三湘¤
<br>
<br>　　休开鸾镜学宫妆，可能更理笙簧。倚屏凝睇，泪落成行。
<br>
<br>　　手寻裙带鸳鸯，暗思量。忍孤前约，教人花貌，虚老风光。
<br>
<br>　　卷896_6  「酒泉子」李
<br>
<br>　　寂寞青楼，风触绣帘珠碎撼。月朦胧，花暗澹，锁春愁¤
<br>
<br>　　寻思往事依稀梦，泪脸露桃红色重。鬓欹蝉，钗坠凤，
<br>
<br>　　思悠悠。
<br>
<br>　　雨渍花零，红散香凋池两岸。别情遥，春歌断，掩银屏¤
<br>
<br>　　孤帆早晚离三楚，闲理钿筝愁几许。曲中情，弦上语，
<br>
<br>　　不堪听。
<br>
<br>　　秋雨连绵，声散败荷丛里，那堪深夜枕前听，酒初醒¤
<br>
<br>　　牵愁惹思更无停，烛暗香凝天欲曙。细和烟，冷和雨，
<br>
<br>　　透帘旌。
<br>
<br>　　秋月婵娟，皎洁碧纱窗外，照花穿竹冷沉沉，印池心¤
<br>
<br>　　凝露滴，砌蛩吟。惊觉谢娘残梦，夜深斜傍枕前来，
<br>
<br>　　影徘徊。
<br>
<br>　　卷896_7  「浣溪沙」李
<br>
<br>　　入夏偏宜澹薄妆，越罗衣褪郁金黄，翠钿檀注助容光¤
<br>
<br>　　相见无言还有恨，几回判却又思量，月窗香径梦悠r.
<br>
<br>　　晚出闲庭看海棠，风流学得内家妆，小钗横戴一枝芳¤
<br>
<br>　　镂玉梳斜云鬓腻，缕金衣透雪肌香，暗思何事立残阳。
<br>
<br>　　访旧伤离欲断魂，无因重见玉楼人，六街微雨镂香尘¤
<br>
<br>　　早为不逢巫峡梦，那堪虚度锦江春，遇花倾酒莫辞频。
<br>
<br>　　红藕花香到槛频，可堪闲忆似花人，旧欢如梦绝音尘¤
<br>
<br>　　翠叠画屏山隐隐，冷铺文簟水，断魂何处一蝉新。
<br>
<br>　　卷896_8  「巫山一段云」李
<br>
<br>　　有客经巫峡，停桡向水湄。楚王曾此梦瑶姬，一梦杳无期¤
<br>
<br>　　尘暗珠帘卷，香销翠幄垂。西风回首不胜悲，暮雨洒空祠。
<br>
<br>　　古庙依青嶂，行宫枕碧流。水声山色锁妆楼，往事思悠悠¤
<br>
<br>　　云雨朝还暮，烟花春复秋。啼猿何必近孤舟，行客自多愁。
<br>
<br>　　卷896_9  「菩萨蛮」李
<br>
<br>　　回塘风起波文细，刺桐花里门斜闭。残日照平芜，
<br>
<br>　　双双飞鹧鸪¤
<br>
<br>　　征帆何处客，相见还相隔。不语欲魂销，望中烟水遥。
<br>
<br>　　等闲将度三春景，帘垂碧砌参差影。曲槛日初斜，
<br>
<br>　　杜鹃啼落花¤
<br>
<br>　　恨君容易处，又话潇湘去。凝思倚屏山，泪流红脸斑。
<br>
<br>　　隔帘微雨双飞燕，砌花零落红深浅。捻得宝筝调，
<br>
<br>　　心随征棹遥¤
<br>
<br>　　楚天云外路，动便经年去。香断画屏深，旧欢何处寻。
<br>
<br>　　卷896_10  「渔歌子」李
<br>
<br>　　楚山青，湘水渌，春风澹荡看不足。草芊芊，花簇簇，
<br>
<br>　　渔艇棹歌相续¤
<br>
<br>　　信浮沉，无管束，钓回乘月归湾曲。酒盈尊，云满屋，
<br>
<br>　　不见人间荣辱。
<br>
<br>　　荻花秋，潇湘夜，橘洲佳景如屏画。碧烟中，明月下，
<br>
<br>　　小艇垂纶初罢¤
<br>
<br>　　水为乡，蓬作舍，鱼羹稻饭常餐也。酒盈杯，书满架，
<br>
<br>　　名利不将心挂。
<br>
<br>　　柳垂丝，花满树，莺啼楚岸春天暮。棹轻舟，出深浦，
<br>
<br>　　缓唱渔郎归去¤
<br>
<br>　　罢垂纶，还酌醑，孤村遥指云遮处。下长汀，临深渡，
<br>
<br>　　惊起一行沙鹭。
<br>
<br>　　九疑山，三湘水，芦花时节秋风起。水云间，山月里，
<br>
<br>　　棹月穿云游戏¤
<br>
<br>　　鼓清琴，倾渌蚁，扁舟自得逍遥志。任东西，无定止，
<br>
<br>　　不议人间醒醉。
<br>
<br>　　卷896_11  「望远行」李
<br>
<br>　　春日迟迟思寂寥，行客关山路遥。琼窗时听语莺娇，
<br>
<br>　　柳丝牵恨一条条¤
<br>
<br>　　休晕绣，罢吹箫，貌逐残花暗凋。同心犹结旧裙腰，
<br>
<br>　　忍孤风月度良宵。
<br>
<br>　　露滴幽庭落叶时，愁聚萧娘柳眉。玉郎一去负佳期，
<br>
<br>　　水云迢递雁书迟¤
<br>
<br>　　屏半掩，枕斜欹，蜡泪无言对垂。吟跫断续漏频移，
<br>
<br>　　入窗明月鉴空帏。
<br>
<br>　　卷896_12  「河传」李
<br>
<br>　　去去，何处，迢迢巴楚，山水相连。朝云暮雨，
<br>
<br>　　依旧十二峰前，猿声到客船¤
<br>
<br>　　愁肠岂异丁香结，因离别，故国音书绝。想佳人花下。
<br>
<br>　　对明月春风，恨应同。
<br>
<br>　　春暮，微雨，送君南浦，愁敛双蛾。落花深处，
<br>
<br>　　啼鸟似逐离歌，粉檀珠泪和¤
<br>
<br>　　临流更把同心结。情哽咽，后会何时节？不堪回首相望，
<br>
<br>　　已隔汀洲，橹声幽。
<br>
<br>　　卷896_13  「虞美人」李
<br>
<br>　　金笼莺报天将曙，惊起分飞处。夜来潜与玉郎期，
<br>
<br>　　多情不觉酒醒迟，失归期¤
<br>
<br>　　映花避月遥相送，腻髻偏垂凤。却回娇步入香闺，
<br>
<br>　　倚屏无语釉企鳎翠眉低。
<br>
<br>　　卷896_14  「临江仙」李
<br>
<br>　　帘卷池心小阁虚，暂凉闲步徐徐。芰荷经雨半凋疏。
<br>
<br>　　拂堤垂柳，蝉噪夕阳馀¤
<br>
<br>　　不语低鬟幽思远，玉钗斜坠双鱼。几回偷看寄来书。
<br>
<br>　　离情别恨，相隔欲何如。
<br>
<br>　　莺报帘前暖日红，玉炉残麝犹浓。起来闺思尚疏慵。
<br>
<br>　　别愁春梦，谁解此情¤
<br>
<br>　　强整娇姿临宝镜，小池一朵芙蓉。旧欢无处再寻踪。
<br>
<br>　　更堪回顾，屏画九疑峰。
<br>
<br>　　卷896_15  「定风波」李
<br>
<br>　　志在烟霞慕隐沦，功成归看五湖春。一叶舟中吟复醉，
<br>
<br>　　云水，此时方认自由身¤
<br>
<br>　　花岛为邻鸥作侣，深处，经年不见市朝人。
<br>
<br>　　已得希夷微妙旨，潜喜，荷衣蕙带绝纤尘。
<br>
<br>　　十载逍遥物外居，白云流水似相于。乘兴有时携短棹，
<br>
<br>　　江岛，谁知求道不求鱼¤
<br>
<br>　　到处等闲邀鹤伴，春岸，野花香气扑琴书。
<br>
<br>　　更饮一杯红霞酒，回首，半钩新月贴清虚。
<br>
<br>　　又见辞巢燕子归，阮郎何事绝音徽。帘外西风黄叶落，
<br>
<br>　　池阁，隐莎蛩叫雨霏霏¤
<br>
<br>　　愁坐算程千万里，频，等闲经岁两相违。
<br>
<br>　　听鹊凭龟无定处，不知，泪痕流在画罗衣。
<br>
<br>　　雁过秋空夜未央，隔窗烟月锁莲塘。往事岂堪容易想，
<br>
<br>　　惆怅，故人迢递在潇湘¤
<br>
<br>　　纵有回文重叠意，谁寄？解鬟临镜泣残妆。
<br>
<br>　　沉水香消金鸭冷，愁永，候虫声接杵声长。
<br>
<br>　　帘外烟和月满庭，此时闲坐若为情。小阁拥炉残酒醒，
<br>
<br>　　愁听，寒风叶落一声声¤
<br>
<br>　　惟恨玉人芳信阻，云雨，屏帷寂寞梦难成。
<br>
<br>　　斗转更阑心杳杳，将晓，银G斜照绮琴横。
<br>
<br>　　卷896_16  「南歌子」欧阳炯
<br>
<br>　　锦帐银灯影，纱窗玉漏声。迢迢永夜梦难成，
<br>
<br>　　愁对小庭秋色，月空明。
<br>
<br>　　卷896_17  「渔父」欧阳炯
<br>
<br>　　摆脱尘机上钓船，免教荣辱有流年。无系绊，没愁煎，
<br>
<br>　　须信船中有散仙。
<br>
<br>　　风浩寒溪照胆明，小君山上玉蟾生。荷露坠，翠烟轻，
<br>
<br>　　拨剌游鱼几个惊。
<br>
<br>　　卷896_18  「巫山一段云」欧阳炯
<br>
<br>　　绛阙登真子。飘飘御彩鸾。碧虚风雨佩光寒，敛袂下云端¤
<br>
<br>　　月帐朝霞薄，星冠玉蕊攒。远游蓬岛降人间，特地拜龙颜。
<br>
<br>　　春去秋来也，愁心似醉醺。去时邀约早回轮，及去又何曾¤
<br>
<br>　　歌扇花光g，衣珠滴泪新。恨身翻不作车尘，万里得随君。
<br>
<br>　　卷896_19  「春光好」欧阳炯
<br>
<br>　　天初暖，日初长，好春光。万汇此时皆得意，竞芬芳¤
<br>
<br>　　笋迸苔钱嫩绿，花偎雪坞浓香。谁把金丝裁剪却，挂斜阳。
<br>
<br>　　花滴露，柳摇烟，艳阳天。雨霁山樱红欲烂，谷莺迁¤
<br>
<br>　　饮处交飞玉校游时倒把金鞭，风s九衢榆叶动，簇青钱。
<br>
<br>　　胸铺雪，脸分莲，理繁弦。纤指飞翻金凤语，转婵娟¤
<br>
<br>　　嘈匀缜糜衽澹清泠似滴香泉。曲罢问郎名个甚，想夫怜。
<br>
<br>　　碛香散，渚水融，暖空鳌７尚跤蒲锉樾榭眨惹轻风¤
<br>
<br>　　柳眼烟来点绿，花心日与妆红。黄雀锦鸾相对舞，近帘栊。
<br>
<br>　　鸡树绿，凤池清，满神京。玉兔宫前金榜出，列仙名¤
<br>
<br>　　叠雪罗袍接武，团花骏马娇行。开宴锦江游烂熳，柳烟轻。
<br>
<br>　　芳丛绣，绿筵张，两心狂。空遣横波传意绪，对笙簧¤
<br>
<br>　　虽似安仁掷果，未闻韩寿分香。流水桃花情不已，待刘郎。
<br>
<br>　　垂绣幔，掩云屏，思盈盈。双枕珊瑚无限情，翠钗横¤
<br>
<br>　　几见纤纤动处，时闻款款娇声。却出锦屏妆面了，理秦筝。
<br>
<br>　　金辔响，玉鞭长，映垂杨。堤上采花筵上醉，满衣香¤
<br>
<br>　　无处不携弦管，直应占断春光。年少王孙何处好，竞寻芳。
<br>
<br>　　O叶嫩，杏花明，画船轻。双浴鸳鸯出绿汀，棹歌声¤
<br>
<br>　　春水无风无浪，春来半雨半晴。红粉相随南浦晚，莫辞行。
<br>
<br>　　卷896_20  「西江月（一名白O香，一名步虚词）」欧阳炯
<br>
<br>　　月映长江秋水，分明冷浸星河。浅沙汀上白云多，
<br>
<br>　　雪散几丛芦苇¤
<br>
<br>　　扁舟倒影寒潭，烟光远罩轻波。笛声何处响渔歌，
<br>
<br>　　两岸O香暗起。
<br>
<br>　　水上鸳鸯比翼，巧将绣作罗衣。镜中重画远山眉，
<br>
<br>　　春睡起来无力¤
<br>
<br>　　细雀稳簪云髻，含羞时想佳期。脸边红艳对花枝，
<br>
<br>　　犹占凤楼春色。
<br>
<br>　　卷896_21  「赤枣子」欧阳炯
<br>
<br>　　夜悄悄，烛荧荧，金炉香尽酒初醒。春睡起来回雪面，
<br>
<br>　　含羞不语倚云屏。
<br>
<br>　　莲脸薄，柳眉长，等闲无事莫思量。每一见时明月夜，
<br>
<br>　　损人情思断人肠。
<br>
<br>　　卷896_22  「女冠子」欧阳炯
<br>
<br>　　薄妆桃脸，满面纵横花靥。艳情多，绶带盘金缕，
<br>
<br>　　轻裙透碧罗¤
<br>
<br>　　含羞眉乍敛，微语笑相和。不会频偷眼，意如何？
<br>
<br>　　秋宵秋月，一朵荷花初发。照前池，摇曳熏香夜，
<br>
<br>　　婵娟对镜时¤
<br>
<br>　　蕊中千点泪，心里万条丝。恰似轻盈女，好风姿。
<br>
<br>　　卷896_23  「更漏子」欧阳炯
<br>
<br>　　玉阑干，金L井，月照碧梧桐影。独自个，立多时，
<br>
<br>　　露华浓湿衣¤
<br>
<br>　　一向，凝情望，待得不成模样。虽叵耐，又寻思，
<br>
<br>　　争生嗔得伊。
<br>
<br>　　三十六宫秋夜永，露华点滴高梧。丁丁玉漏咽铜壶，
<br>
<br>　　明月上金铺¤
<br>
<br>　　红线毯，博山炉，香风暗触流苏。羊车一去长青芜，
<br>
<br>　　镜尘鸾彩孤。
<br>
<br>　　卷896_24  「定风波」欧阳炯
<br>
<br>　　暖日闲窗映碧纱，小池春水浸晴霞。数树海棠红欲尽，
<br>
<br>　　争忍，玉闺深掩过年华¤
<br>
<br>　　独凭绣床方寸乱，肠断，泪珠穿破脸边花。
<br>
<br>　　邻舍女郎相借问，音信，教人羞道未还家。
<br>
<br>　　卷896_25  「木兰花」欧阳炯
<br>
<br>　　儿家夫婿心容易，身又不来书不寄。闲庭独立鸟关关，
<br>
<br>　　争忍抛奴深院里¤
<br>
<br>　　闷向绿纱窗下睡，睡又不成愁已至。今年却忆去年春，
<br>
<br>　　同在木兰花下醉。
<br>
<br>　　日照玉楼花似锦，楼上醉和春色寝。绿杨风送小莺声，
<br>
<br>　　残梦不成离玉枕¤
<br>
<br>　　堪爱晚来韶景甚，宝柱秦筝方再品。青蛾红脸笑来迎，
<br>
<br>　　又向海棠花下饮。
<br>
<br>　　春早玉楼烟雨夜，帘外樱桃花半谢。锦屏香冷绣衾寒，
<br>
<br>　　怊怅忆君无计舍¤
<br>
<br>　　侵晓鹊声来砌下，鸾镜残妆红粉罢。黛眉双点不成描，
<br>
<br>　　留待玉郎归日画。
<br>
<br>　　卷896_26  「清平乐」欧阳炯
<br>
<br>　　春来街砌，春雨如丝细。春地满飘红杏蒂，春燕舞随风势¤
<br>
<br>　　春幡细缕春缯，春闺一点春灯。自是春心撩乱，
<br>
<br>　　非干春梦无凭。
<br>
<br>　　卷896_27  「菩萨蛮」欧阳炯
<br>
<br>　　晓来中酒和春睡，四支无力云鬟坠。斜卧脸波春，
<br>
<br>　　玉郎休恼人¤
<br>
<br>　　日高犹未起，为恋鸳鸯被。鹦鹉语金笼，道儿还是慵。
<br>
<br>　　红炉暖阁佳人睡，隔帘飞雪添寒气。小院奏笙歌，
<br>
<br>　　香风簇绮罗¤
<br>
<br>　　酒倾金盏满，兰烛重开宴。公子醉如泥，天街闻马嘶。
<br>
<br>　　翠眉双脸新妆薄，幽闺斜卷青罗幕。寒食百花时，
<br>
<br>　　红繁香满枝¤
<br>
<br>　　双双梁燕语，蝶舞相随去。肠断正思君，闲眠冷绣茵。
<br>
<br>　　画屏绣阁三秋雨，香唇腻脸偎人语。语罢欲天明，
<br>
<br>　　娇多梦不成¤
<br>
<br>　　晓街钟鼓绝，嗔道如今别。特地气长吁，倚屏弹泪珠。
<br>
<br>　　卷896_28  「浣溪沙」欧阳炯
<br>
<br>　　落絮残莺半日天，玉柔花醉只思眠，惹窗映竹满炉烟¤
<br>
<br>　　独掩画屏愁不语，斜欹瑶枕髻鬟偏，此时心在阿谁边？
<br>
<br>　　天碧罗衣拂地垂，美人初著更相宜，宛风如舞透香肌¤
<br>
<br>　　独坐含勾捣镏瘢园中缓步折花枝，有情无力泥人时。
<br>
<br>　　相见休言有泪珠，酒阑重得叙欢娱，凤屏鸳枕宿金铺¤
<br>
<br>　　兰麝细香闻喘息，绮罗纤缕见肌肤，此时还恨薄情无。
<br>
<br>　　卷896_29  「三字令」欧阳炯
<br>
<br>　　春欲尽，日迟迟，牡丹时。罗幌卷，翠帘垂。彩笺书，
<br>
<br>　　红粉泪，两心知¤
<br>
<br>　　人不在，燕空归，负佳期。香烬落，枕函欹。月分明，
<br>
<br>　　花澹薄，惹相思。
<br>
<br>　　卷896_30  「南乡子」欧阳炯
<br>
<br>　　嫩草如烟，石榴花发海南天。日暮江亭春影渌，鸳鸯浴，
<br>
<br>　　水远山长看不足。
<br>
<br>　　画舸停桡，槿花篱外竹横桥。水上游上沙上女，回顾，
<br>
<br>　　笑指芭蕉林里住。
<br>
<br>　　岸远沙平，日斜归路晚霞明。孔雀自怜金翠尾，临水，
<br>
<br>　　认得行人惊不起。
<br>
<br>　　洞口谁家，木兰船系木兰花。红袖女郎相引去，游南浦，
<br>
<br>　　笑倚春风相对语。
<br>
<br>　　二八花钿，胸前如雪脸如莲。耳坠金I穿瑟瑟，霞衣窄，
<br>
<br>　　笑倚江头招远客。
<br>
<br>　　路入南中，桄榔叶暗蓼花红。两岸人家微雨后，收红豆，
<br>
<br>　　树底纤纤抬素手。
<br>
<br>　　袖敛鲛绡，采香深洞笑相邀。藤杖枝头芦酒滴，铺葵席，
<br>
<br>　　豆蔻花间bx晚日。
<br>
<br>　　翡翠，白O香里小沙汀。岛上阴阴秋雨色，芦花扑，
<br>
<br>　　数只渔船何处宿。
<br>
<br>　　卷896_31  「献衷心」欧阳炯
<br>
<br>　　见好花颜色，争笑东风。双脸上，晚妆同。闭小楼深x，
<br>
<br>　　春景重重。三五夜，偏有恨，月明中¤
<br>
<br>　　情未已，信曾通，满衣犹自染檀红。恨不如双燕，
<br>
<br>　　飞舞帘栊。春欲暮，残絮尽，柳条空。
<br>
<br>　　卷896_32  「贺明朝」欧阳炯
<br>
<br>　　忆昔花间初识面，红袖半遮妆脸。轻转石榴裙带，
<br>
<br>　　故将纤纤玉指，偷拈双凤金线¤
<br>
<br>　　碧梧桐锁深深院，谁料得两情，何日教缱绻。
<br>
<br>　　羡春来双燕，飞到玉楼，朝暮相见。
<br>
<br>　　忆昔花间相见后，只凭纤手，暗抛红豆。人前不解，
<br>
<br>　　巧传心事，别来依旧，孤负春昼¤
<br>
<br>　　碧罗衣上蹙金绣，睹对对鸳鸯，空`泪痕透。
<br>
<br>　　想韶颜非久，终是为伊，只恁偷瘦。
<br>
<br>　　卷896_33  「江城子」欧阳炯
<br>
<br>　　晚日金陵岸草平，落霞明，水无情。六代繁华，
<br>
<br>　　暗逐逝波声。空有姑苏台上月，如西子镜，照江城。
<br>
<br>　　卷896_34  「凤楼春」欧阳炯
<br>
<br>　　凤髻绿云丛，深掩房栊。锦书通，梦中相见觉来慵。
<br>
<br>　　匀面泪，脸珠融。因想玉郎何处去，对淑景谁同¤
<br>
<br>　　小楼中，春思无穷。倚阑凝望，暗牵愁绪，柳花飞起东风。
<br>
<br>　　斜日照帘，罗幌香冷粉屏空。海棠零落，莺语残红。
<br>
<br>　　卷896_35  「生查子」欧阳彬2
<br>
<br>　　竟日画堂欢，入夜重开宴。剪烛蜡烟香，促席花光颤¤
<br>
<br>　　待得月华来，满院如铺练。门外簇骅骝，直待更深散。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
