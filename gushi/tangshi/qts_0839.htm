<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百三十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百三十九
<br>
<br>　　卷839_1  「寄郑谷郎中（一作住襄州谒郑谷献诗）」齐己
<br>
<br>　　高名喧省闼，雅颂出吾唐。叠t供秋望，无云到夕阳。
<br>
<br>　　自封修药院，别扫著僧床。几梦中朝事，依依g鹭行。
<br>
<br>　　卷839_2  「归雁」齐己
<br>
<br>　　塞门春已暖，连影起O风。云梦千行去，潇湘一夜空。
<br>
<br>　　江人休举网，虏将又虚弓。莫失南来伴，衡阳树即红。
<br>
<br>　　卷839_3  「登大林寺观白太傅题版」齐己
<br>
<br>　　九叠苍崖里，禅家凿翠开。清时谁梦到，白傅独寻来。
<br>
<br>　　怪石和僧定，闲云共鹤回。任兹休去者，心是不然灰。
<br>
<br>　　卷839_4  「赠曹松先辈」齐己
<br>
<br>　　今岁赴春闱，达如夫子稀。山中把卷去，榜下注官归。
<br>
<br>　　楚月吟前落，江禽酒外飞。闲游向诸寺，却看白麻衣。
<br>
<br>　　卷839_5  「夏日江寺寄无上人」齐己
<br>
<br>　　讲终斋磬罢，何处称真心。古寺高杉下，炎天独院深。
<br>
<br>　　燕和江鸟语，墙夺暮花阴。大府多才子，闲过在竹林。
<br>
<br>　　卷839_6  「夏日梅雨中寄睦公」齐己
<br>
<br>　　梅月来林寺，冥冥各闭门。已应双履迹，全没乱云根。
<br>
<br>　　琢句心无味，看经眼亦昏。何时见清霁，招我凭岩轩。
<br>
<br>　　卷839_7  「伤郑谷郎中」齐己
<br>
<br>　　钟陵千首作，笔绝亦身终。知落干戈里，谁家煨烬中。
<br>
<br>　　吟斋春长蕨，钓渚夜鸣鸿。惆怅秋江月，曾招我看同。
<br>
<br>　　卷839_8  「临行题友生壁」齐己
<br>
<br>　　山衲宜何处，经行避暑深。峰西多古寺，日午乱松阴。
<br>
<br>　　鹤默堪分静，蝉凉解助吟。殷勤题壁去，秋早此相寻。
<br>
<br>　　卷839_9  「别东林后回寄修睦」齐己
<br>
<br>　　昨夜从香社，辞君出薜萝。晚来巾舄上，已觉俗尘多。
<br>
<br>　　远路萦芳草，遥空共白波。南朝在天末，此去重经过。
<br>
<br>　　卷839_10  「古松」齐己
<br>
<br>　　雷电不敢伐，鳞皴势万端。蠹依枯节死，蛇入朽根盘。
<br>
<br>　　影浸僧禅湿，声吹鹤梦寒。寻常风雨夜，应有鬼神看。
<br>
<br>　　卷839_11  「夏日西霞寺书怀寄张逸人」齐己
<br>
<br>　　人中林下现，名自有闲忙。建业红尘热，栖霞白石凉。
<br>
<br>　　倚身柽几稳，洒面瀑流香。不似高斋里，花连竹影长。
<br>
<br>　　卷839_12  「访自牧上人不遇」齐己
<br>
<br>　　然诺竟如何，诸侯见重多。高房度江雨，经月长寒莎。
<br>
<br>　　道本同骚雅，书曾到薜萝。相寻未相见，危阁望沧波。
<br>
<br>　　卷839_13  「题东林白莲」齐己
<br>
<br>　　大士生兜率，空池满白莲。秋风明月下，斋日影堂前。
<br>
<br>　　色后群芳拆，香殊百和燃。谁知不染性，一片好心田。
<br>
<br>　　卷839_14  「寄怀江西徵岷二律师」齐己
<br>
<br>　　乱后江边寺，堪怀二律师。几番新弟子，一样旧威仪。
<br>
<br>　　院影连春竹，窗声接雨池。共缘山水癖，久别共题诗。
<br>
<br>　　卷839_15  「东林作寄金陵知己」齐己
<br>
<br>　　十八贤真在，时来拂榻看。已知前事远，更结后人难。
<br>
<br>　　泉滴胜清磬，松香掩白檀。凭君听朝贵，谁欲厌簪冠。
<br>
<br>　　卷839_16  「山寺喜道者至」齐己
<br>
<br>　　闰年春过后，山寺始花开。还有无心者，闲寻此境来。
<br>
<br>　　鸟幽声忽断，茶好味重回。知住南岩久，冥心坐绿苔。
<br>
<br>　　卷839_17  「再游匡山」齐己
<br>
<br>　　紫霄兼二老，相对倚空寒。久别成衰病，重来更上难。
<br>
<br>　　径危云母滑，崖旱瀑流干。目断岚烟际，神仙有石坛。
<br>
<br>　　卷839_18  「赠浙西李推官」齐己
<br>
<br>　　他皆恃勋贵，君独爱诗玄。终日秋光里，无人竹影边。
<br>
<br>　　东楼生倚月，北固积吟烟。闻说鸳行里，多才复少年。
<br>
<br>　　卷839_19  「题终南山隐者室」齐己
<br>
<br>　　终南山北面，直下是长安。自扫青苔室，闲欹白石看。
<br>
<br>　　风吹窗树老，日晒窦云干。时向圭峰宿，僧房瀑布寒。
<br>
<br>　　卷839_20  「禅庭芦竹十二韵呈郑谷郎中」齐己
<br>
<br>　　错错在禅庭，高宜与竹名。健添秋雨响，乾助夜风清。
<br>
<br>　　雀静知枯折，僧闲见笋生。对吟殊洒落，负气甚孤贞。
<br>
<br>　　密谢编栏固，齐由灌溉平。松姿真可敌，柳态薄难并。
<br>
<br>　　映带兼苔石，参差近画楹。雪霜消后色，虫鸟默时声。
<br>
<br>　　远忆沧洲岸，寒连暮角城。幽根狂乱迸，劲叶动相撑。
<br>
<br>　　避暑须临坐，逃眠必绕行。未逢仙手咏，俗眼见犹轻。
<br>
<br>　　卷839_21  「送孙凤秀才赴举」齐己
<br>
<br>　　九重方侧席，四海仰文明。好把孤吟去，便随公道行。
<br>
<br>　　梁园浮雪气，汴水涨春声。此日登仙众，君应最后生。
<br>
<br>　　卷839_22  「落花」齐己
<br>
<br>　　朝开暮亦衰，雨打复风吹。古屋无人处，残阳满地时。
<br>
<br>　　静依青藓片，闲缀绿莎枝。繁艳根枝在，明年向此期。
<br>
<br>　　卷839_23  「秋苔」齐己
<br>
<br>　　独怜苍翠文，长与寂寥存。鹤静窥秋片，僧闲踏冷痕。
<br>
<br>　　月明疏竹径，雨歇败莎根。别有深宫里，兼花锁断魂。
<br>
<br>　　卷839_24  「老将」齐己
<br>
<br>　　破虏与平戎，曾居第一功。明时不用武，白首向秋风。
<br>
<br>　　马病霜飞草，弓闲雁过空。儿孙已成立，胆气亦英雄。
<br>
<br>　　卷839_25  「城中示友人」齐己
<br>
<br>　　久与寒灰合，人中亦觉闲。重城不锁梦，每夜自归山。
<br>
<br>　　雨破冥鸿出，桐枯井月还。唯君道心在，来往寂寥间。
<br>
<br>　　卷839_26  「送友人游湘中」齐己
<br>
<br>　　怀才难自住，此去亦如僧。何处西风夜，孤吟旅舍灯。
<br>
<br>　　路沿湘树叠，山入楚云层。若有东来札，归鸿亦可凭。
<br>
<br>　　卷839_27  「经费征君旧居」齐己
<br>
<br>　　高眠当圣代，云鸟未为孤。天子征不起，闲人亲得无。
<br>
<br>　　猿猱狂欲坠，水石怪难图。寂寞荒斋外，松杉相倚枯。
<br>
<br>　　卷839_28  「严陵钓台」齐己
<br>
<br>　　夫子垂竿处，空江照古台。无人更如此，白浪自成堆。
<br>
<br>　　鹤静寻僧去，鱼狂入海回。登临秋值晚，树石尽多苔。
<br>
<br>　　卷839_29  「原上晚望」齐己
<br>
<br>　　倚杖聊摅望，寒原远近分。夜来何处火，烧出古人坟。
<br>
<br>　　野势盘空泽，江流合暮云。残阳催百鸟，各自著栖群。
<br>
<br>　　卷839_30  「送惠空上人归」齐己
<br>
<br>　　尘中名利热，鸟外水云闲。吾子多高趣，秋风独自还。
<br>
<br>　　空囊随客棹，几宿泊湖山。应有吟僧在，邻居树影间。
<br>
<br>　　卷839_31  「酬章水知己」齐己
<br>
<br>　　新吟忽有寄，千里到荆门。落日云初碧，残年眼正昏。
<br>
<br>　　已为难敌手，谁更入深论。后信多相寄，吾生重此言。
<br>
<br>　　卷839_32  「闲居」齐己
<br>
<br>　　渐觉春光媚，尘销作土膏。微寒放杨柳，纤草入风骚。
<br>
<br>　　睡少全无病，身轻乍去袍。前溪泛红片，何处落金桃。
<br>
<br>　　卷839_33  「次韵酬郑谷郎中」齐己
<br>
<br>　　林下高眠起，相招得句时。开门流水入，静话鹭鸶知。
<br>
<br>　　每许题成晚，多嫌雪阻期。西斋坐来久，风竹撼疏篱。
<br>
<br>　　卷839_34  「思游峨嵋寄林下诸友」齐己
<br>
<br>　　刚有峨嵋念，秋来锡欲飞。会抛湘寺去，便逐蜀帆归。
<br>
<br>　　难世堪言善，闲人合见机。殷勤别诸友，莫厌楚江薇。
<br>
<br>　　卷839_35  「送刘秀才南游」齐己
<br>
<br>　　南去谒诸侯，名山亦得游。便应寻瀑布，乘兴上岣嵝。
<br>
<br>　　高鸟随云起，寒星向地流。相思应北望，天晚石桥头。
<br>
<br>　　卷839_36  「示诸侄」齐己
<br>
<br>　　莫问年将朽，加餐已不多。形容浑瘦削，行止强牵拖。
<br>
<br>　　死也何忧恼，生而有咏歌。侯门终谢去，却扫旧松萝。
<br>
<br>　　卷839_37  「荆渚病中，因思匡庐，遂成三百字，寄梁先辈」齐己
<br>
<br>　　生老病死者，早闻天竺书。相随几汩没，不了堪欷[.
<br>
<br>　　自理自可适，他人谁与。应当入寂灭，乃得长销除。
<br>
<br>　　前月已骨立，今朝还貌舒。披衣试步履，倚策聊踌躇。
<br>
<br>　　江月青眸冷，秋风白发疏。新题忆剡，旧约怀匡庐。
<br>
<br>　　张野久绝迹，乐天曾卜居。空龛掩薜荔，瀑布喷蟾蜍。
<br>
<br>　　古桧鸣玄鹤，凉泉跃锦鱼。狂吟树荫映，纵踏花蔫菸。
<br>
<br>　　唇舌既已闲，心脾亦散摅。松窗有偃息，石径无趑趄。
<br>
<br>　　梦冷通仙阙，神融合太虚。千峰杳霭际，万壑明清初。
<br>
<br>　　长往期非晚，半生闲有馀。依刘未是咏，访戴宁忘诸。
<br>
<br>　　稽古堪求己，观时好笑渠。埋头逐小利，没脚拖长裾。
<br>
<br>　　道种将闲养，情田把药I.幽香发兰蕙，秽莽摧丘墟。
<br>
<br>　　敢谓囊盈物，那言庾满储。微烟动晨爨，细雨滋园蔬。
<br>
<br>　　藓乱珍禽羽，门稀长者车。冥机坐兀兀，著履行徐徐。
<br>
<br>　　每许亲朱履，多怜奉隼。簪嫌红玳瑁，社念金芙蕖。
<br>
<br>　　海内竞铁马，箧中藏纸驴。常言谢时去，此意将何如。
<br>
<br>　　卷839_38  「竟陵遇昼公」齐己
<br>
<br>　　高迹何来此，游方渐老身。欲投莲岳夏，初过竟陵春。
<br>
<br>　　锡影离云远，衣痕拂藓新。无言即相别，此处不迷津。
<br>
<br>　　卷839_39  「闻贯休下世」齐己
<br>
<br>　　吾师诗匠者，真个碧云流。争得梁太子，重为文选楼。
<br>
<br>　　锦江新冢树，婺女旧山秋。欲去焚香礼，啼猿峡阻修。
<br>
<br>　　卷839_40  「金山寺」齐己
<br>
<br>　　山带金名远，楼台压翠层。鱼龙光照像，风浪影摇灯。
<br>
<br>　　槛外扬州树，船通建业僧。尘埃何所到，青石坐如冰。
<br>
<br>　　卷839_41  「早秋雨后晚望」齐己
<br>
<br>　　暑气时将薄，虫声夜转稠。江湖经一雨，日月换新秋。
<br>
<br>　　有景堪援笔，何人未上楼。欲承凉冷兴，西向碧嵩游。
<br>
<br>　　卷839_42  「过西塞山」齐己
<br>
<br>　　空江平野流，风岛苇飕飕。残日衔西塞，孤帆向北洲。
<br>
<br>　　边鸿渡汉口，楚树出吴头。终入高云里，身依片石休。
<br>
<br>　　卷839_43  「溪斋二首」齐己
<br>
<br>　　岂敢言招隐，归休喜自安。一溪云卧稳，四海路行难。
<br>
<br>　　瑞兽藏头角，幽禽惜羽翰。子猷何处在，老尽碧琅\.
<br>
<br>　　杉竹映溪关，修修共岁寒。幽人眠日晏，花雨落春残。
<br>
<br>　　道妙言何强，诗玄论甚难。闲居有亲赋，搔首忆潘安。
<br>
<br>　　卷839_44  「新秋」齐己
<br>
<br>　　始惊三伏尽，又遇立秋时。露彩朝还冷，云峰晚更奇。
<br>
<br>　　垄香禾半熟，原迥草微衰。幸好清光里，安仁谩起悲。
<br>
<br>　　卷839_45  「寄上荆渚，因梦庐岳，乃图壁赋诗」齐己
<br>
<br>　　梦绕嵯峨里，神疏骨亦寒。觉来谁共说，壁上自图看。
<br>
<br>　　古翠松藏寺，春红杏湿坛。归心几时遂，日向渐衰残。
<br>
<br>　　卷839_46  「己卯岁值冻阻归有作」齐己
<br>
<br>　　河冰连地冻，朔气压春寒。开户思归远，出门移步难。
<br>
<br>　　湖云黏雁重，庙树刮风干。坐看孤灯焰，微微向晓残。
<br>
<br>　　卷839_47  「送卢说乱后投知己」齐己
<br>
<br>　　兵寇残江墅，生涯尽荡除。事堪煎桂玉，时莫倚诗书。
<br>
<br>　　暮啼空半，春山列雨馀。舟中有新作，回寄示慵疏。
<br>
<br>　　卷839_48  「读岘山碑」齐己
<br>
<br>　　三载羊公政，千年岘首碑。何人更堕泪，此道亦殊时。
<br>
<br>　　兵火烧文缺，江云触藓滋。那堪望黎庶，匝地是疮痍。
<br>
<br>　　卷839_49  「过鹿门作」齐己
<br>
<br>　　鹿门埋孟子，岘首载羊公。万古千秋里，青山明月中。
<br>
<br>　　政从襄沔绝，诗过洞庭空。尘路谁回眼，松声两处风。
<br>
<br>　　卷839_50  「题玉泉寺大师影堂」齐己
<br>
<br>　　大化终华顶，灵踪示玉泉。由来负高尚，合向好山川。
<br>
<br>　　洞壑藏诸怪，杉松列瘦烟。千秋空树影，犹似覆长禅。
<br>
<br>　　卷839_51  「秋日钱塘作」齐己
<br>
<br>　　秋光明水国，游子倚长亭。海浸全吴白，山澄百越青。
<br>
<br>　　英雄贵黎庶，封土绝精灵。句践魂如在，应悬战血腥。
<br>
<br>　　卷839_52  「送人赴举」齐己
<br>
<br>　　分有争忘得，时来须出山。白云终许在，清世莫空还。
<br>
<br>　　驿树秋声健，行衣雨点斑。明年从月里，满握度春关。
<br>
<br>　　卷839_53  「友人寒夜所寄」齐己
<br>
<br>　　通宵亦孤坐，但念旧峰云。白日还如此，清闲本共君。
<br>
<br>　　二毛凋一半，百岁去三分。早晚寻流水，同归麋鹿群。
<br>
<br>　　卷839_54  「酬洞庭陈秀才」齐己
<br>
<br>　　何必要识面，见诗惊苦心。此门从自古，难学至如今。
<br>
<br>　　青草湖云阔，黄陵庙木深。精搜当好景，得即动知音。
<br>
<br>　　卷839_55  「题鹤鸣泉八韵」齐己
<br>
<br>　　嘹唳遗踪去，澄明物掩难。喷开山面碧，飞落寺门寒。
<br>
<br>　　汲引随瓶满，分流逐处安。幽虫乘叶过，渴拥条看。
<br>
<br>　　上有危峰叠，旁宜怪石盘。冷吞双树影，甘润百毛端。
<br>
<br>　　异早闻镌玉，灵终别建坛。潇湘在何处，终日自波澜。
<br>
<br>　　卷839_56  「登金山寺」齐己
<br>
<br>　　四面白波声，中流翠峤横。望来堪目断，上彻始心平。
<br>
<br>　　鸟向天涯去，云连水国生。重来与谁约，题罢自吟行。
<br>
<br>　　卷839_57  「寄吴都沈员外彬」齐己
<br>
<br>　　归休兴若何，朱绂尽还他。自有园林阔，谁争山水多。
<br>
<br>　　村烟晴莽苍，僧磬晚嵯峨。野醉题招隐，相思可寄么。
<br>
<br>　　卷839_58  「寄明月山僧」齐己
<br>
<br>　　山称明月好，月出遍山明。要上诸峰去，无妨半夜行。
<br>
<br>　　白猿真雪色，幽鸟古琴声。吾子居来久，应忘我在城。
<br>
<br>　　卷839_59  「寄哭西川坛长广济大师」齐己
<br>
<br>　　千万僧中宝，三朝帝宠身。还源未化火，举国葬全真。
<br>
<br>　　文集编金在，碑铭刻玉新。有谁于异代，弹指礼遗尘。
<br>
<br>　　卷839_60  「酬西川楚峦上人卷」齐己
<br>
<br>　　玉垒峨嵋秀，岷江锦水清。古人搜不尽，吾子得何精。
<br>
<br>　　可信由前习，堪闻正后生。东西五千里，多谢寄无成。
<br>
<br>　　卷839_61  「览延栖上人卷」齐己
<br>
<br>　　今体雕镂妙，古风研考精。何人忘律韵，为子辨诗声。
<br>
<br>　　贾岛苦兼此，孟郊清独行。荆门见编集，愧我老无成。
<br>
<br>　　卷839_62  「寄洛下王彝训先辈二首」齐己
<br>
<br>　　贾岛存正始，王维留格言。千篇千古在，一咏一惊魂。
<br>
<br>　　离别无他寄，相思共此门。阳春堪永恨，郢路转尘昏。
<br>
<br>　　北极新英主，高科旧少年。风流传贵达，谈笑取荣迁。
<br>
<br>　　洛水秋空底，嵩峰晓翠巅。寻常谁并马，桥上戏成篇。
<br>
<br>　　卷839_63  「酬岳阳李主簿卷」齐己
<br>
<br>　　把卷思高兴，潇湘阔浸门。无云生翠浪，有月动清魂。
<br>
<br>　　倚槛应穷底，凝情合到源。为君吟所寄，难甚至忘筌。
<br>
<br>　　卷839_64  「寄怀江西僧达禅翁」齐己
<br>
<br>　　长忆旧山日，与君同聚沙。未能精贝叶，便学咏杨花。
<br>
<br>　　苦甚伤心骨，清还切齿牙。何妨继馀习，前世是诗家。
<br>
<br>　　卷839_65  「送吴守明先辈游蜀」齐己
<br>
<br>　　凭君游蜀去，细为话幽奇。丧乱嘉陵驿，尘埃贾岛诗。
<br>
<br>　　未应过锦府，且合上峨嵋。既逐高科后，东西任所之。
<br>
<br>　　卷839_66  「寄普明大师可准」齐己
<br>
<br>　　莲岳三征者，论诗旧与君。相留曾几岁，酬唱有新文。
<br>
<br>　　翠窦容闲憩，岚峰许共分。当年若同访，合得伴吟云。
<br>
<br>　　卷839_67  「还黄平素秀才卷」齐己
<br>
<br>　　求己甚忘筌，得之经浑然。僻能离诡差，清不尚妖妍。
<br>
<br>　　冷澹闻姚监，精奇见浪仙。如君好风格，自可继前贤。
<br>
<br>　　卷839_68  「与张先辈话别」齐己
<br>
<br>　　为□□□者，各自话离心。及第还全蜀，游方归二林。
<br>
<br>　　巴江□□涨，楚野入吴深。他日传消息，东西不易寻。
<br>
<br>　　卷839_69  「寄朱拾遗」齐己
<br>
<br>　　一闻归阙下，几番熟金桃。沧海期仍晚，清资路渐高。
<br>
<br>　　研冰濡谏笔，赋雪拥朝袍。岂念空林下，冥心坐石劳。
<br>
<br>　　卷839_70  「荆门送兴禅师」齐己
<br>
<br>　　洒落南宗子，游方迹似云。青山寻处处，赤叶路纷纷。
<br>
<br>　　虎共松岩宿，猿和石溜闻。何峰一回首，忆我在人群。
<br>
<br>　　卷839_71  「过西山施肩吾旧居」齐己
<br>
<br>　　大志终难起，西峰卧翠堆。床前倒秋壑，枕上过春雷。
<br>
<br>　　鹤见丹成去，僧闻栗熟来。荒斋松竹老，鸾鹤自裴回。
<br>
<br>　　卷839_72  「喜夏雨」齐己
<br>
<br>　　四郊云影合，千里雨声来。尽洗红埃去，并将清气回。
<br>
<br>　　潺浮楚甸，萧散露荆台。欲赋随车瑞，濡毫渴j才。
<br>
<br>　　卷839_73  「酬元员外见寄八韵」齐己
<br>
<br>　　旧隐梦牵仍，归心只似蒸。远青怜岛峭，轻白爱云腾。
<br>
<br>　　艳冶丛翻蝶，腥膻地聚蝇。雨声连洒竹，诗兴继填膺。
<br>
<br>　　访戴情弥切，依刘力不胜。众人忘苦苦，独自愧兢兢。
<br>
<br>　　处世无他望，流年有病僧。时惭大雅客，遗韵许相承。
<br>
<br>　　卷839_74  「浣口泊舟晓望天柱峰」齐己
<br>
<br>　　根盘潜岳半，顶逼日轮边。冷碧无云点，危棱有瀑悬。
<br>
<br>　　秀轻毛女下，名与鼎湖偏。谁见扶持力，峨峨出后天。
<br>
<br>　　卷839_75  「寄楚萍上人」齐己
<br>
<br>　　北面香炉秀，南边瀑布寒。自来还独去，夏满又秋残。
<br>
<br>　　日影松杉乱，云容洞壑宽。何峰是邻侧，片石许相安。
<br>
<br>　　卷839_76  「竹里作六韵」齐己
<br>
<br>　　我来深处坐，剩觉有吟思。忽似潇湘岸，欲生风雨时。
<br>
<br>　　冷烟鞴盼荩干箨堕秋墀。径熟因频入，身闲得遍欹。
<br>
<br>　　踏多鞭节损，题乱粉痕隳。犹见前山叠，微茫隔短篱。
<br>
<br>　　卷839_77  「寄江西幕中孙鲂员外」齐己
<br>
<br>　　簪履为官兴，芙蓉结社缘。应思陶令醉，时访远公禅。
<br>
<br>　　茶影中残月，松声里落泉。此门曾共说，知未遂终焉。
<br>
<br>　　卷839_78  「盆池」齐己
<br>
<br>　　盆沼陷花边，孤明似玉泉。涵虚心不浅，待月底长圆。
<br>
<br>　　平稳承天泽，依微泛曙烟。何须照菱镜，即此鉴媸妍。
<br>
<br>　　卷839_79  「喜乾昼上人远相访」齐己
<br>
<br>　　彼此垂七十，相逢意若何。圣明殊未至，离乱更应多。
<br>
<br>　　澹泊门难到，从容日易过。馀生消息外，只合听诗魔。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
