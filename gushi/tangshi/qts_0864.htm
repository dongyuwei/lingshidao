<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百六十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百六十四
<br>
<br>　　卷864_1  「宴柳毅诗」洞庭龙君
<br>
<br>　　大天苍苍兮大地茫茫，人各有志兮何可思量。
<br>
<br>　　狐神鼠圣兮薄社依墙，雷霆一发兮其孰敢当。
<br>
<br>　　荷贞人兮信义长，令骨肉兮还故乡，永言惭愧兮何时忘。
<br>
<br>　　上天配合兮生死有途，此不当妇兮彼不当夫。
<br>
<br>　　腹心辛苦兮泾水之隅，风霜满鬓兮雨雪罗襦。
<br>
<br>　　赖明公兮引素书，令骨肉兮家如初，永言珍重兮无时无。
<br>
<br>　　碧云悠悠兮泾水东流，伤嗟美人兮雨泣花愁。
<br>
<br>　　尺书远达兮以解君忧，哀冤果雪兮还处其休。
<br>
<br>　　荷君和雅兮感甘羞，山家寂寞兮难久留，
<br>
<br>　　欲将辞去兮悲绸缪。
<br>
<br>　　卷864_2  「铸镜歌」龙护老人
<br>
<br>　　盘龙盘龙，隐于镜中。分野有象，变化无穷。
<br>
<br>　　兴云吐雾，行雨生风。上清仙子，来献圣聪。
<br>
<br>　　卷864_3  「示韦泛禄命」冥吏
<br>
<br>　　前阳复后杨，后杨年年强，七月之节归玄乡。
<br>
<br>　　卷864_4  「赠僧」滕传胤
<br>
<br>　　卓立不求名出家，长怀片志在青霞。
<br>
<br>　　今日英雄气冲盖，谁能久坐宝莲花。
<br>
<br>　　卷864_5  「赠人」滕传胤
<br>
<br>　　平生才不足，立身信有馀。自叹无大故，君子莫相疏。
<br>
<br>　　卷864_6  「郑锋宅神诗」滕传胤
<br>
<br>　　浦口潮来初淼漫，莲舟摇r采花难。
<br>
<br>　　春心不惬空归去，会待潮回更折看。
<br>
<br>　　忽然湖上片云飞，不觉舟中雨湿衣。
<br>
<br>　　折得莲花浑忘却，空将荷叶盖头归。
<br>
<br>　　卷864_7  「与郑德U奇遇诗」水府君
<br>
<br>　　物触轻舟心自知，风恬烟静月光微。
<br>
<br>　　夜深江上解愁思，拾得红蕖香惹衣。
<br>
<br>　　纤手垂钩对水窗，红蕖秋色艳长江。
<br>
<br>　　既能解佩投交甫，更有明珠乞一双。
<br>
<br>　　湖面狂风且莫吹，浪花初绽月光微。
<br>
<br>　　沈潜暗想横波泪，得共鲛人相对垂。
<br>
<br>　　洞庭风软荻花秋，新没青娥细浪愁。
<br>
<br>　　泪滴白O君不见，月明江上有轻鸥。
<br>
<br>　　昔日江头菱芡人，蒙君数饮松醪春。
<br>
<br>　　活君家室以为报，珍重长沙郑德U.
<br>
<br>　　卷864_8  「笑巫诗」李序
<br>
<br>　　魍魉何曾见，头旋即下神。图他衫子段，诈道大王嗔。
<br>
<br>　　卷864_9  「溪夜宴诗（诸神命丽玉唱公无渡河歌）」水神
<br>
<br>　　浊波扬扬兮凝晓雾，公无渡河兮公竟渡。
<br>
<br>　　风号水激兮呼不闻，提衣看入兮中流去。浪排衣兮随步没，
<br>
<br>　　沉尸深入兮蛟螭窟。蛟螭尽醉兮君血干，
<br>
<br>　　推出黄沙兮泛君骨。当时君死兮妾何适，
<br>
<br>　　遂就波澜兮合魂魄，愿持精卫衔石心，穷断河源塞泉脉。
<br>
<br>　　卷864_10  「溪夜宴诗（命曹娥唱怨江波三叠）」水神
<br>
<br>　　悲风淅淅兮波绵绵，芦花万里兮凝苍烟。
<br>
<br>　　虬螭窟宅兮渊且玄，排波叠浪兮沈我天。
<br>
<br>　　所覆不全兮身宁全，溢眸恨血兮徒涟涟。
<br>
<br>　　誓将柔荑抉锯牙之喙，空水府而藏其腥涎。
<br>
<br>　　青娥翠黛兮沈江迹碧云斜月兮空婵娟。
<br>
<br>　　吞声饮恨兮语无力，徒扬哀怨兮登歌筵。
<br>
<br>　　卷864_11  「溪夜宴诗（太湖神歌）」水神
<br>
<br>　　白露`兮西风高，碧波万里兮翻洪涛。
<br>
<br>　　莫言天下至柔者，载舟覆舟皆我曹。
<br>
<br>　　卷864_12  「溪夜宴诗（松江神歌）」水神
<br>
<br>　　君不见夜来渡口拥千艘，中载万姓之脂膏。
<br>
<br>　　当楼船泛泛于叠浪，恨珠贝又轻于鸿毛。
<br>
<br>　　又不见朝来津亭维一s，中有一士青其袍。
<br>
<br>　　赴宰邑之良日，任波吼而风号。是知溺名溺利者，
<br>
<br>　　不免为水府之腥臊。
<br>
<br>　　卷864_13  「溪夜宴诗（溪神歌）」水神
<br>
<br>　　山势萦回水脉分，水光山色翠连云。
<br>
<br>　　四时尽入诗人咏，役杀吴兴柳使君。
<br>
<br>　　卷864_14  「溪夜宴诗（湘江神歌）」水神
<br>
<br>　　渺渺烟波接九疑，几人经此泣江蓠。
<br>
<br>　　年年绿水青山色，不改重华南狩时。
<br>
<br>　　卷864_15  「溪夜宴诗（范相国献境会夜宴诗）」水神
<br>
<br>　　浪阔波澄秋气凉，沈沈水殿夜初长。自怜休退五湖客，
<br>
<br>　　何幸追陪百谷王。香袅碧云飘几席，觥飞白玉艳椒浆。
<br>
<br>　　酒酣独泛扁舟去，笑入琴高不死乡。
<br>
<br>　　卷864_16  「溪夜宴诗（徐处士衍献境会夜宴诗，并简范相国）」水神
<br>
<br>　　珠光龙耀火，夜接朝云宴渚宫。凤管清吹凄极浦，
<br>
<br>　　朱弦间奏冷秋空。论心幸遇同归友，揣分惭无辅佐功。
<br>
<br>　　云雨各飞真境后，不堪波上起悲风。
<br>
<br>　　卷864_17  「溪夜宴诗（屈大夫歌）」水神
<br>
<br>　　凤NN以降瑞兮，患山鸡之杂飞。玉温温以呈器兮，
<br>
<br>　　因IQ之争辉。当侯门之四辟兮，嘉谟之重扉。
<br>
<br>　　既瑞器而无庸兮，宜昏暗之相微。徒刳石以为舟兮，
<br>
<br>　　顾沿流而志违。将刻木而作羽兮，与超腾之理非。
<br>
<br>　　矜孑孑于空江兮，靡群援之可依。血淋淋而滂流兮，
<br>
<br>　　顾江鱼之腹而将归。西风萧萧兮湘水悠悠，
<br>
<br>　　白芷芳歇兮江蓠秋。日兮川云收，棹四起兮悲风幽。
<br>
<br>　　羁魂汩没兮我名永浮，碧波虽涸兮厥誉长流。
<br>
<br>　　向使甘言盛行于曩昔，岂今日居君王之座头。
<br>
<br>　　是知贪名徇禄而随世磨灭者，虽正寝之死乎无得与吾俦。
<br>
<br>　　当鼎足之嘉会兮，获周旋于君侯。雕盘玉豆兮罗珍羞，
<br>
<br>　　金卮琼匈夥较壮辍８倚葱馁飧枰磺，无诮余持杯以淹留。
<br>
<br>　　卷864_18  「溪夜宴诗（申屠先生献境会夜宴诗）」水神
<br>
<br>　　行殿秋未晚，水宫风初凉。谁言此中夜，得接朝宗行。
<br>
<br>　　灵鼍振冬冬，神龙耀煌煌。红楼压波起，翠幄连云张。
<br>
<br>　　玉箫冷吟秋，瑶瑟清含商。贤臻江湖叟，贵列川渎王。
<br>
<br>　　谅予衰俗人，无能振颓纲。分辞皆乱世，乐寐蛟螭乡。
<br>
<br>　　栖迟幽岛间，几见波成桑。尔来尽流俗，难与倾壶觞。
<br>
<br>　　今日登华筵，稍觉神扬扬。方欢沧浪侣，遽恐白日光。
<br>
<br>　　海人瑞锦前，岂敢言文章。聊歌灵境会，此会诚难忘。
<br>
<br>　　卷864_19  「溪夜宴诗（鸱夷君歌）」水神
<br>
<br>　　雪集大野兮血波汹汹，玄黄交战兮吴无全陇。
<br>
<br>　　既霸业之将坠，宜嘉谟之不从。国步颠蹶兮吾道遘凶，
<br>
<br>　　处鸱夷之大困，入渊泉之九重。上帝愍余之非辜兮，
<br>
<br>　　俾大江鼓怒其冤踪。所以鞭浪山而疾驱波岳，
<br>
<br>　　亦粗足展余拂郁之心胸。当灵境之良宴兮，谬尊俎之相容，
<br>
<br>　　击箫鼓兮撞歌钟。吴讴越舞兮欢未极，遽军城晓鼓之冬冬。
<br>
<br>　　愿保上善之柔德，何行乐之地兮难相逢。
<br>
<br>　　卷864_20  「为刘洪作」辅国将军
<br>
<br>　　乌乌在虚飞，玄驹遂野依。名今编户籍，翠过叶生稀。
<br>
<br>　　个树枝条朽，三花五面啼。移家朝度日，谁觉□□□。
<br>
<br>　　卷864_21  「语」太白山神
<br>
<br>　　三珠并一珠，驴马没人驱。岁月甲庚午，中兴戊己土。
<br>
<br>　　卷864_22  「月夜吟」瀵水神
<br>
<br>　　夜月明皎皎，绿波空悠悠。
<br>
<br>　　卷864_23  「答郑生歌」湘中蛟女
<br>
<br>　　溯青山兮江之隅，拖湘波兮绿裾。
<br>
<br>　　荷拳拳兮情未舒，匪同归兮将焉如。
<br>
<br>　　卷864_24  「风光词」湘中蛟女
<br>
<br>　　隆佳秀兮昭盛时，播薰绿兮淑华归。故里荑与处萼兮，
<br>
<br>　　潜重房以饰姿。见雅态之韶华兮，蒙长霭以为帏。
<br>
<br>　　醉融光兮渺渺，迷千里兮涵烟眉。晨陶陶兮暮熙熙，
<br>
<br>　　舞袅娜之条兮，娉盈盈以披迟。酡游颜兮倡蔓卉e，
<br>
<br>　　流倩电兮石发髓施。
<br>
<br>　　卷864_25  「附：郑生诗」湘中蛟女
<br>
<br>　　情无垠兮水汤汤，怀佳期兮属三湘。
<br>
<br>　　卷864_26  「感怀诗」龙女
<br>
<br>　　海门连洞庭，每去三千里。十载一归来，辛苦潇湘水。
<br>
<br>　　卷864_27  「寄张无颇」广利王女
<br>
<br>　　羞解明寻汉渚，但凭春梦访天涯。
<br>
<br>　　红楼日暮莺飞去，愁杀深宫落砌花。
<br>
<br>　　燕语春泥堕锦筵，情愁无意整花钿。
<br>
<br>　　寒闺欹枕不成梦，香炷金炉自烟。
<br>
<br>　　卷864_28  「与崔渥冥会杂诗」
<br>
<br>　　万里同心别九重，定知涉历此相逢。
<br>
<br>　　谁人翻向群峰路，不得苍梧徇玉容。
<br>
<br>　　春鸟交交引思浓，岂期尘迹拜仙宫。
<br>
<br>　　鸾歌凤舞飘珠翠，疑是阳台一梦中。
<br>
<br>　　鸾舆昔日出蒲关，一去苍梧更不还。
<br>
<br>　　若是不留千古恨，湘江何事竹犹斑。
<br>
<br>　　愁闻黄鸟夜关关，沩I春来有梦还。
<br>
<br>　　遗美代移刊勒绝，唯闻留得泪痕斑。
<br>
<br>　　方承恩宠醉金杯，岂为干戈骤到来。
<br>
<br>　　亡国破家皆有恨，捧心无语泪苏台。
<br>
<br>　　桃花流水两堪伤，洞口烟波月渐长。
<br>
<br>　　莫道仙家无别恨，至今垂泪忆刘郎。
<br>
<br>　　泾阳平野草初春，遥望家乡泪滴频。
<br>
<br>　　当此不知多少恨，至今空忆在灵姻。
<br>
<br>　　目断魂销正惘然，九疑山际路漫漫。
<br>
<br>　　何人知得心中恨，空有湘江竹万竿。
<br>
<br>　　常说仙家事不同，偶陪花月此宵中。
<br>
<br>　　锦屏银烛皆堪恨，惆怅纱窗向晓风。
<br>
<br>　　卷864_29  「又湘妃诗四首（一作女仙题湘妃庙诗）」
<br>
<br>　　渺渺三湘万里程，泪篁幽石助芳贞。
<br>
<br>　　孤云目断苍梧野，不得攀龙到玉京。
<br>
<br>　　碧杜红蘅缥缈香，冰丝弹月弄清凉。
<br>
<br>　　峰峦一一俱相似，九处堪疑九断肠。
<br>
<br>　　玉辇金根去不回，湘川秋晚楚弦哀。
<br>
<br>　　自从泣尽江蓠血，夜夜愁风怨雨来。
<br>
<br>　　少将风月怨平湖，见尽扶桑水到枯。
<br>
<br>　　相约杏花坛上去，画阑红子斗股h.
<br>
<br>　　卷864_30  「与何光远赠答诗（何光远伤春吟）」何光远
<br>
<br>　　檐上檐前燕语新，花开柳发自伤神。
<br>
<br>　　谁能将我相思意，说与江隈解佩人。
<br>
<br>　　卷864_31  「与何光远赠答诗（龙女赠光远）」龙女
<br>
<br>　　坐久风吹绿绮寒，九天月照水精盘。
<br>
<br>　　不思却返沈潜去，为惜春光一夜欢。
<br>
<br>　　卷864_32  「与何光远赠答诗（光远答龙女）」何光远
<br>
<br>　　澹荡春光物象饶，一枝琼艳不胜娇。
<br>
<br>　　若能许解相思佩，何羡星天渡鹊桥。
<br>
<br>　　卷864_33  「与何光远赠答诗（催妆二首）」何光远
<br>
<br>　　玉漏涓涓银汉清，鹊桥新架路初成。
<br>
<br>　　催妆既要裁篇咏，凤吹鸾歌早会迎。
<br>
<br>　　宝车辗驻彩云开，误到蓬莱顶上来。
<br>
<br>　　琼室既登花得折，永将凡骨逐风雷。
<br>
<br>　　卷864_34  「与何光远赠答诗（龙女留别光远）」龙女
<br>
<br>　　负妾当时寤寐求，从兹粉面阻绸缪。
<br>
<br>　　宫空月苦瑶云断，寂寞巴江水自流。
<br>
<br>　　卷864_35  「寄紫盖阳居士」黄陵美人
<br>
<br>　　落叶栖鸦掩庙扉，菟丝金缕旧罗衣。
<br>
<br>　　渡头明月好携手，独自待郎郎不归。
<br>
<br>　　卷864_36  「赠谢府君」吴兴神女
<br>
<br>　　玉钗空中堕，金钏色已歇。独泣谢春风，秋夜伤明月。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
