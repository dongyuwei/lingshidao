<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百九十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百九十
<br>
<br>　　卷290_1  「送别」杨凝
<br>
<br>　　樽酒邮亭暮，云帆驿使归。野鸥寒不起，川雨冻难飞。
<br>
<br>　　吴会家移遍，轩辕梦去稀。姓杨皆足泪，非是强沾衣。
<br>
<br>　　卷290_2  「送客东归」杨凝
<br>
<br>　　君向古营州，边风战地愁。草青缦别路，柳亚拂孤楼。
<br>
<br>　　人意伤难醉，莺啼咽不流。芳菲只合乐，离思返如秋。
<br>
<br>　　卷290_3  「送客归湖南」杨凝
<br>
<br>　　湖南树色尽，了了辨潭州。雨散今为别，云飞何处游。
<br>
<br>　　情来偏似醉，泪迸不成流。那向萧条路，缘湘篁竹愁。
<br>
<br>　　卷290_4  「送客归淮南」杨凝
<br>
<br>　　画舫照河堤，暄风百草齐。行丝直网蝶，去燕旋遗泥。
<br>
<br>　　郡向高天近，人从别路迷。非关御沟上，今日各东西。
<br>
<br>　　卷290_5  「春情」杨凝
<br>
<br>　　旧宅洛川阳，曾游游侠场。水添杨柳色，花绊绮罗香。
<br>
<br>　　赵瑟多愁曲，秦家足艳妆。江潭远相忆，春梦不胜长。
<br>
<br>　　卷290_6  「秋夜听捣衣」杨凝
<br>
<br>　　砧杵闻秋夜，裁缝寄远方。声微渐湿露，响细未经霜。
<br>
<br>　　兰牖唯遮树，风帘不碍凉。云中望何处，听此断人肠。
<br>
<br>　　卷290_7  「从军行」杨凝
<br>
<br>　　都尉出居延，强兵集五千。还将张博望，直救范祁连。
<br>
<br>　　汉卒悲箫鼓，胡姬湿采旃。如今意气尽，流泪挹流泉。
<br>
<br>　　卷290_8  「和直禁省」杨凝
<br>
<br>　　宵直丹宫近，风传碧树凉。漏稀银箭滴，月度网轩光。
<br>
<br>　　凤诏裁多暇，兰灯梦更长。此时颜范贵，十步旧连行。
<br>
<br>　　卷290_9  「留别」杨凝
<br>
<br>　　玉节随东阁，金闺别旧僚。若为花满寺，跃马上河桥。
<br>
<br>　　卷290_10  「送客往洞庭」杨凝
<br>
<br>　　九江归路远，万里客舟还。若过巴江水，湘东满碧烟。
<br>
<br>　　卷290_11  「别友人」杨凝
<br>
<br>　　倦客惊危路，伤禽绕树枝。非逢暴公子，不敢涕流离。
<br>
<br>　　卷290_12  「初渡淮北岸」杨凝
<br>
<br>　　别梦虽难觉，悲魂最易销。殷勤淮北岸，乡近去家遥。
<br>
<br>　　卷290_13  「咏雨」杨凝
<br>
<br>　　尘哦嗳寺罚泥归足燕家。可怜缭乱点，湿尽满宫花。
<br>
<br>　　卷290_14  「柳絮」杨凝
<br>
<br>　　河畔多杨柳，追游尽狭斜。春风一回送，乱入莫愁家。
<br>
<br>　　卷290_15  「花枕」杨凝
<br>
<br>　　席上沈香枕，楼中荡子妻。那堪一夜里，长湿两行啼。
<br>
<br>　　卷290_16  「送客往~州」杨凝
<br>
<br>　　新参将相事营平，锦带H弓结束轻。晓上关城吟画角，
<br>
<br>　　暗驰羌马发支兵。回中地近风常急，~年多草自生。
<br>
<br>　　近喜扶阳系戎相，从来卫霍笑长缨。
<br>
<br>　　卷290_17  「送客往夏州」杨凝
<br>
<br>　　怜君此去过居延，古塞黄云共渺然。沙阔独行寻马迹，
<br>
<br>　　路迷遥指戍楼烟。夜投孤店愁吹笛，朝望行尘避控弦。
<br>
<br>　　闻有故交今从骑，何须著论更言钱。
<br>
<br>　　卷290_18  「春霁晚望」杨凝
<br>
<br>　　细雨晴深小苑东，春云开气逐光风。雄儿走马神光上，
<br>
<br>　　静女看花佛寺中。书剑学多心欲懒，田园荒废望频空。
<br>
<br>　　南归路极天连海，惟有相思明月同。
<br>
<br>　　卷290_19  「唐昌观玉蕊花」杨凝
<br>
<br>　　瑶华琼蕊种何年，萧史秦嬴向紫烟。
<br>
<br>　　时控彩鸾过旧邸，摘花持献玉皇前。
<br>
<br>　　卷290_20  「别李协」杨凝
<br>
<br>　　江边日暮不胜愁，送客沾衣江上楼。
<br>
<br>　　明月峡添明月照，蛾眉峰似两眉愁。
<br>
<br>　　卷290_21  「初次巴陵」杨凝
<br>
<br>　　西江浪接洞庭波，积水遥连天上河。
<br>
<br>　　乡信为凭谁寄去，汀洲燕雁渐来多。
<br>
<br>　　卷290_22  「上巳」杨凝
<br>
<br>　　帝京元巳足繁华，细管清弦七贵家。
<br>
<br>　　此日风光谁不共，纷纷皆是掖垣花。
<br>
<br>　　卷290_23  「春怨」杨凝
<br>
<br>　　花满帘栊欲度春，此时夫婿在咸秦。
<br>
<br>　　绿窗孤寝难成寐，紫燕双飞似弄人。
<br>
<br>　　卷290_24  「送客归常州」杨凝
<br>
<br>　　行到河边从此辞，寒天日远暮帆迟。
<br>
<br>　　可怜芳草成衰草，公子归时过绿时。
<br>
<br>　　卷290_25  「送别」杨凝
<br>
<br>　　春愁不尽别愁来，旧泪犹长新泪催。
<br>
<br>　　相思倘寄相思字，君到扬州扬子回。
<br>
<br>　　卷290_26  「送客入蜀」杨凝
<br>
<br>　　剑阁迢迢梦想间，行人归路绕梁山。
<br>
<br>　　明朝骑马摇鞭去，秋雨槐花子午关。
<br>
<br>　　卷290_27  「送别」杨凝
<br>
<br>　　仙花笑尽石门中，石室重重掩绿空。
<br>
<br>　　暂下云峰能几日，却回烟驾驭春风。
<br>
<br>　　卷290_28  「残花」杨凝
<br>
<br>　　五马踟蹰在路岐，南来只为看花枝。
<br>
<br>　　莺衔蝶弄红芳尽，此日深闺那得知。
<br>
<br>　　卷290_29  「戏赠友人」杨凝
<br>
<br>　　湘阴直与地阴连，此日相逢忆醉年。
<br>
<br>　　美酒非如平乐贵，十升不用一千钱。
<br>
<br>　　卷290_30  「赠同游」杨凝
<br>
<br>　　此□风雨后，已觉减年华。若待皆无事，应难更有花。
<br>
<br>　　管弦临夜急，榆柳向江斜。且莫看归路，同须醉酒家。
<br>
<br>　　卷290_31  「送人出塞」杨凝
<br>
<br>　　北风吹雨雪，举目已凄凄。战鬼秋频哭，征鸿夜不栖。
<br>
<br>　　沙平关路直，碛广郡楼低。此去非东鲁，人多事鼓鼙。
<br>
<br>　　卷290_32  「寻僧元皎因病」杨凝
<br>
<br>　　此僧迷有著，因病得寻师。话尽山中事，归当月上时。
<br>
<br>　　高松连寺影，亚竹入窗枝。闲忆草堂路，相逢非素期。
<br>
<br>　　卷290_33  「夜泊渭津」杨凝
<br>
<br>　　飘飘东去客，一宿渭城边。远处星垂岸，中流月满船。
<br>
<br>　　凉归夜深簟，秋入雨馀天。渐觉家山小，残程尚几年。
<br>
<br>　　卷290_34  「晚夏逢友人」杨凝
<br>
<br>　　一别同袍友，相思已十年。长安多在客，久病忽闻蝉。
<br>
<br>　　骤雨才沾地，阴云不遍天。微凉堪话旧，移榻晚风前。
<br>
<br>　　卷290_35  「别谪者」杨凝
<br>
<br>　　此地闻犹恶，人言是所之。一家书绝久，孤驿梦成迟。
<br>
<br>　　八月三湘道，闻猿冒雨时。不须祠楚相，臣节转堪疑。
<br>
<br>　　卷290_36  「行思」杨凝
<br>
<br>　　千里岂云去，欲归如路穷。人间无暇日，马上又秋风。
<br>
<br>　　破月衔高岳，流星拂晓空。此时皆在梦，行色独匆匆。
<br>
<br>　　卷290_37  「感怀题从舅宅」杨凝
<br>
<br>　　郄家庭树下，几度醉春风。今日花还发，当时事不同。
<br>
<br>　　流言应未息，直道竟难通。徒遣相思者，悲歌向暮空。
<br>
<br>　　卷290_38  「与友人会」杨凝
<br>
<br>　　蝉吟槐蕊落，的的是愁端。病觉离家远，贫知处事难。
<br>
<br>　　真交无所隐，深语有馀欢。未必闻歌吹，羁心得暂宽。
<br>
<br>　　卷290_39  「下第后蒙侍郎示意指于新先辈宣恩感谢」杨凝
<br>
<br>　　才薄命如此，自嗟兼自疑。遭逢好交日，黜落至公时。
<br>
<br>　　倚玉甘无路，穿杨却未期。更惭君侍坐，问许可言诗。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
