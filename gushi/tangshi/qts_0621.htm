<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百二十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百二十一
<br>
<br>　　卷621_1  「置酒行」陆龟蒙
<br>
<br>　　落尘花片排香痕，阑珊醉露栖愁魂。洞庭波色惜不得，
<br>
<br>　　东风领入黄金尊。千筠掷毫春谱大，碧舞红啼相倡和。
<br>
<br>　　安知寂寞西海头，青pF未垂孤凤饿。
<br>
<br>　　卷621_2  「江湖散人歌」陆龟蒙
<br>
<br>　　江湖散人天骨奇，短发搔来蓬半垂。手提孤篁曳寒茧，
<br>
<br>　　口诵太古沧浪词。词云太古万万古，民性甚野无风期。
<br>
<br>　　夜栖止与禽兽杂，独自构架纵横枝。因而称曰有巢氏，
<br>
<br>　　民共敬贵如君师。当时只效乌鹊辈，岂是有意陈尊卑。
<br>
<br>　　无端后圣穿凿破，一派前导千流随。多方恼乱元气死，
<br>
<br>　　日使文字生奸欺。圣人事业转销耗，尚有渔者存熙熙。
<br>
<br>　　风波不独困一士，凡百器具皆能施。B疏沪腐鲈鳜脱，
<br>
<br>　　止失检驭无谗疵。人间所谓好男子，我见妇女留须眉。
<br>
<br>　　奴颜婢膝真乞丐，反以正直为狂痴。所以头欲散，
<br>
<br>　　不散弁峨巍。所以腰欲散，不散陆离。行散任之适，
<br>
<br>　　坐散从倾欹；语散空谷应，笑散春云披；衣散单复便，
<br>
<br>　　食散酸咸宜；书散浑真草，酒散甘醇r；屋散势斜直，
<br>
<br>　　树散行参差；客散忘簪屦，禽散虚笼池。物外一以散，
<br>
<br>　　中心散何疑？不共诸侯分邑里，不与天子专隍陴。
<br>
<br>　　静则守桑柘，乱则逃妻儿。金镳贝带未尝识，
<br>
<br>　　白刃杀我穷生为。或闻蕃将负恩泽，号令铁马如风驰。
<br>
<br>　　大君年小丞相少，当轴自请都旌旗。神锋悉出羽林仗，
<br>
<br>　　缋画日月蟠龙螭。太宗基业甚牢固，小丑背叛当歼夷。
<br>
<br>　　禁军近自肃宗置，抑遏辅国争雄雌。必然大段剪凶逆，
<br>
<br>　　须召劲勇持军麾。四方贼垒犹占地，死者暴骨生寒饥。
<br>
<br>　　归来辄拟荷锄笠，诟吏已责租钱迟。兴师十万一日费，
<br>
<br>　　不啻千金何以支。只今利口且箕敛，何暇俯首哀逆恕
<br>
<br>　　均荒补败岂无术，布在方册撑颓^.冰霜襦F易反掌。
<br>
<br>　　白面诸郎殊不知。江湖散人悲古道，悠悠幸寄羲皇傲。
<br>
<br>　　官家未议活苍生，拜赐江湖散人号。
<br>
<br>　　卷621_3  「五歌。放牛」陆龟蒙
<br>
<br>　　江草秋穷似秋半，十角吴牛放江岸。邻肩抵尾乍依隈，
<br>
<br>　　横去斜奔忽分散。荒陂断堑无端入，背上时时孤鸟立。
<br>
<br>　　日暮相将带雨归，田家烟火微茫湿。
<br>
<br>　　卷621_4  「五歌。水鸟」陆龟蒙
<br>
<br>　　水鸟山禽虽异名，天工各与双翅翎。雏巢吞啄即一例，
<br>
<br>　　游处高卑殊不停。则有觜铍爪戟劲立直视者，
<br>
<br>　　击搏挽裂图膻腥。如此等色恣豪横，耸身往往凌青冥。
<br>
<br>　　为人罗绊取材力，韦鞲彩绶悬金铃。三驱不以鸟捕鸟，
<br>
<br>　　矢下先得闻诸经。超然可继义勇后，恰似有志行天刑。
<br>
<br>　　鸥闲鹤散两自遂，意思不受人丁宁。今朝棹倚寒江汀，
<br>
<br>　　舂I翡翠参。孤翘侧睨瞥灭没，未是即肯驯檐楹。
<br>
<br>　　妇女衣襟便佞舌，始得金笼日提挈。精神卓荦背人飞，
<br>
<br>　　冷抱蒹葭宿烟月。我与时情大乖剌，只是江禽有毛发。
<br>
<br>　　殷勤谢汝莫相猜，归来长短同群活。
<br>
<br>　　卷621_5  「五歌。刈获」陆龟蒙
<br>
<br>　　自春徂秋天弗雨，廉廉早稻才遮亩。芒粒稀疏熟更轻，
<br>
<br>　　地与禾头不相拄。我来愁筑心如堵，更听农夫夜深语。
<br>
<br>　　凶年是物即为灾，百阵野凫千穴鼠。平明抱杖入田中，
<br>
<br>　　十穗萧条九穗空。敢言一岁锊质担不了如今朝暮舂。
<br>
<br>　　天职谁司下民籍，苟有区区宜析析。本作耕耘意若何，
<br>
<br>　　虫豸兼教食人食。古者为邦须蓄积，鲁饥尚责如齐籴。
<br>
<br>　　今之为政异当时，一任流离恣征索。平生幸遇华阳客，
<br>
<br>　　向日餐霞转肥白。欲卖耕牛弃水田，移家且傍三茅宅。
<br>
<br>　　卷621_6  「五歌。雨夜」陆龟蒙
<br>
<br>　　屋小茅干雨声大，自疑身著蓑衣卧。兼似孤舟小泊时，
<br>
<br>　　风吹折苇来相佐。我有愁襟无可那，才成好梦刚惊破。
<br>
<br>　　背壁残灯不及萤，重挑却向灯前坐。
<br>
<br>　　卷621_7  「五歌。食鱼」陆龟蒙
<br>
<br>　　江南春旱鱼无泽，岁晏未曾腥鼎鬲。今朝有客卖鲈鲂，
<br>
<br>　　手提见我长于尺。呼儿舂取红莲米，轻重相当加十倍。
<br>
<br>　　且作吴羹助早餐，饱卧晴檐曝寒背。横戈负羽正纷纷，
<br>
<br>　　只用骁雄不用文。争如晓夕讴吟样，好伴沧洲白鸟群。
<br>
<br>　　卷621_8  「丁隐君歌」陆龟蒙
<br>
<br>　　华阳道士南游归，手中半卷青萝衣。自言逋客持赠我，
<br>
<br>　　乃是钱塘丁翰之。连江大抵多奇岫，独话君家最奇秀。
<br>
<br>　　盘烧天竺春笋肥，琴倚洞庭秋石瘦。草堂暗引龙泓溜，
<br>
<br>　　老树根株若蹲兽。霜浓果熟未容收，往往儿童杂猿。
<br>
<br>　　去岁猖狂有黄寇，官军解散无人斗。满城奔迸翰之闲，
<br>
<br>　　只把枯松塞圭窦。前度相逢正卖文，一钱不直虚云云。
<br>
<br>　　今来利作采樵客，可以抛身麋鹿群。丁隐君，丁隐君，
<br>
<br>　　叩头且莫变名氏，即日更寻丁隐君。
<br>
<br>　　卷621_9  「紫溪翁歌」陆龟蒙
<br>
<br>　　一丘之木，其栖深也屋，吾容不辱；一溪之石，
<br>
<br>　　其居平也席，吾劳以息；一窦之泉，其音清也弦，
<br>
<br>　　吾方在悬。得乎人，得乎天，吾不知所以然而然。
<br>
<br>　　卷621_10  「赓歌」陆龟蒙
<br>
<br>　　采江之鱼兮，朝船有鲈。采江之蔬兮，暮筐有蒲。
<br>
<br>　　左图且书，右琴与壶。寿欤夭欤，贵欤贱欤。
<br>
<br>　　卷621_11  「鹤媒歌」陆龟蒙
<br>
<br>　　偶系渔舟汀树枝，因看射鸟令人悲。盘空野鹤忽然下，
<br>
<br>　　背翳见媒心不疑。媒闲静立如无事，清唳时时入遥吹。
<br>
<br>　　裴回未忍过南塘，且应同声就同类。梳翎宛若相逢喜，
<br>
<br>　　只怕才来又惊起。窥鳞啄藻乍低昂，立定当胸流一矢。
<br>
<br>　　媒欢舞跃势离披，似谄功能邀弩儿。云飞水宿各自物，
<br>
<br>　　妒侣害群犹尔为。而况世间有名利，外头笑语中猜忌。
<br>
<br>　　君不见荒陂野鹤陷良媒，同类同声真可畏。
<br>
<br>　　卷621_12  「庆封宅古井行」陆龟蒙
<br>
<br>　　古甓团团藓花碧，鼎渫寒泉深百尺。江南戴白尽能言，
<br>
<br>　　此地曾为庆封宅。庆封嗜酒荒齐政，齐人剪族封奔迸。
<br>
<br>　　虽过鲁国羞鲁儒，欲弄吴民窃吴柄。吴分岩邑号朱方，
<br>
<br>　　子家负固心强梁。泽车豪马驰似水，锦凤玉龙森若墙。
<br>
<br>　　一朝云梦围兵至，胸陷锋脑涂地。因知富德不富财，
<br>
<br>　　颜氏箪瓢有深意。宣父尝违盗泉水，懦夫立事贪夫止。
<br>
<br>　　今歌此井示吴人，断绠沉瓶自兹始。
<br>
<br>　　卷621_13  「小鸡山樵人歌」陆龟蒙
<br>
<br>　　长其船兮利其斧，输予薪兮勿予侮。田予登兮b予庾，
<br>
<br>　　突晨烟兮蓬缕缕。窗有明兮编有古，饱而安兮惟编是伍，
<br>
<br>　　时不用兮吾无汝抚。
<br>
<br>　　卷621_14  「吴俞儿舞歌。剑俞」陆龟蒙
<br>
<br>　　枝月喉，棹霜脊，北斗离离在寒碧。龙魂清，虎尾白，
<br>
<br>　　秋照海心同一色。纛影吒沙千影侧，神豪发直。
<br>
<br>　　四睨之人股佶栗，欲定不定定不得。舂牍残，儿且止。
<br>
<br>　　狄胡有胆大如山，怖亦死。
<br>
<br>　　卷621_15  「吴俞儿舞歌。矛俞」陆龟蒙
<br>
<br>　　手盘风，头背分，电光战扇，欲刺敲心留半线。
<br>
<br>　　缠肩绕，dl合眩旋，卓植赴列，夺避中节。
<br>
<br>　　前冲函礼穴，上指孛彗灭，与君一用来有截。
<br>
<br>　　卷621_16  「弩俞」陆龟蒙
<br>
<br>　　牛来开弦，人为置镞。捩机关，迸山谷，鹿骇涩，隼击迟。
<br>
<br>　　析毫中睫，洞腋分龟。达坚垒，残雄师，可以冠猛乐壮曲。
<br>
<br>　　抑扬蹈厉，有裂犀兕之气者，非公与？
<br>
<br>　　卷621_17  「句曲山朝真词二首。迎真」陆龟蒙
<br>
<br>　　九华磬答寒泉急，十绝幡摇翠微湿。司命祆何聪吕矗
<br>
<br>　　焚香抱简凝神立。残星下照霓襟冷，缺月才分鹤轮影。
<br>
<br>　　空洞灵章发一声，春来万壑烟花醒。
<br>
<br>　　卷621_18  「句曲山朝真词二首。送真」陆龟蒙
<br>
<br>　　萦云凤髻飘然解，玉钺玄干俨先迈。朝真弟子悄无言，
<br>
<br>　　再拜碧杯添沆瀣。火gW跳跃龙毛盖，脑发青青wT\\.
<br>
<br>　　万象销沉一瞬间，空馀月外闻残佩。
<br>
<br>　　卷621_19  「战秋辞」陆龟蒙
<br>
<br>　　八月空堂，前临隙荒。抽关散扇，晨乌未光。左右物态，
<br>
<br>　　森疏强梁。天随子爽恂栗，恍军庸之我当。濠然而沟，
<br>
<br>　　垒然而墙。纛然而桂，队然而篁。杉f攒矛，蕉标建常。
<br>
<br>　　槁艾矢束，矫蔓弦张。蛙合助吹，鸟分启行。
<br>
<br>　　若革进而金止，固违阴而就阳。无何，云颜师，风旨伯。
<br>
<br>　　苍茫惨澹，隳危夯。烟蒙上焚，雨阵下棘。如濠者注，
<br>
<br>　　如垒者辟；如纛者亚，如队者析；如矛者折，如常者拆；
<br>
<br>　　如矢者仆，如弦者磔；如吹者喑，如行者惕。
<br>
<br>　　石有发兮尽累，木有耳兮咸馘。云风雨烟，乘胜之势骄；
<br>
<br>　　杉篁蕉蔓，败北之气骸Ｌ焖孀釉唬河酰秋无神则已，
<br>
<br>　　如其有神，吾为尔羞之。南北畿圻，盗兴五期。方州大都，
<br>
<br>　　虎节龙旗。瓦解冰碎，瓜分豆离。斧抵耋老，干穿乳儿。
<br>
<br>　　昨宇今烬，朝人暮尸。万犊一啖，千仓一炊。扰践边朔，
<br>
<br>　　歼伤夷。制质守帅，披攘城池。弓不\，甲缀不离。
<br>
<br>　　凶渠歌笑，裂地无疑。天有四序，秋为司刑。少昊负，
<br>
<br>　　亲朝百灵。蓐收相臣，太白将星。可霾可电，可风可霆。
<br>
<br>　　可堑溺颠陷，可夭札迷冥。曾忘鏖剪，自意澄宁。
<br>
<br>　　苟蜡礼之云责，触天怒而谁丁，奈何欺荒庭？凌坏砌，
<br>
<br>　　崇，批宿蕙，揭编茅而逞力，断纬萧而作势，
<br>
<br>　　不过约弱欹垂，戕残废替。可谓弃其本而趋其末，
<br>
<br>　　舍其大而从其细也。辞犹未已，色若愧耻，于是堕者止，
<br>
<br>　　偃者起。
<br>
<br>　　卷621_20  「祝牛宫辞」陆龟蒙
<br>
<br>　　四既牯，中一去乳。天霜降寒，纳此室处。
<br>
<br>　　老农拘拘，度地不亩。东西几何，七举其武。
<br>
<br>　　南北几何，丈二加五。偶楹当闲，载尺入土。
<br>
<br>　　太岁在亥，馀不足数。上缔蓬茅，下远官府。
<br>
<br>　　耕耨以时，饮食得所。或寝或卧，免风免雨。
<br>
<br>　　宜尔子孙，实我仓庾。
<br>
<br>　　卷621_21  「迎潮送潮辞。迎潮」陆龟蒙
<br>
<br>　　江霜严兮枫叶丹，潮声高兮墟落寒。鸥巢卑兮渔箔短，
<br>
<br>　　远岸没兮光烂烂。潮之德兮无际，既充其大兮又充其细。
<br>
<br>　　密幽人兮款柴门，寂寞流连兮依稀旧痕。
<br>
<br>　　濡腴泽槁兮潮之恩，不尸其功兮归于混元。
<br>
<br>　　卷621_22  「迎潮送潮辞。送潮」陆龟蒙
<br>
<br>　　潮西来兮又东下，日染中流兮红洒洒。汀葭苍兮屿蓼枯，
<br>
<br>　　风骚牢兮愁烟孤。大几望兮微将晦翳，睨瀛溶兮敛然而退。
<br>
<br>　　爱长波兮数数，一幅巾兮无缨可濯。帆生尘兮楫有衣，
<br>
<br>　　怅潮之还兮吾犹未归。
<br>
<br>　　卷621_23  「问吴宫辞」陆龟蒙
<br>
<br>　　彼吴之宫兮江之那涯，复道盘兮当高且斜。
<br>
<br>　　波摇疏兮雾鞑，菡萏国兮鸳鸯家。鸾之箫兮蛟之瑟，
<br>
<br>　　骈筠参差兮界丝密。宴曲房兮上初日，
<br>
<br>　　月落星稀兮歌酣未毕。越山丛丛兮越溪疾，
<br>
<br>　　美人雄剑兮相先后出。火姑苏兮沼长洲，
<br>
<br>　　此宫之丽人兮留乎不留。霜氛重兮孤榜晓，
<br>
<br>　　远树扶苏兮愁烟悄眇。欲摭愁烟兮问故基，
<br>
<br>　　又恐愁烟兮推白鸟。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
