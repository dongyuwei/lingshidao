<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百六十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百六十二
<br>
<br>　　卷262_1  「晦日呈诸判官」韩
<br>
<br>　　晦日新晴春色娇，万家攀折渡长桥。
<br>
<br>　　年年老向江城寺，不觉春风换柳条。
<br>
<br>　　卷262_2  「听乐怅然自述（一作病中遣妓，一作司空曙诗）」韩
<br>
<br>　　万事伤心对管弦，一身含泪向春烟。
<br>
<br>　　黄金用尽教歌舞，留与他人乐少年。
<br>
<br>　　卷262_3  「题弟U《述书赋》后」窦蒙
<br>
<br>　　受命别家乡，思归每断肠。季江留被在，子敬与琴亡。
<br>
<br>　　吾弟当平昔，才名荷宠光。作诗通小雅，献赋掩长杨。
<br>
<br>　　流转三千里，悲啼百万行。庭前紫荆树，何日再芬芳。
<br>
<br>　　卷262_4  「迎春东郊」张濯
<br>
<br>　　颛顼时初谢，句芒令复陈。飞灰将应节，宾日已知春。
<br>
<br>　　考历明三统，迎祥受万人。衣冠宵执玉，坛晓清尘。
<br>
<br>　　肃穆来东道，回环拱北辰。仗前花待发，绱α疑新。
<br>
<br>　　云敛黄山际，冰开素罕酢Ｊコ多庆赏，希为荐沈沦。
<br>
<br>　　卷262_5  「题舜庙」张濯
<br>
<br>　　古都遗庙出河澹万代千秋仰圣君。蒲坂城边长逝水，
<br>
<br>　　苍梧野外不归云。寥寥象设魂应在，寂寂虞篇德已闻。
<br>
<br>　　向晚风吹庭下柏，犹疑琴曲韵南薰。
<br>
<br>　　卷262_6  「迎春东郊」王绰
<br>
<br>　　玉管潜移律，东郊始报春。銮舆应宝运，天仗出佳辰。
<br>
<br>　　睿泽光时辈，恩辉及物新。虬螭动旌旆，烟景入城。
<br>
<br>　　御柳初含色，龙池渐启津。谁怜在阴者，得与蛰虫伸。
<br>
<br>　　卷262_7  「邯郸少年行」郑锡
<br>
<br>　　霞鞍金口骝，豹袖紫貂裘。家住丛台近，门前漳水流。
<br>
<br>　　唤人呈楚舞，借客试吴钩。见说秦兵至，甘心赴国仇。
<br>
<br>　　卷262_8  「陇头别」郑锡
<br>
<br>　　秋尽初移幕，沾裳一送君。据鞍窥古堠，开灶k寒云。
<br>
<br>　　登陇人回首，临关马顾群。从来断肠处，皆向此中分。
<br>
<br>　　卷262_9  「度关山」郑锡
<br>
<br>　　象弭插文犀，鱼肠莹G鹈。水声分陇咽，马色度关迷。
<br>
<br>　　晓幕胡沙惨，危烽汉月低。仍闻数骑将，更欲出辽西。
<br>
<br>　　卷262_10  「出塞」郑锡
<br>
<br>　　关山落叶秋，掩泪望营州。辽海云沙暮，幽燕旌旆愁。
<br>
<br>　　战馀能送阵，身老未封侯。去国三千里，归心红粉楼。
<br>
<br>　　卷262_11  「玉阶怨」郑锡
<br>
<br>　　长门寒水流，高殿晓风秋。昨夜鸳鸯梦，还陪豹尾游。
<br>
<br>　　前鱼不解泣，共辇岂关羞。那及轻身燕，双飞上玉楼。
<br>
<br>　　卷262_12  「千里思」郑锡
<br>
<br>　　渭水通胡苑，轮台望汉关。帛书秋海断，锦字夜机闲。
<br>
<br>　　旅梦虫催晓，边心雁带还。惟馀两乡思，一夕度关山。
<br>
<br>　　卷262_13  「襄阳乐」郑锡
<br>
<br>　　春生岘首东，先暖习池风。拂水初含绿，惊林未吐红。
<br>
<br>　　渚边游汉女，桑下问庞公。磨灭怀中刺，曾将示孔融。
<br>
<br>　　卷262_14  「送客之江西」郑锡
<br>
<br>　　乘轺奉紫泥，泽国渺天涯。九派春潮满，孤帆暮雨低。
<br>
<br>　　草深莺断续，花落水东西。更有高唐处，知君路不迷。
<br>
<br>　　卷262_15  「望月」郑锡
<br>
<br>　　高堂新月明，虚殿夕风清。素影纱窗霁，浮凉羽扇轻。
<br>
<br>　　稍随微露滴，渐逐晓参横。遥忆云中咏，萧条空复情。
<br>
<br>　　卷262_16  「出塞曲」郑锡
<br>
<br>　　校尉征兵出塞西，别营分骑过龙溪。沙平虏迹风吹尽，
<br>
<br>　　雾失烽烟道易迷。玉靶半开鸿已落，金河欲渡马连嘶。
<br>
<br>　　会当系取天骄入，不使军书夜刺闺。
<br>
<br>　　卷262_17  「秦人谣」古之奇
<br>
<br>　　微生祖龙代，却思尧舜道。何人仕帝庭，拔杀指佞草。
<br>
<br>　　奸臣弄民柄，天子恣衷抱。上下一相蒙，马鹿遂颠倒。
<br>
<br>　　中国既板荡，骨肉安可保。人生贵年寿，吾恨死不早。
<br>
<br>　　卷262_18  「阮客旧居」李阳冰
<br>
<br>　　阮客身何在，仙云洞口横。人间不到处，今日此中行。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
