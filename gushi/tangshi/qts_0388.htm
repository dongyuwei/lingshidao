<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百八十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百八十八
<br>
<br>　　卷388_1  「龟铭」卢仝
<br>
<br>　　龟，汝灵于人，不灵于身，致网于津。吾灵于身，
<br>
<br>　　不灵于人，致走于尘。龟，吾与汝邻。
<br>
<br>　　卷388_2  「梳铭」卢仝
<br>
<br>　　有发兮朝朝思理，有身兮胡不如是。
<br>
<br>　　卷388_3  「小妇吟」卢仝
<br>
<br>　　小妇欲入门，隈门匀红妆。大妇出门迎，正顿罗衣裳。
<br>
<br>　　门边两相见，笑乐不可当。夫子于傍聊断肠，
<br>
<br>　　小妇哆et上高堂。开玉匣，取琴张。陈金，酌满觞。
<br>
<br>　　愿言两相乐，永与同心事我郎。夫子于傍剩欲狂。
<br>
<br>　　珠帘风度百花香，翠帐云屏白玉床。啼鸟休啼花莫笑，
<br>
<br>　　女英新喜得娥皇。
<br>
<br>　　卷388_4  「月下寄徐希仁」卢仝
<br>
<br>　　夜半沙上行，月莹天心明。沙月浩无际，此中离思生。
<br>
<br>　　上天何寥廓，下地何峥嵘。吾道岂已矣，为君倾兕觥。
<br>
<br>　　卷388_5  「赠徐希仁石砚别」卢仝
<br>
<br>　　灵山一片不灵石，手斫成器心所惜。凤鸟不至池不成，
<br>
<br>　　蛟龙干蟠水空滴。青松火炼翠烟凝，寒竹风摇远天碧。
<br>
<br>　　今日赠君离别心，此中至浅造化深。用之可以过璧，
<br>
<br>　　弃置还为一片石。
<br>
<br>　　卷388_6  「有所思」卢仝
<br>
<br>　　当时我醉美人家，美人颜色娇如花。今日美人弃我去，
<br>
<br>　　青楼珠箔天之涯。天涯娟娟娥月，三五二八盈又缺。
<br>
<br>　　翠眉蝉鬓生别离，一望不见心断绝。心断绝，几千里。
<br>
<br>　　梦中醉卧巫山云，觉来泪滴湘江水。湘江两岸花木深，
<br>
<br>　　美人不见愁人心。含愁更奏绿绮琴，调高弦绝无知音。
<br>
<br>　　美人兮美人，不知为暮雨兮为朝云。相思一夜梅花发，
<br>
<br>　　忽到窗前疑是君。
<br>
<br>　　卷388_7  「楼上女儿曲」卢仝
<br>
<br>　　谁家女儿楼上头，指挥婢子挂帘钩。林花撩乱心之愁，
<br>
<br>　　卷却罗袖弹箜篌。箜篌历乱五六弦，罗袖掩面啼向天。
<br>
<br>　　相思弦断情不断，落花纷纷心欲穿。心欲穿，凭栏干。
<br>
<br>　　相忆柳条绿，相思锦帐寒。直缘感君恩爱一回顾，
<br>
<br>　　使我双泪长珊珊。我有娇靥待君笑，我有娇蛾待君扫。
<br>
<br>　　莺花烂熳君不来，及至君来花已老。心肠寸断谁得知，
<br>
<br>　　玉阶幂历生青草。
<br>
<br>　　卷388_8  「秋梦行」卢仝
<br>
<br>　　客行一夜秋风起，客梦南游渡湘水。湘水泠泠彻底清，
<br>
<br>　　二妃怨处无限情。娥皇不语启娇靥，女英目成转心惬。
<br>
<br>　　长眉入鬓何连娟，肌肤白玉秀且鲜。裴回共咏东方日，
<br>
<br>　　沉吟再理南风弦。声断续，思绵绵，中含幽意两不宣。
<br>
<br>　　殷勤纤手惊破梦，中宵寂寞心凄然。心凄然，肠亦绝。
<br>
<br>　　寐不寐兮玉枕寒，夜深夜兮霜似雪。镜中不见双翠眉，
<br>
<br>　　台前空挂纤纤月。纤纤月，盈复缺，娟娟似眉意难诀。
<br>
<br>　　愿此眉兮如此月，千里万里光不灭。
<br>
<br>　　卷388_9  「自君之出矣」卢仝
<br>
<br>　　自君之出矣，壁上蜘蛛织。近取见妾心，夜夜无休息。
<br>
<br>　　妾有双玉环，寄君表相忆。环是妾之心，玉是君之德。
<br>
<br>　　驰情增悴容，蓄思损精力。玉簟寒凄凄，延想心恻恻。
<br>
<br>　　风含霜月明，水泛碧天色。此水有尽时，此情无终极。
<br>
<br>　　卷388_10  「走笔谢孟谏议寄新茶」卢仝
<br>
<br>　　日高丈五睡正浓，军将打门惊周公。口云谏议送书信，
<br>
<br>　　白绢斜封三道印。开缄宛见谏议面，手阅月团三百片。
<br>
<br>　　闻道新年入山里，蛰虫惊动春风起。天子须尝阳羡茶，
<br>
<br>　　百草不敢先开花。仁风暗结珠iz，先春抽出黄金芽。
<br>
<br>　　摘鲜焙芳旋封裹，至精至好且不奢。至尊之馀合王公，
<br>
<br>　　何事便到山人家。柴门反关无俗客，纱帽笼头自煎吃。
<br>
<br>　　碧云引风吹不断，白花浮光凝碗面。一碗喉吻润，
<br>
<br>　　两碗破孤闷。三碗搜枯肠，唯有文字五千卷。四碗发轻汗，
<br>
<br>　　平生不平事，尽向毛孔散。五碗肌骨清，六碗通仙灵。
<br>
<br>　　七碗吃不得也，唯觉两腋习习清风生。蓬莱山，在何处。
<br>
<br>　　玉川子，乘此清风欲归去。山上群仙司下土，
<br>
<br>　　地位清高隔风雨。安得知百万亿苍生命，
<br>
<br>　　堕在巅崖受辛苦。便为谏议问苍生，到头还得苏息否。
<br>
<br>　　卷388_11  「冬行三首」卢仝
<br>
<br>　　虫豸腊月皆在蛰，吾独何乃劳其形。小大无由知天命，
<br>
<br>　　但怪守道不得宁。老母妻子一挥手，涕下便作千里行。
<br>
<br>　　自顾不及遭霜叶，旦夕保得同飘零。达生何足云，
<br>
<br>　　偶然苦乐经其身。古来尧孔与桀跖，善恶何补如今人。
<br>
<br>　　长年爱伊洛，决计卜长久。赊买里仁宅，水竹且小有。
<br>
<br>　　卖宅将还资，旧业苦不厚。债家征利心，饿虎血染口。
<br>
<br>　　腊风刀刻肌，遂向东南走。贤哉韩员外，劝我莫强取。
<br>
<br>　　凭风谢长者，敢不愧心苟。赁载得估舟，估杂非吾偶。
<br>
<br>　　壮色排榻席，别座夸羊酒。落日无精光，哑暝被掣肘。
<br>
<br>　　漕石生齿牙，洗滩乱相簟１间嚼篙杖，夹岸雪龙吼。
<br>
<br>　　可怜圣明朝，还为丧家狗。通运隔南溟，债利拄北斗。
<br>
<br>　　扬州屋舍贱，还债堪了不。此宅贮书籍，地湿忧蠹朽。
<br>
<br>　　贾Q旧相识，十年与营守。贫交多变态，Q得君子不。
<br>
<br>　　利命子罕言，我诚孔门丑。且贵终焉图，死免惭狐首。
<br>
<br>　　何当归帝乡，白云永相友。
<br>
<br>　　不敢唾汴水，汴水入东海。污泥龙王宫，恐获不敬罪。
<br>
<br>　　不敢蹋汴堤，汴堤连秦宫。蹋尽天子土，馈a无由通。
<br>
<br>　　此言虽太阔，且是臣心肠。野风结阴兵，千里鸣刀枪。
<br>
<br>　　海月护羁魄，到晓点孤光。上不事天子，下不识侯王。
<br>
<br>　　夜半睡独觉，爽气盈心堂。颜子甚年少，孔圣同行藏。
<br>
<br>　　我年过颜子，敢道不自强。船人虽奴兵，亦有意智长。
<br>
<br>　　问我何所得，乐色填清扬。我报果有为，孔经在衣裳。
<br>
<br>　　卷388_12  「常州孟谏议座上闻韩员外职方贬国子博士有感五首」卢仝
<br>
<br>　　忽见除书到，韩君又学官。死生纵有命，人事始知难。
<br>
<br>　　烈火先烧玉，庭芜不养兰。山夫与刺史，相对两m瘛
<br>
<br>　　干禄无便佞，宜知黜此身。员郎犹小小，国学大频频。
<br>
<br>　　孤宦心肝直，天王苦死嗔。朝廷无谏议，谁是雪韩人。
<br>
<br>　　何事遭朝贬，知何被不容。不如思所自，只欲涕无从。
<br>
<br>　　爵服何曾好，荷衣已惯缝。朝官莫相识，归去老岩松。
<br>
<br>　　力小垂垂上，天高又不登。致身唯一己，获罪则颜朋。
<br>
<br>　　禄位埋坑阱，康庄垒剑棱。公卿共惜取，莫遣玉山崩。
<br>
<br>　　谁怜野田子，海内一韩侯。左道官虽乐，刚肠得健无。
<br>
<br>　　功名生地狱，礼教死天囚。莫言耕种好，须避蒺藜秋。
<br>
<br>　　卷388_13  「夏夜闻蚯蚓吟」卢仝
<br>
<br>　　夏夜雨欲作，傍砌蚯蚓吟。念尔无筋骨，也应天地心。
<br>
<br>　　汝无亲朋累，汝无名利侵。孤韵似有说，哀怨何其深。
<br>
<br>　　泛泛轻薄子，旦夕还讴吟。肝胆异汝辈，热血徒相侵。
<br>
<br>　　卷388_14  「扬州送伯龄过江」卢仝
<br>
<br>　　伯龄不厌山，山不养伯龄。松颠有樵堕，石上无禾生。
<br>
<br>　　不忍六尺躯，遂作东南行。诸侯尽食肉，壮气吞八。
<br>
<br>　　不唧溜钝汉，何由通姓名。夷齐饿死日，武王称圣明。
<br>
<br>　　节义士枉死，何异鸿毛轻。努力事干谒，我心终不平。
<br>
<br>　　卷388_15  「忆金鹅山沈山人二首」卢仝
<br>
<br>　　君家山头松树风，适来入我竹林里。一片新茶破鼻香，
<br>
<br>　　请君速来助我喜。莫合九转大还丹，莫读三十六部大洞经。
<br>
<br>　　闲来共我说真意，齿下领取真长生。不须服药求神仙，
<br>
<br>　　神仙意智或偶然。自古圣贤放入土，淮南鸡犬驱上天。
<br>
<br>　　白日上升应不恶，药成且辄一丸药。暂时上天少问天，
<br>
<br>　　蛇头蝎尾谁安著。
<br>
<br>　　君爱炼药药欲成，我爱炼骨骨已清。试自比校得仙者，
<br>
<br>　　也应合得天上行。天门九重高崔嵬，清空凿出黄金堆。
<br>
<br>　　夜叉守门昼不启，夜半醮祭夜半开。夜叉喜欢动关锁，
<br>
<br>　　锁声zh地生风雷。地上禽兽重血食，性命血化飞黄埃。
<br>
<br>　　太上道君莲花台，九门隔阔安在哉。呜呼沈君大药成，
<br>
<br>　　兼须巧会鬼物情，无求长生丧厥生。
<br>
<br>　　卷388_5  「寄萧二十三庆中」卢仝
<br>
<br>　　萧乎萧乎，忆萧者嵩山之卢。卢扬州，萧歙州。
<br>
<br>　　相思过春花，鬓毛生麦秋。千灾万怪天南道，
<br>
<br>　　猩猩鹦鹉皆人言。山魈吹火虫入碗，鸩鸟咒诅鲛吐涎。
<br>
<br>　　就中南瘴欺北客，凭君数磨犀角吃，我忆君心千百间。
<br>
<br>　　千百间君何时还，使我夜夜劳魂魄。
<br>
<br>　　卷388_6  「赠金鹅山人沈师鲁」卢仝
<br>
<br>　　金鹅山中客，来到扬州市。买药床头一破颜，
<br>
<br>　　撇然便有上天意。日月高挂玄关深，金膏切淬肌骨异。
<br>
<br>　　人皆食谷与五味，独食太和阴阳气。浩浩流珠走百关，
<br>
<br>　　绵绵若存有深致。种玉不耕山外非内粹。凿儒关决文泉彰，
<br>
<br>　　风雅因君不复坠。光不外照刃不磨，回避人间恶富贵。
<br>
<br>　　三日四日五六日，盘礴化元搜万类。昼饮兴酣陶天和，
<br>
<br>　　夜话造微□精魅。示我插血不死方，赏我风格不肥腻。
<br>
<br>　　肉眼不识天上书，小儒安敢窥奥秘。昆仑路隔西北天，
<br>
<br>　　三山后浮不著地。君到头来忆我时，金简为吾镌一字。
<br>
<br>　　卷388_7  「叹昨日三首」卢仝
<br>
<br>　　昨日之日不可追，今日之日须臾期。如此如此复如此，
<br>
<br>　　壮心死尽生鬓丝。秋风落叶客肠断，不办斗酒开愁眉。
<br>
<br>　　贤名圣行甚辛苦，周公孔子徒自欺。
<br>
<br>　　天下薄夫苦耽酒，玉川先生也耽酒。薄夫有钱恣张乐，
<br>
<br>　　先生无钱养恬漠。有钱无钱俱可怜，百年骤过如流川。
<br>
<br>　　平生心事消散尽，天上白日悠悠悬。
<br>
<br>　　上帝板板主何物，日车劫劫西向没。自古贤圣无奈何，
<br>
<br>　　道行不得皆白骨。白骨土化鬼入泉，生人莫负平生年。
<br>
<br>　　何时出得禁酒国，满瓮酿酒曝背眠。
<br>
<br>　　卷388_8  「月蚀诗」卢仝
<br>
<br>　　东海出明月，清明照毫发。朱弦初罢弹，金兔正奇绝。
<br>
<br>　　三五与二八，此时光满时。颇奈虾蟆儿，吞我芳桂枝。
<br>
<br>　　我爱明镜洁，尔乃痕翳之。尔且无六翮，焉得升天涯。
<br>
<br>　　方寸有白刃，无由扬清辉。如何万里光，遭尔小物欺。
<br>
<br>　　却吐天汉中，良久素魄微。日月尚如此，人情良可知。
<br>
<br>　　卷388_9  「直钩吟」卢仝
<br>
<br>　　初岁学钓鱼，自谓鱼易得。三十持钓竿，一鱼钓不得。
<br>
<br>　　人钩曲，我钩直，哀哉我钩又无食。文王已没不复生，
<br>
<br>　　直钩之道何时行。
<br>
<br>　　卷388_10  「与马异结交诗」卢仝
<br>
<br>　　天地日月如等闲，卢仝四十无往还。唯有一片心脾骨，
<br>
<br>　　f岩t兀郁律。刀剑为峰，平地放著高如昆仑山。
<br>
<br>　　天不容，地不受，日月不敢偷照耀。神农画八卦，
<br>
<br>　　凿破天心胸。女娲本是伏羲妇，恐天怒，捣炼五色石，
<br>
<br>　　引日月之针，五星之缕把天补。补了三日不肯归婿家，
<br>
<br>　　走向日中放老鸦。月里栽桂养虾蟆，天公发怒化龙蛇。
<br>
<br>　　此龙此蛇得死病，神农合药救死命。天怪神农党龙蛇，
<br>
<br>　　罚神农为牛头，令载元气车。不知药中有毒药，
<br>
<br>　　药杀元气天不觉。尔来天地不神圣，日月之光无正定。
<br>
<br>　　不知元气元不死，忽闻空中唤马异。马异若不是祥瑞，
<br>
<br>　　空中敢道不容易。昨日仝不仝，异自异，是谓大仝而小异。
<br>
<br>　　今日仝自仝，异不异，是谓仝不往兮异不至，
<br>
<br>　　直当中兮动天地。白玉璞里斫出相思心，
<br>
<br>　　黄金矿里铸出相思泪。忽闻空中崩崖倒谷声，
<br>
<br>　　绝胜明珠千万斛，买得西施南威一双婢。此婢娇饶恼杀人，
<br>
<br>　　凝脂为肤翡翠裙，唯解画眉朱点唇。自从获得君，
<br>
<br>　　敲金玉凌浮云。却返顾，一双婢子何足云。
<br>
<br>　　平生结交若少人，忆君眼前如见君。青云欲开白日没，
<br>
<br>　　天眼不见此奇骨。此骨纵横奇又奇，千岁万岁枯松枝。
<br>
<br>　　半折半残压山谷，盘根蹙节成蛟螭。
<br>
<br>　　忽雷霹雳卒风暴雨撼不动，欲动不动千变万化总是鳞皴皮。
<br>
<br>　　此奇怪物不可欺。卢仝见马异文章，酌得马异胸中事。
<br>
<br>　　风姿骨本恰如此，是不是，寄一字。
<br>
<br>　　卷388_11  「感古四首」卢仝
<br>
<br>　　天生圣明君，必资忠贤臣。舜禹竭股肱，共佐尧为君。
<br>
<br>　　四载成地理，七政齐天文。阶下q荚生，琴上南风薰。
<br>
<br>　　轮转夏殷周，时复犹一人。秦汉事谗巧，魏晋忘机钧。
<br>
<br>　　猜忌相翦灭，尔来迷恩亲。以愚保其身，不觉身沉沦。
<br>
<br>　　以智理其国，遂为国之贼。苟图容一身，万事良可恻。
<br>
<br>　　可怜万乘君，聪明受沉惑。忠良伏草莽，无因施羽翼。
<br>
<br>　　日月异又蚀，天地晦如墨。既亢而后求，异哉龙之德。
<br>
<br>　　人生何所贵，所贵有终始。昨日盈尺璧，今朝尽瑕弃。
<br>
<br>　　苍蝇点垂棘，巧舌成锦绮。箕子为之奴，比干谏而死。
<br>
<br>　　仲尼鲁司寇，出走为群婢。假如屈原醒，其奈一国醉。
<br>
<br>　　一国醉号呶，一人行清高。便欲激颓波，此事真徒劳。
<br>
<br>　　上山逢猛虎，入海逢巨鳌。王者苟不死，腰下鱼鳞刀。
<br>
<br>　　东海波连天，三度成桑田。高岸高于屋，斯须变溪谷。
<br>
<br>　　天地犹尚然，人情难久全。夜半白刃仇，旦来金石坚。
<br>
<br>　　萧绶既解坼，陈印亦弃捐。竭节遇刀割，输忠遭祸缠。
<br>
<br>　　不予衾之眠，信予衾之穿。镜明不自照，膏润徒自煎。
<br>
<br>　　抱剑长太息，泪堕秋风前。
<br>
<br>　　古来不患寡，所患患不均。单醪投长河，三军尽沉沦。
<br>
<br>　　今人异古人，结托唯亲宾。毁坼维鹊巢，不行O鸠仁。
<br>
<br>　　鄙吝不识分，有心占阳春。鸾鹤日已疏，燕雀日已亲。
<br>
<br>　　小物无大志，安测栖松筠。恩眷多弃故，物情尚逐新。
<br>
<br>　　瓦砾暂拂拭，光掩连城珍。唇吻恣谈铄，黄金同灰尘。
<br>
<br>　　苏秦北游赵，张禄西入秦。既变嫂叔节，仍摈华阳君。
<br>
<br>　　万世金石交，一饷如浮云。骨肉且不顾，何况长羁贫。
<br>
<br>　　君莫以富贵，轻忽他年少，听我暂话会稽朱太守。
<br>
<br>　　正受冻饿时，索得人家贵傲妇。读书书史未润身，
<br>
<br>　　负薪辛苦胝生肘。谓言琴与瑟，糟糠结长久。
<br>
<br>　　不分杀人羽翮成，临临冲天妇嫌丑。□□□□□□□。
<br>
<br>　　其奈一朝太守振羽仪，乡关昼行衣锦衣。哀哉旧妇何眉目，
<br>
<br>　　新婿随行向天哭。寸心金石徒尔为，杯水庭沙空自覆。
<br>
<br>　　乃知愚妇人，妒忌阴毒心。唯救眼底事，不思日月深。
<br>
<br>　　等闲取羞死，岂如甘布衾。
<br>
<br>　　卷388_12  「杂兴」卢仝
<br>
<br>　　意智未成百不解，见人富贵亦心爱。等闲对酒呼三达，
<br>
<br>　　屠羊杀牛皆自在。放心为乐笙歌攒，壮气激作风霜寒。
<br>
<br>　　厨中玉馔盈金盘，方丈厌见嫌不餐。飞鹰跃马实快性，
<br>
<br>　　唇腐齿烂空m瘛Ｆ衿诟＜翻成祸，祸成身诛家亦破。
<br>
<br>　　昨朝惆怅不如君，今日悲君不如我。否泰交加无定主，
<br>
<br>　　懒学风云戢翎羽。绿酒清琴好养生，出将入相无心取。
<br>
<br>　　三五图书旧揣摩，五千道德新规矩。
<br>
<br>　　卷388_13  「酬徐公以新文见招」卢仝
<br>
<br>　　昨夜霜月明，果有清音生。便欲走相和，愁闻寒玉声。
<br>
<br>　　卷388_14  「门箴」卢仝
<br>
<br>　　贪残奸酗，狡佞讦愎，身之八杀。背惠，恃己，狎不肖，
<br>
<br>　　妒贤能，命之四孽。有是有此予敢辞，无是无此予之师，
<br>
<br>　　一日不见予心思。思其人，惧其人。其交其难，敢告于门。
<br>
<br>　　卷388_15  「孟夫子生生亭赋」卢仝
<br>
<br>　　玉川子沿孟冬之寒流兮，辍棹上登生生亭。夫子何之兮，
<br>
<br>　　面逐云没兮南行。百川注海而心不写兮，落日千里凝寒精。
<br>
<br>　　予日衰期人生之世斯已矣，爰为今日犹犹岐路之心生。
<br>
<br>　　悲夫，南国风涛，鱼龙畜伏。予小子戆朴，必不能济夫子欲。
<br>
<br>　　嗟自惭承夫子而不失予兮，传古道甚分明。
<br>
<br>　　予且广孤目遐赍于天壤兮，庶得外尽万物变化之幽情。
<br>
<br>　　然后惭愧而来归兮，大息吾躬于夫子之亭。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
