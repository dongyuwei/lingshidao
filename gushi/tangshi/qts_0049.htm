<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷四十九
<br>
<br>　　卷49_1  「奉和圣制南郊礼毕T宴」张九龄
<br>
<br>　　配天昭圣业，率土庆辉光。春发三条路，T开百戏场。
<br>
<br>　　流恩均庶品，纵观聚康庄。妙舞来平乐，新声出建章。
<br>
<br>　　分曹日抱戴，赴节凤归昌。幸奏承云乐，同湛露阳。
<br>
<br>　　气和皆有感，泽厚自无疆。饱德君臣醉，连歌奉柏梁。
<br>
<br>　　卷49_2  「奉和圣制早渡蒲津关」张九龄
<br>
<br>　　魏武中流处，轩皇问道回。长堤春树发，高掌曙云开。
<br>
<br>　　龙负王舟渡，人占仙气来。河津会日月，天仗役风雷。
<br>
<br>　　东顾重关尽，西驰万国陪。还闻股肱郡，元首咏康哉。
<br>
<br>　　卷49_3  「奉和圣制同二相南出雀鼠谷」张九龄
<br>
<br>　　设险诸侯地，承平圣主巡。东君朝二月，南旆拥三辰。
<br>
<br>　　寒出重关尽，年随行漏新。瑞云丛捧日，芳树曲迎春。
<br>
<br>　　舞咏先驰道，恩华及从臣。汾川花鸟意，并奉属车尘。
<br>
<br>　　卷49_4  「奉和圣制经河上公庙」张九龄
<br>
<br>　　昔者河边叟，谁知隐与仙。姓名终不识，章句此空传。
<br>
<br>　　迹为坐忘晦，言犹强著诠。精灵竟何所，祠宇独依然。
<br>
<br>　　道在纡宸眷，风行动睿篇。从兹化天下，清净复何先。
<br>
<br>　　卷49_5  「奉和圣制送尚书燕国公赴朔方」张九龄
<br>
<br>　　宗臣事有征，庙算在休兵。天与三台座，人当万里城。
<br>
<br>　　朔南方偃革，河右暂扬旌。宠锡从仙禁，光华出汉京。
<br>
<br>　　山川勤远略，原隰轸皇情。为奏薰琴唱，仍题宝剑名。
<br>
<br>　　闻风六郡伏，计日五戎平。山甫归应疾，留侯功复成。
<br>
<br>　　歌钟旋可望，衽席岂难行。四牡何时入，吾君忆履声。
<br>
<br>　　卷49_6  「奉和圣制途经华山」张九龄
<br>
<br>　　万乘华山下，千岩云汉中。灵居虽密，睿览忽玄同。
<br>
<br>　　日月临高掌，神仙仰大风。攒峰势岌岌，翊辇气雄雄。
<br>
<br>　　揆物知幽赞，铭勋表圣衷。会应陪玉检，来此告成功。
<br>
<br>　　卷49_7  「奉和圣制早登太行山率尔言志」张九龄
<br>
<br>　　孟月摄提贞，乘时我后征。晨严九折度，暮戒六军行。
<br>
<br>　　日御驰中道，风师卷太清。戈a林表出，组练雪间明。
<br>
<br>　　动植希皇豫，高深奉睿情。陪游七圣列，望幸百神迎。
<br>
<br>　　气色烟犹喜，恩光草尚荣。之罘称万岁，今此复同声。
<br>
<br>　　卷49_8  「奉和圣制登封礼毕洛城T宴」张九龄
<br>
<br>　　大君毕能事，端乐成功。运与千龄合，欢将万国同。
<br>
<br>　　汉T歌圣酒，韶乐舞薰风。河洛荣光遍，云烟喜气通。
<br>
<br>　　春华顿觉早，天泽倍知崇。草木皆沾被，犹言不在躬。
<br>
<br>　　卷49_9  「恩赐乐游园宴应制」张九龄
<br>
<br>　　宝筵延厚命，供帐序群公。形胜宜春接，威仪建礼同。
<br>
<br>　　阳人似露，解愠物从风。朝庆千龄始，年华二月中。
<br>
<br>　　辉光遍草木，和气发丝桐。岁岁无为化，宁知乐九功。
<br>
<br>　　卷49_10  「奉和圣制过王F墓」张九龄
<br>
<br>　　汉王思钜鹿，晋将在弘农。入蜀举长算，平吴成大功。
<br>
<br>　　与浑虽不协，归皓实为雄。孤绩沦千载，流名感圣衷。
<br>
<br>　　万乘度荒陇，一顾凛生风。古节犹不弃，今人争效忠。
<br>
<br>　　卷49_11  「奉和吏部崔尚书雨后大明朝堂望南山」张九龄
<br>
<br>　　迢递终南顶，朝朝阊阖前。A来青绮外，高在翠微先。
<br>
<br>　　双凤褰为阙，群龙俨若仙。还知到玄圃，更是谒甘泉。
<br>
<br>　　夜雨尘初灭，秋空月正悬。诡容纷入望，霁色宛成妍。
<br>
<br>　　东极华阴践，西弥筅Ａ。奔峰出岭外，瀑水落云边。
<br>
<br>　　汉帝宫将苑，商君陌与阡。林华铺近甸，烟霭绕晴川。
<br>
<br>　　既庶仁斯及，分忧政已宣。山公启事罢，吉甫颂声传。
<br>
<br>　　济济金门步，洋洋玉树篇。徒歌虽有属，清越岂同年。
<br>
<br>　　卷49_12  「和崔尚书喜雨」张九龄
<br>
<br>　　积阳虽有晦，经月未为灾。上念人天重，先祈云汉回。
<br>
<br>　　仁心及草木，号令起风雷。照烂阴霞止，交纷瑞雨来。
<br>
<br>　　三辰破黍稷，四达屏氛埃。池溜因添满，林芳为洒开。
<br>
<br>　　听中声滴沥，望处影徘徊。惠泽成丰岁，昌言发上才。
<br>
<br>　　无论验石鼓，不是御云台。直颂皇恩浃，崇朝遍九垓。
<br>
<br>　　卷49_13  「和许给事中直夜简诸公」张九龄
<br>
<br>　　未央钟漏晚，仙宇蔼沉沉。武卫千庐合，严扃万户深。
<br>
<br>　　左掖知天近，南窗见月临。树摇金掌露，庭徙玉楼阴。
<br>
<br>　　他日闻更直，中宵属所钦。声华大国宝，夙夜近臣心。
<br>
<br>　　逸兴乘高阁，雄飞在禁林。宁思窃\者，情发为知音。
<br>
<br>　　卷49_14  「和苏侍郎小园夕霁寄诸弟」张九龄
<br>
<br>　　清风阊阖至，轩盖承明归。云月爱秋景，林堂开夜扉。
<br>
<br>　　何言兼济日，尚与宴私违。兴逐蒹葭变，文因棠棣飞。
<br>
<br>　　人伦用忠孝，帝德已光辉。赠弟今为贵，方知陆氏微。
<br>
<br>　　卷49_15  「酬宋使君见赠之作」张九龄
<br>
<br>　　时来不自意，宿昔谬枢衡。翊圣负明主，妨贤愧友生。
<br>
<br>　　罢归犹右职，待罪尚南荆。政有留棠旧，风因继组成。
<br>
<br>　　高轩问疾苦，A庶荷仁明。衰废时所薄，只言僚故情。
<br>
<br>　　卷49_16  「酬宋使君见诒」张九龄
<br>
<br>　　陟邻初禀训，献策幸逢时。朝列且云忝，君恩复若兹。
<br>
<br>　　庭闱际海曲，轺传荷天慈。顾己欢乌鸟，闻君泣素丝。
<br>
<br>　　才明应主召，福善岂神欺。但愿白心在，终然涅不淄。
<br>
<br>　　卷49_17  「酬通事舍人寓直见示篇中兼起居陆舍人景献」张九龄
<br>
<br>　　轩掖殊清秘，才华固在斯。兴因膏泽洒，情与惠风吹。
<br>
<br>　　所美应人誉，何私亦我仪。同声感乔木，比翼谢长离。
<br>
<br>　　价以陆生减，贤惭鲍叔知。薄游尝独愧，芳讯乃兼施。
<br>
<br>　　此夜金闺籍，伊人琼树枝。飞鸣复何远，相顾幸qq.
<br>
<br>　　卷49_18  「与袁补阙寻蔡拾遗会此公出行后蔡有五韵诗…以此篇答焉」张九龄
<br>
<br>　　辙迹陈家巷，诗书孟子邻。偶来乘兴者，不值草玄人。
<br>
<br>　　契是忘年合，情非累日申。闻君还薄暮，见眷及兹辰。
<br>
<br>　　赠我如琼玖，将何报所亲。
<br>
<br>　　卷49_19  「酬赵二侍御使西军赠两省旧僚之作」张九龄
<br>
<br>　　石室先鸣者，金门待制同。操刀尝愿割，持斧竟称雄。
<br>
<br>　　应敌兵初起，缘边虏欲空。使车经陇月，征旆绕河风。
<br>
<br>　　忽枉兼金讯，非徒秣马功。气清蒲海曲，声满柏台中。
<br>
<br>　　顾己尘华省，欣君震远戎。明时独匪报，尝欲退微躬。
<br>
<br>　　卷49_20  「武司功初有幽庭春暄见贻夏首获见以诗报焉」张九龄
<br>
<br>　　芳月尽离居，幽怀重起予。虽言春事晚，尚想物华初。
<br>
<br>　　迟日方照，高斋澹复虚。笋成林向密，花落树应疏。
<br>
<br>　　赠鲤情无间，求莺思有馀。暄妍不相待，含叹欲焉如。
<br>
<br>　　卷49_21  「酬王履震游园林见贻」张九龄
<br>
<br>　　宅生惟海县，素业守郊园。中览霸王说，上徼明主恩。
<br>
<br>　　一行罢兰径，数载历金门。既负潘生拙，俄从周任言。
<br>
<br>　　逶迤恋轩陛，萧散反丘樊。旧径稀人迹，前池耗水痕。
<br>
<br>　　并看芳树老，唯觉敝庐存。自我栖幽谷，逢君翳覆盆。
<br>
<br>　　孟轲应有命，贾谊得无冤。江上行伤远，林间偶避喧。
<br>
<br>　　地偏人事绝，时霁鸟声繁。独善心俱闭，穷居道共尊。
<br>
<br>　　乐因南涧藻，忧岂北堂萱。幽意加投漆，新诗重赠轩。
<br>
<br>　　平生徇知己，穷达与君论。
<br>
<br>　　卷49_22  「饯王尚书出边」张九龄
<br>
<br>　　汉相推人杰，殷宗伐鬼方。还闻出将重，坐见即戎良。
<br>
<br>　　上策应为豫，中权且用光。令申兵气倍，威虏魂亡。
<br>
<br>　　树比公孙大，城如道济长。夏云登陇首，秋露泫辽阳。
<br>
<br>　　武德舒宸眷，文思饯乐章。感恩身既许，激节胆犹尝。
<br>
<br>　　祖帐倾朝列，军麾驻道傍。诗人何所咏，尚父欲鹰扬。
<br>
<br>　　卷49_23  「送赵都护赴安西」张九龄
<br>
<br>　　将相有更践，简心良独难。远图尝画地，超拜乃登坛。
<br>
<br>　　戎即昆山序，车同渤海单。义无中国费，情必远人安。
<br>
<br>　　他日文兼武，而今栗且宽。自然来月窟，何用刺楼兰。
<br>
<br>　　南至三冬晚，西驰万里寒。封侯自有处，征马去。
<br>
<br>　　卷49_24  「奉使自蓝田玉山南行」张九龄
<br>
<br>　　征骖入云壑，始忆步金门。通籍微躯幸，归途明主恩。
<br>
<br>　　匪唯徇行役，兼得慰晨昏。是节暑云炽，纷吾心所尊。
<br>
<br>　　海县且悠缅，山邮日骏奔。徒知恶嚣事，未暇息阴论。
<br>
<br>　　i武经陈迹，衡湘指故园。水闻南涧险，烟望北林繁。
<br>
<br>　　远霭千岩合，幽声百籁喧。阴泉夏犹冻，阳景昼方暾。
<br>
<br>　　懿此高深极，徒令梦想存。盛明期有报，长往复奚言。
<br>
<br>　　卷49_25  「贺给事尝诣蔡起居郊馆有诗因命同作」张九龄
<br>
<br>　　记言闻直史，筑室面层阿。岂不承明入，终云幽意多。
<br>
<br>　　沉冥高士致，休浣故人过。前岭游氛灭，中林芳气和。
<br>
<br>　　兹辰阻佳趣，望美独如何。
<br>
<br>　　卷49_26  「南山下旧居闲放」张九龄
<br>
<br>　　祗役已云久，乘闲返服初。块然屏尘事，幽独坐林闾。
<br>
<br>　　清旷前山远，纷喧此地疏。乔木凌青霭，修篁媚绿渠。
<br>
<br>　　耳和绣翼鸟，目畅锦鳞鱼。寂寞心还间，飘u体自虚。
<br>
<br>　　兴来命旨酒，临罢阅仙书。但乐多幽意，宁知有毁誉。
<br>
<br>　　尚想争名者，谁云要路居。都忘下流叹，倾夺竟何如。
<br>
<br>　　卷49_27  「高斋闲望言怀」张九龄
<br>
<br>　　高斋复晴景，延眺属清秋。风物动归思，烟林生远愁。
<br>
<br>　　纷吾自穷海，薄宦此中州。取路无高足，随波适下流。
<br>
<br>　　岁华空冉冉，心曲且悠悠。坐惜芳时歇，胡然久滞留。
<br>
<br>　　卷49_28  「别乡人南还」张九龄
<br>
<br>　　橘柚南中暖，桑榆北地阴。何言荣落异，因见别离心。
<br>
<br>　　吾亦江乡子，思归梦寐深。闻君去水宿，结思渺云林。
<br>
<br>　　牵缀从浮事，迟回谢所钦。东南行舫远，秋浦念猿吟。
<br>
<br>　　卷49_29  「初发江陵有怀」张九龄
<br>
<br>　　极望涔阳浦，江天渺不分。扁舟从此去，鸥鸟自为群。
<br>
<br>　　他日怀真赏，中年负俗纷。适来果微尚，倏尔会斯文。
<br>
<br>　　复想金闺籍，何如梦渚云。我行多胜寄，浩思独氛氲。
<br>
<br>　　卷49_30  「同綦毋学士月夜闻雁」张九龄
<br>
<br>　　栖宿岂无意，飞飞更远寻。长途未及半，中夜有遗音。
<br>
<br>　　月思关山笛，风号流水琴。空声两相应，幽感一何深。
<br>
<br>　　避缴归南浦，离群叫北林。联翩俱不定，怜尔越乡心。
<br>
<br>　　卷49_31  「登总持寺阁」张九龄
<br>
<br>　　香阁起崔嵬，高高沙版开。攀跻千仞上，纷诡万形来。
<br>
<br>　　草间商君陌，云重汉后台。山从函谷断，川向斗城回。
<br>
<br>　　林里春容变，天边客思催。登临信为美，怀远独悠哉。
<br>
<br>　　卷49_32  「晚憩王少府东阁」张九龄
<br>
<br>　　披轩肆流览，云壑见深重。空水秋弥净，林烟晚更浓。
<br>
<br>　　坐隅分洞府，檐际列群峰。窈窕生幽意，参差多异容。
<br>
<br>　　还惭大隐迹，空想列仙踪。赖此升攀处，萧条得所从。
<br>
<br>　　卷49_33  「登城楼望西山作」张九龄
<br>
<br>　　城楼枕南浦，日夕顾西山。宛宛鸾鹤处，高高烟雾间。
<br>
<br>　　仙井今犹在，洪久不还。金编莫我授，羽驾亦难攀。
<br>
<br>　　檐际千峰出，云中一鸟闲。纵观穷水国，游思遍人寰。
<br>
<br>　　勿复尘埃事，归来且闭关。
<br>
<br>　　卷49_34  「祠紫盖山经玉泉山寺」张九龄
<br>
<br>　　指途跻楚望，策马傍荆岑。稍稍松篁入，泠泠涧谷深。
<br>
<br>　　观奇逐幽映，历险忘岖簟Ｉ辖缤斗鹩埃中天扬梵音。
<br>
<br>　　焚香忏在昔，礼足誓来今。灵异若有对，神仙真可寻。
<br>
<br>　　高僧闻逝者，远俗是初心。藓驳经行处，猿啼燕坐林。
<br>
<br>　　归真已寂灭，留迹岂湮沉。法地自兹广，何云千万金。
<br>
<br>　　卷49_35  「洪州西山祈雨，是日辄应，因赋诗言事」张九龄
<br>
<br>　　兹山蕴灵异，走望良有归。丘祷虽已久，m心难重违。
<br>
<br>　　迟明申藻荐，先夕旅岩扉。独宿云峰下，萧条人吏稀。
<br>
<br>　　我来不外适，幽抱自中微。静入风泉奏，凉生松栝围。
<br>
<br>　　穷年滞远想，寸晷阅清晖。虚美怅无属，素情缄所依。
<br>
<br>　　诡随嫌弱操，羁束谢贞肥。义济亦吾道，诚存为物祈。
<br>
<br>　　灵心倏已应，甘液幸而飞。闭阁且无责，随车安敢希。
<br>
<br>　　多惭德不感，知复是耶非。
<br>
<br>　　卷49_36  「经江宁览旧迹至玄武湖」张九龄
<br>
<br>　　南国更数世，北湖方十洲。天清华林苑，日晏景阳楼。
<br>
<br>　　果下回仙骑，津傍驻彩濉Ｙ禧p喧凤管，荷芰斗龙舟。
<br>
<br>　　七子陪诗赋，千人和棹讴。应言在镐乐，不让横汾秋。
<br>
<br>　　风俗因纾慢，江山成易由。驹王信不武，孙叔是无谋。
<br>
<br>　　佳气日将歇，霸功谁与修。桑田东海变，麋鹿姑苏游。
<br>
<br>　　否运争三国，康时劣九州。山虽幕府在，馆岂豫章留。
<br>
<br>　　水淀还相阅，菱歌亦故遒。雄图不足问，唯想事风流。
<br>
<br>　　卷49_37  「登襄阳岘山」张九龄
<br>
<br>　　昔年亟攀践，征马复来过。信若山川旧，谁如岁月何。
<br>
<br>　　蜀相吟安在，羊公碣已磨。令图犹寂寞，嘉会亦蹉跎。
<br>
<br>　　宛宛樊城岸，悠悠汉水波。逶迤春日远，感寄客情多。
<br>
<br>　　地本原林秀，朝来烟景和。同心不同赏，留叹此岩阿。
<br>
<br>　　卷49_38  「登荆州城楼」张九龄
<br>
<br>　　天宇何其旷，江城坐自拘。层楼百馀尺，迢递在西隅。
<br>
<br>　　暇日时登眺，荒郊临故都。累累见陈迹，寂寂想雄图。
<br>
<br>　　古往山川在，今来郡邑殊。北疆虽入郑，东距岂防吴。
<br>
<br>　　几代传荆国，当时敌陕郛。上流空有处，中土复何虞。
<br>
<br>　　枕席夷三峡，关梁豁五湖。承平无异境，守隘莫论夫。
<br>
<br>　　自罢金门籍，来参竹使符。端居向林薮，微尚在桑榆。
<br>
<br>　　直似王陵戆，非如宁武愚。今兹对南浦，乘雁与双凫。
<br>
<br>　　卷49_39  「登乐游原春望书怀」张九龄
<br>
<br>　　城隅有乐游，表里见皇州。策马既长远，云山亦悠悠。
<br>
<br>　　万壑清光满，千门喜气浮。花间直城路，草际曲江流。
<br>
<br>　　凭眺兹为美，离居方独愁。已惊玄发换，空度绿荑柔。
<br>
<br>　　奋翼笼中鸟，归心海上鸥。既伤日月逝，且欲桑榆收。
<br>
<br>　　豹变焉能及，莺鸣非可求。愿言从所好，初服返林丘。
<br>
<br>　　卷49_40  「候使登石头驿楼作」张九龄
<br>
<br>　　山槛凭南望，川途眇北流。远林天翠合，前浦日华浮。
<br>
<br>　　万井缘津渚，千艘咽渡头。渔商多末事，耕稼少良畴。
<br>
<br>　　自守陈蕃榻，尝登王粲楼。徒然骋目处，岂是获心游。
<br>
<br>　　向迹虽愚谷，求名异盗丘。息阴芳木所，空复越乡忧。
<br>
<br>　　卷49_41  「登临沮楼」张九龄
<br>
<br>　　高深不可厌，巡属复来过。本与众山绝，况兹韶景和。
<br>
<br>　　危楼入水倒，飞槛向空摩。杂树缘青壁，椭挂绿萝。
<br>
<br>　　潭清能彻底，鱼乐好跳波。有象言虽具，无端思转多。
<br>
<br>　　同怀不在此，孤赏欲如何。
<br>
<br>　　卷49_42  「陪王司马登薛公逍遥台」张九龄
<br>
<br>　　尝闻薛公泪，非直雍门琴。窜逐留遗迹，悲凉见此心。
<br>
<br>　　府中因暇豫，江上幸招寻。人事已成古，风流独至今。
<br>
<br>　　闲情多感叹，清景暂登临。无复甘棠在，空馀蔓草深。
<br>
<br>　　晴光送远目，胜气入幽襟。水去朝沧海，春来换碧林。
<br>
<br>　　赋怀湘浦吊，碑想汉川沉。曾是陪游日，徒为梁父吟。
<br>
<br>　　卷49_43  「尝与大理丞袁公太府丞田公偶诣一所林沼尤胜…以咏其事」张九龄
<br>
<br>　　方驾与吾友，同怀不异寻。偶逢池竹处，便会江湖心。
<br>
<br>　　夏近林方密，春馀水更深。清华两辉映，闲步亦窥临。
<br>
<br>　　O藻复佳色，凫p亦好音。韶芳媚洲渚，蕙气袭衣襟。
<br>
<br>　　萧散皆为乐，裴回从所钦。谓予成夙志，岁晚共抽簪。
<br>
<br>　　卷49_44  「与弟游家园」张九龄
<br>
<br>　　定省荣君赐，来归是昼游。林乌飞旧里，园果让新秋。
<br>
<br>　　枝长南庭树，池临北涧流。星霜屡尔别，兰麝为谁幽。
<br>
<br>　　善积家方庆，恩深国未酬。栖栖将义动，安得久情留。
<br>
<br>　　卷49_45  「郡内闲斋」张九龄
<br>
<br>　　郡阁昼常掩，庭芜日复滋。檐风落鸟毳，窗叶挂虫丝。
<br>
<br>　　拙病宦情少，羁闲秋气悲。理人无异绩，为郡但经时。
<br>
<br>　　唯有江湖意，沉冥空在兹。
<br>
<br>　　卷49_46  「城南隅山池春中田袁二公盛称其美夏首获赏果…故有此咏」张九龄
<br>
<br>　　忆昨闻佳境，驾言寻昔蹊。非惟初物变，亦与旧游暌。
<br>
<br>　　幽渚为君说，清晨即我携。途深独睥睨，历险共攀跻。
<br>
<br>　　林笋苞青箨，津杨委绿荑。荷香初出浦，草色复缘堤。
<br>
<br>　　乐处将鸥狎，谭端用马齐。且言临海郡，兼话武陵溪。
<br>
<br>　　异壤风烟绝，空山岩径迷。如何际朝野，从此待金闺。
<br>
<br>　　卷49_47  「西江夜行」张九龄
<br>
<br>　　遥夜人何在，澄潭月里行。悠悠天宇旷，切切故乡情。
<br>
<br>　　外物寂无扰，中流澹自清。念归林叶换，愁坐露华生。
<br>
<br>　　犹有汀洲鹤，宵分乍一鸣。
<br>
<br>　　卷49_48  「南还湘水言怀」张九龄
<br>
<br>　　拙宦今何有，劳歌念不成。十年乖夙志，一别悔前行。
<br>
<br>　　归去田园老，倘来轩冕轻。江间稻正熟，林里桂初荣。
<br>
<br>　　鱼意思在藻，鹿心怀食苹。时哉苟不达，取乐遂吾情。
<br>
<br>　　卷49_49  「商洛山行怀古」张九龄
<br>
<br>　　园绮值秦末，嘉遁此山阿。陈迹向千古，荒途始一过。
<br>
<br>　　硕人久沦谢，乔木自森罗。故事昔尝览，遗风今岂讹。
<br>
<br>　　泌泉空活活，樵臾独皤皤。是处清晖满，从中幽兴多。
<br>
<br>　　长怀赤松意，复忆紫芝歌。避世辞轩冕，逢时解薜萝。
<br>
<br>　　盛明今在运，吾道竟如何。
<br>
<br>　　卷49_50  「南还以诗代书赠京师旧僚」张九龄
<br>
<br>　　薄宦晨昏阙，尊尊义取斯。穷愁年貌改，寂历尔胡为。
<br>
<br>　　不谄词多忤，无容礼益卑。微生尚何有，远迹固其宜。
<br>
<br>　　思扰梁山曲，情遥越鸟枝。故园从海上，良友邈天涯。
<br>
<br>　　云雨叹一别，川原劳载驰。上惭伯乐顾，中负叔牙知。
<br>
<br>　　去国诚寥落，经途弊险d.岁逢霜雪苦，林属蕙兰萎。
<br>
<br>　　欲赠幽芳歇，行悲旧赏移。一从关作限，两见月成规。
<br>
<br>　　苒苒穷年a，行行尽路岐。征鞍税北渚，归帆指南垂。
<br>
<br>　　树晚犹葱`，江寒尚渺。土风从楚别，山水入湘奇。
<br>
<br>　　石濑相奔触，烟林更蔽亏。层崖夹洞浦，轻舸泛澄漪。
<br>
<br>　　松筱行皆傍，禽鱼动辄随。惜哉边地隔，不与故人窥。
<br>
<br>　　畴昔陪g鹭，朝阳振羽仪。来音虽寂寞，接景每逶迤。
<br>
<br>　　朝罢冥尘事，宾来话酒卮。邀欢逐芳草，结兴选华池。
<br>
<br>　　及此风成叹，何时雾可披。自怜无用者，谁念有情离。
<br>
<br>　　望美音容阔，怀贤梦想疲。因声达霄汉，持拙守东陂。
<br>
<br>　　卷49_51  「初发道中赠王司马兼寄诸公」张九龄
<br>
<br>　　昔岁尝陈力，中年退屏居。承颜方弄鸟，放性或观鱼。
<br>
<br>　　曾是安疵拙，诚非议卷舒。林园事益简，烟月赏恒馀。
<br>
<br>　　不意栖愚谷，无阶奉诏书。湛恩均大造，弱植愧空虚。
<br>
<br>　　肃命趋仙阙，侨装抚传车。念行开祖帐，怜别降题舆。
<br>
<br>　　谁谓风期许，叨延礼数殊。义沾投分末，情及解携初。
<br>
<br>　　追饯扶江介，光辉烛里闾。子云应寂寞，公叔为吹嘘。
<br>
<br>　　景物春来异，音容日向疏。川原行稍稳，钟鼓听犹徐。
<br>
<br>　　林隔王公舆，云迷班氏庐。恋亲唯委咽，思德更踌躇。
<br>
<br>　　徇义当由此，怀安乃阙如。愿酬明主惠，行矣岂徒欤。
<br>
<br>　　卷49_52  「自始兴溪夜上赴岭」张九龄
<br>
<br>　　尝蓄名山意，兹为世网牵。征途屡及此，初服已非然。
<br>
<br>　　日落青岩际，溪行绿筱边。去舟乘月后，归鸟息人前。
<br>
<br>　　数曲迷幽嶂，连圻触暗泉。深林风绪结，遥夜客情悬。
<br>
<br>　　非梗胡为泛，无膏亦自煎。不知于役者，相乐在何年。
<br>
<br>　　卷49_53  「当涂界寄裴宣州」张九龄
<br>
<br>　　故人宣城守，亦在江南偏。如何分虎竹，相与间山川。
<br>
<br>　　章绶胡为者，形骸非自然。含情津渡阔，倚望空延。
<br>
<br>　　远近闻佳政，平生仰大贤。推心徒有属，会面良无缘。
<br>
<br>　　目夕遵前渚，江村投暮烟。念行祗意默，怀远岂言宣。
<br>
<br>　　委曲风波事，难为尺素传。
<br>
<br>　　卷49_54  「郡中每晨兴辄见群鹤东飞至暮又行列而返…所羡遂赋以诗」张九龄
<br>
<br>　　云间有数鹤，抚翼意无违。晓日东田去，烟霄北渚归。
<br>
<br>　　欢呼良自适，罗列好相依。远集长江静，高翔众鸟稀。
<br>
<br>　　岂烦仙子驭，何畏野人机。却念乘轩者，拘留不得飞。
<br>
<br>　　卷49_55  「和裴侍中承恩拜扫旋辔途中有怀…官僚乡国亲故（后缺）」张九龄
<br>
<br>　　嵩岳神惟降，汾川鼎气雄。生才作霖雨，继代有清通。
<br>
<br>　　天下称贤相，朝端挹至公。自家来佐国，移孝入为忠。
<br>
<br>　　霜露多前感，丘园想旧风。扈巡过晋北，问俗到河东。
<br>
<br>　　便道恩华降，还乡礼教崇。野尊延故老，朝服见儿童。
<br>
<br>　　卷49_56  「和姚令公哭李尚书V」张九龄
<br>
<br>　　贵贱虽殊等，平生窃下风。云泥势已绝，山海纳还通。
<br>
<br>　　忽叹登龙者，翻将吊鹤同。琴诗犹可托，剑履独成空。
<br>
<br>　　畴昔尝论礼，兴言每匪躬。人思崔琰议，朝掩祭遵公。
<br>
<br>　　作善神何酷，依仁命不融。天文虚北斗，人事罢南宫。
<br>
<br>　　上宰既伤旧，下流弥感衷。无恩报国士，徒欲问玄穹。
<br>
<br>　　卷49_57  「奉和圣制经函谷关作」张九龄
<br>
<br>　　函谷虽云险，黄河已复清。圣心无所隔，空此置关城。
<br>
<br>　　卷49_58  「奉和圣制度潼关口号」张九龄
<br>
<br>　　嶙嶙故城垒，荒凉空戍楼。在德不在险，方知王道休。
<br>
<br>　　卷49_59  「答太常靳博士见赠一绝」张九龄
<br>
<br>　　上苑春先入，中园花尽开。唯馀幽径草，尚待日光催。
<br>
<br>　　卷49_60  「登荆州城望江二首」张九龄
<br>
<br>　　滔滔大江水，天地相终始。经阅几世人，复叹谁家子。
<br>
<br>　　东望何悠悠，西来昼夜流。岁月既如此，为心那不愁。
<br>
<br>　　卷49_61  「赋得自君之出矣」张九龄
<br>
<br>　　自君之出矣，不复理残机。思君如满月，夜夜减清辉。
<br>
<br>　　卷49_62  「答陆澧」张九龄
<br>
<br>　　松叶堪为酒，春来酿几多。不辞山路远，踏雪也相过。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
