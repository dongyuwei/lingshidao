<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百七十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百七十三
<br>
<br>　　卷273_1  「独不见」戴叔伦
<br>
<br>　　前宫路非远，旧苑春将遍。玉户看早梅，雕梁数飞燕。
<br>
<br>　　身轻逐舞袖，香暖传歌扇。自和秋风词，长侍昭阳殿。
<br>
<br>　　谁信后庭人，年年独不见。
<br>
<br>　　卷273_2  「去妇怨」戴叔伦
<br>
<br>　　出户不敢啼，风悲日凄凄。心知恩义绝，谁忍分明别。
<br>
<br>　　下坂车辚辚，畏逢乡里亲。空持床前幔，却寄家中人。
<br>
<br>　　忽辞王吉去，为是秋胡死。若比今日情，烦冤不相似。
<br>
<br>　　卷273_3  「古意」戴叔伦
<br>
<br>　　悠悠南山云，濯濯东流水。念我平生欢，托居在东里。
<br>
<br>　　失既不足忧，得亦不为喜。安贫固其然，处贱宁独耻。
<br>
<br>　　云闲虚我心，水清澹吾味。云水俱无心，斯可长伉俪。
<br>
<br>　　卷273_4  「南野」戴叔伦
<br>
<br>　　治田长山下，引流坦溪曲。东山有遗茔，南野起新筑。
<br>
<br>　　家世素业儒，子孙鄙食禄。披云朝出耕，带月夜归读。
<br>
<br>　　身憔雇銎＃团团欣在目。野芳绿可采，泉美清可掬。
<br>
<br>　　茂树延晚凉，早田候秋熟。茶烹松火红，酒吸荷杯绿。
<br>
<br>　　解佩临清池，抚琴看修竹。此怀谁与同，此乐君所独。
<br>
<br>　　卷273_5  「曾游」戴叔伦
<br>
<br>　　泊舟古城下，高阁快登眺。大江会彭蠡，群峰豁玄峤。
<br>
<br>　　清影涵空明，黛色凝远照。碑留太史书，词刻长公调。
<br>
<br>　　绝粒感楚囚，丹衷犹照耀。怀哉不可招，凭阑一悲啸。
<br>
<br>　　卷273_6  「江行」戴叔伦
<br>
<br>　　漾舟晴川里，挂席候风生。临泛何容与，爱此江水清。
<br>
<br>　　芦洲隐遥嶂，露日映孤城。自顾疏野性，屡忘鸥鸟情。
<br>
<br>　　聊复于时顾，暂欲解尘缨。驱驰非吾愿，虚怀浩已盈。
<br>
<br>　　卷273_7  「孤鸿篇」戴叔伦
<br>
<br>　　江上双飞鸿，饮啄行相随。翔风一何厉，中道伤其雌。
<br>
<br>　　顾影明月下，哀鸣声正悲。已无D缴患，岂乏稻粱资。
<br>
<br>　　弈劫逼ィ远集清江湄。中有孤文g，翩翩好容仪。
<br>
<br>　　共欣相知遇，毕志同栖迟。野田鸱^鸟，相妒复相疑。
<br>
<br>　　鸿志不汝较，奋翼起高飞。焉随腐鼠欲，负此云霄期。
<br>
<br>　　卷273_8  「感怀二首」戴叔伦
<br>
<br>　　尺帛无长裁，浅水无长流。水浅易成枯，帛短谁人收。
<br>
<br>　　人生取舍间，趋竞固非优。旧交迹虽疏，中心自云稠。
<br>
<br>　　新交意虽密，中道生怨尤。踟蹰复踟蹰，世路今悠悠。
<br>
<br>　　主人饮君酒，劝君弗相违。但当尽弘量，觞至无复辞。
<br>
<br>　　人生百年中，会合能几时。不见枝上花，昨满今渐稀。
<br>
<br>　　花落还再开，人老无少期。古来贤达士，饮酒不复疑。
<br>
<br>　　卷273_9  「喜雨」戴叔伦
<br>
<br>　　闲居倦时燠，开轩俯平林。雷声殷遥空，云气布层阴。
<br>
<br>　　川上风雨来，洒然涤烦襟。田家共欢笑，沟浍亦已深。
<br>
<br>　　团团聚邻曲，斗酒相与斟。樵歌野田中，渔钓沧江浔。
<br>
<br>　　苍天暨有念，悠悠终我心。
<br>
<br>　　卷273_10  「叹葵花」戴叔伦
<br>
<br>　　今日见花落，明日见花开。花开能向日，花落委苍苔。
<br>
<br>　　自不同凡卉，看时几日回。
<br>
<br>　　卷273_11  「从军行」戴叔伦
<br>
<br>　　丈夫四方志，结发事远游。远游历燕蓟，独戍边城陬。
<br>
<br>　　西风垄水寒，明月关山悠。酬恩仗孤剑，十年弊貂裘。
<br>
<br>　　封侯属何人，蹉跎雪盈头。老马思故枥，穷鳞忆深流。
<br>
<br>　　弹铗动深慨，浩歌气横秋。报国期努力，功名良见收。
<br>
<br>　　卷273_12  「九日与敬处士左学士同赋采菊上东山便为首句」戴叔伦
<br>
<br>　　采菊上东山，山高路非远。江湖乍辽椋城郭亦在眼。
<br>
<br>　　昼日市井喧，闰年禾稼晚。开尊会佳客，长啸临绝t.
<br>
<br>　　戏鹤唳且闲，断云轻不卷。乡心各万里，醉话时一展。
<br>
<br>　　乔木列遥天，残阳贯平坂。徒忧征车重，自笑谋虑浅。
<br>
<br>　　却顾郡斋中，寄傲与君同。
<br>
<br>　　卷273_13  「奉天酬别郑谏议云逵、卢拾遗景亮见别之作」戴叔伦
<br>
<br>　　巨孽盗都城，传闻天下惊。陪臣九江畔，走马来赴难。
<br>
<br>　　伏奏见龙颜，旋持手诏还。单车不可驻，朱槛未遑攀。
<br>
<br>　　故人出相饯，共悲行路难。临岐荷赠言，对酒独伤魂。
<br>
<br>　　世故山川险，忧多思虑昏。重阴蔽芳月，叠岭明旧雪。
<br>
<br>　　泥积辙更深，木冰花不发。郑君间世贤，忠孝乃双全。
<br>
<br>　　大义弃妻子，至淳易生死。知心三四人，越境千馀里。
<br>
<br>　　骏马帐前发，惊尘路傍起。楼头俯首看，莫敢相留止。
<br>
<br>　　拜阙奏良图，留中沃圣谟。洗兵救卫郡，诱敌讨幽都。
<br>
<br>　　名亚典属国，良选谏大夫。从容九霄上，谈笑授阴符。
<br>
<br>　　卢生富才术，特立居近密。采掇献吾君，朝廷视听新。
<br>
<br>　　宽饶狂自比，汲黯直为邻。就列继三事，主文当七人。
<br>
<br>　　可怜长守道，不觉五逢春。昔去城南陌，各为天际客。
<br>
<br>　　关河烟雾深，寸步音尘隔。羁旅忽相遇，别离又兹夕。
<br>
<br>　　前悲涕未干，后喜心已戚。而我方老大，颇为风眩迫。
<br>
<br>　　夫君并少年，何尔鬓须白。惆怅语不尽，裴回情转剧。
<br>
<br>　　一尊自共持，以慰长相忆。
<br>
<br>　　卷273_14  「梧桐」戴叔伦
<br>
<br>　　亭亭南轩外，贞干修且直。广叶结青阴，繁花连素色。
<br>
<br>　　天资韶雅性，不愧知音识。
<br>
<br>　　卷273_15  「孤石」戴叔伦
<br>
<br>　　迥若千仞峰，孤危不盈尺。早晚他山来，犹带烟雨迹。
<br>
<br>　　贞坚自有分，不乱和氏璧。
<br>
<br>　　卷273_16  「花」戴叔伦
<br>
<br>　　花发炎景中，芳春独能久。因风任开落，向日无先后。
<br>
<br>　　若待秋霜来，兰荪共何有。
<br>
<br>　　卷273_17  「竹」戴叔伦
<br>
<br>　　卷箨正离披，新枝复蒙密。月下闻，林际出。
<br>
<br>　　岂独对芳菲，终年色如一。
<br>
<br>　　卷273_18  「怀素上人草书歌」戴叔伦
<br>
<br>　　楚僧怀素工草书，古法尽能新有馀。神清骨竦意真率，
<br>
<br>　　醉来为我挥健笔。始从破体变风姿，一一花开春景迟。
<br>
<br>　　忽为壮丽就枯涩，龙蛇腾盘兽屹立。驰毫骤墨剧奔驷，
<br>
<br>　　满坐失声看不及。心手相师势转奇，诡形怪状翻合宜。
<br>
<br>　　人人细问此中妙，怀素自言初不知。
<br>
<br>　　卷273_19  「女耕田行」戴叔伦
<br>
<br>　　乳燕入巢笋成竹，谁家二女种新谷。无人无牛不及犁，
<br>
<br>　　持刀斫地翻作泥。自言家贫母年老，长兄从军未娶嫂。
<br>
<br>　　去年灾疫牛囤空，截绢买刀都市中。头巾掩面畏人识，
<br>
<br>　　以刀代牛谁与同。姊妹相携心正苦，不见路人唯见土。
<br>
<br>　　疏通畦陇防乱苗，整顿沟塍待时雨。日正南冈下饷归，
<br>
<br>　　可怜朝雉扰惊飞。东邻西舍花发尽，共惜馀芳泪满衣。
<br>
<br>　　卷273_20  「柳花歌送客往桂阳」戴叔伦
<br>
<br>　　沧浪渡头柳花发，断续因风飞不绝。摇烟拂水积翠间，
<br>
<br>　　缀雪含霜谁忍攀。夹岸纷纷送君去，鸣棹孤寻到何处。
<br>
<br>　　移家深入桂水源，种柳新成花更繁。定知别后消散尽，
<br>
<br>　　却忆今朝伤旅魂。
<br>
<br>　　卷273_21  「边城曲」戴叔伦
<br>
<br>　　人生莫作远行客，远行莫戍黄沙碛。黄沙碛下八月时，
<br>
<br>　　霜风裂肤百草衰。尘沙晴天迷道路，河水悠悠向东去。
<br>
<br>　　胡笳听彻双泪流，羁魂惨惨生边愁。原头猎火夜相向，
<br>
<br>　　马蹄蹴蹋层冰上。不似京华侠少年，清歌妙舞落花前。
<br>
<br>　　卷273_22  「屯田词」戴叔伦
<br>
<br>　　春来耕田遍沙碛，老稚欣欣种禾麦。麦苗渐长天苦晴，
<br>
<br>　　土干确确锄不得。新禾未熟飞蝗至，青苗食尽馀枯茎。
<br>
<br>　　捕蝗归来守空屋，囊无寸帛瓶无粟。十月移屯来向城，
<br>
<br>　　官教去伐南山木。驱牛驾车入山去，霜重草枯牛冻死。
<br>
<br>　　艰辛历尽谁得知，望断天南泪如雨。
<br>
<br>　　卷273_23  「巫山高」戴叔伦
<br>
<br>　　巫山峨峨高插天，危峰十二凌紫烟。瞿塘嘈嘈急如弦，
<br>
<br>　　洄流势逆将覆船。云梯岂可进，百丈那能牵？
<br>
<br>　　陆行f岩水不前。洒泪向流水，泪归东海边。含愁对明月，
<br>
<br>　　明月空自圆。故乡回首思绵绵，侧身天地心茫然。
<br>
<br>　　卷273_24  「早春曲」戴叔伦
<br>
<br>　　青楼昨夜东风转，锦帐凝寒觉春浅。垂杨摇丝莺乱啼，
<br>
<br>　　袅袅烟光不堪翦。博山吹云龙脑香，铜壶滴愁更漏长。
<br>
<br>　　玉颊啼红梦初醒，羞见青鸾镜中影。侬家少年爱游逸，
<br>
<br>　　万里轮蹄去无迹。朱颜未衰消息稀，肠断天涯草空碧。
<br>
<br>　　卷273_25  「白苎词」戴叔伦
<br>
<br>　　馆娃宫中露华冷，月落啼鸦散金井。吴王扶头酒初醒，
<br>
<br>　　秉烛张筵乐清景。美人不眠怜夜永，起舞亭亭乱花影。
<br>
<br>　　新裁白苎胜红绡，玉佩珠缨金步摇。回鸾转凤意自娇，
<br>
<br>　　银筝锦瑟声相调。君恩如水流不断，但愿年年此同宵。
<br>
<br>　　东风吹花落庭树，春色催人等闲去。大家为欢莫延伫，
<br>
<br>　　顷刻铜龙报天曙。
<br>
<br>　　卷273_26  「行路难」戴叔伦
<br>
<br>　　出门行路难，富贵安可期。淮阴不免恶少辱，
<br>
<br>　　阮生亦作穷途悲。颠倒英雄古来有，封侯却属屠沽儿。
<br>
<br>　　长安车马随轻肥，青云宾从纷交驰。白眼向人多意气，
<br>
<br>　　宰牛烹羊如折葵。宴乐宁知白日短，时时醉拥双蛾眉。
<br>
<br>　　扬雄闭门空读书，门前碧草春离离。不如拂衣且归去，
<br>
<br>　　世上浮名徒尔为。
<br>
<br>　　卷273_27  「相思曲」戴叔伦
<br>
<br>　　高楼重重闭明月，肠断仙郎隔年别。紫萧横笛寂无声，
<br>
<br>　　独向瑶窗坐愁绝。鱼沈雁杳天涯路，始信人间别离苦。
<br>
<br>　　恨满牙床翡翠衾，怨折金钗凤凰股。井深辘轳嗟绠短，
<br>
<br>　　衣带相思日应缓。将刀斫水水复连，挥刃割情情不断。
<br>
<br>　　落红乱逐东流水，一点芳心为君死。妾身愿作巫山云，
<br>
<br>　　飞入仙郎梦魂里。
<br>
<br>　　卷273_28  「送别钱起」戴叔伦
<br>
<br>　　阳关多古调，无奈醉中闻。归梦吴山远，离情楚水分。
<br>
<br>　　孤舟经暮雨，征路入秋云。后夜同明月，山窗定忆君。
<br>
<br>　　卷273_29  「送张南史」戴叔伦
<br>
<br>　　陋巷无车辙，烟萝总是春。贾生独未达，原宪竟忘贫。
<br>
<br>　　草座留山月，荷衣远洛尘。最怜知己在，林下访闲人。
<br>
<br>　　卷273_30  「春日早朝应制」戴叔伦
<br>
<br>　　仙仗肃朝官，承平圣主欢。月沈宫漏静，雨湿禁花寒。
<br>
<br>　　丹荔来金阙，朱樱贡玉盘。六龙扶御日，只许近臣看。
<br>
<br>　　卷273_31  「早行寄朱山人放」戴叔伦
<br>
<br>　　山晓旅人去，天高秋气悲。明河川上没，芳草露中衰。
<br>
<br>　　此别又千里，少年能几时。心知剡溪路，聊且寄前期。
<br>
<br>　　卷273_32  「除夜宿石头驿（一作石桥馆）」戴叔伦
<br>
<br>　　旅馆谁相问，寒灯独可亲。一年将尽夜，万里未归人。
<br>
<br>　　寥落悲前事，支离笑此身。愁颜与衰鬓，明日又逢春。
<br>
<br>　　卷273_33  「吴明府自远而来留宿（一作卢新吴航忽远至留宿弊居）」戴叔伦
<br>
<br>　　出门逢故友，衣服满尘埃。岁月不可问，山川何处来。
<br>
<br>　　绮城容弊宅，散职寄灵台。自此留君醉，相欢得几回。
<br>
<br>　　卷273_34  「客夜与故人偶集（一作江乡故人偶集客舍）」戴叔伦
<br>
<br>　　天秋月又满，城阙夜千重。还作江南会，翻疑梦里逢。
<br>
<br>　　风枝惊暗鹊，露草覆寒蛩。羁旅长堪醉，相留畏晓钟。
<br>
<br>　　卷273_35  「送友人东归（一作方干诗，题云送卢评事东归）」戴叔伦
<br>
<br>　　万里杨柳色，出关送故人。轻烟拂流水，落日照行尘。
<br>
<br>　　积梦江湖阔，忆家兄弟贫。裴回灞亭上，不语自伤春。
<br>
<br>　　卷273_36  「江上别张欢（一作劝）」戴叔伦
<br>
<br>　　年年五湖上，厌见五湖春。长醉非关酒，多愁不为贫。
<br>
<br>　　山川迷道路，伊洛困风尘。今日扁舟别，俱为沧海人。
<br>
<br>　　卷273_37  「广陵送赵主簿自蜀归绛州宁觐」戴叔伦
<br>
<br>　　将归汾水上，远省锦城来。已泛西江尽，仍随北雁回。
<br>
<br>　　暮云征马速，晓月故关开。渐向庭闱近，留君醉一杯。
<br>
<br>　　卷273_38  「别友人（一作汝南逢董校书，又作别董校书）」戴叔伦
<br>
<br>　　扰扰倦行役，相逢陈蔡间。如何百年内，不见一人闲。
<br>
<br>　　对酒惜馀景，问程愁乱山。秋风万里道，又出穆陵关。
<br>
<br>　　卷273_39  「宿城南盛本道怀皇甫冉」戴叔伦
<br>
<br>　　暑夜宿南城，怀人梦不成。高楼邀落月，叠鼓送残更。
<br>
<br>　　隔浦云林近，满川风露清。东J不可见，矫首若为情。
<br>
<br>　　卷273_40  「晖上人独坐亭」戴叔伦
<br>
<br>　　萧条心境外，兀坐独参禅。萝月明盘石，松风落涧泉。
<br>
<br>　　性空长入定，心悟自通玄。去住浑无迹，青山谢世缘。
<br>
<br>　　卷273_41  「送崔融」戴叔伦
<br>
<br>　　王者应无敌，天兵动远征。建牙连朔漠，飞骑入胡城。
<br>
<br>　　夜月边尘影，秋风陇水声。陈琳能草檄，含笑出长平。
<br>
<br>　　卷273_42  「游少林寺」戴叔伦
<br>
<br>　　步入招提路，因之访道林。石龛苔藓积，香径白云深。
<br>
<br>　　双树含秋色，孤峰起夕阴。牙刃杏遍，回首一长吟。
<br>
<br>　　卷273_43  「崇德道中」戴叔伦
<br>
<br>　　暖日菜心稠，晴烟麦穗抽。客心双去翼，归梦一扁舟。
<br>
<br>　　废塔巢双鹤，长波漾白鸥。关山明月到，怆恻十年游。
<br>
<br>　　卷273_44  「雨」戴叔伦
<br>
<br>　　历历愁心乱，迢迢独夜长。春帆江上雨，晓镜鬓边霜。
<br>
<br>　　啼鸟云山静，落花溪水香。家人亦念我，与汝黯相忘。
<br>
<br>　　卷273_45  「过贾谊宅」戴叔伦
<br>
<br>　　一谪长沙地，三年叹逐臣。上书忧汉室，作赋吊灵均。
<br>
<br>　　旧宅秋荒草，西风客荐O.凄凉回首处，不见洛阳人。
<br>
<br>　　卷273_46  「冬日有怀李贺长吉」戴叔伦
<br>
<br>　　岁晚斋居寂，情人动我思。每因一尊酒，重和百篇诗。
<br>
<br>　　月冷猿啼惨，天高雁去迟。夜郎流落久，何日是归期。
<br>
<br>　　卷273_47  「送郎士元」戴叔伦
<br>
<br>　　白发金陵客，怀归不暂留。交情分两地，行色载孤舟。
<br>
<br>　　黄叶蝉吟晚，沧江雁送秋。何年重会此，诗酒复追游。
<br>
<br>　　卷273_48  「春江独钓」戴叔伦
<br>
<br>　　独钓春江上，春江引趣长。断烟栖草碧，流水带花香。
<br>
<br>　　心事同沙鸟，浮生寄野航。荷衣尘不染，何用濯沧浪。
<br>
<br>　　卷273_49  「山居即事」戴叔伦
<br>
<br>　　岩云掩竹扉，去鸟带馀晖。地僻生涯薄，山深俗事稀。
<br>
<br>　　养花分宿雨，剪叶补秋衣。野渡逢渔子，同舟荡月归。
<br>
<br>　　卷273_50  「赋得长亭柳」戴叔伦
<br>
<br>　　濯濯长亭柳，阴连灞水流。雨搓金缕细，烟翠丝柔。
<br>
<br>　　送客添新恨，听莺忆旧游。赠行多折取，那得到深秋。
<br>
<br>　　卷273_51  「客中言怀」戴叔伦
<br>
<br>　　白发照乌纱，逢人只自嗟。官闲如致仕，客久似无家。
<br>
<br>　　夜雨孤灯梦，春风几度花。故园归有日，诗酒老生涯。
<br>
<br>　　卷273_52  「山行」戴叔伦
<br>
<br>　　山行分曙色，一路见人稀。野鸟啼还歇，林花堕不飞。
<br>
<br>　　云迷栖鹤寺，水涩钓鱼矶。回首天将暝，逢僧话未归。
<br>
<br>　　卷273_53  「春日访山人」戴叔伦
<br>
<br>　　远访山中客，分泉谩煮茶。相携林下坐，共惜鬓边华。
<br>
<br>　　归路逢残雨，沿溪见落花。候门童子问，游乐到谁家。
<br>
<br>　　卷273_54  「卧病」戴叔伦
<br>
<br>　　门掩青山卧，莓苔积雨深。病多知药性，客久见人心。
<br>
<br>　　众鸟趋林健，孤蝉抱叶吟。沧洲诗社散，无梦盍朋簪。
<br>
<br>　　卷273_55  「赠月溪羽士」戴叔伦
<br>
<br>　　月明溪水上，谁识步虚声。夜静金波冷，风微玉练平。
<br>
<br>　　自知尘梦远，一洗道心清。更弄瑶笙罢，秋空鹤又鸣。
<br>
<br>　　卷273_56  「赠行脚僧」戴叔伦
<br>
<br>　　补衲随缘住，难违尘外踪。木杯能渡水，铁钵肯降龙。
<br>
<br>　　到处栖云榻，何年卧雪峰。知师归日近，应偃旧房松。
<br>
<br>　　卷273_57  「重游长真寺」戴叔伦
<br>
<br>　　同到长真寺，青山四面同。鸟啼花竹暗，人散户庭空。
<br>
<br>　　蒲涧千年雨，松门午夜风。旧游悲往日，回首各西东。
<br>
<br>　　卷273_58  「晚望」戴叔伦
<br>
<br>　　山气碧氤氲，深林带夕曛。人归孤嶂晚，犬吠隔溪云。
<br>
<br>　　杉竹何年种，烟尘此地分。桃源宁异此，犹恐世间闻。
<br>
<br>　　卷273_59  「寄赠翠岩奉上人」戴叔伦
<br>
<br>　　兰若倚西冈，年深松桂长。似闻葛洪井，还近赞公房。
<br>
<br>　　挂衲云林净，翻经石榻凉。下方一回首，烟露日苍苍。
<br>
<br>　　卷273_60  「过龙湾五王阁访友人不遇」戴叔伦
<br>
<br>　　野桥秋水落，江阁暝烟微。白日又欲午，高人犹未归。
<br>
<br>　　青林依古塔，虚馆静柴扉。坐久思题字，翻怜柿叶稀。
<br>
<br>　　卷273_61  「与友人过山寺」戴叔伦
<br>
<br>　　共有春山兴，幽寻此日同。谈诗访灵彻，入社愧陶公。
<br>
<br>　　竹暗闲房雨，茶香别院风。谁知尘境外，路与白云通。
<br>
<br>　　卷273_62  「赋得古井送王明府」戴叔伦
<br>
<br>　　古井庇幽亭，涓涓一窦明。仙源通海水，灵液孕山精。
<br>
<br>　　久旱宁同涸，长年只自清。欲彰贞白操，酌献使君行。
<br>
<br>　　卷273_63  「送耿十三复往辽海」戴叔伦
<br>
<br>　　仗剑万里去，孤城辽海东。旌旗愁落日，鼓角壮悲风。
<br>
<br>　　野迥边尘息，烽消戍垒空。辕门正休暇，投策拜元戎。
<br>
<br>　　卷273_64  「寄禅师寺华上人次韵三首」戴叔伦
<br>
<br>　　百年浑是客，白发总盈颠。佛国三秋别，云台五色连。
<br>
<br>　　朝盘香积饭，夜瓮落花泉。遥忆谈玄地，月高人未眠。
<br>
<br>　　禅心如落叶，不逐晓风颠。猊坐翻萧瑟，皋比喜接连。
<br>
<br>　　芙蓉开紫雾，湘玉映清泉。白昼谈经罢，闲从石上眠。
<br>
<br>　　德士名难避，风流学济颠。礼罗加璧至，荐鹗与云连。
<br>
<br>　　尘世休飞锡，松林且枕泉。近闻离讲席，听雨半山眠。
<br>
<br>　　卷273_65  「独坐」戴叔伦
<br>
<br>　　白发怀闽峤，丹心恋蓟门。官闲胜道院，宅远类荒村。
<br>
<br>　　二月霜花薄，群山雨气昏。东春事及，好向野人论。
<br>
<br>　　卷273_66  「李大夫见赠因之有呈」戴叔伦
<br>
<br>　　何言访衰疾，旌旆重淹留。谢礼诚难答，裁诗岂易酬。
<br>
<br>　　江清寒照动，山迥野云秋。一醉龙沙上，终欢胜旧游。
<br>
<br>　　卷273_67  「长沙送梁副端归京」戴叔伦
<br>
<br>　　奏书归阙下，祖帐出湘东。满座他乡别，何年此会同。
<br>
<br>　　藉芳怜岸草，闻笛怨江风。且莫乘流去，心期在醉中。
<br>
<br>　　卷273_68  「和尉迟侍郎夏杪闻蝉」戴叔伦
<br>
<br>　　楚人方苦热，柱史独闻蝉。晴日暮江上，惊风一叶前。
<br>
<br>　　荡摇清管杂，幽咽野风传。旅舍闻君听，无由更昼眠。
<br>
<br>　　卷273_69  「和李相公勉晦日蓬池游宴（同字）」戴叔伦
<br>
<br>　　高会吹台中，新年月桂空。貂蝉临野水，旌旆引春风。
<br>
<br>　　细草萦斜岸，纤条出故丛。微文复看猎，宁与解神同。
<br>
<br>　　卷273_70  「彭婆馆逢韦判官使还」戴叔伦
<br>
<br>　　受辞分路远，会府见君稀。雨雪经年去，轩车此日归。
<br>
<br>　　暮春愁见别，久客顺相依。寂寞伊川上，杨花空自飞。
<br>
<br>　　卷273_71  「酬别刘九郎评事传经同泉字」戴叔伦
<br>
<br>　　举袂掩离弦，枉君愁思篇。忽惊池上鹭，下咽陇头泉。
<br>
<br>　　对牖墙阴满，临扉日影圆。赖闻黄太守，章句此中传。
<br>
<br>　　卷273_72  「汉南遇方评事（一作襄州遇房评事由）」戴叔伦
<br>
<br>　　移家住汉阴，不复问华簪。贳酒宜城近，烧田梦泽深。
<br>
<br>　　暮山逢鸟入，寒水见鱼沈。与物皆无累，终年惬本心。
<br>
<br>　　卷273_73  「湘中怀古」戴叔伦
<br>
<br>　　昔人从逝水，有客吊秋风。何意千年隔，论心一日同。
<br>
<br>　　楚亭方作乱，汉律正酬功。倏忽桑田变，谗言亦已空。
<br>
<br>　　卷273_74  「京口怀古」戴叔伦
<br>
<br>　　大江横万里，古渡渺千秋。浩浩波声险，苍苍天色愁。
<br>
<br>　　三方归汉鼎，一水限吴州。霸国今何在，清泉长自流。
<br>
<br>　　卷273_75  「逢友生言怀」戴叔伦
<br>
<br>　　安亲非避地，羁旅十馀年。道长时流许，家贫故旧怜。
<br>
<br>　　相逢今岁暮，远别一方偏。去住俱难说，江湖正渺然。
<br>
<br>　　卷273_76  「长门怨」戴叔伦
<br>
<br>　　自忆专房宠，曾居第一流。移恩向他处，暂妒不容收。
<br>
<br>　　夜静管弦绝，月明宫殿秋。空将旧时意，长望凤凰楼。
<br>
<br>　　卷273_77  「郊园即事寄萧侍郎（一作呈萧常州复）」戴叔伦
<br>
<br>　　衰鬓辞馀秩，秋风入故园。结茅成暖室，汲井及清源。
<br>
<br>　　邻里桑麻接，儿童笑语喧。终朝非役役，聊寄远人言。
<br>
<br>　　卷273_78  「赠韦评事」戴叔伦
<br>
<br>　　与道共浮沈，人间岁月深。是非园吏梦，忧喜塞翁心。
<br>
<br>　　细草谁开径，芳条自结阴。由来居物外，无事可抽簪。
<br>
<br>　　卷273_79  「送少微上人入蜀」戴叔伦
<br>
<br>　　十方俱是梦，一念偶寻山。望刹经巴寺，持瓶向蜀关。
<br>
<br>　　乱猿心本定，流水性长闲。世俗多离别，王城几日还。
<br>
<br>　　卷273_80  「送道虔上人游方（一作方干诗）」戴叔伦
<br>
<br>　　律仪通外学，诗思入禅关。烟景随缘到，风姿与道闲。
<br>
<br>　　贯花留静室，咒水度空山。谁识浮云意，悠悠天地间。
<br>
<br>　　卷273_81  「送嵩律师头陀寺」戴叔伦
<br>
<br>　　相传五部学，更有一人成。此日灵山去，何方半座迎。
<br>
<br>　　麻衣逢雪暖，草履蹑云轻。若见中林石，应知第四生。
<br>
<br>　　卷273_82  「舟中见雨」戴叔伦
<br>
<br>　　今夜初听雨，江南杜若青。功名何卤莽，兄弟总凋零。
<br>
<br>　　梦远愁蝴蝶，情深愧Wo.抚孤终日意，身世尚流萍。
<br>
<br>　　卷273_83  「送僧南归」戴叔伦
<br>
<br>　　兵尘犹苟矗僧舍亦征求。师向江南去，予方毂下留。
<br>
<br>　　风霜两足白，宇宙一身浮。归及梅花发，题诗寄陇头。
<br>
<br>　　卷273_84  「江干」戴叔伦
<br>
<br>　　江干望不极，楼阁影缤纷。水气多为雨，人烟远是云。
<br>
<br>　　予生何C落，客路转辛勤。杨柳牵愁思，和春上翠裙。
<br>
<br>　　卷273_85  「过友人隐居」戴叔伦
<br>
<br>　　潇洒绝尘喧，清溪流绕门。水声鸣石濑，萝影到林轩。
<br>
<br>　　地静留眠鹿，庭虚下饮猿。春花正夹岸，何必问桃源。
<br>
<br>　　卷273_86  「宿天竺寺晓发罗源」戴叔伦
<br>
<br>　　黄昏投古寺，深院一灯明。水砌长杉列，风廊败叶鸣。
<br>
<br>　　山云留别偈，王事速归程。迢递罗源路，轻舆候晓行。
<br>
<br>　　卷273_87  「留宿罗源西峰寺示辉上人」戴叔伦
<br>
<br>　　一宿西峰寺，尘烦暂觉清。远林生夕籁，高阁起钟声。
<br>
<br>　　山寂僧初定，廊深火自明。虽云殊出处，聊与说无生。
<br>
<br>　　卷273_88  「题横山寺」戴叔伦
<br>
<br>　　偶入横山寺，湖山景最幽。露涵松翠湿，风涌浪花浮。
<br>
<br>　　老衲供茶碗，斜阳送客舟。自缘归思促，不得更迟留。
<br>
<br>　　卷273_89  「泛舟」戴叔伦
<br>
<br>　　风软扁舟稳，行依绿水堤。孤尊秋露滑，短棹晚烟迷。
<br>
<br>　　夜静月初上，江空天更低。飘飘信流去，误过子猷溪。
<br>
<br>　　卷273_90  「宿灵岩寺」戴叔伦
<br>
<br>　　马疲盘道峻，投宿入招提。雨急山溪涨，云迷岭树低。
<br>
<br>　　凉风来殿角，赤日下天西。偃腹虚檐外，林空鸟恣啼。
<br>
<br>　　卷273_91  「江上别刘驾」戴叔伦
<br>
<br>　　天涯芳草遍，江路又逢春。海月留人醉，山花笑客贫。
<br>
<br>　　离杯倾祖帐，征骑逐行尘。回首风流地，登临少一人。
<br>
<br>　　卷273_92  「南轩」戴叔伦
<br>
<br>　　野居何处是，轩外一横塘。座纳薰风细，帘垂白日长。
<br>
<br>　　面山如对画，临水坐流觞。更爱闲花木，欣欣得向阳。
<br>
<br>　　卷273_93  「泊雁」戴叔伦
<br>
<br>　　泊雁鸣深渚，收霞落晚川。柝随风敛阵，楼映月低弦。
<br>
<br>　　漠漠汀帆转，幽幽岸火然。壑危通细路，沟曲绕平田。
<br>
<br>　　卷273_94  「巡诸州渐次空灵戍」戴叔伦
<br>
<br>　　寒尽鸿先至，春回客未归。蚤知名是病，不敢绣为衣。
<br>
<br>　　雾积川原暗，山多郡县稀。明朝下湘岸，更逐鹧鸪飞。
<br>
<br>　　卷273_95  「潭州使院书情寄江夏贺兰副端」戴叔伦
<br>
<br>　　云雨一萧散，悠悠关复河。俱从泛舟役，近隔洞庭波。
<br>
<br>　　楚水去不尽，秋风今又过。无因得相见，却恨寄书多。
<br>
<br>　　卷273_96  「过柳州」戴叔伦
<br>
<br>　　地尽江南戍，山分桂北林。火云三月合，石路九疑深。
<br>
<br>　　暗谷随风过，危桥共鸟寻。羁魂愁似绝，不复待猿吟。
<br>
<br>　　卷273_97  「经巴东岭」戴叔伦
<br>
<br>　　巴山不可上，徒驭亦裴回。旧栈歌难度，朝云湿未开。
<br>
<br>　　瀑泉飞雪雨，惊兽走风雷。此去无停候，征人几日回。
<br>
<br>　　卷273_98  「过申州」戴叔伦
<br>
<br>　　万人曾战死，几处见休兵。井邑初安堵，儿童未长成。
<br>
<br>　　凉风吹古木，野火入残营。牢落千馀里，山空水复清。
<br>
<br>　　卷273_99  「次下牢韵」戴叔伦
<br>
<br>　　独立荒亭上，萧萧对晚风。天高吴塞阔，日落楚山空。
<br>
<br>　　猿叫三声断，江流一水通。前程千万里，一夕宿巴东。
<br>
<br>　　卷273_100  「潘处士宅会别」戴叔伦
<br>
<br>　　相邀寒影晚，惜别故山空。邻里疏林在，池塘野水通。
<br>
<br>　　十年难遇后，一醉几人同。复此悲行子，萧萧逐转蓬。
<br>
<br>　　卷273_101  「暮春沐发晦日书怀寄韦功曹h李录事从训王少府纯」戴叔伦
<br>
<br>　　朝沐敞南闱，盘跚待日。持梳发更落，览镜意多违。
<br>
<br>　　吾友见尝少，春风去不归。登高取一醉，犹可及芳菲。
<br>
<br>　　卷273_102  「长安早春赠万评事」戴叔伦
<br>
<br>　　春风归戚里，晓日上花枝。清管新莺发，重门细柳垂。
<br>
<br>　　经过千骑客，调笑五陵儿。何事灵台客，狂歌自不知。
<br>
<br>　　卷273_103  「留别宋处士」戴叔伦
<br>
<br>　　留欢方继烛，此会岂他人。乡里游从旧，儿童内外亲。
<br>
<br>　　夜深愁不醉，老去别何频。莫折园中柳，相看惜暮春。
<br>
<br>　　卷273_104  「留别道州李使君圻」戴叔伦
<br>
<br>　　泷路下丹徼，邮童挥画桡。山回千骑隐，云断两乡遥。
<br>
<br>　　渔沪拥寒溜，畲田落远烧。维舟更相忆，惆怅坐空宵。
<br>
<br>　　卷273_105  「将游东都留别包谏议」戴叔伦
<br>
<br>　　衰客惭墨绶，素舸逐秋风。云雨恩难报，江湖意已终。
<br>
<br>　　县当仙洞口，路出故园东。唯有新离恨，长留梦寐中。
<br>
<br>　　卷273_106  「灞岸别友」戴叔伦
<br>
<br>　　车马去迟迟，离言未尽时。看花一醉别，会面几年期。
<br>
<br>　　樵路高山馆，渔洲楚帝祠。南登回首处，犹得望京师。
<br>
<br>　　卷273_107  「临川从事还别崔法曹」戴叔伦
<br>
<br>　　谬官辞获免，滥狱会平反。远与故人别，龙钟望所言。
<br>
<br>　　阴天寒不雨，古木夜多猿。老病北归去，馀年学灌园。
<br>
<br>　　卷273_108  「海上别薛舟」戴叔伦
<br>
<br>　　行旅悲摇落，风波厌别离。客程秋草远，心事故人知。
<br>
<br>　　暮鸟翻江岸，征徒起路岐。自应无定所，还似欲相随。
<br>
<br>　　卷273_109  「婺州路别录事」戴叔伦
<br>
<br>　　府中相见少，江上独行遥。会日起离恨，新年别旧僚。
<br>
<br>　　春云犹伴雪，寒渚未通潮。回首群山暝，思君转寂寥。
<br>
<br>　　卷273_110  「建中癸亥岁奉天除夜宿武当山北茅平村」戴叔伦
<br>
<br>　　岁除日又暮，山险路仍新。驱传迷深谷，瞻星记北辰。
<br>
<br>　　古亭聊假寐，中夜忽逢人。相问皆呜咽，伤心不待春。
<br>
<br>　　卷273_111  「京口送皇甫司马副端曾舒州辞满归去东都」戴叔伦
<br>
<br>　　潮水忽复过，云帆俨欲飞。故园双阙下，左宦十年归。
<br>
<br>　　晚景照华发，凉风吹绣衣。淹留更一醉，老去莫相违。
<br>
<br>　　卷273_112  「送李审之桂州谒中丞叔」戴叔伦
<br>
<br>　　知音不可遇，才子向天涯。远水下山急，孤舟上路赊。
<br>
<br>　　乱云收暮雨，杂树落疏花。到日应文会，风流胜阮家。
<br>
<br>　　卷273_113  「送王翁信及第归江东旧隐（作方干诗，送友及第归浙东）」戴叔伦
<br>
<br>　　南行无俗侣，秋雁与寒云。野趣自多惬，名香日总闻。
<br>
<br>　　吴山中路断，浙水半江分。此地登临惯，含情一送君。
<br>
<br>　　卷273_114  「送李明府之任」戴叔伦
<br>
<br>　　身为百里长，家宠五诸侯。含笑听猿，摇鞭望斗牛。
<br>
<br>　　梅花堪比雪，芳草不知秋。别后南风起，相思梦岭头。
<br>
<br>　　卷273_115  「送郭太祝中孚归江东」戴叔伦
<br>
<br>　　乡人去欲尽，北雁又南飞。京洛风尘久，江湖音信稀。
<br>
<br>　　旧山知独往，一醉莫相违。未得辞羁旅，无劳问是非。
<br>
<br>　　卷273_116  「新秋夜寄江右友人」戴叔伦
<br>
<br>　　遥夜独不寐，寂寥蓬户中。河明五陵上，月满九门东。
<br>
<br>　　旧知亲友散，故园江海空。怀归正南望，此夕起秋风。
<br>
<br>　　卷273_117  「清明日送邓芮二子还乡（一作方干诗）」戴叔伦
<br>
<br>　　钟鼓喧离日，车徒促夜装。晓厨新变火，轻柳暗翻霜。
<br>
<br>　　传镜看华发，持杯话故乡。每嫌儿女泪，今日自沾裳。
<br>
<br>　　卷273_118  「送谢夷甫宰馀姚县（馀姚，一作县）」戴叔伦
<br>
<br>　　君去方为宰，干戈尚未销。邑中残老小，乱后少官僚。
<br>
<br>　　廨宇经兵火，公田没海潮。到时应变俗，新政满馀姚。
<br>
<br>　　卷273_119  「送柳道时余北还（一作送观察李判官巡郴州）」戴叔伦
<br>
<br>　　征役各异路，烟波同旅愁。轻桡上桂水，大下扬州。
<br>
<br>　　何处成后会，今朝分旧游。离心比杨柳，萧飒不胜秋。
<br>
<br>　　卷273_120  「送万户曹之任扬州便归旧隐」戴叔伦
<br>
<br>　　拟归云壑去，聊寄宦名中。俸禄资生事，文章实国风。
<br>
<br>　　听潮回楚浪，看月照隋宫。傥有登楼望，还应伴庾公。
<br>
<br>　　卷273_121  「送李长史纵之任常州」戴叔伦
<br>
<br>　　不与名利隔，且为江汉游。吴山本佳丽，谢客旧淹留。
<br>
<br>　　狭道通陵口，贫家住蒋州。思归复怨别，寥落讵关秋。
<br>
<br>　　卷273_122  「南宾送蔡侍御游蜀」戴叔伦
<br>
<br>　　巴江秋欲尽，远别更凄然。月照高唐峡，人随贾客船。
<br>
<br>　　积云藏M路，流水促行年。不料相逢日，空悲尊酒前。
<br>
<br>　　卷273_123  「送崔拾遗峒江淮访图书」戴叔伦
<br>
<br>　　九门思谏议，万里采风谣。关外逢秋月，天涯过晚潮。
<br>
<br>　　雁来云杳杳，木落浦萧萧。空怨他乡别，回舟暮寂寥。
<br>
<br>　　卷273_124  「九日送洛阳李丞之任」戴叔伦
<br>
<br>　　为文通绝境，从宦及良辰。洛下知名早，腰边结绶新。
<br>
<br>　　且倾浮菊酒，聊拂染衣尘。独恨沧波侣，秋来别故人。
<br>
<br>　　卷273_125  「奉陪李大夫九日宴龙沙」戴叔伦
<br>
<br>　　邦君采菊地，近接旅人居。一命招衰疾，清光照里闾。
<br>
<br>　　去官惭比谢，下榻贵同徐。莫怪沙边倒，偏沾杯酌馀。
<br>
<br>　　卷273_126  「送车参军江陵（一作送韦参军，一作释清江诗）」戴叔伦
<br>
<br>　　槐花落尽柳阴清，萧索凉天楚客情。海上旧山无的信，
<br>
<br>　　东门归路不堪行。身随幻境劳多事，迹学禅心厌有名。
<br>
<br>　　公子道存知不弃，欲依刘表住南荆。
<br>
<br>　　卷273_127  「游清溪兰若（兼隐者旧居）」戴叔伦
<br>
<br>　　西看叠嶂几千重，秀色孤标此一峰。丹灶久闲荒宿草，
<br>
<br>　　碧潭深处有潜龙。灵仙已去空岩室，到客唯闻古寺钟。
<br>
<br>　　远对白云幽隐在，年年不离旧杉松。
<br>
<br>　　卷273_128  「赠史开府」戴叔伦
<br>
<br>　　南天胡马独悲嘶，白首相逢话鼓鼙。野战频年沙朔外，
<br>
<br>　　旌竿高与雪峰齐。扁舟远泛轻全楚，落日愁看旧紫泥。
<br>
<br>　　早晚瑶阶归伏奏，独能画地取关西。
<br>
<br>　　卷273_129  「登楼望月寄凤翔李少尹」戴叔伦
<br>
<br>　　陌上凉风槐叶凋，夕阳清露湿寒条。登楼望月楚山迥，
<br>
<br>　　月到南楼山独遥。心送情人趋凤阙，目随阳雁极烟霄。
<br>
<br>　　轩辕不重无名客，此地还能访寂寥。
<br>
<br>　　卷273_130  「和汴州李相公勉人日喜春」戴叔伦
<br>
<br>　　年来日日春光好，今日春光好更新。独献菜羹怜应节，
<br>
<br>　　遍传金胜喜逢人。烟添柳色看犹浅，鸟踏梅花落已频。
<br>
<br>　　东x此时闻一曲，翻令和者不胜春。
<br>
<br>　　卷273_131  「奉酬卢端公饮后赠诸公见示之作」戴叔伦
<br>
<br>　　佐幕临戎旌旆间，五营无事万家闲。风吹杨柳渐拂地，
<br>
<br>　　日映楼台欲下山。绮席昼开留上客，朱门半掩拟重关。
<br>
<br>　　当时不敢辞先醉，误逐群公倒载还。
<br>
<br>　　卷273_132  「赠司空拾遗」戴叔伦
<br>
<br>　　侍臣何事辞云陛，江上弹冠见雪花。望阙未承丹凤诏，
<br>
<br>　　开门空对楚人家。陈琳草奏才还在，王粲登楼兴不赊。
<br>
<br>　　高馆更容尘外客，仍令归去待琼华。
<br>
<br>　　卷273_133  「越溪村居」戴叔伦
<br>
<br>　　年来桡客寄禅扉，多话贫居在翠微。黄雀数声催柳变，
<br>
<br>　　清溪一路踏花归。空林野寺经过少，落日深山伴侣稀。
<br>
<br>　　负米到家春未尽，风萝闲扫钓鱼矶。
<br>
<br>　　卷273_134  「赠韩道士（一作张厥）」戴叔伦
<br>
<br>　　日暮秋风吹野花，上清归客意无涯。桃源寂寂烟霞闭，
<br>
<br>　　天路悠悠星汉斜。还似世人生白发，定知仙骨变黄芽。
<br>
<br>　　东城南陌频相见，应是壶中别有家。
<br>
<br>　　卷273_135  「寄万德躬故居」戴叔伦
<br>
<br>　　日暮山风吹女萝，故人舟楫定如何。吕仙祠下寒砧急，
<br>
<br>　　帝子阁前秋水多。闽海风尘鸣戍鼓，江湖烟雨暗渔蓑。
<br>
<br>　　何时醉把黄花酒，听尔南征长短歌。
<br>
<br>　　卷273_136  「寄司空曙」戴叔伦
<br>
<br>　　细雨柴门生远愁，向来诗句若为酬。林花落处频中酒，
<br>
<br>　　海燕飞时独倚楼。北郭晚晴山更远，南塘春尽水争流。
<br>
<br>　　可能相别还相忆，莫遣杨花笑白头。
<br>
<br>　　卷273_137  「过故人陈羽山居」戴叔伦
<br>
<br>　　向来携酒共追攀，此日看云独未还。不见山中人半载，
<br>
<br>　　依然松下屋三间。峰攒仙境丹霞上，水绕渔矶绿玉湾。
<br>
<br>　　却望夏洋怀二妙，满崖霜树晓斑斑。
<br>
<br>　　卷273_138  「吊畅当」戴叔伦
<br>
<br>　　万里江南一布衣，早将佳句动京畿。徒闻子敬遗琴在，
<br>
<br>　　不见相如驷马归。朔雪恐迷新冢草，秋风愁老故山薇。
<br>
<br>　　玉堂知己能铭述，犹得精魂慰所依。
<br>
<br>　　卷273_139  「寄刘禹锡」戴叔伦
<br>
<br>　　谢相园西石径斜，知君习隐暂为家。有时出郭行芳草，
<br>
<br>　　长日临池看落花。春去能忘诗共赋，客来应是酒频赊。
<br>
<br>　　五年不见西山色，怅望浮云隐落霞。
<br>
<br>　　卷273_140  「寄孟郊」戴叔伦
<br>
<br>　　乱馀城郭怕经过，到处闲门长薜萝。用世空悲闻道浅，
<br>
<br>　　入山偏喜识僧多。醉归花径云生履，樵罢松岩雪满蓑。
<br>
<br>　　石上幽期春又暮，何时载酒听高歌。
<br>
<br>　　卷273_141  「赠徐山人」戴叔伦
<br>
<br>　　乱馀山水半凋残，江上逢君春正阑。针自指南天，
<br>
<br>　　星犹拱北夜漫漫。汉陵帝子黄金碗，晋代神仙白玉棺。
<br>
<br>　　回首风尘千里外，故园烟雨五峰寒。
<br>
<br>　　卷273_142  「过贾谊旧居」戴叔伦
<br>
<br>　　楚乡卑湿叹殊方，f赋人非宅已荒。谩有长书忧汉室，
<br>
<br>　　空将哀些吊沅湘。雨馀古井生秋草，叶尽疏林见夕阳。
<br>
<br>　　过客不须频太息，咸阳宫殿亦凄凉。
<br>
<br>　　卷273_143  「宫词」戴叔伦
<br>
<br>　　紫禁迢迢宫漏鸣，夜深无语独含情。春风鸾镜愁中影，
<br>
<br>　　明月羊车梦里声。尘暗玉阶綦迹断，香飘金屋篆烟清。
<br>
<br>　　贞心一任蛾眉妒，买赋何须问马卿。
<br>
<br>　　卷273_144  「汉宫人入道」戴叔伦
<br>
<br>　　萧萧白发出宫门，羽服星冠道意存。霄汉九重辞凤阙，
<br>
<br>　　云山何处访桃源。瑶池醉月劳仙梦，玉辇乘春却帝恩。
<br>
<br>　　回首吹箫天上伴，上阳花落共谁言。
<br>
<br>　　卷273_145  「二灵寺守岁」戴叔伦
<br>
<br>　　守岁山房迥绝缘，灯光香鹿蚕羧弧Ｎ奕烁献椒花颂，
<br>
<br>　　有客同参柏子禅。已悟化城非乐界，不知今夕是何年。
<br>
<br>　　忧心悄悄浑忘寐，坐待扶桑日丽天。
<br>
<br>　　卷273_146  「暮春感怀」戴叔伦
<br>
<br>　　杜宇声声唤客愁，故园何处此登楼。落花飞絮成春梦，
<br>
<br>　　剩水残山异昔游。歌扇多情明月在，舞衣无意彩云收。
<br>
<br>　　东皇去后韶华尽，老圃寒香别有秋。
<br>
<br>　　四十无闻懒慢身，放情丘壑任天真。悠悠往事杯中物，
<br>
<br>　　赫赫时名扇外尘。短策看云松寺晚，疏帘听雨草堂春。
<br>
<br>　　山花水鸟皆知己，百遍相过不厌贫。
<br>
<br>　　卷273_147  「哭朱放」戴叔伦
<br>
<br>　　几年湖海挹馀芳，岂料兰摧一夜霜。人世空传名耿耿，
<br>
<br>　　泉台杳隔路茫茫。碧窗月落琴声断，华表云深鹤梦长。
<br>
<br>　　最是不堪回首处，九泉烟冷树苍苍。
<br>
<br>　　卷273_148  「酬T耿少府见寄」戴叔伦
<br>
<br>　　方丈萧萧落叶中，暮天深巷起悲风。流年不尽人自老，
<br>
<br>　　外事无端心已空。家近小山当海畔，身留环卫荫墙东。
<br>
<br>　　遥闻相访频逢雪，一醉寒宵谁与同。
<br>
<br>　　卷273_149  「赠慧上人」戴叔伦
<br>
<br>　　仙槎江口槎溪寺，几度停舟访未能。自恨频年为远客，
<br>
<br>　　喜从异郡识高僧。云霞色酽禅房衲，星月光涵古殿灯。
<br>
<br>　　何日却飞真锡返，故人丘木翳寒藤。
<br>
<br>　　卷273_150  「渐至涪州先寄王员外使君纵」戴叔伦
<br>
<br>　　文教通夷俗，均输问火田。江分巴字水，树入夜郎烟。
<br>
<br>　　毒瘴含秋气，阴崖蔽曙天。路难空计日，身老不由年。
<br>
<br>　　将命宁知远，归心讵可传。星郎复何意，出守五溪边。
<br>
<br>　　卷273_151  「和河南罗主簿送校书兄归江南」戴叔伦
<br>
<br>　　兄弟泣殊方，天涯指故乡。断云无定处，归雁不成行。
<br>
<br>　　草莽人烟少，风波水驿长。上虞亲渤剩东楚隔潇湘。
<br>
<br>　　古戍阴传火，寒芜晓带霜。海门潮滟滟，沙岸荻苍苍。
<br>
<br>　　京辇辞芸阁，蘅芳忆草堂。知君始宁隐，还缉旧荷裳。
<br>
<br>　　卷273_152  「晓闻长乐钟声」戴叔伦
<br>
<br>　　汉苑钟声早，秦郊曙色分。霜凌万户彻，风散一城闻。
<br>
<br>　　已启蓬莱殿，初朝鸳鹭群。虚心方应物，大扣欲干云。
<br>
<br>　　近杂鸡人唱，新传凫氏文。能令翰苑客，流听思氛氲。
<br>
<br>　　卷273_153  「听霜钟」戴叔伦
<br>
<br>　　渺渺飞霜夜，寥寥远岫钟。出云疑断续，入户乍舂容。
<br>
<br>　　度枕频惊梦，随风几韵松。悠扬来不已，杳霭去何从。
<br>
<br>　　仿佛烟岚隔，依稀岩峤重。此时聊一听，馀响绕千峰。
<br>
<br>　　卷273_154  「同前」戴叔伦
<br>
<br>　　寥亮来丰岭，分明辨古钟。应霜如自击，中节每相从。
<br>
<br>　　静听非闲扣，潜应蕴圣踪。风间时断续，云外更舂容。
<br>
<br>　　虚警和清籁，雄鸣隔乱峰。因知谕知己，感激更难逢。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
