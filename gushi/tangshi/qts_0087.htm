<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷八十七
<br>
<br>　　卷87_1  「奉和圣制登骊山瞩眺应制」张说
<br>
<br>　　寒山上半空，临眺尽寰中。是日巡游处，晴光远近同。
<br>
<br>　　川明分渭水，树暗辨新丰。岩壑清音暮，天歌起大风。
<br>
<br>　　卷87_2  「奉和圣制幸白鹿观应制」张说
<br>
<br>　　洞府寒山曲，天游日旰回。披云看石镜，拂雪上金台。
<br>
<br>　　竹径龙骖下，松庭鹤辔来。双童还献药，五色耀仙材。
<br>
<br>　　卷87_3  「奉和圣制送金城公主适西蕃应制」张说
<br>
<br>　　青海和亲日，潢星出降时。戎王子婿宠，汉国舅家慈。
<br>
<br>　　春野开离宴，云天起别词。空弹马上曲，讵减凤楼思。
<br>
<br>　　卷87_4  「奉和同皇太子过慈恩寺应制二首」张说
<br>
<br>　　翼翼宸恩永，煌煌福地开。离光升宝殿，震气绕香台。
<br>
<br>　　上界幡花合，中天伎乐来。愿君无量寿，仙乐屡徘徊。
<br>
<br>　　朗朗神居峻，轩轩瑞象威。圣君成愿果，太子拂天衣。
<br>
<br>　　至乐三灵会，深仁四皓归。还闻涡水曲，更绕白云飞。
<br>
<br>　　卷87_5  「侍宴武三思山第应制赋得风字」张说
<br>
<br>　　梁王池馆好，晓日凤楼通。竹町罗千卫，兰筵降两宫。
<br>
<br>　　清歌芳树下，妙舞落花中。臣觉筵中听，还如大国风。
<br>
<br>　　卷87_6  「奉和圣制过宁王宅应制」张说
<br>
<br>　　进酒忘忧观，箫韶喜降临。帝尧敦族礼，王季友兄心。
<br>
<br>　　竹院龙鸣笛，梧宫凤绕林。大风将小雅，一字尽千金。
<br>
<br>　　卷87_7  「奉和圣制同玉真公主过大哥山池题石壁应制」张说
<br>
<br>　　绿竹初成苑，丹砂欲化金。乘龙与骖凤，歌吹满山林。
<br>
<br>　　爽气凝情迥，寒光映浦深。忘忧题此观，为乐赏同心。
<br>
<br>　　卷87_8  「奉和圣制赐王公千秋镜应制」张说
<br>
<br>　　宝镜颁神节，凝规写圣情。千秋题作字，长寿带为名。
<br>
<br>　　月向天边下，花从日里生。不承悬象意，谁辨照心明。
<br>
<br>　　卷87_9  「奉和圣制经邹鲁祭孔子应制」张说
<br>
<br>　　孔圣家邹鲁，儒风蔼典坟。龙骖回旧宅，凤德咏馀芬。
<br>
<br>　　入室神如在，升堂乐似闻。悬知一王法，今日待明君。
<br>
<br>　　卷87_10  「侍宴Z荷亭应制」张说
<br>
<br>　　回銮青岳观，帐殿紫烟峰。仙路迎三鸟，云衢驻两龙。
<br>
<br>　　园林看化塔，坛识馀封。山外闻箫管，还如天上逢。
<br>
<br>　　卷87_11  「侍宴核赋得浓字」张说
<br>
<br>　　千行发御柳，一叶下仙筇。青浦宸游至，朱城佳气浓。
<br>
<br>　　云霞交暮色，草树喜春容。蔼蔼天旗转，清笳入九重。
<br>
<br>　　卷87_12  「奉和圣制同刘晃喜雨应制」张说
<br>
<br>　　青气含春雨，知从岱岳来。行云避师出，洒雨待车回。
<br>
<br>　　厌懦厩宓溃空髁映台。最宜三五夜，晴月九重开。
<br>
<br>　　卷87_13  「奉和圣制观拔河俗戏应制」张说
<br>
<br>　　今岁好拖钩，横街敞御楼。长绳系日住，贯索挽河流。
<br>
<br>　　斗力频催鼓，争都更上筹。春来百种戏，天意在宜秋。
<br>
<br>　　卷87_14  「奉和圣制途次陕州应制」张说
<br>
<br>　　周召尝分陕，诗书空复传。何如万乘眷，追赏二南篇。
<br>
<br>　　郡带洪河侧，宫临大道边。洛城将日近，佳气满山川。
<br>
<br>　　卷87_15  「奉和圣制野次喜雪应制」张说
<br>
<br>　　寒更玉漏催，晓色御前开。泱漭云阴积，氤氲风雪回。
<br>
<br>　　山知银作瓮，宫见璧成台。欲验丰年象，飘摇仙藻来。
<br>
<br>　　卷87_16  「奉和圣制温泉言志应制」张说
<br>
<br>　　温谷媚新丰，骊山横半空。汤池薰水殿，翠木暖烟宫。
<br>
<br>　　起疾逾仙药，无私合圣功。始知尧舜德，心与万人同。
<br>
<br>　　卷87_17  「皇帝降诞日集贤殿赐宴」张说
<br>
<br>　　仲秋金帝起，五日土行昭。瑞表壬寅露，光传甲子宵。
<br>
<br>　　阴风吹大泽，梦日照昌朝。不独华封老，千年喜祝尧。
<br>
<br>　　卷87_18  「晦日诏宴永穆公主亭子赋得流字」张说
<br>
<br>　　堂邑山林美，朝恩晦日游。园亭含淑气，竹树绕春流。
<br>
<br>　　舞席千花妓，歌船五彩楼。群欢与王泽，岁岁满皇州。
<br>
<br>　　卷87_19  「恩制赐食于丽正殿书院宴赋得林字」张说
<br>
<br>　　东壁图书府，西园翰墨林。诵诗闻国政，讲易见天心。
<br>
<br>　　位窃和羹重，恩叨醉酒深。缓歌春兴曲，情竭为知音。
<br>
<br>　　卷87_20  「羽林恩召观御书王太尉碑」张说
<br>
<br>　　陇首名公石，来承圣札归。鱼龙生意态，钩剑动辉。
<br>
<br>　　字得神明保，词惭少女徽。谁家羽林将，又逐凤书飞。
<br>
<br>　　卷87_21  「东都T宴四首」张说
<br>
<br>　　重华升宝历，轩帝眇闲居。政成天子孝，俗返上皇初。
<br>
<br>　　忘味因观乐，欢心寄合T.自怜疲马意，恋恋主恩馀。
<br>
<br>　　朱城尘嗣穑翠幕景情开。震震灵鼍起，翔翔舞凤来。
<br>
<br>　　雕盘装草树，绮乘结楼台。共喜光华日，酣歌捧玉杯。
<br>
<br>　　晓月调金阙，朝暾对玉盘。争驰群鸟散，斗伎百花团。
<br>
<br>　　遇圣人知幸，承恩物自欢。洛桥将举烛，醉舞拂归鞍。
<br>
<br>　　恺宴惟今席，馀欢殊未穷。入云歌袅袅，向日伎丛丛。
<br>
<br>　　驶管催酣兴，留关待曲终。长安若为乐，应与万方同。
<br>
<br>　　卷87_22  「道家四首奉敕撰」张说
<br>
<br>　　金坛启曙闱，真气肃微微。落月衔仙窦，初霞拂羽衣。
<br>
<br>　　香随龙节下，云逐凤箫飞。暂住蓬莱戏，千年始一归。
<br>
<br>　　窈窕流精观，深沉紫翠庭。金奁调上药，宝案读仙经。
<br>
<br>　　作赋看神雨，乘槎辨客星。只应谢人俗，轻举托云。
<br>
<br>　　金炉承道诀，玉牒启玄机。云逐笙歌度，星流宫殿飞。
<br>
<br>　　乘风嬉浩荡，窥月弄光辉。唯有三山鹤，应同千载归。
<br>
<br>　　道记开中，真官表上清。焚香三鸟至，炼药九仙成。
<br>
<br>　　天上灵书下，空中妙伎迎。迎来出烟雾，渺渺戏蓬瀛。
<br>
<br>　　卷87_23  「凤楼寻胜地」张说
<br>
<br>　　西掖持醇酒，东山就白云。开轩绿池映，命席紫兰芬。
<br>
<br>　　舞度花为伴，莺来管作群。太平多乐事，春物共氛氲。
<br>
<br>　　卷87_24  「幽州夜饮」张说
<br>
<br>　　凉风吹夜雨，萧瑟动寒林。正有高堂宴，能忘迟暮心。
<br>
<br>　　军中宜剑舞，塞上重笳音。不作边城将，谁知恩遇深。
<br>
<br>　　卷87_25  「崔礼部园亭得深字」张说
<br>
<br>　　窈窕留清馆，虚徐步晚阴。水连伊阙近，树接夏阳深。
<br>
<br>　　柳蔓怜垂拂，藤梢爱上寻。讶君轩盖侣，非复俗人心。
<br>
<br>　　卷87_26  「送郑大夫惟忠从公主入蕃」张说
<br>
<br>　　凤吹遥将断，龙旗送欲还。倾都邀节使，传酌缓离颜。
<br>
<br>　　春碛沙连海，秋城月对关。和戎因赏魏，定远莫辞班。
<br>
<br>　　卷87_27  「送崔二长史日知赴潞州」张说
<br>
<br>　　东山怀卧理，南省怅悲翁。共见前途促，何知后会同。
<br>
<br>　　莫轻一筵宴，明日半成空。况尔新离阙，思归迷梦中。
<br>
<br>　　卷87_28  「同贺八送兖公赴荆州」张说
<br>
<br>　　畴昔同声友，骞飞出凤池。风云一荡薄，日月屡参差。
<br>
<br>　　此别黄叶下，前期安可知。谁怜楚南树，不为岁寒移。
<br>
<br>　　卷87_29  「饯唐州高使君」张说
<br>
<br>　　常时好闲独，朋旧少相过。及尔宣风去，方嗟别日多。
<br>
<br>　　淮流春晚，江海路蹉跎。百岁屡分散，欢言复几何。
<br>
<br>　　卷87_30  「送王自羽林赴永昌令」张说
<br>
<br>　　将星移北洛，神雨避东京。为负刚肠誉，还追强项名。
<br>
<br>　　白云向伊阙，黄叶散昆明。多谢弦歌宰，稀闻桴鼓声。
<br>
<br>　　卷87_31  「同王仆射山亭饯岑广武羲得言字」张说
<br>
<br>　　闻道长岑令，奋翼宰旅门。长安东陌上，送客满朱轩。
<br>
<br>　　琴爵留佳境，山池借好园。兹游恨不见，别后缀离言。
<br>
<br>　　卷87_32  「送任御史江南发粮以赈河北百姓」张说
<br>
<br>　　河朔人无岁，荆南义廪开。将兴泛舟役，必仗济川才。
<br>
<br>　　夜月临江浦，春云历楚台。调饥坐相望，绣服几时回。
<br>
<br>　　卷87_33  「送王尚一严嶷二侍御赴司马都督军」张说
<br>
<br>　　汉掖通沙塞，边兵护草腓。将行司马令，助以铁冠威。
<br>
<br>　　白露鹰初下，黄尘骑欲飞。明年春酒熟，留酌二星归。
<br>
<br>　　卷87_34  「送李问政河北简兵」张说
<br>
<br>　　斗酒贻朋爱，踌蹰出御沟。依然四牡别，更想八龙游。
<br>
<br>　　密亲仕燕冀，连年迩寇雠。因君阅河朔，垂泪语幽州。
<br>
<br>　　卷87_35  「送薛植入京」张说
<br>
<br>　　青组言从史，鸿都忽见求。款言人向老，饮别岁方秋。
<br>
<br>　　仿佛长安陌，平生是旧游。何时复相遇，宛在水中流。
<br>
<br>　　卷87_36  「相州前池别许郑二判官景先神力」张说
<br>
<br>　　数步圆塘水，双鸿戢羽仪。一飞乔木上，一返故林垂。
<br>
<br>　　澹泊含秋景，虚明抱夜规。无因留绝翰，云海意差池。
<br>
<br>　　卷87_37  「岳州宴别潭州王熊二首」张说
<br>
<br>　　丝管清且哀，一曲倾一杯。气将然诺重，心向友朋开。
<br>
<br>　　古木无生意，寒云若死灰。赠君芳杜草，为植建章台。
<br>
<br>　　缙云连省阁，沟水遽西东。然诺心犹在，荣华岁不同。
<br>
<br>　　孤城临楚塞，远树入秦宫。谁念三千里，江潭一老翁。
<br>
<br>　　卷87_38  「广州萧都督入朝过岳州宴饯得冬字」张说
<br>
<br>　　孤城抱大江，节使往朝宗。果是台中旧，依然水上逢。
<br>
<br>　　京华遥比日，疲老飒如冬。窃羡能言鸟，衔恩向九重。
<br>
<br>　　卷87_39  「岳州别姚司马绍之制许归侍」张说
<br>
<br>　　和玉悲无已，长沙宦不成。天从扇枕愿，人遂倚门情。
<br>
<br>　　方外怀司马，江东忆步兵。问君栖泊处，空岭夜猿惊。
<br>
<br>　　卷87_40  「送岳州李十从军桂州」张说
<br>
<br>　　送客之江上，其人美且才。风波万里阔，故旧十年来。
<br>
<br>　　剑拔蛟随断，弓张鸟自摧。阳桥书落落，驿马定先回。
<br>
<br>　　卷87_41  「岳州别赵国公王十一琚入朝」张说
<br>
<br>　　昔滥貂蝉长，同承雨露霏。今参鱼鳖守，望美洞庭归。
<br>
<br>　　浦树悬秋影，江云烧落辉。离魂似征帆，恒往帝乡飞。
<br>
<br>　　卷87_42  「岳州别子均」张说
<br>
<br>　　离筵非燕喜，别酒正销魂。念汝犹童孺，嗟予隔远藩。
<br>
<br>　　津亭拔心草，江路断肠猿。他日将何见，愁来独倚门。
<br>
<br>　　卷87_43  「端州别高六戬」张说
<br>
<br>　　异壤同羁窜，途中喜共过。愁多时举酒，劳罢或长歌。
<br>
<br>　　南海风潮壮，西江瘴疠多。於焉复分手，此别伤如何。
<br>
<br>　　卷87_44  「南中别蒋五岑向青州」张说
<br>
<br>　　老亲依北海，贱子弃南荒。有泪皆成血，无声不断肠。
<br>
<br>　　此中逢故友，彼地送还乡。愿作枫林叶，随君度洛阳。
<br>
<br>　　卷87_45  「南中别陈七李十」张说
<br>
<br>　　二年共游处，一旦各西东。请君聊驻马，看我转征蓬。
<br>
<br>　　画o愁南海，离驹思北风。何时似春雁，双入上林中。
<br>
<br>　　卷87_46  「南中别王陵成崇」张说
<br>
<br>　　握手与君别，歧路赠一言。曹卿礼公子，楚媪馈王孙。
<br>
<br>　　倏尔生六翮，翻飞戾九门。常怀客鸟意，会答主人恩。
<br>
<br>　　卷87_47  「岭南送使」张说
<br>
<br>　　秋雁逢春返，流人何日归。将余去国泪，洒子入乡衣。
<br>
<br>　　饥啼相聚，愁猿喘更飞。南中不可问，书此示京畿。
<br>
<br>　　卷87_48  「幽州别阴长河行先」张说
<br>
<br>　　惠好交情重，辛勤世事多。荆南久为别，蓟北远来过。
<br>
<br>　　寄目云中鸟，留欢酒上歌。影移春复间，迟暮两如何。
<br>
<br>　　卷87_49  「和朱使欣道峡似巫山之作」张说
<br>
<br>　　江如晓天净，石似暮霞张。征帆一流览，宛若巫山阳。
<br>
<br>　　楚客思归路，秦人谪异乡。猿鸣孤月夜，再使泪沾裳。
<br>
<br>　　卷87_50  「和朱使欣二首」张说
<br>
<br>　　南土多为寇，西江尽畏途。山行阻篁竹，水宿碍萑蒲。
<br>
<br>　　使越才应有，征蛮力岂无。空传人赠剑，不见虎衔珠。
<br>
<br>　　江势连山远，天涯此夜愁。霜空极天静，寒月带江流。
<br>
<br>　　思起南征棹，文高北望楼。自怜如坠叶，泛泛侣仙舟。
<br>
<br>　　卷87_51  「过庾信宅」张说
<br>
<br>　　兰成追宋玉，旧宅偶词人。笔涌江山气，文骄云雨神。
<br>
<br>　　包胥非救楚，随会反留秦。独有东阳守，来嗟古树春。
<br>
<br>　　卷87_52  「卢巴驿闻张御史张判官欲到不得待留赠之」张说
<br>
<br>　　旅窜南方远，传闻北使来。旧庭知玉树，合浦识珠胎。
<br>
<br>　　白发因愁改，丹心托梦回。皇恩若再造，为忆不然灰。
<br>
<br>　　卷87_53  「南中赠高六戬」张说
<br>
<br>　　北极辞明代，南溟宅放臣。丹诚由义尽，白发带愁新。
<br>
<br>　　鸟坠炎洲气，花飞洛水春。平生歌舞席，谁忆不归人。
<br>
<br>　　卷87_54  「岳州山城」张说
<br>
<br>　　山城丰日暇，闭户见天心。东旷迎朝色，西楼引夕阴。
<br>
<br>　　书观千载近，学静二毛深。忽有南风至，吹君堂上琴。
<br>
<br>　　卷87_55  「和尹懋秋夜游湖」张说
<br>
<br>　　湖佳可游，既近复能幽。林里栖精舍，山间转去舟。
<br>
<br>　　雁飞江月冷，猿啸野风秋。不是迷乡客，寻奇处处留。
<br>
<br>　　卷87_56  「与赵冬曦尹懋子均登南楼」张说
<br>
<br>　　危楼泻洞湖，积水照城隅。命驾邀渔火，通家引凤雏。
<br>
<br>　　山晴红蕊匝，洲晓绿苗铺。举目思乡县，春光定不殊。
<br>
<br>　　卷87_57  「游湖上寺」张说
<br>
<br>　　湖上奇峰积，山中芳树春。何知绝世境，来遇赏心人。
<br>
<br>　　清旧岩前乐，呦嘤鸟兽驯。静言观听里，万法自成轮。
<br>
<br>　　卷87_58  「晦日」张说
<br>
<br>　　晦日嫌春浅，江浦看湔衣。道傍花欲合，枝上鸟犹稀。
<br>
<br>　　共忆浮桥晚，无人不醉归。寄书题此日，雁过洛阳飞。
<br>
<br>　　卷87_59  「湘州九日城北亭子」张说
<br>
<br>　　西楚茱萸节，南淮戏马台。宁知沅水上，复有菊花杯。
<br>
<br>　　亭帐凭高出，亲朋自远来。短歌将急景，同使兴情催。
<br>
<br>　　卷87_60  「翻著葛巾呈赵尹」张说
<br>
<br>　　昔日接z5倒，今我葛巾翻。宿酒何时醒，形骸不复存。
<br>
<br>　　忽闻有嘉客，h步出闲门。桃花春径满，误识武陵源。
<br>
<br>　　卷87_7  「戏题草树」张说
<br>
<br>　　忽惊石榴树，远出渡江来。戏问芭蕉叶，何愁心不开。
<br>
<br>　　微霜拂宫桂，凄吹扫庭槐。荣盛更如此，惭君独见哀。
<br>
<br>　　卷87_8  「岳州赠广平公宋大夫」张说
<br>
<br>　　亚相本时英，归来复国桢。朝推长孺直，野慕隐之清。
<br>
<br>　　传节还闽嶂，皇华入汉京。宁思江上老，岁晏独无成。
<br>
<br>　　卷87_9  「和魏仆射还乡」张说
<br>
<br>　　富贵还乡国，光华满旧林。秋风树不静，君子叹何深。
<br>
<br>　　故老空悬剑，邻交日散金。众芳摇落尽，独有岁寒心。
<br>
<br>　　卷87_10  「和张监观赦」张说
<br>
<br>　　日御临双阙，天街俨百神。雷兹作解气，岁复建寅春。
<br>
<br>　　喜候开星驿，欢声发市人。金环能作赋，来入管弦声。
<br>
<br>　　卷87_11  「寄天台司马道士」张说
<br>
<br>　　世上求真客，天台去不还。传闻有仙要，梦寐在兹山。
<br>
<br>　　朱阙青霞断，瑶堂紫月闲。何时枉飞鹤，笙吹接人间。
<br>
<br>　　卷87_12  「下江南向夔州」张说
<br>
<br>　　天明江雾歇，洲浦棹歌来。绿水逶迤去，青山相向开。
<br>
<br>　　城临蜀帝祀，云接楚王台。旧知巫山上，游子共徘徊。
<br>
<br>　　卷87_13  「还至端州驿前与高六别处」张说
<br>
<br>　　旧馆分江日，凄然望落晖。相逢传旅食，临别换征衣。
<br>
<br>　　昔记山川是，今伤人代非。往来皆此路，生死不同归。
<br>
<br>　　卷87_14  「四月一日过江赴荆州」张说
<br>
<br>　　春色沅湘尽，三年客始回。夏云随北帆，同日过江来。
<br>
<br>　　水漫荆门出，山平郢路开。比肩羊叔子，千载岂无才。
<br>
<br>　　卷87_15  「湘州北亭」张说
<br>
<br>　　人务南亭少，风烟北院多。山花迷径路，池水拂藤萝。
<br>
<br>　　萍散鱼时跃，林幽鸟任歌。悠然白云意，乘兴抱琴过。
<br>
<br>　　卷87_16  「荆州亭入朝」张说
<br>
<br>　　巫山云雨峡，湘水洞庭波。九辨人犹摈，三秋雁始过。
<br>
<br>　　旃裘吴地尽，髫荐楚言多。不果朝宗愿，其如江汉何。
<br>
<br>　　卷87_17  「岳州守岁」张说
<br>
<br>　　除夜清樽满，寒庭燎火多。舞衣连臂拂，醉坐合声歌。
<br>
<br>　　至乐都忘我，冥心自委和。今年只如此，来岁知如何。
<br>
<br>　　卷87_18  「咏尘」张说
<br>
<br>　　仙浦生罗袜，神京染素衣。裨山期益峻，照日幸增辉。
<br>
<br>　　夕伴龙媒合，朝游凤辇归。独怜范甑下，思绕画梁飞。
<br>
<br>　　卷87_19  「阙题」张说
<br>
<br>　　婚礼知无贺，承家叹有辉。亲迎骥子跃，吉兆凤雏飞。
<br>
<br>　　温席开华扇，梁门换衣。遥思桃李日，应赋采O归。
<br>
<br>　　卷87_20  「深渡驿」张说
<br>
<br>　　旅泊青山夜，荒庭白露秋。洞房悬月影，高枕听江流。
<br>
<br>　　猿响寒岩树，萤飞古驿楼。他乡对摇落，并觉起离忧。
<br>
<br>　　卷87_21  「惠文太子挽歌二首」张说
<br>
<br>　　碣馆英灵在，瑶山美谥尊。剪桐悲曩戏，攻玉怆新恩。
<br>
<br>　　宫仗传驰道，朝衣送国门。千秋谷门外，明月照西园。
<br>
<br>　　梁国深文雅，淮王爱道仙。帝欢同宴日，神夺上宾年。
<br>
<br>　　旒矸尚惺鳎帷宫宿野烟。指言君爱弟，挥泪满山川。
<br>
<br>　　卷87_22  「节义太子杨妃挽歌二首」张说
<br>
<br>　　西华三公族，东闱五可才。玉环初受庆，金i反逢灾。
<br>
<br>　　桂殿花空落，桐园月自开。朝云将暮雨，长绕望思台。
<br>
<br>　　昔日三朝路，逶迤四望车。绣腰长命绮，隐髻连枝花。
<br>
<br>　　今春戾园树，索然无岁华。共伤千载后，惟号一王家。
<br>
<br>　　卷87_23  「韦谯公挽歌二首」张说
<br>
<br>　　五瑞分王国，双珠映后家。文飞书上凤，武结笥中蛇。
<br>
<br>　　出豫荣前马，回鸾丧后车。衮衣将锡命，泉路有光华。
<br>
<br>　　国骋双骐骥，庭仪两凤凰。将星连相位，玉树伴金乡。
<br>
<br>　　歌舞侯家艳，轩裘戚里光。安知杜陵下，碑版已相望。
<br>
<br>　　卷87_24  「右丞相苏公挽歌二首」张说
<br>
<br>　　王宰丹青化，春卿礼乐才。缁衣传旧职，华衮赠新哀。
<br>
<br>　　路泣群官送，山嘶驷马回。佳辰无白日，宾阁有青苔。
<br>
<br>　　门歌出野田，冠带寝穷泉。万事皆身外，平生尚目前。
<br>
<br>　　西垣紫泥，东岳白云篇。自惜同声处，从今遂绝弦。
<br>
<br>　　卷87_25  「崔尚书挽词」张说
<br>
<br>　　相宅隆坤宝，承家占海封。庭中男执雁，门外女乘龙。
<br>
<br>　　鸣玉游三省，金侍九重。一朝宾客散，留剑在青松。
<br>
<br>　　卷87_26  「右侍郎集贤院学士徐公挽词二首」张说
<br>
<br>　　才美临淄北，名高淮海东。羽仪三省遍，渔猎五车通。
<br>
<br>　　玉殿孤新榜，珠英落旧丛。徒悬一宝剑，何处访徐公。
<br>
<br>　　叹息书林友，才华天下选。并赋三阳宫，集诗集贤殿。
<br>
<br>　　具物衣如在，咄嗟长不见。既哀薤露词，岂忘平生眷。
<br>
<br>　　卷87_27  「崔司业挽歌二首」张说
<br>
<br>　　海岱英灵气，胶庠礼乐资。风流满天下，人物擅京师。
<br>
<br>　　疾起扬雄赋，魂游谢客诗。从今好文主，遗恨不同时。
<br>
<br>　　象设存华馆，威仪下墓田。凤池伤旧草，麟史泣遗编。
<br>
<br>　　帷盖墟烟没，干旌陇日悬。古来埋玉树，流恨满山川。
<br>
<br>　　卷87_28  「李工部挽歌三首」张说
<br>
<br>　　锦帐为郎日，金门待诏时。杨宫先上赋，柏殿几连诗。
<br>
<br>　　瞬息琴歌断，凄凉箫挽悲。那堪霸陵岸，回首望京师。
<br>
<br>　　宅兆西陵上，平生雅志从。城临丹阙近，山望白云重。
<br>
<br>　　会葬知元伯，看碑识蔡邕。无由接神理，挥涕向青松。
<br>
<br>　　常时好宾客，永日对弦歌。是日归泉下，伤心无奈何。
<br>
<br>　　墓庭人已散，祭处鸟来过。碑石生苔藓，荣名岂复多。
<br>
<br>　　卷87_29  「赠工部尚书冯公挽歌三首」张说
<br>
<br>　　忠鲠难为事，平生尽畏途。如弦心自直，秀木势恒孤。
<br>
<br>　　诏葬南陵道，神游北斗枢。贵门传万石，馀庆在双珠。
<br>
<br>　　爵位题龙恚威仪出凤城。路傍人泣送，门外马嘶迎。
<br>
<br>　　万事非吾有，千悲是世情。昔焉称夏日，今也谥冬卿。
<br>
<br>　　然长夜台，举世可哀哉。泉户一朝闭，松风四面来。
<br>
<br>　　石碑填藓，珠服聚尘埃。谁言辽东鹤，千年往复回。
<br>
<br>　　卷87_30  「徐高御挽歌」张说
<br>
<br>　　蒲密遥千载，鸣琴始一追。公卿传世范，仁义续灵基。
<br>
<br>　　不待南游禄，何先北帝期。玉棺从此闭，金鼎代相欺。
<br>
<br>　　卷87_31  「奉和圣制春日幸望春宫应制」张说
<br>
<br>　　别馆芳菲上苑东，飞花澹荡御筵红。城临渭水天河静，
<br>
<br>　　阙对南山雨露通。绕殿流莺凡几树，当蹊乱蝶许多丛。
<br>
<br>　　春园既醉心和乐，共识皇恩造化同。
<br>
<br>　　卷87_32  「侍宴隆庆池应制」张说
<br>
<br>　　灵池月满直城隈，黻帐天临御路开。东沼初阳疑吐出，
<br>
<br>　　南山晓翠若浮来。鱼龙百戏纷容与，凫o双舟较溯洄。
<br>
<br>　　愿似金堤青草馥，长承瑶水白云杯。
<br>
<br>　　卷87_33  「奉和圣制春日出苑应制（一作瞩目应令，一作明皇诗）」张说
<br>
<br>　　禁林艳裔发青阳，春望逍遥出画堂。雨洗亭皋千亩绿，
<br>
<br>　　风吹梅李一园香。鹤飞不去随青管，鱼跃翻来入彩航。
<br>
<br>　　睿赏欢承天保定，遒文更睹日重光。
<br>
<br>　　卷87_34  「扈从温泉宫献诗」张说
<br>
<br>　　温泉启蛰气氛氲，渭浦归鸿日数群。骑仗联联环北极，
<br>
<br>　　鸣笳步步引南熏。松间彩殿笼佳气，山上朱旗绕瑞云。
<br>
<br>　　不知远梦华胥国，何如亲奉帝尧君。
<br>
<br>　　卷87_35  「三月三日诏宴定昆池宫庄赋得筵字」张说
<br>
<br>　　凤凰楼下对天泉，鹦鹉洲中匝管弦。旧识平阳佳丽地，
<br>
<br>　　今逢上巳盛明年。舟将水动千寻日，幕共林横两岸烟。
<br>
<br>　　不降玉人观禊饮，谁令醉舞拂宾筵。
<br>
<br>　　卷87_36  「先天应令」张说
<br>
<br>　　三阳丽景早芳辰，四序嘉园物候新。梅花百般障行路，
<br>
<br>　　垂柳千条暗回津。鸟惊直为飞风叶，鱼跃都由怯岸人。
<br>
<br>　　唯愿圣主南山寿，何愁不赏万年春。
<br>
<br>　　卷87_37  「舞马千秋万岁乐府词三首」张说
<br>
<br>　　金天诞圣千秋节，玉醴还分万寿觞。试听紫骝歌乐府，
<br>
<br>　　何如J骥舞华冈。连N势出鱼龙变，躞蹀骄生鸟兽行。
<br>
<br>　　岁岁相传指树日，翩翩来伴庆云翔。
<br>
<br>　　圣皇至德与天齐，天马来仪自海西。腕足徐行拜两膝，
<br>
<br>　　繁骄不进踏千蹄。奋鬣时蹲踏，鼓怒骧身忽上跻。
<br>
<br>　　更有衔杯终宴曲，垂头掉尾醉如泥。
<br>
<br>　　远听明君爱逸才，玉鞭金翅引龙媒。不因兹白人间有，
<br>
<br>　　定是飞黄天上来。影弄日华相照耀，喷含云色且裴徊。
<br>
<br>　　莫言阙下桃花舞，别有河中兰叶开。
<br>
<br>　　卷87_38  「同赵侍御巴陵早春作」张说
<br>
<br>　　江上春来早可观，巧将春物妒馀寒。水苔共绕留乌石，
<br>
<br>　　花鸟争开斗鸭栏。佩胜芳辰日渐暖，然灯美夜月初圆。
<br>
<br>　　意随北雁云飞去，直待南州蕙草残。
<br>
<br>　　卷87_39  「湖山寺」张说
<br>
<br>　　空山寂历道心生，虚谷迢遥野鸟声。禅室从来尘外赏，
<br>
<br>　　香台岂是世中情。云间东岭千寻出，树里南湖一片明。
<br>
<br>　　若使巢由知此意，不将萝薜易簪缨。
<br>
<br>　　卷87_40  「幽州新岁作」张说
<br>
<br>　　去岁荆南梅似雪，今年蓟北雪如梅。共知人事何常定，
<br>
<br>　　且喜年华去复来。边镇戍歌连夜动，京城燎火彻明开。
<br>
<br>　　遥遥西向长安日，愿上南山寿一杯。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
