<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百六十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百六十六
<br>
<br>　　卷366_1  「山亭怀古」张弘靖
<br>
<br>　　丛石依古城，悬泉洒清池。高低袤丈内，衡霍相蔽亏。
<br>
<br>　　归田竟何因，为郡岂所宜。谁能辨人野，寄适聊在斯。
<br>
<br>　　卷366_2  「和张相公太原山亭怀古诗」韩察
<br>
<br>　　公府政多暇，思与仁智全。为山想岩穴，引水听潺。
<br>
<br>　　轩冕迹自逸，尘俗无由牵。苍生方瞩望，讵得赋归田。
<br>
<br>　　卷366_3  「和张相公太原山亭怀古诗」崔恭
<br>
<br>　　高情乐闲放，寄迹山水中。朝霞铺座右，虚白贮清风。
<br>
<br>　　潜窦激飞泉，石路跻且崇。步武有胜概，不与俗情同。
<br>
<br>　　卷366_4  「和张相公太原山亭怀古诗」陆e
<br>
<br>　　激水泻飞瀑，寄怀良在兹。如何谢安石，要结东山期。
<br>
<br>　　入座兰蕙馥，当轩松桂滋。于焉悟幽道，境寂心自怡。
<br>
<br>　　卷366_5  「和张相公太原亭怀古诗」胡证
<br>
<br>　　飞泉天台状，峭石蓬莱姿。潺与青翠，咫尺当幽奇。
<br>
<br>　　居然尽精道，得以书妍词。岂无他山胜，懿此清轩墀。
<br>
<br>　　卷366_6  「句」胡证
<br>
<br>　　诗书入京国，旌旆过乡关。（《因话录》云：证拜振武节
<br>
<br>　　度使，道河中。时赵宗儒为帅，证备桑梓礼入谒，
<br>
<br>　　持刺称百姓，献赵公诗云云。州里荣之）
<br>
<br>　　卷366_7  「和太原山亭怀古诗」张贾
<br>
<br>　　中庭起崖谷，漱玉下涟漪。丹丘谁云远，寓象得心期。
<br>
<br>　　岂不贵钟鼎，至怀在希夷。唯当蓬莱阁，灵凤复来仪。
<br>
<br>　　卷366_8  「和裴司空答张秘书赠马诗」张贾
<br>
<br>　　阁下从容旧客卿，寄来骏马赏高情。任追烟景骑仍醉，
<br>
<br>　　知有文章倚便成。步步自怜春日影，萧萧犹起朔风声。
<br>
<br>　　须知上宰吹嘘意，送入天门上路行。
<br>
<br>　　卷366_9  「句」张贾
<br>
<br>　　夫子生知者，相期妙理中。（《送刘禹锡发华州》）。
<br>
<br>　　卷366_10  「吴兴三绝」张文规
<br>
<br>　　O洲须觉池沼俗，苎布直胜罗纨轻。清风楼下草初出，
<br>
<br>　　明月峡中茶始生。吴兴三绝不可舍，劝子强为吴会行。
<br>
<br>　　卷366_11  「湖州贡焙新茶」张文规
<br>
<br>　　凤辇寻春半醉回，仙娥进水御帘开。
<br>
<br>　　牡丹花笑金钿动，传奏吴兴紫笋来。
<br>
<br>　　卷366_12  「句」张文规
<br>
<br>　　谁云隼吏，长对虎头岩。（见《吴兴掌故》）。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
