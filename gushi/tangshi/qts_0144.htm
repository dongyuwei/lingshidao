<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百四十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百四十四
<br>
<br>　　卷144_1  「送陆擢」常建
<br>
<br>　　圣代多才俊，陆生何考。南山高松树，不合空摧残。
<br>
<br>　　九月湖上别，北风秋雨寒。殷勤叹孤凤，早食金琅\.
<br>
<br>　　卷144_2  「送李十一尉临溪」常建
<br>
<br>　　泠泠花下琴，君唱渡江吟。天际一帆影，预悬离别心。
<br>
<br>　　以言神仙尉，因致瑶华音。回轸抚商调，越溪澄碧林。
<br>
<br>　　卷144_3  「江上琴兴」常建
<br>
<br>　　江上调玉琴，一弦清一心。泠泠七弦遍，万木澄幽阴。
<br>
<br>　　能使江月白，又令江水深。始知梧桐枝，可以徽黄金。
<br>
<br>　　卷144_4  「湖中晚霁」常建
<br>
<br>　　湖广舟自轻，江天欲澄霁。是时清楚望，气色犹霾恕
<br>
<br>　　踟蹰金霞白，波上日初丽。烟虹落镜中，树木生天际。
<br>
<br>　　杳杳涯欲辨，蒙蒙云复闭。言乘星汉明，又睹寰瀛势。
<br>
<br>　　微兴从此惬，悠然不知岁。试歌沧浪清，遂觉乾坤细。
<br>
<br>　　岂念客衣薄，将期永投袂。迟回渔父间，一雁声嘹唳。
<br>
<br>　　卷144_5  「宿王昌龄隐居」常建
<br>
<br>　　清溪深不测，隐处唯孤云。松际露微月，清光犹为君。
<br>
<br>　　茅亭宿花影，药院滋苔纹。余亦谢时去，西山鸾鹤群。
<br>
<br>　　卷144_6  「送楚十少府」常建
<br>
<br>　　微风吹霜气，寒影明前除。落日未能别，萧萧林木虚。
<br>
<br>　　愁烟闭千里，仙尉其何如。因送别鹤操，赠之双鲤鱼。
<br>
<br>　　鲤鱼在金盘，别鹤哀有馀。心事则如此，请君开素书。
<br>
<br>　　卷144_7  「张山人弹琴」常建
<br>
<br>　　君去芳草绿，西峰弹玉琴。岂惟丘中赏，兼得清烦襟。
<br>
<br>　　朝从山口还，出岭闻清音。了然云霞气，照见天地心。
<br>
<br>　　玄鹤下澄空，翩翩舞松林。改弦扣商声，又听飞龙吟。
<br>
<br>　　稍觉此身妄，渐知仙事深。其将炼金鼎，永矣投吾簪。
<br>
<br>　　卷144_8  「白湖寺后溪宿云门」常建
<br>
<br>　　落日山水清，乱流鸣淙淙。旧蒲雨抽节，新花水对窗。
<br>
<br>　　溪中日已没，归鸟多为双。杉松引直路，出谷临前湖。
<br>
<br>　　洲渚晚色静，又观花与蒲。入溪复登岭，草浅寒流速。
<br>
<br>　　圆月明高峰，春山因独宿。松阴澄初夜，曙色分远目。
<br>
<br>　　日出城南隅，青青媚川陆。乱花覆东郭，碧气销长林。
<br>
<br>　　四郊一清影，千里归寸心。前瞻王程促，却恋云门深。
<br>
<br>　　毕景有馀兴，到家弹玉琴。
<br>
<br>　　卷144_9  「闲斋卧病行药至山馆稍次湖亭二首」常建
<br>
<br>　　旬时结阴霖，帘外初白日。斋沐清病容，心魂畏虚室。
<br>
<br>　　闲梅照前户，明镜悲旧质。同袍四五人，何不来问疾。
<br>
<br>　　行药至石壁，东风变萌芽。主人门外绿，小隐湖中花。
<br>
<br>　　时物堪独往，春帆宜别家。辞君向沧海，烂熳从天涯。
<br>
<br>　　卷144_10  「塞上曲」常建
<br>
<br>　　翩翩云中使，来问太原卒。百战苦不归，刀头怨明月。
<br>
<br>　　塞云随阵落，寒日傍城没。城下有寡妻，哀哀哭枯骨。
<br>
<br>　　卷144_11  「仙谷遇毛女意知是秦宫人」常建
<br>
<br>　　溪口水石浅，泠泠明药丛。入溪双峰峻，松栝疏幽风。
<br>
<br>　　垂岭枝袅袅，翳泉花鳌ｂ乖嫡人目，路尽心弥通。
<br>
<br>　　盘石横阳崖，前流殊未穷。回潭清云影，漫长天空。
<br>
<br>　　水边一神女，千岁为玉童。羽毛经汉代，珠翠逃秦宫。
<br>
<br>　　目觌神已寓，鹤飞言未终。祈君青云秘，愿谒黄仙翁。
<br>
<br>　　尝以耕玉田，龙鸣西顶中。金梯与天接，几日来相逢。
<br>
<br>　　卷144_12  「梦太白西峰」常建
<br>
<br>　　梦寐升九崖，杳霭逢元君。遗我太白峰，寥寥辞垢氛。
<br>
<br>　　结宇在星汉，宴林闭氤氲。檐楹覆馀翠，巾舄生片云。
<br>
<br>　　时往溪水间，孤亭昼仍曛。松峰引天影，石濑清霞文。
<br>
<br>　　恬目缓舟趣，霁心投鸟群。春风又摇棹，潭岛花纷纷。
<br>
<br>　　卷144_13  「鄂渚招王昌龄张偾」常建
<br>
<br>　　刈芦旷野中，沙土飞黄云。天晦无精光，茫茫悲远君。
<br>
<br>　　楚山隔湘水，湖畔落日曛。春雁又北飞，音书固难闻。
<br>
<br>　　谪居未为叹，谗枉何由分。午日逐蛟龙，宜为吊冤文。
<br>
<br>　　翻覆古共然，名宦安足云。贫士任枯槁，捕鱼清江濉
<br>
<br>　　有时荷锄犁，旷野自耕耘。不然春山隐，溪涧花氤氲。
<br>
<br>　　山鹿自有场，贤达亦顾群。二贤归去来，世上徒纷纷。
<br>
<br>　　卷144_14  「春词二首（乐府诗题作陌上桑）」常建
<br>
<br>　　菀菀黄柳丝，髟踊ù埂Ｈ崭吆熳蔽裕倚对春光迟。
<br>
<br>　　宁知傍淇水，[黄金羁。
<br>
<br>　　翳翳陌上桑，南枝交北堂。美人金梯出，素手自提筐。
<br>
<br>　　非但畏蚕饥，盈盈娇路傍。
<br>
<br>　　卷144_15  「晦日马镫曲稍次中流作」常建
<br>
<br>　　夜寒宿芦苇，晓色明西林。初日在川上，便澄游子心。
<br>
<br>　　秦天无纤翳，郊野浮春阴。波静随钓鱼，舟小绿水深。
<br>
<br>　　出浦见千里，旷然谐远寻。扣船应渔父，因唱沧浪吟。
<br>
<br>　　卷144_16  「古意」常建
<br>
<br>　　牧马古道傍，道傍多古墓。萧条愁杀人，蝉鸣白杨树。
<br>
<br>　　回头望京邑，合沓生尘雾。富贵安可常，归来保贞素。
<br>
<br>　　卷144_17  「宿五度溪仙人得道处」常建
<br>
<br>　　五度溪上花，生根依两崖。二月寻片云，愿宿秦人家。
<br>
<br>　　上见悬崖崩，下见白水湍。仙人弹棋处，石上青萝盘。
<br>
<br>　　无处求玉童，翳翳唯林峦。前溪遇新月，聊取玉琴弹。
<br>
<br>　　卷144_18  「西山」常建
<br>
<br>　　一身为轻舟，落日西山际。常随去帆影，远接长天势。
<br>
<br>　　物象归馀清，林峦分夕丽。亭亭碧流暗，日入孤霞继。
<br>
<br>　　渚日远阴映，湖云尚明霁。林昏楚色来，岸远荆门闭。
<br>
<br>　　至夜转清迥，萧萧北风厉。沙边雁鹭泊，宿处蒹葭蔽。
<br>
<br>　　圆月逗前浦，孤琴又摇曳。泠然夜遂深，白露沾人袂。
<br>
<br>　　卷144_19  「春词」常建
<br>
<br>　　阶下草犹短，墙头梨花白。织女高楼上，停梭顾行客。
<br>
<br>　　问君在何所，青鸟舒锦翮。
<br>
<br>　　卷144_20  「赠三侍御」常建
<br>
<br>　　高山临大泽，正月芦花干。阳色薰两崖，不改青松寒。
<br>
<br>　　士贤守孤贞，古来皆共难。明君错甚才，台上飞三鸾。
<br>
<br>　　操与霜雪明，量与江海宽。束身视天涯，安能穷波澜。
<br>
<br>　　孤鹤在枳棘，一枝非所安。逸翮望绝霄，见欲凌云端。
<br>
<br>　　层台何其高，山石流洪湍。固知非天池，鸣跃同所欢。
<br>
<br>　　谁念独枯槁，四十长江干。责躬贵知己，效拙从一官。
<br>
<br>　　折翮悲高风，苦饥候朝餐。湖月映大海，天空何漫漫。
<br>
<br>　　托身未知所，谋道庶不刊。吟彼乔木诗，一夕常三叹。
<br>
<br>　　卷144_21  「第三峰」常建
<br>
<br>　　西山第三顶，茅宇依双松。杳杳欲至天，云梯升几重。
<br>
<br>　　莹魄澄玉虚，以求鸾鹤踪。逶迤非天人，执节乘赤龙。
<br>
<br>　　旁映白日光，缥缈轻霞容。孤辉上烟雾，馀影明心胸。
<br>
<br>　　愿与黄麒麟，欲飞而莫从。因寂清万象，轻云自中峰。
<br>
<br>　　山暝学栖鸟，月来随暗蛩。寻空静馀响，袅袅云溪钟。
<br>
<br>　　卷144_22  「古兴」常建
<br>
<br>　　汉上逢老翁，江口为僵尸。白发沾黄泥，遗骸集乌鸱。
<br>
<br>　　机巧自此忘，精魄今何之。风吹钓竿折，鱼跃安能施。
<br>
<br>　　白水明汀洲，菰蒲冒深陂。唯留扁舟影，系在长江湄。
<br>
<br>　　突兀枯松枝，悠扬女萝丝。托身难凭依，生死焉相知。
<br>
<br>　　遍观今时人，举世皆尔为。将军死重围，汉卒犹争驰。
<br>
<br>　　百马同一衔，万轮同一规。名与身孰亲，君子宜固思。
<br>
<br>　　卷144_23  「高楼夜弹筝」常建
<br>
<br>　　高楼百馀尺，直上江水平。明月照人苦，开帘弹玉筝。
<br>
<br>　　山高猿急，天静鸿雁鸣。曲度犹未终，东峰霞半生。
<br>
<br>　　卷144_24  「客有自燕而归哀其老而赠之」常建
<br>
<br>　　羸马朝自燕，一身为二连。忆亲拜孤冢，移葬双陵前。
<br>
<br>　　幽愿从此毕，剑心因获全。孟冬寒气盛，抚辔告言旋。
<br>
<br>　　碣石海北门，馀寇惟朝鲜。离离一寒骑，袅袅驰白天。
<br>
<br>　　生别皆自取，况为士卒先。寸心渔阳兴，落日旌竿悬。
<br>
<br>　　卷144_25  「白龙窟泛舟寄天台学道者」常建
<br>
<br>　　夕映翠山深，馀晖在龙窟。扁舟沧浪意，澹澹花影没。
<br>
<br>　　西浮入天色，南望对云阙。因忆莓苔峰，初阳濯玄发。
<br>
<br>　　泉萝两幽映，松鹤间清越。碧海莹子神，玉膏泽人骨。
<br>
<br>　　忽然为枯木，微兴遂如兀。应寂中有天，明心外无物。
<br>
<br>　　环回从所泛，夜静犹不歇。澹然意无限，身与波上月。
<br>
<br>　　卷144_26  「张天师草堂」常建
<br>
<br>　　灵溪宴清宇，傍倚枯松根。花药绕方丈，瀑泉飞至门。
<br>
<br>　　四气闭炎热，两崖改明昏。夜深月暂皎，亭午朝始暾。
<br>
<br>　　信是天人居，幽幽寂无喧。万壑应鸣磬，诸峰接一魂。
<br>
<br>　　遂登仙子谷，因醉田生樽。时节开玉书，映飞天言。
<br>
<br>　　心化便无影，目精焉累烦。忽而与霄汉，寥落空南轩。
<br>
<br>　　卷144_27  「古意三首」常建
<br>
<br>　　二妃方访舜，万里南方悬。远道隔江汉，孤舟无岁年。
<br>
<br>　　不知苍梧处，气尽呼青天。愁泪变楚竹，蛾眉丧湘川。
<br>
<br>　　后人立为庙，累世称其贤。过客设祠祭，狐狸来坐边。
<br>
<br>　　怀古未忍还，猿吟彻空山。
<br>
<br>　　明月照高阁，彩女褰罗幕。歌舞临碧云，箫声沸珠箔。
<br>
<br>　　青鸾临南海，天上双白鹤。万里齐翼飞，意求君门乐。
<br>
<br>　　玉霄九重闭，金锁夜不开。两翅自无力，愁鸣云外来。
<br>
<br>　　态深入空贵，世屈无良媒。俯仰顾中禁，东飞白玉台。
<br>
<br>　　楚王竟何去，独自留巫山。偏使世人见，迢迢江汉间。
<br>
<br>　　驻舟春溪里，皆愿拜灵颜。寤寐见神女，金沙鸣环。
<br>
<br>　　闲艳绝世姿，令人气力微。含笑竟不语，化作朝云飞。
<br>
<br>　　卷144_28  「渔浦」常建
<br>
<br>　　春至百草绿，陂泽闻If.别家投钓翁，今世沧浪情。
<br>
<br>　　沤为袍，折麻为长缨。荣誉失本真，怪人浮此生。
<br>
<br>　　碧水月自阔，安流净而平。扁舟与天际，独往谁能名。
<br>
<br>　　卷144_29  「空灵山应田叟」常建
<br>
<br>　　湖南无村落，山舍多黄茆。淳朴如太古，其人居鸟巢。
<br>
<br>　　牧童唱巴歌，野老亦献嘲。泊舟问溪口，言语皆哑咬。
<br>
<br>　　土俗不尚农，岂暇论肥硗。莫徭射禽兽，浮客烹鱼鲛。
<br>
<br>　　余亦罘D人，获麋今尚苞。敬君中国来，愿以充其庖。
<br>
<br>　　日入闻虎斗，空山满咆哮。怀人虽共安，异域终难交。
<br>
<br>　　白水可洗心，采薇可为肴。曳策背落日，江风鸣梢梢。
<br>
<br>　　卷144_30  「太公哀晚遇」常建
<br>
<br>　　日出渭流白，文王畋猎时。钓翁在芦苇，川泽无熊罴。
<br>
<br>　　诏书起遗贤，匹马令致辞。因称江海人，臣老筋力衰。
<br>
<br>　　迟迟诣天车，快快悟灵龟。兵马更不猎，君臣皆共怡。
<br>
<br>　　同车至咸阳，心影无磷缁。四牡玉墀下，一言为帝师。
<br>
<br>　　王侯拥朱门，轩盖曜长逵。古来荣华人，遭遇谁知之。
<br>
<br>　　落日悬桑榆，光景有顿亏。倏忽天地人，虽贵将何为。
<br>
<br>　　卷144_31  「昭君墓」常建
<br>
<br>　　汉宫岂不死，异域伤独没。万里驮黄金，蛾眉为枯骨。
<br>
<br>　　回车夜出塞，立马皆不发。共恨丹青人，坟上哭明月。
<br>
<br>　　卷144_32  「吊王将军墓」常建
<br>
<br>　　嫖姚北伐时，深入强千里。战馀落日黄，军败鼓声死。
<br>
<br>　　尝闻汉飞将，可夺单于垒。今与山鬼邻，残兵哭辽水。
<br>
<br>　　卷144_33  「古意」常建
<br>
<br>　　井底玉冰洞地明，琥珀辘轳青丝索。仙人骑凤披彩霞，
<br>
<br>　　挽上银瓶照天阁。黄金作身双飞龙，口衔明月喷芙蓉。
<br>
<br>　　一时渡海望不见，晓上青楼十二重。
<br>
<br>　　卷144_34  「古兴」常建
<br>
<br>　　辘轳井上双梧桐，飞鸟衔花日将没。深闺女儿莫愁年，
<br>
<br>　　玉指泠泠怨金碧。石榴裙裾蛱蝶飞，见人不语颦蛾眉。
<br>
<br>　　青丝素丝红绿丝，织成锦衾当为谁。
<br>
<br>　　卷144_35  「张公子行（一作古意）」常建
<br>
<br>　　日出乘钓舟，袅袅持钓竿。涉淇傍荷花，骢马闲金鞍。
<br>
<br>　　侠客白云中，腰间悬辘轳。出门事嫖姚，为君西击胡。
<br>
<br>　　胡兵汉骑相驰逐，转战孤军西海北。百尺旌竿沉黑云，
<br>
<br>　　边笳落日不堪闻。
<br>
<br>　　卷144_36  「题破山寺后禅院」常建
<br>
<br>　　清晨入古寺，初日照高林。竹径通幽处，禅房花木深。
<br>
<br>　　山光悦鸟性，潭影空人心。万籁此都寂，但馀钟磬音。
<br>
<br>　　卷144_37  「送李大都护」常建
<br>
<br>　　单于虽不战，都护事边深。君执幕中秘，能为高士心。
<br>
<br>　　海头近初月，碛里多愁阴。西望郭犹子，将分泪满襟。
<br>
<br>　　卷144_38  「潭州留别」常建
<br>
<br>　　贤达不相识，偶然交已深。宿帆谒郡佐，怅别依禅林。
<br>
<br>　　湘水流入海，楚云千里心。望君杉松夜，山月清猿吟。
<br>
<br>　　卷144_39  「听琴秋夜赠寇尊师」常建
<br>
<br>　　琴当秋夜听，况是洞中人。一指指应法，一声声爽神。
<br>
<br>　　寒虫临砌急，清吹袅灯频。何必钟期耳，高闲自可亲。
<br>
<br>　　卷144_40  「泊舟盱眙」常建
<br>
<br>　　泊舟淮水次，霜降夕流清。夜久潮侵岸，天寒月近城。
<br>
<br>　　平沙依雁宿，候馆听鸡鸣。乡国云霄外，谁堪羁旅情。
<br>
<br>　　卷144_41  「江行」常建
<br>
<br>　　平湖四无际，此夜泛孤舟。明月异方意，吴歌令客愁。
<br>
<br>　　乡园碧云外，兄弟渌江头。万里无归信，伤心看斗牛。
<br>
<br>　　卷144_42  「燕居」常建
<br>
<br>　　青苔常满路，流水复入林。远与市朝隔，日闻鸡犬深。
<br>
<br>　　寥寥丘中想，渺渺湖上心。啸傲转无欲，不知成陆沉。
<br>
<br>　　卷144_43  「送宇文六」常建
<br>
<br>　　花映垂杨汉水清，微风林里一枝轻。
<br>
<br>　　即今江北还如此，愁杀江南离别情。
<br>
<br>　　卷144_44  「落第长安」常建
<br>
<br>　　家园好在尚留秦，耻作明时失路人。
<br>
<br>　　恐逢故里莺花笑，且向长安度一春。
<br>
<br>　　卷144_45  「塞下」常建
<br>
<br>　　铁马胡裘出汉营，分麾百道救龙城。
<br>
<br>　　左贤未遁旌竿折，过在将军不在兵。
<br>
<br>　　卷144_46  「题法院」常建
<br>
<br>　　胜景门闲对远山，竹深松老半含烟。
<br>
<br>　　皓月殿中三度磬，水晶宫里一僧禅。
<br>
<br>　　卷144_47  「岭猿」常建
<br>
<br>　　杳杳袅袅清且切，鹧鸪飞处又斜阳。
<br>
<br>　　相思岭上相思泪，不到三声合断肠。
<br>
<br>　　卷144_48  「三日寻李九庄」常建
<br>
<br>　　雨歇杨林东渡头，永和三日荡轻舟。
<br>
<br>　　故人家在桃花岸，直到门前溪水流。
<br>
<br>　　卷144_49  「塞下曲四首」常建
<br>
<br>　　玉帛朝回望帝乡，乌孙归去不称王。
<br>
<br>　　天涯静处无征战，兵气销为日月光。
<br>
<br>　　北海阴风动地来，明君祠上望龙堆。
<br>
<br>　　髑髅皆是长城卒，日暮沙场飞作灰。
<br>
<br>　　龙斗雌雄势已分，山崩鬼哭恨将军。
<br>
<br>　　黄河直北千馀里，冤气苍茫成黑云。
<br>
<br>　　因嫁单于怨在边，蛾眉万古葬胡天。
<br>
<br>　　汉家此去三千里，青冢常无草木烟。
<br>
<br>　　卷144_50  「戏题湖上」常建
<br>
<br>　　湖上老人坐矶头，湖里桃花水却流。
<br>
<br>　　竹竿袅袅波无际，不知何者吞吾钩。
<br>
<br>　　卷144_51  「吴故宫」常建
<br>
<br>　　越女歌长君且听，芙蓉香满水边城。
<br>
<br>　　岂知一日终非主，犹自如今有怨声。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
