<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百六十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百六十三
<br>
<br>　　卷763_1  「宁州道中」杨夔
<br>
<br>　　城枕萧关路，胡兵日夕临。唯凭一炬火，以慰万人心。
<br>
<br>　　春老雪犹重，沙寒草不深。如何驱匹马，向此独闲吟。
<br>
<br>　　卷763_2  「寻九华王山人」杨夔
<br>
<br>　　下马扣荆扉，相寻春半时。扪萝盘磴险，叠石渡溪危。
<br>
<br>　　松夹莓苔径，花藏薜荔篱。卧云情自逸，名姓厌人知。
<br>
<br>　　卷763_3  「金陵逢张乔」杨夔
<br>
<br>　　殊乡会面时，辛苦两情知。有志年空过，无媒命共奇。
<br>
<br>　　吟馀春漏急，语旧酒巡迟。天爵如堪倚，休惊鬓上丝。
<br>
<br>　　卷763_4  「送邹尊师归洞庭」杨夔
<br>
<br>　　众岛在波心，曾居旧隐林。近闻飞檄急，转忆卧云深。
<br>
<br>　　卖药唯供酒，归舟只载琴。遥知明月夜，坐石自开襟。
<br>
<br>　　卷763_5  「送日东僧游天台」杨夔
<br>
<br>　　一瓶离日外，行指赤城中。去自重云下，来从积水东。
<br>
<br>　　攀萝跻石径，挂锡憩松风。回首鸡林道，唯应梦想通。
<br>
<br>　　卷763_6  「题甘露寺」杨夔
<br>
<br>　　高殿拂云霓，登临想虎溪。风匀帆影众，烟乱鸟行迷。
<br>
<br>　　北倚波涛阔，南窥井邑低。满城尘漠漠，隔岸草萋萋。
<br>
<br>　　虚阁延秋磬，澄江响暮鼙。客心还惜去，新月挂楼西。
<br>
<br>　　卷763_7  「送张相公出征」杨夔
<br>
<br>　　得意在当年，登坛秉国权。汉推周勃重，晋让赵宣贤。
<br>
<br>　　儒德尼丘降，兵钤太白传。援毫飞凤藻，发匣吼龙泉。
<br>
<br>　　历火金难耗，零霜桂益坚。从来称玉洁，此更让朱妍。
<br>
<br>　　鸳鹭臻门下，貔貅拥帐前。去知清朔漠，行不费陶甄。
<br>
<br>　　献画符中旨，推诚契上玄。愿将班固笔，书颂勒燕然。
<br>
<br>　　卷763_8  「题郑山人郊居」杨夔
<br>
<br>　　谷口今逢避世才，入门潇洒绝尘埃。渔舟下钓乘风去，
<br>
<br>　　药酝留宾待月开。数片石从青嶂得，一条泉自白云来。
<br>
<br>　　竹轩相对无言语，尽日南山不欲回。
<br>
<br>　　卷763_9  「题宣州延庆寺益公院（咸通中入讲极承恩泽）」杨夔
<br>
<br>　　嘿坐能除万种情，腊高兼有赐衣荣。讲经旧说倾朝听，
<br>
<br>　　登殿曾闻降辇迎。幽径北连千嶂碧，虚窗东望一川平。
<br>
<br>　　长年门外无尘客，时见元戎驻旆旌。
<br>
<br>　　卷763_10  「寄当阳袁皓明府」杨夔
<br>
<br>　　高人为县在南京，竹绕琴堂水绕城。地古既资携酒兴，
<br>
<br>　　务闲偏长看山情。松轩待月僧同坐，药圃寻花鹤伴行。
<br>
<br>　　百里甚堪留惠爱，莫教空说鲁恭名。
<br>
<br>　　卷763_11  「送杜郎中入茶山修贡」杨夔
<br>
<br>　　一道澄澜彻底清，仙郎轻棹出重城。采O虚得当时称，
<br>
<br>　　述职那同此日荣。剑戟步经高障黑，绮罗光动百花明。
<br>
<br>　　谢公携妓东山去，何似乘春奉诏行。
<br>
<br>　　卷763_12  「送郑谷」杨夔
<br>
<br>　　春江潋潋清且急，春雨髅芨词琛
<br>
<br>　　一曲狂歌两行泪，送君兼寄故乡书。
<br>
<br>　　卷763_13  「自叙」杜建徽
<br>
<br>　　中剑斫耳缺，被箭射胛过。为将须有胆，有胆即无贾。
<br>
<br>　　卷763_14  「游西湖」沈韬文
<br>
<br>　　□□□□□□□，菰米O花似故乡。
<br>
<br>　　不是不归归未得，好风明月一思量。
<br>
<br>　　卷763_15  「赠和龙妙空禅师」王继勋
<br>
<br>　　白面山南灵庆院，茅斋道者雪峰禅。只栖云树两三亩，
<br>
<br>　　不下烟萝四五年。猿鸟认声呼唤易，龙神降伏住持坚。
<br>
<br>　　谁知今日秋江畔，独步医王阐法筵。
<br>
<br>　　卷763_16  「题建造寺」刘乙
<br>
<br>　　曾看画图劳健羡，如今亲见画犹粗。减除天半石初泐，
<br>
<br>　　欠却几株松未枯。题像阁人渔浦叟，集生台鸟谢城乌。
<br>
<br>　　我来一听支公论，自是吾身幻得吾。
<br>
<br>　　卷763_17  「句」刘乙
<br>
<br>　　扫石云随帚，耕山鸟傍人。（《闽志》）
<br>
<br>　　卷763_18  「和赠和龙妙空禅师」夏鸿
<br>
<br>　　翰林遗迹镜潭前，孤峭高僧此处禅。出为信门兴化日，
<br>
<br>　　坐当吾国太平年。身同莹澈尼珠净，语并锋慧剑坚。
<br>
<br>　　道果已圆名已遂，即看千匝绕香筵。
<br>
<br>　　卷763_19  「题青草湖神祠」刘山甫
<br>
<br>　　坏墙风雨几经春，草色盈庭一座尘。
<br>
<br>　　自是神明无感应，盛衰何得却由人。
<br>
<br>　　卷763_20  「汉宗庙乐舞辞」张昭
<br>
<br>　　高庙明灵再启图，金根玉辂幸神都。巢阿丹凤衔书命，
<br>
<br>　　入昴飞星献宝符。正抚薰弦娱赤子，忽登仙驾泣苍梧。
<br>
<br>　　荐樱鹤馆笳箫咽，酌鬯金楹剑趋。星俎云兼鲁礼，
<br>
<br>　　朱干象杂巴渝。氤氲龙麝交青琐，仿佛锡銮下蕊珠。
<br>
<br>　　荐豆奉觞亲玉几，配天合祖耀v枢。受饮酒皇欢洽，
<br>
<br>　　仰俟馀灵泰九区。
<br>
<br>　　卷763_21  「农家」颜仁郁
<br>
<br>　　夜半呼儿趁晓耕，羸牛无力渐艰行。
<br>
<br>　　时人不识农家苦，将谓田中谷自生。
<br>
<br>　　卷763_22  「山居」颜仁郁
<br>
<br>　　柏树松阴覆竹斋，罢烧药灶纵高怀。
<br>
<br>　　世间应少山间景，云绕青松水绕阶。
<br>
<br>　　卷763_23  「春日寓感」王延彬
<br>
<br>　　两衙前后讼堂清，软锦披袍拥鼻行。雨后绿苔侵履迹，
<br>
<br>　　春深红杏锁莺声。因携久酝松醪酒，自煮新抽竹笋羹。
<br>
<br>　　也解为诗也为政，侬家何似谢宣城。
<br>
<br>　　卷763_24  「哭徐夤」王延彬
<br>
<br>　　延寿溪头叹逝波，古今人事半销磨。
<br>
<br>　　昔除正字今何在，所谓人生能几何。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
