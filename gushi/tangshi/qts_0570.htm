<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百七十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷五百七十
<br>
<br>　　卷570_1  「静夜相思」李群玉
<br>
<br>　　山空天籁寂，水榭延轻凉。浪定一浦月，藕花闲自香。
<br>
<br>　　卷570_2  「桂州经佳人故居」李群玉
<br>
<br>　　桂水依旧绿，佳人本不还。只应随暮雨，飞入九疑山。
<br>
<br>　　卷570_3  「放鱼」李群玉
<br>
<br>　　早觅为龙去，江湖莫漫游。须知香饵下，触口是钩。
<br>
<br>　　卷570_4  「莲叶」李群玉
<br>
<br>　　根是泥中玉，心承露下珠。在君塘下种，埋没任春浦。
<br>
<br>　　卷570_5  「客愁二首」李群玉
<br>
<br>　　客愁看柳色，日日逐春深。荡漾春风起，谁知历乱心。
<br>
<br>　　客愁看柳色，日日逐春长。凭送湘流水，绵绵入帝乡。
<br>
<br>　　卷570_6  「洞庭干二首」李群玉
<br>
<br>　　借问蓬莱水，谁逢清浅年。伤心云梦泽，岁岁作桑田。
<br>
<br>　　朱宫紫贝阙，一旦作沙洲。八月还平在，鱼虾不用愁。
<br>
<br>　　卷570_7  「病起别主人」李群玉
<br>
<br>　　益愧千金少，情将一饭殊。恨无泉客泪，尽泣感恩珠。
<br>
<br>　　卷570_8  「火炉前坐」李群玉
<br>
<br>　　孤灯照不寐，风雨满西林。多少关心事，书灰到夜深。
<br>
<br>　　卷570_9  「古词」李群玉
<br>
<br>　　一合相思泪，临江洒素秋。碧波如会意，却与向西流。
<br>
<br>　　卷570_10  「嘲卖药翁」李群玉
<br>
<br>　　本〈荷酵粒辛勤卖药翁。莫抛破笠子，留作败天公。
<br>
<br>　　卷570_11  「伤小女痴儿」李群玉
<br>
<br>　　哭尔春日短，支颐长叹嗟。不如半死树，犹吐一枝花。
<br>
<br>　　卷570_12  「青o」李群玉
<br>
<br>　　独立蒹葭雨，低飞浦屿风。须知毛色下，莫入鹭鸶丛。
<br>
<br>　　卷570_13  「池塘晚景」李群玉
<br>
<br>　　风荷珠露倾，惊起睡。月落池塘静，金刀剪一声。
<br>
<br>　　卷570_14  「役从叔」李群玉
<br>
<br>　　可惜出群蹄，毛焦久卧泥。孙阳如不顾，骐骥向谁嘶。
<br>
<br>　　卷570_15  「恼自澄」李群玉
<br>
<br>　　常闻天女会，玉指散天花。莫遣春风里，红芳点袈裟。
<br>
<br>　　卷570_16  「读贾谊传」李群玉
<br>
<br>　　卑湿长沙地，空抛出世才。已齐生死理，f鸟莫为灾。
<br>
<br>　　卷570_17  「寄人」李群玉
<br>
<br>　　寄语双莲子，须知用意深。莫嫌一点苦，便拟弃莲心。
<br>
<br>　　卷570_18  「寄韦秀才」李群玉
<br>
<br>　　荆台兰渚客，寥落共含情。空馆相思夜，孤灯照雨声。
<br>
<br>　　卷570_19  「春日寄友（一作春日南台初晴望寄友）」李群玉
<br>
<br>　　晴气熏樱蕊，丰蒙雪满林。请君三斗酒，醉卧白罗岑。
<br>
<br>　　卷570_20  「题竹」李群玉
<br>
<br>　　一顷含秋绿，森风十万竿。气吹朱夏转，声扫碧霄寒。
<br>
<br>　　卷570_21  「怀初公」李群玉
<br>
<br>　　不见休上人，空伤碧云思。何处开宝书，秋风海光寺。
<br>
<br>　　卷570_22  「龙安寺佳人阿最歌八首」李群玉
<br>
<br>　　团团明月面，冉冉柳枝腰。未入鸳鸯被，心长似火烧。
<br>
<br>　　见面知何益，闻名忆转深。拳挛荷叶子，未得展莲心。
<br>
<br>　　欲摘不得摘，如看波上花。若教亲玉树，情愿作蒹葭。
<br>
<br>　　门路穿茶焙，房门映竹烟。会须随鹿女，乞火到窗前。
<br>
<br>　　不是求心印，都缘爱绿珠。何须同泰寺，然后始为奴。
<br>
<br>　　既为金界客，任改净人名。愿扫琉璃地，烧香过一生。
<br>
<br>　　素腕撩金索，轻红约翠纱。不如栏下水，终日见桃花。
<br>
<br>　　第一龙宫女，相怜是阿谁。好鱼输獭尽，白鹭镇长饥。
<br>
<br>　　卷570_23  「野鸭」李群玉
<br>
<br>　　借毛衣，喧呼鹰隼稀。云披菱藻地，任汝作群飞。
<br>
<br>　　卷570_24  「题二妃庙」李群玉
<br>
<br>　　黄陵庙前春已空，子规啼血滴松风。
<br>
<br>　　不知精爽归何处，疑是行云秋色中。
<br>
<br>　　卷570_25  「寄友二首」李群玉
<br>
<br>　　野水晴山雪后时，独行村落更相思。
<br>
<br>　　无因一向溪头醉，处处寒梅映酒旗。
<br>
<br>　　花落轻寒酒熟迟，醉眠不及落花期。
<br>
<br>　　愁人相忆春山暮，烟树苍苍播谷时。
<br>
<br>　　卷570_26  「桃源」李群玉
<br>
<br>　　我到瞿真上升处，山川四望使人愁。
<br>
<br>　　紫雪白鹤去不返，唯有桃花溪水流。
<br>
<br>　　卷570_27  「题王侍御宅」李群玉
<br>
<br>　　门向沧江碧岫开，地多鸥鹭少尘埃。
<br>
<br>　　绿阴十里滩声里，闲自王家看竹来。
<br>
<br>　　卷570_28  「闻湘南从叔朝觐」李群玉
<br>
<br>　　长沙地窄却回时，舟楫向凤池。
<br>
<br>　　为报湘川神女道，莫教云雨湿旌旗。
<br>
<br>　　卷570_29  「汉阳太白楼」李群玉
<br>
<br>　　江上层楼翠霭间，满帘春水满窗山。
<br>
<br>　　青枫绿草将愁去，远入吴云暝不还。
<br>
<br>　　卷570_30  「送客」李群玉
<br>
<br>　　沅水罗文海燕回，柳条牵恨到荆台。
<br>
<br>　　定知行路春愁里，故郢城边见落梅。
<br>
<br>　　卷570_31  「醴陵道中」李群玉
<br>
<br>　　别酒离亭十里强，半醒半醉引愁长。
<br>
<br>　　无端寂寂春山路，雪打溪梅狼藉香。
<br>
<br>　　卷570_32  「校书叔遗暑服」李群玉
<br>
<br>　　翠云箱里叠阼校楚葛湘纱净似空。
<br>
<br>　　便著清江明月夜，轻凉与挂一身风。
<br>
<br>　　卷570_33  「赠魏三十七」李群玉
<br>
<br>　　名字玉净无瑕，美誉芳声有数车。
<br>
<br>　　莫放焰光高二丈，来年烧杀杏园花。
<br>
<br>　　卷570_34  「酬崔表仁」李群玉
<br>
<br>　　昨日朱门一见君，忽惊野鹤在鸡群。
<br>
<br>　　不应长啄潢污水，早晚归飞碧落云。
<br>
<br>　　卷570_35  「旅游番禺献凉公」李群玉
<br>
<br>　　帝乡群侣杳难寻，独立沧洲岁暮心。
<br>
<br>　　野鹤栖飞无远近，稻粱多处是恩深。
<br>
<br>　　卷570_36  「长沙元门寺张b员外壁画」李群玉
<br>
<br>　　片石长松倚素楹，然云壑见高情。
<br>
<br>　　世人只爱凡花鸟，无处不知梁广名。
<br>
<br>　　卷570_37  「请告出春明门」李群玉
<br>
<br>　　本不将心挂名利，亦无情意在樊笼。
<br>
<br>　　鹿裘藜杖且归去，富贵荣华春梦中。
<br>
<br>　　卷570_38  「引水行」李群玉
<br>
<br>　　一条寒玉走秋泉，引出深萝洞口烟。
<br>
<br>　　十里暗流声不断，行人头上过潺。
<br>
<br>　　卷570_39  「移松竹」李群玉
<br>
<br>　　龙髯凤尾乱飕飕，带雾停风一亩秋。
<br>
<br>　　待取满庭苍翠合，酒尊书案闭门休。
<br>
<br>　　卷570_40  「叹灵鹫寺山榴」李群玉
<br>
<br>　　水蝶岩蜂俱不知，露红凝艳数千枝。
<br>
<br>　　山深春晚无人赏，即是杜鹃催落时。
<br>
<br>　　卷570_41  「黄陵庙（一作李远诗）」李群玉
<br>
<br>　　黄陵庙前莎草春，黄陵女儿茜裙新。
<br>
<br>　　轻舟短棹唱歌去，水远山长愁杀人。
<br>
<br>　　卷570_42  「北亭」李群玉
<br>
<br>　　斜雨飞丝织晓空，疏帘半卷野亭风。
<br>
<br>　　荷花向尽秋光晚，零落残红绿沼中。
<br>
<br>　　卷570_43  「送客往涔阳」李群玉
<br>
<br>　　春与春愁逐日长，远人天畔远思乡。
<br>
<br>　　O生水绿不归去，孤负东溪七里庄。
<br>
<br>　　卷570_44  「寄友人鹿胎冠子」李群玉
<br>
<br>　　数点疏星紫锦斑，仙家新样剪三山。
<br>
<br>　　宜与谢公松下戴，净簪云发翠微间。
<br>
<br>　　卷570_45  「江南」李群玉
<br>
<br>　　鳞鳞别浦起微波，泛泛轻舟桃叶歌。
<br>
<br>　　斜雪北风何处宿，江南一路酒旗多。
<br>
<br>　　卷570_46  「答友人寄新茗」李群玉
<br>
<br>　　满火芳香碾L尘，吴瓯湘水绿花新。
<br>
<br>　　愧君千里分滋味，寄与春风酒渴人。
<br>
<br>　　卷570_47  「峡山寺上方」李群玉
<br>
<br>　　满院泉声水殿凉，疏帘微雨野松香。
<br>
<br>　　东峰下视南溟月，笑踏金波看海光。
<br>
<br>　　卷570_48  「秋登涔阳城二首」李群玉
<br>
<br>　　万户砧声水国秋，凉风吹起故乡愁。
<br>
<br>　　行人望远偏伤思，白浪青枫满北楼。
<br>
<br>　　穿针楼上闭秋烟，织女佳期又隔年。
<br>
<br>　　斜笛夜深吹不落，一条银汉挂秋天。
<br>
<br>　　卷570_49  「钓鱼」李群玉
<br>
<br>　　七尺青竿一丈丝，菰浦叶里逐风吹。
<br>
<br>　　几回举手抛芳饵，惊起沙滩水鸭儿。
<br>
<br>　　卷570_50  「酬魏三十七」李群玉
<br>
<br>　　静里寒香触思初，开缄忽见二琼琚。
<br>
<br>　　一吟丽可风流极，没得弘文李校书。
<br>
<br>　　卷570_51  「赠琵琶妓」李群玉
<br>
<br>　　我见鸳鸯飞水上，君还望月苦相思。
<br>
<br>　　一双裙带同心结，早寄黄鹂孤雁儿。
<br>
<br>　　卷570_52  「落帆后赋得二绝」李群玉
<br>
<br>　　平湖茫茫春日落，危樯独映沙洲泊。
<br>
<br>　　上岸闲寻细草行，古查飞起黄金鹗。
<br>
<br>　　水浮秋烟沙晓雪，皎洁无风灯影彻。
<br>
<br>　　海客云帆未挂时，相与缘江拾明月。
<br>
<br>　　卷570_53  「赠人」李群玉
<br>
<br>　　曾留宋玉旧衣裳，惹得巫山梦里香。
<br>
<br>　　云雨无情难管领，任他别嫁楚襄王。
<br>
<br>　　卷570_54  「赠妓人」李群玉
<br>
<br>　　谁家少女字千金，省向人间逐处寻。
<br>
<br>　　今日分明花里见，一双红脸动春心。
<br>
<br>　　卷570_55  「山榴」李群玉
<br>
<br>　　洞中春气蒙笼暄，尚有红英千树繁。
<br>
<br>　　可怜夹水锦步障，羞数石家金谷园。
<br>
<br>　　卷570_56  「」李群玉
<br>
<br>　　锦羽相呼暮沙曲，波上双声戛哀玉。
<br>
<br>　　霞明川静极望中，一时飞灭青山绿。
<br>
<br>　　卷570_57  「沅江渔者」李群玉
<br>
<br>　　倚棹汀洲沙日晚，江鲜野菜桃花饭。
<br>
<br>　　长歌一曲烟霭深，归去沧江绿波远。
<br>
<br>　　卷570_58  「题金山寺石堂」李群玉
<br>
<br>　　白波四面照楼台，日夜潮声绕寺回。
<br>
<br>　　千叶红莲高会处，几曾龙女献珠来。
<br>
<br>　　卷570_59  「戏赠魏十四」李群玉
<br>
<br>　　兰浦秋来烟雨深，几多情思在琴心。
<br>
<br>　　知君调得东家子，早晚和鸣入锦衾。
<br>
<br>　　卷570_60  「和人赠别」李群玉
<br>
<br>　　棍斓秃毂鹪苟啵深亭芳恨满横波。
<br>
<br>　　声中唱出缠绵意，泪落灯前一曲歌。
<br>
<br>　　卷570_61  「宿巫山庙二首」李群玉
<br>
<br>　　寂寞高堂别楚君，玉人天上逐行云。
<br>
<br>　　停舟十二峰峦下，幽佩仙香半夜闻。
<br>
<br>　　庙闭春山晓月光，波声回合树苍苍。
<br>
<br>　　自从一别襄王梦，云雨空飞巫峡长。
<br>
<br>　　卷570_62  「伤柘枝妓」李群玉
<br>
<br>　　曾见双鸾舞镜中，联飞接影对春风。
<br>
<br>　　今来独在花筵散，月满秋天一半空。
<br>
<br>　　卷570_63  「题樱桃」李群玉
<br>
<br>　　春初携酒此花间，几度临风倒玉山。
<br>
<br>　　今日叶深黄满树，再来惆怅不能攀。
<br>
<br>　　卷570_64  「恼从兄」李群玉
<br>
<br>　　芳草萋萋新燕飞，芷汀南望雁书稀。
<br>
<br>　　武陵洞里寻春客，已被桃花迷不归。
<br>
<br>　　卷570_65  「紫极宫斋后」李群玉
<br>
<br>　　紫府空歌碧落寒，晓星寥亮月光残。
<br>
<br>　　一群白鹤高飞上，唯有松风吹石坛。
<br>
<br>　　卷570_66  「春晚」李群玉
<br>
<br>　　思乡之客空凝梗天边欲尽未尽春。
<br>
<br>　　独攀江树深不语，芳草落花愁杀人。
<br>
<br>　　卷570_67  「喜浑吉见访」李群玉
<br>
<br>　　公子春衫桂水香，远冲飞雪过书堂。
<br>
<br>　　贫家冷落难消日，唯有松筠满院凉。
<br>
<br>　　卷570_68  「索曲送酒」李群玉
<br>
<br>　　帘外春风正落梅，须求狂药解愁回。
<br>
<br>　　烦君玉指轻拢樱慢拨鸳鸯送一杯。
<br>
<br>　　卷570_69  「山驿梅花」李群玉
<br>
<br>　　生在幽崖独无主，溪萝涧鸟为俦侣。
<br>
<br>　　行人陌上不留情，愁香空谢深山雨。
<br>
<br>　　卷570_70  「重阳日上渚宫杨尚书」李群玉
<br>
<br>　　落帽台边菊半黄，行人惆怅对重阳。
<br>
<br>　　荆州一见桓宣武，为趁悲秋入帝乡。
<br>
<br>　　卷570_71  「书院二小松」李群玉
<br>
<br>　　一双幽色出凡尘，数粒秋烟二尺鳞。
<br>
<br>　　从此静窗闻细韵，琴声长伴读书人。
<br>
<br>　　卷570_72  「劝人庐山读书」李群玉
<br>
<br>　　怜君少隽利如锋，气爽神清刻骨聪。
<br>
<br>　　片玉若磨唯转莹，莫辞云水入庐峰。
<br>
<br>　　卷570_73  「言怀」李群玉
<br>
<br>　　白鹤高飞不逐群，嵇康琴酒鲍昭文。
<br>
<br>　　此身未有栖归处，天下人间一片云。
<br>
<br>　　卷570_74  「闻笛」李群玉
<br>
<br>　　冉冉生山草何异，截而吹之动天地。
<br>
<br>　　望乡台上望乡时，不独落梅兼落泪。
<br>
<br>　　卷570_75  「晓宴」李群玉
<br>
<br>　　金波西倾银汉落，绿树含烟倚朱阁。
<br>
<br>　　晓华胧xz闻调笙，一点残灯隔罗幕。
<br>
<br>　　卷570_76  「将游荆州投魏中丞」李群玉
<br>
<br>　　贫埋病压老m瘢拂拭菱花不喜看。
<br>
<br>　　又恐无人肯青眼，事须凭仗小还丹。
<br>
<br>　　卷570_77  「二辛夷」李群玉
<br>
<br>　　狂吟辞舞双白鹤，霜翎玉羽纷纷落。
<br>
<br>　　空庭向晚春雨微，却敛寒香抱瑶萼。
<br>
<br>　　卷570_78  「题龙潭西斋」李群玉
<br>
<br>　　寂寞幽斋暝烟起，满径西风落松子。
<br>
<br>　　远公一去兜率宫，唯有面前虎溪水。
<br>
<br>　　卷570_79  「中秋寄南海梁侍御」李群玉
<br>
<br>　　海静天高景气殊，鲸睛失彩蚌潜珠。
<br>
<br>　　不知今夜越台上，望见瀛洲方丈无。
<br>
<br>　　卷570_80  「戏赠姬人（一作张祜与杜牧联句诗）」李群玉
<br>
<br>　　骰子巡抛裹手拈，无因得见玉纤纤。
<br>
<br>　　但知谑道金钗落，图向人前露指尖。
<br>
<br>　　卷570_81  「大庾山岭别友人」李群玉
<br>
<br>　　oY无子鸳雏饥，毛彩凋摧不得归。
<br>
<br>　　谁念火云千嶂里，低身犹傍鹧鸪飞。
<br>
<br>　　卷570_82  「石门戍」李群玉
<br>
<br>　　到此空思吴隐之，潮痕草蔓上幽碑。
<br>
<br>　　人来皆望珠玑去，谁咏贪泉四句诗。
<br>
<br>　　卷570_83  「文殊院避暑」李群玉
<br>
<br>　　赤日黄埃满世间，松声入耳即心闲。
<br>
<br>　　愿寻五百仙人去，一世清凉住雪山。
<br>
<br>　　卷570_84  「南庄春晚二首」李群玉
<br>
<br>　　连云草映一条陂，双双带水飞。
<br>
<br>　　南村小路桃花落，细雨斜风独自归。
<br>
<br>　　草暖沙长望去舟，微茫烟浪向巴丘。
<br>
<br>　　沅江寂寂春归尽，水绿O香人自愁。
<br>
<br>　　卷570_85  「湘妃庙」李群玉
<br>
<br>　　少将风月怨平湖，见尽扶桑水到枯。
<br>
<br>　　相约杏花坛上去，画栏红紫斗樗蒲。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
