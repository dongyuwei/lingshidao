<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百五十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百五十二
<br>
<br>　　卷552_1  「塞下曲」丁棱
<br>
<br>　　北风鸣晚角，雨雪塞云低。烽举战军动，天寒征马嘶。
<br>
<br>　　出营红旆展，过碛暗沙迷。诸将年皆老，何时罢鼓鼙。
<br>
<br>　　卷552_2  「和主司王起（一作和主司王仆射答华州周侍郎贺放榜作）」丁棱
<br>
<br>　　公心独立副天心，三辖春闱冠古今。兰署门生皆入室，
<br>
<br>　　莲峰太守别知音。同升翰苑时名重，遍历朝端主意深。
<br>
<br>　　新有受恩江海客，坐听朝夕继为霖。
<br>
<br>　　卷552_3  「和主司王起（一作和主司王仆射酬周侍郎贺放榜）」高退之
<br>
<br>　　昔年桃李已滋荣，今日兰荪又发生。葑菲采时皆有道，
<br>
<br>　　权衡分处且无情。叨陪鸳鹭朝天客，共作门阑出谷莺。
<br>
<br>　　何事感恩偏觉重，忽闻金榜扣柴荆。
<br>
<br>　　卷552_4  「和主司王起（一作和主司酬周侍郎）」孟球
<br>
<br>　　当年门下化龙成，今日馀波进后生。仙籍共知推丽藻，
<br>
<br>　　禁垣同得荐嘉名。桃蹊早茂夸新萼，菊圃初开耀晚英。
<br>
<br>　　谁料羽毛方出谷，许教齐和九皋呜。
<br>
<br>　　卷552_5  「和主司王起（一作和主司酬周侍郎）」刘耕
<br>
<br>　　孔门频建铸颜功，紫绶青衿感激同。一篑勤劳成太华，
<br>
<br>　　三年恩德仰维嵩。杨随前辈穿皆中，桂许平人折欲空。
<br>
<br>　　惭和周郎应见顾，感知大造竟无穷。
<br>
<br>　　卷552_6  「和主司王起（一作和主司酬周侍郎）」裴翻
<br>
<br>　　常将公道选群生，犹被春闱屈重名。文柄久持殊岁纪，
<br>
<br>　　恩门三启动寰瀛。云霄幸接鸳鸾盛，变化欣同草木荣。
<br>
<br>　　乍得阳和如细柳，参差长近亚夫营。
<br>
<br>　　卷552_7  「和主司王起（一作和主司酬周侍郎）」樊骧
<br>
<br>　　满朝簪发半门生，又见新书甲乙名。孤进自今开道路，
<br>
<br>　　至公依旧振寰瀛。云飞太华清词著，花发长安白屋荣。
<br>
<br>　　忝受恩光同上客，惟将报德是经营。
<br>
<br>　　卷552_8  「和主司王起（一作和主司酬周侍郎）」崔轩
<br>
<br>　　满朝朱紫半门生，新榜劳人又得名。国器旧知收片玉，
<br>
<br>　　朝宗转觉集登瀛。同升翰苑三年美，继入花源九族荣。
<br>
<br>　　共仰莲峰听雪唱，欲赓仙曲意怔营。
<br>
<br>　　卷552_9  「和主司王起（一作和主司酬周侍郎）」蒯希逸
<br>
<br>　　一振声华入紫薇，三开秦镜照春闱。龙门旧列金章贵，
<br>
<br>　　莺谷新迁碧落飞。恩感风雷宜变化，诗裁锦绣借光辉。
<br>
<br>　　谁知散质多荣忝，鸳鹭清尘接布衣。
<br>
<br>　　卷552_10  「句」蒯希逸
<br>
<br>　　蟾蜍醉里破，蛱蝶梦中残。（牛相在扬州，常称之）。
<br>
<br>　　山险不曾离马后，酒醒长见在床前。（希逸有仆武干，
<br>
<br>　　相随十馀岁。希逸擢第，乞归养亲。留之不得，
<br>
<br>　　以诗送之，士人皆有继和。并见《纪事》）
<br>
<br>　　卷552_11  「望九华山」林滋
<br>
<br>　　兹山突出何怪奇，上有万状无凡姿。大者嶙峋若奔兕，
<br>
<br>　　小者pI嵬如婴儿。玉柱金茎相拄枝，干空逾碧势参差。
<br>
<br>　　虚中始讶巨灵擘，陡处乍惊愚叟移。萝烟石月相蔽亏，
<br>
<br>　　天风袅袅猿咿咿。龙潭万古喷飞溜，虎穴几人能得窥？
<br>
<br>　　吁予比年爱灵境，到此始觉魂神驰。如何独得百丈索，
<br>
<br>　　直上高峰抛俗羁。
<br>
<br>　　卷552_12  「春望」林滋
<br>
<br>　　春海镜长天，青郊丽上年。林光虚霁晓，山翠薄晴烟。
<br>
<br>　　气暖禽声变，风恬草色鲜。散襟披石磴，韶景自深怜。
<br>
<br>　　卷552_13  「蠡泽旅怀」林滋
<br>
<br>　　谁言行旅日，况复桃花时。水即沧溟远，星从天汉垂。
<br>
<br>　　川光独鸟暮，林色落英迟。岂是王程急，偏多游子悲。
<br>
<br>　　卷552_14  「宴韦侍御新亭」林滋
<br>
<br>　　烟磴披青霭，风筵藉紫苔。花香凌桂醑，竹影落藤杯。
<br>
<br>　　鸣籁将歌远，飞枝拂舞开。未愁留兴晚，明月度云来。
<br>
<br>　　卷552_15  「人日」林滋
<br>
<br>　　春辉新入碧烟开，芳院初将穆景来。共向花前图瑞胜，
<br>
<br>　　试看池上动轻苔。林香半落沾罗幌。蕙色微含近酒杯。
<br>
<br>　　闻道宸游方命赏，应随思赉喜昭回。
<br>
<br>　　卷552_16  「和主司王起（一作和主司酬周侍郎）」林滋
<br>
<br>　　龙门一变荷生成，况是三传不朽名。美誉早闻喧北阙，
<br>
<br>　　颓波今见走东瀛。鸳行既接参差影，鸡树仍同次第荣。
<br>
<br>　　从此青衿与朱紫，升堂侍宴更何营。
<br>
<br>　　卷552_17  「听蜀道士琴歌」李宣古
<br>
<br>　　至道不可见，正声难得闻。忽逢羽客抱绿绮，
<br>
<br>　　西别峨嵋峰顶云。初排□面蹑轻响，似掷细珠鸣玉上。
<br>
<br>　　忽挥素爪画七弦，苍崖劈裂迸碎泉。愤声高，怨声咽，
<br>
<br>　　屈原叫天两妃绝。朝雉飞，双鹤离，属玉夜啼独鹜悲。
<br>
<br>　　吹我神飞碧霄里，牵我心灵入秋水。有如驱逐太古来，
<br>
<br>　　邪淫辟荡贞心开。孝为子，忠为臣，不独语言能教人。
<br>
<br>　　前弄啸，后弄梗一舒一惨非冬春。从朝至暮听不足，
<br>
<br>　　相将直说瀛洲宿。更深弹罢背孤灯，窗雪萧萧打寒竹。
<br>
<br>　　人间岂合值仙踪，此别多应不再逢。抱琴却上瀛洲去，
<br>
<br>　　一片白云千万峰。
<br>
<br>　　卷552_18  「和主司王起（一作和主司酬周侍郎）」李宣古
<br>
<br>　　恩光忽逐晓春生，金榜前头忝姓名。三感至公裨造化，
<br>
<br>　　重扬文德振寰瀛。伫为霖雨曾相贺，半在云霄觉更荣。
<br>
<br>　　何处新诗添照灼，碧莲峰下柳间营。
<br>
<br>　　卷552_19  「杜司空席上赋」李宣古
<br>
<br>　　红灯初上月轮高，照见堂前万朵桃。v栗调清银象管，
<br>
<br>　　琵琶声亮紫檀槽。能歌姹女颜如玉，解引萧郎眼似刀。
<br>
<br>　　争奈夜深抛耍令，舞来等ナ谷死汀
<br>
<br>　　卷552_20  「赋寒食日亥时（一作寒食夜）」李宣古
<br>
<br>　　人定朱门尚未开，初星粲粲照人回。
<br>
<br>　　此时寒食无烟火，花柳苍苍月欲来。
<br>
<br>　　卷552_21  「句」李宣古
<br>
<br>　　翠盖不西来，池上天池歇。
<br>
<br>　　冉冉池上烟。盈盈池上柳。生贵非道傍，不断行人手。
<br>
<br>　　（张为《主客图》）。
<br>
<br>　　卷552_22  「风不鸣条（一作舒元舆）」黄颇
<br>
<br>　　五纬起祥飙，无声瑞圣朝。稍开含露蕊，才转惹烟条。
<br>
<br>　　密叶应潜变，低枝几暗摇。林间莺欲啭，花下蝶微飘。
<br>
<br>　　初满沿堤草，因生逐水苗。太平无一事，天外奏虞韶。
<br>
<br>　　卷552_23  「和主司王起（一作和主司酬周侍郎）」黄颇
<br>
<br>　　二十二年文教主，三千上士满皇州。独陪宣父蓬瀛奏，
<br>
<br>　　方接颜生鲁卫游。多羡龙门齐变化，屡看鸡树第名流。
<br>
<br>　　千堂何处最荣美，朱紫环尊几处酬。
<br>
<br>　　卷552_24  「闻宜春诸举子陪郡主登河梁玩月」黄颇
<br>
<br>　　一年秋半月当空，遥羡飞觞接庾公。虹影迥分银汉上，
<br>
<br>　　兔辉全写玉筵中。笙歌送尽迎寒漏，冰雪吟消永夜风。
<br>
<br>　　虽向东堂先折桂，不如宾席此时同。
<br>
<br>　　卷552_25  「和主司王起（一作和主司酬周侍郎）」张道符
<br>
<br>　　三开文镜继芳声，暗暗云霄接去程。会压洪波先得路，
<br>
<br>　　早升清禁共垂名。莲峰对处朱轮贵，金榜传时玉韵成。
<br>
<br>　　更许下才听白雪，一枝今过郄诜荣。
<br>
<br>　　卷552_26  「和主司王起（一作和主司酬周侍郎）」丘上卿
<br>
<br>　　常将公道选诸生，不是鸳鸿不得名。天上宴回联步武，
<br>
<br>　　禁中麻出满寰瀛。簪裾尽过前贤贵，门馆仍叨旧学荣。
<br>
<br>　　看著凤池相继入，都堂那肯滞关营。
<br>
<br>　　卷552_27  「和主司王起（一作和主司酬周侍郎）」石贯
<br>
<br>　　重德由来为国生，五朝清显冠公卿。风波久伫济川楫，
<br>
<br>　　羽翼三迁出谷莺。绛帐青衿同日贵，春兰秋菊异时荣。
<br>
<br>　　孔门弟子皆贤哲，谁料穷儒忝一名。
<br>
<br>　　卷552_28  「和主司王起（一作和主司酬周侍郎）」李潜
<br>
<br>　　文学宗师心秤平，无私三用佐贞明。恩波旧是仙舟客，
<br>
<br>　　德宇新添月桂名。兰署崇资金色重，莲峰高唱玉音清。
<br>
<br>　　羽毛方荷生成力，难继鸾皇上汉声。
<br>
<br>　　卷552_29  「和主司王起（一作和主司酬周侍郎）」孟守
<br>
<br>　　科文又主守初时，光显门生济会期。美擅东堂登甲乙，
<br>
<br>　　荣同内署侍恩私。群莺共喜新迁木，双凤皆当即入池。
<br>
<br>　　别有倍深知感士，曾经两度得芳枝。
<br>
<br>　　卷552_30  「和主司王起（一作和主司酬周侍郎）」唐思言
<br>
<br>　　儒雅皆传德教行，几崇浮俗赞文明。龙门昔上波涛远，
<br>
<br>　　禁署同登渥泽荣。虚散谬当陪杞梓，后先宁异感生成。
<br>
<br>　　时方侧席征贤急，况说歌谣近帝京。
<br>
<br>　　卷552_31  「风不鸣条（一作章孝标诗）」戈牢
<br>
<br>　　旭日悬清景，微风在绿条。入松声不发，度柳影空摇。
<br>
<br>　　长养应潜变，扶疏每暗飘。有林时袅袅，无树渐萧萧。
<br>
<br>　　慢逐青烟散，轻和瑞气饶。丰年知有待，歌咏美唐尧。
<br>
<br>　　卷552_32  「和主司王起（一作和主司酬周侍郎）」戈牢
<br>
<br>　　圣乾文德最称贤，自古儒生少比肩。再启龙门将二纪，
<br>
<br>　　两司莺谷已三年。蓬山皆美成荣贵，金榜谁知忝后先。
<br>
<br>　　正是感恩流涕日，但思旌旆碧峰前。
<br>
<br>　　卷552_33  「风不鸣条」金厚载
<br>
<br>　　寂寂曙风生，迟迟散野轻。露华摇有滴，林叶袅无声。
<br>
<br>　　暗剪丛芳发，空传谷鸟鸣。悠扬韶景静，澹荡霁烟横。
<br>
<br>　　远水波澜息，荒郊草树荣。吾君垂至化，万类共澄清。
<br>
<br>　　卷552_34  「和主司王起（一作和主司酬周侍郎）」金厚载
<br>
<br>　　长庆曾收间世英，果居台阁冠公卿。天书再受恩波远，
<br>
<br>　　金榜三开日月明。已见差肩趋翰苑，更期连步掌台衡。
<br>
<br>　　小儒谬迹云霄路，心仰莲峰望太清。
<br>
<br>　　卷552_35  「风不鸣条」王甚夷
<br>
<br>　　圣日祥风起，韶晖助发生。蒙蒙遥野色，袅袅细条轻。
<br>
<br>　　荏弱看渐动，怡和吹不鸣。枝含馀露湿，林霁晓烟平。
<br>
<br>　　缥缈春光媚，悠扬景气晴。康哉帝尧代，寰宇共澄清。
<br>
<br>　　卷552_36  「和主司王起（一作和主司酬周侍郎）」王甚夷
<br>
<br>　　春闱帝念主生成，长庆公闻两岁名。有蕴赤心分雨露，
<br>
<br>　　无私和气浃寰瀛。龙门乍出难胜幸，鸳侣先行是最荣。
<br>
<br>　　遥仰高峰看白雪，多惭属和意屏营。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
