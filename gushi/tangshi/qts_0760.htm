<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百六十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷七百六十
<br>
<br>　　卷760_1  「寄禅月大师」周庠
<br>
<br>　　昨日尘游到几家，就中偏省近宣麻。水田铺座时移画，
<br>
<br>　　金地谭空说尽沙。傍竹欲添犀浦石，栽松更碾味江茶。
<br>
<br>　　有时捻得休公卷，倚柱闲吟见落霞。
<br>
<br>　　卷760_2  「寄禅月大师」张格
<br>
<br>　　龙华咫尺断来音，日夕空驰咏德心。禅月字清师号别，
<br>
<br>　　寿春诗古帝恩深。画成罗汉惊三界，书似张颠直万金。
<br>
<br>　　莫倚名高忘故旧，晓晴闲步一相寻。
<br>
<br>　　卷760_3  「赠禅月大师」王锴
<br>
<br>　　长爱吾师性自然，天心白月水中莲。神通力遍恒沙外，
<br>
<br>　　诗句名高八米前。寻访不闻朝振锡，修行唯说夜安禅。
<br>
<br>　　太平时节俱无事，莫惜时来话草玄。
<br>
<br>　　卷760_4  「奉诏赋蜀主降唐」牛希济
<br>
<br>　　满城文武欲朝天，不觉邻师犯塞烟。唐主再悬新日月，
<br>
<br>　　蜀王难保旧山川。非干将相扶持拙，自是君臣数尽年。
<br>
<br>　　古往今来亦如此，几曾欢笑几潸然。
<br>
<br>　　卷760_5  「蜀驮引」冯涓
<br>
<br>　　昂藏大步蚕丛国，曲颈微伸高九尺。
<br>
<br>　　卓女窥窗莫我知，严仙据案何曾识。
<br>
<br>　　自古皆传蜀道难，尔何能过拔蛇山。
<br>
<br>　　忽惊登得鸡翁碛，又恐碍著鹿头关。
<br>
<br>　　卷760_6  「句」冯涓
<br>
<br>　　不随俗物皆成土，只待良时却补天。（《题支机石》，
<br>
<br>　　见《纪事》）
<br>
<br>　　釜鱼化作池中物，木履浮为天际船。（《苦雨》）
<br>
<br>　　卷760_7  「从幸秦川赋鸷兽诗」李浩弼
<br>
<br>　　岩下年年自寝讹，生灵餐尽意如何。爪牙众后民随减，
<br>
<br>　　溪壑深来骨已多。天子纪纲犹被弄，客人穷独固难过。
<br>
<br>　　长途莫怪无人迹，尽被山王棱杀他。
<br>
<br>　　卷760_8  「批子弟理旧居状」杨玢
<br>
<br>　　四邻侵我我从伊，毕竟须思未有时。
<br>
<br>　　试上含元殿基望，秋风秋草正离离。
<br>
<br>　　卷760_9  「登慈恩寺塔」杨玢
<br>
<br>　　紫云楼下曲江平，鸦噪残阳麦陇青。
<br>
<br>　　莫上慈恩最高处，不堪看又不堪听。
<br>
<br>　　卷760_10  「遣歌妓」杨玢
<br>
<br>　　垂老无端用意乖，谁知道侣厌清斋。
<br>
<br>　　如今又采蘼芜去，辜负张君绣鞋。
<br>
<br>　　卷760_11  「和题剑门」韩昭
<br>
<br>　　闭关防老寇，孰敢振威棱。险固疑天设，山河自古凭。
<br>
<br>　　三川奚所赖，双剑最堪矜。鸟道微通处，烟霞锁百层。
<br>
<br>　　卷760_12  「从幸秦川过白卫献诗」韩昭
<br>
<br>　　吾王巡狩为安边，此去秦亭尚数千。夜照路岐山店火，
<br>
<br>　　晓通消息戍瓶烟。为云巫峡虽神女，跨凤秦楼是谪仙。
<br>
<br>　　八骏似龙人似虎，何愁飞过大漫天。
<br>
<br>　　卷760_13  「记皂江堕水事」杨鼎夫
<br>
<br>　　青城山峭皂江寒，欲度当时作等闲。棹逆狂风趋近岸，
<br>
<br>　　舟逢怪石碎前湾。手携弱杖仓皇处，命出洪涛顷刻间。
<br>
<br>　　今日深恩无以报，令人羞记雀衔环。
<br>
<br>　　卷760_14  「题张道隐太山祠画龙」蒋贻恭
<br>
<br>　　世人空解竞丹青，惟子通玄得墨灵。应有鬼神看下笔，
<br>
<br>　　岂无风雨助成形。威疑喷浪归沧海，势欲云上杳冥。
<br>
<br>　　静闭绿堂深夜后，晓来帘幕似闻腥。
<br>
<br>　　卷760_15  「咏蚕」蒋贻恭
<br>
<br>　　辛勤得茧不盈筐，灯下缫丝恨更长。
<br>
<br>　　著处不知来处苦，但贪衣上绣鸳鸯。
<br>
<br>　　卷760_16  「渔父歌三首」李
<br>
<br>　　水接衡门十里馀，信船归去卧看书。
<br>
<br>　　轻爵禄，慕玄虚，莫道渔人只为鱼。
<br>
<br>　　避世垂纶不记年，官高争得似君闲。
<br>
<br>　　倾白酒，对青山，笑指柴门待月还。
<br>
<br>　　棹警鸥飞水溅袍，影侵潭面柳垂绦。
<br>
<br>　　终日醉，绝尘劳，曾见钱塘八月涛。
<br>
<br>　　卷760_17  「感秃j潜吟」顾
<br>
<br>　　昔日曾看瑞应图，万般祥瑞不如无。
<br>
<br>　　摩诃池上分明见，仔细看来是那鹕。
<br>
<br>　　卷760_18  「与杜光庭」张令问
<br>
<br>　　试问朝中为宰相，何如林下作神仙。
<br>
<br>　　一壶美酒一炉药，饱听松风白昼眠。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
