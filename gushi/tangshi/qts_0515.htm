<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百一十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百一十五
<br>
<br>　　卷515_1  「省试晦日与同志昆明池泛舟」朱庆馀
<br>
<br>　　故人同泛处，远色望中明。静见沙痕露，微思月魄生。
<br>
<br>　　周回馀雪在，浩渺暮云平。戏鸟随兰棹，空波荡石鲸。
<br>
<br>　　劫灰难问理，岛树偶知名。自省曾追赏，无如此日情。
<br>
<br>　　卷515_2  「送崔拾遗赴阙」朱庆馀
<br>
<br>　　清貌凌寒玉，朝来拜拾遗。行承天子诏，去感主人知。
<br>
<br>　　剑佩分班日，风霜独立时。名高住不得，非与九霄期。
<br>
<br>　　卷515_3  「酬李处士见赠」朱庆馀
<br>
<br>　　干上非无援，才多却累身。云霄未得路，江海作闲人。
<br>
<br>　　久别唯谋道，相逢不话贫。行藏一如此，可便老风尘。
<br>
<br>　　卷515_4  「送僧游温州」朱庆馀
<br>
<br>　　夏满随所适，江湖非系缘。卷经离峤寺，隔苇上秋船。
<br>
<br>　　水落无风夜，猿啼欲雨天。石门期独往，谢守有遗篇。
<br>
<br>　　卷515_5  「梦谢亭」朱庆馀
<br>
<br>　　梦后何人见，孤亭似旧时。褰开诚得地，冥感竟因诗。
<br>
<br>　　不往过应少，悲来下独迟。顾惭非谢客，灵贶杳难追。
<br>
<br>　　卷515_6  「河亭」朱庆馀
<br>
<br>　　孤亭临绝岸，猿鸟识幽蹊。花落曾谁到，诗成独未题。
<br>
<br>　　潮痕经雨在，石笋与杉齐。谢守便登陟，秋来屐齿低。
<br>
<br>　　卷515_7  「送吴秀才之山西」朱庆馀
<br>
<br>　　泽潞西边路，兰桡北去人。出门谁恨别，投分不缘贫。
<br>
<br>　　杯酒从年少，知音在日新。东湖发诗意，夏卉竟如春。
<br>
<br>　　卷515_8  「和处州严郎中游南溪」朱庆馀
<br>
<br>　　四望非人境，从前洞穴深。潭清蒲远岸，岚积树无阴。
<br>
<br>　　看草初移屐，扪萝忽并簪。世嫌山水僻，谁伴谢公吟。
<br>
<br>　　卷515_9  「秋宵宴别卢侍御」朱庆馀
<br>
<br>　　风亭弦管绝，玉漏一声新。绿茗香醒酒，寒灯静照人。
<br>
<br>　　清班无意恋，素业本来贫。明发青山道，谁逢去马尘。
<br>
<br>　　卷515_10  「酬于D校书见贻」朱庆馀
<br>
<br>　　能□得从军，清嬴□□□。绮罗徒满目，山水不离心。
<br>
<br>　　暂别愁花老，相思倚竹阴。家贫无以养，未可话抽簪。
<br>
<br>　　卷515_11  「送石协律归吴兴别业」朱庆馀
<br>
<br>　　识来无定居，此去复何如。一与耕者遇，转将朝客疏。
<br>
<br>　　资身唯药草，教子但诗书。曾许黄庭本，斯言岂合虚。
<br>
<br>　　卷515_12  「同卢校书游新兴寺」朱庆馀
<br>
<br>　　山深云景别，有寺亦堪过。才子将迎远，林僧气性和。
<br>
<br>　　潭清蒲影定，松老鹤声多。岂不思公府，其如野兴何。
<br>
<br>　　卷515_13  「送马秀才」朱庆馀
<br>
<br>　　清貌不识睡，见来尝苦吟。风尘归省日，江海寄家心。
<br>
<br>　　与鹤期前岛，随僧过远林。相于竟何事，无语与知音。
<br>
<br>　　卷515_14  「赠律师院」朱庆馀
<br>
<br>　　粉壁通莲径，扁舟到不迷。苇声过枕上，湖色满窗西。
<br>
<br>　　但见修行苦，谁论夏腊低。闲看种来树，已觉与身齐。
<br>
<br>　　卷515_15  「送僧往台岳」朱庆馀
<br>
<br>　　五城初罢讲，海上忆闲行。触雪麻衣静，登山竹锡轻。
<br>
<br>　　天寒岳寺出，日晚岛泉清。坐与幽期遇，何人识此情。
<br>
<br>　　卷515_16  「送惠雅上人西游」朱庆馀
<br>
<br>　　五湖僧独往，此去与谁期。兴远常怜鹤，禅馀肯废诗。
<br>
<br>　　望云回寺晚，为讲到城迟。还想安居日，应当后夏时。
<br>
<br>　　卷515_17  「将之上京留别淮南书记李侍御」朱庆馀
<br>
<br>　　半似无名位，门当静处开。人心皆向德，物色不供才。
<br>
<br>　　酒兴春边过，军谋意外来。取名荣相府，却虑诏书催。
<br>
<br>　　卷515_18  「送祝秀才归衢州」朱庆馀
<br>
<br>　　旧隐e溪上，忆归年已深。学徒花下别，乡路雪边寻。
<br>
<br>　　骑吏陪春赏，江僧伴晚吟。高科如在意，当自惜光阴。
<br>
<br>　　卷515_19  「过孟浩然旧居」朱庆馀
<br>
<br>　　命合终山水，才非不称时。冢边空有树，身后独无儿。
<br>
<br>　　散尽诗篇本，长存道德碑。平生谁见重，应只是王维。
<br>
<br>　　卷515_20  「送虚上人游天台」朱庆馀
<br>
<br>　　青冥通去路，谁见独随缘。此地春前别，何山夜后禅。
<br>
<br>　　石桥隐深树，朱阙见晴天。好是修行处，师当住几年。
<br>
<br>　　卷515_21  「孔尚书致仕因而有寄赠」朱庆馀
<br>
<br>　　高人心易足，三表乞身闲。与世长疏索，唯僧得往还。
<br>
<br>　　直声留阙下，生事在林间。时复逢清景，乘车看远山。
<br>
<br>　　卷515_22  「和处州韦使君新开南溪」朱庆馀
<br>
<br>　　地里光图谶，樵人共说深。悠然想高躅，坐使变荒岑。
<br>
<br>　　疏凿因殊旧，亭台亦自今。静容猿暂下，闲与鹤同寻。
<br>
<br>　　转旆驯禽起，褰帷瀑溜侵。石稀潭见底，岚暗树无阴。
<br>
<br>　　跻险难通屐，攀栖称抱琴。云风开物意，潭水识人心。
<br>
<br>　　携}巡花遍，移舟惜景沈。世嫌山水僻，谁伴谢公吟。
<br>
<br>　　卷515_23  「送罗先辈书记归后却还闽中留别」朱庆馀
<br>
<br>　　同是越人从小别，忽归乡里见皆惊。湖边访旧知谁在，
<br>
<br>　　幕下留欢但觉荣。望岭又生红槿思，登车岂倦白云程。
<br>
<br>　　况当季父承恩日，廉问南州政已成。
<br>
<br>　　卷515_24  「送浙东陆中丞」朱庆馀
<br>
<br>　　坐将文教镇藩维，花满东南圣主知。公务肯容私暂入，
<br>
<br>　　丰年长与德相随。无贤不是朱门客，有子皆如玉树枝。
<br>
<br>　　自爱此身居乐土，咏歌林下日忘疲。
<br>
<br>　　卷515_25  「送元处士游天台」朱庆馀
<br>
<br>　　青冥路口绝人行，独与僧期上赤城。树列烟岚春更好，
<br>
<br>　　溪藏冰雪夜偏明。空山雉g禾苗短，野馆风来竹气清。
<br>
<br>　　若过石桥看瀑布，不妨高处便题名。
<br>
<br>　　卷515_26  「吴兴新堤」朱庆馀
<br>
<br>　　春堤一望思无涯，树势还同水势斜。深映菰蒲三十里，
<br>
<br>　　晴分功利几千家。谋成既不劳人力，境远偏宜隔浪花。
<br>
<br>　　若与青山长作固，汀洲肯恨柳丝遮。
<br>
<br>　　卷515_27  「酬萧员外见寄」朱庆馀
<br>
<br>　　麦风吹雨正徘徊，忽报书从郡阁来。道薄谬应宗伯选，
<br>
<br>　　诗成徒费谢公才。九霄示路空知感，十上惊魂尚未回。
<br>
<br>　　胜寄幸容溪馆宿，龙钟惭见妓筵开。倘期霁后陪新兴，
<br>
<br>　　一滴还须当一杯。
<br>
<br>　　卷515_28  「台州郑员外郡斋双鹤」朱庆馀
<br>
<br>　　丹顶分明音响别，况闻来处隔云涛。情悬碧落飞何晚，
<br>
<br>　　立近清池意自高。向夜双栖惊玉漏，临轩对舞拂朱袍。
<br>
<br>　　仙郎为尔开笼早，莫虑回翔损羽毛。
<br>
<br>　　卷515_29  「送窦秀才」朱庆馀
<br>
<br>　　江南才子日纷纷，少有篇章得似君。清话未同山寺宿，
<br>
<br>　　离歌已向客亭闻。梅天马上愁黄鸟，泽国帆前见白云。
<br>
<br>　　通籍名高年又少，回头应笑晚从军。
<br>
<br>　　卷515_30  「送邵州林使君」朱庆馀
<br>
<br>　　轩车此去也逢时，地近湘南颇入诗。一月计程那是远，
<br>
<br>　　中年出守未为迟。水边花气熏章服，岭上岚光照画旗。
<br>
<br>　　想得化行风土变，州人应为立生祠。
<br>
<br>　　卷515_31  「送饶州张使君」朱庆馀
<br>
<br>　　白头为郡清秋别，山水南行岂觉赊。楚老只应思入境，
<br>
<br>　　吴儿从此去移家。馆依高岭分樟叶，路出重江见苇花。
<br>
<br>　　务退唯当吟咏苦，留心曾不在生涯。
<br>
<br>　　卷515_32  「题开元寺」朱庆馀
<br>
<br>　　西入山门十里程，粉墙书字甚分明。萧帝坏陵深虎迹，
<br>
<br>　　广师遗院闭松声。长廊画剥僧形影，石壁尘昏客姓名。
<br>
<br>　　何必更将空色遣，眼前人事是浮生。
<br>
<br>　　卷515_33  「与庞复言携酒望洞庭」朱庆馀
<br>
<br>　　南湖春色通平远，贪记诗情忘酒杯。帆自巴陵山下过，
<br>
<br>　　雨从神女峡边来。青蒲映水疏还密，白鸟翻空去复回。
<br>
<br>　　尽日与君同看望，了然胜见画屏开。
<br>
<br>　　卷515_34  「送浙东周判官」朱庆馀
<br>
<br>　　久闻从事沧江外，谁谓无官已白头。来备戎装嘶数骑，
<br>
<br>　　去持丹诏入孤舟。蝉鸣远驿残阳树，鹭起湖田片雨秋。
<br>
<br>　　到日重陪丞相宴，镜湖新月在城楼。
<br>
<br>　　卷515_35  「塞下曲」朱庆馀
<br>
<br>　　万里去长征，连年惯野营。入群来择马，抛伴去擒生。
<br>
<br>　　箭拥耵崂，弓盘鹊角轻。问看行近远，西过受降城。
<br>
<br>　　卷515_36  「送僧」朱庆馀
<br>
<br>　　客行皆有为，师去是闲游。野望携金策，禅栖寄石楼。
<br>
<br>　　山深松翠冷，潭静菊花秋。几处题青壁，袈裟溅瀑流。
<br>
<br>　　卷515_37  「望早日」朱庆馀
<br>
<br>　　窗下闻鸡后，苍茫映远林。才分天地色，便禁虎狼心。
<br>
<br>　　是处程涂远，何山洞府深。此时堪伫望，万象豁尘襟。
<br>
<br>　　卷515_38  「旅中秋月有怀」朱庆馀
<br>
<br>　　久客未还乡，中秋倍可伤。暮天飞旅雁，故国在衡阳。
<br>
<br>　　岛外归云迥，林间坠叶黄。数宵千里梦，时见旧书堂。
<br>
<br>　　卷515_39  「十六夜月」朱庆馀
<br>
<br>　　昨夜忽已过，冰轮始觉亏。孤光犹不定，浮世更堪疑。
<br>
<br>　　影落澄江海，寒生静路岐。皎然银汉外，长有众星随。
<br>
<br>　　卷515_40  「行路难」朱庆馀
<br>
<br>　　世事浇浮后，艰难向此生。人心不自足，公道为谁平。
<br>
<br>　　德丧淳风尽，年荒蔓草盈。堪悲山下路，非只客中行。
<br>
<br>　　卷515_41  「闲居冬末寄友人」朱庆馀
<br>
<br>　　短亭分袂后，倚槛思偏孤。雨雪落残腊，轮蹄在远涂。
<br>
<br>　　人情难故旧，草色易凋枯。共有男儿事，何年入帝都。
<br>
<br>　　卷515_42  「望九疑」朱庆馀
<br>
<br>　　浮生犹役役，未得便寻真。白日如无路，青山岂有人。
<br>
<br>　　烟收遥岫小，雨过晚川新。倚杖何凝望，中宵梦往频。
<br>
<br>　　卷515_43  「赠陈逸人」朱庆馀
<br>
<br>　　乐道辞荣禄，安居桂水东。得闲多事外，知足少年中。
<br>
<br>　　药圃无凡草，松庭有素风。朝昏吟步处，琴酒与谁同。
<br>
<br>　　卷515_44  「湖中闲夜遣兴」朱庆馀
<br>
<br>　　钓艇同琴酒，良宵背水滨。风波不起处，星月尽随身。
<br>
<br>　　浦迥湘烟卷，林香岳气春。谁知此中兴，宁羡五湖人。
<br>
<br>　　卷515_45  「题娥皇庙」朱庆馀
<br>
<br>　　娥皇挥涕处，东望九疑天。往事难重问，孤峰尚惨然。
<br>
<br>　　夜深寒峒响，秋近碧萝鲜。未省明君意，遗踪万古传。
<br>
<br>　　卷515_46  「送友人赴举」朱庆馀
<br>
<br>　　世路□□久，嗟君进取身。十年虽苦志，万里托何人。
<br>
<br>　　处困非乖道，求名本为亲。惟应□□意，先与化龙鳞。
<br>
<br>　　卷515_47  「中秋月」朱庆馀
<br>
<br>　　自古分功定，唯应缺又盈。一宵当皎洁，四海尽澄清。
<br>
<br>　　静觉风微起，寒过雪乍倾。孤高稀此遇，吟赏倍牵情。
<br>
<br>　　卷515_48  「宿山居」朱庆馀
<br>
<br>　　山店灯前客，酬身未有媒。乡关贫后别，风雨夜深来。
<br>
<br>　　上国求丹桂，衡门长绿苔。堪惊双鬓雪，不待岁寒催。
<br>
<br>　　卷515_49  「夏末留别洞庭知己」朱庆馀
<br>
<br>　　清秋时节近，分袂独凄然。此地折高柳，何门听暮蝉。
<br>
<br>　　浪摇湖外日，山背楚南天。空感迢迢事，荣归在几年。
<br>
<br>　　卷515_50  「过洞庭」朱庆馀
<br>
<br>　　帆挂狂风起，茫茫既往时。波涛如未息，舟楫亦堪疑。
<br>
<br>　　旅雁投孤岛，长天下四维。前程有平处，谁敢与心期。
<br>
<br>　　卷515_51  「旅中过重阳」朱庆馀
<br>
<br>　　一岁重阳至，羁游在异乡。登高思旧友，满目是穷荒。
<br>
<br>　　草际飞云片，天涯落雁行。故山篱畔菊，今日为谁黄。
<br>
<br>　　卷515_52  「送人下第归」朱庆馀
<br>
<br>　　独立身难达，新春与志违。异乡青草长，故国白头归。
<br>
<br>　　岸阔湖波溢，程遥楚岫微。高秋期再会，此去莫忘机。
<br>
<br>　　卷515_53  「叙吟」朱庆馀
<br>
<br>　　雅道辛勤久，潜疑鬓雪侵。未能酬片善，难更免孤吟。
<br>
<br>　　有景皆牵思，无愁不到心。遥天一轮月，几夜见西沈。
<br>
<br>　　卷515_54  「塞下感怀」朱庆馀
<br>
<br>　　塞下闲为客，乡心岂易安。程涂过万里，身事尚孤寒。
<br>
<br>　　竟日风沙急，临秋草木残。何年方致主，时拂剑尘看。
<br>
<br>　　卷515_55  「宿江馆」朱庆馀
<br>
<br>　　江馆迢遥处，知音信渐赊。夜深乡梦觉，窗下月明斜。
<br>
<br>　　起雁看荒草，惊波尚白沙。那堪动乡思，故国在天涯。
<br>
<br>　　卷515_56  「早梅」朱庆馀
<br>
<br>　　天然根性异，万物尽难陪。自古承春早，严冬斗雪开。
<br>
<br>　　艳寒宜雨露，香冷隔尘埃。堪把依松竹，良涂一处栽。
<br>
<br>　　卷515_57  「夏日访贞上人院」朱庆馀
<br>
<br>　　炎夏寻灵境，高僧澹荡中。命棋隈绿竹，尽日有清风。
<br>
<br>　　流水离经阁，闲云入梵宫。此时万虑，直似出尘笼。
<br>
<br>　　卷515_58  「春日旅次」朱庆馀
<br>
<br>　　林中莺又啭，为客恨因循。故里遥千里，青春过数春。
<br>
<br>　　弟兄来渐少，岁月去何频。早晚荣归计，中堂会所亲。
<br>
<br>　　卷515_59  「赠至寂禅师」朱庆馀
<br>
<br>　　处世唯据衲，禅门几岁寒。法空无所染，性悟不多看。
<br>
<br>　　竟日门长掩，相逢草自残。有时寻道侣，飞锡度峰峦。
<br>
<br>　　卷515_60  「闲居即事」朱庆馀
<br>
<br>　　深嶂多幽景，闲居野兴清。满庭秋雨过，连夜绿苔生。
<br>
<br>　　石面横琴坐，松阴采药行。超然尘事外，不似绊浮名。
<br>
<br>　　卷515_61  「废宅花」朱庆馀
<br>
<br>　　数树荒庭上，芬芳映绿苔。自缘逢暖发，不是为人开。
<br>
<br>　　色艳莺犹在，香消蝶已回。相从无胜事，谁向此倾杯。
<br>
<br>　　卷515_62  「寄友人」朱庆馀
<br>
<br>　　当代知音少，相思在此身。一分南北路，长问往来人。
<br>
<br>　　是处应为客，何门许扫尘。凭书正惆怅，蜀魄数声新。
<br>
<br>　　卷515_63  「途中感怀」朱庆馀
<br>
<br>　　世上名利牵，途中意惨然。到家能几日，为客便经年。
<br>
<br>　　迹似萍随水，情同鹤在田。何当功业遂，归路下遥天。
<br>
<br>　　卷515_64  「赠道者」朱庆馀
<br>
<br>　　独住神仙境，门当瀑布开。地多临水石，行不惹尘埃。
<br>
<br>　　风起松花散，琴鸣鹤翅回。还归九天上，时有故人来。
<br>
<br>　　卷515_65  「长安春日野中」朱庆馀
<br>
<br>　　青春思楚地，闲步出秦城。满眼是岐路，何年见弟兄。
<br>
<br>　　烟霞装媚景，霄汉指前程。尽日徘徊处，归鸿过玉京。
<br>
<br>　　卷515_66  「长城」朱庆馀
<br>
<br>　　秦帝防胡虏，关心倍可嗟。一人如有德，四海尽为家。
<br>
<br>　　往事乾坤在，荒基草木遮。至今徒者骨，犹自哭风沙。
<br>
<br>　　卷515_67  「酬李躔侍御」朱庆馀
<br>
<br>　　此去非关兴，君行不当游。无因两处马，共饮一溪流。
<br>
<br>　　卷515_68  「别李侍御后亭夜坐却寄」朱庆馀
<br>
<br>　　已作亭下别，未忘灯下情。吟多欲就枕，更漏转分明。
<br>
<br>　　卷515_69  「题钱宇别墅」朱庆馀
<br>
<br>　　林居向晚饶清景，惜去非关恋酒杯。石净每因杉露滴，
<br>
<br>　　地幽渐觉水禽来。药蔬秋后供僧尽，竹杖吟中望月回。
<br>
<br>　　红叶闲飘篱落迥，行人远见草堂开。
<br>
<br>　　卷515_70  「近试上张籍水部（一作闺意献张水部）」朱庆馀
<br>
<br>　　洞房昨夜停红烛，待晓堂前拜舅姑。
<br>
<br>　　妆罢低声问夫婿，画眉深浅入时无。
<br>
<br>　　卷515_71  「留别卢玄休归荆门」朱庆馀
<br>
<br>　　江边离别心，言罢各沾襟。以我去帆远，知君离恨深。
<br>
<br>　　云开孤鸟出，浪起白鸥沈。更作来年约，阳台许伴寻。
<br>
<br>　　卷515_72  「采莲」朱庆馀
<br>
<br>　　隔烟花草远鳎恨个来时路不同。
<br>
<br>　　正是停桡相遇处，鸳鸯飞去急流中。
<br>
<br>　　卷515_73  「都门晚望」朱庆馀
<br>
<br>　　绿槐花堕御沟边，步出都门雨后天。
<br>
<br>　　日暮野人耕种罢，烽楼原上一条烟。
<br>
<br>　　卷515_74  「舜井」朱庆馀
<br>
<br>　　碧L磷磷不记年，青萝锁在小山颠。
<br>
<br>　　向来下视千山水，疑是苍梧万里天。
<br>
<br>　　卷515_75  「商州王中丞留吃枳壳」朱庆馀
<br>
<br>　　方物就中名最远，只应愈疾味偏佳。
<br>
<br>　　若交尽乞人人与，采尽商山枳壳花。
<br>
<br>　　卷515_76  「登玄都阁」朱庆馀
<br>
<br>　　野色晴宜上阁看，树阴遥映御沟寒。
<br>
<br>　　豪家旧宅无人住，空见朱门锁牡丹。
<br>
<br>　　卷515_77  「赠凤翔柳司录」朱庆馀
<br>
<br>　　杏园北寺题名日，数到如今四十年。
<br>
<br>　　点检生涯与官职，一茎野竹在身边。
<br>
<br>　　卷515_78  「啄木儿」朱庆馀
<br>
<br>　　丁丁向晚急还稀，啄遍庭槐未肯归。
<br>
<br>　　终日与君除蠹害，莫嫌无事不频飞。
<br>
<br>　　卷515_79  「榜曲」朱庆馀
<br>
<br>　　荷花明灭水烟空，惆怅来时径不同。
<br>
<br>　　欲到前洲堪入处，鸳鸯飞出碧流中。
<br>
<br>　　卷515_80  「逢山人」朱庆馀
<br>
<br>　　星月相逢现此身，自然无迹又无尘。
<br>
<br>　　秋来若向金天会，便是青莲叶上人。
<br>
<br>　　卷515_81  「过耶溪」朱庆馀
<br>
<br>　　春溪缭绕出无穷，两岸桃花正好风。
<br>
<br>　　恰是扁舟堪入处，鸳鸯飞起碧流中。
<br>
<br>　　卷515_82  「贺张水部员外拜命」朱庆馀
<br>
<br>　　省中官最美，无似水曹郎。前代佳名逊，当时重姓张。
<br>
<br>　　白须吟丽句，红叶吐朝阳。徒有归山意，君恩未可忘。
<br>
<br>　　卷515_83  「送璧州刘使君」朱庆馀
<br>
<br>　　王府登朝后，巴乡典郡新。江分入峡路，山见采鞭人。
<br>
<br>　　旧业孤城梦，生祠几处身。知君素清俭，料得却来贫。
<br>
<br>　　卷515_84  「赠江夏卢使君」朱庆馀
<br>
<br>　　诗人中最屈，无与使君俦。白发虽求退，明时合见收。
<br>
<br>　　登山犹自健，纵酒可多愁。好是能骑马，相逢见鄂州。
<br>
<br>　　卷515_85  「送崔秀才游江陵」朱庆馀
<br>
<br>　　樽前荆楚客，云外思萦回。秦野春已尽，商山花正开。
<br>
<br>　　鸥惊帆乍起，虹见雨初来。自有归期在，蝉声处处催。
<br>
<br>　　卷515_86  「观涛」朱庆馀
<br>
<br>　　木落霜飞天地清，空江百里见潮生。鲜飙出海鱼龙气，
<br>
<br>　　晴雪喷山雷鼓声。云日半阴川渐满，客帆皆过浪难平。
<br>
<br>　　高楼晓望无穷意，丹叶黄花绕郡城。
<br>
<br>　　卷515_87  「南湖」朱庆馀
<br>
<br>　　湖上微风小槛凉，翻翻菱荇满回塘。野船著岸入春草，
<br>
<br>　　水鸟带波飞夕阳。芦叶有声疑露雨，浪花无际似潇湘。
<br>
<br>　　飘然蓬艇东归客，尽日相看忆楚乡。
<br>
<br>　　卷515_88  「镜湖西岛言事」朱庆馀
<br>
<br>　　慵拙幸便荒僻地，纵闻猿鸟亦何愁。偶因药酒欺梅雨，
<br>
<br>　　却著寒衣过麦秋。岁计有馀添橡实，生涯一半在渔舟。
<br>
<br>　　世人若便无知己，应向此溪成白头。
<br>
<br>　　卷515_89  「送刘思复南河从军」朱庆馀
<br>
<br>　　七千里别宁无恨，且贵从军乐事多。不驻节旄先候发，
<br>
<br>　　偶逢山寺亦难过。蛮人独放田火，海兽群游落日波。
<br>
<br>　　远作受恩身不易，莫抛书剑近笙歌。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
