<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一十七
<br>
<br>　　卷17_1  「乐府杂曲。鼓吹曲辞。朱鹭」张籍
<br>
<br>　　翩翩兮朱鹭，来泛春塘栖绿树。
<br>
<br>　　羽毛如翦色如染，远飞欲下双翅敛。
<br>
<br>　　避人引子入深堑，动处水纹开滟滟。
<br>
<br>　　谁知豪家网尔躯，不如饮啄江海隅。
<br>
<br>　　卷17_2  「乐府杂曲。鼓吹曲辞。艾如张」李贺
<br>
<br>　　锦b，绣裆襦，强强饮啄哺尔雏。陇东卧u满风雨，
<br>
<br>　　莫信龙媒陇西去。齐人织网如素空，张在野春平碧中。
<br>
<br>　　网丝漠漠无形影，误尔触之伤首红。艾叶绿花谁翦刻，
<br>
<br>　　中藏祸机不可测。
<br>
<br>　　卷17_3  「乐府杂曲。鼓吹曲辞。上之回」卢照邻
<br>
<br>　　回中道路险，萧关烽候多。五营屯北地，万乘出西河。
<br>
<br>　　单于拜玉玺，天子按雕戈。振旅汾川曲，秋风横大歌。
<br>
<br>　　卷17_4  「乐府杂曲。鼓吹曲辞。上之回」李白
<br>
<br>　　三十六离宫，楼台与天通。阁道步行月，美人愁烟空。
<br>
<br>　　恩疏宠不及，桃李伤春风。淫乐意何极，金舆向回中。
<br>
<br>　　万乘出黄道，千旗扬彩虹。前军细柳北，后骑甘泉东。
<br>
<br>　　岂问渭川老，宁邀襄野童。秋暮瑶池宴，归来乐未穷。
<br>
<br>　　卷17_5  「乐府杂曲。鼓吹曲辞。上之回」李贺
<br>
<br>　　上之回，大旗喜。悬虹彗，挞凤尾。剑匣破，舞蛟龙。
<br>
<br>　　蚩尤死，鼓逢逢。天高庆雷齐坠地，地无惊烟海千里。
<br>
<br>　　卷17_6  「乐府杂曲。鼓吹曲辞。战城南」卢照邻
<br>
<br>　　将军出紫塞，冒顿在乌贪。笳喧雁门北，阵翼龙城南。
<br>
<br>　　雕弓夜宛转，铁骑晓参潭。应须驻白日，为待战方酣。
<br>
<br>　　卷17_7  「乐府杂曲。鼓吹曲辞。战城南」李白
<br>
<br>　　去年战桑干源，今年战葱河道。洗兵条支海上波，
<br>
<br>　　放马天山雪中草。万里长征战，三军尽衰老。
<br>
<br>　　匈奴以杀戮为耕作，古来唯见白骨黄沙田。
<br>
<br>　　秦家筑城备胡处，汉家还有烽火燃。
<br>
<br>　　烽火燃不息，征战无已时。野战格斗死，败马号鸣向天悲。
<br>
<br>　　乌鸢啄人肠，衔飞上挂枯树枝。士卒涂草莽，将军空尔为。
<br>
<br>　　乃知兵者是凶器，圣人不得已而用之。
<br>
<br>　　卷17_8  「乐府杂曲。鼓吹曲辞。战城南」刘驾
<br>
<br>　　城南征战多，城北无饥鸦。白骨马蹄下，谁言皆有家。
<br>
<br>　　城前水声苦，倏忽流万古。莫争城外地，城里有闲土。
<br>
<br>　　卷17_9  「乐府杂曲。鼓吹曲辞。战城南二首」贯休
<br>
<br>　　万里桑干傍，茫茫古蕃壤。将军貌憔悴，抚剑悲年长。
<br>
<br>　　胡兵尚陵逼，久住亦非强。邯郸少年辈，个个有伎俩。
<br>
<br>　　拖枪半夜去，雪片大如掌。
<br>
<br>　　碛中有阴兵，战马时惊蹶。轻猛李陵心，摧残苏武节。
<br>
<br>　　黄金锁子甲，风吹色如铁。十载不封侯，茫茫向谁说。
<br>
<br>　　卷17_10  「乐府杂曲。鼓吹曲辞。巫山高」郑世翼
<br>
<br>　　巫山凌太清，i类削成。霏霏暮雨合，霭霭朝云生。
<br>
<br>　　危峰入鸟道，深谷泻猿声。别有幽栖客，淹留攀桂情。
<br>
<br>　　卷17_11  「乐府杂曲。鼓吹曲辞。巫山高二首」沈缙
<br>
<br>　　巫山峰十二，环合隐昭回。俯眺琵琶峡，平看云雨台。
<br>
<br>　　古槎天外倚，瀑水日边来。何忽啼猿夜，荆王枕席开。
<br>
<br>　　神女向高唐，巫山下夕阳。裴回作行雨，婉娈逐荆王。
<br>
<br>　　电影江前落，雷声峡外长。霁云无处所，台馆晓苍苍。
<br>
<br>　　卷17_12  「乐府杂曲。鼓吹曲辞。巫山高」卢照邻
<br>
<br>　　巫山望不极，望望下朝。莫辨啼猿树，徒看神女云。
<br>
<br>　　惊涛乱水脉，骤雨暗峰文。沾裳即此地，况复远思君。
<br>
<br>　　卷17_13  「乐府杂曲。鼓吹曲辞。巫山高」张循之
<br>
<br>　　巫山高不极，沓沓状奇新。暗谷疑风雨，幽岩若鬼神。
<br>
<br>　　月明三峡曙，潮满二江春。为问阳台夕，应知入梦人。
<br>
<br>　　卷17_14  「乐府杂曲。鼓吹曲辞。巫山高」刘方平
<br>
<br>　　楚国巫山秀，清猿日夜啼。万重春树合，十二碧峰齐。
<br>
<br>　　峡出朝云下，江来暮雨西。阳台归路直，不畏向家迷。
<br>
<br>　　卷17_15  「乐府杂曲。鼓吹曲辞。巫山高」皇甫冉
<br>
<br>　　巫峡见巴东，迢迢半出空。云藏神女馆，雨到楚王宫。
<br>
<br>　　朝暮泉声落，寒暄树色同。清猿不可听，偏在九秋中。
<br>
<br>　　卷17_16  「乐府杂曲。鼓吹曲辞。巫山高」李端
<br>
<br>　　巫山十二峰，皆在碧虚中。回合云藏日，霏微雨带风。
<br>
<br>　　猿声寒过水，树色暮连空。愁向高唐望，清秋见楚宫。
<br>
<br>　　卷17_17  「乐府杂曲。鼓吹曲辞。巫山高」于
<br>
<br>　　何山无朝云，彼云亦悠扬。何山无暮雨，彼雨亦苍茫。
<br>
<br>　　宋玉恃才者，凭云构高唐。自重文赋名，荒淫归楚襄。
<br>
<br>　　峨峨十二峰，永作妖鬼乡。
<br>
<br>　　卷17_18  「乐府杂曲。鼓吹曲辞。巫山高二首」孟郊
<br>
<br>　　巴山上峡重复重，阳台碧峭十二峰。荆王猎时逢暮雨，
<br>
<br>　　夜卧高丘梦神女。轻红流烟湿艳姿，行云飞去明星稀。
<br>
<br>　　目极魂断望不见，猿啼三声泪沾衣。
<br>
<br>　　见尽数万里，不闻三声猿。但飞萧萧雨，中有亭亭魂。
<br>
<br>　　千载楚襄恨，遗文宋玉言。至今青冥里，云结深闺门。
<br>
<br>　　卷17_19  「乐府杂曲。鼓吹曲辞。巫山高」李贺
<br>
<br>　　碧丛丛，高插天，大江翻澜神曳烟。楚魂寻梦风t然，
<br>
<br>　　晓风飞雨生苔钱。瑶姬一去一千年，丁香筇竹啼老猿。
<br>
<br>　　古祠近月蟾桂寒，椒花坠红湿云间。
<br>
<br>　　卷17_20  「乐府杂曲。鼓吹曲辞。巫山高」齐己
<br>
<br>　　巫山高，巫女妖，雨为暮兮云为朝，楚王憔悴魂欲销。
<br>
<br>　　秋猿嗥嗥日将夕，红霞紫烟凝老壁。千岩万壑花皆坼，
<br>
<br>　　但恐芳菲无正色。不知今古行人行，几人经此无秋情。
<br>
<br>　　云深庙远不可觅，十二峰头插天碧。
<br>
<br>　　卷17_21  「乐府杂曲。鼓吹曲辞。将进酒」李白
<br>
<br>　　君不见黄河之水天上来，奔流到海不复回。
<br>
<br>　　君不见高堂明镜悲白发，朝如青丝暮成雪。
<br>
<br>　　人生得意须尽欢，莫使金尊空对月。天生我材必有用，
<br>
<br>　　千金散尽还复来。烹羊宰牛且为乐，会须一饮三百杯。
<br>
<br>　　岑夫子，丹丘生，将进酒，杯莫停。与君歌一曲，
<br>
<br>　　请君为我侧耳听。钟鼓馔玉不足贵，但愿长醉不复醒。
<br>
<br>　　古来圣贤皆寂寞，惟有饮者留其名。陈王昔时宴平乐，
<br>
<br>　　斗酒十千恣欢谑。主人何为言少钱，径须酤取对君酌。
<br>
<br>　　五花马，千金裘，呼儿将出换美酒，与尔同销万古愁。
<br>
<br>　　卷17_22  「乐府杂曲。鼓吹曲辞。将进酒」元稹
<br>
<br>　　将进酒，将进酒，酒中有毒鸩主父，言之主父伤主母。
<br>
<br>　　母为妾地父妾天，仰天俯地不忍言。佯为僵踣主父前，
<br>
<br>　　主父不知加妾鞭。旁人知妾为主说，主将泪洗鞭头血。
<br>
<br>　　推摧主母牵下堂，扶妾遣升堂上床。将进酒，
<br>
<br>　　酒中无毒令主寿，愿主回思归主母，遣妾如此事主父。
<br>
<br>　　妾为此事人偶知，自惭不密方自悲。主今颠倒安置妾，
<br>
<br>　　贪天僭地谁不为。
<br>
<br>　　卷17_23  「乐府杂曲。鼓吹曲辞。将进酒」李贺
<br>
<br>　　琉璃钟，琥珀浓，小槽酒滴真珠红。烹龙炮凤玉脂泣，
<br>
<br>　　罗屏绣幕围香风。吹龙笛，击鼍鼓，皓齿歌，细腰舞。
<br>
<br>　　况是青春日将暮，桃花乱落如红雨。劝君终日酩酊醉，
<br>
<br>　　酒不到刘伶坟上土。
<br>
<br>　　卷17_24  「乐府杂曲。鼓吹曲辞。君马黄」李白
<br>
<br>　　君马黄，我马白，马色虽不同，人心本无隔。
<br>
<br>　　共作游冶盘，双行洛阳陌。长剑既照曜，高冠何V赫。
<br>
<br>　　各有千金裘，俱为五侯客。猛虎落陷阱，壮夫时屈厄。
<br>
<br>　　相知在急难，独好亦何益。
<br>
<br>　　卷17_25  「乐府杂曲。鼓吹曲辞。芳树」沈缙
<br>
<br>　　何地早芳菲，宛在长门殿。夭桃色若绶，李光如练。
<br>
<br>　　啼鸟弄花疏，游蜂饮香遍。叹息春风起，飘零君不见。
<br>
<br>　　卷17_26  「乐府杂曲。鼓吹曲辞。芳树」卢照邻
<br>
<br>　　芳树本多奇，年华复在斯。结翠成新幄，开红满旧枝。
<br>
<br>　　风归花历乱，日度影参差。容色朝朝落，思君君不知。
<br>
<br>　　卷17_27  「乐府杂曲。鼓吹曲辞。芳树」徐彦伯
<br>
<br>　　玉花珍簟上，金缕画屏开。晓月怜筝柱，春风忆镜台。
<br>
<br>　　筝柱春风吹晓月，芳树落花朝暝歇。稿砧刀头未有时，
<br>
<br>　　攀条拭泪坐相思。
<br>
<br>　　卷17_28  「乐府杂曲。鼓吹曲辞。芳树」韦应物
<br>
<br>　　迢迢芳园树，列映清池曲。对此伤人心，还如故时绿。
<br>
<br>　　风条洒馀霭，露叶承新旭。佳人不再攀，下有往来躅。
<br>
<br>　　卷17_29  「乐府杂曲。鼓吹曲辞。芳树」元稹
<br>
<br>　　芳树已寥落，孤英尤可嘉。可怜团团叶，盖覆深深花。
<br>
<br>　　游蜂竞攒刺，斗雀亦纷。天生细碎物，不爱好光华。
<br>
<br>　　非无歼殄法，念尔有生涯。春雷一声发，惊燕亦惊蛇。
<br>
<br>　　清池养神蔡，已复长虾蟆。雨露贵平施，吾其春草芽。
<br>
<br>　　卷17_30  「乐府杂曲。鼓吹曲辞。芳树」罗隐
<br>
<br>　　细蕊慢逐风，暖香闲破鼻。青帝固有心，时时动人意。
<br>
<br>　　去年高枝犹压地，今年低枝已憔悴。
<br>
<br>　　吾所以见造化之权，变通之理。春夏作头，秋冬为尾。
<br>
<br>　　循环反复无穷已。今生长短同一轨，若使威可以制，
<br>
<br>　　力可以止，秦皇不肯敛手下沙丘，孟贲不合低头入蒿里。
<br>
<br>　　伊人强猛犹如此，顾我劳生何足恃。但愿开素袍，
<br>
<br>　　倾绿蚁，陶陶兀兀大醉于青冥白昼间。任他上是天，
<br>
<br>　　下是地。
<br>
<br>　　卷17_31  「乐府杂曲。鼓吹曲辞。有所思」沈缙
<br>
<br>　　君子事行役，再空芳岁期。美人旷延伫，万里浮云思。
<br>
<br>　　园槿绽红艳，郊桑柔绿滋。坐看长夏晚，秋月生罗帏。
<br>
<br>　　卷17_32  「乐府杂曲。鼓吹曲辞。有所思」李白
<br>
<br>　　我思仙人，乃在碧海之东隅。
<br>
<br>　　海寒多天风，白波连山倒蓬壶。长鲸喷涌不可涉，
<br>
<br>　　抚心茫茫泪如珠。西来青鸟东飞去，愿寄一书谢麻姑。
<br>
<br>　　卷17_33  「乐府杂曲。鼓吹曲辞。有所思」孟郊
<br>
<br>　　桔槔烽火昼不灭，客路迢迢信难越。古镇刀攒万片霜，
<br>
<br>　　寒江浪起千堆雪。此时西去定如何，空使南心远凄切。
<br>
<br>　　卷17_34  「乐府杂曲。鼓吹曲辞。有所思」卢仝
<br>
<br>　　当时我醉美人家，美人颜色娇如花。今日美人弃我去，
<br>
<br>　　青楼珠箔天之涯。天涯娟娟常娥月，三五二八盈又缺。
<br>
<br>　　翠眉蝉鬓生别离，一望不见心断绝。心断绝，几千里，
<br>
<br>　　梦中醉卧巫山云，觉来泪滴湘江水。湘江两岸花木深，
<br>
<br>　　美人不见愁人心。含愁更奏绿绮琴，调高弦绝无知音。
<br>
<br>　　美人兮美人，不知为暮雨兮为朝云，相思一夜梅花发，
<br>
<br>　　忽到窗前疑是君。
<br>
<br>　　卷17_35  「乐府杂曲。鼓吹曲辞。有所思」韦应物
<br>
<br>　　借问江上柳，青青为谁春。空游昨日地，不见昨日人。
<br>
<br>　　缭绕万家井，往来车马尘。莫道无相识，要非心所亲。
<br>
<br>　　卷17_36  「乐府杂曲。鼓吹曲辞。有所思」刘氏云
<br>
<br>　　朝亦有所思，暮亦有所思。登楼望君处，蔼蔼浮云飞。
<br>
<br>　　浮云遮却阳关道，向晚谁知妾怀抱。玉井苍苔春院深，
<br>
<br>　　桐花落地无人扫。
<br>
<br>　　卷17_37  「乐府杂曲。鼓吹曲辞。雉子班」李白
<br>
<br>　　辟邪伎作鼓吹惊，雉子班之奏曲成，喔咿振迅欲飞鸣。
<br>
<br>　　扇锦翼，雄风生，双雌同饮啄，悍谁能争。
<br>
<br>　　乍向草中耿介死，不求黄金笼下生。
<br>
<br>　　天地至广大，何惜遂物情。善卷让天子，务光亦逃名。
<br>
<br>　　所贵旷士怀，朗然合太清。
<br>
<br>　　卷17_38  「乐府杂曲。鼓吹曲辞。临高台」褚亮
<br>
<br>　　高台暂俯临，飞翼耸轻音。浮光随日度，漾影逐波深。
<br>
<br>　　迥瞰周平野，开怀畅远襟。独此三休上，还伤千岁心。
<br>
<br>　　卷17_39  「乐府杂曲。鼓吹曲辞。临高台」王勃
<br>
<br>　　临高台，高台迢递绝浮埃，瑶轩绮构何崔嵬，
<br>
<br>　　鸾歌凤吹清且哀。俯瞰长安道，萋萋御沟草，
<br>
<br>　　斜对甘泉路，苍苍茂陵树。高台四望同，
<br>
<br>　　帝乡佳气郁葱葱。紫阁丹楼纷照曜，璧房锦殿相玲珑。
<br>
<br>　　东弥长乐观，西指未央宫。赤城映朝日，绿树摇春风。
<br>
<br>　　旗亭百队开新市，甲第千甍分戚里。朱轮翠盖不胜春，
<br>
<br>　　叠树层楹相对起。复有青楼大道中，绣户文窗雕绮栊。
<br>
<br>　　锦衣昼不襞，罗帏夕未空。歌屏朝掩翠，妆镜晚窥红。
<br>
<br>　　为吾安宝髻，蛾眉罢花丛。狭路尘间黯将暮，
<br>
<br>　　云间月色明如素。鸳鸯池上两两飞，凤凰楼下双双度。
<br>
<br>　　物色正如此，佳期那不顾。银鞍绣毂盛繁华，
<br>
<br>　　可怜今夜宿倡家。倡家少妇不须梗东园桃李片时春。
<br>
<br>　　君看旧日高台处，柏梁铜雀生黄尘。
<br>
<br>　　卷17_40  「乐府杂曲。鼓吹曲辞。临高台」贯休
<br>
<br>　　凉风吹远念，使我升高台。宁知数片云，不是旧山来。
<br>
<br>　　故人天一涯，久客殊未回。雁来不得书，空寄声哀哀。
<br>
<br>　　卷17_41  「乐府杂曲。鼓吹曲辞。黄雀行」庄南杰
<br>
<br>　　穿屋穿墙不知止，争树争巢入营死。林间公子挟弹弓，
<br>
<br>　　一丸致毙花丛里。小雏黄口未有知，青天不解高高飞。
<br>
<br>　　虞人设网当要路，白日啾嘲祸万机。
<br>
<br>　　卷17_42  「乐府杂曲。鼓吹曲辞。钓竿篇」沈缙
<br>
<br>　　朝日敛红烟，垂竿向绿川。人疑天上坐，鱼似镜中悬。
<br>
<br>　　避楫时惊透，猜钩每误牵。湍危不理辖，潭静欲留船。
<br>
<br>　　钓玉君徒尚，征金我未贤。为看芳饵下，贪得会无全。
<br>
<br>　　卷17_43  「乐府杂曲。鼓吹曲辞。凯歌六首」岑参
<br>
<br>　　汉将承恩西破戎，捷书先奏未央宫。
<br>
<br>　　天子预开麟阁待，只今谁数贰师功。
<br>
<br>　　官军西出过楼兰，营幕傍临月窟寒。
<br>
<br>　　蒲海晓霜凝剑尾，葱山夜雪扑旌竿。
<br>
<br>　　鸣笳擂鼓拥回军，破国平蕃昔未闻。
<br>
<br>　　大夫鹊印摇边月，天将龙旗掣海云。
<br>
<br>　　月落辕门鼓角鸣，千群面缚出蕃城。
<br>
<br>　　洗兵鱼海云迎阵，秣马龙堆月照营。
<br>
<br>　　蕃军遥见汉家营，满谷连山遍哭声。
<br>
<br>　　万箭千刀一夜杀，平明流血浸空城。
<br>
<br>　　暮雨旌旗湿未干，胡尘白草日光寒。
<br>
<br>　　昨夜将军连晓战，蕃军只见马空鞍。
<br>
<br>　　卷17_44  「乐府杂曲。鼓吹铙歌。晋阳武」柳宗元
<br>
<br>　　晋阳武，奋义威。炀之渝，德焉归。氓毕屠，绥者谁。
<br>
<br>　　皇烈烈，专天机。号以仁，扬其旗。日之升，九土。
<br>
<br>　　斥田圻，流洪辉。有其二，翼馀隋。斫枭骜，连熊螭。
<br>
<br>　　枯以肉，驼哔。后土荡，玄穹弥。合之育，莽然施。
<br>
<br>　　惟德辅，庆无期。
<br>
<br>　　卷17_45  「乐府杂曲。鼓吹铙歌。兽之穷」柳宗元
<br>
<br>　　兽之穷，奔大麓。天厚黄德，狙犷服。
<br>
<br>　　甲之补，弭矢。皇旅靖，敌逾蹙。
<br>
<br>　　自亡其徒，匪予戮。屈rH猛，虔栗栗。
<br>
<br>　　縻以尺组，啖以秩。黎之阳，土茫茫。
<br>
<br>　　富兵戎，盈仓箱。乏者德，莫能享。驱豺兕，授我疆。
<br>
<br>　　卷17_46  「乐府杂曲。鼓吹铙歌。战武牢」柳宗元
<br>
<br>　　战武牢，动河朔。逆之助，图掎角。怒d，抗乔岳。
<br>
<br>　　翘萌牙，傲霜雹。王谋内定，申掌握。铺施芟夷，
<br>
<br>　　二主缚。惮华戎，廓封略。命之瞢，卑以斫。归有德，
<br>
<br>　　唯先觉。
<br>
<br>　　卷17_47  「乐府杂曲。鼓吹铙歌。泾水黄」柳宗元
<br>
<br>　　泾水黄，陇野茫。负太白，腾天狼。有鸟鸷立，羽翼张。
<br>
<br>　　钩喙决前，钜傍；怒飞饥啸，Q不可当。老雄死，
<br>
<br>　　子复良。巢岐饮渭，肆翱翔。顿地，提天纲。
<br>
<br>　　列缺掉帜，招摇耀。鬼神来助，梦嘉祥。脑涂原野，
<br>
<br>　　魂飞扬。星辰复，恢一方。
<br>
<br>　　卷17_48  「乐府杂曲。鼓吹铙歌。奔鲸沛」柳宗元
<br>
<br>　　奔鲸沛，荡海垠。吐霓翳日，腥浮云。帝怒下顾，
<br>
<br>　　哀垫昏。授以神柄，推元臣。手援天矛，截修鳞。
<br>
<br>　　披攘蒙W，开海门。地平水静，浮天垠。羲和显耀，
<br>
<br>　　乘清氛。赫炎溥畅，融大钧。
<br>
<br>　　卷17_49  「乐府杂曲。鼓吹铙歌。苞ā沽宗元
<br>
<br>　　苞ba矣，惟根之蟠。弥巴蔽荆，负南极以安。
<br>
<br>　　曰我旧梁氏，辑绥艰难。江汉之阻，都邑固以完。
<br>
<br>　　圣人作，神武用，有臣勇智，奋不以众。投迹死地，
<br>
<br>　　谋猷纵。化敌为家，虑则中。浩浩海裔，不威而同。
<br>
<br>　　系缧降王，定厥功。澶漫万里，宣唐风。蛮夷九译，
<br>
<br>　　咸来从。凯旋金奏，象形容。震赫万国，罔不龚。
<br>
<br>　　卷17_50  「乐府杂曲。鼓吹铙歌。河右平」柳宗元
<br>
<br>　　河右澶漫，顽为之魁。王师如雷震，昆仑以颓。
<br>
<br>　　上聋下聪，骜不可回。助仇抗有德，惟人之灾。
<br>
<br>　　乃溃乃奋，执缚归厥命。万室蒙其仁，一夫则病。
<br>
<br>　　濡以鸿泽，皇之圣。威畏德怀，功以定。顺之于理，
<br>
<br>　　物咸遂厥性。
<br>
<br>　　卷17_51  「乐府杂曲。鼓吹铙歌。铁山碎」柳宗元
<br>
<br>　　铁山碎，大漠舒。二虏劲，连穹庐。背北海，专坤隅。
<br>
<br>　　岁来侵边，或傅于都。天子命元帅，奋其雄图。
<br>
<br>　　破定襄，降魁渠。穷竟窟宅，斥余吾。百蛮破胆，
<br>
<br>　　边氓苏。威武辉耀，明鬼区。利泽弥万祀，功不可逾。
<br>
<br>　　官臣拜手，惟帝之谟。
<br>
<br>　　卷17_52  「乐府杂曲。鼓吹铙歌。靖本邦」柳宗元
<br>
<br>　　本邦伊晋，惟时不靖。根柢之摇，枝叶攸病。
<br>
<br>　　守臣不任，阌谏袷ァＮ╊嶂兴，翦焉则定。
<br>
<br>　　洪惟我理，式和以敬。群顽既夷，庶绩咸正。
<br>
<br>　　皇谟载大，惟人之庆。
<br>
<br>　　卷17_53  「乐府杂曲。鼓吹铙歌。吐谷浑」柳宗元
<br>
<br>　　吐谷浑盛强，背西海以夸。岁侵扰我疆，退匿险且遐。
<br>
<br>　　帝谓神武师，往征靖皇家。烈烈旆其旗，熊虎杂龙蛇。
<br>
<br>　　王旅千万人，衔枚默无哗。束刃逾山徼，张翼纵漠沙。
<br>
<br>　　一举刈膻腥，尸骸积如麻。除恶务本根，况敢遗萌芽。
<br>
<br>　　洋洋西海水，威命穷天涯。系虏来王都，犒乐穷休嘉。
<br>
<br>　　登高望还师，竟野如春华。行者靡不归，亲戚要遮。
<br>
<br>　　凯旋献清庙，万国思无邪。
<br>
<br>　　卷17_54  「乐府杂曲。鼓吹铙歌。高昌」柳宗元
<br>
<br>　　L氏雄西北，别绝臣外区。既恃远且险，纵傲不我虞。
<br>
<br>　　烈烈王者师，熊螭以为徒。龙绶海浪，_骑驰坤隅。
<br>
<br>　　贲育搏婴儿，一扫不复馀。平沙际天极，但见黄云驱。
<br>
<br>　　臣靖执长缨，智勇伏囚拘。文皇南面坐，夷狄千群趋。
<br>
<br>　　咸称天子神，往古不得俱。献号天可汗，以覆我国都。
<br>
<br>　　兵戎不交害，各保性与躯。
<br>
<br>　　卷17_55  「乐府杂曲。鼓吹铙歌。东蛮」柳宗元
<br>
<br>　　东蛮有谢氏，冠带理海中。已言我异世，虽圣莫能通。
<br>
<br>　　王卒如飞翰，鹏N骇群龙。轰然自天坠，乃信神武功。
<br>
<br>　　系虏君臣人，累累来自东。无思不服从，唐业如山崇。
<br>
<br>　　百辟拜稽首，咸愿图形容。如周王会书，永永传无穷。
<br>
<br>　　睢盱万状乖，咿炀乓胫亍９懵指四海，浩浩知皇风。
<br>
<br>　　歌诗铙鼓间，以壮我元戎。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
