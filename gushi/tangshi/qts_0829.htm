<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百二十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百二十九
<br>
<br>　　卷829_1  「春山行」贯休
<br>
<br>　　重叠太古色，骰ㄓ晔薄：梅逍锌志。流水语相随。
<br>
<br>　　黑壤生红黍，黄猿领白儿。因思石桥月，曾与故人期。
<br>
<br>　　卷829_2  「送谏官南迁」贯休
<br>
<br>　　危行危言者，从天落海涯。如斯为远客，始是好男儿。
<br>
<br>　　瘴杂交州雨，犀揩马援碑。不知千万里，谁复识辛毗。
<br>
<br>　　卷829_3  「怀香炉峰道人」贯休
<br>
<br>　　常思峰顶叟，石窟土为床。日日先见日，烟霞多异香。
<br>
<br>　　冥心同槁木，扫雪带微阳。终必相寻去，斯人不可忘。
<br>
<br>　　卷829_4  「观李翰林真二首」贯休
<br>
<br>　　日角浮紫气，凛然尘外清。虽称李太白，知是那星精。
<br>
<br>　　御宴千钟饮，蕃书一笔成。宜哉杜工部，不错道骑鲸。
<br>
<br>　　谁氏子丹青，毫端曲有灵。屹如山忽堕，爽似酒初醒。
<br>
<br>　　天马难拢勒，仙房久闭扃。若非如此辈，何以傲彤庭。
<br>
<br>　　卷829_5  「晚泊湘江作（一作晚泊湘江怀古）」贯休
<br>
<br>　　烟浪漾秋色，高吟似有邻。一轮湘渚月，万古独醒人。
<br>
<br>　　岸湿穿花远，风香祷庙频。只应谀佞者，到此不伤神。
<br>
<br>　　卷829_6  「淮上逢故人」贯休
<br>
<br>　　故园离乱后，十载始逢君。长恨南熏奏，寻常只自闻。
<br>
<br>　　荒窗秋见岳，赤地夜生云。莫叹谋身晚，中兴正用文。
<br>
<br>　　卷829_7  「读《杜工部集》二首」贯休
<br>
<br>　　造化拾无遗，唯应杜甫诗。岂非玄域橐，夺得古人旗。
<br>
<br>　　日月精华薄，山川气概卑。古今吟不尽，惆怅不同时。
<br>
<br>　　甫也道亦丧，孤身出蜀城。彩毫终不撅，白雪更能轻。
<br>
<br>　　命薄相如命，名齐李白名。不知耒阳令，何以葬先生。
<br>
<br>　　卷829_8  「题简禅师院」贯休
<br>
<br>　　机忘室亦空，静与沃洲同。唯有半庭竹，能生竟日风。
<br>
<br>　　思山海月上，出定印香终。继后传衣者，还须立雪中。
<br>
<br>　　卷829_9  「读刘得仁、贾岛集二首」贯休
<br>
<br>　　二公俱作者，其奈亦迂儒。且有诸峰在，何将一第吁。
<br>
<br>　　句还如菡萏，谁复赠b。想得重泉下，依前与众殊。
<br>
<br>　　役思曾冲尹，多言阻国亲。桂枝何所直，陋巷不胜贫。
<br>
<br>　　马病唯汤雪，门荒劣有人。伊余吟亦苦，为尔一眉埂
<br>
<br>　　卷829_10  「天台老僧」贯休
<br>
<br>　　独住无人处，松龛岳色侵。僧中九十腊，云外一生心。
<br>
<br>　　白发垂不剃，青眸笑转深。犹能指孤月，为我暂开襟。
<br>
<br>　　卷829_11  「经费隐君旧宅」贯休
<br>
<br>　　f岩玉九株，秀湿掩苍梧。祥瑞久不出，羲轩消得无。
<br>
<br>　　雨和高瀑浊，烧淮箝瓶荨５酱怂脊槿ィ迢迢隔五湖。
<br>
<br>　　卷829_12  「秋末怀旧山」贯休
<br>
<br>　　昔住匡庐北，无人知姓名。侵云收谷粟，引蚁上柑橙。
<br>
<br>　　寒雨雪兼落，枯林虎独行。谁能将白发，共向此中生。
<br>
<br>　　卷829_13  「春过鄱阳湖」贯休
<br>
<br>　　百虑片帆下，风波极目看。吴山兼鸟没，楚色入衣寒。
<br>
<br>　　过此愁人处，始知行路难。夕阳沙岛上，回首一长叹。
<br>
<br>　　卷829_14  「寄僧野和尚」贯休
<br>
<br>　　鸟外更谁亲，诸峰即四邻。白头寒枕石，青衲烂无尘。
<br>
<br>　　橡栗堆行径，猿猴绕定身。傥然重结社，愿作扫坛人。
<br>
<br>　　卷829_15  「寄冯使君」贯休
<br>
<br>　　端居碧云暮，好鸟啼红芳。满郭桃李熟，卷帘风雨香。
<br>
<br>　　清吟绣段句，默念芙蓉章。未得归山去，频升谢守堂。
<br>
<br>　　卷829_16  「寄紫阁隐者」贯休
<br>
<br>　　积翠藏一叟，常思未得游。不知在岩下，为复在峰头。
<br>
<br>　　苔上枯藤，泉淋破石楼。伊余更何事，不学此翁休。
<br>
<br>　　卷829_17  「寄天台道友」贯休
<br>
<br>　　大是清虚地，高吟到日晡。水声金磬乱，云片玉盘粗。
<br>
<br>　　仙有遗踪在，人还得意无。石碑文不直，壁画色多枯。
<br>
<br>　　冷立千年鹤，闲烧六一炉。松枝垂似物，山势秀难图。
<br>
<br>　　紫府程非远，清溪径不迂。馨香柏上露，皎洁水中珠。
<br>
<br>　　贤圣无他术，圆融只在吾。寄言桐柏子，珍重保之乎。
<br>
<br>　　卷829_18  「旅中怀孙路」贯休
<br>
<br>　　暮尘微雨收，蝉急楚乡秋。一片月出海，几家人上楼。
<br>
<br>　　砌香残果落，汀草宿烟浮。唯有知音者，相思歌白头。
<br>
<br>　　卷829_19  「贻世」贯休
<br>
<br>　　至理不误物，悠悠自不明。黄金烧欲尽，白发火边生。
<br>
<br>　　苦惑神仙cX，难收日月精。捕风兼系影，信矣不须争。
<br>
<br>　　卷829_20  「览李秀才卷」贯休
<br>
<br>　　香沐整山衣，开君一轴诗。吟当秋景苦，味出雪林迟。
<br>
<br>　　经济几人到，工夫两鬓知。因嗟和氏泪，不是等闲垂。
<br>
<br>　　卷829_21  「怀方干、张为」贯休
<br>
<br>　　冥搜入仙窟，半夜水堂前。吾道只如此，古人多亦然。
<br>
<br>　　萤沈荒坞雾，月苦绿梧蝉。因忆垂纶者，沧浪何处边。
<br>
<br>　　卷829_22  「四皓图」贯休
<br>
<br>　　何人图四皓，如语话唠唠。双鬓雪相似，是谁年最高。
<br>
<br>　　溪苔连豹褥，仙酒污云袍。想得忘秦日，伊余亦合逃。
<br>
<br>　　卷829_23  「怀白阁道侣」贯休
<br>
<br>　　寒思白阁层，石屋两三僧。斜雪扫不尽，饥猿唤得应。
<br>
<br>　　香然一字火，磬过数潭冰。终必相寻去，孤怀久不胜。
<br>
<br>　　卷829_24  「读孟郊集」贯休
<br>
<br>　　东野子何之，诗人始见诗。清刳霜雪髓，吟动鬼神司。
<br>
<br>　　举世言多媚，无人师此师。因知吾道后，冷淡亦如斯。
<br>
<br>　　卷829_25  「怀四明亮公」贯休
<br>
<br>　　孤峰含紫烟，师住此安禅。不下便不下，如斯太可怜。
<br>
<br>　　坐侵天井黑，吟久海霞蔫。岂觉尘埃里，干戈已十年。
<br>
<br>　　卷829_26  「秋过钱塘江」贯休
<br>
<br>　　巨浸东隅极，山吞大野平。因知吴相恨，不尽海涛声。
<br>
<br>　　黑气腾蛟窟，秋云入战城。游人千万里，过此白髭生。
<br>
<br>　　卷829_27  「上俞许二判官」贯休
<br>
<br>　　近抛蓑笠者，急善遇休明。未省亲宗伯，焉能识正声。
<br>
<br>　　病容经夏在，岳梦入秋并。无限林中意，今逢许郭倾。
<br>
<br>　　卷829_28  「怀刘得仁」贯休
<br>
<br>　　诗名动帝畿，身谢亦因诗。白日只如哭，皇天得不知。
<br>
<br>　　旅坟孤fb岳，羸仆泣如儿。多少求名者，闻之泪尽垂。
<br>
<br>　　卷829_29  「归故林后寄二三知己」贯休
<br>
<br>　　昨别楚江边，逡巡早数年。诗虽清到后，人更瘦于前。
<br>
<br>　　岸翠连乔岳，汀沙入坏田。何时重一见，谈笑有茶烟。
<br>
<br>　　卷829_30  「春寄西山陈陶」贯休
<br>
<br>　　搔首复搔首，孤怀草萋萋。春光已满目，君在西山西。
<br>
<br>　　堑水成文去，庭柯擎翠低。所思不可见，黄鸟花中啼。
<br>
<br>　　卷829_31  「秋末江行」贯休
<br>
<br>　　四顾木落尽，扁舟增所思。云冲远烧出，帆转大荒迟。
<br>
<br>　　天际霜雪作，水边蒿艾衰。断猿不堪听，一听亦同悲。
<br>
<br>　　卷829_32  「送人归新罗」贯休
<br>
<br>　　昨夜西风起，送君归故乡。积愁穷地角，见日上扶桑。
<br>
<br>　　蜃气生初霁，潮痕匝乱荒。从兹头各白，魂梦一相望。
<br>
<br>　　卷829_33  「思匡山贾匡（一作寒夜思庐山贾生）」贯休
<br>
<br>　　山兄诗癖甚，寒夜更何为。觅句唯顽坐，严霜打不知。
<br>
<br>　　石膏粘木屐，崖蜜落冰池。近见禅僧说，生涯胜往时。
<br>
<br>　　卷829_34  「偶作」贯休
<br>
<br>　　十载独扃扉，唯为二雅诗。道孤终不杂，头白更何疑。
<br>
<br>　　句冷杉松与，霜严鼓角知。修心对闲镜，明月印秋池。
<br>
<br>　　卷829_35  「赠方干」贯休
<br>
<br>　　盛名与高隐，合近谢敷村。弟子已得桂，先生犹灌园。
<br>
<br>　　垂纶侵海介，拾句历云根。白日升天路，如君别有门。
<br>
<br>　　卷829_36  「渔父」贯休
<br>
<br>　　一叶一竿竹，眉须雪欲零。陆应无祖业，香必是伊腥。
<br>
<br>　　儿亦名鱼鹧，歌称我洞庭。回头深自愧，旧业近沧溟。
<br>
<br>　　卷829_37  「题友人山居」贯休
<br>
<br>　　卜居邻坞寺，魂梦又相关。鹤本如云白，君初似我闲。
<br>
<br>　　月明僧渡水，木落火连山。从此天台约，来兹未得还。
<br>
<br>　　卷829_38  「寄宋使君」贯休
<br>
<br>　　寺倚乌龙腹，窗中见碧棱。空廊人画祖，古殿鹤窥灯。
<br>
<br>　　风吼深松雪，炉寒一鼎冰。唯应谢内史，知此道心澄。
<br>
<br>　　卷829_39  「怀武夷红石子二首」贯休
<br>
<br>　　常思红石子，独自住山椒。窗外猩猩语，炉中姹姹娇。
<br>
<br>　　乳香诸洞滴，地秀众峰朝。曾见奇人说，烟霞恨太遥。
<br>
<br>　　弋者终何慕，高吟坐绿鳌。烧侵姜芋窖，僧与水云袍。
<br>
<br>　　竹鞘刀缺，松枝猎箭牢。何时一相见，清话擘蟠桃。
<br>
<br>　　卷829_40  「送人征蛮」贯休
<br>
<br>　　七纵七擒处，君行事可攀。亦知磨一剑，不独定诸蛮。
<br>
<br>　　树尽低铜柱，潮常沸火山。名须麟阁上，好去及瓜还。
<br>
<br>　　卷829_41  「怀周朴、张为」贯休
<br>
<br>　　二子无消息，多应各自耕。巴江思杜甫，漳水忆刘桢。
<br>
<br>　　白发应全白，生涯作么生。寄书多不达，空念重行行。
<br>
<br>　　卷829_42  「寄令狐郎中」贯休
<br>
<br>　　雨打繁暑尽，放怀步微凉。绿苔狂似人，入我白玉堂。
<br>
<br>　　堑鸟眠堪画，庭柽夜益香。唯应蕊宫子，时到虎溪傍。
<br>
<br>　　卷829_43  「鄱阳道中作」贯休
<br>
<br>　　鄱阳古岸边，无一树无蝉。路转他山大，砧驱乡思偏。
<br>
<br>　　湖平帆尽落，天淡月初圆。何事尧云下，干戈满许田。
<br>
<br>　　卷829_44  「归故林别知己」贯休
<br>
<br>　　别离无古今，柳色向人深。万里长江水，平生不印心。
<br>
<br>　　远书容北雁，赠别谢南金。愧勉青云志，余怀非陆沈。
<br>
<br>　　卷829_45  「送僧游天台」贯休
<br>
<br>　　囊空心亦空，城郭去腾腾。眼作么是眼，僧谁识此僧。
<br>
<br>　　歇隈红树久，笑看白云崩。已有天台约，深秋必共登。
<br>
<br>　　卷829_46  「咏竹根子」贯休
<br>
<br>　　出处惭林薮，才微幸一阳。不缘怀片善，岂得近馨香。
<br>
<br>　　节亦因人净，声从掷地彰。但令筋力在，永愿报时昌。
<br>
<br>　　卷829_47  「砚瓦」贯休
<br>
<br>　　浅薄虽顽朴，其如近笔端。低心蒙润久，入匣更身安。
<br>
<br>　　应念研磨苦，无为瓦砾看。傥然仁不弃，还可比琅\.
<br>
<br>　　卷829_48  「水壶子」贯休
<br>
<br>　　良匠曾陶莹，多居笔砚中。一从亲几案，常恐近儿童。
<br>
<br>　　卓立澄心久，提携注意通。不应嫌器小，还有济人功。
<br>
<br>　　卷829_49  「笔」贯休
<br>
<br>　　莫讶书绅苦，功成在一毫。自从蒙管录，便觉用心劳。
<br>
<br>　　手点时难弃，身闲架亦高。何妨成五色，永愿助风骚。
<br>
<br>　　卷829_50  「棋」贯休
<br>
<br>　　棋信无声乐，偏宜境寂寥。著高图暗合，势王气弥骄。
<br>
<br>　　人事掀天尽，光阴动地销。因知韦氏论，不独为吴朝。
<br>
<br>　　卷829_51  「夜对雪作寄友生」贯休
<br>
<br>　　皓彩中宵合，开门失所踪。何年今夜意，共子在孤峰。
<br>
<br>　　气射灯花落，光侵壁罅浓。唯君心似我，吟到五更钟。
<br>
<br>　　卷829_52  「题惠琮律师院」贯休
<br>
<br>　　苦节兼青目，公卿话有馀。唯传黄叶喻，还似白泉居。
<br>
<br>　　猿拨孤云破，钟撞众木疏。社坛踪迹在，重结复何如。
<br>
<br>　　卷829_53  「寄清泠山道人」贯休
<br>
<br>　　常忆清泠子，深云种早禾。万缘虽不涉，一句子如何。
<br>
<br>　　踪迹诸峰匝，衣裳老虱多。江头无事也，终必到烟萝。
<br>
<br>　　卷829_54  「秋尽途中作」贯休
<br>
<br>　　行行芳草歇，潭岛叶纷纷。山色路无尽，砧声客强闻。
<br>
<br>　　残阳曜极野，黑水浸空坟。那得无乡思，前程入楚云。
<br>
<br>　　卷829_55  「秋居寄王相公三首」贯休
<br>
<br>　　禅林蝉□落，地燥可生苔。好句慵收拾，清风作么来。
<br>
<br>　　饼唯餐喜悦，社已得宗雷。还似山中日，柴门更不开。
<br>
<br>　　松声高似瀑，药熟色如花。谁道全无病，时犹不在家。
<br>
<br>　　山童舂菽粉，园叟送银瓜。谁访孙弘阁，谈玄到日斜。
<br>
<br>　　气与非常合，常人争得知。直须穷到底，始是出家儿。
<br>
<br>　　阁雀衔红粟，邻僧背古碑。只应王与谢，时有沃州期。
<br>
<br>　　卷829_56  「读《玄宗幸蜀记》」贯休
<br>
<br>　　宋Z姚崇死，中庸遂变移。如何游万里，只为一胡儿。
<br>
<br>　　泣溻乾坤色，飘零日月旗。火从龙阙起，泪向马嵬垂。
<br>
<br>　　始忆张丞相，全师郭子仪。百官皆剽劫，九庙尽崩隳。
<br>
<br>　　尘扑银轮暗，雷奔栈阁危。幸臣方赐死，野老不胜悲。
<br>
<br>　　及溜飘沦日，行宫寂寞时。人心虽未厌，天意亦难知。
<br>
<br>　　圣两归丹禁，承乾动四夷。因知纳谏诤，始是太平基。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
