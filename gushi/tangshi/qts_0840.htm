<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百四十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷八百四十
<br>
<br>　　卷840_1  「过陈陶处士旧居」齐己
<br>
<br>　　一室贮琴尊，诗皆大雅言。夜过秋竹寺，醉打老僧门。
<br>
<br>　　远烧来篱下，寒蔬簇石根。闲庭除鹤迹，半是杖头痕。
<br>
<br>　　卷840_2  「寄敬亭清越」齐己
<br>
<br>　　敬亭山色古，庙与寺松连。住此修行过，春风四十年。
<br>
<br>　　鼎尝天柱茗，诗剡溪笺。冥目应思著，终南北阙前。
<br>
<br>　　卷840_3  「湘江渔父」齐己
<br>
<br>　　湘潭春水满，岸远草青青。有客钓烟月，无人论醉醒。
<br>
<br>　　门前蛟蜃气，蓑上蕙兰馨。曾受蒙庄子，逍遥一卷经。
<br>
<br>　　卷840_4  「书古寺僧房」齐己
<br>
<br>　　绿树深深处，长明焰焰灯。春时游寺客，花落闭门僧。
<br>
<br>　　万法心中寂，孤泉石上澄。劳生莫相问，喧默不相应。
<br>
<br>　　卷840_5  「湖西逸人」齐己
<br>
<br>　　老隐洞庭西，渔樵共一溪。琴前孤鹤影，石上远僧题。
<br>
<br>　　橘柚园林熟，蒹葭径路迷。君能许邻并，分药贝浩琛
<br>
<br>　　卷840_6  「潇湘二十韵」齐己
<br>
<br>　　二水远难论，从离向坎奔。冷穿千嶂脉，清过几州门。
<br>
<br>　　阔去都凝白，傍来尽带浑。经游闻舜禹，表里见乾坤。
<br>
<br>　　浦静鱼闲钓，湾凉雁自屯。月来分夜底，云度见秋痕。
<br>
<br>　　暮气藏邻寺，寒涛聒近村。离骚传永恨，鼓瑟奏遗魂。
<br>
<br>　　雾拥鱼龙窟，槎欹岛屿根。秋风帆上下，落日树沈昏。
<br>
<br>　　柳少沙洲缺，苔多古岸存。禽巢依橘柚，獭径入兰荪。
<br>
<br>　　色自江南绝，名闻海内尊。吴头雄莫遏，汉口壮堪吞。
<br>
<br>　　寥晴方映，冯夷信忽翻。渡遥峰翠叠，汀小荻花繁。
<br>
<br>　　势接湖烟涨，声和瘴雨喷。急摇吟客舫，狂溅野人樽。
<br>
<br>　　疏凿谁穷本，澄鲜自有源。对兹伤九曲，含浊出昆仑。
<br>
<br>　　卷840_7  「江行早发」齐己
<br>
<br>　　舟子相呼起，长江未五更。几看星月在，犹带梦魂行。
<br>
<br>　　鸟乱村林迥，人喧水栅横。苍茫平野外，渐认远峰名。
<br>
<br>　　卷840_8  「宜阳道中作」齐己
<br>
<br>　　宜阳南面路，下岳又经过。枫叶红遮店，芒花白满坡。
<br>
<br>　　猿无山渐薄，雁众水还多。日落犹前去，诸村牧竖歌。
<br>
<br>　　卷840_9  「落日」齐己
<br>
<br>　　晚照背高台，残钟残角催。能销几度落，已是半生来。
<br>
<br>　　吹叶阴风发，漫空暝色回。因思古人事，更变尽尘埃。
<br>
<br>　　卷840_10  「春兴」齐己
<br>
<br>　　柳暖莺多语，花明草尽长。风流在诗句，牵率绕池塘。
<br>
<br>　　叫切禽名宇，飞忙蝶姓庄。时来真可惜，自勉掇兰芳。
<br>
<br>　　卷840_11  「远山」齐己
<br>
<br>　　天际云根破，寒山列翠回。幽人当立久，白鸟背飞来。
<br>
<br>　　瀑溅何州地，僧寻几峤苔。终须拂巾履，独去谢尘埃。
<br>
<br>　　卷840_12  「和郑谷郎中幽栖之什」齐己
<br>
<br>　　谁知闲退迹，门径入寒汀。静倚云僧杖，孤看野烧星。
<br>
<br>　　墨沾吟石黑，苔染钓船青。相对唯溪寺，初宵闻念经。
<br>
<br>　　卷840_13  「勉道林谦光鸿蕴二侄」齐己
<br>
<br>　　旧林诸侄在，还住本师房。共扫焚修地，同闻水石香。
<br>
<br>　　莫将闲世界，拟敌好时光。须看南山下，无名冢满冈。
<br>
<br>　　卷840_14  「渚宫自勉二首」齐己
<br>
<br>　　晨午殊丰足，伊何挠肺肠。形容侵老病，山水忆韬藏。
<br>
<br>　　必谢金台去，还携铁锡将。东林露坛畔，旧对白莲房。
<br>
<br>　　毕竟拟何求，随缘去住休。天涯游胜境，海上宿仙洲。
<br>
<br>　　梦好寻无迹，诗成旋不留。从他笑轻事，独自忆庄周。
<br>
<br>　　卷840_15  「谢湖茶」齐己
<br>
<br>　　湖唯上贡，何以惠寻常。还是诗心苦，堪消蜡面香。
<br>
<br>　　碾声通一室，烹色带残阳。若有新春者，西来信勿忘。
<br>
<br>　　卷840_16  「寄归州马判官」齐己
<br>
<br>　　郡带女名，民康境亦宁。晏梳秋鬓白，闲坐暮山青。
<br>
<br>　　赠客椒初熟，寻僧酒半醒。应怀旧居处，歌管隔墙听。
<br>
<br>　　卷840_17  「倦客」齐己
<br>
<br>　　闭眼即开门，人间事倦闻。如何迎好客，不似看闲云。
<br>
<br>　　少欲资三要，多言让十分。疏慵本吾性，任笑早离群。
<br>
<br>　　卷840_18  「送灵z6上人游五台」齐己
<br>
<br>　　此去清凉顶，期瞻大圣容。便应过洛水，即未上嵩峰。
<br>
<br>　　残照催行影，幽林惜驻踪。想登金阁望，东北极兵锋。
<br>
<br>　　卷840_19  「静坐」齐己
<br>
<br>　　坐卧与行住，入禅还出吟。也应长日月，消得个身心。
<br>
<br>　　默论相如少，黄梅付嘱深。门前古松径，时起步清阴。
<br>
<br>　　卷840_20  「谢虚中上人寄示题天策阁诗」齐己
<br>
<br>　　天策二首作，境幽搜亦玄。阁横三楚上，题挂九霄边。
<br>
<br>　　寺额因标胜，诗人合遇贤。他时谁倚槛，吟此岂忘筌。
<br>
<br>　　卷840_21  「荆门寄怀章供奉兼呈幕中知己」齐己
<br>
<br>　　紫衣居贵上，青衲老关中。事佛门相似，朝天路不同。
<br>
<br>　　神凝无恶梦，诗澹老真风。闻道知音在，官高信莫通。
<br>
<br>　　卷840_22  「江令石」齐己
<br>
<br>　　思量江令意，爱石甚悠悠。贪向深宫去，死同亡国休。
<br>
<br>　　两株荒草里，千古暮江头。若似黄金贵，隋军也不留。
<br>
<br>　　卷840_23  「月下作」齐己
<br>
<br>　　良夜如清昼，幽人在小庭。满空垂列宿，那个是文星。
<br>
<br>　　世界归谁是，心魂向自宁。何当见尧舜，重为造生灵。
<br>
<br>　　卷840_24  「游道林寺四绝亭，观宋杜诗版」齐己
<br>
<br>　　宋杜诗题在，风骚到此真。独来终日看，一为拂秋尘。
<br>
<br>　　古石生寒仞，春松脱老鳞。高僧眼根静，应见客吟神。
<br>
<br>　　卷840_25  「勉诗僧」齐己
<br>
<br>　　莫把毛生刺，低葳死钼摺Ｐ敕乐佛者，解笑爱名僧。
<br>
<br>　　道性宜如水，诗情合似冰。还同莲社客，联唱绕香灯。
<br>
<br>　　卷840_26  「谢人墨」齐己
<br>
<br>　　珍重岁寒烟，携来路几千。只应真典诰，消得苦磨研。
<br>
<br>　　正色浮端砚，精光动蜀笺。因君强濡染，舍此即忘筌。
<br>
<br>　　卷840_27  「送人游玉泉寺」齐己
<br>
<br>　　西峰大雪开，万叠向空堆。客贵犹寻去，僧高肯不来。
<br>
<br>　　潭澄猿觑月，窦冷鹿眠苔。公子将才子，联题兴未回。
<br>
<br>　　卷840_28  「寄郑谷郎中」齐己
<br>
<br>　　诗心何以传，所证自同禅。觅句如探虎，逢知似得仙。
<br>
<br>　　神清太古在，字好雅风全。曾沐星郎许，终惭是斐然。
<br>
<br>　　卷840_29  「春雨」齐己
<br>
<br>　　欲布如膏势，先闻动地雷。云龙相得起，风电一时来。
<br>
<br>　　A农桑野，冥餮盍台。何人待晴暖，庭有牡丹开。
<br>
<br>　　卷840_30  「明月峰」齐己
<br>
<br>　　明月峰头石，曾闻学月明。别舒长夜彩，高照一村耕。
<br>
<br>　　颇乱无私理，徒惊鄙俗情。传云遭凿后，顽白在峥嵘。
<br>
<br>　　卷840_31  「谢人惠紫栗拄杖」齐己
<br>
<br>　　仙掌峰前得，何当此见遗。百年衰朽骨，六尺岁寒姿。
<br>
<br>　　雪外兼松凭，泉边待月欹。他时出山去，犹谢见相随。
<br>
<br>　　卷840_32  「送人游湘湖」齐己
<br>
<br>　　君游南国去，旅梦若为宁。一路随鸿雁，千峰绕洞庭。
<br>
<br>　　林明枫尽落，野黑烧初经。有兴寻僧否，湘西寺最灵。
<br>
<br>　　卷840_33  「小松」齐己
<br>
<br>　　发地才过膝，蟠根已有灵。严霜百草白，深院一林青。
<br>
<br>　　后夜萧骚动，空阶蟋蟀听。谁于千岁外，吟绕老龙形。
<br>
<br>　　卷840_34  「金江寓居」齐己
<br>
<br>　　考应未永，聊此养闲疏。野趣今何似，诗题旧不如。
<br>
<br>　　春篁离箨尽，陂藕折花初。终要秋云是，从风恣卷舒。
<br>
<br>　　卷840_35  「晚夏金江寓居答友生」齐己
<br>
<br>　　日日冲残热，相寻入乱蒿。闲中滋味远，诗里是非高。
<br>
<br>　　碧耸新生竹，红垂半熟桃。时难未可出，且欲淬豪曹。
<br>
<br>　　卷840_36  「寄李洞秀才」齐己
<br>
<br>　　到处听时论，知君屈最深。秋风几西笑，抱玉但伤心。
<br>
<br>　　野水翻红藕，沧江老白禽。相思未相识，闻在蜀中吟。
<br>
<br>　　卷840_37  「过商山」齐己
<br>
<br>　　叠叠叠岚寒，红尘翠里盘。前程有名利，此路莫艰难。
<br>
<br>　　云水侵天老，轮蹄到月残。何能寻四皓，过尽见长安。
<br>
<br>　　卷840_38  「蝉八韵」齐己
<br>
<br>　　咽咽复啾啾，多来自早秋。园林凉正好，风雨思相收。
<br>
<br>　　在处声无别，何人泪欲流。冷怜天露滴，伤共野禽游。
<br>
<br>　　静息深依竹，惊移瞥过楼。分明晴渡口，凄切暮关头。
<br>
<br>　　时节推应定，飞鸣即未休。年年闻尔苦，远忆所居幽。
<br>
<br>　　卷840_39  「鹭鸶二首」齐己
<br>
<br>　　日日沧江去，时时得意归。自能终洁白，何处误翻飞。
<br>
<br>　　晚立银塘阔，秋栖玉露微。残阳苇花畔，双下钓鱼矶。
<br>
<br>　　雪里曾迷我，笼中旧养君。忽从红蓼岸，飞出白鸥群。
<br>
<br>　　影照翘滩浪，翎濡宿岛云。鸳鸿解相忆，天上列纷纷。
<br>
<br>　　卷840_40  「送僧归南岳」齐己
<br>
<br>　　浊世住终难，孤峰念永安。逆风眉磔磔，冲雪锡珊珊。
<br>
<br>　　石室关霞嫩，松枝拂藓干。岩猿应认得，连臂下句栏。
<br>
<br>　　卷840_41  「夏日林下作」齐己
<br>
<br>　　烦暑莫相煎，森森在眼前。暂来还尽日，独坐只闻蝉。
<br>
<br>　　草媚终难死，花飞卒未蔫。秋风舍此去，满箧贮新篇。
<br>
<br>　　卷840_42  「村居寄怀」齐己
<br>
<br>　　风雨如尧代，何心欲退藏。诸侯行教化，下国自耕桑。
<br>
<br>　　道挫时机尽，禅留话路长。前溪久不过，忽觉早禾香。
<br>
<br>　　卷840_43  「酬王秀才」齐己
<br>
<br>　　相于分倍亲，静论到吟真。王泽曾无外，风骚甚少人。
<br>
<br>　　鸿随秋过尽，雪向腊飞频。何处多幽胜，期君作近邻。
<br>
<br>　　卷840_44  「赠无本上人」齐己
<br>
<br>　　往年吟月社，因乱散扬州。未免无端事，何妨出世流。
<br>
<br>　　洞庭禅过腊，衡岳坐经秋。终说将衣钵，天台老去休。
<br>
<br>　　卷840_45  「寄华山司空图」齐己
<br>
<br>　　天下艰难际，全家入华山。几劳丹诏问，空见使臣还。
<br>
<br>　　瀑布寒吹梦，莲峰翠湿关。兵戈阻相访，身老瘴云间。
<br>
<br>　　卷840_46  「题真州精舍」齐己
<br>
<br>　　波心精舍好，那岸是繁华。碍目无高树，当门即远沙。
<br>
<br>　　晨斋来海客，夜磬到渔家。石鼎秋涛静，禅回有岳茶。
<br>
<br>　　卷840_47  「怀道林寺因寄仁用二上人」齐己
<br>
<br>　　名山知不远，长忆寺门松。昨晚登楼见，前年过夏峰。
<br>
<br>　　雨馀云脚树，风外日西钟。莫更来东岸，红尘没马踪。
<br>
<br>　　卷840_48  「寻阳道中作」齐己
<br>
<br>　　秋声连岳树，草色遍汀洲。多事时为客，无人处上楼。
<br>
<br>　　云疏片雨歇，野阔九江流。欲向南朝去，诗僧有惠休。
<br>
<br>　　卷840_49  「东林雨后望香炉峰」齐己
<br>
<br>　　翠湿僧窗里，寒堆鸟道边。静思寻去路，急绕落来泉。
<br>
<br>　　暮雨开青壁，朝阳照紫烟。二林多长老，谁忆上头禅。
<br>
<br>　　卷840_50  「寄双泉大师师兄」齐己
<br>
<br>　　清泉流眼底，白道倚岩棱。后夜禅初入，前溪树折冰。
<br>
<br>　　南凉来的的，北魏去腾腾。敢把吾师意，密传门外僧。
<br>
<br>　　卷840_51  「送人润州寻兄弟」齐己
<br>
<br>　　君话南徐去，迢迢过建康。弟兄新得信，鸿雁久离行。
<br>
<br>　　木落空林浪，秋残渐雪霜。闲游登北固，东望海苍苍。
<br>
<br>　　卷840_52  「贻张生」齐己
<br>
<br>　　日日见入寺，未曾含酒容。闲听老僧语，坐到夕阳钟。
<br>
<br>　　竹里行多影，花边偶过踪。犹言谢生计，随我去孤峰。
<br>
<br>　　卷840_53  「送人游雍京」齐己
<br>
<br>　　君来乞诗别，聊与怆前程。九野未无事，少年何远行。
<br>
<br>　　商云盘翠险，秦甸下烟平。应见周南化，如今在雍京。
<br>
<br>　　卷840_54  「春草」齐己
<br>
<br>　　处处碧萋萋，平原带日西。堪随游子路，远入鹧鸪啼。
<br>
<br>　　金谷园应没，夫差国已迷。欲寻兰蕙径，荒秽满汀畦。
<br>
<br>　　卷840_55  「怀华顶道人」齐己
<br>
<br>　　华顶星边出，真宜上士家。无人触床榻，满屋贮烟霞。
<br>
<br>　　坐卧临天井，晴明见海涯。禅馀石桥去，屐齿印松花。
<br>
<br>　　卷840_56  「寄自牧上人」齐己
<br>
<br>　　五老回无计，三峰去不成。何言谢云鸟，此地识公卿。
<br>
<br>　　梦愧将僧说，心嫌触类生。南朝古山寺，曾忆共寻行。
<br>
<br>　　卷840_57  「静坐」齐己
<br>
<br>　　日日只腾腾，心机何以兴。诗魔苦不利，禅寂颇相应。
<br>
<br>　　砚满尘埃点，衣多坐卧棱。如斯自消息，合是个闲僧。
<br>
<br>　　卷840_58  「送人游衡岳」齐己
<br>
<br>　　荆楚腊将残，江湖苍莽间。孤舟载高兴，千里向名山。
<br>
<br>　　雪浪来无定，风帆去是闲。石桥僧问我，应寄岳茶还。
<br>
<br>　　卷840_59  「答知己自阙下寄书」齐己
<br>
<br>　　故人劳札翰，千里寄荆台。知恋文明在，来寻江汉来。
<br>
<br>　　群机喧白昼，陆海涨黄埃。得路应相笑，无成守死灰。
<br>
<br>　　卷840_60  「新笋」齐己
<br>
<br>　　乱迸苔钱破，参差出小栏。层层离锦箨，节节露琅\.
<br>
<br>　　直上心终劲，四垂烟渐宽。欲知含古律，试剪凤箫看。
<br>
<br>　　卷840_61  「寄唐洙处士」齐己
<br>
<br>　　行僧去湘水，归雁度荆门。彼此亡家国，东西役梦魂。
<br>
<br>　　多慵如长傲，久住不生根。曾问兴亡事，丁宁寄勿言。
<br>
<br>　　卷840_62  「谢人惠竹蝇拂」齐己
<br>
<br>　　妙刮筠篁制，纤柔玉柄同。拂蝇声满室，指月影摇空。
<br>
<br>　　敢舍经行外，常将宴坐中。挥谈一无取，千万愧生公。
<br>
<br>　　卷840_63  「新燕」齐己
<br>
<br>　　燕燕知何事，年年应候来。却缘华屋在，长得好时催。
<br>
<br>　　花外衔泥去，空中接食回。不同黄雀意，迷逐网罗媒。
<br>
<br>　　卷840_64  「谢王先辈寄毡」齐己
<br>
<br>　　深谢高科客，名毡寄惠重。静思生朔漠，和雪长蒙茸。
<br>
<br>　　折坐资禅悦，铺眠减病容。他年从破碎，担去卧孤峰。
<br>
<br>　　卷840_65  「寄还阙下高辇先辈卷」齐己
<br>
<br>　　去岁逢京使，因还所寄诗。难留天上作，曾换月中枝。
<br>
<br>　　趣极僧迷旨，功深鬼不知。仍闻得名后，特地更忘疲。
<br>
<br>　　卷840_66  「和孙支使惠示院中庭竹之什」齐己
<br>
<br>　　忆就江僧乞，和烟得一茎。剪黄憎旧本，科绿惜新生。
<br>
<br>　　护噪蝉身稳，资吟客眼明。星郎有佳咏，雅合此君声。
<br>
<br>　　卷840_67  「苦热中江上，怀炉峰旧居」齐己
<br>
<br>　　旧寄炉峰下，杉松绕石房。年年五六月，江上忆清凉。
<br>
<br>　　久别应荒废，终归隔渺茫。何当便摇落，披衲玩秋光。
<br>
<br>　　卷840_68  「送僧游龙门香山寺」齐己
<br>
<br>　　君到香山寺，探幽莫损神。且寻风雅主，细看乐天真。
<br>
<br>　　卷840_69  「江上值春雨」齐己
<br>
<br>　　江皋正月雨，平陆亦波澜。半是峨嵋雪，重为泽国寒。
<br>
<br>　　农田淹浸尽，客棹往来难。愁杀骚人路，沧浪正渺漫。
<br>
<br>　　卷840_70  「七十作」齐己
<br>
<br>　　七十去百岁，都来三十春。纵饶生得到，终免死无因。
<br>
<br>　　密理方通理，栖真始见真。沃洲匡阜客，几劫不迷人。
<br>
<br>　　卷840_71  「谢虚中寄新诗」齐己
<br>
<br>　　旧友一千里，新诗五十篇。此文经大匠，不见已多年。
<br>
<br>　　趣极同无迹，精深合自然。相思把行坐，南望隔尘烟。
<br>
<br>　　卷840_72  「送彬座主赴龙安请讲」齐己
<br>
<br>　　两论久研精，龙安受请行。春城雨雪霁，古寺殿堂明。
<br>
<br>　　白发老僧听，金毛师子声。同流有谁共，别著国风清。
<br>
<br>　　卷840_73  「夏日荆渚书怀」齐己
<br>
<br>　　嵩岳去值乱，匡庐回阻兵。中途息瓶锡，十载依公卿。
<br>
<br>　　不那猿鸟性，但怀林泉声。何时遂情兴，吟绕杉松行。
<br>
<br>　　卷840_74  「春日西湖作」齐己
<br>
<br>　　一水绕孤岛，闲门掩春草。曾无长者辙，枉此问衰老。
<br>
<br>　　卷840_75  「谢中上人寄茶」齐己
<br>
<br>　　春山谷雨前，并手摘芳烟。绿嫩难盈笼，清和易晚天。
<br>
<br>　　且招邻院客，试煮落花泉。地远劳相寄，无来又隔年。
<br>
<br>　　卷840_76  「送节大德归阙」齐己
<br>
<br>　　西京曾入内，东洛又朝天。圣上方虚席，僧中正乏贤。
<br>
<br>　　晨光金殿里，紫气玉帘前。知祝唐尧化，新恩异往年。
<br>
<br>　　卷840_77  「览清尚卷」齐己
<br>
<br>　　李洞僻相似，得诗先示师。鬼神迷去处，风日背吟时。
<br>
<br>　　格已搜清竭，名还着紫卑。从容味高作，翻为古人疑。
<br>
<br>　　卷840_78  「荆门送昼公归彭泽旧居」齐己
<br>
<br>　　彭泽旧居在，匡庐翠叠前。因思从楚寺，便附入吴船。
<br>
<br>　　岸绕春残树，江浮晓霁天。应过虎溪社，伫立想诸贤。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
