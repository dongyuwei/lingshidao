<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百五十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百五十一
<br>
<br>　　卷851_1  「和御制游慈恩寺」慈恩寺沙门
<br>
<br>　　皇风扇o树，至德茂禅林。仙华曜日彩，神幡曳远阴。
<br>
<br>　　绮殿笼霞影，飞阁出云心。细草希慈泽，恩光重更深。
<br>
<br>　　卷851_2  「赠贾松先辈」水心寺僧
<br>
<br>　　嵯峨山上石，岁岁色长新。若使尽成宝，谁为知己人。
<br>
<br>　　卷851_3  「古梅」无名释
<br>
<br>　　火虐风饕水渍根，霜皴雪皱古苔痕。
<br>
<br>　　东风未肯随寒暑，又蘖清香与返魂。
<br>
<br>　　卷851_4  「月」南唐失名僧
<br>
<br>　　徐徐东海出，渐渐上天衢。此夜一轮满，清光何处无。
<br>
<br>　　卷851_5  「武肃王有旨，石桥设斋会，进一诗，共六首」吴越僧
<br>
<br>　　南有天台事可尊，孕灵含秀独超群。重重曲涧侵危石，
<br>
<br>　　步步层岩踏碎云。金雀每从云里现，异香多向夜深闻。
<br>
<br>　　当知此界非凡界，一道幽奇各自分。
<br>
<br>　　仙源佛窟有天台，今古嘉名遍九垓。石磴嵌空神匠出，
<br>
<br>　　瀑泉雄壮雨声来。景强偏感高僧上，地胜能令远思开。
<br>
<br>　　一等翘诚依此处，自然灵贶作梯媒。
<br>
<br>　　智泉福海莫能逾，亲自王恩运睿谟。感现尽冥心境界，
<br>
<br>　　资持全固道根株。石梁低翥红鹦鹉，烟岭高翔碧鹧鸪。
<br>
<br>　　胜妙重重惟祷祝，永资军庶息灾虞。
<br>
<br>　　凌晨迎请倍精诚，亲散鲜花异处清。罗汉攀枝呈梵相，
<br>
<br>　　岩僧倚树现真形。神幡双出红霞动，宝塔全开白气生。
<br>
<br>　　都为王心标意切，满空盈月瑞分明。
<br>
<br>　　幡花宝盖满青川，祈祷迎来圣半千。莫道胜缘无影响，
<br>
<br>　　须知嘉会有因缘。空中长似闻天乐，岩畔常疑有地仙。
<br>
<br>　　何必更寻兜率去，重重灵应事昭然。
<br>
<br>　　登云步岭涉烟程，好景随心次第生。圣者已符祥瑞事，
<br>
<br>　　地灵全副祷祈情。洞深重叠拖云湿，滩浅潺漱水清。
<br>
<br>　　愿满事圆归去路，便风相送片帆轻。
<br>
<br>　　卷851_6  「题户诗」唐末僧
<br>
<br>　　枕有思乡泪，门无问疾人。尘埋床下履，风动架头巾。
<br>
<br>　　卷851_7  「句」神迥
<br>
<br>　　鸦鸣东牖曙，草秀南湖春。（见《诗式》）
<br>
<br>　　卷851_8  「句」可隆
<br>
<br>　　万般思后行，一失废前功。（《观棋》）
<br>
<br>　　卷851_9  「句」尔鸟
<br>
<br>　　鲸目光烧半海红，鳌头浪蹙掀天白。（见《诗话总龟》）
<br>
<br>　　卷851_10  「句」元础
<br>
<br>　　寺隔残潮去。
<br>
<br>　　采药过泉声。
<br>
<br>　　林塘秋半宿，风雨夜深来。
<br>
<br>　　卷851_11  「句」悟清
<br>
<br>　　鸟归花影动，鱼没浪痕圆。
<br>
<br>　　卷851_12  「句」契盈
<br>
<br>　　三千里外一条水，十二时中两度潮。（见《五代史补》）
<br>
<br>　　卷851_13  「句」淡然
<br>
<br>　　到处自凿井，不能饮常流。
<br>
<br>　　卷851_14  「句」庭实
<br>
<br>　　吟中双鬓白，笑里一生贫。（见《诗史》）
<br>
<br>　　卷851_15  「句」知业
<br>
<br>　　接岸桥通何处路，倚栏人是阿谁家。（见《葆光录》）
<br>
<br>　　卷851_16  「句」云容
<br>
<br>　　木末上明星。
<br>
<br>　　卷851_17  「句」玄幽
<br>
<br>　　三万莲经三十春，半生不蹋院门尘。
<br>
<br>　　卷851_18  「句」志定
<br>
<br>　　惟有樽前今夜月，当时曾照堕楼人。
<br>
<br>　　梧桐叶老蝉声死，一夜洞庭波上风。（见张为《主客图》）
<br>
<br>　　卷851_19  「句」灵准
<br>
<br>　　晴看汉水广，秋觉岘山高。
<br>
<br>　　卷851_20  「句」荆州僧
<br>
<br>　　犬熟护邻房。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
