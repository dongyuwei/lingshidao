<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百九十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百九十九
<br>
<br>　　卷699_1  「与东吴生相遇（及第后出关作）」韦庄
<br>
<br>　　十年身事各如萍，白首相逢泪满缨。老去不知花有态，
<br>
<br>　　乱来唯觉酒多情。贫疑陋巷春偏少，贵想豪家月最明。
<br>
<br>　　且对一尊开口笑，未衰应见泰阶平。
<br>
<br>　　卷699_2  「庭前桃」韦庄
<br>
<br>　　曾向桃源烂漫游，也同渔父泛仙舟。皆言洞里千株好，
<br>
<br>　　未胜庭前一树幽。带露似垂湘女泪，无言如伴息妫愁。
<br>
<br>　　五陵公子饶春恨，莫引香风上酒楼。
<br>
<br>　　卷699_3  「丙辰年~州遇寒食城外醉吟五首」韦庄
<br>
<br>　　满街杨柳绿丝烟，画出清明二月天。
<br>
<br>　　好是隔帘花树动，女郎撩乱送秋千。
<br>
<br>　　雕阴寒食足游人，金凤罗衣湿麝薰。
<br>
<br>　　肠断入城芳草路，淡红香白一群群。
<br>
<br>　　开元坡下日初斜，拜扫归来走钿车。
<br>
<br>　　可惜数株红艳好，不知今夜落谁家。
<br>
<br>　　马骄风疾玉鞭长，过去唯留一阵香。
<br>
<br>　　闲客不须烧破眼，好花皆属富家郎。
<br>
<br>　　雨丝烟柳欲清明，金屋人闲暖凤笙。
<br>
<br>　　永日迢迢无一事，隔街闻筑气球声。
<br>
<br>　　卷699_4  「宜君县比卜居不遂，留题王秀才别墅二首」韦庄
<br>
<br>　　本期同此卧林丘，寐前拥布裘。
<br>
<br>　　何事却骑羸马去，白云红树不相留。
<br>
<br>　　明月严霜扑皂貂，羡君高卧正逍遥。
<br>
<br>　　门前积雪深三尺，火满红炉酒满瓢。
<br>
<br>　　卷699_5  「~州留别张员外」韦庄
<br>
<br>　　江南相送君山下，塞北相逢朔漠中。三楚故人皆是梦，
<br>
<br>　　十年陈事只如风。莫言身世他时异，且喜琴尊数日同。
<br>
<br>　　惆怅却愁明日别，马嘶山店雨鳌
<br>
<br>　　卷699_6  「病中闻相府夜宴戏赠集贤卢学士」韦庄
<br>
<br>　　满筵红蜡照香钿，一夜歌钟欲沸天。花里乱飞金错落，
<br>
<br>　　月中争认绣连乾。尊前莫话诗三百，醉后宁辞酒十千。
<br>
<br>　　无那两三新进士，风流长得饮徒怜。
<br>
<br>　　卷699_7  「出关」韦庄
<br>
<br>　　马嘶烟岸柳阴斜，东去关山路转赊。到处因循缘嗜酒，
<br>
<br>　　一生惆怅为判花。危时只合身无著，白日那堪事有涯。
<br>
<br>　　正是灞陵春酬绿，仲宣何事独辞家。
<br>
<br>　　卷699_8  「过樊川旧居（时在华州驾前奉使入蜀作）」韦庄
<br>
<br>　　却到樊川访旧游，夕阳衰草杜陵秋。应刘去后苔生阁，
<br>
<br>　　稽阮归来雪满头。能说乱离惟有燕，解偷闲暇不如鸥。
<br>
<br>　　千桑万海无人见，横笛一声空泪流。
<br>
<br>　　卷699_9  「长安旧里」韦庄
<br>
<br>　　满目墙匡春草深，伤时伤事更伤心。
<br>
<br>　　车轮马迹今何在，十二玉楼无处寻。
<br>
<br>　　卷699_10  「过陂怀旧」韦庄
<br>
<br>　　辛勤曾寄玉峰前，一别云溪二十年。三径荒凉迷竹树，
<br>
<br>　　四邻凋谢变桑田。陂可是当时事，紫阁空馀旧日烟。
<br>
<br>　　多少乱离无处问，夕阳吟罢涕潸然。
<br>
<br>　　卷699_11  「F阳间（一作F阳县阁）」韦庄
<br>
<br>　　F水悠悠去似l，远山如画翠眉横。僧寻野渡归吴岳，
<br>
<br>　　雁带斜阳入渭城。边静不收蕃帐马，地贫惟卖陇山鹦。
<br>
<br>　　牧童何处吹羌笛，一曲梅花出塞声。
<br>
<br>　　卷699_12  「焦崖阁」韦庄
<br>
<br>　　李白曾歌蜀道难，长闻白日上青天。
<br>
<br>　　今朝夜过焦崖阁，始信星河在马前。
<br>
<br>　　卷699_13  「鸡公帻（去褒城县二十里）」韦庄
<br>
<br>　　石状虽如帻，山形可类鸡。向风疑欲斗，带雨似闻啼。
<br>
<br>　　蔓织青笼合，松长翠羽低。不鸣非有意，为怕客奔齐。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
