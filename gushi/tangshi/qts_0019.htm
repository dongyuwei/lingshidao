<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一十九
<br>
<br>　　卷19_1  「相和歌辞。箜篌引」李贺
<br>
<br>　　公乎公乎，提壶将焉如。屈平沉湘不足慕，
<br>
<br>　　徐衍入海诚为愚。公乎公乎，床有菅席盘有鱼，
<br>
<br>　　北里有贤兄，东邻有小姑，陇亩油油黍与葫，
<br>
<br>　　瓦W浊醪蚁浮浮。黍可食，醪可饮，公乎公乎其奈居，
<br>
<br>　　被发奔流竟何如？贤兄小姑哭呜呜。
<br>
<br>　　卷19_2  「相和歌辞。公无渡河」李白
<br>
<br>　　黄河西来决昆仑，咆吼万里触龙门。波滔天，尧咨嗟，
<br>
<br>　　大禹理百川，儿啼不窥家。杀湍湮洪水，九州始蚕麻。
<br>
<br>　　其害乃去。茫然风沙，被发之叟狂而痴。
<br>
<br>　　清晨径流欲奚为，旁人不惜妻止之，公无渡河苦渡之。
<br>
<br>　　虎可搏，河难凭，公果溺死流海湄，有长鲸白齿若雪山。
<br>
<br>　　公乎公乎，挂骨于其间，箜篌所悲竟不还。
<br>
<br>　　卷19_3  「相和歌辞。公无渡河」王建
<br>
<br>　　渡头恶天两岸远，波涛塞川如叠坂。幸无白刃驱向前，
<br>
<br>　　何用将身自弃捐。蛟龙啮尸鱼食血，黄泥直下无青天。
<br>
<br>　　男儿纵轻妇人语，惜君性命还须取。妇人无力挽断衣，
<br>
<br>　　舟沉身死悔难追。公无渡河公自为。
<br>
<br>　　卷19_4  「相和歌辞。公无渡河」温庭筠
<br>
<br>　　黄河怒浪连天来，大响AA如殷雷。龙伯驱风不敢上，
<br>
<br>　　百川喷雪高崔嵬。二十五弦何太哀，请公勿渡立裴回。
<br>
<br>　　下有狂蛟锯为尾，裂帆截棹磨霜齿。神锥凿石塞神潭，
<br>
<br>　　白马zazb赤尘起。公乎跃马扬玉鞭，灭没高蹄日千里。   卷19_5  「相和歌辞。公无渡河」王睿
<br>
<br>　　浊波洋洋兮凝晓雾，公无渡河兮公苦渡。
<br>
<br>　　风号水激兮呼不闻，提壶看入兮中流去。
<br>
<br>　　浪摆衣裳兮随步没，沉尸深入兮蛟螭窟。
<br>
<br>　　蛟螭尽醉兮君血干，推出黄沙兮泛君骨。
<br>
<br>　　当时君死妾何适，遂就波澜合魂魄。
<br>
<br>　　愿持精卫衔石心，穷取河源塞泉脉。
<br>
<br>　　卷19_6  「相和歌辞。江南曲」宋之问
<br>
<br>　　妾住越城南，离居不自堪。采花惊曙鸟，摘叶喂春蚕。
<br>
<br>　　懒结茱萸带，愁安玳瑁簪。侍臣消瘦尽，日暮碧江潭。
<br>
<br>　　卷19_7  「相和歌辞。江南曲」刘Y虚
<br>
<br>　　美人何荡漾，湖上风月长。玉手欲有赠，裴回双鸣。
<br>
<br>　　歌声随渌水，怨色起朝阳。日暮还家望，云波横洞房。
<br>
<br>　　卷19_8  「相和歌辞。江南曲」丁仙芝
<br>
<br>　　长干斜路北，近浦是儿家。有意来相访，明朝出浣纱。
<br>
<br>　　发向横塘口，船开值急流。知郎旧时意，且请拢船头。
<br>
<br>　　昨暝逗南陵，风声波浪阻。入浦不逢人，归家谁信汝。
<br>
<br>　　未晓已成妆，乘潮去茫茫。因从京口渡，使报邵陵王。
<br>
<br>　　始下芙蓉楼，言发琅邪岸。急为打船开，恶许傍人见。
<br>
<br>　　卷19_9  「相和歌辞。江南曲八首」刘希夷
<br>
<br>　　暮宿南洲草，晨行北岸林。日悬沧海阔，水隔洞庭深。
<br>
<br>　　烟景无留意，风波有异浔。岁游难极目，春戏易为心。
<br>
<br>　　朝夕无荣遇，芳菲已满襟。
<br>
<br>　　艳唱潮初落，江花露未。春洲惊翡翠，朱服弄芳菲。
<br>
<br>　　画舫烟中浅，青阳日际微。锦帆冲浪湿，罗袖拂行衣。
<br>
<br>　　含情罢所采，相叹惜流晖。
<br>
<br>　　君为陇西客，妾遇江南春。朝游含灵果，夕采弄风O.
<br>
<br>　　果气时不歇，O花日自新。以此江南物，持赠陇西人。
<br>
<br>　　空盈万里怀，欲赠竟无因。
<br>
<br>　　皓如楚江月，霭若吴岫云。波中自皎镜，山上亦氛氲。
<br>
<br>　　明月留照妾，轻云持赠君。山川各离散，光气乃殊分。
<br>
<br>　　天涯一为别，江北自相闻。
<br>
<br>　　舣舟乘潮去，风帆振草凉。潮平见楚甸，天际望维扬。
<br>
<br>　　洄溯经千里，烟波接两乡。云明江屿出，日照海流长。
<br>
<br>　　此中逢岁晏，浦树落花芳。
<br>
<br>　　暮春三月晴，维扬吴楚城。城临大江汜，回映洞浦清。
<br>
<br>　　晴云曲金阁，珠楼碧烟里。月明芳树群鸟飞，
<br>
<br>　　风过长林杂花起。可怜离别谁家子，于此一至情何已。
<br>
<br>　　北堂红草盛丰茸，南湖碧水照芙蓉。朝游暮起金花尽，
<br>
<br>　　渐觉罗裳珠露浓。自惜妍华三五岁，已叹关山千万重。
<br>
<br>　　人情一去无还日，欲赠怀芳怨不逢。
<br>
<br>　　忆昔江南年盛时，平生怨在长洲曲。冠盖星繁湘水上，
<br>
<br>　　冲风柯涠赐ヤ耍落花舞袖红纷纷，朝霞高阁洗晴云。
<br>
<br>　　谁言此处婵娟子，珠玉为心以奉君。
<br>
<br>　　卷19_10  「相和歌辞。江南曲」于鹄
<br>
<br>　　偶向江边采白O，还随女伴赛江神。
<br>
<br>　　众中不敢分明语，暗掷金钱卜远人。
<br>
<br>　　卷19_11  「相和歌辞。江南曲」李益
<br>
<br>　　嫁得瞿塘贾，朝朝误妾期。早知潮有信，嫁与弄潮儿。
<br>
<br>　　卷19_12  「相和歌辞。江南曲」李贺
<br>
<br>　　汀洲白O草，柳恽乘马归。江头楂树香，岸上蝴蝶飞。
<br>
<br>　　酒杯若叶露，玉轸蜀桐虚。朱楼通水陌，沙暖一双鱼。
<br>
<br>　　卷19_13  「相和歌辞。江南曲」李商隐
<br>
<br>　　郎船安两桨，侬舸动双桡。扫黛开宫额，裁裙约楚腰。
<br>
<br>　　乖期方积思，临醉欲拼娇。莫以采菱唱，欲羡秦台箫。
<br>
<br>　　卷19_14  「相和歌辞。江南曲」韩
<br>
<br>　　长乐花枝雨点消，江城日暮好相邀。
<br>
<br>　　春楼不闭葳蕤锁，绿水回通宛转桥。
<br>
<br>　　卷19_15  「相和歌辞。江南曲」温庭筠
<br>
<br>　　妾家白O浦，日上芙蓉楫。轧轧摇桨声，移舟入茭叶。
<br>
<br>　　溪长茭叶深，作底难相寻。避郎郎不见，自浮沉。
<br>
<br>　　拾萍萍无根，采莲莲有子。不作浮萍生，宁作藕花死。
<br>
<br>　　岸傍骑马郎，乌帽紫游缰。含愁复含笑，回首问横塘。
<br>
<br>　　妾住金陵步，门前朱雀航。流苏持作帐，芙蓉持作梁。
<br>
<br>　　出入金犊遥兄弟侍中郎。前年学歌舞，定得郎相许。
<br>
<br>　　连娟眉绕山，依约腰如杵。凤管悲若咽，鸾弦娇欲语。
<br>
<br>　　扇薄露红铅，罗轻压金缕。明月西南楼，珠帘玳瑁钩。
<br>
<br>　　横波巧能笑，弯蛾不识愁。花开子留树，草长根依土。
<br>
<br>　　早闻金沟远，底事归郎许。不学杨白花，朝朝泪如雨。
<br>
<br>　　卷19_16  「相和歌辞。江南曲」张籍
<br>
<br>　　江南人家多橘树，吴姬舟上织白。土地卑湿饶虫蛇，
<br>
<br>　　连木为牌入江住。江村亥日长为市，落帆渡桥来浦里。
<br>
<br>　　青莎覆城竹为屋，无井家家饮潮水。长江午日酤春酒，
<br>
<br>　　高高酒旗悬江口。倡楼两岸悬水栅，夜唱竹枝留北客。
<br>
<br>　　江南风土欢乐多，悠悠处处尽经过。
<br>
<br>　　卷19_17  「相和歌辞。江南曲」罗隐
<br>
<br>　　江烟湿雨鲛绡软，漠漠远山眉黛浅。水国多愁又有情，
<br>
<br>　　夜槽压酒银船满。绷丝采怨凝晓空，吴王台榭春梦中。
<br>
<br>　　鸳鸯唤不起，平铺渌水眠东风。西陵路边月悄悄，
<br>
<br>　　油壁轻车嫁苏小。
<br>
<br>　　卷19_18  「相和歌辞。江南曲」陆龟蒙
<br>
<br>　　为爱江南春，涉江聊采O.水深烟浩浩，空对双车轮。
<br>
<br>　　车轮明月团，车盖浮云盘。云月徒自好，水中行路难。
<br>
<br>　　遥遥洛阳道，夹岸生春草。寄语棹船郎，莫夸风浪好。
<br>
<br>　　卷19_19  「相和歌辞。江南曲」陆龟蒙
<br>
<br>　　鱼戏莲叶间，参差隐叶扇。\窥，潋滟无因见。
<br>
<br>　　鱼戏莲叶东，初霞射红尾。傍临谢山侧，恰值清风起。
<br>
<br>　　鱼戏莲叶西，盘盘舞波急。潜依曲岸凉，正对斜光入。
<br>
<br>　　鱼戏莲叶南，欹危午烟叠。光摇越鸟巢，影乱吴娃楫。
<br>
<br>　　鱼戏莲叶北，澄阳动微涟。回看帝子渚，稍背鄂君船。
<br>
<br>　　卷19_20  「相和歌辞。度关山」李端
<br>
<br>　　雁塞日初晴，胡关雪复平。危竿缘广漠，古窦傍长城。
<br>
<br>　　拔剑金星出，弯弧玉羽鸣。谁知系虏者，贾谊是书生。
<br>
<br>　　卷19_21  「相和歌辞。关山曲」马戴
<br>
<br>　　金锁耀兜鍪，黄云拂紫骝。叛羌旗下戮，陷壁夜中收。
<br>
<br>　　霜霰戎衣故，关河碛气秋。箭创殊未合，更遣击兰州。
<br>
<br>　　火发龙山北，中宵易左贤。勒兵临汉水，惊雁散胡天。
<br>
<br>　　木落防河急，军孤受敌偏。犹闻汉皇怒，按剑待开边。
<br>
<br>　　卷19_22  「相和歌辞。登高丘而望远」李白
<br>
<br>　　登高丘而望远海，六鳌骨已霜，三山流安在？
<br>
<br>　　扶桑半摧折，白日沉光彩。银台金阙如梦中，
<br>
<br>　　秦皇汉武空相待。精卫费木石，鼋鼍无所凭。
<br>
<br>　　君不见骊山茂陵尽灰灭，牧羊之子来攀登。
<br>
<br>　　盗贼劫宝玉，精灵竟何能。穷兵黩武今如此，
<br>
<br>　　鼎湖飞龙安可乘？
<br>
<br>　　卷19_23  「相和歌辞。蒿里」贯休
<br>
<br>　　兔不迟，乌更急，但恐穆王八骏，著鞭不及。所以蒿里，
<br>
<br>　　坟出蕺蕺。气凌云天，龙腾凤集。尽为风消土吃，
<br>
<br>　　狐掇蚁拾。黄金不啼玉不泣，白杨骚屑。乱风愁月，
<br>
<br>　　折碑石人，莽秽榛没，牛羊O@.时见牧童儿，弄枯骨。
<br>
<br>　　卷19_24  「相和歌辞。挽歌」赵微明
<br>
<br>　　寒日蒿上明，凄凄郭东路。素车谁家子，丹硪将去。
<br>
<br>　　原下荆棘丛，丛边有新墓。人间痛伤别，此是长别处。
<br>
<br>　　旷野何萧条，青松白杨树。
<br>
<br>　　卷19_25  「相和歌辞。挽歌二首」于鹄
<br>
<br>　　阴风吹黄蒿，挽歌渡秋水。车马却归城，孤坟月明里。
<br>
<br>　　双辙出郭门，绵绵东西道。送死多于生，几人得终老。
<br>
<br>　　见人切肺肝，不如归山好。不闻哀哭声，默默安怀抱。
<br>
<br>　　时尽从物化，又免生忧扰。世间寿者稀，尽为悲伤恼。
<br>
<br>　　卷19_26  「相和歌辞。挽歌」孟云卿
<br>
<br>　　草草门巷喧，涂车俨成位。冥寞何所须，尽我生人意。
<br>
<br>　　北邙路非远，此别终天地。临穴频抚棺，至哀反无泪。
<br>
<br>　　尔形未衰老，尔息犹童稚。骨肉不可离，皇天若容易。
<br>
<br>　　房帷即虚张，庭宇为哀次。薤露歌若斯，人生尽如寄。
<br>
<br>　　卷19_27  「相和歌辞。挽歌」白居易
<br>
<br>　　丹砗畏裳铮素骖亦悲鸣。晨光照闾巷，[车俨欲行。
<br>
<br>　　萧条九月天，哀挽出重城。借问送者谁，妻子与弟兄。
<br>
<br>　　苍苍上古原，峨峨开新茔。含酸一恸哭，异口同哀声。
<br>
<br>　　旧垄转芜绝，新坟日罗列。
<br>
<br>　　春风草绿北邙山，此地年年生死别。
<br>
<br>　　卷19_28  「相和歌辞。对酒」崔国辅
<br>
<br>　　行行日将夕，荒村古冢无人迹。朦胧荆棘一鸟飞，
<br>
<br>　　屡唱提壶酤酒吃。古人不达酒不足，遗恨精灵传此曲。
<br>
<br>　　寄言当代诸少年，平生且尽杯中渌。
<br>
<br>　　卷19_29  「相和歌辞。对酒二首」李白
<br>
<br>　　松子栖金华，安期入蓬海。此人古之仙，羽化竟何在。
<br>
<br>　　浮生速流电，倏忽变光彩。天地无凋换，容颜有迁改。
<br>
<br>　　对酒不肯饮，含情欲谁待。
<br>
<br>　　劝君莫拒杯，春风笑人来。桃李如旧识，倾花向我开。
<br>
<br>　　流莺啼碧树，明月窥金。昨来朱颜子，今日白发催。
<br>
<br>　　棘生石虎殿，鹿走姑苏台。自古帝王宅，城阙闭黄埃。
<br>
<br>　　君若不饮酒，昔人安在哉。
<br>
<br>　　卷19_30  「相和歌辞。陌上桑」李白
<br>
<br>　　美女渭桥东，春还事蚕作。五马如飞龙，青丝结金络。
<br>
<br>　　不知谁家子，调笑来相谑。妾本秦罗敷，玉颜艳名都。
<br>
<br>　　绿条映素手，采桑向城隅。使君且不顾，况复论秋胡。
<br>
<br>　　寒爱碧草，鸣凤栖青梧。托心自有处，但怪傍人愚。
<br>
<br>　　徒令白日暮，高驾空踟蹰。
<br>
<br>　　卷19_31  「相和歌辞。陌上桑」常建
<br>
<br>　　翳翳陌上桑，南枝交北堂。美人金梯出，素手自提筐。
<br>
<br>　　非但畏蚕饥，盈盈娇路傍。
<br>
<br>　　卷19_32  「相和歌辞。陌上桑」陆龟蒙
<br>
<br>　　皓齿还如贝色含，长眉亦似烟华贴。
<br>
<br>　　邻娃尽著绣裆襦，独自提筐采蚕叶。
<br>
<br>　　卷19_33  「相和歌辞。采桑」郎大家宋氏
<br>
<br>　　春来南雁归，日去西蚕远。妾思纷何极，客游殊未返。
<br>
<br>　　卷19_34  「相和歌辞。采桑」刘希夷
<br>
<br>　　杨柳送行人，青青西入秦。秦家采桑女，楼上不胜春。
<br>
<br>　　盈盈灞水曲，步步春芳绿。红脸耀明珠，绛唇含白玉。
<br>
<br>　　回首渭桥东，遥怜树色同。青丝娇落日，缃绮弄春风。
<br>
<br>　　携笼长叹息，逶迤恋春色。看花若有情，倚树疑无力。
<br>
<br>　　薄暮思悠悠，使君南陌头。相逢不相识，归去梦青楼。
<br>
<br>　　卷19_35  「相和歌辞。采桑」李彦
<br>
<br>　　采桑畏日高，不待春眠足。攀条有馀愁，那矜貌如玉。
<br>
<br>　　千金岂不赠，五马空踯躅。何以变真性，幽篁雪中绿。
<br>
<br>　　卷19_36  「相和歌辞。采桑」王建
<br>
<br>　　鸟鸣桑叶间，叶绿条复柔。攀看去手近，放下长长钩。
<br>
<br>　　黄花盖野田，白马少年游。所念岂回顾，良人在高楼。
<br>
<br>　　卷19_37  「相和歌辞。日出行」李白
<br>
<br>　　日出东方隈，似从地底来。历天又入海，
<br>
<br>　　六龙所舍安在哉？其始与终古不息。
<br>
<br>　　人非元气安能与之久裴回。草不谢荣于春风，
<br>
<br>　　木不怨落于秋天，谁挥鞭策驱四运，万物兴歇皆自然。
<br>
<br>　　羲和羲和，汝奚汩没于荒淫之波。
<br>
<br>　　鲁阳何德，驻景挥戈，逆道违天，矫诬实多。
<br>
<br>　　吾将囊括大块，浩然与溟胪科。
<br>
<br>　　卷19_38  「相和歌辞。日出行」李贺
<br>
<br>　　白日下昆仑，发光如舒丝。徒照葵藿心，不照游子悲。
<br>
<br>　　折折黄河曲，日从中央转。D谷耳曾闻，若木眼不见。
<br>
<br>　　奈何铄石，胡为销人。羿弯弓属矢那不中，
<br>
<br>　　足令久不得奔，讵教晨光夕昏。
<br>
<br>　　卷19_39  「相和歌辞。王昭君」崔国辅
<br>
<br>　　汉使南还尽，胡中妾独存。紫台绵望绝，秋草不堪论。
<br>
<br>　　卷19_40  「相和歌辞。王昭君」崔国辅
<br>
<br>　　一回望月一回悲，望月月移人不移。
<br>
<br>　　何时得见汉朝使，为妾传书斩画师。
<br>
<br>　　卷19_41  「相和歌辞。王昭君」卢照邻
<br>
<br>　　合殿恩中绝，交河使渐稀。肝肠辞玉辇，形影向金微。
<br>
<br>　　汉宫草应绿，胡庭沙正飞。愿逐三秋雁，年年一度归。
<br>
<br>　　卷19_42  「相和歌辞。王昭君」骆宾王
<br>
<br>　　敛容辞豹尾，缄怨度龙鳞。金钿明汉月，玉箸染胡尘。
<br>
<br>　　妆镜菱花暗，愁眉柳叶埂Ｎ┯星弩涨，时闻芳树春。
<br>
<br>　　卷19_43  「相和歌辞。王昭君」沈缙
<br>
<br>　　非君惜鸾殿，非妾妒蛾眉。薄命由骄虏，无情是画师。
<br>
<br>　　嫁来胡地恶，不并汉宫时。心苦无聊赖，何堪上马辞。
<br>
<br>　　卷19_44  「相和歌辞。王昭君」梁献
<br>
<br>　　图画失天真，容华坐误人。君恩不可再，妾命在和亲。
<br>
<br>　　泪点关山月，衣销边塞尘。一闻阳鸟至，思绝汉宫春。
<br>
<br>　　卷19_45  「相和歌辞。王昭君」上官仪
<br>
<br>　　玉关春色晚，金河路几千。琴悲桂条上，笛怨柳花前。
<br>
<br>　　雾掩临妆月，风惊入鬓蝉。缄书待还使，泪尽白云天。
<br>
<br>　　卷19_46  「相和歌辞。王昭君」董思恭
<br>
<br>　　琵琶马上弹，行路曲中难。汉月正南远，燕山直北寒。
<br>
<br>　　髻鬟风拂散，眉黛雪沾残。斟酌红颜尽，何劳镜里看。
<br>
<br>　　卷19_47  「相和歌辞。王昭君」顾朝阳
<br>
<br>　　莫将铅粉匣，不用镜花光。一去边城路，何情更画妆。
<br>
<br>　　影销胡地月，衣尽汉宫香。妾死非关命，只缘怨断肠。
<br>
<br>　　卷19_48  「相和歌辞。王昭君三首」东方虬
<br>
<br>　　汉道初全盛，朝廷足武臣。何须薄命妾，辛苦远和亲。
<br>
<br>　　掩涕辞丹凤，衔悲向白龙。单于浪惊喜，无复旧时容。
<br>
<br>　　胡地无花草，春来不似春。自然衣带缓，非是为腰身。
<br>
<br>　　卷19_49  「相和歌辞。王昭君三首」郭元振
<br>
<br>　　自嫁单于国，长衔汉掖悲。容颜日憔悴，有甚画图时。
<br>
<br>　　厌践冰霜域，嗟为边塞人。思从汉南猎，一见汉家尘。
<br>
<br>　　闻有南河信，传闻杀画师。始知君惠重，更遣画蛾眉。
<br>
<br>　　卷19_50  「相和歌辞。王昭君」刘长卿
<br>
<br>　　自矜妖艳色，不顾丹青人。那知粉缋能相负，
<br>
<br>　　却使容华翻误身。上马辞君嫁骄虏，玉颜对人啼不语。
<br>
<br>　　北风雁急浮清秋，万里独见黄河流。纤腰不复汉宫宠，
<br>
<br>　　双蛾长向胡天愁。琵琶弦中苦调多，萧萧羌笛声相和。
<br>
<br>　　可怜一曲传乐府，能使千秋伤绮罗。
<br>
<br>　　卷19_51  「相和歌辞。王昭君二首」李白
<br>
<br>　　汉家秦地月，流影照明妃。一上玉关道，天涯去不归。
<br>
<br>　　汉月还从东海出，明妃西嫁无来日。燕支长寒雪作花，
<br>
<br>　　蛾眉憔悴没胡沙。生乏黄金枉图画，死留青冢使人嗟。
<br>
<br>　　昭君拂玉鞍，上马啼红颊。今日汉宫人，明朝胡地妾。
<br>
<br>　　卷19_52  「相和歌辞。王昭君」储光羲
<br>
<br>　　日暮惊沙乱雪飞，傍人相劝易罗衣。
<br>
<br>　　强来前帐看歌舞，共待单于夜猎归。
<br>
<br>　　卷19_53  「相和歌辞。王昭君」皎然
<br>
<br>　　自倚婵娟望主恩，谁知美恶忽相翻。
<br>
<br>　　黄金不买汉宫貌，青冢空埋胡地魂。
<br>
<br>　　卷19_54  「相和歌辞。王昭君二首」白居易
<br>
<br>　　满面胡沙满鬓风，眉销残黛脸销红。
<br>
<br>　　愁苦辛勤憔悴尽，如今却似画图中。
<br>
<br>　　汉使却回凭寄语，黄金何日赎蛾眉。
<br>
<br>　　君王若问妾颜色，莫道不如宫里时。
<br>
<br>　　卷19_55  「相和歌辞。王昭君」令狐楚
<br>
<br>　　锦车天外去，毳幕云中开。魏阙苍龙远，萧关赤雁哀。
<br>
<br>　　卷19_56  「相和歌辞。王昭君」张仲素
<br>
<br>　　仙娥今下嫁，骄子自同和。剑戟归田尽，牛羊绕塞多。
<br>
<br>　　卷19_57  「相和歌辞。王昭君」李商隐
<br>
<br>　　毛延寿画欲通神，忍为黄金不为人。
<br>
<br>　　马上琵琶行万里，汉宫长有隔生春。
<br>
<br>　　卷19_58  「相和歌辞。明妃曲」王偃
<br>
<br>　　北望单于日半斜，明君马上泣胡沙。
<br>
<br>　　一双泪滴黄河水，应得东流入汉家。
<br>
<br>　　卷19_59  「相和歌辞。昭君词」张文琮
<br>
<br>　　戒途飞万里，回首望三秦。忽见天山雪，还疑上苑春。
<br>
<br>　　玉痕垂泪粉，罗袂拂胡尘。为得胡中曲，还悲远嫁人。
<br>
<br>　　卷19_60  「相和歌辞。昭君词」陈昭
<br>
<br>　　跨鞍今永诀，垂泪别亲宾。汉地行将远，胡关逐望新。
<br>
<br>　　交河拥塞路，陇首暗沙尘。唯有孤明月，犹能远送人。
<br>
<br>　　卷19_61  「相和歌辞。昭君词」戴叔伦
<br>
<br>　　汉宫若远近，路在沙塞上。到死不得归，何人共南望。
<br>
<br>　　卷19_62  「相和歌辞。昭君词」李端
<br>
<br>　　李陵初送子卿回，汉月明明照帐来。
<br>
<br>　　忆著长安旧游处，千门万户玉楼台。
<br>
<br>　　卷19_63  「相和歌辞。楚妃叹」张籍
<br>
<br>　　湘云初起江沉沉，君王遥在云梦林。江南雨多旌旗暗，
<br>
<br>　　台下朝朝春水深。章华殿前朝万国，君心独自终无极。
<br>
<br>　　楚兵满地能逐禽，谁用一身继筋力。西江若翻云梦中，
<br>
<br>　　麋鹿死尽应还宫。
<br>
<br>　　卷19_64  「相和歌辞。楚妃怨」张籍
<br>
<br>　　梧桐叶下黄金井，横架辘轳牵素绠。
<br>
<br>　　美人初起天未明，手拂银瓶秋水冷。
<br>
<br>　　卷19_65  「相和歌辞。王子乔」宋之问
<br>
<br>　　王子乔，爱神仙，七月七日上宾天。白虎摇瑟凤吹笙，
<br>
<br>　　乘骑云气吸日精。吸日精，长不归，遗庙今在而人非。
<br>
<br>　　空望山头草，草露湿君衣。
<br>
<br>　　卷19_66  「相和歌辞。蜀国弦」李贺
<br>
<br>　　枫香晚华静，锦水南山影。惊石坠猿哀，竹云愁半岭。
<br>
<br>　　凉月生秋浦，玉沙鳞鳞光。谁家红泪客，不忍过瞿塘。
<br>
<br>　　卷19_67  「相和歌辞。长歌行」李白
<br>
<br>　　桃李得日开，荣华照当年。东风动百物，草木尽欲言。
<br>
<br>　　枯枝无丑叶，涸水吐清泉。大力运天地，羲和无停鞭。
<br>
<br>　　功名不早著，竹帛将何宣。桃李务青春，谁能贯白日。
<br>
<br>　　富贵与神仙，蹉跎成两失。金石犹销铄，风霜无久质。
<br>
<br>　　畏落日月后，强欢歌与酒。秋霜不惜人，倏忽侵蒲柳。
<br>
<br>　　卷19_68  「相和歌辞。长歌行」王昌龄
<br>
<br>　　旷野饶悲风，飕飕黄蒿草。系马停白杨，谁知我怀抱。
<br>
<br>　　所是同袍者，相逢尽衰老。况登汉家陵，南望长安道。
<br>
<br>　　下有枯树根，上有鼷鼠窠。高皇子孙尽，千古无人过。
<br>
<br>　　宝玉频发掘，精灵其奈何。人生须达命，有酒且长歌。
<br>
<br>　　卷19_69  「相和歌辞。短歌行」聂夷中
<br>
<br>　　八月木荫薄，十叶三堕枝。人生过五十，亦已同此时。
<br>
<br>　　朝出东郭门，嘉树郁参差。暮出西郭门，原草已离披。
<br>
<br>　　南邻好台榭，北邻善歌吹。荣华忽消歇，四顾令人悲。
<br>
<br>　　生死与荣辱，四者乃常期。古人耻其名，没世无人知。
<br>
<br>　　无言鬓似霜，勿谓发如丝。耆年无一善，何殊食乳儿。
<br>
<br>　　卷19_70  「相和歌辞。短歌行」李白
<br>
<br>　　白日何短短，百年苦易满。苍穹浩茫茫，万劫太极长。
<br>
<br>　　麻姑垂两鬓，一半已成霜。天公见玉女，大笑亿千场。
<br>
<br>　　吾欲揽六龙，回车挂扶桑。北斗酌美酒，劝龙各一觞。
<br>
<br>　　富贵非所愿，为人驻颓光。
<br>
<br>　　卷19_71  「相和歌辞。短歌行六首」顾况
<br>
<br>　　城边路，今人犁田昔人墓。岸上沙，昔时江水今人家。
<br>
<br>　　今人昔人共长叹，四气相催节回换。明月皎皎入华池，
<br>
<br>　　白云离离度清汉。
<br>
<br>　　我欲升天天隔霄，我思渡水水无桥，我欲上山山路险，
<br>
<br>　　我欲汲井井泉遥。越人翠被今何夕，独立沙边江草碧。
<br>
<br>　　紫燕西飞欲寄书，白云何处逢来客。
<br>
<br>　　新系青丝百尺绳，心在君家辘轳上。
<br>
<br>　　我心皎洁君不知，辘轳一转一惆怅。
<br>
<br>　　何处春风吹晓幕，江南绿水通朱阁。
<br>
<br>　　美人二八面如花，泣向东风畏花落。
<br>
<br>　　临春风，听春鸟。别时多，见时少。愁人夜永不得眠，
<br>
<br>　　瑶井玉绳相向晓。
<br>
<br>　　轩辕皇帝初得仙，鼎湖一去三千年。周流三十六洞天，
<br>
<br>　　洞中日月星辰连。骑龙驾景游八极，轩辕弓剑无人识，
<br>
<br>　　东海青童寄消息。
<br>
<br>　　卷19_72  「相和歌辞。短歌行」王建
<br>
<br>　　人初生，日初出，上山迟，下山疾。百年三万六千朝，
<br>
<br>　　夜里分将强半日。有歌有舞间早为，昨日健于今日时。
<br>
<br>　　人家见生男女好，不知男女催人老。短歌行，无乐声。
<br>
<br>　　卷19_73  「相和歌辞。短歌行」张籍
<br>
<br>　　青天荡荡高且虚，上有白日无根株。流光暂出还入地，
<br>
<br>　　催我少年不须臾。与君相逢不寂寞，衰老不复如今乐。
<br>
<br>　　玉卮盛酒置君前，再拜愿君千万年。
<br>
<br>　　卷19_74  「相和歌辞。短歌行二首」白居易
<br>
<br>　　犹阳如火色，上行千里下一刻。出为白昼入为夜，
<br>
<br>　　圜转如珠住不得。住不得，可奈何，为君举酒歌短歌。
<br>
<br>　　歌声苦，词亦苦，四座少年君听取。今夕未竟明夕催，
<br>
<br>　　秋风才往春风回。人无根蒂时不驻，朱颜白日相隳颓。
<br>
<br>　　劝君且强笑一面，劝君复强饮一杯。人生不得长欢乐，
<br>
<br>　　年少须臾老到来。
<br>
<br>　　世人求富贵，多为身嗜欲。盛衰不自由，得失常相逐。
<br>
<br>　　问君少年日，苦学将干禄。负笈尘中游，抱书雪前宿。
<br>
<br>　　布衾不周体，藜茄才充腹。三十登宦途，五十被朝服。
<br>
<br>　　奴温已挟纩，马肥初食粟。未敢议欢游，尚为名检束。
<br>
<br>　　耳目聋暗后，堂上调丝竹。牙齿缺落时，盘中堆酒肉。
<br>
<br>　　彼来此已去，外馀中不足。少壮与荣华，相避如寒燠。
<br>
<br>　　青云去地远，白日终天速。从古无奈何，短歌听一曲。
<br>
<br>　　卷19_75  「相和歌辞。短歌行」陆龟蒙
<br>
<br>　　爪牙在身上，陷阱犹可制。爪牙在胸中，剑戟无所畏。
<br>
<br>　　人言畏猛虎，谁是撩头毙。只见古来心，奸雄暗相噬。
<br>
<br>　　卷19_76  「相和歌辞。短歌行」皎然
<br>
<br>　　古人若不死，吾亦何所悲。萧萧烟雨九原上，
<br>
<br>　　白杨青松葬者谁。贵贱同一尘，死生同一指。
<br>
<br>　　人生在世共如此，何异浮云与流水。
<br>
<br>　　短歌行，短歌无穷日已倾。邺宫梁苑徒有名，
<br>
<br>　　春草秋风伤我情。何为不学金仙侣，一悟空王无死生。
<br>
<br>　　卷19_77  「相和歌辞。铜雀台」王无竞
<br>
<br>　　北登铜雀上，西望青松郭。帐空苍苍，陵田纷漠漠。
<br>
<br>　　平生事已变，歌吹宛犹昨。长袖拂玉尘，遗情结罗幕。
<br>
<br>　　妾怨在朝露，君恩岂中薄。高台奏曲终，曲终泪横落。
<br>
<br>　　卷19_78  「相和歌辞。铜雀台」郑
<br>
<br>　　日斜漳浦望，风起邺台寒。玉座平生晚，金尊妓吹阑。
<br>
<br>　　舞馀依帐泣，歌罢向陵看。萧索松风暮，愁烟入井阑。
<br>
<br>　　卷19_79  「相和歌辞。铜雀台」刘长卿
<br>
<br>　　娇爱更何日，高台空数层。含啼映双袖，不忍看西陵。
<br>
<br>　　漳河东流无复来，百花辇路为苍苔。青楼月夜长寂寞，
<br>
<br>　　碧云日暮空裴回。君不见邺中万事非昔时，
<br>
<br>　　古人何在今人悲。春风不逐君王去，草色年年旧宫路。
<br>
<br>　　宫中歌舞已浮云，空指行人往来处。
<br>
<br>　　卷19_80  「相和歌辞。铜雀台」贾至
<br>
<br>　　日暮铜雀静，西陵鸟雀归。抚弦心断绝，听管泪霏霏。
<br>
<br>　　灵几临朝奠，空床卷夜衣。苍苍川上月，应照妾魂飞。
<br>
<br>　　卷19_81  「相和歌辞。铜雀台」罗隐
<br>
<br>　　强歌强舞竟难胜，花落花开泪满缯。
<br>
<br>　　只合当年伴君死，免教憔悴望西陵。
<br>
<br>　　卷19_82  「相和歌辞。铜雀台」薛能
<br>
<br>　　魏帝当时铜雀台，黄花深映棘丛开。
<br>
<br>　　人生富贵须回首，此地岂无歌舞来。
<br>
<br>　　卷19_83  「相和歌辞。铜雀台」张氏琰
<br>
<br>　　君王冥寞不可见，铜雀歌舞空裴回。西陵啧啧悲宿鸟，
<br>
<br>　　空殿沉沉闭青苔。青苔无人迹，红粉空相哀。
<br>
<br>　　卷19_84  「相和歌辞。铜雀台」梁氏琼
<br>
<br>　　歌扇向陵开，齐行奠玉杯。舞时飞燕列，梦里片云来。
<br>
<br>　　月色空馀恨，松声暮更哀。谁怜未死妾，掩袂下铜台。
<br>
<br>　　卷19_85  「相和歌辞。铜雀妓」王勃
<br>
<br>　　妾本深宫妓，曾城闭九重。君王欢爱尽，歌舞为谁容。
<br>
<br>　　锦衾不复襞，罗衣谁再缝。高台西北望，流涕向青松。
<br>
<br>　　金凤邻铜雀，漳河望邺城。君王无处所，台榭若平生。
<br>
<br>　　舞筵纷可就，歌梁俨未倾。西陵松冷，谁见绮罗情。
<br>
<br>　　卷19_86  「相和歌辞。铜雀妓」沈缙
<br>
<br>　　昔年分鼎地，今日望陵台。一旦雄图尽，千秋遗令开。
<br>
<br>　　绮罗君不见，歌舞妾空来。恩共漳河水，东流无重回。
<br>
<br>　　卷19_87  「相和歌辞。铜雀妓」乔知之
<br>
<br>　　金阁惜分香，铅华不重妆。空馀歌舞地，犹是为君王。
<br>
<br>　　哀弦调已绝，艳曲不须长。共看西陵暮，秋烟生白杨。
<br>
<br>　　卷19_88  「相和歌辞。铜雀妓」王m
<br>
<br>　　日暮铜雀迥，幽声玉座清。萧森松柏望，委郁绮罗情。
<br>
<br>　　君恩不再重，妾舞为谁轻。
<br>
<br>　　卷19_89  「相和歌辞。铜雀妓」欧阳詹
<br>
<br>　　萧条登古台，回首黄金屋。落叶不归林，高陵永为谷。
<br>
<br>　　妆容徒自丽，舞态阅谁目。惆怅帷前，歌声苦于哭。
<br>
<br>　　卷19_90  「相和歌辞。铜雀妓」袁晖
<br>
<br>　　君爱本相饶，从来事舞腰。那堪攀玉座，肠断望陵朝。
<br>
<br>　　怨著情无主，哀凝曲不调。况临松日暮，悲吹坐萧萧。
<br>
<br>　　卷19_91  「相和歌辞。铜雀妓」刘商
<br>
<br>　　魏主矜蛾眉，美人美于玉。高台无昼夜，歌舞竟未足。
<br>
<br>　　盛色如转圜，夕阳落深谷。仍令身殁后，尚足平生欲。
<br>
<br>　　红粉横泪痕，调弦空向屋。举头君不在，唯见西陵木。
<br>
<br>　　玉辇岂再来，娇鬟为谁绿。那堪秋风里，更舞阳春曲。
<br>
<br>　　曲终情不胜，阑干向西哭。台边生野草，来去I罗e.
<br>
<br>　　况复陵寝间，双双见麋鹿。
<br>
<br>　　卷19_92  「相和歌辞。铜雀妓」李贺
<br>
<br>　　佳人一壶酒，秋容满千里。石马卧新烟，忧来何所似。
<br>
<br>　　歌声且潜弄，陵树风自起。长裾压高台，泪眼看花机。
<br>
<br>　　卷19_93  「相和歌辞。铜雀妓」吴烛
<br>
<br>　　秋色西陵满绿芜，繁弦急管强欢娱。
<br>
<br>　　长舒罗袖不成舞，却向风前承泪珠。
<br>
<br>　　卷19_94  「相和歌辞。铜雀妓」朱光弼
<br>
<br>　　魏王铜雀妓，日暮管弦清。一见西陵树，悲心舞不成。
<br>
<br>　　卷19_95  「相和歌辞。铜雀妓」朱放
<br>
<br>　　恨唱歌声咽，愁翻舞袖迟。西陵日欲暮，是妾断肠时。
<br>
<br>　　卷19_96  「相和歌辞。铜雀妓」皎然
<br>
<br>　　强开尊酒向陵看，忆得君王旧日欢。
<br>
<br>　　不觉馀歌悲自断，非关艳曲转声难。
<br>
<br>　　卷19_97  「相和歌辞。雀台怨」马戴
<br>
<br>　　魏宫歌舞地，蝶戏鸟还鸣。玉座人难到，铜台雨滴平。
<br>
<br>　　西陵树不见，漳浦草空生。万恨尽埋此，徒悬千载名。
<br>
<br>　　卷19_98  「相和歌辞。雀台怨」程氏长文
<br>
<br>　　君王去后行人绝，箫竽不响歌喉咽。雄剑无威光彩沉，
<br>
<br>　　宝琴零落金星灭。玉阶寂寂坠秋露，月照当时歌舞处。
<br>
<br>　　当时歌舞人不回，化为今日西陵灰。
<br>
<br>　　卷19_99  「相和歌辞。置酒行」李益
<br>
<br>　　置酒命所欢，凭觞遂为戚。日往不再来，兹辰坐成昔。
<br>
<br>　　百龄非长久，五十将半百。胡为劳我形，已须还复白。
<br>
<br>　　西山鸾鹤顾，矫矫烟雾翮。明霞发金丹，阴洞潜水碧。
<br>
<br>　　安得凌风羽，崦嵫驻灵魄。兀然坐衰老，惭叹东陵柏。
<br>
<br>　　卷19_100  「相和歌辞。置酒行」陆龟蒙
<br>
<br>　　落尘花片排香痕，阑珊醉露栖愁魂。洞庭波色惜不得，
<br>
<br>　　东风领入黄金尊。千筠掷毫春谱大，碧舞红啼相唱和。
<br>
<br>　　安知寂寞西海头，青pF未垂孤凤饿。
<br>
<br>　　卷19_101  「相和歌辞。长歌续短歌」李贺
<br>
<br>　　长歌破衣襟，短歌断白发。秦王不可见，旦夕成内热。
<br>
<br>　　渴饮壶中酒，饥拔陇头粟。凄凄四月兰，千里一时绿。
<br>
<br>　　夜峰何离离，月明落石底。裴回沿石寻，照出高峰外。
<br>
<br>　　不得与之游，歌成鬓先改。
<br>
<br>　　卷19_102  「相和歌辞。猛虎行」储光羲
<br>
<br>　　寒亦不忧雪，饥亦不食人。人血岂不甘，所恶伤明神。
<br>
<br>　　太室为我宅，孟门为我邻。百兽为我膳，五龙为我宾。
<br>
<br>　　蒙马一何威，浮江亦以仁。彩章耀朝日，牙爪雄武臣。
<br>
<br>　　高云逐气浮，厚地随声振。君能贾馀勇，日夕长相亲。
<br>
<br>　　卷19_103  「相和歌辞。猛虎行」李白
<br>
<br>　　朝作猛虎行，暮作猛虎吟。肠断非关陇头水，
<br>
<br>　　泪下不为雍门琴。旌旗缤纷两河道，战鼓惊山欲倾倒。
<br>
<br>　　秦人半作燕地囚，胡马翻衔洛阳草。一输一失关下兵，
<br>
<br>　　朝降夕叛幽蓟城。巨鳌未斩海水动，鱼龙奔走安得宁。
<br>
<br>　　颇似楚汉时，翻覆无定止。朝过博浪沙，暮入淮阴市。
<br>
<br>　　张良未遇韩信贫，刘项存亡在两臣。暂到下邳受兵略，
<br>
<br>　　来投漂母作主人。贤哲栖栖古如此，今时亦弃青云士。
<br>
<br>　　有策不敢犯龙鳞，窜身南国避胡尘。宝书长剑挂高阁，
<br>
<br>　　金鞍骏马散故人。昨日方为宣城客，掣铃交通二千石。
<br>
<br>　　有时六博快壮心，绕床三匝呼一掷。楚人每道张旭奇，
<br>
<br>　　心藏风云世莫知。三吴邦伯多顾盼，四海雄侠皆相推。
<br>
<br>　　萧曹曾作沛中吏，攀龙附凤当有时。溧阳酒楼三月春，
<br>
<br>　　杨花漠漠愁杀人。胡人绿眼吹玉笛，吴歌白飞梁尘。
<br>
<br>　　丈夫相见且为乐，槌牛挝鼓会众宾。我从此去钓东海，
<br>
<br>　　得鱼笑寄情相亲。
<br>
<br>　　卷19_104  「相和歌辞。猛虎行」韩愈
<br>
<br>　　猛虎虽云恶，亦各有匹侪。群行深谷间，百兽望风低。
<br>
<br>　　身食黄熊父，子食赤豹。择肉于熊罴，肯视兔与狸。
<br>
<br>　　正昼当谷眠，眼有百步威。自矜无当对，气性纵以乖。
<br>
<br>　　朝怒杀其子，暮还飧其妃。匹侪四散走，猛虎还孤栖。
<br>
<br>　　狐鸣门四旁，乌鹊从噪之。出逐猴入居，虎不知所归。
<br>
<br>　　谁云猛虎恶，中路正悲啼。豹来衔其尾，熊来攫其颐。
<br>
<br>　　猛虎死不辞，但惭前所为。虎坐无助死，况如汝细微。
<br>
<br>　　故当结以信，亲当结以私。亲故且不保，人谁信汝为。
<br>
<br>　　卷19_105  「相和歌辞。猛虎行」张籍
<br>
<br>　　南山北山树冥冥，猛虎白日绕林行。向晚一身当道食，
<br>
<br>　　山中麋鹿尽无声。年年养子在深谷，雌雄上山不相逐。
<br>
<br>　　谷中近窟有山村，长向村家取黄犊。五陵年少不敢射，
<br>
<br>　　空来林下看行迹。
<br>
<br>　　卷19_106  「相和歌辞。猛虎行」李贺
<br>
<br>　　长戈莫舂，强弩莫烹。乳孙哺子，教得生狞。
<br>
<br>　　举头为城，掉尾为旌。东海黄公，愁见夜行。
<br>
<br>　　道逢驺虞，牛哀不平。生何用尺刀，壁上雷鸣。
<br>
<br>　　泰山之下，妇人哭声。官家有程，吏不敢听。
<br>
<br>　　卷19_107  「相和歌辞。猛虎行」齐己
<br>
<br>　　磨尔牙，错尔爪，狐莫威，兔莫狡。饮来吞噬取肠饱，
<br>
<br>　　横行不怕日月明，皇天产尔为生狞。前村半夜闻吼声，
<br>
<br>　　何人按剑灯荧荧。
<br>
<br>　　卷19_108  「相和歌辞。君子行」齐己
<br>
<br>　　圣人不生，麟龙何瑞；梧桐不高，凤凰何止。
<br>
<br>　　吾闻古之有君子，行藏以时，进退求己；
<br>
<br>　　荣必为天下荣，耻必为天下耻。苟进不如此，
<br>
<br>　　亦何必用虚伪之文章，取荣名而自美。
<br>
<br>　　卷19_109  「相和歌辞。燕歌行」高m
<br>
<br>　　汉家烟尘在东北，汉将辞家破残贼。男儿本自重横行，
<br>
<br>　　天子非常赐颜色。金伐鼓下榆关，旌旗逶迤碣石间。
<br>
<br>　　校尉羽书飞瀚海，单于猎火照狼山。山川萧条极边土，
<br>
<br>　　胡骑凭凌杂风雨。战士军前半死生，美人帐下犹歌舞。
<br>
<br>　　大漠穷秋塞草衰，孤城落日斗兵稀。身当恩遇常轻敌，
<br>
<br>　　力尽关山未解围。铁衣远戍辛勤久，玉箸应啼别离后。
<br>
<br>　　少妇城南欲断肠。征人蓟北空回首。边风飘飘那可度，
<br>
<br>　　绝域苍茫更何有。杀气三日作阵云，寒声一夜传刁斗。
<br>
<br>　　相看白刃血纷纷，死节从来岂顾勋。
<br>
<br>　　君不见沙场征战苦，至今犹忆李将军。
<br>
<br>　　卷19_110  「相和歌辞。燕歌行」贾至
<br>
<br>　　国之重镇惟幽都，东威九夷制北胡。五军精卒三十万，
<br>
<br>　　百战百胜擒单于。前临滹沱后沮水，崇山沃野亘千里。
<br>
<br>　　昔时燕王重贤士，黄金筑台从隗始。倏忽兴王定蓟丘，
<br>
<br>　　汉家又以封王侯。萧条魏晋为横流，鲜卑窃据朝五州。
<br>
<br>　　我唐区夏馀十纪，军容武备赫万祀。彤弓黄钺授元帅，
<br>
<br>　　垦耕大漠为内地。季秋胶折边草腓，治兵羽猎因出师。
<br>
<br>　　千营万队连旌旗，望之如火忽雷驰。匈奴慑窜穷发北，
<br>
<br>　　大荒万里无尘飞。隋家昔为天下宰，穷兵黩武征辽海。
<br>
<br>　　南风不竞多死声，鼓卧旗折黄云横。六军将士皆死尽，
<br>
<br>　　战马空鞍归故营。时迁道革天下平，白环入贡沧海清。
<br>
<br>　　自有农夫已高枕，无劳校尉重横行。
<br>
<br>　　卷19_111  「相和歌辞。燕歌行」陶翰
<br>
<br>　　请君留楚调，听我吟燕歌。家在辽水头，边风意气多。
<br>
<br>　　出自为汉将，正值戎未和。雪中凌天山，冰上渡交河。
<br>
<br>　　大小百馀战，封侯竟蹉跎。归来霸陵下，故旧无相过。
<br>
<br>　　雄剑委尘匣，空门唯雀罗。玉簪还赵女，宝瑟付齐娥。
<br>
<br>　　昔日不为乐，时哉今奈何。
<br>
<br>　　卷19_112  「相和歌辞。从军行二首」虞世南
<br>
<br>　　涂山烽候惊，弭节度龙城。冀马楼兰将，燕犀上谷兵。
<br>
<br>　　剑寒花不落，弓晓月逾明。凛凛严霜节，冰壮黄河绝。
<br>
<br>　　蔽日卷征蓬，浮天散飞雪。全兵值月满，精骑乘胶折。
<br>
<br>　　结发早驱驰，辛苦事旌麾。马冻重关冷，轮摧九折危。
<br>
<br>　　独有西山将，年年属数奇。
<br>
<br>　　火发金微，连营出武威。孤城寒云起，绝阵虏尘飞。
<br>
<br>　　侠客吸龙剑，恶少缦胡衣。朝摩骨都垒，夜解谷蠡围。
<br>
<br>　　萧关远无极，蒲海广难依。沙磴离旌断，晴川候马归。
<br>
<br>　　交河梁已毕，燕山旆欲飞。方知万里相，侯服有光辉。
<br>
<br>　　卷19_113  「相和歌辞。从军行」骆宾王
<br>
<br>　　平生一顾念，意气溢三军。野日分戈影，天星合剑文。
<br>
<br>　　弓弦抱汉月，马足践胡尘。不求生入塞，唯当死报君。
<br>
<br>　　卷19_114  「相和歌辞。从军行」刘希夷
<br>
<br>　　秋来风瑟瑟，群马胡行疾。严城昼不开，伏兵暗相失。
<br>
<br>　　天子庙堂拜，将军玉门出。纷纷伊洛间，戎马数千匹。
<br>
<br>　　军门压黄河，兵气冲白日。平生怀伏剑，慷慨既投笔。
<br>
<br>　　南登汉月孤，北走燕云密。近取韩彭计，早知孙吴术。
<br>
<br>　　丈夫清万里，谁能扫一室。
<br>
<br>　　卷19_115  「相和歌辞。从军行」乔知之
<br>
<br>　　南庭结白露，北风扫黄叶。此时鸿雁来，惊鸣催思妾。
<br>
<br>　　曲房理针线，平砧捣文练。鸳绮裁易成，龙乡信难见。
<br>
<br>　　窈窕九重闺，寂寞十年啼。纱窗白云宿，罗幌月光栖。
<br>
<br>　　云月晓微微，愁思流黄机。玉霜冻珠履，金吹薄罗衣。
<br>
<br>　　汉家已得地，君去将何事。宛转结蚕书，寂寞无雁使。
<br>
<br>　　生平荷恩信，本为容华进。况复落红颜，蝉声催绿鬓。
<br>
<br>　　卷19_116  「相和歌辞。从军行」李颀
<br>
<br>　　白日登山望烽火，昏黄饮马傍交河。行人刁斗风砂暗，
<br>
<br>　　公主琵琶幽怨多。野营万里无城郭，雨雪纷纷连大漠。
<br>
<br>　　胡雁哀鸣夜夜飞，胡儿眼泪双双落。闻道玉门犹被遮，
<br>
<br>　　应将性命逐轻车。年年战骨埋荒外，空见蒲萄入汉家。
<br>
<br>　　卷19_117  「相和歌辞。从军行三首」李约
<br>
<br>　　看图闲教阵，画地静论边。乌垒天西戍，鹰姿塞上川。
<br>
<br>　　路长须算日，书远每题年。无复生还望，翻思未别前。
<br>
<br>　　栅高三面斗，箭尽举烽频。营柳和烟暮，关榆带雪春。
<br>
<br>　　边城多老将，碛路少归人。点尽三河卒，年年添塞尘。
<br>
<br>　　候火起雕城，尘砂拥战声。游军藏汉帜，降骑说蕃情。
<br>
<br>　　霜降池浅，秋深太白明。嫖姚方虎视，不觉请添兵。
<br>
<br>　　卷19_118  「相和歌辞。从军行」戎昱
<br>
<br>　　昔从李都尉，双K照马蹄。擒生黑山北，杀敌黄云西。
<br>
<br>　　太白沉虏地，边草复萋萋。归来邯郸市，百尺青楼梯。
<br>
<br>　　感激然诺重，平生胆力齐。芳筵暮歌发，艳粉轻鬟低。
<br>
<br>　　半醉秋风起，铁骑门前嘶。远戍报烽火，孤城严鼓鼙。
<br>
<br>　　挥鞭望尘去，少妇莫含啼。
<br>
<br>　　卷19_119  「相和歌辞。从军行」厉玄
<br>
<br>　　边草早不春，剑花增泞尘。广场收骥尾，清瀚怯龙鳞。
<br>
<br>　　帆色已归越，松声厌避秦。几时逢范蠡，处处是通津。
<br>
<br>　　卷19_120  「相和歌辞。从军行二首」李白
<br>
<br>　　从军玉门道，逐虏金微山。笛奏梅花曲，刀开明月环。
<br>
<br>　　鼓声鸣海上，兵气拥云间。愿斩单于首，长驱静铁关。
<br>
<br>　　百战沙场碎铁衣，城南已合数重围。
<br>
<br>　　突营射杀呼延将，独领残兵千骑归。
<br>
<br>　　卷19_121  「相和歌辞。从军行」王维
<br>
<br>　　吹角动行人，喧喧行人起。笳鸣马嘶乱，争渡金河水。
<br>
<br>　　日暮沙漠垂，战声烟尘里。尽系名王颈，归来报天子。
<br>
<br>　　卷19_122  「相和歌辞。从军行」王昌龄
<br>
<br>　　向夕临大荒，朔风轸归虑。平沙万里馀，飞鸟宿何处。
<br>
<br>　　虏骑猎长原，翩翩傍河去。边声摇白草，海气生黄雾。
<br>
<br>　　百战苦风尘，十年履霜露。虽投定远笔，未坐将军树。
<br>
<br>　　早知行路难，悔不理章句。
<br>
<br>　　烽火城西百尺楼，黄昏独上海风秋。
<br>
<br>　　更吹横笛关山月，谁解金闺万里愁。
<br>
<br>　　琵琶起舞换新声，总是关山旧别情。
<br>
<br>　　撩乱边愁弹不尽，高高秋月下长城。
<br>
<br>　　青海长云暗雪山，孤城遥望雁门关。
<br>
<br>　　黄沙百战穿金甲，不破楼兰终不还。
<br>
<br>　　卷19_123  「相和歌辞。从军行」卢纶
<br>
<br>　　二十在边城，军中得勇名。卷旗收败马，断碛拥残兵。
<br>
<br>　　覆阵乌鸢起，烧山草木明。塞闲思远猎，师老厌分营。
<br>
<br>　　雪岭无人迹，冰河足雁声。李陵甘此没，惆怅汉公卿。
<br>
<br>　　卷19_124  「相和歌辞。从军行六首」刘长卿
<br>
<br>　　回看虏骑合，城下汉兵稀。白刃两相向，黄云愁不飞。
<br>
<br>　　手中无尺铁，徒欲突重围。
<br>
<br>　　落日更萧条，北方动枯草。将军追虏骑，夜失阴山道。
<br>
<br>　　战败仍树勋，韩彭但空老。
<br>
<br>　　草枯秋塞上，望见渔阳郭。胡马嘶一声，汉兵泪双落。
<br>
<br>　　谁为吮痈者，此事令人薄。
<br>
<br>　　目极雁门道，青青边草春。一身事征战，匹马同辛勤。
<br>
<br>　　末路成白首，功归天下人。
<br>
<br>　　倚剑白日暮，望乡登戍楼。北风吹羌笛，此夜关山愁。
<br>
<br>　　回首不无意，滹河空自流。
<br>
<br>　　黄沙一万里，白首无人怜。报国剑已折，归乡身幸全。
<br>
<br>　　单于古台下，边色寒苍然。
<br>
<br>　　卷19_125  「相和歌辞。从军行」杜Q
<br>
<br>　　秋草马蹄轻，角弓持弦急。去为龙城候，正值胡兵袭。
<br>
<br>　　军气横大荒，战酣日将入。长风金鼓动，白雾铁衣湿。
<br>
<br>　　四起愁边声，南辕时伫立。断蓬孤自转，寒雁飞相及。
<br>
<br>　　万里云沙涨，路平冰霰涩。夜闻汉使归，独向刀环泣。
<br>
<br>　　卷19_126  「相和歌辞。从军行」皎然
<br>
<br>　　候骑出纷纷，元戎霍冠军。汉@秋聒地，羌火昼烧云。
<br>
<br>　　万里戍城合，三边羽檄分。乌孙驱未尽，肯顾辽阳勋。
<br>
<br>　　汉旆拂丹霄，汉军新破辽。红尘驱卤簿，白羽拥嫖姚。
<br>
<br>　　战苦军犹乐，功高将不骄。至今丁令塞，朔吹空萧萧。
<br>
<br>　　百万逐呼韩，频年不解鞍。兵屯绝漠暗，马饮浊河干。
<br>
<br>　　破虏功未录，劳师力已殚。须防肘腋下，飞祸出无端。
<br>
<br>　　飞将下天来，奇谋阃外裁。水心龙剑动，地肺雁山开。
<br>
<br>　　望气燕师锐，当锋虏阵摧。从今射雕骑，不敢过云堆。
<br>
<br>　　黄纸君王诏，青泥校尉书。誓师张虎落，选将擐犀渠。
<br>
<br>　　雾暗津浦失，天寒塞柳疏。横行十万骑，欲扫虏尘馀。
<br>
<br>　　卷19_127  「相和歌辞。从军行」王建
<br>
<br>　　汉军逐单于，日没处河曲。浮云道傍起，行子车下宿。
<br>
<br>　　枪城围鼓角，毡帐依山谷。马上悬壶浆，刀头分顿肉。
<br>
<br>　　来时高堂上，父母亲结束。回首不见家，风吹破衣服。
<br>
<br>　　金创生肢节，相与拔箭镞。闻道西凉州，家家妇人哭。
<br>
<br>　　卷19_128  「相和歌辞。从军行」张祜
<br>
<br>　　少年金紫就光辉，直指边城虎翼飞。一卷旌收千骑虏，
<br>
<br>　　万全身出百重围。黄云断塞寻鹰去，白草连天射雁归。
<br>
<br>　　白首汉廷刀笔吏，丈夫功业本相依。
<br>
<br>　　卷19_129  「相和歌辞。从军行五首」令狐楚
<br>
<br>　　荒鸡隔水啼，汗马逐风嘶。终日随旌旆，何时罢鼓鼙。
<br>
<br>　　孤心眠夜雪，满眼是秋沙。万里犹防塞，三年不见家。
<br>
<br>　　却望冰河阔，前登雪岭高。征人几多在，又拟战临洮。
<br>
<br>　　胡风千里惊，汉月五更明。纵有还家梦，犹闻出塞声。
<br>
<br>　　暮雪连青海，阴云覆白山。可怜班定远，出入玉门关。
<br>
<br>　　卷19_130  「相和歌辞。从军行三首」王涯
<br>
<br>　　旌甲从军久，风云识阵难。今朝韩信计，日下斩成安。
<br>
<br>　　燕颔多奇相，狼头敢犯边。寄言班定远，正是立功年。
<br>
<br>　　旄头夜落捷书飞，来奏金门著赐衣。
<br>
<br>　　白马将军频破敌，黄龙戍卒几时归。
<br>
<br>　　卷19_131  「相和歌辞。从军有苦乐行」李益
<br>
<br>　　劳者且勿歌，我欲送君觞。从军有苦乐，此曲乐未央。
<br>
<br>　　仆本居陇上，陇水断人肠。东过秦宫路，宫路入咸阳。
<br>
<br>　　时逢汉帝出，谏猎至长杨。讵驰游侠窟，非结少年场。
<br>
<br>　　一旦承嘉惠，轻命重恩光。秉笔参帷，从军至朔方。
<br>
<br>　　边地多阴风，草木自凄凉。断绝海云去，出没胡沙长。
<br>
<br>　　参差引雁翼，隐辚腾军装。剑文夜如水，马汗冻成霜。
<br>
<br>　　侠气五都少，矜功六郡良。山河起目前，睚眦死路傍。
<br>
<br>　　北逐驱獯虏，西临复旧疆。昔还赋馀资，今出乃赢粮。
<br>
<br>　　一矢|夏服，我弓不再张。寄言丈夫雄，苦乐身自当。
<br>
<br>　　卷19_132  「相和歌辞。苦哉远征人」鲍溶
<br>
<br>　　征人歌古曲，携手上河梁。李陵死别处，杳杳玄冥乡。
<br>
<br>　　忆昔从此路，连年征鬼方。久行迷汉历，三洗毡衣裳。
<br>
<br>　　百战身且在，微功信难忘。远承云台议，非势孰敢当。
<br>
<br>　　落日吊李广，白身过河阳。闲弓失月影，劳剑无龙光。
<br>
<br>　　去日始束发，今来发成霜。虚名乃闲事，生见父母乡。
<br>
<br>　　掩抑大风歌，裴回少年场。诚哉古人言，鸟尽良弓藏。
<br>
<br>　　卷19_133  「相和歌辞。苦哉行五首」戎昱
<br>
<br>　　彼鼠侵我厨，纵狸授粱肉。鼠虽为君却，狸食自须足。
<br>
<br>　　冀雪大国耻，翻是大国辱。膻腥逼绮罗，砖瓦杂珠玉。
<br>
<br>　　登楼非骋望，目笑是心哭。何意天乐中，至今奏胡曲。
<br>
<br>　　官军收洛阳，家住洛阳里。夫婿与兄弟，目前见伤死。
<br>
<br>　　吞声不许哭，还遣衣罗绮。上马随匈奴，数秋黄尘里。
<br>
<br>　　生为名家女，死作塞垣鬼。乡国无还期，天津哭流水。
<br>
<br>　　登楼望天衢，目极泪盈睫。强笑无笑容，须妆旧花靥。
<br>
<br>　　昔年买奴仆，奴仆来碎叶。岂意未死间，自为匈奴妾。
<br>
<br>　　一生忽至此，万事痛苦业。得出塞垣飞，不如彼蜂蝶。
<br>
<br>　　妾家青河边，七叶承貂蝉。身为最小女，偏得浑家怜。
<br>
<br>　　亲戚不相识，幽闺十五年。有时最远出，只到中门前。
<br>
<br>　　前年狂胡来，惧死翻生全。今秋官军至，岂意遭戈a.
<br>
<br>　　匈奴为先锋，长鼻黄发拳。弯弓猎生人，百步牛羊膻。
<br>
<br>　　脱身落虎口，不及归黄泉。苦哉难重陈，暗哭苍苍天。
<br>
<br>　　可汗奉亲诏，今月归燕山。忽如乱刀剑，搅妾心肠间。
<br>
<br>　　出户望北荒，迢迢玉门关。生人为死别，有去无时还。
<br>
<br>　　汉月割妾心，胡风凋妾颜。去去断绝魂，叫天天不闻。
<br>
<br>　　卷19_134  「相和歌辞。鞠歌行」李白
<br>
<br>　　玉不自言如桃李，鱼目笑之卞和耻。楚国青蝇何太多，
<br>
<br>　　连城白璧遭谗毁。荆山长号泣血人，忠臣死为刖足鬼。
<br>
<br>　　听曲知甯戚，夷吾因小妻。秦穆五羊皮，买死百里奚。
<br>
<br>　　洗拂青云上，当时贱如泥。朝歌鼓刀叟，虎变蟠溪中。
<br>
<br>　　一举钓六合，遂荒营丘东。平生渭水曲，谁识此老翁。
<br>
<br>　　奈何今之人，双目送征鸿。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
