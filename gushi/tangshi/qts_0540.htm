<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百四十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷五百四十
<br>
<br>　　卷540_1  「南朝」李商隐
<br>
<br>　　地险悠悠天险长，金陵王气应瑶光。
<br>
<br>　　休夸此地分天下，只得徐妃半面妆。
<br>
<br>　　卷540_2  「题汉祖庙」李商隐
<br>
<br>　　乘运应须宅八荒，男儿安在恋池隍。
<br>
<br>　　君王自起新丰后，项羽何曾在故乡。
<br>
<br>　　卷540_3  「韩冬郎即席为诗相送一座尽惊他日余方…兼呈畏之员外」李商隐
<br>
<br>　　十岁裁诗走马成，冷灰残烛动离情。
<br>
<br>　　桐花万里丹山路，雏凤清于老凤声。
<br>
<br>　　剑栈风樯各苦辛，别时冰雪到时春。
<br>
<br>　　为凭何逊休联句，瘦尽东阳姓沈人。
<br>
<br>　　卷540_4  「评事翁寄赐饧粥走笔为答」李商隐
<br>
<br>　　粥香饧白杏花天，省对流莺坐绮筵。
<br>
<br>　　今日寄来春已老，凤楼迢递忆秋千。
<br>
<br>　　卷540_5  「东阿王」李商隐
<br>
<br>　　国事分明属灌均，西陵魂断夜来人。
<br>
<br>　　君王不得为天子，半为当时赋洛神。
<br>
<br>　　卷540_6  「圣女祠」李商隐
<br>
<br>　　松篁台殿蕙香帏，龙护瑶窗凤掩扉。无质易迷三里雾，
<br>
<br>　　不寒长著五铢衣。人间定有崔罗什，天上应无刘武威。
<br>
<br>　　寄问钗头双白燕，每朝珠馆几时归。
<br>
<br>　　卷540_7  「独居有怀」李商隐
<br>
<br>　　麝重愁风逼，罗疏畏月侵。怨魂迷恐断，娇喘细疑沈。
<br>
<br>　　数急芙蓉带，频抽翡翠簪。柔情终不远，遥妒已先深。
<br>
<br>　　浦冷鸳鸯去，园空蛱蝶寻。蜡花长递泪，筝柱镇移心。
<br>
<br>　　觅使嵩云暮，回头灞岸阴。只闻凉叶院，露井近寒砧。
<br>
<br>　　卷540_8  「过景陵」李商隐
<br>
<br>　　武皇精魄久仙升，帐殿凄凉烟雾凝。
<br>
<br>　　俱是苍生留不得，鼎湖何异魏西陵。
<br>
<br>　　卷540_9  「临发崇让宅紫薇」李商隐
<br>
<br>　　一树浓姿独看来，秋庭暮雨类轻埃。不先摇落应为有，
<br>
<br>　　已欲别离休更开。桃绶含情依露井，柳绵相忆隔章台。
<br>
<br>　　天涯地角同荣谢，岂要移根上苑栽。
<br>
<br>　　卷540_10  「及第东归次灞上，却寄同年」李商隐
<br>
<br>　　芳桂当年各一枝，行期未分压春期。江鱼朔雁长相忆，
<br>
<br>　　秦树嵩云自不知。下苑经过劳想像，东门送饯又差池。
<br>
<br>　　灞陵柳色无离恨，莫枉长条赠所思。
<br>
<br>　　卷540_11  「野菊（又见《孙逖集》，题作咏楼前海石榴）」李商隐
<br>
<br>　　苦竹园南椒坞边，微香冉冉泪涓涓。已悲节物同寒雁，
<br>
<br>　　忍委芳心与暮蝉。细路独来当此夕，清尊相伴省他年。
<br>
<br>　　紫云新苑移花处，不敢霜栽近御筵。
<br>
<br>　　卷540_12  「板桥晓别」李商隐
<br>
<br>　　回望高城落晓河，长亭窗户压微波。
<br>
<br>　　水仙欲上鲤鱼去，一夜芙蓉红泪多。
<br>
<br>　　卷540_13  「过伊仆射旧宅」李商隐
<br>
<br>　　朱邸方酬力战功，华筵俄叹逝波穷。回廊檐断燕飞去，
<br>
<br>　　小阁尘凝人语空。幽泪欲干残菊露，馀香犹入败荷风。
<br>
<br>　　何能更涉泷江去，独立寒流吊楚宫。
<br>
<br>　　卷540_14  「关门柳」李商隐
<br>
<br>　　永定河边一行柳，依依长发故年春。
<br>
<br>　　东来西去人情薄，不为清阴减路尘。
<br>
<br>　　卷540_15  「酬别令狐补阙」李商隐
<br>
<br>　　惜别夏仍半，回途秋已期。那修直谏草，更赋赠行诗。
<br>
<br>　　锦段知无报，青萍肯见疑。人生有通塞，公等系安危。
<br>
<br>　　警露鹤辞侣，吸风蝉抱枝。弹冠如不问，又到扫门时。
<br>
<br>　　卷540_16  「银河吹笙」李商隐
<br>
<br>　　怅望银河吹玉笙，楼寒院冷接平明。重衾幽梦他年断，
<br>
<br>　　别树羁雌昨夜惊。月榭故香因雨发，风帘残烛隔霜清。
<br>
<br>　　不须浪作缑山意，湘瑟秦箫自有情。
<br>
<br>　　卷540_17  「与同年李定言曲水闲话戏作」李商隐
<br>
<br>　　海燕参差沟水流，同君身世属离忧。相携花下非秦赘，
<br>
<br>　　对泣春天类楚囚。碧草暗侵穿苑路，珠帘不卷枕江楼。
<br>
<br>　　莫惊五胜埋香骨，地下伤春亦白头。
<br>
<br>　　卷540_18  「彭城公薨后赠杜二十七胜李十七潘二君…安平公门下」李商隐
<br>
<br>　　梁山兖水约从公，两地参差一旦空。
<br>
<br>　　谢墅庾村相吊后，自今岐路各西东。
<br>
<br>　　卷540_19  「闻歌」李商隐
<br>
<br>　　敛笑凝眸意欲歌，高云不动碧嵯峨。铜台罢望归何处，
<br>
<br>　　玉辇忘还事几多。青冢路边南雁尽，细腰宫里北人过。
<br>
<br>　　此声肠断非今日，香碌乒饽味何。
<br>
<br>　　卷540_20  「赠华阳宋真人兼寄清都刘先生」李商隐
<br>
<br>　　沦谪千年别帝宸，至今犹谢蕊珠人。但惊茅许同仙籍，
<br>
<br>　　不道刘卢是世亲。玉检赐书迷凤篆，金华归驾冷龙鳞。
<br>
<br>　　不因杖屦逢周史，徐甲何曾有此身。
<br>
<br>　　卷540_21  「楚宫二首（后首一作天水闲话旧事）」李商隐
<br>
<br>　　十二峰前落照微，高唐宫暗坐迷归。
<br>
<br>　　朝云暮雨长相接，犹自君王恨见稀。
<br>
<br>　　月姊曾逢下彩蟾，倾城消息隔重帘。已闻佩响知腰细，
<br>
<br>　　更辨弦声觉指纤。暮雨自归山悄悄，秋河不动夜厌厌。
<br>
<br>　　王昌且在墙东住，未必金堂得免嫌。
<br>
<br>　　卷540_22  「和友人戏赠二首（一作和令狐八戏题）」李商隐
<br>
<br>　　东望花楼曾不同，西来双燕信休通。仙人掌冷三霄露，
<br>
<br>　　玉女窗虚五夜风。翠袖自随回雪转，烛房寻类外庭空。
<br>
<br>　　殷勤莫使清香透，牢合金鱼锁桂丛。
<br>
<br>　　迢递青门有几关，柳梢楼角见南山。明珠可贯须为佩，
<br>
<br>　　白璧堪裁且作环。子夜休歌团扇掩，新正未破剪刀闲。
<br>
<br>　　猿啼鹤怨终年事，未抵熏炉一夕间。
<br>
<br>　　卷540_23  「题二首后重有戏赠任秀才」李商隐
<br>
<br>　　一丈红蔷拥翠筠，罗窗不识绕街尘。峡中寻觅长逢雨，
<br>
<br>　　月里依稀更有人。虚为错刀留远客，枉缘书札损文鳞。
<br>
<br>　　适知小阁还斜照，羡杀乌龙卧锦茵。
<br>
<br>　　卷540_24  「有感二首（乙卯年有感丙辰年诗成二诗纪甘露之变）」李商隐
<br>
<br>　　九服归元化，三灵叶睿图。如何本初辈，自取屈牦诛。
<br>
<br>　　有甚当车泣，因劳下殿趋。何成奏云物，直是灭萑苻。
<br>
<br>　　证逮符书密，辞连性命俱。竟缘尊汉相，不早辨胡雏。
<br>
<br>　　鬼分朝部，军烽照上都。敢云堪恸哭，未免怨洪炉。
<br>
<br>　　丹陛犹敷奏，彤庭H战争。临危对卢植，始悔用庞萌。
<br>
<br>　　御仗收前殿，兵徒剧背城。苍黄五色棒，掩遏一阳生。
<br>
<br>　　古有清君侧，今非乏老成。素心虽未易，此举太无名。
<br>
<br>　　谁瞑衔冤目，宁吞欲绝声。近闻开寿宴，不废用咸英。
<br>
<br>　　卷540_25  「重有感」李商隐
<br>
<br>　　玉帐牙旗得上游，安危须共主君忧。窦融表已来关右，
<br>
<br>　　陶侃军宜次石头。岂有蛟龙愁失水，更无鹰隼与高秋。
<br>
<br>　　昼号夜哭兼幽显，早晚星关雪涕收。
<br>
<br>　　卷540_26  「寿安公主出降」李商隐
<br>
<br>　　沩水闻贞媛，常山索锐师。昔忧迷帝力，今分送王姬。
<br>
<br>　　事等和强虏，恩殊睦本枝。四郊多垒在，此礼恐无时。
<br>
<br>　　卷540_27  「夕阳楼」李商隐
<br>
<br>　　花明柳暗绕天愁，上尽重城更上楼。
<br>
<br>　　欲问孤鸿向何处，不知身世自悠悠。
<br>
<br>　　卷540_28  「春雨」李商隐
<br>
<br>　　怅卧新春白袷衣，白门寥落意多违。红楼隔雨相望冷，
<br>
<br>　　珠箔飘灯独自归。远路应悲春晚，残宵犹得梦依稀。
<br>
<br>　　玉缄札何由达，万里云罗一雁飞。
<br>
<br>　　卷540_29  「中元作」李商隐
<br>
<br>　　绛节飘u宫国来，中元朝拜上清回。羊权须得金条脱，
<br>
<br>　　温峤终虚玉镜台。曾省惊眠闻雨过，不知迷路为花开。
<br>
<br>　　有晃吹皱洲远，青雀如何鸩鸟媒。
<br>
<br>　　卷540_30  「鸳鸯」李商隐
<br>
<br>　　雌去雄飞万里天，云罗满眼泪潸然。
<br>
<br>　　不须长结风波愿，锁向金笼始两全。
<br>
<br>　　卷540_31  「楚宫」李商隐
<br>
<br>　　湘波如泪色xx，楚厉迷魂逐恨遥。枫树夜猿愁自断，
<br>
<br>　　女萝山鬼语相邀。空归腐败犹难复，更困腥臊岂易招。
<br>
<br>　　但使故乡三户在，彩丝谁惜惧长蛟。
<br>
<br>　　卷540_32  「妓席暗记送同年独孤云之武昌」李商隐
<br>
<br>　　叠嶂千重叫恨猿，长江万里洗离魂。
<br>
<br>　　武昌若有山头石，为拂苍苔检泪痕。
<br>
<br>　　卷540_33  「宿晋昌亭闻惊禽」李商隐
<br>
<br>　　羁绪鳏鳏夜景侵，高窗不掩见惊禽。飞来曲渚烟方合，
<br>
<br>　　过尽南塘树更深。胡马嘶和榆塞笛，楚猿吟杂橘村砧。
<br>
<br>　　失群挂木知何限，远隔天涯共此心。
<br>
<br>　　卷540_34  「深宫」李商隐
<br>
<br>　　金殿销香闭绮栊，玉壶传点咽铜龙。狂飙不惜萝阴薄，
<br>
<br>　　清露偏知桂叶浓。斑竹岭边无限泪，景阳宫里及时钟。
<br>
<br>　　岂知为雨为云处，只有高唐十二峰。
<br>
<br>　　卷540_35  「明禅师院酬从兄见寄」李商隐
<br>
<br>　　贞吝嫌兹世，会心驰本原。人非四禅缚，地绝一尘喧。
<br>
<br>　　霜露欹高木，星河压故园。斯游傥为胜，九折幸回轩。
<br>
<br>　　卷540_36  「寄裴衡」李商隐
<br>
<br>　　别地萧条极，如何更独来。秋应为黄叶，雨不厌青苔。
<br>
<br>　　沈约只能瘦，潘仁岂是才。杂情堪底寄，惟有冷于灰。
<br>
<br>　　卷540_37  「即日」李商隐
<br>
<br>　　小苑试春衣，高楼倚暮晖。夭桃惟是笑，舞蝶不空飞。
<br>
<br>　　赤岭久无耗，鸿门犹合围。几家缘锦字，含泪坐鸳机。
<br>
<br>　　卷540_38  「淮阳路」李商隐
<br>
<br>　　荒村倚废营，投宿旅魂惊。断雁高仍急，寒溪晓更清。
<br>
<br>　　昔年尝聚盗，此日颇分兵。猜贰谁先致，三朝事始平。
<br>
<br>　　卷540_39  「崇让宅东亭醉后沔然有作」李商隐
<br>
<br>　　曲岸风雷罢，东亭霁日凉。新秋仍酒困，幽兴暂江乡。
<br>
<br>　　摇落真何遽，交亲或未忘。一帆彭蠡月，数雁塞门霜。
<br>
<br>　　俗态虽多累，仙标发近狂。声名佳句在，身世玉琴张。
<br>
<br>　　万古山空碧，无人鬓免黄。骅骝忧老大，_妒芬芳。
<br>
<br>　　密竹沈虚籁，孤莲泊晚香。如何此幽胜，淹卧剧清漳。
<br>
<br>　　卷540_40  「晚晴」李商隐
<br>
<br>　　深居俯夹城，春去夏犹清。天意怜幽草，人间重晚晴。
<br>
<br>　　并添高阁迥，微注小窗明。越鸟巢干后，归飞体更轻。
<br>
<br>　　卷540_41  「迎寄韩鲁州（瞻同年）」李商隐
<br>
<br>　　积雨晚骚骚，相思正郁陶。不知人万里，时有燕双高。
<br>
<br>　　寇盗缠三辅，莓苔滑百牢。圣朝推卫霍，归日动仙曹。
<br>
<br>　　卷540_42  「武夷山」李商隐
<br>
<br>　　只得流霞酒一杯，空中箫鼓几时回。
<br>
<br>　　武夷洞里生毛竹，老尽曾孙更不来。
<br>
<br>　　卷540_43  「一片」李商隐
<br>
<br>　　一片琼英价动天，连城十二昔虚传。
<br>
<br>　　良工巧费真为累，楮叶成来不直钱。
<br>
<br>　　卷540_44  「寄成都高苗二从事（时二公从事商隐座主府）」李商隐
<br>
<br>　　红莲幕下紫梨新，命断湘南病渴人。
<br>
<br>　　今日问君能寄否，二江风水接天津。
<br>
<br>　　卷540_45  「郑州献从叔舍人」李商隐
<br>
<br>　　蓬岛烟霞阆苑钟，三官笺奏附金龙。茅君奕世仙曹贵，
<br>
<br>　　许掾全家道气浓。绛简尚参黄纸案，丹炉犹用紫泥封。
<br>
<br>　　不知他日华阳洞，许上经楼第几重。
<br>
<br>　　卷540_46  「西南行却寄相送者」李商隐
<br>
<br>　　百里阴云覆雪泥，行人只在雪云西。
<br>
<br>　　明朝惊破还乡梦，定是陈仓碧野鸡。
<br>
<br>　　卷540_47  「四皓庙」李商隐
<br>
<br>　　羽翼殊勋弃若遗，皇天有运我无时。
<br>
<br>　　庙前便接山门路，不长青松长紫芝。
<br>
<br>　　卷540_48  「题白石莲花寄楚公」李商隐
<br>
<br>　　白石莲花谁所共，六时长捧佛前灯。空庭苔藓饶霜露，
<br>
<br>　　时梦西山老病僧。大海龙宫无限地，诸天雁塔几多层。
<br>
<br>　　漫夸j子真罗汉，不会牛车是上乘。
<br>
<br>　　卷540_49  「安定城楼」李商隐
<br>
<br>　　迢递高城百尺楼，绿杨枝外尽汀洲。贾生年少虚垂泪，
<br>
<br>　　王粲春来更远游。永忆江湖归白发，欲回天地入扁舟。
<br>
<br>　　不知腐鼠成滋味，猜意鸳雏竟未休。
<br>
<br>　　卷540_50  「隋宫守岁」李商隐
<br>
<br>　　消息东郊木帝回，宫中行乐有新梅。沈香甲煎为庭燎，
<br>
<br>　　玉液琼苏作寿杯。遥望露盘疑是月，远闻鼍鼓欲惊雷。
<br>
<br>　　昭阳第一倾城客，不踏金莲不肯来。
<br>
<br>　　卷540_51  「利州江潭作（感孕金轮所）」李商隐
<br>
<br>　　神剑飞来不易销，碧潭珍重驻兰桡。自携明月移灯疾，
<br>
<br>　　欲就行云散锦遥。河伯轩窗通贝阙，水宫帷箔卷冰绡。
<br>
<br>　　他时燕脯无人寄，雨满空城蕙叶雕。
<br>
<br>　　卷540_52  「即目」李商隐
<br>
<br>　　地宽楼已迥，人更迥于楼。细意经春物，伤酲属暮愁。
<br>
<br>　　望赊殊易断，恨久欲难收。大势真无利，多情岂自由。
<br>
<br>　　空园兼树废，败港拥花流。书去青枫驿，鸿归杜若洲。
<br>
<br>　　单栖应分定，辞疾索谁忧。更替林鸦恨，惊频去不休。
<br>
<br>　　卷540_53  「相思（一作相思树上）」李商隐
<br>
<br>　　相思树上合欢枝，紫凤青鸾共羽仪。
<br>
<br>　　肠断秦台吹管客，日西春尽到来迟。
<br>
<br>　　卷540_54  「茂陵」李商隐
<br>
<br>　　汉家天马出蒲梢，苜蓿榴花遍近郊。内苑只知含凤觜，
<br>
<br>　　属车无复插鸡翘。玉桃偷得怜方朔，金屋修成贮阿娇。
<br>
<br>　　谁料苏卿老归国，茂陵松柏雨萧萧。
<br>
<br>　　卷540_55  「镜槛」李商隐
<br>
<br>　　镜槛芙蓉入，香台翡翠过。拨弦惊火凤，交扇拂天鹅。
<br>
<br>　　隐忍阳城笑，喧传郢市歌。仙眉琼作叶，佛髻钿为螺。
<br>
<br>　　五里无因雾，三秋只见河。月中供药剩，海上得绡多。
<br>
<br>　　玉集胡沙割，犀留圣水磨。斜门穿戏蝶，小阁锁飞蛾。
<br>
<br>　　骑b侵鞯卷，车帷约意e.传书两行雁，取酒一封驼。
<br>
<br>　　桥迥凉风压，沟横夕照和。待乌燕太子，驻马魏东阿。
<br>
<br>　　想像铺芳褥，依稀解醉罗。散时帘隔露，卧后幕生波。
<br>
<br>　　梯稳从攀桂，弓调任射莎。岂能抛断梦，听鼓事朝珂。
<br>
<br>　　卷540_56  「送郑大台文南觐（郑畋）」李商隐
<br>
<br>　　黎辟滩声五月寒，南风无处附平安。
<br>
<br>　　君怀一匹胡威绢，争拭酬恩泪得干。
<br>
<br>　　卷540_57  「风」李商隐
<br>
<br>　　迥拂来鸿急，斜催别燕高。已寒休惨淡，更远尚呼号。
<br>
<br>　　楚色分西塞，夷音接下牢。归舟天外有，一为戒波涛。
<br>
<br>　　卷540_58  「洞庭鱼」李商隐
<br>
<br>　　洞庭鱼可拾，不假更垂罾。闹若雨前蚁，多于秋后蝇。
<br>
<br>　　岂思鳞作簟，仍计腹为灯。浩荡天池路，翱翔欲化鹏。
<br>
<br>　　卷540_59  「天涯」李商隐
<br>
<br>　　春日在天涯，天涯日又斜。莺啼如有泪，为湿最高花。
<br>
<br>　　卷540_60  「喜舍弟羲叟及第上礼部魏公」李商隐
<br>
<br>　　国以斯文重，公仍内署来。风标森太华，星象逼中台。
<br>
<br>　　朝满迁莺侣，门多吐凤才。宁同鲁司寇，惟铸一颜回。
<br>
<br>　　卷540_61  「哀筝」李商隐
<br>
<br>　　延颈全同鹤，柔肠素怯猿。湘波无限泪，蜀魄有馀冤。
<br>
<br>　　轻页の薜溃哀筝不出门。何由问香炷，翠幕自黄昏。
<br>
<br>　　卷540_62  「自南山北归经分水岭」李商隐
<br>
<br>　　水急愁无地，山深故有云。那通极目望，又作断肠分。
<br>
<br>　　郑驿来虽及，燕台哭不闻。犹馀遗意在，许刻镇南勋。
<br>
<br>　　卷540_63  「旧顿（顿，宿食处也。天子行幸住宿处，亦曰顿）」李商隐
<br>
<br>　　东人望幸久咨嗟，四海于今是一家。
<br>
<br>　　犹锁平时旧行殿，尽无宫户有宫鸦。
<br>
<br>　　卷540_64  「代董秀才却扇」李商隐
<br>
<br>　　莫将画扇出帷来，遮掩春山滞上才。
<br>
<br>　　若道团圆似明月，此中须放桂花开。
<br>
<br>　　卷540_65  「有感」李商隐
<br>
<br>　　非关宋玉有微辞，却是襄王梦觉迟。
<br>
<br>　　一自高唐赋成后，楚天云雨尽堪疑。
<br>
<br>　　卷540_66  「骊山有感」李商隐
<br>
<br>　　骊岫飞泉泛暖香，九龙呵护玉莲房。
<br>
<br>　　平明每幸长生殿，不从金舆惟寿王。
<br>
<br>　　卷540_67  「别智玄法师」李商隐
<br>
<br>　　云鬓无端怨别离，十年移易住山期。
<br>
<br>　　东西南北皆垂泪，却是杨朱真本师。
<br>
<br>　　卷540_68  「赠孙绮新及第」李商隐
<br>
<br>　　长乐遥听上苑钟，彩衣称庆桂香浓。
<br>
<br>　　陆机始拟夸文赋，不觉云间有士龙。
<br>
<br>　　卷540_69  「代秘书赠弘文馆诸校书」李商隐
<br>
<br>　　清切曹司近玉除，比来秋兴复何如。
<br>
<br>　　崇文馆里丹霜后，无限红梨忆校书。
<br>
<br>　　卷540_70  「乱石」李商隐
<br>
<br>　　虎踞龙蹲纵复横，星光渐减雨痕生。
<br>
<br>　　不须并碍东西路，哭杀厨头阮步兵。
<br>
<br>　　卷540_71  「日日」李商隐
<br>
<br>　　日日春光斗日光，山城斜路杏花香。
<br>
<br>　　几时心绪浑无事，得及游丝百尺长。
<br>
<br>　　卷540_72  「过楚宫」李商隐
<br>
<br>　　巫峡迢迢旧楚宫，至今云雨暗丹枫。
<br>
<br>　　微生尽恋人间乐，只有襄王忆梦中。
<br>
<br>　　卷540_73  「龙池」李商隐
<br>
<br>　　龙池赐酒敞云屏，羯鼓声高众乐停。
<br>
<br>　　夜半宴归宫漏永，薛王沉醉寿王醒。
<br>
<br>　　卷540_74  「泪」李商隐
<br>
<br>　　永巷长年怨绮罗，离情终日思风波。湘江竹上痕无限，
<br>
<br>　　岘首碑前洒几多。人去紫台秋入塞，兵残楚帐夜闻歌。
<br>
<br>　　朝来灞水桥边问，未抵青袍送玉珂。
<br>
<br>　　卷540_75  「十字水期韦潘侍御同年不至时韦寓居水次故郭汾宁宅」李商隐
<br>
<br>　　伊水溅溅相背流，朱栏画阁几人游。漆灯夜照真无数，
<br>
<br>　　蜡炬晨炊竟未休。顾我有怀同大梦，期君不至更沈忧。
<br>
<br>　　西园碧树今谁主，与近高窗卧听秋。
<br>
<br>　　卷540_76  「流莺」李商隐
<br>
<br>　　流莺漂荡复参差，渡陌临流不自持。巧啭岂能无本意，
<br>
<br>　　良辰未必有佳期。风朝露夜阴晴里，万户千门开闭时。
<br>
<br>　　曾苦伤春不忍听，凤城何处有花枝。
<br>
<br>　　卷540_77  「出关宿盘豆馆对丛芦有感」李商隐
<br>
<br>　　芦叶梢梢夏景深，邮亭暂欲洒尘襟。昔年曾是江南客，
<br>
<br>　　此日初为关外心。思子台边风自急，玉娘湖上月应沉。
<br>
<br>　　清声不远行人去，一世荒城伴夜砧。
<br>
<br>　　卷540_78  「和韩录事送宫人入道」李商隐
<br>
<br>　　星使追还不自由，双童捧上绿琼c.九枝灯下朝金殿，
<br>
<br>　　三素云中侍玉楼。凤女颠狂成久别，月娥孀独好同游。
<br>
<br>　　当时若爱韩公子，埋骨成灰恨未休。
<br>
<br>　　卷540_79  「即目」李商隐
<br>
<br>　　小鼎煎茶面曲池，白须道士竹间棋。
<br>
<br>　　何人书破蒲葵扇，记著南塘移树时。
<br>
<br>　　卷540_80  「圣女祠」李商隐
<br>
<br>　　杳蔼逢仙迹，苍茫滞客途。何年归碧落，此路向皇都。
<br>
<br>　　消息期青雀，逢迎异紫姑。肠回楚国梦，心断汉宫巫。
<br>
<br>　　从骑裁寒竹，行车荫白榆。星娥一去后，月姊更来无。
<br>
<br>　　寡鹄迷苍壑，羁凰怨翠梧。惟应碧桃下，方朔是狂夫。
<br>
<br>　　卷540_81  「七月二十九日崇让宅宴作」李商隐
<br>
<br>　　露如微霰下前池，月过回塘万竹悲。浮世本来多聚散，
<br>
<br>　　红蕖何事亦离披。悠扬归梦惟灯见，C落生涯独酒知。
<br>
<br>　　岂到白头长只尔，嵩阳松雪有心期。
<br>
<br>　　卷540_82  「赠从兄阆之」李商隐
<br>
<br>　　怅望人间万事违，私书幽梦约忘机。荻花村里鱼标在，
<br>
<br>　　石藓庭中鹿迹微。幽径定携僧共入，寒塘好与月相依。
<br>
<br>　　城中a犬憎兰佩，莫损幽芳久不归。
<br>
<br>　　卷540_83  「吴宫」李商隐
<br>
<br>　　龙槛沉沉水殿清，禁门深掩断人声。
<br>
<br>　　吴王宴罢满宫醉，日暮水漂花出城。
<br>
<br>　　卷540_84  「常娥」李商隐
<br>
<br>　　云母屏风烛影深，长河渐落晓星沈。
<br>
<br>　　常娥应悔偷灵药，碧海青天夜夜心。
<br>
<br>　　卷540_85  「残花」李商隐
<br>
<br>　　残花啼露莫留春，尖发谁非怨别人。
<br>
<br>　　若但掩关劳独梦，宝钗何日不生尘。
<br>
<br>　　卷540_86  「天津西望」李商隐
<br>
<br>　　虏马崩腾忽一狂，翠华无日到东方。
<br>
<br>　　天津西望肠真断，满眼秋波出苑墙。
<br>
<br>　　卷540_87  「西亭」李商隐
<br>
<br>　　此夜西亭月正圆，疏帘相伴宿风烟。
<br>
<br>　　梧桐莫更翻清露，孤鹤从来不得眠。
<br>
<br>　　卷540_88  「忆住一师」李商隐
<br>
<br>　　无事经年别远公，帝城钟晓忆西峰。
<br>
<br>　　炉烟消尽寒灯晦，童子开门雪满松。
<br>
<br>　　卷540_89  「昨夜」李商隐
<br>
<br>　　不辞_妒年芳，但惜流尘暗烛房。
<br>
<br>　　昨夜西池凉露满，桂花吹断月中香。
<br>
<br>　　卷540_90  「海客」李商隐
<br>
<br>　　海客乘槎上紫氛，星娥罢织一相闻。
<br>
<br>　　只应不惮牵牛妒，聊用支机石赠君。
<br>
<br>　　卷540_91  「初食笋呈座中」李商隐
<br>
<br>　　嫩箨香苞初出林，於陵论价重如金。
<br>
<br>　　皇都陆海应无数，忍剪凌云一寸心。
<br>
<br>　　卷540_92  「早起」李商隐
<br>
<br>　　风露澹清晨，帘间独起人。莺花啼又笑，毕竟是谁春。
<br>
<br>　　卷540_93  「寄蜀客」李商隐
<br>
<br>　　君到临邛问酒垆，近来还有长卿无。
<br>
<br>　　金徽却是无情物，不许文君忆故夫。
<br>
<br>　　卷540_94  「行至金牛驿寄兴元渤海尚书」李商隐
<br>
<br>　　楼上春云水底天，五云章色破巴笺。诸生个个王恭柳，
<br>
<br>　　从事人人庾杲莲。六曲屏风江雨急，九枝灯檠夜珠圆。
<br>
<br>　　深惭走马金牛路，骤和陈王白玉篇。
<br>
<br>　　卷540_95  「深树见一颗樱桃尚在」李商隐
<br>
<br>　　高桃留晚实，寻得小庭南。矮堕绿云髻，欹危红玉簪。
<br>
<br>　　惜堪充凤食，痛已被莺含。越鸟夸香荔，齐名亦未甘。
<br>
<br>　　卷540_96  「细雨」李商隐
<br>
<br>　　帷飘白玉堂，簟卷碧牙床。楚女当时意，萧萧发彩凉。
<br>
<br>　　卷540_97  「歌舞」李商隐
<br>
<br>　　遏云歌响清，回雪舞腰轻。只要君流眄，君倾国自倾。
<br>
<br>　　卷540_98  「海上」李商隐
<br>
<br>　　石桥东望海连天，徐福空来不得仙。
<br>
<br>　　直遣麻姑与搔背，可能留命待桑田。
<br>
<br>　　卷540_99  「魏侯第东北楼堂郢叔言别，聊用书所见成篇」李商隐
<br>
<br>　　暗楼连夜阁，不拟为黄昏。未必断别泪，何曾妨梦魂。
<br>
<br>　　疑穿花逶迤，渐近火温Q.海底翻无水，仙家却有村。
<br>
<br>　　锁香金屈戌，酒玉昆仑。羽白风交扇，冰清月映盆。
<br>
<br>　　旧欢尘自积，新岁电犹奔。霞绮空留段，云峰不带根。
<br>
<br>　　念君千里舸，江草漏灯痕。
<br>
<br>　　卷540_100  「白云夫旧居」李商隐
<br>
<br>　　平生误识白云夫，再到仙檐忆酒垆。
<br>
<br>　　墙外万株人绝迹，夕阳惟照欲栖乌。
<br>
<br>　　卷540_101  「同学彭道士参寥」李商隐
<br>
<br>　　莫羡仙家有上真，仙家暂谪亦千春。
<br>
<br>　　月中桂树高多少，试问西河斫树人。
<br>
<br>　　卷540_102  「到秋」李商隐
<br>
<br>　　扇风淅沥簟流离，万里南风滞所思。
<br>
<br>　　守到清秋还寂寞，叶丹苔碧闭门时。
<br>
<br>　　卷540_103  「华师」李商隐
<br>
<br>　　孤鹤不睡云无心，衲衣筇杖来西林。
<br>
<br>　　院门昼锁回廊静，秋日当阶柿叶阴。
<br>
<br>　　卷540_104  「华岳下题西王母庙」李商隐
<br>
<br>　　神仙有分岂关情，八马虚随落日行。
<br>
<br>　　莫恨名姬中夜没，君王犹自不长生。
<br>
<br>　　卷540_105  「过华清内厩门」李商隐
<br>
<br>　　华清别馆闭黄昏，碧草悠悠内厩门。
<br>
<br>　　自是明时不巡幸，至今青海有龙孙。
<br>
<br>　　卷540_106  「乐游原」李商隐
<br>
<br>　　万树鸣蝉隔岸虹，乐游原上有西风。
<br>
<br>　　羲和自趁虞泉宿，不放斜阳更向东。
<br>
<br>　　卷540_107  「赠荷花」李商隐
<br>
<br>　　世间花叶不相伦，花入金盆叶作尘。惟有绿荷红菡萏，
<br>
<br>　　卷舒开合任天真。此花此叶常相映，翠减红衰愁杀人。
<br>
<br>　　卷540_108  「丹丘」李商隐
<br>
<br>　　青女丁宁结夜霜，羲和辛苦送朝阳。
<br>
<br>　　丹丘万里无消息，几对梧桐忆凤凰。
<br>
<br>　　卷540_109  「房君珊瑚散」李商隐
<br>
<br>　　不见娥影，清秋守月轮。月中闲杵臼，桂子捣成尘。
<br>
<br>　　卷540_110  「小桃园」李商隐
<br>
<br>　　竟日小桃园，休寒亦未暄。坐莺当酒重，送客出墙繁。
<br>
<br>　　啼久艳粉薄，舞多香雪翻。犹怜未圆月，先出照黄昏。
<br>
<br>　　卷540_111  「嘲樱桃」李商隐
<br>
<br>　　朱实鸟含尽，青楼人未归。南园无限树，独自叶如帏。
<br>
<br>　　卷540_112  「和张秀才落花有感」李商隐
<br>
<br>　　晴暖感馀芳，红苞杂绛房。落时犹自舞，扫后更闻香。
<br>
<br>　　梦罢收罗荐，仙归敕玉箱。回肠九回后，犹有剩回肠。
<br>
<br>　　卷540_113  「代越公房妓嘲徐公主（一作代公主答）」李商隐
<br>
<br>　　笑啼俱不敢，几欲是吞声。遽遣离琴怨，都由半镜明。
<br>
<br>　　应防啼与笑，微露浅深情。
<br>
<br>　　卷540_114  「代贵公主」李商隐
<br>
<br>　　芳条得意红，飘落忽西东。分逐春风去，风回得故丛。
<br>
<br>　　明朝金井露，始看忆春风。
<br>
<br>　　卷540_115  「凤」李商隐
<br>
<br>　　万里峰峦归路迷，未判容彩借山鸡。
<br>
<br>　　新春定有将雏乐，阿阁华池两处栖。
<br>
<br>　　卷540_116  「昭肃皇帝挽歌辞三首」李商隐
<br>
<br>　　九县怀雄武，三灵仰睿文。周王传叔父，汉后重神君。
<br>
<br>　　玉律朝惊露，金茎夜切云。笳箫凄欲断，无复咏横汾。
<br>
<br>　　玉塞惊宵柝，金桥罢举烽。始巢阿阁凤，旋驾鼎湖龙。
<br>
<br>　　门咽通神鼓，楼凝警夜钟。小臣观吉从，犹误欲东封。
<br>
<br>　　莫验昭华g，虚传甲帐神。海迷求药使，雪隔献桃人。
<br>
<br>　　桂寝青云断，松扉白露新。万方同象鸟，举恸满秋尘。
<br>
<br>　　卷540_117  「梓州罢吟寄同舍」李商隐
<br>
<br>　　不拣花朝与雪朝，五年从事霍嫖姚。君缘接座交珠履，
<br>
<br>　　我为分行近翠翘。楚雨含情皆有托，漳滨卧病竟无l.
<br>
<br>　　长吟远下燕台去，惟有衣香染未销。
<br>
<br>　　卷540_118  「无题二首」李商隐
<br>
<br>　　凤尾香罗薄几重，碧文圆顶夜深缝。扇裁月魄羞难掩，
<br>
<br>　　车走雷声语未通。曾是寂寥金烬暗，断无消息石榴红。
<br>
<br>　　斑骓只系垂杨岸，何处西南任好风。
<br>
<br>　　重帷深下莫愁堂，卧后清宵细细长。神女生涯原是梦，
<br>
<br>　　小姑居处本无郎。风波不信菱枝弱，月露谁教桂叶香。
<br>
<br>　　直道相思了无益，未妨惆怅是清狂。
<br>
<br>　　卷540_119  「病中早访招国李十将军遇挈家游曲江」李商隐
<br>
<br>　　十顷平波溢岸清，病来惟梦此中行。
<br>
<br>　　相如未是真消渴，犹放沱江过锦城。
<br>
<br>　　卷540_120  「昨日」李商隐
<br>
<br>　　昨日紫姑神去也，今朝青鸟使来赊。未容言语还分散，
<br>
<br>　　少得团圆足怨嗟。二八月轮蟾影破，十三弦柱雁行斜。
<br>
<br>　　平明钟后更何事，笑倚墙边梅树花。
<br>
<br>　　卷540_121  「樱桃花下」李商隐
<br>
<br>　　流莺舞蝶两相欺，不取花芳正结时。
<br>
<br>　　他日未开今日谢，嘉辰长短是参差。
<br>
<br>　　卷540_122  「故驿迎吊故桂府常侍有感」李商隐
<br>
<br>　　饥乌翻树晚鸡啼，泣过秋原没马泥。
<br>
<br>　　二纪征南恩与旧，此时丹碛裆轿鳌
<br>
<br>　　卷540_123  「槿花」李商隐
<br>
<br>　　风露凄凄秋景繁，可怜荣落在朝昏。
<br>
<br>　　未央宫里三千女，但保红颜莫保恩。
<br>
<br>　　卷540_124  「暮秋独游曲江」李商隐
<br>
<br>　　荷叶生时春恨生，荷叶枯时秋恨成。
<br>
<br>　　深知身在情长在，怅望江头江水声。
<br>
<br>　　卷540_125  「任弘农尉献州刺史乞假还京」李商隐
<br>
<br>　　黄昏封印点刑徒，愧负荆山入座隅。
<br>
<br>　　却羡卞和双刖足，一生无复没阶趋。
<br>
<br>　　卷540_126  「赠句芒神」李商隐
<br>
<br>　　佳期不定春期赊，春物夭阏兴咨嗟。
<br>
<br>　　愿得句芒索青女，不教容易损年华。
<br>
<br>　　卷540_127  「无愁果有愁曲北齐歌」李商隐
<br>
<br>　　东有青龙西白虎，中含福星包世度。玉壶渭水笑清潭，
<br>
<br>　　凿天不到牵牛处。骐踏云天马狞，牛山撼碎珊瑚声。
<br>
<br>　　秋娥点滴不成泪，十二玉楼无故钉。推烟唾月抛千里，
<br>
<br>　　十番红桐一行死。白杨别屋鬼迷人，空留暗记如蚕纸。
<br>
<br>　　日暮向风牵短丝，血凝血散今谁是。
<br>
<br>　　卷540_128  「房中曲」李商隐
<br>
<br>　　蔷薇泣幽素，翠带花钱小。娇郎痴若云，抱日西帘晓。
<br>
<br>　　枕是龙宫石，割得秋波色。玉簟失柔肤，但见蒙罗碧。
<br>
<br>　　忆得前年春，未语含悲辛。归来已不见，锦瑟长于人。
<br>
<br>　　今日涧底松，明日山头檗。愁到天池翻，相看不相识。
<br>
<br>　　卷540_129  「齐梁晴云」李商隐
<br>
<br>　　缓逐烟波起，如妒柳绵飘。故临飞阁度，欲入回陂销。
<br>
<br>　　萦歌怜画扇，敞景弄柔条。更奈天南位，牛渚宿残宵。
<br>
<br>　　卷540_130  「效徐陵体赠更衣」李商隐
<br>
<br>　　密帐真珠络，温帏翡翠装。楚腰知便宠，宫眉正斗强。
<br>
<br>　　结带悬栀子，绣领刺鸳鸯。轻寒衣省夜，金斗熨沈香。
<br>
<br>　　卷540_131  「又效江南曲」李商隐
<br>
<br>　　郎船安两桨，侬舸动双桡。扫黛开宫额，裁裙约楚腰。
<br>
<br>　　乖期方积思，临酒欲拌娇。莫以采菱唱，欲羡秦台箫。
<br>
<br>　　卷540_132  「月夜重寄宋华阳姊妹」李商隐
<br>
<br>　　偷桃窃药事难兼，十二城中锁彩蟾。
<br>
<br>　　应共三英同夜赏，玉楼仍是水精帘。
<br>
<br>　　卷540_133  「访人不遇留别馆」李商隐
<br>
<br>　　卿卿不惜锁窗春，去作长楸走马身。
<br>
<br>　　闲倚绣帘吹柳絮，日高深院断无人。
<br>
<br>　　卷540_134  「雨中长乐水馆送赵十五滂不及」李商隐
<br>
<br>　　碧云东去雨云西，苑路高高驿路低。
<br>
<br>　　秋水绿芜终尽分，夫君太骋锦障泥。
<br>
<br>　　卷540_135  「汴上送李郢之苏州」李商隐
<br>
<br>　　人高诗苦滞夷门，万里梁王有旧园。烟幌自应怜白，
<br>
<br>　　月楼谁伴咏黄昏。露桃涂颊依苔井，风柳夸腰住水村。
<br>
<br>　　苏小小坟今在否，紫兰香径与招魂。
<br>
<br>　　卷540_136  「赠郑谠处士」李商隐
<br>
<br>　　浪迹江湖白发新，浮云一片是吾身。寒归山观随棋局，
<br>
<br>　　暖入汀洲逐钓轮。越桂留烹张翰，蜀姜供煮陆机莼。
<br>
<br>　　相逢一笑怜疏放，他日扁舟有故人。
<br>
<br>　　卷540_137  「复至裴明府所居」李商隐
<br>
<br>　　伊人卜筑自幽深，桂巷杉篱不可寻。柱上雕虫对书字，
<br>
<br>　　槽中瘦马仰听琴。求之流辈岂易得，行矣关山方独吟。
<br>
<br>　　赊取松醪一斗酒，与君相伴洒烦襟。
<br>
<br>　　卷540_138  「览古」李商隐
<br>
<br>　　莫恃金汤忽太平，草间霜露古今情。空糊W壤真何益，
<br>
<br>　　欲举黄旗竟未成。长乐瓦飞随水逝，景阳钟堕失天明。
<br>
<br>　　回头一吊箕山客，始信逃尧不为名。
<br>
<br>　　卷540_139  「子初郊墅」李商隐
<br>
<br>　　看山对酒君思我，听鼓离城我访君。腊雪已添墙下水，
<br>
<br>　　斋钟不散槛前云。阴移竹柏浓还淡，歌杂渔樵断更闻。
<br>
<br>　　亦拟村南买烟舍，子孙相约事耕耘。
<br>
<br>　　卷540_140  「汉南书事」李商隐
<br>
<br>　　西师万众几时回，哀痛天书近已裁。文吏何曾重刀笔，
<br>
<br>　　将军犹自舞轮台。几时拓土成王道，从古穷兵是祸胎。
<br>
<br>　　陛下好生千万寿，玉楼长御白云杯。
<br>
<br>　　卷540_141  「当句有对」李商隐
<br>
<br>　　密迩平阳接上兰，秦楼鸳瓦汉宫盘。池光不定花光乱，
<br>
<br>　　日气初涵露气干。但觉游蜂饶舞蝶，岂知孤凤忆离鸾。
<br>
<br>　　三星自转三山远，紫府程遥碧落宽。
<br>
<br>　　卷540_142  「井络」李商隐
<br>
<br>　　井络天彭一掌中，漫夸天设剑为峰。阵图东聚燕江石，
<br>
<br>　　边柝西悬雪岭松。堪叹故君成杜宇，可能先主是真龙。
<br>
<br>　　将来为报奸雄辈，莫向金牛访旧踪。
<br>
<br>　　卷540_143  「写意」李商隐
<br>
<br>　　燕雁迢迢隔上林，高秋望断正长吟。人间路有潼江险，
<br>
<br>　　天外山惟玉垒深。日向花间留返照，云从城上结层阴。
<br>
<br>　　三年已制思乡泪，更入新年恐不禁。
<br>
<br>　　卷540_144  「随师东」李商隐
<br>
<br>　　东征日调万黄金，几竭中原买斗心。军令未闻诛马谡，
<br>
<br>　　捷书惟是报孙歆。但须N|巢阿阁，岂假鸱^在泮林。
<br>
<br>　　可惜前朝玄菟郡，积骸成莽阵云深。
<br>
<br>　　卷540_145  「宋玉」李商隐
<br>
<br>　　何事荆台百万家，惟教宋玉擅才华。楚辞已不饶唐勒，
<br>
<br>　　风赋何曾让景差。落日渚宫供观阁，开年云梦送烟花。
<br>
<br>　　可怜庾信寻荒径，犹得三朝托后车。
<br>
<br>　　卷540_146  「韩同年新居饯韩西迎家室戏赠」李商隐
<br>
<br>　　籍籍征西万户侯，新缘贵婿起朱楼。一名我漫居先甲，
<br>
<br>　　千骑君翻在上头。云路招邀回彩凤，天河迢递笑牵牛。
<br>
<br>　　南朝禁脔无人近，瘦尽琼枝咏四愁。
<br>
<br>　　卷540_147  「奉和太原公送前杨秀才戴兼招杨正字戎」李商隐
<br>
<br>　　潼关地接古弘农，万里高飞雁与鸿。桂树一枝当白日，
<br>
<br>　　芸香三代继清风。仙舟尚惜乖双美，彩服何由得尽同。
<br>
<br>　　谁惮士龙多笑疾，美髭终类晋司空。
<br>
<br>　　卷540_148  「池边」李商隐
<br>
<br>　　玉管葭灰细细吹，流莺上下燕参差。
<br>
<br>　　日西千绕池边树，忆把枯条撼雪时。
<br>
<br>　　卷540_149  「贾生」李商隐
<br>
<br>　　宣室求贤访逐臣，贾生才调更无伦。
<br>
<br>　　可怜夜半虚前席，不问苍生问鬼神。
<br>
<br>　　卷540_150  「送王十三校书分司」李商隐
<br>
<br>　　多少分曹掌秘文，洛阳花雪梦随君。
<br>
<br>　　定知何逊缘联句，每到城东忆范云。
<br>
<br>　　卷540_151  「寄恼韩同年二首（时韩住萧洞）」李商隐
<br>
<br>　　帘外辛夷定已开，开时莫放艳阳回。
<br>
<br>　　年华若到经风雨，便是胡僧话劫灰。
<br>
<br>　　龙山晴雪凤楼霞，洞里迷人有几家。
<br>
<br>　　我为伤春心自醉，不劳君劝石榴花。
<br>
<br>　　卷540_152  「谒山」李商隐
<br>
<br>　　从来系日乏长绳，水去云回恨不胜。
<br>
<br>　　欲就麻姑买沧海，一杯春露冷如冰。
<br>
<br>　　卷540_153  「钧天」李商隐
<br>
<br>　　上帝钧天会众灵，昔人因梦到青冥。
<br>
<br>　　伶伦吹裂孤生竹，却为知音不得听。
<br>
<br>　　卷540_154  「失猿」李商隐
<br>
<br>　　祝融南去万重云，清啸无因更一闻。
<br>
<br>　　莫遣碧江通箭道，不教肠断忆同群。
<br>
<br>　　卷540_155  「戏题友人壁」李商隐
<br>
<br>　　花径逶迤柳巷深，小阑亭午啭春禽。
<br>
<br>　　相如解作长门赋，却用文君取酒金。
<br>
<br>　　卷540_156  「假日」李商隐
<br>
<br>　　素琴弦断酒瓶空，倚坐欹眠日已中。
<br>
<br>　　谁向刘灵天幕内，更当陶令北窗风。
<br>
<br>　　卷540_157  「寄远」李商隐
<br>
<br>　　娥捣药无时已，玉女投壶未肯休。
<br>
<br>　　何日桑田俱变了，不教伊水向东流。
<br>
<br>　　卷540_158  「王昭君」李商隐
<br>
<br>　　毛延寿画欲通神，忍为黄金不顾人。
<br>
<br>　　马上琵琶行万里，汉宫长有隔生春。
<br>
<br>　　卷540_159  「旧将军」李商隐
<br>
<br>　　云台高议正纷纷，谁定当时荡寇勋。
<br>
<br>　　日暮灞陵原上猎，李将军是故将军。
<br>
<br>　　卷540_160  「曼倩辞」李商隐
<br>
<br>　　十八年来堕世间，瑶池归梦碧桃闲。
<br>
<br>　　如何汉殿穿针夜，又向窗中觑阿环。
<br>
<br>　　卷540_161  「所居」李商隐
<br>
<br>　　窗下寻书细，溪边坐石平。水风醒酒病，霜日曝衣轻。
<br>
<br>　　鸡黍随人设，蒲鱼得地生。前贤无不谓，容易即遗名。
<br>
<br>　　卷540_162  「高松」李商隐
<br>
<br>　　高松出众木，伴我向天涯。客散初晴候，僧来不语时。
<br>
<br>　　有风传雅韵，无雪试幽姿。上药终相待，他年访伏龟。
<br>
<br>　　卷540_163  「访秋」李商隐
<br>
<br>　　酒薄吹还醒，楼危望已穷。江皋当落日，帆席见归风。
<br>
<br>　　烟带龙潭白，霞分鸟道红。殷勤报秋意，只是有丹枫。
<br>
<br>　　卷540_164  「昭州」李商隐
<br>
<br>　　桂水春犹早，昭川日正西。虎当官道斗，猿上驿楼啼。
<br>
<br>　　绳烂金沙井，松干乳洞梯。乡音殊可骇，仍有醉如泥。
<br>
<br>　　卷540_165  「哭刘司户」李商隐
<br>
<br>　　路有论冤谪，言皆在中兴。空闻迁贾谊，不待相孙弘。
<br>
<br>　　江阔惟回首，天高但抚膺。去年相送地，春雪满黄陵。
<br>
<br>　　卷540_166  「裴明府居止」李商隐
<br>
<br>　　爱君茅屋下，向晚水溶溶。试墨书新竹，张琴和古松。
<br>
<br>　　坐来闻好鸟，归去度疏钟。明日还相见，桥南贳酒x.
<br>
<br>　　卷540_167  「陆发荆南始至商洛」李商隐
<br>
<br>　　昔去真无奈，今还岂自知。青辞木奴橘，紫见地仙芝。
<br>
<br>　　四海秋风阔，千岩暮景迟。向来忧际会，犹有五湖期。
<br>
<br>　　卷540_168  「陈后宫」李商隐
<br>
<br>　　玄武开新苑，龙舟宴幸频。渚莲参法驾，沙鸟犯句陈。
<br>
<br>　　寿献金茎露，歌翻玉树尘。夜来江令醉，别诏宿临春。
<br>
<br>　　卷540_169  「乐游原」李商隐
<br>
<br>　　春梦乱不记，春原登已重。青门弄烟柳，紫阁舞云松。
<br>
<br>　　拂砚轻冰散，开尊绿酎浓。无托诗遣，吟罢更无。
<br>
<br>　　卷540_170  「赠子直花下（令狐字子直）」李商隐
<br>
<br>　　池光忽隐墙，花气乱侵房。屏缘蝶留粉，窗油蜂印黄。
<br>
<br>　　官书推小吏，侍史从清郎。并马更吟去，寻思有底忙。
<br>
<br>　　卷540_171  「小园独酌」李商隐
<br>
<br>　　柳带谁能结，花房未肯开。空馀双蝶舞，竟绝一人来。
<br>
<br>　　半展龙须席，轻斟玛瑙杯。年年春不定，虚信岁前梅。
<br>
<br>　　卷540_172  「思归」李商隐
<br>
<br>　　固有楼堪倚，能无酒可倾。岭云春沮洳，江月夜晴明。
<br>
<br>　　鱼乱书何托，猿哀梦易惊。旧居连上苑，时节正迁莺。
<br>
<br>　　卷540_173  「献寄旧府开封公（开封公，令狐楚也）」李商隐
<br>
<br>　　幕府三年远，春秋一字褒。书论秦逐客，赋续楚离骚。
<br>
<br>　　地理南溟阔，天文北极高。酬恩抚身世，未觉胜鸿毛。
<br>
<br>　　卷540_174  「向晚」李商隐
<br>
<br>　　当风横去遥临水卷空帷。北土秋千罢，南朝祓禊归。
<br>
<br>　　花情羞脉脉，柳意怅微微。莫叹佳期晚，佳期自古稀。
<br>
<br>　　卷540_175  「春游」李商隐
<br>
<br>　　桥峻斑骓疾，川长白鸟高。烟轻惟润柳，风滥欲吹桃。
<br>
<br>　　徙倚三层阁，摩挲七宝刀。庾郎年最少，青草妒春袍。
<br>
<br>　　卷540_176  「离席」李商隐
<br>
<br>　　出宿金尊掩，从公玉帐新。依依向馀照，远远隔芳尘。
<br>
<br>　　细草翻惊雁，残花伴醉人。杨朱不用劝，只是更沾巾。
<br>
<br>　　卷540_177  「俳谐」李商隐
<br>
<br>　　短顾何由遂，迟光且莫惊。莺能歌子夜，蝶解舞宫城。
<br>
<br>　　柳讶眉双浅，桃猜粉太轻。年华有情状，吾岂怯平生。
<br>
<br>　　卷540_178  「细雨」李商隐
<br>
<br>　　萧洒傍回汀，依微过短亭。气凉先动竹，点细未开萍。
<br>
<br>　　稍促高高燕，微疏的的萤。故园烟草色，仍近五门青。
<br>
<br>　　卷540_179  「商於新开路」李商隐
<br>
<br>　　六百商於路，崎岖古共闻。蜂房春欲暮，虎阱日初曛。
<br>
<br>　　路向泉间辨，人从树杪分。更谁开捷径，速拟上青云。
<br>
<br>　　卷540_180  「题郑大有隐居」李商隐
<br>
<br>　　结构何峰是，喧闲此地分。石梁高泻月，樵路细侵云。
<br>
<br>　　偃卧蛟螭室，希夷鸟兽群。近知西岭上，玉管有时闻。
<br>
<br>　　卷540_181  「夜饮」李商隐
<br>
<br>　　卜夜容衰鬓，开筵属异方。烛分歌扇泪，雨送酒船香。
<br>
<br>　　江海三年客，乾坤百战场。谁能辞酩酊，淹卧剧清漳。
<br>
<br>　　卷540_182  「江上」李商隐
<br>
<br>　　万里风来地，清江北望楼。云通梁苑路，月带楚城秋。
<br>
<br>　　刺字从漫灭，归途尚阻修。前程更烟水，吾道岂淹留。
<br>
<br>　　卷540_183  「凉思」李商隐
<br>
<br>　　客去波平槛，蝉休露满枝。永怀当此节，倚立自移时。
<br>
<br>　　北斗兼春远，南陵寓使迟。天涯占梦数，疑误有新知。
<br>
<br>　　卷540_184  「鸾凤」李商隐
<br>
<br>　　旧镜鸾何处，衰桐凤不栖。金钱饶孔雀，锦段落山鸡。
<br>
<br>　　王子调清管，天人降紫泥。岂无云路分，相望不应迷。
<br>
<br>　　卷540_185  「李卫公（德裕）」李商隐
<br>
<br>　　绛纱弟子音尘绝，鸾镜佳人旧会稀。
<br>
<br>　　今日致身歌舞地，木棉花暖鹧鸪飞。
<br>
<br>　　卷540_186  「韦蟾（一作寄怀韦蟾）」李商隐
<br>
<br>　　谢家离别正凄凉，少傅临岐赌佩囊。
<br>
<br>　　却忆短亭回首处，夜来烟雨满池塘。
<br>
<br>　　卷540_187  「自贶」李商隐
<br>
<br>　　陶令弃官后，仰眠书屋中。谁将五斗米，拟换北窗风。
<br>
<br>　　卷540_188  「蝶」李商隐
<br>
<br>　　孤蝶小徘徊，翩Q粉翅开。并应伤皎洁，频近雪中来。
<br>
<br>　　卷540_189  「夜意」李商隐
<br>
<br>　　帘垂幕半卷，枕冷被仍香。如何为相忆，魂梦过潇湘。
<br>
<br>　　卷540_190  「因书」李商隐
<br>
<br>　　绝徼南通栈，孤城北枕江。猿声连月槛，鸟影落天窗。
<br>
<br>　　海石分棋子，郫筒当酒缸。生归话辛苦，别夜对凝G.
<br>
<br>　　卷540_191  「奉寄安国大师兼简子蒙」李商隐
<br>
<br>　　忆奉莲花座，兼闻贝叶经。岩光分蜡屐，涧响入铜瓶。
<br>
<br>　　日下徒推鹤，天涯正对萤。鱼山羡曹植，眷属有文星。
<br>
<br>　　卷540_192  「闲游」李商隐
<br>
<br>　　危亭题竹粉，曲沼嗅荷花。数日同携酒，平明不在家。
<br>
<br>　　寻幽殊未极，得句总堪夸。强下西楼去，西楼倚暮霞。
<br>
<br>　　卷540_193  「县中恼饮席」李商隐
<br>
<br>　　晚醉题诗赠物华，罢吟还醉忘归家。
<br>
<br>　　若无江氏五色笔，争奈河阳一县花。
<br>
<br>　　卷540_194  「题李上谟壁」李商隐
<br>
<br>　　旧著思玄赋，新编杂拟诗。江庭犹近别，山舍得幽期。
<br>
<br>　　嫩割周J韭，肥烹鲍照葵。饱闻南烛酒，仍及拨醅时。
<br>
<br>　　卷540_195  「江村题壁」李商隐
<br>
<br>　　沙岸竹森森，维艄听越禽。数家同老寿，一径自阴深。
<br>
<br>　　喜客尝留橘，应官说采金。倾壶真得地，爱日静霜砧。
<br>
<br>　　卷540_196  「即日」李商隐
<br>
<br>　　桂林闻旧说，曾不异炎方。山响匡床语，花飘度腊香。
<br>
<br>　　几时逢雁足，著处断猿肠。独抚青青桂，临城忆雪霜。
<br>
<br>　　卷540_197  「漫成五章」李商隐
<br>
<br>　　沈宋裁辞矜变律，王杨落笔得良朋。
<br>
<br>　　当时自谓宗师妙，今日惟观对属能。
<br>
<br>　　李杜操持事略齐，三才万象共端倪。
<br>
<br>　　集仙殿与金銮殿，可是苍蝇惑曙鸡。
<br>
<br>　　生儿古有孙征虏，嫁女今无王右军。
<br>
<br>　　借问琴书终一世，何如旗盖仰三分。
<br>
<br>　　代北偏师衔使节，关中裨将建行台。
<br>
<br>　　不妨常日饶轻薄，且喜临戎用草莱。
<br>
<br>　　郭令素心非黩武，韩公本意在和戎。
<br>
<br>　　两都耆旧偏垂泪，临老中原见朔风。
<br>
<br>　　卷540_198  「射鱼曲」李商隐
<br>
<br>　　思牢弩箭磨青石，绣额蛮渠三虎力。寻潮背日伺泅鳞，
<br>
<br>　　贝阙夜移鲸失色。纤纤粉馨香饵，绿鸭回塘养龙水。
<br>
<br>　　含冰汉语远于天，何由回作金盘死。
<br>
<br>　　卷540_199  「日高」李商隐
<br>
<br>　　镀I故锦縻轻拖，玉xC不动便门锁。水精眠梦是何人，
<br>
<br>　　栏药日高红bQ.飞香上云春诉天，云梯十二门九关。
<br>
<br>　　轻身灭影何可望，粉蛾帖死屏风上。
<br>
<br>　　卷540_200  「宫中曲」李商隐
<br>
<br>　　云母滤宫月，夜夜白于水。赚得羊车来，低扇遮黄子。
<br>
<br>　　水精不觉冷，自刻鸳鸯翅。蚕缕茜香浓，正朝缠左臂。
<br>
<br>　　巴笺两三幅，满写承恩字。欲得识青天，昨夜苍龙是。
<br>
<br>　　卷540_201  「海上谣」李商隐
<br>
<br>　　桂水寒于江，玉兔秋冷咽。海底觅仙人，香桃如瘦骨。
<br>
<br>　　紫鸾不肯舞，满翅蓬山雪。借得龙堂宽，晓出揲云发。
<br>
<br>　　刘郎旧香炷，立见茂陵树。云孙帖帖卧秋烟，
<br>
<br>　　上元细字如蚕眠。
<br>
<br>　　卷540_202  「李夫人三首」李商隐
<br>
<br>　　一带不结心，两股方安髻。惭愧白茅人，月没教星替。
<br>
<br>　　剩结茱萸枝，多擘秋莲的。独自有波光，彩囊盛不得。
<br>
<br>　　蛮丝系条脱，妍眼和香屑。寿宫不惜铸南人，
<br>
<br>　　柔肠早被秋眸割。清澄有馀幽素香，鳏鱼渴凤真珠房。
<br>
<br>　　不知瘦骨类冰井，更许夜帘通晓霜。土花漠漠云茫茫，
<br>
<br>　　黄河欲尽天苍苍。
<br>
<br>　　卷540_203  「景阳宫井双桐」李商隐
<br>
<br>　　秋港菱花干，玉盘明月蚀。血渗两枯心，情多去未得。
<br>
<br>　　徒经白门伴，不见丹山客。未待刻作人，愁多有魂魄。
<br>
<br>　　谁将玉盘与，不死翻相误。天更阔于江，孙枝觅郎主。
<br>
<br>　　昔妒邻宫槐，道类双眉敛。今日繁红樱，抛人占长簟。
<br>
<br>　　翠襦不禁绽，留泪啼天眼。寒灰劫尽问方知，
<br>
<br>　　石羊不去谁相绊。
<br>
<br>　　卷540_204  「秋日晚思」李商隐
<br>
<br>　　桐槿日零落，雨馀方寂寥。枕寒庄蝶去，窗冷胤萤销。
<br>
<br>　　取适琴将酒，忘名牧与樵。平生有游旧，一一在烟霄。
<br>
<br>　　卷540_205  「春宵自遣」李商隐
<br>
<br>　　地胜遗尘事，身闲念岁华。晚晴风过竹，深夜月当花。
<br>
<br>　　石乱知泉咽，苔荒任径斜。陶然恃琴酒，忘却在山家。
<br>
<br>　　卷540_206  「七夕偶题」李商隐
<br>
<br>　　宝婺摇珠佩，常娥照玉轮。灵归天上匹，巧遗世间人。
<br>
<br>　　花果香千户，笙竽滥四邻。明朝晒犊鼻，方信阮家贫。
<br>
<br>　　卷540_207  「灵仙阁晚眺寄郓州韦评事」李商隐
<br>
<br>　　愚公方住谷，仁者本依山。共誓林泉志，胡为尊俎间。
<br>
<br>　　华莲开菡萏，荆玉刻孱颜。爽气临周道，岚光入汉关。
<br>
<br>　　满壶从蚁泛，高阁已苔斑。想就安车召，宁期负矢还。
<br>
<br>　　潘游全璧散，郭去半舟闲。定笑幽人迹，鸿轩不可攀。
<br>
<br>　　卷540_208  「幽居冬暮」李商隐
<br>
<br>　　羽翼摧残日，郊园寂寞时。晓鸡惊树雪，寒鹜守冰池。
<br>
<br>　　急景忽云暮，颓年浸已衰。如何匡国分，不与夙心期。
<br>
<br>　　卷540_209  「过姚孝子庐偶书」李商隐
<br>
<br>　　拱木临周道，荒庐积古苔。鱼因感姜出，鹤为吊陶来。
<br>
<br>　　两鬓蓬常乱，双眸血不开。圣朝敦尔类，非独路人哀。
<br>
<br>　　卷540_210  「赋得月照冰池」李商隐
<br>
<br>　　皓月方离海，坚冰正满池。金波双激射，璧彩两参差。
<br>
<br>　　影占徘徊处，光含的时。高低连素色，上下接清规。
<br>
<br>　　顾兔飞难定，潜鱼跃未期。鹊惊俱欲绕，狐听始无疑。
<br>
<br>　　似镜将盈手，如霜恐透肌。独怜游玩意，达晓不知疲。
<br>
<br>　　卷540_211  「永乐县所居一草一木无非自栽今春悉已芳茂因书即事一章」李商隐
<br>
<br>　　手种悲陈事，心期玩物华。柳飞彭泽雪，桃散武陵霞。
<br>
<br>　　枳嫩栖鸾叶，桐香待凤花。绶藤萦弱蔓，袍草展新芽。
<br>
<br>　　学植功虽倍，成蹊迹尚赊。芳年谁共玩，终老邵平瓜。
<br>
<br>　　卷540_212  「南潭上亭宴集以疾后至因而抒情」李商隐
<br>
<br>　　马卿聊应召，谢傅已登山。歌发百花外，乐调深竹间。
<br>
<br>　　o舟萦远岸，鱼钥启重关。莺蝶如相引，烟萝不暇攀。
<br>
<br>　　佳人启玉齿，上客颔朱颜。肯念沉z士，俱期倒载还。
<br>
<br>　　卷540_213  「寒食行次冷泉驿」李商隐
<br>
<br>　　驿途仍近节，旅宿倍思家。独夜三更月，空庭一树花。
<br>
<br>　　介山当驿秀，汾水绕关斜。自怯春寒苦，那堪禁火赊。
<br>
<br>　　卷540_214  「寄华岳孙逸人」李商隐
<br>
<br>　　灵岳几千仞，老松逾百寻。攀崖仍蹑壁，啖叶复眠阴。
<br>
<br>　　海上呼三岛，斋中戏五禽。唯应逢阮籍，长啸作鸾音。
<br>
<br>　　卷540_215  「戏题赠稷山驿吏王全」李商隐
<br>
<br>　　绛台驿吏老风尘，耽酒成仙几十春。
<br>
<br>　　过客不劳询甲子，惟书亥字与时人。
<br>
<br>　　卷540_216  「和韦潘前辈七月十二日夜泊池州城下先寄上李使君」李商隐
<br>
<br>　　桂含爽气三秋首，q吐中旬二叶新。
<br>
<br>　　正是澄江如练处，玄晖应喜见诗人。
<br>
<br>　　卷540_217  「花下醉」李商隐
<br>
<br>　　寻芳不觉醉流霞，倚树沉眠日已斜。
<br>
<br>　　客散酒醒深夜后，更持红烛赏残花。
<br>
<br>　　卷540_218  「所居永乐县久旱，县宰祈祷得雨，因赋诗」李商隐
<br>
<br>　　甘膏滴滴是精诚，昼夜如丝一尺盈。
<br>
<br>　　只怪闾阎喧鼓吹，邑人同报c长生。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
