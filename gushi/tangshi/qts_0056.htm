<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷五十六
<br>
<br>　　卷56_1  「圣泉宴」王勃
<br>
<br>　　披襟乘石磴，列籍俯春泉。兰气熏山酌，松声韵野弦。
<br>
<br>　　影飘垂叶外，香度落花前。兴洽林塘晚，重岩起夕烟。
<br>
<br>　　卷56_2  「寻道观」王勃
<br>
<br>　　芝廛光分野，蓬阙盛规模。碧坛清桂阈，丹洞肃松枢。
<br>
<br>　　玉笈三山记，金箱五岳图。苍虬不可得，空望白云衢。
<br>
<br>　　卷56_3  「散关晨度」王勃
<br>
<br>　　关山凌旦开，石路无尘埃。白马高谭去，青牛真气来。
<br>
<br>　　重门临巨壑，连栋起崇隈。即今扬策度，非是弃]回。
<br>
<br>　　卷56_4  「别薛华」王勃
<br>
<br>　　送送多穷路，遑遑独问津。悲凉千里道，凄断百年身。
<br>
<br>　　心事同漂泊，生涯共苦辛。无论去与住，俱是梦中人。
<br>
<br>　　卷56_5  「重别薛华」王勃
<br>
<br>　　明月沉珠浦，风飘濯锦川。楼台临绝岸，洲渚亘长天。
<br>
<br>　　旅泊成千里，栖遑共百年。穷途唯有泪，还望独潸然。
<br>
<br>　　卷56_6  「游梵宇三觉寺」王勃
<br>
<br>　　杏阁披青磴，雕台控紫岑。叶齐山路狭，花积野坛深。
<br>
<br>　　萝幌栖禅影，松门听梵音。遽忻陪妙躅，延赏涤烦襟。
<br>
<br>　　卷56_7  「麻平晚行」王勃
<br>
<br>　　百年怀土望，千里倦游情。高低寻戍道，远近听泉声。
<br>
<br>　　涧叶才分色，山花不辨名。羁心何处尽，风急暮猿清。
<br>
<br>　　卷56_8  「送卢主簿」王勃
<br>
<br>　　穷途非所恨，虚室自相依。城阙居年满，琴尊俗事稀。
<br>
<br>　　开襟方未已，分袂忽多违。东岩富松竹，岁暮幸同归。
<br>
<br>　　卷56_9  「饯韦兵曹」王勃
<br>
<br>　　征骖临野次，别袂惨江垂。川霁浮烟敛，山明落照移。
<br>
<br>　　鹰风凋晚叶，蝉露泣秋枝。亭皋分远望，延想间云涯。
<br>
<br>　　卷56_10  「白下驿饯唐少府」王勃
<br>
<br>　　下驿穷交日，昌亭旅食年。相知何用早，怀抱即依然。
<br>
<br>　　浦楼低晚照，乡路隔风烟。去去如何道，长安在日边。
<br>
<br>　　卷56_11  「杜少府之任蜀州」王勃
<br>
<br>　　城阙辅三秦，风烟望五津。与君离别意，同是宦游人。
<br>
<br>　　海内存知己，天涯若比邻。无为在岐路，儿女共沾巾。
<br>
<br>　　卷56_12  「仲春郊外」王勃
<br>
<br>　　东园垂柳径，西堰落花津。物色连三月，风光绝四邻。
<br>
<br>　　鸟飞村觉曙，鱼戏水知春。初晴山院里，何处染嚣尘。
<br>
<br>　　卷56_13  「郊兴」王勃
<br>
<br>　　空园歌独酌，春日赋闲居。泽兰侵小径，河柳覆长渠。
<br>
<br>　　雨去花光湿，风归叶影疏。山人不惜醉，唯畏绿尊虚。
<br>
<br>　　卷56_14  「郊园即事」王勃
<br>
<br>　　烟霞春旦赏，松竹故年心。断山疑画障，县溜泻鸣琴。
<br>
<br>　　草遍南亭合，花开北院深。闲居饶酒赋，随兴欲抽簪。
<br>
<br>　　卷56_15  「观佛迹寺」王勃
<br>
<br>　　莲座神容俨，松崖圣趾馀。年长金迹浅，地久石文疏。
<br>
<br>　　颓华临曲磴，倾影赴前除。共嗟陵谷远，俄视化城虚。
<br>
<br>　　卷56_16  「山居晚眺赠王道士」王勃
<br>
<br>　　金坛疏俗宇，玉洞侣仙群。花枝栖晚露，峰叶度晴云。
<br>
<br>　　斜照移山影，回沙拥籀文。琴尊方待兴，竹树已迎曛。
<br>
<br>　　卷56_17  「八仙径」王勃
<br>
<br>　　柰园欣八正，松岩访九仙。援萝窥雾术，攀林俯云烟。
<br>
<br>　　代北鸾骖至，辽西鹤骑旋。终希脱尘网，连翼下芝田。
<br>
<br>　　卷56_18  「春日还郊」王勃
<br>
<br>　　闲情兼嘿语，携杖赴岩泉。草绿萦新带，榆青缀古钱。
<br>
<br>　　鱼床侵岸水，鸟路入山烟。还题平子赋，花树满春田。
<br>
<br>　　卷56_19  「对酒春园作」王勃
<br>
<br>　　投簪下山阁，携酒对河梁。狭水牵长镜，高花送断香。
<br>
<br>　　繁莺歌似曲，疏蝶舞成行。自然催一醉，非但阅年光。
<br>
<br>　　卷56_20  「观内怀仙」王勃
<br>
<br>　　玉架残书隐，金坛旧迹迷。牵花寻紫涧，步叶下清G.
<br>
<br>　　琼浆犹类乳，石髓尚如泥。自能成羽翼，何必仰云梯。
<br>
<br>　　卷56_21  「秋日别王长史」王勃
<br>
<br>　　别路馀千里，深恩重百年。正悲西候日，更动北梁篇。
<br>
<br>　　野色笼寒雾，山光敛暮烟。终知难再奉，怀德自潸然。
<br>
<br>　　卷56_22  「上巳浮江宴韵得遥字」王勃
<br>
<br>　　上巳年光促，中川兴绪遥。绿齐山叶满，红泄片花销。
<br>
<br>　　泉声喧后涧，虹影照前桥。遽悲春望远，江路积波潮。
<br>
<br>　　卷56_23  「长柳」王勃
<br>
<br>　　晨征犯烟磴，夕憩在云关。晚风清近壑，新月照澄湾。
<br>
<br>　　郊童樵唱返，津叟钓歌还。客行无与晤，赖此释愁颜。
<br>
<br>　　卷56_24  「铜雀妓二首」王勃
<br>
<br>　　金凤邻铜雀，漳河望邺城。君王无处所，台榭若平生。
<br>
<br>　　舞席纷何就，歌梁俨未倾。西陵松冷，谁见绮罗情。
<br>
<br>　　妾本深宫妓，层城闭九重。君王欢爱尽，歌舞为谁容。
<br>
<br>　　锦衾不复襞，罗衣谁再缝。高台西北望，流涕向青松。
<br>
<br>　　卷56_25  「羁游饯别」王勃
<br>
<br>　　客心悬陇路，游子倦江干。槿丰朝砌静，筱密夜窗寒。
<br>
<br>　　琴声销别恨，风景驻离欢。宁觉山川远，悠悠旅思难。
<br>
<br>　　卷56_26  「易阳早发」王勃
<br>
<br>　　饬装侵晓月，奔策候残星。危阁寻丹障，回梁属翠屏。
<br>
<br>　　云间迷树影，雾里失峰形。复此凉飙至，空山飞夜萤。
<br>
<br>　　卷56_27  「焦岸早行和陆四」王勃
<br>
<br>　　侵星违旅馆，乘月戒征俦。复嶂迷晴色，虚岩辨暗流。
<br>
<br>　　猿吟山漏晓，萤散野风秋。故人渺何际，乡关云雾浮。
<br>
<br>　　卷56_28  「深湾夜宿」王勃
<br>
<br>　　津涂临巨壑，村宇架危岑。堰绝滩声隐，风交树影深。
<br>
<br>　　江童暮理楫，山女夜调砧。此时故乡远，宁知游子心。
<br>
<br>　　卷56_29  「伤裴录事丧子」王勃
<br>
<br>　　兰阶霜候早，松露穸台深。魄散珠胎没，芳销玉树沉。
<br>
<br>　　露文宿草，烟照惨平林。芝焚空叹息，流恨满Y金。
<br>
<br>　　卷56_30  「泥G」王勃
<br>
<br>　　弭棹凌奔壑，低鞭蹑峻岐。江涛出岸险，峰磴入云危。
<br>
<br>　　溜急船文乱，岩斜骑影移。水烟笼翠渚，山照落丹崖。
<br>
<br>　　风生O浦叶，露泣竹潭枝。泛水虽云美，劳歌谁复知。
<br>
<br>　　卷56_31  「三月曲水宴得烟字」王勃
<br>
<br>　　彭泽官初去，河阳赋始传。田园归旧国，诗酒间长筵。
<br>
<br>　　列室窥丹洞，分楼瞰紫烟。萦回亘津渡，出没控郊。
<br>
<br>　　凤琴调上客，龙辔俨群仙。松石偏宜古，藤萝不记年。
<br>
<br>　　重檐交密树，复磴拥危泉。抗石南岭，乘沙眇北川。
<br>
<br>　　傅岩来筑处，G入钓前。日斜真趣远，幽思梦凉蝉。
<br>
<br>　　卷56_32  「秋日仙游观赠道士（一作骆宾王诗）」王勃
<br>
<br>　　石图分帝宇，银牒洞灵宫。回丹萦岫室，复翠上岩栊。
<br>
<br>　　雾浓金灶静，云暗玉坛空。野花常捧露，山叶自吟风。
<br>
<br>　　林泉明月在，诗酒故人同。待余逢石髓，从尔命飞鸿。
<br>
<br>　　卷56_33  「晚留凤州」王勃
<br>
<br>　　宝鸡辞旧役，仙凤历遗墟。去此近城阙，青山明月初。
<br>
<br>　　卷56_34  「羁春」王勃
<br>
<br>　　客心千里倦，春事一朝归。还伤北园里，重见落花飞。
<br>
<br>　　卷56_35  「林塘怀友」王勃
<br>
<br>　　芳屏画春草，仙杼织朝霞。何如山水路，对面即飞花。
<br>
<br>　　卷56_36  「山扉夜坐」王勃
<br>
<br>　　抱琴开野室，携酒对情人。林塘花月下，别似一家春。
<br>
<br>　　卷56_37  「春庄」王勃
<br>
<br>　　山中兰叶径，城外李桃园。岂知人事静，不觉鸟声喧。
<br>
<br>　　卷56_38  「春游」王勃
<br>
<br>　　客念纷无极，春泪倍成行。今朝花树下，不觉恋年光。
<br>
<br>　　卷56_39  「春园」王勃
<br>
<br>　　山泉两处晚，花柳一园春。还持千日醉，共作百年人。
<br>
<br>　　卷56_40  「林泉独饮」王勃
<br>
<br>　　丘壑经涂赏，花柳遇时春。相逢今不醉，物色自轻人。
<br>
<br>　　卷56_41  「登城春望」王勃
<br>
<br>　　物外山川近，晴初景霭新。芳郊花柳遍，何处不宜春。
<br>
<br>　　卷56_42  「他乡叙兴」王勃
<br>
<br>　　缀叶归烟晚，乘花落照春。边城琴酒处，俱是越乡人。
<br>
<br>　　卷56_43  「夜兴」王勃
<br>
<br>　　野烟含夕渚，山月照秋林。还将中散兴，来偶步兵琴。
<br>
<br>　　卷56_44  「临江二首」王勃
<br>
<br>　　泛泛东流水，飞飞北上尘。归骖将别棹，俱是倦游人。
<br>
<br>　　去骖嘶别路，归棹隐寒洲。江皋木叶下，应想故城秋。
<br>
<br>　　卷56_45  「江亭夜月送别二首」王勃
<br>
<br>　　江送巴南水，山横塞北云。津亭秋月夜，谁见泣离群。
<br>
<br>　　乱烟笼碧砌，飞月向南端。寂寂离亭掩，江山此夜寒。
<br>
<br>　　卷56_46  「别人四首」王勃
<br>
<br>　　久客逢馀闰，他乡别故人。自然堪下泪，谁忍望征尘。
<br>
<br>　　江上风烟积，山幽云雾多。送君南浦外，还望将如何。
<br>
<br>　　桂轺虽不驻，兰筵幸未开。林塘风月赏，还待故人来。
<br>
<br>　　霜华净天末，雾色笼江际。客子常畏人，何为久留滞。
<br>
<br>　　卷56_47  「赠李十四四首」王勃
<br>
<br>　　野客思茅宇，山人爱竹林。琴尊唯待处，风月自相寻。
<br>
<br>　　小径偏宜草，空庭不厌花。平生诗与酒，自得会仙家。
<br>
<br>　　乱竹开三径，飞花满四邻。从来扬子宅，别有尚玄人。
<br>
<br>　　风筵调桂轸，月径引藤杯。直当花院里，书斋望晓开。
<br>
<br>　　卷56_48  「早春野望」王勃
<br>
<br>　　江旷春潮白，山长晓岫青。他乡临睨极，花柳映边亭。
<br>
<br>　　卷56_49  「山中」王勃
<br>
<br>　　长江悲已滞，万里念将归。况属高风晚，山山黄叶飞。
<br>
<br>　　卷56_50  「冬郊行望」王勃
<br>
<br>　　桂密岩花白，梨疏林叶红。江皋寒望尽，归念断征篷。
<br>
<br>　　卷56_51  「寒夜思友三首」王勃
<br>
<br>　　久别侵怀抱，他乡变容色。月下调鸣琴，相思此何极。
<br>
<br>　　云间征思断，月下归愁切。鸿雁西南飞，如何故人别。
<br>
<br>　　朝朝翠山下，夜夜苍江曲。复此遥相思，清尊湛芳绿。
<br>
<br>　　卷56_52  「始平晚息」王勃
<br>
<br>　　观阙长安近，江山蜀路赊。客行朝复夕，无处是乡家。
<br>
<br>　　卷56_53  「扶风昼届离京浸远」王勃
<br>
<br>　　帝里金茎去，扶风石柱来。山川殊未已，行路方悠哉。
<br>
<br>　　卷56_54  「普安建阴题壁」王勃
<br>
<br>　　江汉深无极，梁岷不可攀。山川云雾里，游子几时还。
<br>
<br>　　卷56_55  「九日」王勃
<br>
<br>　　九日重阳节，开门有菊花。不知来送酒，若个是陶家。
<br>
<br>　　卷56_56  「秋江送别二首」王勃
<br>
<br>　　早是他乡值早秋，江亭明月带江流。
<br>
<br>　　已觉逝川伤别念，复看津树隐离舟。
<br>
<br>　　归舟归骑俨成行，江南江北互相望。
<br>
<br>　　谁谓波澜才一水，已觉山川是两乡。
<br>
<br>　　卷56_57  「蜀中九日」王勃
<br>
<br>　　九月九日望乡台，他席他乡送客杯。
<br>
<br>　　人情已厌南中苦，鸿雁那从北地来。
<br>
<br>　　卷56_58  「寒夜怀友杂体二首」王勃
<br>
<br>　　北山烟雾始茫茫，南津霜月正苍苍。
<br>
<br>　　秋深客思纷无已，复值征鸿中夜起。
<br>
<br>　　复x重楼向浦开，秋风明月度江来。
<br>
<br>　　故人故情怀故宴，相望相思不相见。
<br>
<br>　　卷56_59  「落花落（以下诗集不载）」王勃
<br>
<br>　　落花落，落花纷漠漠。绿叶青跗映丹萼，
<br>
<br>　　与君裴回上金x.影拂妆阶玳瑁筵，香飘舞馆茱萸幕。
<br>
<br>　　落花飞，撩乱入中帷。落花春正满，春人归不归。
<br>
<br>　　落花度，氛氲绕高树。落花春已繁，春人春不顾。
<br>
<br>　　绮x青台静且闲，罗袂红巾复往还。盛年不再得，
<br>
<br>　　高枝难重攀。试复旦游落花里，暮宿落花间。
<br>
<br>　　与君落花院，台上起双鬟。
<br>
<br>　　卷56_60  「九日怀封元寂」王勃
<br>
<br>　　九日郊原望，平野遍霜威。兰气添新酌，花香染别衣。
<br>
<br>　　九秋良会少，千里故人稀。今日龙山外，当忆雁书归。
<br>
<br>　　卷56_61  「出境游山二首」王勃
<br>
<br>　　源水终无路，山阿若有人。驱羊先动石，走兔欲投巾。
<br>
<br>　　洞晚秋泉冷，岩朝古树新。峰斜连鸟翅，磴叠上鱼鳞。
<br>
<br>　　化鹤千龄早，元龟六代春。浮云今可驾，沧海自成尘。
<br>
<br>　　振翮凌霜吹，正月伫天浔。回镳凌翠壑，飞轸控青岑。
<br>
<br>　　岩深灵灶没，涧毁石渠沉。宫阙云间近，江山物外临。
<br>
<br>　　玉坛栖暮夜，珠洞结秋阴。萧萧离俗影，扰扰望乡心。
<br>
<br>　　谁意山游好，屡伤人事侵。
<br>
<br>　　卷56_62  「河阳桥代窦郎中佳人答杨中舍」王勃
<br>
<br>　　披风听鸟长河路，临津织女遥相妒。
<br>
<br>　　判知秋夕带啼还，那及春朝携手度。
<br>
<br>　　卷56_63  「晦日宴高氏林亭同用华字」王
<br>
<br>　　上序披林馆，中京视物华。竹窗低露叶，梅径起风花。
<br>
<br>　　景落春台雾，池侵旧渚沙。绮筵歌吹晚，暮雨泛香车。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
