<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百八十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百八十二
<br>
<br>　　卷882_1  「宗庙九德之歌辞」褚亮
<br>
<br>　　皇祖诞庆，于昭于天。积德斯远，茂攸绪先。
<br>
<br>　　维文应历，神武弘宣。肇迹□水，成功坂泉。
<br>
<br>　　道光覆载，声穆吉先。式备牺象，用□牲弧
<br>
<br>　　礼终九献，乐展四悬。神贶景福，遐哉永年。
<br>
<br>　　卷882_2  「太庙地歌辞」陈叔达
<br>
<br>　　清庙既，郁鬯推礼。大哉孝思，严恭祖祢。
<br>
<br>　　龙衮以祭，鸾刀思启。发德朱弦，升歌丹陛。
<br>
<br>　　遥享粢盛，堂斟况齐。降福穰穰，来仪济济。
<br>
<br>　　卷882_3  「阶前石竹」王绩
<br>
<br>　　上天布甘雨，万物咸均平。自顾微且贱，亦得蒙滋荣。
<br>
<br>　　萋萋结绿枝，晔晔垂朱英。常恐零露降，不得全其生。
<br>
<br>　　叹息聊自思，此生岂我情。昔我未生时，谁者令我萌。
<br>
<br>　　弃置勿重陈，委化何所营。
<br>
<br>　　卷882_4  「九月九日」崔善为
<br>
<br>　　九日重阳节，三秋季月残。菊花催晚气，萸房辟早寒。
<br>
<br>　　霜浓鹰击远，雾重雁飞难。谁忆龙山外，萧条边兴阑。
<br>
<br>　　卷882_5  「奉和九月九日应制」许敬宗
<br>
<br>　　爽气申时豫，临秋肆武功。太液荣光发，曾城佳气融。
<br>
<br>　　紫霄寒暑丽，黄山极望通。讲艺遵先fN，睹德畅宸衷。
<br>
<br>　　鹫岭飞夏服，娥魄乱雕弓。汗浃镳流赭，尘生埒散红。
<br>
<br>　　饮羽惊开石，中叶遽凋丛。雁殚云路静，乌坠日轮空。
<br>
<br>　　九流参广宴，万宇\恩隆。
<br>
<br>　　卷882_6  「奉和守岁应制」许敬宗
<br>
<br>　　玉g移玄序，金奏赏彤闱。祥鸾歌里转，春燕舞前归。
<br>
<br>　　寿爵传三礼，灯枝丽九微。运广薰风积，恩深湛露。
<br>
<br>　　送寒终此夜，延宴待晨晖。
<br>
<br>　　卷882_7  「凌晨」卢照邻
<br>
<br>　　日掩鸿都夕，河低乱箭移。虫飞明月户，鹊绕落花枝。
<br>
<br>　　兰襟帐北壑，玉匣鼓文漪。闻有啼莺处，暗幄晓云披。
<br>
<br>　　卷882_8  「登北固山」宋之问
<br>
<br>　　京镇周天险，东南作北关。埭横江曲路，戍入海中山。
<br>
<br>　　望越心初切，思秦鬓已斑。空怜上林雁，朝夕待春还。
<br>
<br>　　卷882_9  「陪群公登箕山赋得群字」宋之问
<br>
<br>　　许由去已远，冥莫见幽坟。世薄人不贵，兹山唯白云。
<br>
<br>　　宁知三千岁，复有尧为君。时佐激颓俗，登箕挹清芬。
<br>
<br>　　高节虽旦暮，邈与洪崖群。
<br>
<br>　　卷882_10  「人日兼立春小园宴」苏F
<br>
<br>　　黄山积高次，表里望京邑。白日最灵朝，登攀尽原隰。
<br>
<br>　　年灰律象动，阳气开迎入。烟霭长薄含，临流小溪涩。
<br>
<br>　　宾朋莫我弃，词赋当春立。更与韶物期，不孤东园集。
<br>
<br>　　卷882_11  「和黄门舅十五夜作」苏F
<br>
<br>　　闻君陌上来，歌管沸相催。孤月连明照，千灯合暗开。
<br>
<br>　　宝装游骑出，香绕看车回。独有归闲意，春庭伴落梅。
<br>
<br>　　卷882_12  「登绵州富乐山别李道士策」薛曜
<br>
<br>　　珠阙昆山远，银宫涨海悬。送君从此路，城郭几千年。
<br>
<br>　　云雾含丹景，桑麻覆细田。笙歌未尽曲，风驭独泠然。
<br>
<br>　　卷882_13  「九城寻山水」薛曜
<br>
<br>　　菊浦桃源瞰九城，鸾歌凤啸忽将迎。千岩杂树云霞色，
<br>
<br>　　百道流泉风雨声。上客由来轩盖重，幽人自觉薜萝轻。
<br>
<br>　　疑是昔年栖息地，山中日暮有馀情。
<br>
<br>　　卷882_14  「邙山古意」薛曜
<br>
<br>　　昔掩佳城路，曾惊壑易迁。今接宜都里，翻疑海作田。
<br>
<br>　　镂鼎名应大，生金字不传。风飙吹白日，罗绮拭黄泉。
<br>
<br>　　象凤笙留国，成龙剑上天。长乐移新垄，咸阳失旧阡。
<br>
<br>　　川流徒漫漫，神理竟绵绵。伫见飞来鹤，沈嗟不学仙。
<br>
<br>　　卷882_15  「凤阁南厅槐树半生死虽遇阳和终呈枯朽…缘情率尔为咏」李怀远
<br>
<br>　　庭槐岁月深，半死尚抽心。叶少宁障日，枝疏不碍禽。
<br>
<br>　　帷幄谅无取，栋梁非所任。愧在龙楼侧，羞处凤池阴。
<br>
<br>　　未能辞雨露，犹得款衣簪。惜悲生意尽，空馀古木吟。
<br>
<br>　　卷882_16  「和九月九日登慈恩寺浮图应制」赵彦伯
<br>
<br>　　出豫垂佳节，凭高陟梵宫。皇心满尘界，佛迹现虚空。
<br>
<br>　　日月宜长寿，天人得大通。喜闻题宝偈，受记莫由同。
<br>
<br>　　卷882_17  「秋夜巫山」乔备
<br>
<br>　　巫峡裴回雨，阳台淡荡云。江山空窈窕，朝暮自纷氲。
<br>
<br>　　萤色寒秋露，猿啼清夜闻。谁怜梦魂远，肠断思纷纷。
<br>
<br>　　卷882_18  「晦日与卢舍人同诣补阙城南林园」孙逖
<br>
<br>　　芳年正月晦，假日早朝回。欲尽三春赏，还钦二阮才。
<br>
<br>　　柳迎郊骑入，花近□庭开。宛是人寰外，真情寓物来。
<br>
<br>　　卷882_19  「赠刘蓝田（一作王维诗）」卢象
<br>
<br>　　篱中犬迎吠，出屋候柴扉。岁晏输井税，山村人暮归。
<br>
<br>　　晚田始家食，馀布成我衣。对此能无事，劳君问是非。
<br>
<br>　　卷882_20  「清明日青龙寺上方（得多字）」刘长卿
<br>
<br>　　上方偏可适，季月况堪过。远近人都至，东西山色多。
<br>
<br>　　夕阳留径草，新叶变庭柯。已度清明节，春愁如客何。
<br>
<br>　　卷882_21  「羽山」萧颖士
<br>
<br>　　九山方荡，三考伫良材。夏祖何屯圮，迁殛此山隈。
<br>
<br>　　空馀下泉客，谁复辨黄能。
<br>
<br>　　卷882_22  「游马耳山」萧颖士
<br>
<br>　　兹山表东服，远近瞻其名。合沓尽溟涨，浑浑连太清。
<br>
<br>　　我来疑初伏，幽路无炎精。流水出溪尽，覆萝摇风轻。
<br>
<br>　　高深变气候，俯仰暮天晴。入谷烟雨润，登崖云日明。
<br>
<br>　　乾坤正含养，种植总滋荣。草树皆秀色，雏麋乱新声。
<br>
<br>　　攀岩挹桂髓，洞穴拾瑶英。此地隐微径，何人得长生。
<br>
<br>　　宿心尚葛许，弥愿栖蓬瀛。太息宦名路，迟回忠孝情。
<br>
<br>　　还丹昧远术，养素惭幽贞。安得从此去，悠然升玉京。
<br>
<br>　　卷882_23  「□□□赵载同游焦湖夜归作」萧颖士
<br>
<br>　　□□将泽国，K腾迎淮甸。东江输大江，别流从此县。
<br>
<br>　　仙尉俯胜境，轻桡恣游衍。自公暇有馀，微尚得所愿。
<br>
<br>　　拈引间翰墨，风流尽欢宴。稍移井邑闲，始悦登眺便。
<br>
<br>　　遥岫逢应接，连塘乍回转。划然气象分，万顷行可见。
<br>
<br>　　波中峰一点，云际帆千片。浩叹无端涯，孰知蕴虚变。
<br>
<br>　　往游信不厌，毕景方未还。兰□烟霭里，延缘蒲稗间。
<br>
<br>　　势随风潮远，心与□□闲。回见出浦月，雄光射东关。
<br>
<br>　　悠然蓬壶事，□□□衰颜。安得傲吏隐，弥年寓兹山。
<br>
<br>　　卷882_24  「龙兴观金建醮（景龙二年）」王翰
<br>
<br>　　泰山岩岩兮凌紫氛，中有群仙兮乘白云，
<br>
<br>　　陈金荐璧兮□□□。
<br>
<br>　　卷882_25  「山中松」张鼎
<br>
<br>　　枝耸碧云端，根侵藓壁盘。几经良匠顾，犹作散材看。
<br>
<br>　　雪积花开少，风多子落干。空存后凋色，岁晚出林峦。
<br>
<br>　　卷882_26  「庭前晚花开」李白
<br>
<br>　　西王母桃种我家，三千阳春始一花。
<br>
<br>　　结实苦迟为人笑，攀折唧唧长咨嗟。
<br>
<br>　　卷882_27  「汉州王大录事宅作」杜甫
<br>
<br>　　南溪老病客，相见下肩舆。近发看乌帽，催莼煮白鱼。
<br>
<br>　　宅中平岸水，身外满床书。忆尔才名叔，含凄意有馀。
<br>
<br>　　卷882_28  「田家作」皇甫冉
<br>
<br>　　卧见高原烧，闲寻空谷泉。土膏消腊后，麦陇发春前。
<br>
<br>　　药验桐君录，心齐庄子篇。荒村三数处，衰柳百馀年。
<br>
<br>　　好就山僧去，时过野舍眠。汲流宁厌远，卜地本求偏。
<br>
<br>　　向子谙樵路，陶家置黍田。雪峰明晚景，风雁急寒天。
<br>
<br>　　且复冠名i，宁知冕戴蝉。问津夫子倦，荷丈人贤。
<br>
<br>　　顾物皆从尔，求心正傥然。稽康懒慢性，只自恋风烟。
<br>
<br>　　卷882_29  「寄刘方平」皇甫冉
<br>
<br>　　十年不出蹊林中，一朝结束甘从戎。严子持竿心寂历，
<br>
<br>　　寥落荒篱遮旧宅。终日碧湍声自喧，暮秋黄菊花谁摘。
<br>
<br>　　每望南峰如对君，昨来不见多黄云。石径幽人何所在，
<br>
<br>　　玉泉疏钟时独闻。与君从来同语默，岂是悠悠但相识。
<br>
<br>　　天畔三秋空复情，袖中一字无由得。世人易合复易离，
<br>
<br>　　故交弃置求新知。叹息青青长不改，岁寒霜雪贞松枝。
<br>
<br>　　卷882_30  「和中丞奉使承恩，还终南旧居」皇甫冉
<br>
<br>　　轩车寻旧隐，宾从满郊园。萧散烟霞兴，殷勤故老言。
<br>
<br>　　谢公山不改，陶令菊犹存。苔藓侵垂钓，松篁长闭门。
<br>
<br>　　风霜清吏事，江海谕君恩。祗召趋宣室，沉冥在一论。
<br>
<br>　　卷882_31  「送令狐明府」皇甫冉
<br>
<br>　　行当腊候晚，共惜岁阴残。闻道巴山远，如何蜀路难。
<br>
<br>　　荒林藏积雪，乱石起惊湍。君有亲人术，应令劳者安。
<br>
<br>　　卷882_32  「同韩给事观毕给事画松石」皇甫冉
<br>
<br>　　海峤微茫那得到，楚关迢递心空忆。夕郎善画岩间松，
<br>
<br>　　远意幽姿此何极。千条万叶纷异状，虎伏螭盘争劲力。
<br>
<br>　　扶疏半映晚天青，凝澹全和曙云黑。烟笼月照安可道，
<br>
<br>　　雨湿风吹未曾息。能将积雪辨晴光，每与连峰作寒色。
<br>
<br>　　龙楼不竞繁花吐，骑省偏宜遥夜直。罗浮道士访移来，
<br>
<br>　　少室山僧旧应识。掖垣深沈昼无事，终日亭亭在人侧。
<br>
<br>　　古槐衰柳宁足论，还对罘Q列行植。
<br>
<br>　　卷882_33  「送从侄栖闲律师」皇甫冉
<br>
<br>　　能知出世法，讵有在家心。南院开门送，东山策杖寻。
<br>
<br>　　经年期故里，及夏到空林。念远长劳望，朝朝草色深。
<br>
<br>　　卷882_34  「舟中送李观」皇甫冉
<br>
<br>　　江南近别亦依依，山晚川长客伴稀。
<br>
<br>　　独坐相思计行日，出门临水望君归。
<br>
<br>　　卷882_35  「敕移橘栽」张彪
<br>
<br>　　南橘北为枳，古来岂虚言。徙植期不变，阴阳感君恩。
<br>
<br>　　枝条皆宛然，本土封其根。及时望栽种，万里绕花园。
<br>
<br>　　滋味岂圣心，实以忧黎元。暂劳致力重，永感贡献烦。
<br>
<br>　　是嗟草木类，禀异于乾坤。愿为王母桃，千岁奉至尊。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
