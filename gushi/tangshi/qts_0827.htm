<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百二十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百二十七
<br>
<br>　　卷827_1  「循吏曲上王使君」贯休
<br>
<br>　　需宿需宿，炳烂光合。蒸蒸婺民，钟此多福。自东自西，
<br>
<br>　　自南自北。伊飞伊走，乳乳良牧。和气无形，春光自成。
<br>
<br>　　大信不信，贻厥无朕。需女需女，尔亦须语。使君为理，
<br>
<br>　　玄风震古。需女需女，尔亦须语。我愿喙长三千里，
<br>
<br>　　枕著玉阶奏明主。
<br>
<br>　　卷827_2  「古镜词」贯休
<br>
<br>　　我有一面镜，新磨似秋月。上唯金膏香，下状骊龙窟。
<br>
<br>　　等闲不欲开，丑者多不悦。或问几千年，轩辕手中物。
<br>
<br>　　卷827_3  「怀张为、周朴」贯休
<br>
<br>　　张周二夫子，诗好人太癖。更不过岭来，如今头尽白。
<br>
<br>　　人传禹力不到处，河声流向西。又到处即闭户，
<br>
<br>　　逢君方展眉。不知是不是，若是即大奇。我又闻二公，
<br>
<br>　　心与人不同，一生常在寂寞中。有时狂吟入僧宅，
<br>
<br>　　锦囊鸟啼荔枝红。有时冥搜海山脑，珊瑚枝动日杲杲。
<br>
<br>　　圣君在上知不知，赤面浊醪许多好。
<br>
<br>　　卷827_4  「题弘三藏院」贯休
<br>
<br>　　仪清态淡雕琼瑰，卷帘潇洒无尘埃。岳茶如乳庭花开，
<br>
<br>　　信心弟子时时来。灌顶坛严伸pg塞，三十年功苦拘束。
<br>
<br>　　梵僧梦里授微言，雪岭白牛力深得。水精一索香一炉，
<br>
<br>　　红莲花舌生醍醐。初听喉音宝楼阁，
<br>
<br>　　如闻魔王宫殿拉金瓦落。次听妙音大随求，
<br>
<br>　　更觉人间万事深悠悠。四音俱作清且柔，
<br>
<br>　　爱河浊浪却倒流。却倒流兮无处去，碧海含空日初曙。
<br>
<br>　　卷827_5  「古意代友人投所知」贯休
<br>
<br>　　青松虽有花，有花不如无。贫井泉虽清，且无金辘轳。
<br>
<br>　　客从远方来，遗我古铜镜。挂之玉堂上，如对轩辕圣。
<br>
<br>　　天龙睡坤腹，土蚀金鬣绿。因知燕赵佳人颜似玉，
<br>
<br>　　不得此镜终不（缺一字）。
<br>
<br>　　卷827_6  「闻知己入翰林」贯休
<br>
<br>　　天骥头似鸟，倏忽四天下。南金色如椹，入火不见火。
<br>
<br>　　吾交二名士，遽立于帝左。凤姿既出世，天意嘱在我。
<br>
<br>　　奇哉子渊颂，无可无不可。
<br>
<br>　　卷827_7  「上裴大夫二首」贯休
<br>
<br>　　我有一端绮，花彩鸾凤群。佳人金错刀，何以裁此文。
<br>
<br>　　我有白云琴，朴斫天地精。俚耳不使闻，虑同众乐听。
<br>
<br>　　指指法仙法，声声圣人声。一弹四时和，再弹中古清。
<br>
<br>　　庭前梧桐枝，飒飒南风生。还希师旷怀，见我心不轻。
<br>
<br>　　卷827_8  「上刘商州」贯休
<br>
<br>　　周邵吁嘘气，结为祯祥云。客从远方来，持此将赠君。
<br>
<br>　　时命偶不谬，授馆终南东。至祭羰Γ不寐如老农。
<br>
<br>　　丘轲文之天，代天有馀功。代天复代天，后稷何所从。
<br>
<br>　　卷827_9  「闲居拟齐梁四首」贯休
<br>
<br>　　夜雨山草滋，爽籁生古木。闲吟竹仙偈，清于嚼金玉。
<br>
<br>　　蟋蟀啼坏墙，苟免悲局促。道人优昙花，迢迢远山绿。
<br>
<br>　　果熟无低枝，芳香入屏帷。故人久不来，萱草何离离。
<br>
<br>　　苦吟斋貌减，更被杉风吹。独赖湖上翁，时为烹露葵。
<br>
<br>　　红藕映嘉鲂，澄池照孤坐。池痕放文彩，雨气增慵堕。
<br>
<br>　　山翁寄术药，幸得秋病可。终召十七人，云中备香火。
<br>
<br>　　清气生沧洲，残云落林薮。放鹤久不归，不知更归否。
<br>
<br>　　支策到江湄，江皋木叶飞。自怜为客远，还如鹊绕枝。
<br>
<br>　　南枝复北枝，玉露沾毛衣。
<br>
<br>　　卷827_10  「塞上曲二首」贯休
<br>
<br>　　锦袷胡儿黑如漆，骑羊上冰如箭疾。蒲萄酒白雕腊红，
<br>
<br>　　苜蓿根甜沙鼠出。单于右臂何须断，天子昭昭本如日。
<br>
<br>　　一握p髯一握丝，须知只为平戎术。
<br>
<br>　　去年转斗阴山脚，生得单于却放却。今年深入于不毛，
<br>
<br>　　胡兵拔帐遗弓刀。男儿须展平生志，为国输忠合天地。
<br>
<br>　　甲穿虽即失黄金，剑缺犹能生紫气。塞草萋萋兵士苦，
<br>
<br>　　胡虏如今勿胡虏。封侯十万始无心，玉关凯入君看取。
<br>
<br>　　卷827_11  「拟齐梁体寄冯使君三首」贯休
<br>
<br>　　庭鸟多好音，相呼灌木中。竹房更何有，还如鸟巢空。
<br>
<br>　　赖逢富人侯，真东晋谢公。煌煌发令姿，珂鸣丁冬。
<br>
<br>　　故山有深霞，未如旌旗红。惭非卫霍松，何以当清风。
<br>
<br>　　露益蝉声长，蕙兰垂紫带。清吟待明月，孤云忽为盖。
<br>
<br>　　伊余石林人，本是烧辈。频接谢公棋，输多未曾赛。
<br>
<br>　　大道贵无心，圣贤为始慕。秋空共澄洁，美玉同贞素。
<br>
<br>　　伟哉桐江守，雌黄出金口。为文能废兴，谈道弭空有。
<br>
<br>　　雪林槁枯者，坐石听亦久。还疑紫磨身，成居灵运后。
<br>
<br>　　卷827_12  「书匡山老僧庵」贯休
<br>
<br>　　oY红实好鸟语，银髯瘦僧貌如祖。香烟饕律暇郏
<br>
<br>　　冥心缥缈入铁圄。白作梦枕藤屦，东峰山媪贡瓜乳。
<br>
<br>　　卷827_13  「读顾况歌行」贯休
<br>
<br>　　雪泥露金冰滴瓦，枫柽火著僧留坐。忽睹逋翁一轴歌，
<br>
<br>　　始觉诗魔辜负我。花飞飞，雪霏霏，三珠树晓珠累累。
<br>
<br>　　妖狐爬出西子骨，雷车拶破织女机。忆昔鄱阳寺中见一碣，
<br>
<br>　　逋翁词兮逋翁札。庾翼未伏王右军，李白不知谁拟杀。
<br>
<br>　　别，别，若非仙眼应难别。不可说，不可说，
<br>
<br>　　离乱乱离应打折。
<br>
<br>　　卷827_14  「冬末病中作二首」贯休
<br>
<br>　　冬风吹草木，亦吹我病根。故人久不来，冷落如丘园。
<br>
<br>　　聃龙与摩诘，吁叹非不闻。顾惟年少时，未合多忧勤。
<br>
<br>　　风钟远孤枕，雪水流冻痕。空馀微妙心，期空静者论。
<br>
<br>　　胸中有一物，旅拒复攻击。向下还上来，唯疑是肺石。
<br>
<br>　　山童顽且小，用之复何益。教洗煮茶铛，雪团打邻壁。
<br>
<br>　　宛转无好姿，裴回更何适。庭前早梅树，坐见花尽碧。
<br>
<br>　　屋老多鼠窠，窗卑露山脊。近来胸中物，已似输药力。
<br>
<br>　　微吟复微吟，依稀似庄舄。
<br>
<br>　　卷827_15  「遇叶进士」贯休
<br>
<br>　　文章拟真宰，仪冠冷如璧。山寺偶相逢，眼青胜山色。
<br>
<br>　　气隆多慷慨，语澹无他力。金绳残果落，竹阁凉雨滴。
<br>
<br>　　自愧龙钟人，见此冲天翼。
<br>
<br>　　卷827_16  「寄杜使君」贯休
<br>
<br>　　清辰卷珠帘，盥漱香满室。杉松经雪后，别有精彩出。
<br>
<br>　　琅函芙蓉书，开之向阶日。好鸟常解来，孤云偶相失。
<br>
<br>　　有时作章句，气概还鲜逸。茫茫世情世，谁人爱真实。
<br>
<br>　　清高慕玄度，宴默攀道一。残磬隔风林，微阳解冰笔。
<br>
<br>　　亦知休明代，谅无经济术。门前九个峰，终拟为文乞。
<br>
<br>　　卷827_17  「寄高员外」贯休
<br>
<br>　　冷冽苍黄风似劈，雪骨冰筋满瑶席。庭松流污相抵吃，
<br>
<br>　　霜絮重裘火无力。孤峰地炉烧白枥，庞眉道者应相忆。
<br>
<br>　　倏忽维阳岁云暮，寂寥不觉成章句。惟应将寄蕊珠宫，
<br>
<br>　　禅刹云深一来否。
<br>
<br>　　卷827_18  「书陈处士屋壁二首」贯休
<br>
<br>　　有叟傲尧日，发白肌肤红。妻子亦读书，种兰清溪东。
<br>
<br>　　白云有奇色，紫桂含天风。即应迎鹤书，肯羡于洞洪。
<br>
<br>　　高步前山前，高歌北山北。数载卖甘橙，山赀近云足。
<br>
<br>　　新诗不将出，往往僧乞得。唯云李太白，亦是偷桃贼。
<br>
<br>　　吟狂鬼神走，酒酽天地黑。青刍生阶除，撷之束成束。
<br>
<br>　　卷827_19  「对月作」贯休
<br>
<br>　　今人看此月，古人看此月。如何古人心，难向今人说。
<br>
<br>　　古人求禄以及亲，及亲如之何？忠孝为朱轮。
<br>
<br>　　今人求禄唯庇身，庇身如之何？恶木多斜文。
<br>
<br>　　斜文复斜文，颠窒何纷纷。
<br>
<br>　　卷827_20  「山茶花」贯休
<br>
<br>　　风裁日染开仙囿，百花色死猩血谬。
<br>
<br>　　今朝一朵堕阶前，应有看人怨孙秀。
<br>
<br>　　卷827_21  「上孙使君」贯休
<br>
<br>　　圣主得贤臣，天地方交泰。恭惟岳精粹，多出于昭代。
<br>
<br>　　君侯握文镜，独立尘埃外。王演俗容仪，崔陵小风概。
<br>
<br>　　馨香拥兰雪，峻秀高嵩岱。嵇松领岁寒，庄剑无砻淬。
<br>
<br>　　威棱玉霜直，匠石金槌大。诗穿明月珠，道拍安期背。
<br>
<br>　　中兴鸾凤集，直道风云会。万卷似无书，三山如历块。
<br>
<br>　　德乎天所纵，清矣谁堪对。有法在朝端，无尘到冠盖。
<br>
<br>　　具瞻从密勿，旦夕调鼎鼐。为君整衢尊，为君戢蕃塞。
<br>
<br>　　岂知吾后意，忧此毗陵最。亲手赐彤弓，苍生是赖。
<br>
<br>　　下车邻寇散，是物冰壶内。龚遂爱廉平，次公太繁碎。
<br>
<br>　　F襦砧动地，父母歌XT.□雪锁戈a，非烟绕旌旆。
<br>
<br>　　宁思子产冰，肯羡任棠薤。忽如春再来，不独天重戴。
<br>
<br>　　昂藏海峤鹤，冷碧仙庭桧。物物动和气，家家有新态。
<br>
<br>　　芙蓉开幕，锦帐无纤埂９慕谴┒吃疲恩波动耕耒。
<br>
<br>　　奸回改精魄，礼教书绅带。必于尧舜日，还似房杜辈。
<br>
<br>　　野人有章句，格力亦慷慨。若不入丘门，世间更谁爱。
<br>
<br>　　卷827_22  「哭灵一上人」贯休
<br>
<br>　　一公何不在，空有远公名。共说岑山路，今时不可行。
<br>
<br>　　旧房松更老，新塔草初生。经论传缁侣，文章遍墨卿。
<br>
<br>　　禅林枝干折，法宇栋梁倾。谁俊修僧史，应知传已成。
<br>
<br>　　卷827_23  「行路难」贯休
<br>
<br>　　君不见山高海深人不测，古往今来转青碧。
<br>
<br>　　浅近轻浮莫与交，地卑只解生荆棘。谁道黄金如粪土，
<br>
<br>　　张耳陈馀断消息。行路难，行路难，君自看。
<br>
<br>　　不会当时作天地，刚有多般愚与智。到头还用真宰心，
<br>
<br>　　何如上下皆清气。大道冥冥不知处，那堪顿得羲和辔。
<br>
<br>　　义不义兮仁不仁，拟学长生更容易。负心为垆复为火，
<br>
<br>　　缘木求鱼应且止。君不见烧金炼石古帝王，
<br>
<br>　　鬼火荧荧白杨里。
<br>
<br>　　君不见道傍废井生古木，本是骄奢贵人屋。
<br>
<br>　　几度美人照影来，素绠银瓶濯纤玉。云飞雨散今如此，
<br>
<br>　　绣闼雕甍作荒谷。沸渭笙歌君莫夸，不应常是西家哭。
<br>
<br>　　休说遗编行者几，至竟终须合天理。败他成此亦何功，
<br>
<br>　　苏张终作多言鬼。行路难，行路难，不在羊肠里。
<br>
<br>　　九有茫茫共尧日，浪死虚生亦非一。清净玄音竟不闻，
<br>
<br>　　花眼酒肠暗如漆。或偶因片言只字登第光二亲，
<br>
<br>　　又不能献可替否航要津。口谭羲轩与周孔，
<br>
<br>　　履行不及屠沽人。行路难，行路难，日暮途远空悲叹。
<br>
<br>　　君不见道傍树有寄生枝，青青郁郁同荣衰。
<br>
<br>　　无情之物尚如此，为人不及还堪悲。父归坟兮未朝夕，
<br>
<br>　　已分黄金争田宅。高堂老母头似霜，心作数支泪常滴。
<br>
<br>　　我闻忽如负芒刺，不独为君空叹息。古人尺布犹可缝，
<br>
<br>　　浔阳义犬令人忆。寄言世上为人子，孝义团圆莫如此。
<br>
<br>　　若如此，不遄死兮更何俟。
<br>
<br>　　卷827_24  「泊秋江」贯休
<br>
<br>　　岸如洞庭山似剡，船漾清溪凉胜簟。
<br>
<br>　　月白风高不得眠，枯苇丛边钓师魇。
<br>
<br>　　卷827_25  「嘲商客」贯休
<br>
<br>　　苇萧萧，风海落日江头何处客。
<br>
<br>　　斜倚帆樯不唤人，五湖浪向心中白。
<br>
<br>　　卷827_26  「寄王涤」贯休
<br>
<br>　　梅月多开户，衣裳润欲滴。寂寥虽无形，不是小雠敌。
<br>
<br>　　地虚草木壮，雨白桃李赤。永日无人来，庭花苦狼藉。
<br>
<br>　　吟高好鸟觑，风静茶烟直。唯思莱子来，衣拖五般色。
<br>
<br>　　卷827_27  「上冯使君五首」贯休
<br>
<br>　　撑船碧江上，春日何迟迟。汀花最深处，拾得鸳鸯儿。
<br>
<br>　　渔父无忧苦，水仙亦何别。眠在绿苇边，不知钓筒发。
<br>
<br>　　樵叟无忧苦，地仙亦何别。茆屋岸花中，弄孙头似雪。
<br>
<br>　　扣舷得新诗，茶煮桃花水。n5々数片帆，去去殊未已。
<br>
<br>　　仁政无不及，乳獭将子行。谁家苦竹林，中有读书声。
<br>
<br>　　卷827_28  「拟君子有所思二首」贯休
<br>
<br>　　我爱正考甫，思贤作商颂。我爱扬子云，理乱皆如凤。
<br>
<br>　　振衣中夜起，露花香旖旎。扑碎骊龙明月珠，
<br>
<br>　　敲出凤凰五色髓。陋卷萧萧风析析，缅想斯人胜璧。
<br>
<br>　　寂寥千载不相逢，无限区区尽虚掷。君不见沈约道，
<br>
<br>　　佳人不在兹，春光为谁惜。
<br>
<br>　　安得龙猛笔，点石为黄金。散为酷吏家，使无贪残心。
<br>
<br>　　甘棠密叶成翠幄，款凤不来天地塞。所以倾国倾城人，
<br>
<br>　　如今如今不可得。
<br>
<br>　　卷827_29  「古塞下曲四首」贯休
<br>
<br>　　古塞腥膻地，胡兵聚如蝇。寒雕中n石，落在黄河冰。
<br>
<br>　　苍茫逻C城，ㄔ羝兴。铸金祷秋穹，还拟相凭陵。
<br>
<br>　　战骨践成尘，飞入征人目。黄云忽变黑，战鬼作阵哭。
<br>
<br>　　阴风吼大漠，火号出不得。谁为天子前，唱此边城曲。
<br>
<br>　　日向平沙出，还向平沙没。飞蓬落军营，惊雕去天末。
<br>
<br>　　帝乡青楼倚霄汉，歌吹掀天对花月。岂知塞上望乡人，
<br>
<br>　　日日双眸滴清血。
<br>
<br>　　狼烟在阵云，匈奴爱轻敌。领兵不知数，牛羊复吞碛。
<br>
<br>　　严冬大河枯，嫖姚去深击。战血染黄沙，风吹映天赤。
<br>
<br>　　卷827_30  「鼓腹曲」贯休
<br>
<br>　　我昔不幸兮遭百罹，苍苍留我兮到好时。
<br>
<br>　　耳闻钟鼓兮生丰肌，白发却黑兮自不知。东邻老人好吹笛，
<br>
<br>　　仓囤峨峨谷多赤。饼红虾兮析麋腊，有酒如浊醯兮呼我吃。
<br>
<br>　　往往醉倒潢粗水边兮人尽识，孰云六五帝兮四三皇。
<br>
<br>　　如夔如龙兮如龚黄，吾不知此之言兮是何之言兮。
<br>
<br>　　卷827_31  「经旷禅师院」贯休
<br>
<br>　　吾师楞伽山中人，气岸古淡僧麒麟。曹溪老兄一与语，
<br>
<br>　　金玉声利，泥弃唾委。兀兀如顽云，骊珠兮固难价其价，
<br>
<br>　　灵芝兮何以根其根。真貌枯槁言朴略，衲衣烂黑烧岳痕。
<br>
<br>　　忆昔十四五年前苦寒节，礼师问师楞伽月。
<br>
<br>　　此时师握玉麈尾，报我却云非日月，一敲粉碎狂性歇。
<br>
<br>　　庭松无韵冷撼骨，搔窗擦檐数枝雪。迩来流浪于吴越，
<br>
<br>　　一片闲云空皎洁。再来寻师已蝉蜕，U卜枝枯醴泉竭。
<br>
<br>　　水檀香火遗影在，甘露松枝月中折。宝师往日真隐心，
<br>
<br>　　今日不能堕双血。
<br>
<br>　　卷827_32  「边上作三首」贯休
<br>
<br>　　山无绿兮水无清，风既毒兮沙亦腥。
<br>
<br>　　胡儿走马疾飞鸟，联翩射落云中声。
<br>
<br>　　阵云忽向沙中起，探得胡兵过辽水。
<br>
<br>　　堪嗟护塞征戍儿，未战已疑身是鬼。
<br>
<br>　　见说青冢穴，中有白野狐。时时出沙碛，向东而号呼。
<br>
<br>　　号呼复号呼，画师图得无。
<br>
<br>　　卷827_33  「送张拾遗赴施州司户」贯休
<br>
<br>　　道之大道古太古，二字为名争莽卤。社稷安危在直言，
<br>
<br>　　须历尧阶挝谏鼓。恭闻吾皇至圣深无比，推席却几听至理。
<br>
<br>　　一言偶未合尧聪，贾生须看湘江水。
<br>
<br>　　君不见顷者百官排闼赴延英，阳城不死存令名。
<br>
<br>　　又不见仲尼遥奇司马子，玉垂绅合如此。
<br>
<br>　　公乎公乎施之掾，江上春风喜相见。畏天之命复行行，
<br>
<br>　　芙蓉为衣胜J绢。好音入耳应非久，三峡闻猿莫回首。
<br>
<br>　　且啜千年羹，醉巴酒。
<br>
<br>　　卷827_34  「书倪氏屋壁三首」贯休
<br>
<br>　　茶烹绿乳花映帘，撑沙苦笋银纤纤。
<br>
<br>　　窗中山色青翠粘，主人于我情无厌。
<br>
<br>　　白桑红椹莺咽咽，面揉玉尘饼挑雪。
<br>
<br>　　将为数日已一月，主人于我特地切。
<br>
<br>　　水娇草媚掩山路，睡槎鸳鸯如画作。
<br>
<br>　　春光霭霭忽已暮，主人刚地不放去。
<br>
<br>　　卷827_35  「续姚梁公坐右铭」贯休
<br>
<br>　　善为尔诸身，行为尔性命。祸福必可转，莫悫言前定。
<br>
<br>　　见人之得，如己之得，则美无不克。见人之失，如己之失，
<br>
<br>　　是亨贞吉。反此之徒，天鬼必诛。福先祸始，好杀灭纪，
<br>
<br>　　不得不止。守谦寡欲，善善恶恶，不得不作。无见贵热，
<br>
<br>　　谄走蹩a.无轻贱微，上下相依。古圣著书，LL孳孳。
<br>
<br>　　忠孝信行，越食逾衣。生天地间，未或非假。身危彩虹，
<br>
<br>　　景速奔马。胡不自强，将升玉堂。胡为自坠，言虚行伪。
<br>
<br>　　艳殃尔寿须戒，酒腐尔肠须畏。励志须至，扑满必破。
<br>
<br>　　非莫非于饰非，过莫过于文过。及物阴功，子孙必封。
<br>
<br>　　无恃文学，是司奇薄。患随不忍，害逐无足。一此一彼，
<br>
<br>　　谐宫合徵。亲仁下问，立节求己。恶木之阴匪阴，
<br>
<br>　　盗泉之水匪水。世孚草草，能生几几。直须如冰如玉，
<br>
<br>　　种桃种李。嫉人之恶，酬恩报义。忽己之慢，成人之美。
<br>
<br>　　毋担虚誉，无背至理。恬和舫，冲融终始。
<br>
<br>　　天人之行，尽此而已。丁宁丁宁，戴发含齿。
<br>
<br>　　卷827_36  「上卢少卿觅千文」贯休
<br>
<br>　　荆山有美玉，含华尚炳烂。堪为圣君玺，堪为圣君案。
<br>
<br>　　草木润不凋，烟霞覆不散。野人到山下，仰视星辰畔。
<br>
<br>　　倘或如栗黄，保之上霄汉。
<br>
<br>　　卷827_37  「谢卢少卿惠千文」贯休
<br>
<br>　　庐山有石镜，高倚无尘垢。昼景分烟萝，夜魄侵星斗。
<br>
<br>　　苞含物象列，搜照鱼龙吼。寄谢天地间，毫端皆我有。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
