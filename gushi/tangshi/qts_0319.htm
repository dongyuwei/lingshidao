<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百一十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百一十九
<br>
<br>　　卷319_1  「白露为霜」颜粲
<br>
<br>　　悲秋将岁晚，繁露已成霜。遍渚芦先白，沾篱菊自黄。
<br>
<br>　　应钟鸣远寺，拥雁度三湘。气逼襦衣薄，寒侵宵梦长。
<br>
<br>　　满庭添月色，拂水敛荷香。独念蓬门下，穷年在一方。
<br>
<br>　　卷319_2  「吴宫教美人战（一作吴秘诗）」颜粲
<br>
<br>　　有客陈兵画，功成欲霸吴。玉颜承将略，金钿指军符。
<br>
<br>　　转佩风云暗，鸣鼙锦绣趋。雪花频落粉，香汗尽流珠。
<br>
<br>　　掩笑谁干令，严刑必用诛。至今孙子术，犹可静边隅。
<br>
<br>　　卷319_3  「月映清淮流」徐敞
<br>
<br>　　遥夜淮弥净，浮空月正明。虚无含气白，凝澹映波清。
<br>
<br>　　见底深还浅，居高缺复盈。处柔知坎德，持洁表阴精。
<br>
<br>　　利物功难并，和光道已成。安流方利涉，应鉴此时情。
<br>
<br>　　卷319_4  「圆灵水镜」徐敞
<br>
<br>　　浮光上东洛，扬彩满圆灵。明灭沦江水，盈虚逐砌q.
<br>
<br>　　不分沙岸白，偏照海山清。练色临窗牖，蟾光霭户庭。
<br>
<br>　　成轮疑璧影，初魄类弓形。远近凝清质，娟娟出众星。
<br>
<br>　　卷319_5  「虹藏不见」徐敞
<br>
<br>　　迎冬小雪至，应节晚虹藏。玉气徒成象，星精不散光。
<br>
<br>　　美人初比色，飞鸟罢呈祥。石涧收晴影，天津失彩梁。
<br>
<br>　　霏霏空暮雨，杳杳映残阳。舒卷应时令，因知圣历长。
<br>
<br>　　卷319_6  「白露为霜」徐敞
<br>
<br>　　早寒青女至，零露结为霜。入夜飞清景，凌晨积素光。
<br>
<br>　　驷星初晰晰，葭I复苍苍。色冒沙滩白，威加木叶黄。
<br>
<br>　　鲜辉袭纨扇，杀气掩干将。葛屦那堪履，徒令君子伤。
<br>
<br>　　卷319_7  「赋得金茎露」徐敞
<br>
<br>　　武帝贵长生，延年饵玉英。铜盘贮珠露，仙掌抗金茎。
<br>
<br>　　拂曙氛埃敛，凌空沆瀣清。i捧瑞气，a俪龉城。
<br>
<br>　　势入浮云耸，形标霁色明。大君当御宇，何必去蓬瀛。
<br>
<br>　　卷319_8  「圆灵水镜」张聿
<br>
<br>　　凤池开月镜，清莹写寥天。影散微波上，光含片玉悬。
<br>
<br>　　菱花凝泛滟，桂树映清鲜。乐广披云日，山涛卷雾年。
<br>
<br>　　濯缨何处去，鉴物自堪妍。回首看云液，蟾蜍势正圆。
<br>
<br>　　卷319_9  「景风扇物」张聿
<br>
<br>　　何处青O末，呈祥起远空。晓来摇草树，轻度净尘蒙。
<br>
<br>　　水上微波动，林前媚景通。寥天鸣万籁，兰径长幽丛。
<br>
<br>　　渐r抟扶势，应从橐a功。开襟若有日，愿睹大王风。
<br>
<br>　　卷319_10  「剑化为龙」张聿
<br>
<br>　　古剑诚难屈，精明有所从。沉埋方出狱，合会却成龙。
<br>
<br>　　牛斗光初歇，蜿蜒气渐浓。云涛透百丈，水府跃千重。
<br>
<br>　　拖尾迷莲锷，张鳞露锦容。至今沙岸下，谁得睹玄踪。
<br>
<br>　　卷319_11  「馀瑞麦」张聿
<br>
<br>　　瑞麦生尧日，MM雨露偏。两岐分更合，异亩颖仍连。
<br>
<br>　　冀获明王庆，宁唯太守贤。仁风吹靡靡，甘雨长芊芊。
<br>
<br>　　圣德应多稔，皇家配有年。已闻天下泰，谁为济西田。
<br>
<br>　　卷319_12  「赋得首夏犹清和（一作黎逢诗）」张聿
<br>
<br>　　早夏宜春景，和光起禁城。祝融将御节，炎帝启朱明。
<br>
<br>　　日送残花晚，风过御苑清。郊原浮麦气，池沼发荷英。
<br>
<br>　　树影临山动，禽飞入汉轻。幸逢尧禹化，全胜谷中情。
<br>
<br>　　卷319_13  「移居洞庭」L信陵
<br>
<br>　　重林将叠嶂，此处可逃秦。水隔人间世，花开洞里春。
<br>
<br>　　荷锄分地利，纵酒乐天真。万事更何有，吾今已外身。
<br>
<br>　　卷319_14  「吴门送客」L信陵
<br>
<br>　　乱山吴苑外，临水让王祠。素是伤情处，春非送客时。
<br>
<br>　　不须愁落日，且愿驻青丝。千里会应到，一尊谁共持。
<br>
<br>　　卷319_15  「长安道」L信陵
<br>
<br>　　朱门映绿杨，双阙抵通庄。玉声逾远，红尘犹自香。
<br>
<br>　　卷319_16  「出自贼中谒恒上人」L信陵
<br>
<br>　　再拜吾师喜复悲，誓心从此永归依。
<br>
<br>　　浮生U忽若真梦，何事于中有是非。
<br>
<br>　　卷319_17  「过真律师旧院」L信陵
<br>
<br>　　寂然秋院闭秋光，过客闲来礼影堂。
<br>
<br>　　坚冰销尽还成水，本自无形何足伤。
<br>
<br>　　卷319_18  「酬谈上人咏海石榴」L信陵
<br>
<br>　　真僧相劝外浮华，万法无常可叹嗟。
<br>
<br>　　但试寻思阶下树，何人种此我看花。
<br>
<br>　　卷319_19  「句」L信陵
<br>
<br>　　台笠冒山雨，渚田耕荇花。（见《石林燕语》）。
<br>
<br>　　卷319_20  「冬日可爱（一作陈讽诗）」张正元
<br>
<br>　　寒日临清昼，辽天一望时。未消埋径雪，先暖读书帷。
<br>
<br>　　属思光难驻，舒情影若遗。晋臣曾比德，谢客昔言诗。
<br>
<br>　　散彩宁偏煦，流阴信不追。馀辉如可就，回烛幸无私。
<br>
<br>　　卷319_21  「临川羡鱼」张正元
<br>
<br>　　有客百愁侵，求鱼正在今。广川何渺漫，高岸几登临。
<br>
<br>　　风水宁相阻，烟霞岂惮深。不应同逐鹿，讵肯比从禽。
<br>
<br>　　结网非无力，忘筌自有心。永存芳饵在，伫立思沈沈。
<br>
<br>　　卷319_22  「青云干吕」王履贞
<br>
<br>　　异方占瑞气，干吕见青云。表圣兴中国，来王谒大君。
<br>
<br>　　迎祥殊大乐，叶庆类横汾。自感明时起，非因触石分。
<br>
<br>　　映霄难辨色，从吹乍成文。须使流千载，垂芳在典坟。
<br>
<br>　　卷319_23  「青云干吕」彭伉
<br>
<br>　　祥辉上干吕，郁郁又纷纷。远示无为化，将明至道君。
<br>
<br>　　势凝千里静，色向九霄分。已见从龙意，宁知触石文。
<br>
<br>　　状烟殊散漫，捧日更氛氲。自使来宾国，西瞻仰瑞云。
<br>
<br>　　圣布中区化，祥符异域云。含春初应吕，晕碧已成文。
<br>
<br>　　东起随风暖，西流共日曛。升时嘉异月，为庆等凝汾。
<br>
<br>　　轻与晴烟比，高将晓雾分。飘飘如可致，愿此翊明君。
<br>
<br>　　卷319_24  「寄妻」彭伉
<br>
<br>　　莫讶相如献赋迟，锦书谁道泪沾衣。
<br>
<br>　　不须化作山头石，待我堂前折桂枝。
<br>
<br>　　卷319_25  「青云干吕（一作吴泌诗）」林藻
<br>
<br>　　应节偏干吕，亭亭在紫氛。缀空初布影，捧日已成文。
<br>
<br>　　结盖祥光迥，为楼翠色分。还同起封上，更似出横汾。
<br>
<br>　　作瑞来藩国，呈形表圣君。裴回如有托，谁道比闲云。
<br>
<br>　　卷319_26  「吴宫教战（一作叶季良诗）」林藻
<br>
<br>　　强吴矜霸略，讲武在深宫。尽出娇娥辈，先观上将风。
<br>
<br>　　挥戈罗袖卷，擐甲汗装红。轻笑分旗下，含羞入队中。
<br>
<br>　　鼓停行未整，刑举令方崇。自可威邻国，何劳骋战功。
<br>
<br>　　卷319_27  「梨岭（见闽南唐雅）」林藻
<br>
<br>　　曾向岭头题姓字，不穿杨叶不言归。
<br>
<br>　　弟兄各折一枝桂，还向岭头联影飞。
<br>
<br>　　卷319_28  「赠冯宿」李观
<br>
<br>　　寒城上秦原，游子衣飘飘。黑云截万里，猎火从中烧。
<br>
<br>　　阴空蒸长烟，杀气独不销。冰交石可裂，风疾山如摇。
<br>
<br>　　时无青松心，顾我独不凋。
<br>
<br>　　卷319_29  「宿裴友书斋」李观
<br>
<br>　　卧君山窗下，山鸟与我言。清风何飕v，松柏中夜繁。
<br>
<br>　　久游失归趣，宿此似故园。林烟横近郊，G月落古原。
<br>
<br>　　稚子不待晓，花间出柴门。
<br>
<br>　　卷319_30  「御沟新柳」李观
<br>
<br>　　御沟回广陌，芳柳对行人。翠色枝枝满，年光树树新。
<br>
<br>　　畏逢攀折客，愁见别离辰。近映章台骑，遥分禁苑春。
<br>
<br>　　嫩阴初覆水，高影渐离尘。莫入胡儿笛，还令泪湿巾。
<br>
<br>　　卷319_31  「试中和节诏赐公卿尺诗」李观
<br>
<br>　　淑节韶光媚，皇明宠锡崇。具寮颁玉尺，成器幸良工。
<br>
<br>　　岂止寻常用，将传度量同。人何不取利，物亦赖其功。
<br>
<br>　　紫翰宣殊造，丹诚厉匪躬。奉之无失坠，恩泽自天中。
<br>
<br>　　卷319_32  「省试恩赐耆老布帛（一作崔宗诗）」李绛
<br>
<br>　　涣汗中天发，殊私海外存。衰颜逢圣代，华发受皇恩。
<br>
<br>　　烛物明尧日，垂衣辟禹门。惜时悲落景，赐帛慰馀魂。
<br>
<br>　　厚泽沾翔泳，微生保子孙。盛明今尚齿，欢奉九衢樽。
<br>
<br>　　卷319_33  「和裴相国答张秘书赠马诗」李绛
<br>
<br>　　高才名价欲凌云，上驷光华远赠君。念旧露垂丞相简，
<br>
<br>　　感知星动客卿文。纵横逸气宁称力，驰骋长途定出群。
<br>
<br>　　伏枥莫令空度岁，黄金结束取功勋。
<br>
<br>　　卷319_34  「赐耆老布帛（一作张复元诗）」崔枢
<br>
<br>　　殊私及耆老，圣德赈黎元。布帛忻天赐，生涯作主恩。
<br>
<br>　　情均皆挟纩，礼异贲丘园。庆洽时方泰，仁沾月告存。
<br>
<br>　　宁知酬雨露，空识荷乾坤。击壤将何幸，裴回望九门。
<br>
<br>　　卷319_35  「齐优开笼飞去所献楚王鹄」崔枢
<br>
<br>　　受命笼齐鹄，交欢献楚王。惠心先巧辩，戢羽见回翔。
<br>
<br>　　意适清风远，忧除白日长。度云摇旧影，过树阅新芳。
<br>
<br>　　直取名翻重，宁唯好不伤。谁言滑稽理，千载戒禽荒。
<br>
<br>　　卷319_36  「试中和节诏赐公卿尺诗」陆复礼
<br>
<br>　　春仲令初吉，欢娱乐大中。皇恩贞百度，宝尺赐群公。
<br>
<br>　　欲使方隅法，还令规矩同。捧观珍质丽，拜受圣恩崇。
<br>
<br>　　如荷丘山重，思酬方寸功。从兹度天地，与国庆无穷。
<br>
<br>　　卷319_37  「赋得白云起封中（一作陈希烈诗）」李正辞
<br>
<br>　　千年泰山顶，云起汉皇封。不作奇峰状，宁分触石容。
<br>
<br>　　为霖虽易得，表圣自难逢。冉冉排空上，依依叠影重。
<br>
<br>　　素光非曳练，灵贶是从龙。岂学无心出，东西任所从。
<br>
<br>　　卷319_38  「赋得白云起封中（一作许康佐诗）」张嗣初
<br>
<br>　　英英白云起，呈瑞出封中。表圣宁因地，逢时岂待风。
<br>
<br>　　浮光弥皎洁，流影更冲融。自叶尧年美，谁云汉日同。
<br>
<br>　　金泥光乍掩，玉检气潜通。欲与非烟并，亭亭不散空。
<br>
<br>　　卷319_39  「春色满皇州」张嗣初
<br>
<br>　　何处年华好，皇州淑气匀。韶阳潜应律，草木暗迎春。
<br>
<br>　　柳变金堤畔，兰抽曲水滨。轻黄垂辇道，微绿映天津。
<br>
<br>　　丽景浮丹阙，晴光拥紫宸。不知幽远地，今日几枝新。
<br>
<br>　　卷319_40  「日暮碧云合」许康佐
<br>
<br>　　日际愁阴生，天涯暮云碧。重重不辨盖，沈沈乍如积。
<br>
<br>　　林色黯疑暝，隙光俄已夕。出岫且从龙，萦空宁触石。
<br>
<br>　　馀辉澹瑶草，浮影凝绮席。时景讵能留，几思轻尺璧。
<br>
<br>　　卷319_41  「白云起封中（一作张嗣初诗）」许康佐
<br>
<br>　　英英白云起，呈瑞出封中。表圣宁依地，逢时岂待风。
<br>
<br>　　浮辉弥皎洁，流影更冲融。自叶尧天美，谁言汉日同。
<br>
<br>　　泥金光乍掩，检玉气俄通。犹愿非烟瑞，亭亭不散空。
<br>
<br>　　卷319_42  「石季伦金谷园（一本题作金谷怀古）」许尧佐
<br>
<br>　　石氏遗文在，凄凉见故园。轻风思奏乐，衰草忆行轩。
<br>
<br>　　舞榭苍苔掩，歌台落叶繁。断云归旧壑，流水咽新源。
<br>
<br>　　曲沼残烟敛，丛篁宿鸟喧。唯馀池上月，犹似对金尊。
<br>
<br>　　卷319_43  「石季伦金谷园」李君房
<br>
<br>　　梓泽风流地，凄凉迹尚存。残芳迷妓女，衰草忆王孙。
<br>
<br>　　舞态随人谢，歌声寄鸟言。池平森灌木，月落吊空园。
<br>
<br>　　流水悲难驻，浮云影自翻。宾阶馀藓石，车马讵喧喧。
<br>
<br>　　卷319_44  「享惠昭太子庙乐章登歌」杜羔
<br>
<br>　　因心克孝，位震遗芬。宾天道茂，轸怀气分。
<br>
<br>　　发o乃祀，咳叹如闻。二歌斯升，以咏德薰。
<br>
<br>　　卷319_45  「南至日隔仗望含元殿香炉（一作王良士诗）」车缅
<br>
<br>　　抗殿疏元首，高高接上元。节当南至日，星是北辰天。
<br>
<br>　　宝戟罗仙仗，金炉引瑞烟。霏微双阙丽，溶曳九州连。
<br>
<br>　　拂曙祥光满，分晴晓色鲜。一阳今在历，生植愿陶甄。
<br>
<br> 　　由<a href="http://greatart.51.net转换成TXT格式">http://greatart.51.net转换成TXT格式</a>
<br>
<br> 
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
