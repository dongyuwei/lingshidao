<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百六十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百六十七
<br>
<br>　　卷567_1  「津阳门诗」郑
<br>
<br>　　津阳门北临通逵，雪风猎猎飘酒旗。泥寒款段蹶不进，
<br>
<br>　　疲童退问前何为。酒家顾客催解装，案前罗列樽与卮。
<br>
<br>　　青钱琐屑安足数，白醪软美甘如饴。开垆引满相献酬，
<br>
<br>　　枯肠渴肺忘朝饥。愁忧似见出门去，渐觉春色入四肢。
<br>
<br>　　主翁移客挑华灯，双肩隐膝乌帽欹。笑云鲐老不为礼，
<br>
<br>　　飘萧雪鬓双垂颐。问余何往凌寒曦，顾翁枯朽郎岂知。
<br>
<br>　　翁曾豪盛客不见，我自为君陈昔时。时平亲卫号羽林，
<br>
<br>　　我才十五为孤儿。射熊搏虎众莫敌，弯弧出入随璺伞
<br>
<br>　　此时初创观风楼，檐高百尺堆华榱。楼南更起斗鸡殿，
<br>
<br>　　晨光山影相参差。其年十月移禁仗，山下栉比罗百司。
<br>
<br>　　朝元阁成老君见，会昌县以新丰移。幽州晓进供奉马，
<br>
<br>　　玉珂宝勒黄金羁。五王扈驾夹城路，传声校猎渭水湄。
<br>
<br>　　羽林六军各出射，笼山络野张D维。雕弓绣~不知数，
<br>
<br>　　翻身灭没皆蛾眉。赤鹰黄鹘云中来，妖狐狡兔无所依。
<br>
<br>　　人烦马殆禽兽尽，百里腥膻禾黍稀。暖山度腊东风微，
<br>
<br>　　宫娃赐浴长汤池。刻成玉莲喷香液，漱回烟浪深逶迤。
<br>
<br>　　犀屏象荐杂罗列，锦凫绣雁相追随。破簪碎钿不足拾，
<br>
<br>　　金沟残溜和缨q.上皇宽容易承事，十家三国争光辉。
<br>
<br>　　绕床呼卢恣樗博，张灯达昼相谩欺。相君侈拟纵骄横，
<br>
<br>　　日从秦虢多游嬉。朱衫马前未满足，更驱武卒罗旌旗。
<br>
<br>　　画轮宝轴从天来，云中笑语声融怡。鸣鞭后骑何躞蹀，
<br>
<br>　　宫妆襟袖皆仙姿。青门紫陌多春风，风中数日残春遗。
<br>
<br>　　骊驹吐沫一奋迅，路人拥_争珠玑。八姨新起合欢堂，
<br>
<br>　　翔d贺燕无由窥。万金酬工不肯去，矜能恃巧犹嗟咨。
<br>
<br>　　四方节制倾附媚，穷奢极侈沽恩私。堂中特设夜明枕，
<br>
<br>　　银烛不张光鉴帷。瑶光楼南皆紫禁，梨园仙宴临花枝。
<br>
<br>　　迎娘歌喉玉窈窕，蛮儿舞带金葳蕤。三郎紫笛弄烟月，
<br>
<br>　　怨如别鹤呼羁雌。玉奴琵琶龙香拨，倚歌促酒声娇悲。
<br>
<br>　　饮鹿泉边春露，粉梅檀杏飘朱墀。金沙洞口长生殿，
<br>
<br>　　玉蕊峰头王母祠。禁庭术士多幻化，上前较胜纷相持。
<br>
<br>　　罗公如意夺颜色，三藏袈裟成散丝。蓬莱池上望秋月，
<br>
<br>　　无云万里悬清辉。上皇夜半月中去，三十六宫愁不归。
<br>
<br>　　月中秘乐天半间，丁玉石和埙篪。宸聪听览未终曲，
<br>
<br>　　却到人间迷是非。千秋御节在八月，会同万国朝华夷。
<br>
<br>　　花萼楼南大合乐，八音九奏鸾来仪。都卢寻H诚龌龊，
<br>
<br>　　公孙剑伎方神奇。马知舞彻下床榻，人惜曲终更羽衣。
<br>
<br>　　禄山此时侍御侧，金鸡画障当罘Q.绣do衣褓日邻P，
<br>
<br>　　甘言狡计愈娇痴。诏令上路建甲第，楼通走马如飞。
<br>
<br>　　大开内府恣供给，玉缶金筐银簸箕。异谋潜炽促归去，
<br>
<br>　　临轩赐带盈十围。忠臣张公识逆状，日日切谏上弗疑。
<br>
<br>　　汤成召浴果不至，潼关已溢渔阳师。御街一夕无禁鼓，
<br>
<br>　　玉辂顺动西南驰。九门回望尘坌多，六龙夜驭兵卫疲。
<br>
<br>　　县官无人具军顿，行宫彻屋屠云螭。马嵬驿前驾不发，
<br>
<br>　　宰相射杀冤者谁。长眉鬓发作凝血，空有君王潜涕。
<br>
<br>　　青泥坂上到三蜀，金堤城边止九纭Ｒ莆钠祭昔臣墓，
<br>
<br>　　度曲悲歌秋雁辞。明年尚父上捷书，洗清观阙收封畿。
<br>
<br>　　两君相见望贤顿，君臣鼓舞皆[欷。宫中亲呼高骠骑，
<br>
<br>　　潜令改葬杨真妃。花肤雪艳不复见，空有香囊和泪滋。
<br>
<br>　　銮舆却入华清宫，满山红实垂相思。飞霜殿前月悄悄，
<br>
<br>　　迎春亭下风tt.雪衣女失玉笼在，长生鹿瘦铜牌垂。
<br>
<br>　　象床尘凝罨飒被，画檐虫网颇梨碑。碧菱花覆云母陵，
<br>
<br>　　风篁雨菊低离披。真人影帐偏生草，果老药堂空掩扉。
<br>
<br>　　鼎湖一日失弓剑，桥山烟草俄霏霏。空闻玉碗入金市，
<br>
<br>　　但见铜壶飘翠帷。开元到今逾十纪，当初事迹皆残隳。
<br>
<br>　　竹花唯养栖梧凤，水藻周游巢叶龟。会昌御宇斥内典，
<br>
<br>　　去留二教分黄缁。庆山污潴石瓮毁，红楼绿阁皆支离。
<br>
<br>　　奇松怪柏为樵苏，童山眢谷亡Md，烟中壁碎摩诘画，
<br>
<br>　　云间字失玄宗诗。石鱼岩底百寻井，银床下卷红绠迟。
<br>
<br>　　当时清影荫红叶，一旦飞埃埋素规。韩家烛台倚林杪，
<br>
<br>　　千枝灿若山霞ぁＮ裟旯獠识崽煸拢昨日销熔当路岐。
<br>
<br>　　龙宫御榜高可惜，火焚牛挽临崎_.孔雀松残赤琥珀，
<br>
<br>　　鸳鸯瓦碎青琉璃。今我前程能几许，徒有馀息筋力羸。
<br>
<br>　　逢君话此空洒涕，却忆欢娱无见期。主翁莫泣听我语，
<br>
<br>　　宁劳感旧休吁嘻。河清海宴不难睹，我皇已上升平基。
<br>
<br>　　湟中土地昔湮没，昨夜收复无疮痍。戎王北走弃青冢，
<br>
<br>　　虏马西奔空月支。两逢尧年岂易偶，愿翁颐养丰肤肌。
<br>
<br>　　平明酒醒便分首，今夕一樽翁莫违。
<br>
<br>　　卷567_2  「春日即事」崔橹
<br>
<br>　　一百五日又欲来，梨花梅花参差开。行人自笑不归去，
<br>
<br>　　瘦马独吟真可哀。杏酪渐香邻舍粥，榆烟将变旧炉灰。
<br>
<br>　　画桥春暖清歌夜，肯信愁肠日九回。
<br>
<br>　　卷567_3  「春晚岳阳言怀二首」崔橹
<br>
<br>　　烟花零落过清明，异国光阴老客情。云梦夕阳愁里色，
<br>
<br>　　洞庭春浪坐来声。天边一与旧山别，江上几看芳草生。
<br>
<br>　　独倚阑干意难写，暮笳呜咽调孤城。
<br>
<br>　　翠烟如钿柳如环，晴倚南楼独看山。江国草花三月暮，
<br>
<br>　　帝城尘梦一年间。虚舟尚叹萦难解，飞鸟空惭倦未还。
<br>
<br>　　何以不羁詹父伴，睡烟歌月老潺潺。
<br>
<br>　　卷567_4  「过蛮溪渡」崔橹
<br>
<br>　　绿杨如发雨如烟，立马危桥独唤船。山口断云迷旧路，
<br>
<br>　　渡头芳草忆前年。身随远道徒悲梗，诗卖明时不直钱。
<br>
<br>　　归去楚台还有计，钓船春雨日高眠。
<br>
<br>　　卷567_5  「岸梅」崔橹
<br>
<br>　　含情含怨一枝枝，斜压渔家短短篱。惹袖尚馀香半日，
<br>
<br>　　向人如诉雨多时。初开偏称雕梁画，未落先愁玉笛吹。
<br>
<br>　　行客见来无去意，解帆烟浦为题诗。
<br>
<br>　　卷567_6  「重阳日次荆南路经武宁驿」崔橹
<br>
<br>　　茱萸冷吹溪口香，菊花倒绕山脚黄。家山去此强百里，
<br>
<br>　　弟妹待我醉重阳。风健早鸿高晓景，露清圆碧照秋光。
<br>
<br>　　莫看时节年年好，暗送搔头逐手霜。
<br>
<br>　　卷567_7  「述怀」崔橹
<br>
<br>　　白首成何事，无欢可替悲。空馀酒中兴，犹似少年时。
<br>
<br>　　卷567_8  「三月晦日送客」崔橹
<br>
<br>　　野酌乱无巡，送君兼送春。明年春色至，莫作未归人。
<br>
<br>　　卷567_9  「华清宫三首」崔橹
<br>
<br>　　草遮回磴绝鸣銮，云树深深碧殿寒。
<br>
<br>　　明月自来还自去，更无人倚玉栏干。
<br>
<br>　　障掩金鸡蓄祸机，翠华西拂蜀云飞。
<br>
<br>　　珠帘一闭朝元阁，不见人归见燕归。
<br>
<br>　　门横金锁悄无人，落日秋声渭水滨。
<br>
<br>　　红叶下山寒寂寂，湿云如梦雨如尘。
<br>
<br>　　卷567_10  「题云梦亭」崔橹
<br>
<br>　　薄烟如梦雨如尘，霜景晴来却胜春。
<br>
<br>　　好住池西红叶树，何年今日伴何人。
<br>
<br>　　卷567_11  「有酒失于虔州陆郎中肱，以诗谢之」崔橹
<br>
<br>　　醉时颠蹶醒时羞，Lf推人不自由。
<br>
<br>　　叵耐一双穷相眼，不堪花卉在前头。
<br>
<br>　　卷567_12  「闻笛（一作华清宫）」崔橹
<br>
<br>　　银河漾漾月晖晖，楼碍星边织女机。
<br>
<br>　　横玉叫云天似水，满空霜逐一声飞。
<br>
<br>　　卷567_13  「山路见花」崔橹
<br>
<br>　　晓红初拆露香新，独立空山冷笑人。
<br>
<br>　　春意自知无主惜，恣风吹逐马蹄尘。
<br>
<br>　　卷567_14  「暮春对花」崔橹
<br>
<br>　　病香无力被风欺，多在青苔少在枝。
<br>
<br>　　马上行人莫回首，断君肠是欲残时。
<br>
<br>　　卷567_15  「句」崔橹
<br>
<br>　　强半瘦因前夜雪，数枝愁向晚天来。（《梅花》。
<br>
<br>　　以下并见《摭言》）
<br>
<br>　　无人解把无尘袖，盛取残香尽日怜。（《莲花》）
<br>
<br>　　一番春雨吹巢冷，半朵山花咽觜香。（《山鹊》）
<br>
<br>　　云生柱础降龙地，露洗林峦放鹤天。
<br>
<br>　　菱叶乍翻人采后，荇花初没舸行时。（池上，见《诗史》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
