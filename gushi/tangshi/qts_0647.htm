<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百四十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百四十七
<br>
<br>　　卷647_1  「草檄答南蛮有咏」胡曾
<br>
<br>　　辞天出塞阵云空，雾卷霞开万里通。亲受虎符安宇宙，
<br>
<br>　　誓将龙剑定英雄。残霜敢冒高悬日，秋叶争禁大段风。
<br>
<br>　　为报南蛮须屏迹，不同蜀将武侯功。
<br>
<br>　　卷647_2  「寒食都门作」胡曾
<br>
<br>　　二年寒食住京华，寓目春风万万家。金络马衔原上草，
<br>
<br>　　玉颜人折路傍花。轩车竞出红尘合，冠盖争回白日斜。
<br>
<br>　　谁念都门两行泪，故园寥落在长沙。
<br>
<br>　　卷647_3  「薄命妾」胡曾
<br>
<br>　　阿娇初失汉皇恩，旧赐罗衣亦罢薰。倚枕夜悲金屋雨，
<br>
<br>　　卷帘朝泣玉楼云。宫前叶落鸳鸯瓦，架上尘生翡翠裙。
<br>
<br>　　龙骑不巡时渐久，长门空掩绿苔纹。
<br>
<br>　　卷647_4  「独不见」胡曾
<br>
<br>　　玉关一自有氛埃，年少从军竟未回。门外尘凝张乐榭，
<br>
<br>　　水边香灭按歌台。窗残夜月人何处，帘卷春风燕复来。
<br>
<br>　　万里寂寥音信绝，寸心争忍不成灰。
<br>
<br>　　卷647_5  「交河塞下曲」胡曾
<br>
<br>　　交河冰薄日迟迟，汉将思家感别离。塞北草生苏武泣，
<br>
<br>　　陇西云起李陵悲。晓侵雉堞乌先觉，春入关山雁独知。
<br>
<br>　　何处疲兵心最苦，夕阳楼上笛声时。
<br>
<br>　　卷647_6  「车遥遥」胡曾
<br>
<br>　　自从车马出门朝，便入空房守寂寥。玉枕夜残鱼信绝，
<br>
<br>　　金钿秋尽雁书遥。脸边楚雨临风落，头上春云向日销。
<br>
<br>　　芳草又衰还不至，碧天霜冷转无l.
<br>
<br>　　卷647_7  「早发潜水驿谒郎中员外」胡曾
<br>
<br>　　半床秋月一声鸡，万里行人费马蹄。青野雾销凝晋洞，
<br>
<br>　　碧山烟散避秦溪。楼台稍辨乌城外，更漏微闻鹤柱西。
<br>
<br>　　已是大仙怜后进，不应来向武陵迷。
<br>
<br>　　卷647_8  「赠渔者」胡曾
<br>
<br>　　不愧人间万户侯，子孙相继老扁舟。往来南越谙鲛室，
<br>
<br>　　生长东吴识蜃楼。自为钓竿能遣闷，不因萱草解销忧。
<br>
<br>　　羡君独得逃名趣，身外无机任白头。
<br>
<br>　　卷647_9  「自岭下泛o到清远峡作」胡曾
<br>
<br>　　乘船浮o下韶水，绝境方知在岭南。薜荔雨馀山自黛，
<br>
<br>　　蒹葭烟尽岛如蓝。旦游萧帝新松寺，夜宿嫦娥桂影潭。
<br>
<br>　　不为箧中书未献，便来兹地结茅庵。
<br>
<br>　　卷647_10  「题周瑜将军庙」胡曾
<br>
<br>　　共说生前国步难，山川龙战血漫漫。交锋魏帝旌缤耍
<br>
<br>　　委任君王社稷安。庭际雨馀春草长，庙前风起晚光残。
<br>
<br>　　功勋碑碣今何在，不得当时一字看。
<br>
<br>　　卷647_11  「咏史诗。乌江」胡曾
<br>
<br>　　争帝图王势已倾，八千兵散楚歌声。
<br>
<br>　　乌江不是无船渡，耻向东吴再起兵。
<br>
<br>　　卷647_12  「咏史诗。章华台」胡曾
<br>
<br>　　茫茫衰草没章华，因笑灵王昔好奢。
<br>
<br>　　台土未干箫管绝，可怜身死野人家。
<br>
<br>　　卷647_13  「咏史诗。细腰宫」胡曾
<br>
<br>　　楚王辛苦战无功，国破城荒霸业空。
<br>
<br>　　唯有青春花上露，至今犹泣细腰宫。
<br>
<br>　　卷647_14  「咏史诗。沙苑」胡曾
<br>
<br>　　冯翊南边宿雾开，行人一步一裴回。
<br>
<br>　　谁知此地凋残柳，尽是高欢败后栽。
<br>
<br>　　卷647_15  「咏史诗。石城」胡曾
<br>
<br>　　古郢云开白雪楼，汉江还绕石城流。
<br>
<br>　　何人知道寥天月，曾向朱门送莫愁。
<br>
<br>　　卷647_16  「咏史诗。荆山」胡曾
<br>
<br>　　抱玉岩前桂叶稠，碧G寒水至今流。
<br>
<br>　　空山落日猿声叫，疑是荆人哭未休。
<br>
<br>　　卷647_17  「咏史诗。阳台」胡曾
<br>
<br>　　楚国城池飒已空，阳台云雨过无踪。
<br>
<br>　　何人更有襄王梦，寂寂巫山十二重。
<br>
<br>　　卷647_18  「咏史诗。居延」胡曾
<br>
<br>　　漠漠平沙际碧天，问人云此是居延。
<br>
<br>　　停骖一顾犹魂断，苏武争禁十九年。
<br>
<br>　　卷647_19  「咏史诗。沛宫」胡曾
<br>
<br>　　汉高辛苦事干戈，帝业兴隆俊杰多。
<br>
<br>　　犹恨四方无壮士，还乡悲唱大风歌。
<br>
<br>　　卷647_20  「咏史诗。金谷园」胡曾
<br>
<br>　　一自佳人坠玉楼，繁华东逐洛河流。
<br>
<br>　　唯馀金谷园中树，残日蝉声送客愁。
<br>
<br>　　卷647_21  「咏史诗。湘川」胡曾
<br>
<br>　　虞舜南捐万乘君，灵妃挥涕竹成纹。
<br>
<br>　　不知精魄游何处，落日潇湘空白云。
<br>
<br>　　卷647_22  「咏史诗。夷门」胡曾
<br>
<br>　　六龙冉冉骤朝昏，魏国贤才杳不存。
<br>
<br>　　唯有侯嬴在时月，夜来空自照夷门。
<br>
<br>　　卷647_23  「咏史诗。黄金台」胡曾
<br>
<br>　　北乘羸马到燕然，此地何人复礼贤。
<br>
<br>　　若问昭王无处所，黄金台上草连天。
<br>
<br>　　卷647_24  「咏史诗。夷陵」胡曾
<br>
<br>　　夷陵城阙倚朝云，战败秦师纵火焚。
<br>
<br>　　何事三千珠履客，不能西御武安君。
<br>
<br>　　卷647_25  「咏史诗。汉江」胡曾
<br>
<br>　　汉江一带碧流长，两岸春风起绿杨。
<br>
<br>　　借问胶船何处没，欲停兰棹祀昭王。
<br>
<br>　　卷647_26  「咏史诗。苍梧」胡曾
<br>
<br>　　有虞龙驾不西还，空委箫韶洞壑间。
<br>
<br>　　无计得知陵寝处，愁云长满九疑山。
<br>
<br>　　卷647_27  「咏史诗。陈宫」胡曾
<br>
<br>　　陈国机权未可涯，如何后主恣娇奢。
<br>
<br>　　不知即入宫中井，犹自听吹玉树花。
<br>
<br>　　卷647_28  「咏史诗。南阳」胡曾
<br>
<br>　　世乱英雄百战馀，孔明方此乐耕锄。
<br>
<br>　　蜀王不自垂三顾，争得先生出旧庐。
<br>
<br>　　卷647_29  「咏史诗。即墨」胡曾
<br>
<br>　　即墨门开纵火牛，燕师营里血波流。
<br>
<br>　　固存不得田单术，齐国寻成一土丘。
<br>
<br>　　卷647_30  「咏史诗。渭滨」胡曾
<br>
<br>　　岸草青青渭水流，子牙曾此独垂钓。
<br>
<br>　　当时未入非熊兆，几向斜阳叹白头。
<br>
<br>　　卷647_31  「咏史诗。五湖」胡曾
<br>
<br>　　东上高山望五湖，雪涛烟浪起天隅。
<br>
<br>　　不知范蠡乘舟后，更有功臣继踵无。
<br>
<br>　　卷647_32  「咏史诗。易水」胡曾
<br>
<br>　　一旦秦皇马角生，燕丹归北送荆卿。
<br>
<br>　　行人欲识无穷恨，听取东流易水声。
<br>
<br>　　卷647_33  「咏史诗。长平」胡曾
<br>
<br>　　长平瓦震武安初，赵卒俄成戏鼎鱼。
<br>
<br>　　四十万人俱下世，元戎何用读兵书。
<br>
<br>　　卷647_34  「咏史诗。西园」胡曾
<br>
<br>　　月满西园夜未央，金风不动邺天凉。
<br>
<br>　　高情公子多秋兴，更领诗人入醉乡。
<br>
<br>　　卷647_35  「咏史诗。长沙」胡曾
<br>
<br>　　江上南风起白O，长沙城郭异咸秦。
<br>
<br>　　故乡犹自嫌卑湿，何况当时赋f人。
<br>
<br>　　卷647_36  「咏史诗。圯桥」胡曾
<br>
<br>　　庙算张良独有馀，少年逃难下邳初。
<br>
<br>　　逡巡不进泥中履，争得先生一卷书。
<br>
<br>　　卷647_37  「咏史诗。铜雀台」胡曾
<br>
<br>　　魏武龙舆逐逝波，高台空按望陵歌。
<br>
<br>　　遏云声绝悲风起，翻向樽前泣翠娥。
<br>
<br>　　卷647_38  「咏史诗。东晋」胡曾
<br>
<br>　　石头城下浪崔嵬，风起声疑出地雷。
<br>
<br>　　何事苻坚太相小，欲投鞭策过江来。
<br>
<br>　　卷647_39  「咏史诗。吴江」胡曾
<br>
<br>　　子胥今日委东流，吴国明朝亦古丘。
<br>
<br>　　大笑夫差诸将相，更无人解守苏州。
<br>
<br>　　卷647_40  「咏史诗。函谷关」胡曾
<br>
<br>　　寂寂函关锁未开，田文车马出秦来。
<br>
<br>　　朱门不养三千客，谁为鸡鸣得放回。
<br>
<br>　　卷647_41  「咏史诗。武关」胡曾
<br>
<br>　　战国相持竟不休，武关才掩楚王忧。
<br>
<br>　　出门若取灵均语，岂作咸阳一死囚。
<br>
<br>　　卷647_42  「咏史诗。垓下」胡曾
<br>
<br>　　拔山力尽霸图隳，倚剑空歌不逝骓。
<br>
<br>　　明月满营天似水，那堪回首别虞姬。
<br>
<br>　　卷647_43  「咏史诗。郴县」胡曾
<br>
<br>　　义帝南迁路入郴，国亡身死乱山深。
<br>
<br>　　不知埋恨穷泉后，几度西陵片月沉。
<br>
<br>　　卷647_44  「咏史诗。东海」胡曾
<br>
<br>　　东巡玉辇委泉台，徐福楼船尚未回。
<br>
<br>　　自是祖龙先下世，不关无路到蓬莱。
<br>
<br>　　卷647_45  「咏史诗。故宜城」胡曾
<br>
<br>　　武安南伐勒秦兵，疏凿功将夏禹并。
<br>
<br>　　谁谓长渠千载后，水流犹入故宜城。
<br>
<br>　　卷647_46  「咏史诗。成都」胡曾
<br>
<br>　　杜宇曾为蜀帝王，化禽飞去旧城荒。
<br>
<br>　　年年来叫桃花月，似向春风诉国亡。
<br>
<br>　　卷647_47  「咏史诗。檀溪」胡曾
<br>
<br>　　三月襄阳绿草齐，王孙相引到檀溪。
<br>
<br>　　的卢何处埋龙骨，流水依前绕大堤。
<br>
<br>　　卷647_48  「咏史诗。青冢」胡曾
<br>
<br>　　玉貌元期汉帝招，谁知西嫁怨天骄。
<br>
<br>　　至今青冢愁云起，疑是佳人恨未销。
<br>
<br>　　卷647_49  「咏史诗。李陵台」胡曾
<br>
<br>　　北入单于万里疆，五千兵败滞穷荒。
<br>
<br>　　英雄不伏蛮夷死，更筑高台望故乡。
<br>
<br>　　卷647_50  「咏史诗。河梁」胡曾
<br>
<br>　　汉家英杰出皇都，携手河梁话入胡。
<br>
<br>　　不是子卿全大节，也应低首拜单于。
<br>
<br>　　卷647_51  「咏史诗。轵道」胡曾
<br>
<br>　　汉祖西来秉白旄，子婴宗庙委波涛。
<br>
<br>　　谁怜君有翻身术，解向秦宫杀赵高。
<br>
<br>　　卷647_52  「咏史诗。汉宫」胡曾
<br>
<br>　　明妃远嫁泣西风，玉箸双垂出汉宫。
<br>
<br>　　何事将军封万户，却令红粉为和戎。
<br>
<br>　　卷647_53  「咏史诗。豫让桥」胡曾
<br>
<br>　　豫让酬恩岁已深，高名不朽到如今。
<br>
<br>　　年年桥上行人过，谁有当时国士心。
<br>
<br>　　卷647_54  「咏史诗。华亭」胡曾
<br>
<br>　　陆机西没洛阳城，吴国春风草又青。
<br>
<br>　　惆怅月中千岁鹤，夜来犹为唳华亭。
<br>
<br>　　卷647_55  「咏史诗。东山」胡曾
<br>
<br>　　五马南浮一化龙，谢安入相此山空。
<br>
<br>　　不知携妓重来日，几树莺啼谷口风。
<br>
<br>　　卷647_56  「咏史诗。杀子谷」胡曾
<br>
<br>　　举国贤良尽泪垂，扶苏屈死树边时。
<br>
<br>　　至今谷口泉呜咽，犹似秦人恨李斯。
<br>
<br>　　卷647_57  「咏史诗。马陵」胡曾
<br>
<br>　　坠叶萧萧九月天，驱兵独过马陵前。
<br>
<br>　　路傍古木虫书处，记得将军破敌年。
<br>
<br>　　卷647_58  「咏史诗。玉门关」胡曾
<br>
<br>　　西戎不敢过天山，定远功成白马闲。
<br>
<br>　　半夜帐中停烛坐，唯思生入玉门关。
<br>
<br>　　卷647_59  「咏史诗。滹沱河」胡曾
<br>
<br>　　光武经营业未兴，王郎兵革正凭陵。
<br>
<br>　　须知后汉功臣力，不及滹沱一片冰。
<br>
<br>　　卷647_60  「咏史诗。黄河」胡曾
<br>
<br>　　博望沉埋不复旋，黄河依旧水茫然。
<br>
<br>　　沿流欲共牛郎语，只得灵槎送上天。
<br>
<br>　　卷647_61  「咏史诗。凤凰台」胡曾
<br>
<br>　　秦娥一别凤凰台，东入青冥更不回。
<br>
<br>　　空有玉箫千载后，遗声时到世间来。
<br>
<br>　　卷647_62  「咏史诗。五丈原」胡曾
<br>
<br>　　蜀相西驱十万来，秋风原下久裴回。
<br>
<br>　　长星不为英雄住，半夜流光落九垓。
<br>
<br>　　卷647_63  「咏史诗。平城」胡曾
<br>
<br>　　汉帝西征陷虏尘，一朝围解议和亲。
<br>
<br>　　当时已有吹毛剑，何事无人杀奉春。
<br>
<br>　　卷647_64  「咏史诗。汴水」胡曾
<br>
<br>　　千里长河一旦开，亡隋波浪九天来。
<br>
<br>　　锦帆未落干戈起，惆怅龙舟更不回。
<br>
<br>　　卷647_65  「咏史诗。兰台宫」胡曾
<br>
<br>　　迟迟春日满长空，亡国离宫蔓草中。
<br>
<br>　　宋玉不忧人事变，从游那赋大王风。
<br>
<br>　　卷647_66  「咏史诗。金牛驿」胡曾
<br>
<br>　　山岭千重拥蜀门，成都别是一乾坤。
<br>
<br>　　五丁不凿金牛路，秦惠何由得并吞。
<br>
<br>　　卷647_67  「咏史诗。望思台」胡曾
<br>
<br>　　太子衔冤去不回，临皋从筑望思台。
<br>
<br>　　至今汉武销魂处，犹有悲风木上来。
<br>
<br>　　卷647_68  「咏史诗。邯郸」胡曾
<br>
<br>　　晓入邯郸十里春，东风吹下玉楼尘。
<br>
<br>　　青娥莫怪频含笑，记得当年失步人。
<br>
<br>　　卷647_69  「咏史诗。箕山」胡曾
<br>
<br>　　寂寂箕山春复秋，更无人到此溪头。
<br>
<br>　　弃瓢岩畔中宵月，千古空闻属许由。
<br>
<br>　　卷647_70  「咏史诗。会稽山」胡曾
<br>
<br>　　越王兵败已山栖，岂望全生出会稽。
<br>
<br>　　何事夫差无远虑，更开罗网放鲸鲵。
<br>
<br>　　卷647_71  「咏史诗。不周山」胡曾
<br>
<br>　　共工争帝力穷秋，因此捐生触不周。
<br>
<br>　　遂使世间多感客，至今哀怨水东流。
<br>
<br>　　卷647_72  「咏史诗。虞坂」胡曾
<br>
<br>　　悠悠虞坂路欹斜，迟日和风簇野花。
<br>
<br>　　未省孙阳身没后，几多骐骥困盐车。
<br>
<br>　　卷647_73  「咏史诗。秦庭」胡曾
<br>
<br>　　楚国君臣草莽间，吴王戈甲未东还。
<br>
<br>　　包胥不动咸阳哭，争得秦兵出武关。
<br>
<br>　　卷647_74  「咏史诗。延平津」胡曾
<br>
<br>　　延平津路水溶溶，峭壁巍岑一万重。
<br>
<br>　　昨夜七星潭底见，分明神剑化为龙。
<br>
<br>　　卷647_75  「咏史诗。瑶池」胡曾
<br>
<br>　　阿母瑶池宴穆王，九天仙乐送琼浆。
<br>
<br>　　漫矜八骏行如电，归到人间国已亡。
<br>
<br>　　卷647_76  「咏史诗。铜柱」胡曾
<br>
<br>　　一柱高标险塞垣，南蛮不敢犯中原。
<br>
<br>　　功成自合分茅土，何事翻衔薏苡冤。
<br>
<br>　　卷647_77  「咏史诗。关西」胡曾
<br>
<br>　　杨震幽魂下北邙，关西踪迹遂荒凉。
<br>
<br>　　四知美誉留人世，应与乾坤共久长。
<br>
<br>　　卷647_78  「咏史诗。高阳池」胡曾
<br>
<br>　　古人未遇即衔杯，所贵愁肠得酒开。
<br>
<br>　　何事山公持玉节，等闲深入醉乡来。
<br>
<br>　　卷647_79  「咏史诗。泸水」胡曾
<br>
<br>　　五月驱兵入不毛，月明泸水瘴烟高。
<br>
<br>　　誓将雄略酬三顾，岂惮征蛮七纵劳。
<br>
<br>　　卷647_80  「咏史诗。细柳营」胡曾
<br>
<br>　　文帝銮舆劳北征，条侯此地整严兵。
<br>
<br>　　辕门不峻将军令，今日争知细柳营。
<br>
<br>　　卷647_81  「咏史诗。叶县」胡曾
<br>
<br>　　叶公丘墓已尘埃，云矗崇墉亦半摧。
<br>
<br>　　借问往年龙见日，几多风雨送将来。
<br>
<br>　　卷647_82  「咏史诗。杜邮」胡曾
<br>
<br>　　自古功成祸亦侵，武安冤向杜邮深。
<br>
<br>　　五湖烟月无穷水，何事迁延到陆沉。
<br>
<br>　　卷647_83  「咏史诗。柯亭」胡曾
<br>
<br>　　一宿柯亭月满天，笛亡人没事空传。
<br>
<br>　　中郎在世无甄别，争得名垂尔许年。
<br>
<br>　　卷647_84  「咏史诗。葛陂」胡曾
<br>
<br>　　长房回到葛陂中，人已登真竹化龙。
<br>
<br>　　莫道神仙难顿学，嵇生自是不遭逢。
<br>
<br>　　卷647_85  「咏史诗。博浪沙」胡曾
<br>
<br>　　嬴政鲸吞六合秋，削平天下虏诸侯。
<br>
<br>　　山东不是无公子，何事张良独报仇。
<br>
<br>　　卷647_86  「咏史诗。陇西」胡曾
<br>
<br>　　乘春来到陇山西，隗氏城荒碧草齐。
<br>
<br>　　好笑王元不量力，函关那受一丸泥。
<br>
<br>　　卷647_87  「咏史诗。白帝城」胡曾
<br>
<br>　　蜀江一带向东倾，江上巍峨白帝城。
<br>
<br>　　自古山河归圣主，子阳虚共汉家争。
<br>
<br>　　卷647_88  「咏史诗。牛渚」胡曾
<br>
<br>　　温峤南归辍棹晨，燃犀牛渚照通津。
<br>
<br>　　谁知万丈洪流下，更有朱衣跃马人。
<br>
<br>　　卷647_89  「咏史诗。朝歌」胡曾
<br>
<br>　　长嗟墨翟少风流，急管繁弦似寇仇。
<br>
<br>　　若解闻韶知肉味，朝歌欲到肯回头。
<br>
<br>　　卷647_90  「咏史诗。谷口」胡曾
<br>
<br>　　一旦天真逐水流，虎争龙战为诸侯。
<br>
<br>　　子真独有烟霞趣，谷口耕锄到白头。
<br>
<br>　　卷647_91  「咏史诗。武陵溪」胡曾
<br>
<br>　　一溪春水彻云根，流出桃花片片新。
<br>
<br>　　若道长生是虚语，洞中争得有秦人。
<br>
<br>　　卷647_92  「咏史诗。大泽」胡曾
<br>
<br>　　白蛇初断路人通，汉祖龙泉血刃红。
<br>
<br>　　不是咸阳将瓦解，素灵那哭月明中。
<br>
<br>　　卷647_93  「咏史诗。渑池」胡曾
<br>
<br>　　日照荒城芳草新，相如曾此挫强秦。
<br>
<br>　　能令百二山河主，便作樽前击缶人。
<br>
<br>　　卷647_94  「咏史诗。岘山」胡曾
<br>
<br>　　晓日登临感晋臣，古碑零落岘山春。
<br>
<br>　　松间残露频频滴，酷似当时堕泪人。
<br>
<br>　　卷647_95  「咏史诗。荥阳」胡曾
<br>
<br>　　汉祖东征屈未伸，荥阳失律纪生焚。
<br>
<br>　　当时天下方龙战，谁为将军作诔文。
<br>
<br>　　卷647_96  「咏史诗。长城」胡曾
<br>
<br>　　祖舜宗尧自太平，秦皇何事苦苍生。
<br>
<br>　　不知祸起萧墙内，虚筑防胡万里城。
<br>
<br>　　卷647_97  「咏史诗。赤壁」胡曾
<br>
<br>　　烈火西焚魏帝旗，周郎开国虎争时。
<br>
<br>　　交兵不假挥长剑，已挫英雄百万师。
<br>
<br>　　卷647_98  「咏史诗。田横墓」胡曾
<br>
<br>　　古墓崔巍约路岐，歌传薤露到今时。
<br>
<br>　　也知不去朝黄屋，只为曾烹郦食其。
<br>
<br>　　卷647_99  「咏史诗。青门」胡曾
<br>
<br>　　汉皇提剑灭咸秦，亡国诸侯尽是臣。
<br>
<br>　　唯有东陵守高节，青门甘作种瓜人。
<br>
<br>　　卷647_100  「咏史诗。姑苏台」胡曾
<br>
<br>　　吴王恃霸弃雄才，贪向姑苏醉X醅。
<br>
<br>　　不觉钱塘江上月，一宵西送越兵来。
<br>
<br>　　卷647_101  「咏史诗。息城」胡曾
<br>
<br>　　息亡身入楚王家，回首春风一面花。
<br>
<br>　　感旧不言长掩泪，只应翻恨有容华。
<br>
<br>　　卷647_102  「咏史诗。上蔡」胡曾
<br>
<br>　　上蔡东门狡兔肥，李斯何事忘南归。
<br>
<br>　　功成不解谋身退，直待云阳血染衣。
<br>
<br>　　卷647_103  「咏史诗。武昌」胡曾
<br>
<br>　　王浚戈a发上流，武昌鸿业土崩秋。
<br>
<br>　　思量铁锁真儿戏，谁为吴王画此筹。
<br>
<br>　　卷647_104  「咏史诗。鸿沟」胡曾
<br>
<br>　　虎倦龙疲白刃秋，两分天下指鸿沟。
<br>
<br>　　项王不觉英雄挫，欲向彭门醉玉楼。
<br>
<br>　　卷647_105  「咏史诗。褒城」胡曾
<br>
<br>　　恃宠娇多得自由，骊山举火戏诸侯。
<br>
<br>　　只知一笑倾人国，不觉胡尘满玉楼。
<br>
<br>　　卷647_106  「咏史诗。金陵」胡曾
<br>
<br>　　侯景长驱十万人，可怜梁武坐蒙尘。
<br>
<br>　　生前不得空王力，徒向金田自舍身。
<br>
<br>　　卷647_107  「咏史诗。洛阳（一作司空图诗）」胡曾
<br>
<br>　　石勒童年有战机，洛阳长啸倚门时。
<br>
<br>　　晋朝不是王夷甫，大智何由得预知。
<br>
<br>　　卷647_108  「咏史诗。番禺」胡曾
<br>
<br>　　重冈复岭势崔巍，一卒当关万卒回。
<br>
<br>　　不是大夫多辨说，尉他争肯筑朝台。
<br>
<br>　　卷647_109  「咏史诗。汨罗」胡曾
<br>
<br>　　襄王不用直臣筹，放逐南来泽国秋。
<br>
<br>　　自向波间葬鱼腹，楚人徒倚济川舟。
<br>
<br>　　卷647_110  「咏史诗。彭泽」胡曾
<br>
<br>　　英杰那堪屈下僚，便栽门柳事萧条。
<br>
<br>　　凤凰不共鸡争食，莫怪先生懒折腰。
<br>
<br>　　卷647_111  「咏史诗。涿鹿」胡曾
<br>
<br>　　涿鹿茫茫白草秋，轩辕曾此破蚩尤。
<br>
<br>　　丹霞遥映祠前水，疑是成川血尚流。
<br>
<br>　　卷647_112  「咏史诗。洞庭」胡曾
<br>
<br>　　五月扁舟过洞庭，鱼龙吹浪水云腥。
<br>
<br>　　轩辕黄帝今何在，回首巴山芦叶青。
<br>
<br>　　卷647_113  「咏史诗。筅！购曾
<br>
<br>　　夏禹崩来一万秋，水从筅Ｖ两窳鳌
<br>
<br>　　当时若诉胼胝苦，更使何人别九州。
<br>
<br>　　卷647_114  「咏史诗。涂山」胡曾
<br>
<br>　　大禹涂山御座开，诸侯玉帛走如雷。
<br>
<br>　　防风谩有专车骨，何事兹辰最后来。
<br>
<br>　　卷647_115  「咏史诗。商郊」胡曾
<br>
<br>　　莺啭商郊百草新，殷汤遗迹在荒榛。
<br>
<br>　　谁知继桀为天子，便是当初祝网人。
<br>
<br>　　卷647_116  「咏史诗。傅岩」胡曾
<br>
<br>　　岩前版筑不求伸，方寸那希据要津。
<br>
<br>　　自是武丁安寝夜，一宵宫里梦贤人。
<br>
<br>　　卷647_117  「咏史诗。钜桥」胡曾
<br>
<br>　　积粟成尘竟不开，谁知拒谏剖贤才。
<br>
<br>　　武王兵起无人敌，遂作商郊一聚灰。
<br>
<br>　　卷647_118  「咏史诗。首阳山」胡曾
<br>
<br>　　孤竹夷齐耻战争，望尘遮道请休兵。
<br>
<br>　　首阳山倒为平地，应始无人说姓名。
<br>
<br>　　卷647_119  「咏史诗。孟津」胡曾
<br>
<br>　　秋风飒飒孟津头，立马沙边看水流。
<br>
<br>　　见说武王东渡日，戎衣曾此叱阳侯。
<br>
<br>　　卷647_120  「咏史诗。流沙」胡曾
<br>
<br>　　七雄戈戟乱如麻，四海无人得坐家。
<br>
<br>　　老氏却思天竺住，便将徐甲去流沙。
<br>
<br>　　卷647_121  「咏史诗。邓城」胡曾
<br>
<br>　　邓侯城垒汉江干，自谓深根百世安。
<br>
<br>　　不用三甥谋楚计，临危方觉噬脐难。
<br>
<br>　　卷647_122  「咏史诗。召陵」胡曾
<br>
<br>　　小白匡周入楚郊，楚王雄霸亦咆哮。
<br>
<br>　　不思管仲为谋主，争取言征缩酒茅。
<br>
<br>　　卷647_123  「咏史诗。绵山」胡曾
<br>
<br>　　亲在要君召不来，乱山重叠使空回。
<br>
<br>　　如何坚执尤人意，甘向岩前作死灰。
<br>
<br>　　卷647_124  「咏史诗。鲁城」胡曾
<br>
<br>　　鲁公城阙已丘墟，荒草无由认玉除。
<br>
<br>　　因笑臧孙才智少，东门钟鼓祀。
<br>
<br>　　卷647_125  「咏史诗。XZ陂」胡曾
<br>
<br>　　行行西至一荒陂，因笑唐公不见机。
<br>
<br>　　莫惜XZ输令尹，汉东宫阙早时归。
<br>
<br>　　卷647_126  「咏史诗。夹谷」胡曾
<br>
<br>　　夹谷莺啼三月天，野花芳草整相鲜。
<br>
<br>　　来时不见侏儒死，空笑齐人失措年。
<br>
<br>　　卷647_127  「咏史诗。吴宫」胡曾
<br>
<br>　　草长黄池千里馀，归来宗庙已丘墟。
<br>
<br>　　出师不听忠臣谏，徒耻穷泉见子胥。
<br>
<br>　　卷647_128  「咏史诗。摩笄山」胡曾
<br>
<br>　　春草绵绵岱日低，山边立马看摩笄。
<br>
<br>　　黄莺也解追前事，来向夫人死处啼。
<br>
<br>　　卷647_129  「咏史诗。房陵」胡曾
<br>
<br>　　赵王一旦到房陵，国破家亡百恨增。
<br>
<br>　　魂断丛台归不得，夜来明月为谁升。
<br>
<br>　　卷647_130  「咏史诗。濮水」胡曾
<br>
<br>　　青春行役思悠悠，一曲汀蒲濮水流。
<br>
<br>　　正见涂中龟曳尾，令人特地感庄周。
<br>
<br>　　卷647_131  「咏史诗。柏举」胡曾
<br>
<br>　　野田极目草茫茫，吴楚交兵此路傍。
<br>
<br>　　谁料伍员入郢后，大开陵寝挞平王。
<br>
<br>　　卷647_132  「咏史诗。望夫山」胡曾
<br>
<br>　　一上青山便化身，不知何代怨离人。
<br>
<br>　　古来节妇皆销朽，独尔不为泉下尘。
<br>
<br>　　卷647_133  「咏史诗。金义岭」胡曾
<br>
<br>　　凿开山岭引湘波，上去昭回不较多。
<br>
<br>　　无限鹊临桥畔立，适来天道过天河。
<br>
<br>　　卷647_134  「咏史诗。云云亭」胡曾
<br>
<br>　　一上高亭日正晡，青山重叠片云无。
<br>
<br>　　万年松树不知数，若个虬枝是大夫。
<br>
<br>　　卷647_135  「咏史诗。阿房宫」胡曾
<br>
<br>　　新建阿房壁未干，沛公兵已入长安。
<br>
<br>　　帝王苦竭生灵力，大业沙崩固不难。
<br>
<br>　　卷647_136  「咏史诗。沙丘」胡曾
<br>
<br>　　年年游览不曾停，天下山川欲遍经。
<br>
<br>　　堪笑沙丘才过处，銮舆风过鲍鱼腥。
<br>
<br>　　卷647_137  「咏史诗。咸阳」胡曾
<br>
<br>　　一朝阎乐统群凶，二世朝廷扫地空。
<br>
<br>　　唯有渭川流不尽，至今犹绕望夷宫。
<br>
<br>　　卷647_138  「咏史诗。废丘山」胡曾
<br>
<br>　　此水虽非禹凿开，废丘山下重萦回。
<br>
<br>　　莫言只解东流去，曾使章邯自杀来。
<br>
<br>　　卷647_139  「咏史诗。广武山」胡曾
<br>
<br>　　数罪楚师应夺气，底须多论破深艰。
<br>
<br>　　仓皇斗智成何语，遗笑当时广武山。
<br>
<br>　　卷647_140  「咏史诗。长安」胡曾
<br>
<br>　　关东新破项王归，赤帜悠扬日月旗。
<br>
<br>　　从此汉家无敌国，争教彭越受诛夷。
<br>
<br>　　卷647_141  「咏史诗。鸿门」胡曾
<br>
<br>　　项籍鹰扬六合晨，鸿门开宴贺亡秦。
<br>
<br>　　樽前若取谋臣计，岂作阴陵失路人。
<br>
<br>　　卷647_142  「咏史诗。汉中」胡曾
<br>
<br>　　荆棘苍苍汉水湄，将坛烟草覆馀基。
<br>
<br>　　适来投石空江上，犹似龙颜纳谏时。
<br>
<br>　　卷647_143  「咏史诗。水」胡曾
<br>
<br>　　韩信经营按镆铘，临戎叱咤有谁加。
<br>
<br>　　犹疑转战逢偷校更向军中问左车。
<br>
<br>　　卷647_144  「咏史诗。云梦」胡曾
<br>
<br>　　汉祖听谗不可防，伪游韩信果罹殃。
<br>
<br>　　十处辛苦平天下，何事生擒入帝乡。
<br>
<br>　　卷647_145  「咏史诗。高阳」胡曾
<br>
<br>　　路入高阳感郦生，逢时长揖便论兵。
<br>
<br>　　最怜伏轼东游日，下尽齐王七十城。
<br>
<br>　　卷647_146  「咏史诗。四皓庙」胡曾
<br>
<br>　　四皓忘机饮碧松，石岩云殿隐高踪。
<br>
<br>　　不知俱出龙楼后，多在商山第几重。
<br>
<br>　　卷647_147  「咏史诗。霸陵」胡曾
<br>
<br>　　原头日落雪边云，犹放韩卢逐兔群。
<br>
<br>　　况是四方无事日，霸陵谁识旧将军。
<br>
<br>　　卷647_148  「咏史诗。昆明池」胡曾
<br>
<br>　　欲出昆明万里师，汉皇习战此穿池。
<br>
<br>　　如何一面图攻取，不念生灵气力疲。
<br>
<br>　　卷647_149  「咏史诗。回中」胡曾
<br>
<br>　　武皇无路及昆丘，青鸟西沈陇树秋。
<br>
<br>　　欲问生前躬祀日，几烦龙驾到泾州。
<br>
<br>　　卷647_150  「咏史诗。东门」胡曾
<br>
<br>　　何人知足反田庐，玉管东门饯二疏。
<br>
<br>　　岂是不荣天子禄，后贤那使久闲居。
<br>
<br>　　卷647_151  「咏史诗。射熊馆」胡曾
<br>
<br>　　汉帝荒唐不解忧，大夸田猎废农收。
<br>
<br>　　子云徒献长杨赋，肯念高皇沐雨秋。
<br>
<br>　　卷647_152  「咏史诗。昆阳」胡曾
<br>
<br>　　师克由来在协和，萧王兵马固无多。
<br>
<br>　　谁知大敌昆阳败，却笑前朝困楚歌。
<br>
<br>　　卷647_153  「咏史诗。七里滩」胡曾
<br>
<br>　　七里青滩映碧层，九天星象感严陵。
<br>
<br>　　钓鱼台上无丝竹，不是高人谁解登。
<br>
<br>　　卷647_154  「咏史诗。颍川」胡曾
<br>
<br>　　古贤高尚不争名，行止由来动杳冥。
<br>
<br>　　今日浪为千里客，看花惭上德星亭。
<br>
<br>　　卷647_155  「咏史诗。江夏」胡曾
<br>
<br>　　黄祖才非长者俦，祢衡珠碎此江头。
<br>
<br>　　今来鹦鹉洲边过，惟有无情碧水流。
<br>
<br>　　卷647_156  「咏史诗。官渡」胡曾
<br>
<br>　　本初屈指定中华，官渡相持勒虎牙。
<br>
<br>　　若使许攸财用足，山河争得属曹家。
<br>
<br>　　卷647_157  「咏史诗。灞岸」胡曾
<br>
<br>　　长安城外白云秋，萧索悲风灞水流。
<br>
<br>　　因想汉朝离乱日，仲宣从此向荆州。
<br>
<br>　　卷647_158  「咏史诗。濡须桥」胡曾
<br>
<br>　　徒向濡须欲受降，英雄才略独无双。
<br>
<br>　　天心不与金陵便，高步何由得渡江。
<br>
<br>　　卷647_159  「咏史诗。豫州」胡曾
<br>
<br>　　策马行行到豫州，祖生寂寞水空流。
<br>
<br>　　当时更有三年寿，石勒寻为关下囚。
<br>
<br>　　卷647_160  「咏史诗。八公山」胡曾
<br>
<br>　　苻坚举国出西秦，东晋危如累卵晨。
<br>
<br>　　谁料此山诸草木，尽能排难化为人。
<br>
<br>　　卷647_161  「咏史诗。下第」胡曾
<br>
<br>　　翰苑何时休嫁女，文昌早晚罢生儿。
<br>
<br>　　上林新桂年年发，不许平人折一枝。
<br>
<br>　　卷647_162  「咏史诗。赠薛涛（一作王建诗）」胡曾
<br>
<br>　　万里桥边女校书，枇杷花下闭门居。
<br>
<br>　　扫眉才子知多少，管领春风总不如。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
