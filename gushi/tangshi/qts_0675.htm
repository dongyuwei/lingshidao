<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百七十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百七十五
<br>
<br>　　卷675_1  「喜秀上人相访」郑谷
<br>
<br>　　雪初开一径，师忽扣双扉。老大情相近，林泉约共归。
<br>
<br>　　忧荣栖省署，孤僻谢朝衣。他夜松堂宿，论诗更入微。
<br>
<br>　　卷675_2  「夕阳」郑谷
<br>
<br>　　夕阳秋更好，敛敛蕙兰中。极浦明残雨，长天急远鸿。
<br>
<br>　　僧窗留半榻，渔舸透疏篷。莫恨清光尽，寒蟾即照空。
<br>
<br>　　卷675_3  「摇落」郑谷
<br>
<br>　　夜来摇落悲，桑枣半空枝。故国无消息，流年有乱离。
<br>
<br>　　霜秦闻雁早，烟渭认帆迟。日暮寒鼙急，边军在雍岐。
<br>
<br>　　卷675_4  「西蜀净众寺松溪八韵兼寄小笔崔处士」郑谷
<br>
<br>　　松因溪得名，溪吹答松声。缭绕能穿寺，幽奇不在城。
<br>
<br>　　寒烟斋后散，春雨夜中平。染岸苍苔古，翘沙白鸟明。
<br>
<br>　　澄分僧影瘦，光彻客心清。带梵侵云响，和钟击石鸣。
<br>
<br>　　淡烹新茗爽，暖泛落花轻。此景吟难尽，凭君画入京。
<br>
<br>　　卷675_5  「迁客」郑谷
<br>
<br>　　离夜闻横笛，可堪吹鹧鸪。雪冤知早晚，雨泣渡江湖。
<br>
<br>　　秋树吹黄叶，腊烟垂绿芜。虞翻归有日，莫便哭穷途。
<br>
<br>　　卷675_6  「蔡处士」郑谷
<br>
<br>　　无著复无求，平生不解愁。鬻蔬贫洁净，中酒病风流。
<br>
<br>　　旨趣陶山相，诗篇沈隐侯。小斋江色里，篱柱系渔舟。
<br>
<br>　　卷675_7  「予尝有雪景一绝为人所讽吟段赞善小笔精微…诗谢之」郑谷
<br>
<br>　　赞善贤相后，家藏名画多。留心于绘素，得事在烟波。
<br>
<br>　　属兴同吟咏，成功更琢磨。爱予风雪句，幽绝写渔蓑。
<br>
<br>　　卷675_8  「京兆府试残月如新月」郑谷
<br>
<br>　　荣落何相似，初终却一般。犹疑和夕照，谁信堕朝寒。
<br>
<br>　　水木辉华别，诗家比象难。佳人应误拜，栖鸟反求安。
<br>
<br>　　屈指期轮满，何心谓影残。庾楼清赏处，吟彻曙钟看。
<br>
<br>　　卷675_9  「咸通十四年府试木向荣（题中用韵）」郑谷
<br>
<br>　　园林青气动，众木散寒声。败叶墙阴在，滋条雪后荣。
<br>
<br>　　欣欣春令早，蔼蔼日华轻。庾岭梅先觉，隋堤柳暗惊。
<br>
<br>　　山川应物候，皋壤起农情。只待花开日，连栖出谷莺。
<br>
<br>　　卷675_10  「丞相孟夏祗荐南郊纪献十韵」郑谷
<br>
<br>　　节应清和候，郊宫事洁羞。至诚闻上帝，明德祀圆丘。
<br>
<br>　　雅用陶匏器，馨非黍稷流。就阳陈盛礼，匡国祷鸿休。
<br>
<br>　　渐晓兰迎露，微凉麦弄秋。寿山横紫阁，瑞霭抱皇州。
<br>
<br>　　外肃通班序，中严锡庆优。奏歌三酒备，表敬百神柔。
<br>
<br>　　池碧将还凤，原清再问牛。万方瞻辅翼，共贺赞皇猷。
<br>
<br>　　卷675_11  「叙事感恩上狄右丞」郑谷
<br>
<br>　　昔岁曾投贽，关河在左冯。庾公垂顾遇，王粲许从容。
<br>
<br>　　首荐叨殊礼，全家寓近封。白楼陪写望，青眼感遭逢。
<br>
<br>　　顾念梁间燕，深怜涧底松。岚光莲岳逼，酒味菊花浓。
<br>
<br>　　寇难旋移国，漂离几听蛩。半生悲逆旅，二纪间门墉。
<br>
<br>　　蜀雪随僧蹋，荆烟逐雁冲。凋零归两鬓，举止失前踪。
<br>
<br>　　得事虽甘晚，陈诗未肯慵。迩来趋九仞，又伴赏三峰。
<br>
<br>　　栖托情何限，吹嘘意数重。自兹俦侣内，无复叹龙钟。
<br>
<br>　　卷675_12  「咏怀」郑谷
<br>
<br>　　迂疏虽可欺，心路甚男儿。薄宦浑无味，平生粗有诗。
<br>
<br>　　淡交终不破，孤达晚相宜。直夜花前唤，朝寒雪里追。
<br>
<br>　　竹声输我听，茶格共僧知。景物还多感，情怀偶不卑。
<br>
<br>　　溪莺喧午寝，山蕨止春饥。险事销肠酒，清欢敌手棋。
<br>
<br>　　香锄抛药圃，烟艇忆莎陂。自许亨途在，儒纲复振时。
<br>
<br>　　卷675_13  「乾符丙申岁奉试春涨曲江池（用春字）」郑谷
<br>
<br>　　王泽尚通津，恩波此日新。深疑一夜雨，宛似五湖春。
<br>
<br>　　泛滟翘振鹭，澄清跃紫鳞。翠低孤屿柳，香失半汀O.
<br>
<br>　　凤辇寻佳境，龙舟命近臣。桂花如入手，愿作从游人。
<br>
<br>　　卷675_14  「华山」郑谷
<br>
<br>　　峭仞耸巍巍，晴岚染近畿。孤高不可状，图写尽应非。
<br>
<br>　　绝顶神仙会，半空鸾鹤归。云台分远霭，树谷隐斜晖。
<br>
<br>　　坠石连村响，狂雷发庙威。气中寒渭阔，影外白楼微。
<br>
<br>　　云对莲花落，泉横露掌飞。乳悬危磴滑，樵彻上方稀。
<br>
<br>　　淡泊生真趣，逍遥息世机。野花明涧路，春藓涩松围。
<br>
<br>　　远洞时闻磬，群僧昼掩扉。他年洗尘骨，香火愿相依。
<br>
<br>　　卷675_15  「入阁」郑谷
<br>
<br>　　秘殿临轩日，和銮返正年。两班文武盛，百辟羽仪全。
<br>
<br>　　霜漏清中禁，风旗拂曙天。门严新勘契，仗入乍承宣。
<br>
<br>　　玉几当红旭，金炉纵碧烟。对扬称法吏，赞引出宫钿。
<br>
<br>　　言动挥毫疾，雍容执簿专。寿山晴Γ颢气暖连延。
<br>
<br>　　礼有鸳鸾集，恩无雨露偏。小臣叨备位，歌咏泰阶前。
<br>
<br>　　卷675_16  「故少师从翁隐岩别墅乱后榛芜感旧怆怀遂有追纪」郑谷
<br>
<br>　　风骚为主人，凡俗仰清尘。密行称闺阃，明诚动|绅。
<br>
<br>　　周旋居显重，内外掌丝纶。妙主蓬壶籍，忠为社稷臣。
<br>
<br>　　大仪墙仞峻，东辖纪纲新。闻善常开口，推公岂为身。
<br>
<br>　　立朝鸣重，归宅典衣贫。半醉看花晚，中餐煮菜春。
<br>
<br>　　晴台随鹿上，幽墅结僧邻。理论知清越，生徒得李频。
<br>
<br>　　药香沾笔砚，竹色染衣巾。寄鹤眠云叟，骑驴入室宾。
<br>
<br>　　近将姚监比，僻与段卿亲。叶积池边路，茶迟雪后薪。
<br>
<br>　　所难留著述，谁不秉陶钧。丧乱时多变，追思事已陈。
<br>
<br>　　浮华重发作，雅正甚湮沦。宗从今何在，依栖素有因。
<br>
<br>　　七松无影响，双泪益悲辛。犹喜于门秀，年来屈复伸。
<br>
<br>　　卷675_17  「送吏部曹郎中免官南归」郑谷
<br>
<br>　　高名向己求，古韵古无俦。风月抛兰省，江山复桂州。
<br>
<br>　　贤人知止足，中岁便归休。云鹤深相待，公卿不易留。
<br>
<br>　　满朝张祖席，半路上仙舟。箧重藏吴画，茶新换越瓯。
<br>
<br>　　郡迎红烛宴，寺宿翠岚楼。触目成幽兴，全家是胜游。
<br>
<br>　　篷声渔叟雨，苇色鹭鸶秋。久别郊园改，将归里巷修。
<br>
<br>　　桑麻胜禄食，节序免乡愁。阳朔花迎棹，崇贤叶满沟。
<br>
<br>　　席春欢促膝，檐日暖梳头。道畅应为蝶，时来必问牛。
<br>
<br>　　终须康庶品，未爽漱寒流。议在归群望，情难恋自由。
<br>
<br>　　小生诚浅拙，早岁便依投。夏课每垂奖，雪天常见忧。
<br>
<br>　　远招陪宿直，首荐向公侯。攀送偏挥洒，龙钟志未酬。
<br>
<br>　　卷675_18  「回銮」郑谷
<br>
<br>　　妖星沈雨露，和气满京关。上将忠勋立，明君法驾还。
<br>
<br>　　顺风调雅乐，夹道序群班。香泛传宣里，尘清指顾间。
<br>
<br>　　楼台新紫气，云物旧黄山。晓渭行朝肃，秋郊旷望闲。
<br>
<br>　　庙灵安国步，日角动天颜。浩浩升平曲，流歌彻百蛮。
<br>
<br>　　卷675_19  「峡中」郑谷
<br>
<br>　　万重烟霭里，隐隐见夔州。夜静明月峡，春寒堆雪楼。
<br>
<br>　　独吟谁会解，多病自淹留。往事如今日，聊同子美愁。
<br>
<br>　　卷675_20  「蜀中寓止夏日自贻」郑谷
<br>
<br>　　展转欹孤枕，风帏信寂寥。涨江垂EX，骤雨闹芭蕉。
<br>
<br>　　道阻归期晚，年加记性销。故人衰飒尽，相望在行朝。
<br>
<br>　　卷675_21  「试笔偶书」郑谷
<br>
<br>　　沙鸟与山麋，由来性不羁。可凭唯在道，难解莫过诗。
<br>
<br>　　任笑孤吟僻，终嫌巧宦卑。乖慵恩地恕，冷淡好僧知。
<br>
<br>　　华省惭公器，沧江负钓师。露花春直夜，烟鼓早朝时。
<br>
<br>　　世路多艰梗，家风免坠遗。殷勤一蓑雨，只得梦中披。
<br>
<br>　　卷675_22  「奔避」郑谷
<br>
<br>　　奔避投人远，漂离易感恩。愁髯霜飒飒，病眼泪昏昏。
<br>
<br>　　孤馆秋声树，寒江落照村。更闻归路绝，新寨截荆门。
<br>
<br>　　卷675_23  「吊水部贾员外嵩」郑谷
<br>
<br>　　八韵与五字，俱为时所先。幽魂应自慰，李白墓相连。
<br>
<br>　　卷675_24  「贫女吟」郑谷
<br>
<br>　　尘压鸳鸯废锦机，满头空插丽春枝。
<br>
<br>　　东邻舞妓多金翠，笑剪灯花学画眉。
<br>
<br>　　卷675_25  「席上贻歌者」郑谷
<br>
<br>　　花月楼台近九衢，清歌一曲倒金壶。
<br>
<br>　　座中亦有江南客，莫向春风唱鹧鸪。
<br>
<br>　　卷675_26  「菊」郑谷
<br>
<br>　　王孙莫把比荆蒿，九日枝枝近鬓毛。
<br>
<br>　　露湿秋香满池岸，由来不羡瓦松高。
<br>
<br>　　卷675_27  「下峡」郑谷
<br>
<br>　　忆子啼猿绕树哀，雨随孤棹过阳台。
<br>
<br>　　波头未白人头白，瞥见春风滟堆。
<br>
<br>　　卷675_28  「文昌寓直」郑谷
<br>
<br>　　何逊空阶夜雨平，朝来交直雨新晴。
<br>
<br>　　落花乱上花砖上，不忍和苔蹋紫英。
<br>
<br>　　卷675_29  「街西晚归」郑谷
<br>
<br>　　御沟春水绕闲坊，信马归来傍短墙。
<br>
<br>　　幽榭名园临紫陌，晚风时带牡丹香。
<br>
<br>　　卷675_30  「十日菊」郑谷
<br>
<br>　　节去蜂愁蝶不知，晓庭还绕折残枝。
<br>
<br>　　自缘今日人心别，未必秋香一夜衰。
<br>
<br>　　卷675_31  「鹭鸶」郑谷
<br>
<br>　　闲立春塘烟淡淡，静眠寒苇雨飕飕。
<br>
<br>　　渔翁归后汀沙晚，飞下滩头更自由。
<br>
<br>　　卷675_32  「柳」郑谷
<br>
<br>　　半烟半雨江桥畔，映杏映桃山路中。
<br>
<br>　　会得离人无限意，千丝万絮惹春风。
<br>
<br>　　卷675_33  「下第退居二首」郑谷
<br>
<br>　　年来还未上丹梯，且著渔蓑谢故溪。
<br>
<br>　　落尽梨花春又了，破篱残雨晚莺啼。
<br>
<br>　　未尝青杏出长安，豪士应疑怕牡丹。
<br>
<br>　　只有退耕耕不得，茫然村落水吹残。
<br>
<br>　　卷675_34  「江宿闻芦管（商船小童善吹）」郑谷
<br>
<br>　　塞曲凄清楚水滨，声声吹出落梅春。
<br>
<br>　　须知风月千樯下，亦有葫芦河畔人。
<br>
<br>　　卷675_35  「闲题」郑谷
<br>
<br>　　举世何人肯自知，须逢精鉴定妍媸。
<br>
<br>　　若教嫫母临明镜，也道不劳红粉施。
<br>
<br>　　卷675_36  「曲江春草」郑谷
<br>
<br>　　花落江堤蔟暖烟，雨馀草色远相连。
<br>
<br>　　香轮莫辗青青破，留与愁人一醉眠。
<br>
<br>　　卷675_37  「雪中偶题」郑谷
<br>
<br>　　乱飘僧舍茶烟湿，密洒歌楼酒力微。
<br>
<br>　　江上晚来堪画处，渔人披得一蓑归。
<br>
<br>　　卷675_38  「题慈恩寺默公院」郑谷
<br>
<br>　　虽近曲江居古寺，旧山终忆九华峰。
<br>
<br>　　春来老病厌迎送，剪却牡丹栽野松。
<br>
<br>　　卷675_39  「江上阻风」郑谷
<br>
<br>　　水天春暗暮寒浓，船闭篷窗细雨中。
<br>
<br>　　闻道渔家酒初熟，晚来翻喜打头风。
<br>
<br>　　卷675_40  「淮上与友人别」郑谷
<br>
<br>　　扬子江头杨柳春，杨花愁杀渡江人。
<br>
<br>　　数声风笛离亭晚，君向潇湘我向秦。
<br>
<br>　　卷675_41  「忍公小轩二首」郑谷
<br>
<br>　　松溪水色绿于松，每到松溪到暮钟。
<br>
<br>　　闲得心源只如此，问禅何必向双峰。
<br>
<br>　　旧游前事半埃尘，多向林中结净因。
<br>
<br>　　一念一炉香火里，后身唯愿似师身。
<br>
<br>　　卷675_42  「淮上渔者」郑谷
<br>
<br>　　白头波上白头翁，家逐船移浦浦风。
<br>
<br>　　一尺鲈鱼新钓得，儿孙吹火荻花中。
<br>
<br>　　卷675_43  「兴州江馆」郑谷
<br>
<br>　　向蜀还秦计未成，寒蛩一夜绕床鸣。
<br>
<br>　　愁眠不稳孤灯尽，坐听嘉陵江水声。
<br>
<br>　　卷675_44  「题无本上人小斋」郑谷
<br>
<br>　　寒寺唯应我访师，人稀境静雪销迟。
<br>
<br>　　竹西落照侵窗好，堪惜归时落照时。
<br>
<br>　　卷675_45  「七祖院小山」郑谷
<br>
<br>　　小巧功成雨藓斑，轩车日日扣松关。
<br>
<br>　　峨嵋咫尺无人去，却向僧窗看假山。
<br>
<br>　　卷675_46  「定水寺行香」郑谷
<br>
<br>　　听经看画绕虚廊，风拂金炉待赐香。
<br>
<br>　　丞相未来春雪密，暂偷闲卧老僧床。
<br>
<br>　　卷675_47  「浯溪」郑谷
<br>
<br>　　湛湛清江叠叠山，白云白鸟在其间。
<br>
<br>　　渔翁醉睡又醒睡，谁道皇天最惜闲。
<br>
<br>　　卷675_48  「闷题」郑谷
<br>
<br>　　莫厌九衢尘土间，秋晴满眼是南山。
<br>
<br>　　僧家未必全无事，道著访僧心且闲。
<br>
<br>　　卷675_49  「重访黄神谷策禅者」郑谷
<br>
<br>　　初尘芸阁辞禅阁，却访支郎是老郎。
<br>
<br>　　我趣转卑师趣静，数峰秋雪一炉香。
<br>
<br>　　卷675_50  「别修觉寺无本上人」郑谷
<br>
<br>　　松上闲云石上苔，自嫌归去夕阳催。
<br>
<br>　　山门握手无他语，只约今冬看雪来。
<br>
<br>　　卷675_51  「赠日东鉴禅师」郑谷
<br>
<br>　　故国无心渡海潮，老禅方丈倚中条。
<br>
<br>　　夜深雨绝松堂静，一点山萤照寂寥。
<br>
<br>　　卷675_52  「传经院壁画松」郑谷
<br>
<br>　　危根瘦尽耸孤峰，珍重江僧好笔踪。
<br>
<br>　　得向游人多处画，却胜涧底作真松。
<br>
<br>　　卷675_53  「高蟾先辈以诗笔相示抒成寄酬」郑谷
<br>
<br>　　张生故国三千里，知者唯应杜紫微。
<br>
<br>　　君有君恩秋后叶，可能更羡谢玄晖。
<br>
<br>　　卷675_54  「为人题」郑谷
<br>
<br>　　泪湿孤鸾晓镜昏，近来方解惜青春。
<br>
<br>　　杏花杨柳年年好，不忍回看旧写真。
<br>
<br>　　卷675_55  「越鸟」郑谷
<br>
<br>　　背霜南雁不到处，倚棹北人初听时。
<br>
<br>　　梅雨满江春草歇，一声声在荔枝枝。
<br>
<br>　　卷675_56  「黄莺」郑谷
<br>
<br>　　春云薄薄日辉辉，宫树烟深隔水飞。
<br>
<br>　　应为能歌系仙籍，麻姑乞与女真衣。
<br>
<br>　　卷675_57  「失鹭鸶」郑谷
<br>
<br>　　野格由来倦小池，惊飞却下碧江涯。
<br>
<br>　　月昏风急何处宿，秋岸萧萧黄苇枝。
<br>
<br>　　卷675_58  「苔钱」郑谷
<br>
<br>　　春红秋紫绕池台，个个圆如济世财。
<br>
<br>　　雨后无端满穷巷，买花不得买愁来。
<br>
<br>　　卷675_59  「莲叶」郑谷
<br>
<br>　　移舟水溅差差绿，倚槛风摇柄柄香。
<br>
<br>　　多谢浣溪人不折，雨中留得盖鸳鸯。
<br>
<br>　　卷675_60  「蜀中赏海棠」郑谷
<br>
<br>　　浓淡芳春满蜀乡，半随风雨断莺肠。
<br>
<br>　　浣花溪上堪惆怅，子美无心为发扬。
<br>
<br>　　卷675_61  「投所知」郑谷
<br>
<br>　　砌下芝兰新满径，门前桃李旧垂阴。
<br>
<br>　　却应回念江边草，放出春烟一寸心。
<br>
<br>　　卷675_62  「早入谏院二首」郑谷
<br>
<br>　　玉阶春冷未催班，暂拂尘衣就笏眠。
<br>
<br>　　孤立小心还自笑，梦魂潜绕御炉烟。
<br>
<br>　　紫云重叠抱春城，廊下人稀唱漏声。
<br>
<br>　　偷得微吟斜倚柱，满衣花露听宫莺。
<br>
<br>　　卷675_63  「忝官谏垣明日转对」郑谷
<br>
<br>　　吾君英睿相君贤，其那寰区未晏然。
<br>
<br>　　明日翠华春殿下，不知何语可闻天。
<br>
<br>　　卷675_64  「再经南阳」郑谷
<br>
<br>　　平芜漠漠失楼台，昔日游人乱后来。
<br>
<br>　　寥落墙匡春欲暮，烧残官树有花开。
<br>
<br>　　卷675_65  「赠下第举公」郑谷
<br>
<br>　　见君失意我惆怅，记得当年落第情。
<br>
<br>　　出去无l归又闷，花南慢打讲钟声。
<br>
<br>　　卷675_66  「春阴」郑谷
<br>
<br>　　推琴当酒度春阴，不解谋生只解吟。
<br>
<br>　　舞蝶歌莺莫相试，老郎心是老僧心。
<br>
<br>　　卷675_67  「送张逸人」郑谷
<br>
<br>　　人间疏散更无人，浪兀孤舟酒兀身。
<br>
<br>　　芦笋鲈鱼抛不得，五陵珍重五湖春。
<br>
<br>　　卷675_68  「初还京师寓止府署偶题屋壁」郑谷
<br>
<br>　　秋光不见旧亭台，四顾荒凉瓦砾堆。
<br>
<br>　　火力不能销地力，乱前黄菊眼前开。
<br>
<br>　　卷675_69  「擢第后入蜀经罗村，路见海棠盛开偶有题咏」郑谷
<br>
<br>　　上国休夸红杏艳，深溪自照绿苔矶。一枝低带流莺睡，
<br>
<br>　　数片狂和舞蝶飞。堪恨路长移不得，可无人与画将归。
<br>
<br>　　手中已有新春桂，多谢烟香更入衣。
<br>
<br>　　卷675_70  「次韵和礼部卢侍郎江上秋夕寓怀」郑谷
<br>
<br>　　卢郎到处觉风生，蜀郡留连亚相情。乱后江山悲庾信，
<br>
<br>　　夜来烟月属袁宏。梦归兰省寒星动，吟向莎洲宿鹭惊。
<br>
<br>　　未脱白衣头半白，叨陪属和倍为荣。
<br>
<br>　　卷675_71  「宜春再访芳公言公幽斋写怀叙事，因赋长言」郑谷
<br>
<br>　　入门长恐先师在，香印纱灯似昔年，涧路萦回斋处远，
<br>
<br>　　松堂虚豁讲声圆。顷为弟子曾同社，今忝星郎更契缘。
<br>
<br>　　顾渚一瓯春有味，中林话旧亦潸然。
<br>
<br>　　卷675_72  「读李白集」郑谷
<br>
<br>　　何事文星与酒星，一时钟在李先生。
<br>
<br>　　高吟大醉三千首，留著人间伴月明。
<br>
<br>　　卷675_73  「卷末偶题三首」郑谷
<br>
<br>　　一卷疏芜一百篇，名成未敢暂忘筌。
<br>
<br>　　何如海日生残夜，一句能令万古传。
<br>
<br>　　七岁侍行湖外去，岳阳楼上敢题诗。
<br>
<br>　　如今寒晚无功业，何以胜任国士知。
<br>
<br>　　一第由来是出身，垂名俱为国风陈。
<br>
<br>　　此生若不知骚雅，孤宦如何作近臣。
<br>
<br>　　卷675_74  「读前集二首」郑谷
<br>
<br>　　殷[裁鉴英灵集，颇觉同才得旨深。
<br>
<br>　　何事后来高仲武，品题间气未公心。
<br>
<br>　　风骚如线不胜悲，国步多艰即此时。
<br>
<br>　　爱日满阶看古集，只应陶集是吾师。
<br>
<br>　　卷675_75  「渚宫乱后作」郑谷
<br>
<br>　　乡人来话乱离情，泪滴残阳问楚荆。白社已应无故老，
<br>
<br>　　清江依旧绕空城。高秋军旅齐山树，昔日渔家是野营。
<br>
<br>　　牢落故居灰烬后，黄花紫蔓上墙生。
<br>
<br>　　卷675_76  「鹧鸪（谷以此诗得名，时号为郑鹧鸪）」郑谷
<br>
<br>　　暖戏烟芜锦翼齐，品流应得近山鸡。雨昏青草湖边过，
<br>
<br>　　花落黄陵庙里啼。游子乍闻征袖湿，佳人才唱翠眉低。
<br>
<br>　　相呼相应湘江阔，苦竹丛深春日西。
<br>
<br>　　卷675_77  「燕」郑谷
<br>
<br>　　年去年来来去忙，春寒烟暝渡潇湘。低飞绿岸和梅雨，
<br>
<br>　　乱入红楼拣杏梁。闲几砚中窥水浅，落花径里得泥香。
<br>
<br>　　千言万语无人会，又逐流莺过短墙。
<br>
<br>　　卷675_78  「侯家鹧鸪」郑谷
<br>
<br>　　江天梅雨湿江蓠，到处烟香是此时。苦竹岭无归去日，
<br>
<br>　　海棠花落旧栖枝。春宵思极兰灯暗，晓月啼多锦幕垂。
<br>
<br>　　唯有佳人忆南国，殷勤为尔唱愁词。
<br>
<br>　　卷675_79  「雁」郑谷
<br>
<br>　　八月悲风九月霜，蓼花红淡苇条黄。石头城下波摇影，
<br>
<br>　　星子湾西云间行。惊散渔家吹短笛，失群征戍锁残阳。
<br>
<br>　　故乡闻尔亦惆怅，何况扁舟非故乡。
<br>
<br>　　卷675_80  「水（西蜀净众寺五题）」郑谷
<br>
<br>　　竹院松廊分数派，不空清亦逶迤。落花相逐去何处，
<br>
<br>　　幽鹭独来无限时。洗钵老僧临岸久，钓鱼闲客卷纶迟。
<br>
<br>　　晚晴一片连莎绿，悔与沧浪有旧期。
<br>
<br>　　卷675_81  「海棠」郑谷
<br>
<br>　　春风用意匀颜色，销得携觞与赋诗。丽最宜新著雨，
<br>
<br>　　娇饶全在欲开时。莫愁粉黛临窗懒，梁广丹青点笔迟。
<br>
<br>　　朝醉暮吟看不足，羡他蝴蝶宿深枝。
<br>
<br>　　卷675_82  「竹」郑谷
<br>
<br>　　宜烟宜雨又宜风，拂水藏村复间松。移得萧骚从远寺，
<br>
<br>　　洗来疏净见前峰。侵阶藓拆春芽迸，绕径莎微夏荫浓。
<br>
<br>　　无赖杏花多意绪，数枝穿翠好相容。
<br>
<br>　　卷675_83  「荔枝树」郑谷
<br>
<br>　　二京曾见画图中，数本芳菲色不同。孤棹今来巴徼外，
<br>
<br>　　一枝烟雨思无穷。夜郎城近含香瘴，杜宇巢低起暝风。
<br>
<br>　　肠断渝泸霜霰薄，不教叶似灞陵红。
<br>
<br>　　卷675_84  「锦二首」郑谷
<br>
<br>　　布素豪家定不看，若无文彩入时难。红迷天子帆边日，
<br>
<br>　　紫夺星郎帐外兰。春水濯来云雁活，夜机挑处雨灯寒。
<br>
<br>　　舞衣转转求新样，不问流离桑柘残。
<br>
<br>　　文君手里曙霞生，美号仍闻借蜀城。夺得始知袍更贵，
<br>
<br>　　著归方觉昼偏荣。宫花颜色开时丽，池雁毛衣浴后明。
<br>
<br>　　礼部郎官人所重，省中别占好窠名。
<br>
<br>　　卷675_85  「蜡烛」郑谷
<br>
<br>　　仙漏迟迟出建章，宫帘不动透清光。金闱露白新裁诏，
<br>
<br>　　画阁春红正试妆。泪滴杯盘何所恨，烬飘兰麝暗和香。
<br>
<br>　　多情更有分明处，照得歌尘下燕梁。
<br>
<br>　　卷675_86  「灯」郑谷
<br>
<br>　　雨向莎阶滴未休，冷光孤恨两悠悠。船中闻雁洞庭宿，
<br>
<br>　　床下有蛩长信秋。背照翠帘新洒别，不挑红烬正含愁。
<br>
<br>　　萧骚寒竹南窗静，一局闲棋为尔留。
<br>
<br>　　卷675_87  「宗人作尉唐昌官署幽胜而又博学精富得以言谈…留书屋壁」郑谷
<br>
<br>　　公堂潇洒有林泉，只隔苔墙是渚田。宗党相亲离乱世，
<br>
<br>　　春秋闲论战争年。远江惊鹭来池口，绝顶归云过竹边。
<br>
<br>　　风雨夜长同一宿，旧游多共忆樊川。
<br>
<br>　　卷675_88  「为户部李郎中与令季端公寓止渠州江寺偶作寄献」郑谷
<br>
<br>　　退居潇洒寄禅关，高挂朝簪净室间。孤岛虽留双鹤歇，
<br>
<br>　　五云争放二龙闲。轻舟共泛花边水，野屐同登竹外山。
<br>
<br>　　仙署金闺虚位久，夜清应梦近天颜。
<br>
<br>　　卷675_89  「重阳日访元秀上人」郑谷
<br>
<br>　　红叶黄花秋景宽，醉吟朝夕在樊川。却嫌今日登山俗，
<br>
<br>　　且共高僧对榻眠。别画长怀吴寺壁，宜茶偏赏溪泉。
<br>
<br>　　归来童稚争相笑，何事无人与酒船。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
