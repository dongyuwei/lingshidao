<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百二十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百二十八
<br>
<br>　　卷328_1  「杂诗五首」权德舆
<br>
<br>　　婉彼嬴氏女，吹箫偶萧史。彩鸾驾非烟，绰约两仙子。
<br>
<br>　　神期谅交感，相顾乃如此。岂比成都人，琴心中夜起。
<br>
<br>　　阳台巫山上，风雨忽清旷。朝云与游龙，变化千万状。
<br>
<br>　　魂交复目断，缥缈难比况。兰泽不可亲，凝情坐惆怅。
<br>
<br>　　淇水春正绿，上宫兰叶齐。光风两摇荡，鸣出中闺。
<br>
<br>　　一顾授横波，千金呈瓠犀。徒然路傍子，UU复凄凄。
<br>
<br>　　碧树泛鲜飙，玉琴含妙曲。佳人掩鸾镜，婉婉凝相瞩。
<br>
<br>　　文O映束素，香黛宜fT绿。寂寞远怀春，何时来比目。
<br>
<br>　　含颦倚瑶瑟，丹慊结繁虑。失身不自还，万恨随玉箸。
<br>
<br>　　蘼芜山下路，团扇秋风去。君看心断时，犹在目成处。
<br>
<br>　　卷328_2  「广陵诗」权德舆
<br>
<br>　　广陵实佳丽，隋季此为京。八方称辐凑，五达如砥平。
<br>
<br>　　大旆映空色，笳箫发连营。层台出重霄，金碧摩颢清。
<br>
<br>　　交驰流水毂，迥接浮云甍。青楼旭日映，绿野春风晴。
<br>
<br>　　喷玉光照地，颦蛾价倾城。灯前互巧笑，陌上相逢迎。
<br>
<br>　　飘飘翠羽薄，掩映红襦明。兰麝远不散，管弦闲自清。
<br>
<br>　　曲士守文墨，达人随性情。茫茫竟同尽，冉冉将何营。
<br>
<br>　　且申今日欢，莫务身后名。肯学诸儒辈，书窗误一生。
<br>
<br>　　卷328_3  「古意」权德舆
<br>
<br>　　家人强进酒，酒后能忘情。持杯未饮时，众感纷已盈。
<br>
<br>　　明月照我房，庭柯振秋声。空庭白露下，枕席凉风生。
<br>
<br>　　所思万里馀，水阔山纵横。佳期凭梦想，未晓愁鸡鸣。
<br>
<br>　　愿将一心人，当年欢乐平。长筵映玉俎，素手弹秦筝。
<br>
<br>　　fT睇呈巧笑，惠音激凄清。此愿良未果，永怀空如酲。
<br>
<br>　　卷328_4  「杂言和常州李员外副使春日戏题十首」权德舆
<br>
<br>　　随风柳絮轻，映日杏花明。无奈花深处，流莺三数声。
<br>
<br>　　兰桡画舸转花塘，水映风摇路渐香。
<br>
<br>　　任兴不知行近远，更怜微月照鸣榔。
<br>
<br>　　檐前晓色惊双燕，户外春风舞百花。
<br>
<br>　　粉署可怜闲对此，唯令碧玉泛流霞。
<br>
<br>　　枕上觉，窗外晓。怯朝光，惊曙鸟。花坠露，满芳沼。
<br>
<br>　　柳如丝，风袅袅。佳期远，相见少。试一望，魂杳渺。
<br>
<br>　　闲庭无事，独步春辉。韶光满目，落蕊盈衣。芳树交柯，
<br>
<br>　　文禽并飞。婉彼君子，怅然有违。对酒不饮，横琴不挥。
<br>
<br>　　不挥者何，知音诚稀。
<br>
<br>　　江春好游衍，处处芳菲积。彩舫入花津，香车依柳陌。
<br>
<br>　　绿杨烟袅袅，红蕊莺寂寂。如何愁思人，独与风光隔。
<br>
<br>　　曙月渐到窗前，移尊更就芳筵。轻吹乍摇兰烛，
<br>
<br>　　春光暗入花钿。丝竹偏宜静夜，绮罗共占韶年。
<br>
<br>　　不遣通宵尽醉，定知辜负风烟。
<br>
<br>　　露洗百花新，帘开月照人。绿窗销暗烛，兰径扫清尘。
<br>
<br>　　双燕频惊梦，三桃竞报春。相思寂不语，珠泪洒红巾。
<br>
<br>　　雨歇风轻一院香，红芳绿草接东墙。
<br>
<br>　　春衣试出当轩立，定被邻家暗断肠。
<br>
<br>　　春风半，春光遍。柳如丝，花似霰。归心劳梦寐，
<br>
<br>　　远目伤游眄。可惜长安无限春，年年空向江南见。
<br>
<br>　　卷328_5  「相思曲（一作长相思）」权德舆
<br>
<br>　　少小别潘郎，娇羞倚画堂。有时裁尺素，无事约残黄。
<br>
<br>　　鹊语临妆镜，花飞落绣床。相思不解说，明月照空房。
<br>
<br>　　卷328_6  「古乐府」权德舆
<br>
<br>　　风光澹荡百花吐，楼上朝朝学歌舞。身年二八婿侍中，
<br>
<br>　　幼妹承恩兄尚主。绿窗珠箔绣鸳鸯，侍婢先焚百和香。
<br>
<br>　　莺啼日出不知曙，寂寂罗帏春梦长。
<br>
<br>　　卷328_7  「渡江秋怨二首」权德舆
<br>
<br>　　秋江平，秋月明，孤舟独夜万里情。万里情，相思远，
<br>
<br>　　人不见兮泪满眼。
<br>
<br>　　渡秋江兮渺然，望秋月兮婵娟。色如练，万里遍，
<br>
<br>　　我有所思兮不得见。不得见兮露寒水深，耿遥夜兮伤心。
<br>
<br>　　卷328_8  「秋闺月」权德舆
<br>
<br>　　三五二八月如练，海上天涯应共见。不知何处玉楼前，
<br>
<br>　　乍入深闺玳瑁筵。露浓香径和愁坐，风动罗帏照独眠。
<br>
<br>　　初卷珠帘看不足。斜抱箜篌未成曲。稍映妆台临绮窗，
<br>
<br>　　遥知不语泪双双。此时愁望知何极，万里秋天同一色。
<br>
<br>　　霭霭遥分陌上光，迢迢对此闺中忆。早晚归来欢宴同，
<br>
<br>　　可怜歌吹月明中。此夜不堪肠断绝，愿随流影到辽东。
<br>
<br>　　卷328_9  「薄命篇（一作妾薄命篇）」权德舆
<br>
<br>　　昔住邯郸年尚少，只是娇羞弄花鸟。青楼碧纱大道边，
<br>
<br>　　绿杨日暮风袅袅。婵娟玉貌二八馀，自怜颜色花不如。
<br>
<br>　　丽质全胜秦氏女，藁砧宁用专城居。岁去年来年渐长，
<br>
<br>　　青春红粉全堪赏。玉楼珠箔但闲居，南陌东城讵来往。
<br>
<br>　　韶光日日看渐迟。棵芳嚷湫杏惺薄Ｄ知燕赵娉婷子，
<br>
<br>　　翻嫁幽并游侠儿。年年结束青丝骑，出门一去何时至。
<br>
<br>　　秋月空悬翡翠帘，春帏懒卧鸳鸯被。沙塞经时不寄书，
<br>
<br>　　深闺愁独意何如。花前拭泪情无限，月下调琴恨有馀。
<br>
<br>　　离别苦多相见少，洞房愁梦何由晓。闲看双燕泪霏霏，
<br>
<br>　　静对空床魂悄悄。镜里红颜不自禁，陌头香骑动春心。
<br>
<br>　　为问佳期早晚是，人人总解有黄金。
<br>
<br>　　卷328_10  「放歌行」权德舆
<br>
<br>　　夕阳不驻东流急，荣名贵在当年立。青春虚度无所成，
<br>
<br>　　白首衔悲亦何及。拂衣西笑出东山，君臣道合俄顷间。
<br>
<br>　　一言一笑玉墀上，变化生涯如等闲。朱门杳杳列华戟，
<br>
<br>　　座中皆是王侯客。鸣环动暗珊珊，骏马花骢白玉鞍。
<br>
<br>　　十千斗酒不知贵，半醉留宾邀尽欢。银烛煌煌夜将久，
<br>
<br>　　侍婢金泻春酒。春酒盛来琥珀光，暗闻兰麝几般香。
<br>
<br>　　乍看皓腕映罗袖，微听清歌发杏梁。双鬟美人君不见，
<br>
<br>　　一一皆胜赵飞燕。迎杯乍举石榴裙，匀粉时交合欢扇。
<br>
<br>　　未央钟漏醉中闻，联骑朝天曙色分。双阙烟云遥霭霭，
<br>
<br>　　五衢车马乱纷纷。罢朝鸣骤归鞍，今日还同昨日欢。
<br>
<br>　　岁岁年年恣游宴，出门满路光辉遍。一身自乐何足言，
<br>
<br>　　九族为荣真可羡。男儿称意须及时，闭门下帷人不知。
<br>
<br>　　年光看逐转蓬尽，徒咏东山招隐诗。
<br>
<br>　　卷328_11  「旅馆雪晴，又睹新月，众兴所感，因成杂言」权德舆
<br>
<br>　　寥寥深夜雪初晴，楼上云开月渐明。池中片影依稀见，
<br>
<br>　　帘外清光远近生。皎皎晴空疑破镜，广庭积素偏相映。
<br>
<br>　　珠帘卷却光更深，玉指持来色逾净。梦觉青楼最可怜，
<br>
<br>　　婵娟素魄满寒天。天地寥寥同一色，秦淮楚江无限极。
<br>
<br>　　归鸿断猿何处声，深闺旅馆遥相忆。长安五侯华阁开，
<br>
<br>　　嘉宾列坐倾金。赏明月，玩流雪，纤手蛾眉座中设，
<br>
<br>　　清歌一声无断绝。夜已央，乐未阑。狐裘兽炭不知寒，
<br>
<br>　　珠环翠声珊珊。履舄纷纭桂袖攒，朱颜倚醉尽君欢。
<br>
<br>　　人生少年全不久，相看且劝杯中酒。丈夫富贵自有期，
<br>
<br>　　映雪读书徒白首。
<br>
<br>　　卷328_12  「玉台体十二首」权德舆
<br>
<br>　　鸾啼兰已红，见出凤城东。粉汗宜斜日，衣香逐上风。
<br>
<br>　　情来不自觉，暗驻五花骢。
<br>
<br>　　婵娟二八正娇羞，日暮相逢南陌头。
<br>
<br>　　试问佳期不肯道，落花深处指青楼。
<br>
<br>　　隐映罗衫薄，轻盈玉腕圆。相逢不肯语，微笑画屏前。
<br>
<br>　　知向辽东去，由来几许愁。破颜君莫怪，娇小不禁羞。
<br>
<br>　　楼上吹箫罢，闺中刺绣阑。佳期不可见，尽日泪潺潺。
<br>
<br>　　泪尽珊瑚枕，魂销玳瑁床。罗衣不忍著，羞见绣鸳鸯。
<br>
<br>　　君去期花时，花时君不至。檐前双燕飞，落妾相思泪。
<br>
<br>　　空闺灭烛后，罗幌独眠时。泪尽肠欲断，心知人不知。
<br>
<br>　　秋风一夜至，吹尽后庭花。莫作经时别，西邻是宋家。
<br>
<br>　　独自披衣坐，更深月露寒。隔帘肠欲断，争敢下阶看。
<br>
<br>　　昨夜裙带解，今朝k子飞。铅华不可弃，莫是藁砧归。
<br>
<br>　　万里行人至，深闺夜未眠。双眉灯下扫，不待镜台前。
<br>
<br>　　卷328_13  「赠友人（时友人新有别恨者）」权德舆
<br>
<br>　　知向巫山逢日暮，轻O玉佩暂淹留。
<br>
<br>　　晓随云雨归何处，还是襄王梦觉愁。
<br>
<br>　　卷328_14  「舟行见月」权德舆
<br>
<br>　　月入孤舟夜半晴，寥寥霜雁两三声。
<br>
<br>　　洞房烛影在何处，欲寄相思梦不成。
<br>
<br>　　卷328_15  「杂兴五首」权德舆
<br>
<br>　　丛鬓愁眉时势新，初笄绝代北方人。
<br>
<br>　　一颦一笑千金重，肯似成都夜失身。
<br>
<br>　　乍听丝声似竹声，又疑丹穴九雏惊。
<br>
<br>　　金波露洗净于昼，寂寞不堪深夜情。
<br>
<br>　　琥珀尊开月映帘，调弦理曲指纤纤。
<br>
<br>　　含羞敛态劝君住，更奏新声刮骨盐。
<br>
<br>　　乳燕双飞莺乱啼，百花如绣照深闺。
<br>
<br>　　新妆对镜知无比，微笑时时出瓠犀。
<br>
<br>　　巫山云雨洛川神，珠襻香腰稳称身。
<br>
<br>　　惆怅妆成君不见，含情起立问傍人。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
