<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百九十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百九十九
<br>
<br>　　卷199_1  「临河客舍呈狄明府兄留题县南楼」岑参
<br>
<br>　　黎阳城南雪正飞，黎阳渡头人未归。河边酒家堪寄宿，
<br>
<br>　　主人小女能缝衣。故人高卧黎阳县，一别三年不相见。
<br>
<br>　　邑中雨雪偏著时，隔河东郡人遥羡。邺都唯见古时丘，
<br>
<br>　　漳水还如旧日流。城上望乡应不见，朝来好是懒登楼。
<br>
<br>　　卷199_2  「客舍悲秋，有怀两省旧游，呈幕中诸公」岑参
<br>
<br>　　三度为郎便白头，一从出守五经秋。莫言圣主长不用，
<br>
<br>　　其那苍生应未休。人间岁月如流水，客舍秋风今又起。
<br>
<br>　　不知心事向谁论，江上蝉鸣空满耳。
<br>
<br>　　卷199_3  「白雪歌，送武判官归京」岑参
<br>
<br>　　北风卷地白草折，胡天八月即飞雪。忽然一夜春风来，
<br>
<br>　　千树万树梨花开。散入珠帘湿罗幕，狐裘不暖锦衾薄。
<br>
<br>　　将军角弓不得控，都护铁衣冷难著。瀚海阑干百丈冰，
<br>
<br>　　愁云黪淡万里凝。中军置酒饮归客，胡琴琵琶与羌笛。
<br>
<br>　　纷纷暮雪下辕门，风掣红旗冻不翻。轮台东门送君去，
<br>
<br>　　去时雪满天山路。山回路转不见君，雪上空留马行处。
<br>
<br>　　卷199_4  「热海行，送崔侍御还京」岑参
<br>
<br>　　侧闻阴山胡儿语，西头热海水如煮。海上众鸟不敢飞，
<br>
<br>　　中有鲤鱼长且肥。岸傍青草常不歇，空中白雪遥旋灭。
<br>
<br>　　蒸沙烁石然虏云，沸浪炎波煎汉月。阴火潜烧天地炉，
<br>
<br>　　何事偏烘西一隅。势吞月窟侵太白，气连赤坂通单于。
<br>
<br>　　送君一醉天山郭，正见夕阳海边落。柏台霜威寒逼人，
<br>
<br>　　热海炎气为之薄。
<br>
<br>　　卷199_5  「轮台歌，奉送封大夫出师西征」岑参
<br>
<br>　　轮台城头夜吹角，轮台城北旄头落。羽书昨夜过渠黎，
<br>
<br>　　单于已在金山西。戍楼西望烟尘黑，汉兵屯在轮台北。
<br>
<br>　　上将拥旄西出征，平明吹笛大军行。四边伐鼓雪海涌，
<br>
<br>　　三军大呼阴山动。虏塞兵气连云屯，战场白骨缠草根。
<br>
<br>　　剑河风急雪片阔，沙口石冻马蹄脱。亚相勤王甘苦辛，
<br>
<br>　　誓将报主静边尘。古来青史谁不见，今见功名胜古人。
<br>
<br>　　卷199_6  「敷水歌，送窦渐入京」岑参
<br>
<br>　　罗敷昔时秦氏女，千载无人空处所。昔时流水至今流，
<br>
<br>　　万事皆逐东流去。此水东流无尽期，水声还似旧来时。
<br>
<br>　　岸花仍自羞红脸，堤柳犹能学翠眉。春去秋来不相待，
<br>
<br>　　水中月色长不改。罗敷养蚕空耳闻，使君五马今何在。
<br>
<br>　　九月霜天水正寒，故人西去度征鞍。水底鲤鱼幸无数，
<br>
<br>　　愿君别后垂尺素。
<br>
<br>　　卷199_7  「天山雪歌，送萧治归京」岑参
<br>
<br>　　天山有雪常不开，千峰万岭雪崔嵬。北风夜卷赤亭口，
<br>
<br>　　一夜天山雪更厚。能兼汉月照银山，复逐胡风过铁关。
<br>
<br>　　交河城边飞鸟绝，轮台路上马蹄滑。霭寒氛万里凝，
<br>
<br>　　阑干阴崖千丈冰。将军狐裘卧不暖，都护宝刀冻欲断。
<br>
<br>　　正是天山雪下时，送君走马归京师。雪中何以赠君别，
<br>
<br>　　惟有青青松树枝。
<br>
<br>　　卷199_8  「火山云歌，送别」岑参
<br>
<br>　　火山突兀赤亭口，火山五月火云厚。火云满山凝未开，
<br>
<br>　　飞鸟千里不敢来。平明乍逐胡风断，薄暮浑随塞雨回。
<br>
<br>　　缭绕斜吞铁关树，氛氲半掩交河戍。迢迢征路火山东，
<br>
<br>　　山上孤云随马去。
<br>
<br>　　卷199_9  「青门歌，送东台张判官」岑参
<br>
<br>　　青门金锁平旦开，城头日出使车回。青门柳枝正堪折，
<br>
<br>　　路傍一日几人别。东出青门路不穷，驿楼官树灞陵东。
<br>
<br>　　花扑征衣看似绣，云随去马色疑骢。胡姬酒垆日未午，
<br>
<br>　　丝绳玉缸酒如乳。灞头落花没马蹄，昨夜微雨花成泥。
<br>
<br>　　黄鹂翅湿飞转低，关东尺书醉懒题。须臾望君不可见，
<br>
<br>　　扬鞭飞疾如箭。借问使乎何时来，莫作东飞伯劳西飞燕。
<br>
<br>　　卷199_10  「梁园歌，送河南王说判官」岑参
<br>
<br>　　君不见梁孝王修竹园，颓墙隐辚势仍存。
<br>
<br>　　娇娥曼脸成草蔓，罗帷珠帘空竹根。大梁一旦人代改，
<br>
<br>　　秋月春风不相待。池中几度雁新来，洲上千年鹤应在。
<br>
<br>　　梁园二月梨花飞，却似梁王雪下时。当时置酒延枚叟，
<br>
<br>　　肯料平台狐兔走。万事翻覆如浮云，昔人空在今人口。
<br>
<br>　　单父古来称宓生，只今为政有吾兄。轩若过梁园道，
<br>
<br>　　应傍琴台闻政声。
<br>
<br>　　卷199_11  「走马川行，奉送出师西征」岑参
<br>
<br>　　君不见走马川行雪海边，平沙莽莽黄入天。
<br>
<br>　　轮台九月风夜吼，一川碎石大如斗，随风满地石乱走。
<br>
<br>　　匈奴草黄马正肥，金山西见烟尘飞，汉家大将西出师。
<br>
<br>　　将军金甲夜不脱，半夜军行戈相拨，风头如刀面如割。
<br>
<br>　　马毛带雪汗气蒸，五花连钱旋作冰，幕中草檄砚水凝。
<br>
<br>　　虏骑闻之应胆慑，料知短兵不敢接，车师西门伫献捷。
<br>
<br>　　卷199_12  「函谷关歌，送刘评事使关西」岑参
<br>
<br>　　君不见函谷关，崩城毁壁至今在。树根草蔓遮古道，
<br>
<br>　　空谷千年长不改。寂寞无人空旧山，圣朝无外不须关。
<br>
<br>　　白马公孙何处去，青牛老人更不还。苍苔白骨空满地，
<br>
<br>　　月与古时长相似。野花不省见行人，山鸟何曾识关吏。
<br>
<br>　　故人方乘使者车，吾知郭丹却不如。请君时忆关外客，
<br>
<br>　　行到关西多致书。
<br>
<br>　　卷199_13  「胡笳歌，送颜真卿使赴河陇」岑参
<br>
<br>　　君不闻胡笳声最悲，紫髯绿眼胡人吹。吹之一曲犹未了，
<br>
<br>　　愁杀楼兰征戍儿。凉秋八月萧关道，北风吹断天山草。
<br>
<br>　　昆仑山南月欲斜，胡人向月吹胡笳。胡笳怨兮将送君，
<br>
<br>　　秦山遥望陇山云。边城夜夜多愁梦，向月胡笳谁喜闻。
<br>
<br>　　卷199_14  「秦筝歌，送外甥萧正归京」岑参
<br>
<br>　　汝不闻秦筝声最苦，五色缠弦十三柱。怨调慢声如欲语，
<br>
<br>　　一曲未终日移午。红亭水木不知暑，忽弹黄钟和白。
<br>
<br>　　清风飒来云不去，闻之酒醒泪如雨。汝归秦兮弹秦声，
<br>
<br>　　秦声悲兮聊送汝。
<br>
<br>　　卷199_15  「与独孤渐道别长句兼呈严八侍御」岑参
<br>
<br>　　轮台客舍春草满，颍阳归客肠堪断。穷荒绝漠鸟不飞，
<br>
<br>　　万碛千山梦犹懒。怜君白面一书生，读书千卷未成名。
<br>
<br>　　五侯贵门脚不到，数亩山田身自耕。兴来浪迹无远近，
<br>
<br>　　及至辞家忆乡信。无事垂鞭信马头，西南几欲穷天尽。
<br>
<br>　　奉使三年独未归，边头词客旧来稀。借问君来得几日，
<br>
<br>　　到家不觉换春衣。高斋清昼卷帷幕，纱帽接z5慵不著。
<br>
<br>　　中酒朝眠日色高，弹棋夜半灯花落。冰片高堆金错盘，
<br>
<br>　　满堂凛凛五月寒。桂林蒲萄新吐蔓，武城刺蜜未可餐。
<br>
<br>　　军中置酒夜挝鼓，锦筵红烛月未午。花门将军善胡歌，
<br>
<br>　　叶河蕃王能汉语。知尔园林压渭滨，夫人堂上泣罗裙。
<br>
<br>　　鱼龙川北盘G雨，鸟鼠山西洮水云。台中严公于我厚，
<br>
<br>　　别后新诗满人口。自怜弃置天西头，因君为问相思否。
<br>
<br>　　卷199_39  「送费子归武昌」岑参
<br>
<br>　　汉阳归客悲秋草，旅舍叶飞愁不扫。秋来倍忆武昌鱼，
<br>
<br>　　梦著只在巴陵道。曾随上将过祁连，离家十年恒在边。
<br>
<br>　　剑锋可惜虚用尽，马蹄无事今已穿。知君开馆常爱客，
<br>
<br>　　樗h百金每一掷。平生有钱将与人，江上故园空四壁。
<br>
<br>　　吾观费子毛骨奇，广眉大口仍赤髭。看君失路尚如此，
<br>
<br>　　人生贵贱那得知。高秋八月归南楚，东门一壶聊出祖。
<br>
<br>　　路指凤凰山北云，衣沾鹦鹉洲边雨。勿叹蹉跎白发新，
<br>
<br>　　应须守道勿羞贫。男儿何必恋妻子，莫向江村老却人。
<br>
<br>　　卷199_40  「送韩巽入都觐省便赴举」岑参
<br>
<br>　　槐叶苍苍柳叶黄，秋高八月天欲霜。青门百壶送韩侯，
<br>
<br>　　白云千里连嵩丘。北堂倚门望君忆，东归扇枕后秋色。
<br>
<br>　　洛阳才子能几人，明年桂枝是君得。
<br>
<br>　　卷199_41  「送李副使赴碛西官军」岑参
<br>
<br>　　火山六月应更热，赤亭道口行人绝。知君惯度祁连城，
<br>
<br>　　岂能愁见轮台月。脱鞍暂入酒家垆，送君万里西击胡。
<br>
<br>　　功名只向马上取，真是英雄一丈夫。
<br>
<br>　　卷199_42  「凉州馆中与诸判官夜集」岑参
<br>
<br>　　弯弯月出挂城头，城头月出照梁州。凉州七里十万家，
<br>
<br>　　胡人半解弹琵琶。琵琶一曲肠堪断，风萧萧兮夜漫漫。
<br>
<br>　　河西幕中多故人，故人别来三五春。花门楼前见秋草，
<br>
<br>　　岂能贫贱相看老。一生大笑能几回，斗酒相逢须醉倒。
<br>
<br>　　卷199_43  「酒泉太守席上醉后作」岑参
<br>
<br>　　琵琶长笛曲相和，羌儿胡雏齐唱歌。浑炙犁牛烹野驼，
<br>
<br>　　交河美酒归叵罗。三更醉后军中寝，无奈秦山归梦何。
<br>
<br>　　卷199_44  「偃师东与韩樽同诣景云晖上人即事」岑参
<br>
<br>　　山阴老僧解楞伽，颍阳归客远相过。烟深草湿昨夜雨，
<br>
<br>　　雨后秋风渡漕河。空山终日尘事少，平郊远见行人小。
<br>
<br>　　尚书碛上黄昏钟，别驾渡头一归鸟。
<br>
<br>　　卷199_45  「醉题匡城周少府厅壁」岑参
<br>
<br>　　妇姑城南风雨秋，妇姑城中人独愁。愁云遮却望乡处，
<br>
<br>　　数日不上西南楼。故人薄暮公事闲，玉壶美酒琥珀殷。
<br>
<br>　　颍阳秋草今黄尽，醉卧君家犹未还。
<br>
<br>　　卷199_46  「敦煌太守后庭歌」岑参
<br>
<br>　　敦煌太守才且贤，郡中无事高枕眠。太守到来山出泉，
<br>
<br>　　黄砂碛里人种田。敦煌耆旧鬓皓然，愿留太守更五年。
<br>
<br>　　城头月出星满天，曲房置酒张锦筵。美人红妆色正鲜，
<br>
<br>　　侧垂高髻插金钿。醉坐藏钩红烛前，不知钩在若个边。
<br>
<br>　　为君手把珊瑚鞭，射得半段黄金钱，此中乐事亦已偏。
<br>
<br>　　卷199_47  「喜韩樽相过」岑参
<br>
<br>　　三月灞陵春已老，故人相逢耐醉倒。瓮头春酒黄花脂，
<br>
<br>　　禄米只充沽酒资。长安城中足年少，独共韩侯开口笑。
<br>
<br>　　桃花点地红斑斑，有酒留君且莫还。与君兄弟日携手，
<br>
<br>　　世上虚名好是闲。
<br>
<br>　　卷199_48  「银山碛西馆」岑参
<br>
<br>　　银山碛口风似箭，铁门关西月如练。双双愁泪沾马毛，
<br>
<br>　　飒飒胡沙迸人面。丈夫三十未富贵，安能终日守笔砚。
<br>
<br>　　卷199_49  「感遇」岑参
<br>
<br>　　五花骢马七香车，云是平阳帝子家。凤凰城头日欲斜，
<br>
<br>　　门前高树鸣春鸦。汉家鲁元君不闻，今作城西一古坟。
<br>
<br>　　昔来唯有秦王女，独自吹箫乘白云。
<br>
<br>　　卷199_50  「太白胡僧歌」岑参
<br>
<br>　　闻有胡僧在太白，兰若去天三百尺。一持楞伽入中峰，
<br>
<br>　　世人难见但闻钟。窗边锡杖解两虎，床下钵盂藏一龙。
<br>
<br>　　草衣不针复不线，两耳垂肩眉覆面。此僧年几那得知，
<br>
<br>　　手种青松今十围。心将流水同清净，身与浮云无是非。
<br>
<br>　　商山老人已曾识，愿一见之何由得。山中有僧人不知，
<br>
<br>　　城里看山空黛色。
<br>
<br>　　卷199_51  「卫节度赤骠马歌」岑参
<br>
<br>　　君家赤骠画不得，一团旋风桃花色。红缨紫珊瑚鞭，
<br>
<br>　　玉鞍锦鞯黄金勒。请君鞲出看君骑，尾长@地如红丝。
<br>
<br>　　自矜诸马皆不及，却忆百金新买时。香街紫陌凤城内，
<br>
<br>　　满城见者谁不爱。扬鞭骤急白汗流，弄影行骄碧蹄碎。
<br>
<br>　　紫髯胡雏金剪刀，平明剪出三i高。枥上看时独意气，
<br>
<br>　　众中牵出偏雄豪。骑将猎向南山口，城南狐兔不复有。
<br>
<br>　　草头一点疾如飞，却使苍鹰翻向后。忆昨看君朝未央，
<br>
<br>　　鸣珂拥盖满路香。始知边将真富贵，可怜人马相辉光。
<br>
<br>　　男儿称意得如此，骏马长鸣北风起。待君东去扫胡尘，
<br>
<br>　　为君一日行千里。
<br>
<br>　　卷199_52  「田使君美人舞如莲花北a歌（此曲本出北同城）」岑参
<br>
<br>　　美人舞如莲花旋，世人有眼应未见。高堂满地红氍毹，
<br>
<br>　　试舞一曲天下无。此曲胡人传入汉，诸客见之惊且叹。
<br>
<br>　　慢脸娇娥纤复，轻罗金缕花葱茏。回裾转袖若飞雪，
<br>
<br>　　左a右a生旋风。琵琶横笛和未匝，花门山头黄云合。
<br>
<br>　　忽作出塞入塞声，白草胡沙寒飒飒。翻身入破如有神，
<br>
<br>　　前见后见回回新。始知诸曲不可比，采莲落梅徒聒耳。
<br>
<br>　　世人学舞只是舞，恣态岂能得如此。
<br>
<br>　　卷199_53  「裴将军宅芦管歌」岑参
<br>
<br>　　辽东九月芦叶断，辽东小儿采芦管。可怜新管清且悲，
<br>
<br>　　一曲风飘海头满。海树萧索天雨霜，管声寥亮月苍苍。
<br>
<br>　　白狼河北堪愁恨，玄兔城南皆断肠。辽东将军长安宅，
<br>
<br>　　美人芦管会佳客。弄调啾飕胜洞箫，发声窈窕欺横笛。
<br>
<br>　　夜半高堂客未回，只将芦管送君杯。巧能陌上惊杨柳，
<br>
<br>　　复向园中误落梅。诸客爱之听未足，高卷珠帘列红烛。
<br>
<br>　　将军醉舞不肯休，更使美人吹一曲。
<br>
<br>　　卷199_54  「韦员外家花树歌」岑参
<br>
<br>　　今年花似去年好，去年人到今年老。始知人老不如花，
<br>
<br>　　可惜落花君莫扫。君家兄弟不可当，列卿御史尚书郎。
<br>
<br>　　朝回花底恒会客，花扑玉缸春酒香。
<br>
<br>　　卷199_55  「醉后戏与赵歌儿」岑参
<br>
<br>　　秦州歌儿歌调苦，偏能立唱濮阳女。座中醉客不得意，
<br>
<br>　　闻之一声泪如雨。向使逢着汉帝怜，董贤气咽不能语。
<br>
<br>　　卷199_56  「范公丛竹歌」岑参
<br>
<br>　　世人见竹不解爱，知君种竹府城内。此君托根幸得地，
<br>
<br>　　种来几时闻已大。盛暑丛色寒，闲宵槭槭叶声干。
<br>
<br>　　能清案牍帘下见，宜对琴书窗外看。为君成阴将蔽日，
<br>
<br>　　迸笋穿阶踏还出。守节偏凌御史霜，虚心愿比郎官笔。
<br>
<br>　　君莫爱南山松树枝，竹色四时也不移。寒天草木黄落尽，
<br>
<br>　　犹自青青君始知。
<br>
<br>　　卷199_57  「玉门关盖将军歌」岑参
<br>
<br>　　盖将军，真丈夫。行年三十执金吾，身长七尺颇有须。
<br>
<br>　　玉门关城迥且孤，黄沙万里白草枯。南邻犬戎北接胡，
<br>
<br>　　将军到来备不虞。五千甲兵胆力粗，军中无事但欢娱。
<br>
<br>　　暖屋绣帘红地炉，织成壁衣花氍毹。灯前侍婢泻玉壶，
<br>
<br>　　金铛乱点野酡酥。紫绂金章左右趋，问著只是苍头奴。
<br>
<br>　　美人一双闲且都，朱唇翠眉映明。清歌一曲世所无，
<br>
<br>　　今日喜闻凤将雏。可怜绝胜秦罗敷，使君五马谩踟蹰。
<br>
<br>　　野草绣窠紫罗襦，红牙缕马对樗h.玉盘纤手撒作卢，
<br>
<br>　　众中夸道不曾输。枥上昂昂皆骏驹，桃花叱拨价最殊。
<br>
<br>　　骑将猎向城南隅，腊日射杀千年狐。我来塞外按边储，
<br>
<br>　　为君取醉酒剩沽。醉争酒盏相喧呼，忽忆咸阳旧酒徒。
<br>
<br>　　卷199_58  「赠酒泉韩太守」岑参
<br>
<br>　　太守有能政，遥闻如古人。俸钱尽供客，家计常清贫。
<br>
<br>　　酒泉西望玉关道，千山万碛皆白草。辞君走马归长安，
<br>
<br>　　忆君倏忽令人老。
<br>
<br>　　卷199_59  「赠西岳山人李冈」岑参
<br>
<br>　　君隐处，当一星。莲花峰头饭黄精，仙人掌上演丹经。
<br>
<br>　　鸟可到，人莫攀，隐来十年不下山。袖中短书谁为达，
<br>
<br>　　华阴道士卖药还。
<br>
<br>　　卷199_60  「送张献心充副使归河西杂句」岑参
<br>
<br>　　将门子弟君独贤，一从受命常在边。未至三十已高位，
<br>
<br>　　腰间金印色赭然。前日承恩白虎殿，归来见者谁不羡。
<br>
<br>　　箧中赐衣十重馀，案上军书十二卷。看君谋智若有神，
<br>
<br>　　爱君词句皆清新。澄湖万顷深见底，清冰一片光照人。
<br>
<br>　　云中昨夜使星动，西门驿楼出相送。玉瓶素蚁腊酒香，
<br>
<br>　　金鞭白马紫游缰。花门南，燕支北，张掖城头云正黑，
<br>
<br>　　送君一去天外忆。
<br>
<br>　　卷199_61  「送郭V杂言」岑参
<br>
<br>　　地上青草出，经冬今始归。博陵无近信，犹未换春衣。
<br>
<br>　　怜汝不忍别，送汝上酒楼。初行莫早发，且宿霸桥头。
<br>
<br>　　功名须及早，岁月莫虚掷。早年已工诗，近日兼注易。
<br>
<br>　　何时过东洛，早晚度盟津。朝歌城边柳地，
<br>
<br>　　邯郸道上花扑人。去年四月初，我正在河朔。
<br>
<br>　　曾上君家县北楼，楼上分明见恒岳。中山明府待君来，
<br>
<br>　　须计行程及早回。到家速觅长安使，待汝书封我自开。
<br>
<br>　　卷199_62  「送魏升卿擢第归东都，因怀魏校书、陆浑、乔潭」岑参
<br>
<br>　　井上桐叶雨，灞亭卷秋风。故人适战胜，匹马归山东。
<br>
<br>　　问君今年三十几，能使香名满人耳。
<br>
<br>　　君不见三峰直上五千仞，见君文章亦如此。
<br>
<br>　　如君兄弟天下稀，雄辞健笔皆若飞。将军金印紫绶，
<br>
<br>　　御史铁冠重绣衣。乔生作尉别来久，因君为问平安否。
<br>
<br>　　魏侯校理复何如，前日人来不得书。陆浑山下佳可赏，
<br>
<br>　　蓬阁闲时日应往。自料青云未有期，谁知白发偏能长。
<br>
<br>　　垆头青丝白玉瓶，别时相顾酒如倾。摇鞭举袂忽不见，
<br>
<br>　　千树万树空蝉鸣。
<br>
<br>　　卷199_63  「送魏四落第还乡」岑参
<br>
<br>　　东归不称意，客舍戴胜鸣。腊酒饮未尽，春衫缝已成。
<br>
<br>　　长安柳枝春欲来，洛阳梨花在前开。魏侯池馆今尚在，
<br>
<br>　　犹有太师歌舞台。君家盛德岂徒然，时人注意在吾贤。
<br>
<br>　　莫令别后无佳句，只向垆头空醉眠。
<br>
<br>　　卷199_64  「送宇文南金放后归太原寓居，因呈太原郝主簿」岑参
<br>
<br>　　归去不得意，北京关路赊。却投晋山老，愁见汾阳花。
<br>
<br>　　翻作灞陵客，怜君丞相家。夜眠旅舍雨，晓辞春城鸦。
<br>
<br>　　送君系马青门口，胡姬垆头劝君酒。为问太原贤主人，
<br>
<br>　　春来更有新诗否。
<br>
<br>　　卷199_65  「西亭子送李司马」岑参
<br>
<br>　　高高亭子郡城西，直上千尺与云齐。盘崖缘壁试攀跻，
<br>
<br>　　群山向下飞鸟低。使君五马天半嘶，丝绳玉壶为君提。
<br>
<br>　　坐来一望无端倪，红花绿柳莺乱啼。千家万井连回G，
<br>
<br>　　酒行未醉闻暮鸡，点笔操纸为君题。为君题，惜解携。
<br>
<br>　　草萋萋，没马蹄。
<br>
<br>　　卷199_66  「渔父」岑参
<br>
<br>　　扁舟沧浪叟，心与沧浪清。不自道乡里，无人知姓名。
<br>
<br>　　朝从滩上饭，暮向芦中宿。歌竟还复歌，手持一竿竹。
<br>
<br>　　竿头钓丝长丈馀，鼓こ肆魑薅居。世人那得识深意，
<br>
<br>　　此翁取适非取鱼。
<br>
<br>　　卷199_67  「登古邺城」岑参
<br>
<br>　　下马登邺城，城空复何见。东风吹野火，暮入飞云殿。
<br>
<br>　　城隅南对望陵台，漳水东流不复回。武帝宫中人去尽，
<br>
<br>　　年年春色为谁来。
<br>
<br>　　卷199_68  「邯郸客舍歌」岑参
<br>
<br>　　客从长安来，驱马邯郸道。伤心丛台下，一带生蔓草。
<br>
<br>　　客舍门临漳水边，垂杨下系钓鱼船。邯郸女儿夜沽酒，
<br>
<br>　　对客挑灯夸数钱。酩酊醉时日正午，一曲狂歌垆上眠。
<br>
<br>　　卷199_69  「宿蒲关东店，忆杜陵别业」岑参
<br>
<br>　　关门锁归客，一夜梦还家。月落河上晓，遥闻秦树鸦。
<br>
<br>　　长安二月归正好，杜陵树边纯是花。
<br>
<br>　　卷199_70  「感遇」岑参
<br>
<br>　　北山有芳杜，靡靡花正发。未及得采之，秋风忽吹杀。
<br>
<br>　　君不见拂云百丈青松柯，纵使秋风无奈何。
<br>
<br>　　四时常作青黛色，可怜杜花不相识。
<br>
<br>　　卷199_71  「优钵罗花歌」岑参
<br>
<br>　　白山南，赤山北。其间有花人不识，绿茎碧叶好颜色。
<br>
<br>　　叶六瓣，花九房。夜掩朝开多异香，
<br>
<br>　　何不生彼中国兮生西方。移根在庭，媚我公堂。
<br>
<br>　　耻与众草之为伍，何亭亭而独芳。何不为人之所赏兮，
<br>
<br>　　深山穷谷委严霜。吾窃悲阳关道路长，曾不得献于君王。
<br>
<br>　　卷199_72  「蜀葵花歌」岑参
<br>
<br>　　昨日一花开，今日一花开。今日花正好，昨日花已老。
<br>
<br>　　始知人老不如花，可惜落花君莫扫。人生不得长少年，
<br>
<br>　　莫惜床头沽酒钱。请君有钱向酒家，君不见，蜀葵花。
<br>
<br>　　卷199_73  「题李士曹厅壁画度雨云歌」岑参
<br>
<br>　　似出栋梁里，如和风雨飞。掾曹有时不敢归，
<br>
<br>　　谓言雨过湿人衣。
<br>
<br>　　卷199_74  「入蒲关先寄秦中故人」岑参
<br>
<br>　　秦山数点似青黛，渭上一条如白练。
<br>
<br>　　京师故人不可见，寄将两眼看飞燕。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
