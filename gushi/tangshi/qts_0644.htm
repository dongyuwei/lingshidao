<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百四十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百四十四
<br>
<br>　　卷644_1  「水仙操」李咸用
<br>
<br>　　大波相拍流水鸣，蓬山鸟兽多奇形。琴心不喜亦不惊，
<br>
<br>　　安弦缓爪何泠泠。水仙缥缈来相迎，伯牙从此留嘉名。
<br>
<br>　　峄阳散木虚且轻，重华斧下知其声。丝相纠成凄清，
<br>
<br>　　调和引得薰风生。指底先王长养情，曲终天下称太平。
<br>
<br>　　后人好事传其曲，有时声足意不足。始峨峨兮复洋洋，
<br>
<br>　　但见山青兼水绿。成连入海移人情，岂是本来无嗜欲。
<br>
<br>　　琴兮琴兮在自然，不在徽金将轸玉。
<br>
<br>　　卷644_2  「鸡鸣曲」李咸用
<br>
<br>　　海树相扶乌影翘，戴红拍翠声胶胶。鸳瓦冻危金距，
<br>
<br>　　夸雄斗气争相高。漏残雨急风萧萧，患乱忠臣欺宝刀。
<br>
<br>　　霜浓月薄星昭昭，太平才子能歌谣。山翁梦断出衡茅，
<br>
<br>　　谷口雾中饥虎号，离人枕上心忉忉。
<br>
<br>　　卷644_3  「西门行」李咸用
<br>
<br>　　劳禽不择枝，饥虎不畏槛。君子当固穷，无为仲由滥。
<br>
<br>　　尔奋空拳彼击剑，水纵长澜火飞焰。汉高偶试神蛇验，
<br>
<br>　　武王龟筮惊人险。四龙或跃犹依泉，小狐勿恃冲波胆。
<br>
<br>　　卷644_4  「轻薄怨」李咸用
<br>
<br>　　花骢躞蹀游龙骄，连连宝节挥长鞘。凤雏麟子皆至交，
<br>
<br>　　春风相逐垂杨桥。捻笙软玉开素苞，画楼闪闪红裾摇。
<br>
<br>　　碧蹄偃蹇连金镳，狂情十里飞相烧。西母青禽轻飘飘，
<br>
<br>　　分环破璧来往劳。黄金千镒新一宵，少年心事风中毛。
<br>
<br>　　明朝何处逢娇饶，门前桃树空夭夭。
<br>
<br>　　卷644_5  「长歌行」李咸用
<br>
<br>　　要衣须破束，欲炙须解牛。当年不快意，徒为他人留。
<br>
<br>　　百岁之约何悠悠，华发星星稀满头。峨眉螓首聊我仇，
<br>
<br>　　圆红阙白令人愁。何不夕引清奏，朝登翠楼，逢花便折，
<br>
<br>　　闻胜即游？鼓腕腾棍晴雷收，舞腰困垂杨柔。
<br>
<br>　　象箸击折歌勿休，玉山未到非风流。眼前有物俱是梦，
<br>
<br>　　莫将身作黄金仇。死生同域不用惧，富贵在天何足忧！
<br>
<br>　　卷644_6  「巫山高」李咸用
<br>
<br>　　通蜀连秦山十二，中有妖灵会人意。斗艳传情世不知，
<br>
<br>　　楚王魂梦春风里。雨态云容多似是，色荒见物皆成媚。
<br>
<br>　　露泫烟愁岩上花，至今犹滴相思泪。西眉南脸人中美，
<br>
<br>　　或者皆闻无所利。忍听凭虚巧佞言，不求万寿翻求死。
<br>
<br>　　卷644_7  「公无渡河」李咸用
<br>
<br>　　有叟有叟何清狂，行搔短发提壶浆。乱流直涉神洋洋，
<br>
<br>　　妻止不听追沈湘。偕老不偕死，箜篌遗凄凉。
<br>
<br>　　刳松轻稳琅\长，连呼急榜庸何妨。见溺不援能语狼，
<br>
<br>　　忍听丽玉传悲伤。
<br>
<br>　　卷644_8  「春雨」李咸用
<br>
<br>　　大帝闲吹破冻风，青云融液流长空。天人醉引玄酒注，
<br>
<br>　　倾香旋入花根土。湿尘轻舞唐唐春，神娥无迹莓苔新。
<br>
<br>　　老农私与牧童论，纷纷便是仓箱本。
<br>
<br>　　卷644_9  「石版歌」李咸用
<br>
<br>　　云根劈裂雷斧痕，龙泉切璞青皮皴。直方挺质贞且真，
<br>
<br>　　当庭卓立凝顽神。春雨流膏成立文，主人性静看长新。
<br>
<br>　　明月夜来回短影，何如照冷太湖滨。
<br>
<br>　　卷644_10  「春宫词」李咸用
<br>
<br>　　风和气淑宫殿春，感阳体解思君恩。眼光滴滴心振振，
<br>
<br>　　重瞳不转忧生民。女当为妾男当臣，男力百岁在，
<br>
<br>　　女色片时新。用不用，唯一人。敢放天宠私微身，
<br>
<br>　　六宫万国教谁宾？
<br>
<br>　　卷644_11  「富贵曲」李咸用
<br>
<br>　　画藻雕山金碧彩，鸳鸯叠翠眠晴霭。编珠影里醉春庭，
<br>
<br>　　团红片下攒歌黛。革咽丝烦欢不改，缴绛垂缇忽如晦。
<br>
<br>　　活花起舞夜春来，蜡焰煌煌天日在。雪暖瑶杯凤髓融，
<br>
<br>　　红拖象箸猩唇细。空中汉转星移盖，火城拥出随朝会。
<br>
<br>　　车如雷兮马如龙，鬼神辟易不敢害。冠峨剑重锵环，
<br>
<br>　　步入天门相真宰。开口长为爵禄筌，回眸便是公卿罪。
<br>
<br>　　珍珠索得龙宫贫，膏腴刮下苍生背。九野干戈指著心，
<br>
<br>　　威福满拳犹未快。我闻周公贵为天子弟，富有半四海，
<br>
<br>　　蔑有骄奢贻后悔。红锦障收，珊瑚树碎，至今笑石崇王恺。
<br>
<br>　　卷644_12  「独鹄吟」李咸用
<br>
<br>　　碧玉喙长丹顶圆，亭亭危立风松间。啄萍吞鳞意已阑，
<br>
<br>　　举头咫尺轻重天。黑翎白本排云烟，离群脱侣孤如仙。
<br>
<br>　　披霜唳月惊婵娟，逍遥忘却还青田。鸢寒鸦晚空相喧，
<br>
<br>　　时时侧耳清泠泉。
<br>
<br>　　卷644_13  「煌煌京洛行」李咸用
<br>
<br>　　长安近甸巡游遍，洛阳寻有黄龙见。千乘万骑如雷转，
<br>
<br>　　差差清跸祥云卷。百司旧分当玉殿，太平官属无遗彦。
<br>
<br>　　歌钟沸激香尘散，晨旗隐隐罗轩冕。周公旧迹生红藓，
<br>
<br>　　e涧波光春照晚。但听嵩山万岁声，将军旗鼓何时偃。
<br>
<br>　　卷644_14  「升天行」李咸用
<br>
<br>　　堂堂削玉青蝇喧，寒鸦啄鼠愁飞鸾。梳玄洗白逡巡间，
<br>
<br>　　兰言花笑俄衰残。盘金束紫身属官，强仁小德终无端。
<br>
<br>　　不如服取长流丹，潜神却入黄庭闲。志定功成飞九关，
<br>
<br>　　逍遥长揖辞人寰。空中龙驾时回旋，左云右鹤翔翩联。
<br>
<br>　　双童树节当风翻，常娥倚桂开朱颜。河边牛子星郎牵，
<br>
<br>　　三清宫殿浮晴烟。玉皇据案方凝然，仙官立仗森幢幡。
<br>
<br>　　引余再拜归仙班，清声妙色视听安。餐和饮顺中肠宽，
<br>
<br>　　虚无之乐不可言。
<br>
<br>　　卷644_15  「绯桃花歌」李咸用
<br>
<br>　　上帝春宫思丽绝，夭桃变态求新悦。便是花中倾国容，
<br>
<br>　　牡丹露泣长门月。野树滴残龙战血，曦车碾下朝霞屑。
<br>
<br>　　惆怅东风未解狂，争教此物芳菲歇。
<br>
<br>　　卷644_16  「短歌行」李咸用
<br>
<br>　　一樽绿酒绿于染，拍手高歌天地险。上得青云下不难，
<br>
<br>　　下在黄埃上须渐。少年欢乐须及时，莫学懦夫长泣岐。
<br>
<br>　　白日欲沈犹未沈，片月已来天半垂。坎鼓铿钟杀愁贼，
<br>
<br>　　邓槭欠茄鸩皇丁３ざ谈弑安豢汕螅莫叹人生头雪色。
<br>
<br>　　卷644_17  「小松歌」李咸用
<br>
<br>　　幽人不喜凡草生，秋锄钡煤青青。庭闲土瘦根脚狞，
<br>
<br>　　风摇雨拂精神醒。短影月斜不满尺，清声细入鸣蛩翼。
<br>
<br>　　天人戏剪苍龙髯，参差簇在瑶阶侧。金精水鬼欺不得，
<br>
<br>　　长与东皇逞颜色。劲节暂因君子移，贞心不为麻中直。
<br>
<br>　　卷644_18  「大雪歌」李咸用
<br>
<br>　　同云惨惨如天怒，寒龙振鬣飞乾雨。玉圃花飘朵不匀，
<br>
<br>　　银河风急惊砂度。谢客凭轩吟未住，望中顿失纵横路。
<br>
<br>　　应是羲和倦晓昏，暂反元元归太素。归太素，
<br>
<br>　　不知归得人心否？
<br>
<br>　　卷644_19  「塘上行」李咸用
<br>
<br>　　横塘日澹秋云隔，浪织轻t罗幂幂。红绡撇水荡舟人，
<br>
<br>　　画桡掺掺柔荑白。鲤鱼虚掷无消息，花老莲疏愁未摘。
<br>
<br>　　却把金钗打绿荷，懊恼露珠穿不得。
<br>
<br>　　卷644_20  「寓意」李咸用
<br>
<br>　　直道荆棘生，斜径红尘起。苍苍杳无言，麒麟回瑞趾。
<br>
<br>　　东风如未来，飞雪终不已。不知姜子牙，何处钓流水。
<br>
<br>　　卷644_21  「剑喻」李咸用
<br>
<br>　　黯黯秋水寒，至刚非可缺。风胡不出来，摄履人相蔑。
<br>
<br>　　纵挺倚天形，谁是躬提挈。愿将百炼身，助我王臣节。
<br>
<br>　　卷644_22  「苍颉台」李咸用
<br>
<br>　　先贤忧民诈，观迹成纲纪。自有书契来，争及结绳理。
<br>
<br>　　卷644_23  「荆山」李咸用
<br>
<br>　　良工指君疑，真玉却非玉。寄言怀宝人，不须伤手足。
<br>
<br>　　卷644_24  「自君之出矣」李咸用
<br>
<br>　　自君之出矣，鸾镜空尘生。思君如明月，明月逐君行。
<br>
<br>　　卷644_25  「妾薄命」李咸用
<br>
<br>　　妾命何太薄，不及宫中水。时时对天颜，声声入君耳。
<br>
<br>　　卷644_26  「君子行」李咸用
<br>
<br>　　君子慎所履，小人多所疑。尼甫至圣贤，犹为匡所縻。
<br>
<br>　　卷644_27  「铜雀台」李咸用
<br>
<br>　　但见西陵惨明月，女妓无因更相悦。
<br>
<br>　　有虞曾不有遗言，滴尽湘妃眼中血。
<br>
<br>　　卷644_28  「婕妤怨」李咸用
<br>
<br>　　莫恃芙蓉开满面，更有身轻似飞燕。
<br>
<br>　　不得团圆长近君，月e时泣秋扇。
<br>
<br>　　卷644_29  「悲哉行」李咸用
<br>
<br>　　云色阴沈弄秋气，危叶高枝恨深翠。
<br>
<br>　　用却春风力几多，微霜逼迫何容易。
<br>
<br>　　卷644_30  「携手曲」李咸用
<br>
<br>　　携手春复春，未尝渐离别。夭夭风前花，纤纤日中雪。
<br>
<br>　　不敢怨于天，唯惊添岁月。不敢怨于君，只怕芳菲歇。
<br>
<br>　　芳菲若长然，君恩应不绝。
<br>
<br>　　卷644_31  「空城雀」李咸用
<br>
<br>　　啾啾空城雀，一啄数跳跃。宁寻覆辙馀，岂比巢危幕。
<br>
<br>　　茫茫九万鹏，百雉且为乐。
<br>
<br>　　卷644_32  「放歌行」李咸用
<br>
<br>　　蠢蠢荼蓼虫，薨薨避葵荠。悠悠狷者心，寂寂厌清世。
<br>
<br>　　如何不食甘，命合苦其噬。如何不趣时，分合辱其体。
<br>
<br>　　至哉先哲言，于物不凝滞。
<br>
<br>　　卷644_33  「猛虎行」李咸用
<br>
<br>　　猛虎不怯敌，烈士无虚言。怯敌辱其班，虚言负其恩。
<br>
<br>　　爪牙欺白刃，果敢无前阵。须知易水歌，至死无悔吝。
<br>
<br>　　卷644_34  「陇头行」李咸用
<br>
<br>　　行人何彷徨，陇头水呜咽。寒沙战鬼愁，白骨风霜切。
<br>
<br>　　薄日朦胧秋，怨气阴云结。杀成边将名，名著生灵灭。
<br>
<br>　　卷644_35  「关山月」李咸用
<br>
<br>　　离离天际云，皎皎关山月。羌笛一声来，白尽征人发。
<br>
<br>　　嘹唳孤鸿高，萧索悲风发。雪压塞尘清，雕落沙场阔。
<br>
<br>　　何当胡无人，荷戈朝凤阙。
<br>
<br>　　卷644_36  「览友生古风」李咸用
<br>
<br>　　伯牙鸣玉琴，幽音随指发。不是钟期听，俗耳安能别。
<br>
<br>　　高山闲巍峨，流水声呜咽。一卷冰雪言，清泠冷心骨。
<br>
<br>　　分明古雅声，讽谕成凄切。皴bq老松根，晃朗骊龙窟。
<br>
<br>　　荆璞且深藏，珉石方如雪。金多丑女妍，木朽良工拙。
<br>
<br>　　奸宄欺雷霆，魑魅嫌日月。蝶迷桃李香，鲋惘江湖阔。
<br>
<br>　　不寐孤灯前，舒卷忘饥渴。
<br>
<br>　　卷644_37  「题友生丛竹」李咸用
<br>
<br>　　菊华寒露浓，兰愁晓霜重。指佞不长生，蒲S今无种。
<br>
<br>　　安如植丛篁，他年待栖凤。大则化龙骑，小可钓璜用。
<br>
<br>　　留烟伴独醒，回阴冷闲梦。何妨积雪凌，但为清风动。
<br>
<br>　　乃知子猷心，不与常人共。
<br>
<br>　　卷644_38  「石版」李咸用
<br>
<br>　　高人好自然，移得它山碧。不磨如版平，大巧非因力。
<br>
<br>　　古藓小青钱，尘中看野色。冷倚砌花春，静伴疏篁直。
<br>
<br>　　山僧若转头，如逢旧相识。
<br>
<br>　　卷644_39  「江南曲」李咸用
<br>
<br>　　江南四月薰风低，江南女儿芳步齐。晚云接水共渺，
<br>
<br>　　远沙叠草空萋萋。白苎不堪论古意，数花犹可醉前溪。
<br>
<br>　　孤舟有客归未得，乡梦欲成山鸟啼。
<br>
<br>　　卷644_40  「临川逢陈百年」李咸用
<br>
<br>　　麻姑山下逢真士，玄肤碧眼方瞳子。自言混沌凿不死，
<br>
<br>　　大笑老彭非久视。强争龙虎是狂人，不保元和虚叩齿。
<br>
<br>　　桃花雨过春光腻，劝我一杯灵液味。教我无为礼乐拘，
<br>
<br>　　利路名场多忌讳。不如含德反婴儿，金玉满堂真可贵。
<br>
<br>　　卷644_41  「寄修睦上人」李咸用
<br>
<br>　　衣服田方无内客，一入庐云断消息。应为山中胜概偏，
<br>
<br>　　惠持惠远多踪迹。寻阳有个虚舟子，相忆由来无一事。
<br>
<br>　　江边月色到岩前，此际心情必相似。似不似，寄数字。
<br>
<br>　　卷644_42  「读修睦上人歌篇」李咸用
<br>
<br>　　李白亡，李贺死，陈陶赵睦寻相次。须知代不乏骚人，
<br>
<br>　　贯休之后，惟修睦而已矣。睦公睦公真可畏，
<br>
<br>　　开口向人无所忌。才似烟霞生则媚，直如屈轶佞则指。
<br>
<br>　　意下纷纷造化机，笔头滴滴文章髓。明月清风三十年，
<br>
<br>　　被君驱使如奴婢。劝君休，莫容易，世俗由来稀则贵。
<br>
<br>　　珊瑚高架五云毫，小小不须烦藻思。
<br>
<br>　　卷644_43  「远公亭牡丹」李咸用
<br>
<br>　　雁门禅客吟春亭，牡丹独逞花中英。双成腻脸偎云屏，
<br>
<br>　　百般姿态因风生。延年不敢歌倾城，朝云暮雨愁娉婷。
<br>
<br>　　蕊繁蚁脚黏不行，甜迷蜂醉飞无声。庐山根脚含精灵，
<br>
<br>　　发妍吐秀丛君庭。湓江太守多闲情，栏朱绕绛留轻盈。
<br>
<br>　　潺潺绿醴当风倾，平头奴子啾银笙。红葩艳艳交童星，
<br>
<br>　　左文右武怜君荣，白铜L上惭清明。
<br>
<br>　　卷644_44  「谢僧寄茶」李咸用
<br>
<br>　　空门少年初志坚，摘芳为药除睡眠。匡山茗树朝阳偏，
<br>
<br>　　暖萌如爪飞鸢。枝枝膏露凝滴圆，参差失向兜罗绵。
<br>
<br>　　倾筐短甑蒸新鲜，白眼细匀于研。砖排古砌春苔干，
<br>
<br>　　殷勤寄我清明前。金槽无声飞碧烟，赤兽呵冰急铁喧。
<br>
<br>　　林风夕和真珠泉，半匙青粉搅潺。绿云轻绾湘娥鬟，
<br>
<br>　　尝来纵使重支枕，胡蝶寂寥空掩关。
<br>
<br>　　卷644_45  「送人」李咸用
<br>
<br>　　少开宫行帝业，无刃金风剪红叶。雁别边沙入暖云，
<br>
<br>　　蛩辞败草鸣香阁。有客为儒二十霜，酣歌郢雪时飘扬。
<br>
<br>　　不甘长在诸生下，束书携剑离家乡。利爪鞲上鹰，
<br>
<br>　　雄文雾中豹。可堪长与乌鸢噪，是宜摩碧汉以遐飞，
<br>
<br>　　出南山而远蹈。况今大朝公道，天子文明，
<br>
<br>　　团团月树悬青青。燕中有马如龙行，不换黄金无骏名。
<br>
<br>　　荆山有玉犹在璞，未遇良工虚掷鹊。一壶清酒酌离情，
<br>
<br>　　休向蒿中随雀跃。
<br>
<br>　　卷644_46  「古意论交」李咸用
<br>
<br>　　择友如淘金，沙尽不得宝。结交如乾银，产竭不成道。
<br>
<br>　　我生四十年，相识苦草草。多为势利朋，少有岁寒操。
<br>
<br>　　通财能几何，闻善宁相告。茫然同夜行，中路自不保。
<br>
<br>　　常恐管鲍情，参差忽终老。今来既见君，青天无片云。
<br>
<br>　　语直瑟弦急，行高山桂芬。约我为交友，不觉心醺醺。
<br>
<br>　　见义必许死，临危当指铩Ｎ蘖詈笫朗浚重广孝标文。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
