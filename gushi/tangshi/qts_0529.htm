<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百二十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百二十九
<br>
<br>　　卷529_1  「经马镇西宅（一作马镇西故第）」许浑
<br>
<br>　　将军久已没，行客自兴哀。功业山长在，繁华水不回。
<br>
<br>　　乱藤侵废井，荒菊上丛台。借问此中事，几家歌舞来。
<br>
<br>　　卷529_2  「重游郁林寺道玄上人院」许浑
<br>
<br>　　藤杖叩松关，春溪币┗埂Ｓ昵绯惭嗉保波暖浴鸥闲。
<br>
<br>　　倚槛花临水，回舟月照山。忆归师莫笑，书剑在人间。
<br>
<br>　　卷529_3  「泛溪」许浑
<br>
<br>　　疑与武陵通，青溪碧嶂中。水寒深见石，松晚静闻风。
<br>
<br>　　遁迹驱鸡吏，冥心失马翁。才应毕婚嫁，还此息微躬。
<br>
<br>　　卷529_4  「送楼烦李别驾」许浑
<br>
<br>　　琴清诗思劳，更欲学龙韬。王粲暂停笔，吕虔初佩刀。
<br>
<br>　　夜吟关月静，秋望塞云高。去去从军乐，雕飞代马豪。
<br>
<br>　　卷529_5  「闻两河用兵因贻友人（茅山兼寄李丛时两河用兵）」许浑
<br>
<br>　　故人日已远，身事与谁论。性拙难趋世，心孤易感恩。
<br>
<br>　　秋悲怜宋玉，夜舞笑刘琨。徒有干时策，青山尚掩门。
<br>
<br>　　卷529_6  「献白尹（即乐天也）」许浑
<br>
<br>　　醉舞任生涯，褐宽乌帽斜。庾公先在郡，疏傅早还家。
<br>
<br>　　林晚鸟争树，园春蜂护花。高吟应更逸，嵩洛旧烟霞。
<br>
<br>　　卷529_7  「茅山赠梁尊师」许浑
<br>
<br>　　云屋何年客，青山白日长。种花春扫雪，看夜焚香。
<br>
<br>　　上象壶中阔，平生梦里忙。幸承仙籍后，乞取大还方。
<br>
<br>　　卷529_8  「闻薛先辈陪大夫看早梅因寄」许浑
<br>
<br>　　涧梅寒正发，莫信笛中吹。素艳雪凝树，清香风满枝。
<br>
<br>　　折惊山鸟散，携任野蜂随。今日从公醉，何人倒接z5.
<br>
<br>　　卷529_45  「送前缑氏韦明府南游」许浑
<br>
<br>　　酒阑横剑歌，日暮望关河。道直去官早，家贫为客多。
<br>
<br>　　山昏函谷雨，木落洞庭波。莫尽远游兴，故园荒薜萝。
<br>
<br>　　卷529_46  「看雪」许浑
<br>
<br>　　松亚竹珊珊，心知万井欢。山明迷旧径，溪满涨新澜。
<br>
<br>　　客醉瑶台曙，兵防玉塞寒。红楼知有酒，谁肯学袁安。
<br>
<br>　　卷529_47  「赠僧（一作赵嘏诗）」许浑
<br>
<br>　　心法本无住，流沙归复来。锡随山鸟动，经附海船回。
<br>
<br>　　洗足柳遮寺，坐禅花委苔。唯将一童子，又欲上天台。
<br>
<br>　　卷529_48  「趋慈和寺移宴」许浑
<br>
<br>　　高寺移清宴，渔舟系绿萝。潮平秋水阔，云敛暮山多。
<br>
<br>　　广槛停箫鼓，繁弦散绮罗。西楼半床月，莫问夜如何。
<br>
<br>　　卷529_49  「留赠偃师主人」许浑
<br>
<br>　　孤城漏未残，徒侣拂征鞍。洛北去游远，淮南归梦阑。
<br>
<br>　　晓灯回壁暗，晴雪卷帘寒。强尽主人酒，出门行路难。
<br>
<br>　　卷529_50  「送南陵李少府（李公自淮楚之南昌）」许浑
<br>
<br>　　高人亦未闲，来往楚云间。剑在心应壮，书穷鬓已斑。
<br>
<br>　　落帆秋水寺，驱马夕阳山。明日南昌尉，空斋又掩关。
<br>
<br>　　卷529_51  「别韦处士」许浑
<br>
<br>　　南北断蓬飞，别多相见稀。更伤今日酒，未换昔年衣。
<br>
<br>　　旧友几人在，故乡何处归。秦原向西路，云晚雪霏霏。
<br>
<br>　　卷529_52  「九日登樟亭驿楼」许浑
<br>
<br>　　鲈与莼羹，西风片席轻。潮回孤岛晚，云敛众山晴。
<br>
<br>　　丹羽下高阁，黄花垂古城。因秋倍多感，乡树接咸京。
<br>
<br>　　卷529_53  「再游越中，伤朱馀庆协律好直上人」许浑
<br>
<br>　　昔年湖上客，留访雪山翁。王氏船犹在，萧家寺已空。
<br>
<br>　　月高花有露，烟合水无风。处处多遗韵，何曾入剡中。
<br>
<br>　　卷529_54  「京口津亭送张崔二侍御（一作津亭送张崔侍御府散北归）」许浑
<br>
<br>　　爱树满西津，津亭堕泪频。素车应度洛，珠履更归秦。
<br>
<br>　　水接三湘暮，山通五岭春。伤离与怀旧，明日白头人。
<br>
<br>　　卷529_55  「江楼夜别」许浑
<br>
<br>　　离别奈情何，江楼凝艳歌。蕙兰秋露重，芦苇夜风多。
<br>
<br>　　深怨寄清瑟，远愁生翠蛾。酒酣相顾起，明月棹寒波。
<br>
<br>　　卷529_56  「送惟素上人归新安」许浑
<br>
<br>　　山空叶复落，一径下新安。风急渡溪晚，雪晴归寺寒。
<br>
<br>　　寻云策藤杖，向日倚蒲团。宁忆西游客，劳劳歌路难。
<br>
<br>　　卷529_57  「上宴别」许浑
<br>
<br>　　山断水茫茫，洛人西路长。笙歌留远棹，风雨寄华堂。
<br>
<br>　　红壁耿秋烛，翠帘凝晓香。谁堪从此去，云树满陵阳。
<br>
<br>　　卷529_58  「下第别友人杨至之」许浑
<br>
<br>　　花落水潺潺，十年离旧山。夜愁添白发，春泪减朱颜。
<br>
<br>　　孤剑北游塞，远书东出关。逢君话心曲，一醉灞陵间。
<br>
<br>　　卷529_59  「寻戴处士」许浑
<br>
<br>　　车马长安道，谁知大隐心。蛮僧留古镜，蜀客寄新琴。
<br>
<br>　　晒药竹斋暖，捣茶松院深。思君一相访，残雪似山阴。
<br>
<br>　　卷529_60  「放猿」许浑
<br>
<br>　　殷勤解金锁，昨夜雨凄凄。山浅忆巫峡，水寒思建溪。
<br>
<br>　　远寻红树宿，深向白云啼。好觅来时路，烟萝莫共迷。
<br>
<br>　　卷529_61  「将离郊园留示弟侄」许浑
<br>
<br>　　身贱与心违，秋风生旅衣。久贫辞国远，多病在家稀。
<br>
<br>　　山暝客初散，树凉人未归。西都万馀里，明旦别柴扉。
<br>
<br>　　卷529_62  「夜归丁卯桥村舍」许浑
<br>
<br>　　月凉风静夜，归客泊岩前。桥响犬遥吠，庭空人散眠。
<br>
<br>　　紫蒲低水槛，红叶半江船。自有还家计，南湖二顷田。
<br>
<br>　　卷529_63  「题青山馆（谢公馆）」许浑
<br>
<br>　　昔人诗酒地，芳草思王孙。白水半塘岸，青山横郭门。
<br>
<br>　　悬岩碑已折，盘石井犹存。无处继行乐，野花空一尊。
<br>
<br>　　卷529_64  「秋日众哲馆对竹（一作题渚塘馆竹）」许浑
<br>
<br>　　萧萧凌雪霜，浓翠异三湘。疏影月移壁，寒声风满堂。
<br>
<br>　　卷帘秋更早，高枕夜偏长。忽忆秦溪路，万竿今正凉。
<br>
<br>　　卷529_65  「春日题韦曲野老村舍二首」许浑
<br>
<br>　　绕屋遍桑麻，村南第一家。林繁树势直，溪转水纹斜。
<br>
<br>　　竹院昼看笋，药栏春卖花。故园归未得，到此是天涯。
<br>
<br>　　北岭枕南塘，数家村落长。莺啼幼妇懒，蚕出小姑忙。
<br>
<br>　　烟草近沟湿，风花临路香。自怜非楚客，春望亦心伤。
<br>
<br>　　卷529_66  「崇圣寺别杨至之」许浑
<br>
<br>　　萧寺暂相逢，离忧满病容。寒斋秋少燕，阴壁夜多蛩。
<br>
<br>　　树暗水千里，山深云万重。怀君在书信，莫过雁回峰。
<br>
<br>　　卷529_67  「途经李翰林墓」许浑
<br>
<br>　　气逸何人识，才高举世疑。祢生狂善赋，陶令醉能诗。
<br>
<br>　　碧水鲈鱼思，青山f鸟悲。至今孤冢在，荆棘楚江湄。
<br>
<br>　　卷529_68  「严陵钓台贻行侣」许浑
<br>
<br>　　故人天下定，垂钓碧岩幽。旧迹随台古，高名寄水流。
<br>
<br>　　鸟喧群木晚，蝉急众山秋。更待新安月，凭君暂驻舟。
<br>
<br>　　卷529_69  「南楼春望」许浑
<br>
<br>　　南楼春一望，云水共昏昏。野店归山路，危桥带郭村。
<br>
<br>　　晴烟和草色，夜雨长溪痕。下岸谁家住，残阳半掩门。
<br>
<br>　　卷529_70  「送无梦道人先归甘露寺」许浑
<br>
<br>　　飘飘随晚浪，杯影入鸥群。岸冻千船雪，岩阴一寺云。
<br>
<br>　　夜灯江北见，寒磬水西闻。鹤岭烟霞在，归期不羡君。
<br>
<br>　　卷529_71  「闲居孟夏即事（一作孟夏有怀）」许浑
<br>
<br>　　绿树荫青苔，柴门临水开。簟凉初熟麦，枕腻乍经梅。
<br>
<br>　　鱼跃海风起，鼍鸣江雨来。佳人竟何处，日夕上楼台。
<br>
<br>　　卷529_72  「题灞西骆隐士」许浑
<br>
<br>　　溪连灞水，商岭接秦山。青汉不回驾，白云长掩关。
<br>
<br>　　雀喧知鹤静，凫戏识鸥闲。却笑南昌尉，悠悠城市间。
<br>
<br>　　卷529_73  「溪亭二首」许浑
<br>
<br>　　溪亭四面山，横柳半溪湾。蝉响螳螂急，鱼深翡翠闲。
<br>
<br>　　水寒留客醉，月上与僧还。犹恋萧萧竹，西斋未掩关。
<br>
<br>　　暖枕眠溪柳，僧斋昨夜期。茶香秋梦后，松韵晚吟时。
<br>
<br>　　共戏鱼翻藻，争栖鸟坠枝。重阳应一醉，栽菊助东篱。
<br>
<br>　　卷529_74  「秋日赴阙题潼关驿楼（一作行次潼关，逢魏扶东归）」许浑
<br>
<br>　　红叶晚萧萧，长亭酒一瓢。残云归太华，疏雨过中条。
<br>
<br>　　树色随山迥，河声入海遥。帝乡明日到，犹自梦渔樵。
<br>
<br>　　卷529_75  「吴门送客早发」许浑
<br>
<br>　　吴歌咽深思，楚客怨归程。寺晓楼台迥，江秋管吹清。
<br>
<br>　　早潮低水槛，残月下山城。惆怅回舟日，湘南春草生。
<br>
<br>　　卷529_76  「送太昱禅师」许浑
<br>
<br>　　禅床深竹里，心与径山期。结社多高客，登坛尽小师。
<br>
<br>　　早秋归寺远，新雨上滩迟。别后江云碧，南斋一首诗。
<br>
<br>　　卷529_77  「旅怀」许浑
<br>
<br>　　征车何轧轧，南北极天涯。孤枕易为客，远书难到家。
<br>
<br>　　乡连云外树，城闭月中花。犹有扁舟思，前年别若耶。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
