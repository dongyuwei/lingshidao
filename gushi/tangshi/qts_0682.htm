<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百八十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百八十二
<br>
<br>　　卷682_1  「乱后却至近甸有感（乙卯年作）」韩
<br>
<br>　　狂童容易犯金门，比屋齐人作旅魂。夜户不扃生茂草，
<br>
<br>　　春渠自溢浸荒园。关中忽见屯边卒，塞外翻闻有汉村。
<br>
<br>　　堪恨无情清渭水，渺茫依旧绕秦原。
<br>
<br>　　卷682_2  「同年前虞部李郎中自长沙赴行在余以紫石砚赠之赋诗代书」韩
<br>
<br>　　斧柯新样胜珠玑，堪赞星郎染翰时。不向东垣修直疏，
<br>
<br>　　即须西掖草妍词。紫光称近丹青笔，声韵宜裁锦绣诗。
<br>
<br>　　蓬岛侍臣今放逐，羡君回去逼龙墀。
<br>
<br>　　卷682_3  「甲子岁夏五月自长沙抵醴陵贵就深僻以便疏慵…聊寄知心」韩
<br>
<br>　　职在内庭宫阙下，厅前皆种紫微花。眼明忽傍渔家见，
<br>
<br>　　魂断方惊魏阙赊。浅色晕成宫里锦，浓香染著洞中霞。
<br>
<br>　　此行若遇支机石，又被君平验海槎。
<br>
<br>　　卷682_4  「和王舍人抚州饮席赠韦司空」韩
<br>
<br>　　楼台掩映入春寒，丝竹铮W向夜阑。席上弟兄皆杞梓，
<br>
<br>　　花前宾客尽鸳鸾。孙弘莫惜频开x，韩信终期别筑坛。
<br>
<br>　　削玉风姿官水土，黑头公自古来难。
<br>
<br>　　卷682_5  「避地寒食」韩
<br>
<br>　　避地淹留已自悲，况逢寒食欲沾衣。浓春孤馆人愁坐，
<br>
<br>　　斜日空园花乱飞。路远渐忧知己少，时危又与赏心违。
<br>
<br>　　一名所系无穷事，争敢当年便息机。
<br>
<br>　　卷682_6  「山驿」韩
<br>
<br>　　参差西北数行雁，寥落东方几片云。叠石小松张水部，
<br>
<br>　　暗山寒雨李将军。秋花粉黛宜无味，独鸟笙簧称静闻。
<br>
<br>　　潇洒襟怀遗世虑，驿楼红叶自纷纷。
<br>
<br>　　卷682_7  「早发蓝关」韩
<br>
<br>　　关门愁立候鸡鸣，搜景驰魂入杳冥。云外日随千里雁。
<br>
<br>　　山根霜共一潭星。路盘暂见樵人火，栈转时闻驿使铃。
<br>
<br>　　自问辛勤缘底事，半年驱马傍长亭。
<br>
<br>　　卷682_8  「深村」韩
<br>
<br>　　甘向深村固不材，犹胜摧折傍尘埃。清宵玩月唯红叶，
<br>
<br>　　永日关门但绿苔。幽院菊荒同寂寞，野桥僧去独裴回。
<br>
<br>　　隔篱农叟遥相贺，□□□□膏雨来。
<br>
<br>　　卷682_9  「重游曲江」韩
<br>
<br>　　追寻前事立江汀，渔者应闻太息声。避客野鸥如有感，
<br>
<br>　　损花微雪似无情。疏林自觉长堤在，春水空连古岸平。
<br>
<br>　　惆怅引人还到夜，鞭鞘风冷柳烟轻。
<br>
<br>　　卷682_10  「三月」韩
<br>
<br>　　辛夷才谢小桃发，蹋青过后寒食前。四时最好是三月，
<br>
<br>　　一去不回唯少年。吴国地遥江接海，汉陵魂断草连天。
<br>
<br>　　新愁旧恨真无奈，须就邻家瓮底眠。
<br>
<br>　　卷682_11  「秋村」韩
<br>
<br>　　稻垄蓼红沟水清，荻园叶白秋日明。空坡路细见骑过，
<br>
<br>　　远田人静闻水行。柴门狼藉牛羊气，竹坞幽深鸡犬声。
<br>
<br>　　绝粒看经香一炷，心知无事即长生。
<br>
<br>　　卷682_12  「残花」韩
<br>
<br>　　馀霞残雪几多在，蔫香冶态犹无穷。黄昏月下惆怅白，
<br>
<br>　　清明雨后寥梢红。树底草齐千片净，墙头风急数枝空。
<br>
<br>　　西园此日伤心处，一曲高歌水向东。
<br>
<br>　　卷682_13  「夜船」韩
<br>
<br>　　野云低迷烟苍苍，平波挥目如凝霜。月明船上帘幕卷，
<br>
<br>　　露重岸头花木香。村远夜深无火烛，江寒坐久换衣裳。
<br>
<br>　　诚知不觉天将曙，几簇青山雁一行。
<br>
<br>　　卷682_14  「伤春」韩
<br>
<br>　　三月光景不忍看，五陵春色何摧残。穷途得志反惆怅，
<br>
<br>　　饮席话旧多阑珊。中酒向阳成美睡，惜花冲雨觉伤寒。
<br>
<br>　　野棠飞尽蒲根暖，寂寞南溪倚钓竿。
<br>
<br>　　卷682_15  「归紫阁下」韩
<br>
<br>　　一笈携归紫阁峰，马蹄闲慢水溶溶。黄昏后见山田火，
<br>
<br>　　胧fC时闻县郭钟，瘦竹迸生僧坐石，野藤缠杀鹤翘松。
<br>
<br>　　钓矶自别经秋雨，长得莓苔更几重。
<br>
<br>　　卷682_16  「夜坐」韩
<br>
<br>　　天似空江星似波，时时珠露滴圆荷。平生踪迹慕真隐，
<br>
<br>　　此夕襟怀深自多。格是厌厌饶酒病，终须的的学渔歌。
<br>
<br>　　无名无位堪休去，犹拟朝衣换钓蓑。
<br>
<br>　　卷682_17  「午寝梦江外兄弟（一作午梦曲江兄弟）」韩
<br>
<br>　　长夏居闲门不开，绕门青草绝尘埃。空庭日午独眠觉，
<br>
<br>　　旅梦天涯相见回。鬓向此时应有雪，心从别处即成灰。
<br>
<br>　　如何水陆三千里，几月书邮始一来。
<br>
<br>　　卷682_18  「曲江夜思」韩
<br>
<br>　　鼓声将绝月斜痕，园外闲坊半掩门。池里红莲凝白露，
<br>
<br>　　苑中青草伴黄昏。林塘阒寂偏宜夜，烟火稀疏便似村。
<br>
<br>　　大抵世间幽独景，最关诗思与离魂。
<br>
<br>　　卷682_19  「过汉口」韩
<br>
<br>　　浊世清名一概休，古今翻覆堪愁。年年春浪来巫峡，
<br>
<br>　　日日残阳过沔州。居杂商徒偏富庶，地多词客自风流。
<br>
<br>　　联翩半世腾腾过，不在渔船即酒楼。
<br>
<br>　　卷682_20  「惜春」韩
<br>
<br>　　愿言未偶非高卧，多病无l选胜游。一夜雨声三月尽，
<br>
<br>　　万般人事五更头。年逾弱冠即为老，节过清明却似秋。
<br>
<br>　　应是西园花已落，满溪红片向东流。
<br>
<br>　　卷682_21  「及第过堂日作」韩
<br>
<br>　　早随真侣集蓬瀛，阊阖门开尚见星。龙尾楼台迎晓日，
<br>
<br>　　鳌头宫殿入青冥。暗惊凡骨升仙籍，忽讶麻衣谒相庭。
<br>
<br>　　百辟敛容开路看，片时辉赫胜图形。
<br>
<br>　　卷682_22  「夏课成感怀」韩
<br>
<br>　　别离终日心忉忉，五湖烟波归梦劳。凄凉身事夏课毕，
<br>
<br>　　C落生涯秋风高。居世无媒多困踬，昔贤因此亦号G.
<br>
<br>　　谁怜愁苦多衰改，未到潘年有二毛。
<br>
<br>　　卷682_23  「离家第二日却寄诸兄弟」韩
<br>
<br>　　睡起褰帘日出时，今辰初恨间容辉。千行泪激傍人感，
<br>
<br>　　一点心随健步归。却望山川空黯黯，回看僮仆亦依依。
<br>
<br>　　定知兄弟高楼上，遥指征途羡鸟飞。
<br>
<br>　　卷682_24  「游江南水陆院」韩
<br>
<br>　　早于喧杂是深雠，犹恐行藏坠俗流。高寺懒为携酒去，
<br>
<br>　　名山长恨送人游。关河见月空垂泪，风雨看花欲白头。
<br>
<br>　　除却祖师心法外，浮生何处不堪愁。
<br>
<br>　　卷682_25  「江南送别」韩
<br>
<br>　　江南行止忽相逢，江馆棠梨叶正红。一笑共嗟成往事，
<br>
<br>　　半酣相顾似衰翁。关山月皎清风起，送别人归野渡空。
<br>
<br>　　大抵多情应易老，不堪岐路数西东。
<br>
<br>　　卷682_26  「格卑」韩
<br>
<br>　　格卑尝恨足牵仍，欲学忘情似不能。入意云山输画匠，
<br>
<br>　　动人风月羡琴僧。南朝峻洁推弘景，东晋清狂数季鹰。
<br>
<br>　　惆怅后尘流落尽，自抛怀抱醉懵腾。
<br>
<br>　　卷682_27  「冬日」韩
<br>
<br>　　萧条古木衔斜日，戚沥晴寒滞早梅。愁处雪烟连野起，
<br>
<br>　　静时风竹过墙来。故人每忆心先见，新酒偷尝手自开。
<br>
<br>　　景状入诗兼入画，言情不尽恨无才。
<br>
<br>　　卷682_28  「再止庙居」韩
<br>
<br>　　去值秋风来值春，前时今日共销魂。颓垣古柏疑山观，
<br>
<br>　　高柳鸣鸦似水村。菜甲未齐初出叶，树阴方合掩重门。
<br>
<br>　　幽深冻馁皆推分，静者还应为讨论。
<br>
<br>　　卷682_29  「老将」韩
<br>
<br>　　折枪黄马倦尘埃，掩耳凶徒怕疾雷。雪密酒酣偷号去，
<br>
<br>　　月明衣冷斫营回。行驱貔虎披金甲，立听笙歌掷玉杯。
<br>
<br>　　坐久不须轻矍铄，至今双擘硬弓开。
<br>
<br>　　卷682_30  「边上看猎赠元戎」韩
<br>
<br>　　绣帘临晓觉新霜，便遣移厨较猎场。燕卒铁衣围汉相，
<br>
<br>　　鲁儒戎服从梁王。搜山闪闪旗头远，出树斑斑豹尾长。
<br>
<br>　　赞获一声连朔漠，贺杯环骑舞优倡。军回野静秋天白，
<br>
<br>　　角怨城遥晚照黄。红袖拥门持烛炬，解劳今夜宴华堂。
<br>
<br>　　卷682_31  「余自刑部员外郎为时权所挤值盘石出镇藩屏…长句寄所知」韩
<br>
<br>　　正叨清级忽从戎，况与燕台事不同。开口谩劳矜道在，
<br>
<br>　　抚膺唯合哭途穷。操心未省趋浮俗，点额尤惭自至公。
<br>
<br>　　他日陶甄寻坠履，沧洲何处觅渔翁。
<br>
<br>　　卷682_32  「北齐二首」韩
<br>
<br>　　任道骄奢必败亡，且将繁盛悦嫔嫱。几千奁镜成楼柱，
<br>
<br>　　六十间云号殿廊。后主猎回初按乐，胡姬酒醒更新妆。
<br>
<br>　　绮罗堆里春风畔，年少多情一帝王。
<br>
<br>　　神器传时异至公，败亡安可怨匆匆。犯寒猎士朝频戮，
<br>
<br>　　告急军书夜不通。并部义旗遮日暗，邺城飞焰照天红。
<br>
<br>　　周朝将相还无体，宁死何须入铁笼。
<br>
<br>　　卷682_33  「寄京城亲友二首」韩
<br>
<br>　　苦吟看坠叶，寥落共天涯。壮岁空为客，初寒更忆家。
<br>
<br>　　雨墙经月藓，山菊向阳花。因味碧云句，伤哉后会赊。
<br>
<br>　　相思凡几日，日欲咏离衿。直得吟成病，终难状此心。
<br>
<br>　　解衣悲缓带，搔首闷遗簪。西岭斜阳外，潜疑是故林。
<br>
<br>　　卷682_34  「野寺」韩
<br>
<br>　　野寺看红叶，县城闻捣衣。自怜痴病苦，犹共赏心违。
<br>
<br>　　高阁正临夜，前山应落晖。离情在烟鸟，遥入故关飞。
<br>
<br>　　卷682_35  「吴郡怀古」韩
<br>
<br>　　主暗臣忠枉就刑，遂教强国醉中倾。人亡建业空城在，
<br>
<br>　　花落西江春水平。万古壮夫犹抱恨，至今词客尽伤情。
<br>
<br>　　徒劳铁锁长千尺，不觉楼船下晋兵。
<br>
<br>　　卷682_36  「守愚」韩
<br>
<br>　　深院寥寥竹荫廊，披衣欹枕过年芳。守愚不觉世途险，
<br>
<br>　　无事始知春日长。一亩落花围隙地，半竿浓日界空墙。
<br>
<br>　　今来自责趋时懒，翻恨松轩书满床。
<br>
<br>　　卷682_37  「村居」韩
<br>
<br>　　二月三月雨晴初，舍南舍北唯平芜。前欢入望盈千恨，
<br>
<br>　　胜景牵心非一途。日照神堂闻啄木，风含社树叫提壶。
<br>
<br>　　行看旦夕梨霜发，犹有山寒伤酒垆。
<br>
<br>　　卷682_38  「离家」韩
<br>
<br>　　八月初长夜，千山第一程。款颜唯有梦，怨泣却无声。
<br>
<br>　　祖席诸宾散，空郊匹马行。自怜非达识，局促为浮名。
<br>
<br>　　卷682_39  「秋雨内宴（乙卯年作）」韩
<br>
<br>　　一带清风入画堂，撼真珠箔碎玎。
<br>
<br>　　更看槛外霏霏雨，似劝须教醉玉觞。
<br>
<br>　　卷682_40  「寒食日沙县雨中看蔷薇（己巳）」韩
<br>
<br>　　何处遇蔷薇，殊乡冷节时。雨声笼锦帐，风势偃罗帏。
<br>
<br>　　通体全无力，酡颜不自持。绿疏微露刺，红密欲藏枝。
<br>
<br>　　惬意凭阑久，贪吟放\迟。旁人应见讶，自醉自题诗。
<br>
<br>　　卷682_41  「地炉」韩
<br>
<br>　　两星残火地炉畔，梦断背灯重拥衾。侧听空堂闻静响，
<br>
<br>　　似敲疏磬清音。风灯有影随笼转，腊雪无声逐夜深。
<br>
<br>　　禅客钓翁徒自好，那知此际湛然心。
<br>
<br>　　卷682_42  「隰州新驿赠刺史」韩
<br>
<br>　　贤侯新换古长亭，先定心机指顾成。高义尽招秦逐客，
<br>
<br>　　旷怀偏接鲁诸生。萍蓬到此销离恨，燕雀飞来带喜声。
<br>
<br>　　却笑昔贤交易极，一开东x便垂名。
<br>
<br>　　卷682_43  「草书屏风」韩
<br>
<br>　　何处一屏风，分明怀素踪。虽多尘色染，犹见墨痕浓。
<br>
<br>　　怪石奔秋涧，寒藤挂古松。若教临水畔，字字恐成龙。
<br>
<br>　　卷682_44  「永明禅师房」韩
<br>
<br>　　景色方妍媚，寻真出近郊。宝香炉上k，金磬佛前敲。
<br>
<br>　　蔓草棱山径，晴云拂树梢。支公禅寂处，时有鹤来巢。
<br>
<br>　　卷682_45  「登楼有题」韩
<br>
<br>　　暑气檐前过，蝉声树杪交。待潮生浦口，看雨过山坳。
<br>
<br>　　才见兰舟动，仍闻桂楫敲。@云朱槛好，终睹凤来巢。
<br>
<br>　　卷682_46  「朝退书怀」韩
<br>
<br>　　鹤帔星冠羽客装，寝楼西畔坐书堂。山禽养久知人唤，
<br>
<br>　　窗竹芟多漏月光。粉壁不题新拙恶，小屏唯录古篇章。
<br>
<br>　　孜孜莫患劳心力，富国安民理道长。
<br>
<br>　　卷682_47  「元夜即席」韩
<br>
<br>　　元宵清景亚元正，丝雨霏霏向晚倾。桂兔韬光云叶重，
<br>
<br>　　烛龙衔耀月轮明。烟空但仰如膏润，绮席都忘滴砌声。
<br>
<br>　　更待今宵开霁后，九衢车马未妨行。
<br>
<br>　　卷682_48  「大庆堂赐宴元而有诗呈吴越王」韩
<br>
<br>　　非为亲贤展绮筵，恒常宁敢恣游盘。绿搓杨柳绵初软，
<br>
<br>　　红晕樱桃粉未干。谷鸟乍啼声似涩，甘霖方霁景犹寒。
<br>
<br>　　笙歌风紧人酣醉，却绕珍丛烂熳看。
<br>
<br>　　卷682_49  「又和」韩
<br>
<br>　　樱桃花下会亲贤，风远铜乌转露盘。蝶下粉墙梅乍坼，
<br>
<br>　　蚁浮金芯颇迅伞Ｔ坪突鹤嗳声咽，珠箔低垂水影寒。
<br>
<br>　　狂简斐然吟咏足，却邀群彦重吟看。
<br>
<br>　　卷682_50  「再和」韩
<br>
<br>　　我有嘉宾宴乍欢，画帘纹细凤双盘。影笼沼b修篁密，
<br>
<br>　　声透笙歌羯鼓干。散后便依书箧寐，渴来潜想玉壶寒。
<br>
<br>　　樱桃零落红桃媚，更俟旬馀共醉看。
<br>
<br>　　卷682_51  「重和」韩
<br>
<br>　　冷宴殷勤展小园，舞柔软彩虬盘。d花尽日疑头重，
<br>
<br>　　病酒经宵觉口干。嘉树倚楼青琐暗，晚云藏雨碧山寒。
<br>
<br>　　文章天子文章别，八米卢郎未可看。
<br>
<br>　　卷682_52  「余作探使以缭绫手帛子寄贺因而有诗」韩
<br>
<br>　　解寄缭绫小字封，探花筵上映春丛。黛眉印在微微绿，
<br>
<br>　　檀口消来薄薄红。缏处直应心共紧，砑时兼恐汗先融。
<br>
<br>　　帝台春尽还东去，却系裙腰伴雪胸。
<br>
<br>　　卷682_53  「别锦儿（及第后出京，别锦儿与蜀妓）」韩
<br>
<br>　　一尺红绡一首诗，赠君相别两相思。画眉今日空留语，
<br>
<br>　　解佩他年更可期。临去莫论交颈意，清歌休著断肠词。
<br>
<br>　　出门何事休惆怅，曾梦良人折桂枝。
<br>
<br>　　卷682_54  「闲步」韩
<br>
<br>　　庄南纵步游荒野，独鸟寒烟轻惹惹。傍山疏雨湿秋花，
<br>
<br>　　僻路浅泉浮败果。樵人相见指惊，牧童四散收嘶马。
<br>
<br>　　一壶倾尽未能归，黄昏更望诸峰火。
<br>
<br>　　卷682_55  「乾宁三年丙辰在奉天重围作」韩
<br>
<br>　　仗剑夜巡城，衣襟满霜霰。贼火遍郊s，飞焰侵星汉。
<br>
<br>　　积雪似空江，长林如断岸。独凭女墙头，思家起长叹。
<br>
<br>　　卷682_56  「雨中」韩
<br>
<br>　　青桐承雨声，声声何重叠。疏滴下高枝，次打欹低叶。
<br>
<br>　　鸟湿更梳翎，人愁方拄颊。独自上西楼，风襟寒帖帖。
<br>
<br>　　卷682_57  「与僧」韩
<br>
<br>　　江海扁舟客，云山一衲僧。相逢两无语，若个是南能。
<br>
<br>　　卷682_58  「晚岸」韩
<br>
<br>　　揭起青篷上岸头，野花和雨冷修修。
<br>
<br>　　春江一夜无波浪，校得行人分外愁。
<br>
<br>　　卷682_59  「仙山」韩
<br>
<br>　　一炷心香洞府开，偃松皱涩半莓苔。
<br>
<br>　　水清无底山如削，始有仙人骑鹤来。
<br>
<br>　　卷682_60  「过茂陵」韩
<br>
<br>　　不悲霜露但伤春，孝理何因感兆民。
<br>
<br>　　景帝龙髯消息断，异香空见李夫人。
<br>
<br>　　卷682_61  「曲江秋日」韩
<br>
<br>　　斜烟缕缕鹭鸶栖，藕叶枯香折野泥。
<br>
<br>　　有个高僧入图画，把经吟立水塘西。
<br>
<br>　　卷682_62  「流年」韩
<br>
<br>　　三月伤心仍晦日，一春多病更阴天。
<br>
<br>　　雄豪亦有流年恨，况是离魂易黯然。
<br>
<br>　　卷682_63  「商山道中」韩
<br>
<br>　　云横峭壁水平铺，渡口人家日欲晡。
<br>
<br>　　却忆往年看粉本，始知名画有工夫。
<br>
<br>　　卷682_64  「招隐」韩
<br>
<br>　　立意忘机机已生，可能朝市污高情。
<br>
<br>　　时人未会严陵志，不钓鲈鱼只钓名。
<br>
<br>　　卷682_65  「雨村」韩
<br>
<br>　　雁行斜拂雨村楼，帘下三重幕一钩。
<br>
<br>　　倚柱不知身半湿，黄昏独自未回头。
<br>
<br>　　卷682_66  「使风」韩
<br>
<br>　　茶烟睡觉心无事，一卷黄庭在手中。
<br>
<br>　　欹枕卷帘江万里，舟人不语满帆风。
<br>
<br>　　卷682_67  「阻风」韩
<br>
<br>　　平生情趣羡渔师，此日烟江惬所思。
<br>
<br>　　肥鳜香粳小，断肠滋味阻风时。
<br>
<br>　　卷682_68  「并州」韩
<br>
<br>　　戍旗青草接榆关，雨里并州四月寒。
<br>
<br>　　谁会凭阑潜忍泪，不胜天际似江干。
<br>
<br>　　卷682_69  「夏夜」韩
<br>
<br>　　猛风飘电黑云生，霎霎高林簇雨声。
<br>
<br>　　夜久雨休风又定，断云流月却斜明。
<br>
<br>　　卷682_70  「阑干」韩
<br>
<br>　　扫花虽恨夜来雨，把酒却怜晴后寒。
<br>
<br>　　吴质谩言愁得病，当时犹不凭阑干。
<br>
<br>　　卷682_71  「以庭前海棠梨花一枝寄李十九员外」韩
<br>
<br>　　二月春风澹荡时，旅人虚对海棠梨。
<br>
<br>　　不如寄与星郎去，想得朝回正画眉。
<br>
<br>　　卷682_72  「驿楼」韩
<br>
<br>　　流云溶溶水悠悠，故乡千里空回头。
<br>
<br>　　三更犹凭阑干月，泪满关山孤驿楼。
<br>
<br>　　卷682_73  「频访卢秀才（卢时在选末）」韩
<br>
<br>　　药诀棋经思致论，柳腰莲脸本忘情。
<br>
<br>　　频频强入风流坐，酒肆应疑阮步兵。
<br>
<br>　　卷682_74  「答友人见寄酒」韩
<br>
<br>　　虽可忘忧矣，其如作病何。淋漓满襟袖，更发楚狂歌。
<br>
<br>　　卷682_75  「野钓」韩
<br>
<br>　　细雨桃花水，轻鸥逆浪飞。风头阻归棹，坐睡倚蓑衣。
<br>
<br>　　卷682_76  「曲江晚思」韩
<br>
<br>　　云物阴寂历，竹木寒青苍。水冷鹭鸶立，烟月愁昏黄。
<br>
<br>　　卷682_77  「赠友人」韩
<br>
<br>　　莫嫌谈笑与经过，却恐闲多病亦多。
<br>
<br>　　若遣心中无一事，不知争奈日长何。
<br>
<br>　　卷682_78  「半睡」韩
<br>
<br>　　眉山暗澹向残灯，一半云鬟坠枕棱。
<br>
<br>　　四体著人娇欲泣，自家揉损砑缭绫。
<br>
<br>　　卷682_79  「已凉」韩
<br>
<br>　　愁多却讶天凉早，思倦翻嫌夜漏迟。
<br>
<br>　　何处山川孤馆里，向灯弯尽一双眉。
<br>
<br>　　卷682_80  「寄禅师」韩
<br>
<br>　　从无入有云峰聚，已有还无电火销。
<br>
<br>　　销聚本来皆是幻，世间闲口漫嚣嚣。
<br>
<br>　　卷682_81  「访明公大德」韩
<br>
<br>　　寸发如霜袒右肩，倚肩筇竹貌怡然。悬灯深屋夜分坐，
<br>
<br>　　移榻向阳斋后眠。刮膜且扬三毒论，摄心徐指二宗禅。
<br>
<br>　　清凉药分能知味，各自胸中有醴泉。
<br>
<br>　　卷682_82  「大T乐」韩
<br>
<br>　　晚日催弦管，春风入绮罗。杏花如有意，偏落舞衫多。
<br>
<br>　　卷682_83  「思归乐」韩
<br>
<br>　　泪滴珠难尽，容殊玉易销。傥随明月去，莫道梦魂遥。
<br>
<br>　　卷682_84  「御制春游长句」韩
<br>
<br>　　天意分明道已光，春游嘉景胜仙乡。玉炉烟直风初静，
<br>
<br>　　银汉云消日正长。柳带似眉全展绿，杏苞如脸半开香。
<br>
<br>　　黄莺历历啼红树，紫燕关关语画梁。低槛晚晴笼翡翠，
<br>
<br>　　小池波暖浴鸳鸯。马嘶广陌贪新草，人醉花堤怕夕阳。
<br>
<br>　　比屋管弦呈妙曲，连营罗绮斗时妆。全吴霸越千年后，
<br>
<br>　　独此升平显万方。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
