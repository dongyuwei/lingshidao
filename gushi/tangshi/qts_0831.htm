<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百三十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百三十一
<br>
<br>　　卷831_1  「夜寒寄卢给事二首」贯休
<br>
<br>　　刻羽流商否，霜风动地吹。迩来唯自惜，知合是谁知。
<br>
<br>　　堑雪消难尽，邻僧睡太奇。知音不可得，始为一吟之。
<br>
<br>　　心苦味不苦，世衰吾道微。清如吞雪雹，谁把比珠玑。
<br>
<br>　　作者相收拾，常人任是非。旧居沧海上，归去即应归。
<br>
<br>　　卷831_2  「送叶蒙赴举」贯休
<br>
<br>　　年年屈复屈，惆怅曲江湄。自古身荣者，多非年少时。
<br>
<br>　　空囊投刺远，大雪入关迟。来岁还公道，平人不用疑。
<br>
<br>　　卷831_3  「闻王V常侍卒三首」贯休
<br>
<br>　　世乱君巡狩，清贤又告亡。星辰皆有角，日月略无光。
<br>
<br>　　金柱连天折，瑶阶被贼荒。令人转惆怅，无路问苍苍。
<br>
<br>　　宗社运微衰，山摧甘井枯。不知千载后，更有此人无。
<br>
<br>　　政入龚黄甲，诗轻沈宋徒。受恩酬未得，不觉只长吁。
<br>
<br>　　傥在扶天步，重兴古国风。还如齐晏子，再见狄梁公。
<br>
<br>　　棠树梅溪北，佳城舜庙东。谁修循吏传，对此莫匆匆。
<br>
<br>　　卷831_4  「秋晚野步」贯休
<br>
<br>　　藤屦兼闽竹，吟行一水傍。树凉蝉不少，溪断路多荒。
<br>
<br>　　烧岳阴风起，田家浊酒香。登高吟更苦，微月出苍茫。
<br>
<br>　　卷831_5  「闻大愿和尚顺世三首」贯休
<br>
<br>　　王室今如毁，仍闻丧我师。古容图得否，内院去无疑。
<br>
<br>　　岳鬼月中哭，松龛雪次隳。直须文五色，始可立高碑。
<br>
<br>　　邺卫松杉外，芝兰季孟间。尽希重诏出，只待六龙还。
<br>
<br>　　不疾成千古，令焚动四山。感恩终有泪，遥寄水潺潺。
<br>
<br>　　师禀尽名卿，孤峰老称情。若游三点外，争把七贤平。
<br>
<br>　　苦雾埋空室，啼猿有咽声。今朝益惆怅，曾沐下床迎。
<br>
<br>　　卷831_6  「闻叶蒙及第」贯休
<br>
<br>　　忆昨送君诗，平人不用疑。吾徒若不得，天道即应私。
<br>
<br>　　尘土茫茫晓，麟龙草草骑。相思不可见，又是落花时。
<br>
<br>　　卷831_7  「送僧之灵夏」贯休
<br>
<br>　　旧识为边帅，师游胜事兼。连天唯白草，野饼有红盐。
<br>
<br>　　蕃近风多勃，河浑碛半淹。因知心似月，处处有人瞻。
<br>
<br>　　卷831_8  「书无相道人庵」贯休
<br>
<br>　　造化太茫茫，端居紫石房。心遗无句句，顶处有霜霜。
<br>
<br>　　白鹿眠枯叶，清泉洒毳囊。寄言疑未决，须道雪溪旁。
<br>
<br>　　卷831_9  「明进士北斋避暑」贯休
<br>
<br>　　相访多冲雨，由来德有邻。卷帘繁暑退，湿树一蝉新。
<br>
<br>　　道在谁为主，吾衰自有因。只应江海上，还作狎鸥人。
<br>
<br>　　卷831_10  「晚春寄吴融、于竞二侍郎」贯休
<br>
<br>　　白头为远客，常忆白云间。只觉老转老，不知闲是闲。
<br>
<br>　　花含宜细雨，室冷是深山。唯有霜台客，依依是往还。
<br>
<br>　　卷831_11  「喜不思上人来」贯休
<br>
<br>　　沃州那不住，一别许多时。几度怀君夜，相逢出梦迟。
<br>
<br>　　瓶担千丈瀑，偈是七言诗。若向罗浮去，伊余亦愿随。
<br>
<br>　　卷831_12  「秋怀赤松道士」贯休
<br>
<br>　　仙观在云端，相思星斗寒。常怜呼鹤易，却恨见君难。
<br>
<br>　　石罅青蛇湿，风z白菌干。终期花月下，坛上听君弹。
<br>
<br>　　卷831_13  「送刘逖赴闽辟」贯休
<br>
<br>　　离乱生涯尽，依刘是见机。从来吟太苦，不得力还稀。
<br>
<br>　　路入闽山熟，江浮瘴雨肥。何须折杨柳，相送已依依。
<br>
<br>　　卷831_14  「苦雨中作」贯休
<br>
<br>　　通宵复连夕，其状只如倾。却遣思山者，忽然嫌水声。
<br>
<br>　　好花飘草尽，古壁欲云生。不奈天难问，迢迢远客情。
<br>
<br>　　卷831_15  「送僧归日本」贯休
<br>
<br>　　焚香祝海灵，开眼梦中行。得达即便是，无生可作轻。
<br>
<br>　　流黄山火著，碇石索雷鸣。想到夷王礼，还为上寺迎。
<br>
<br>　　卷831_16  「赠信安郑道人」贯休
<br>
<br>　　貌古似苍鹤，心清如鼎湖。仍闻得新义，便欲注阴符。
<br>
<br>　　点化金常有，闲行影渐无。杳兮中便是，应不食菖蒲。
<br>
<br>　　卷831_17  「送吏部刘相公除东川」贯休
<br>
<br>　　帝念梓州民，年年战伐频。山川无草木，烽火没烟尘。
<br>
<br>　　政乱皆因乱，安人必藉仁。皇天开白日，殷鼎辍诚臣。
<br>
<br>　　一日离君侧，千官送渭滨。酒倾红琥珀，马控白骐。
<br>
<br>　　渥泽番番降，壶浆处处陈。旌幢山色湿，邛k鸟啼新。
<br>
<br>　　幕还名俭，良医始姓秦。军雄城似岳，地变物含春。
<br>
<br>　　白必侵双鬓，清应诫四邻。吾皇重命相，更合是何人。
<br>
<br>　　卷831_18  「送智光禅伯」贯休
<br>
<br>　　万事归一衲，曹溪初去寻。从来相狎辈，尽不是知音。
<br>
<br>　　乞食林花落，穿云翠t深。终希重一见，示我祖师心。
<br>
<br>　　卷831_19  「夜对雪寄杜使君」贯休
<br>
<br>　　片片含天意，纷纷势莫拘。洒于诸瑞后，忧恐一冬无。
<br>
<br>　　鹤B声偏密，风焦片益粗。冷牵人梦转，清逼瘴根徂。
<br>
<br>　　扫径僧倾笠，为诗士弃炉。桥高银EX，峰峻玉浮图。
<br>
<br>　　盈尺何须问，丰年已可□。遥思郢中曲，句句出冰壶。
<br>
<br>　　卷831_20  「送王毂及第后归江西」贯休
<br>
<br>　　太宗罗俊彦，桂玉比光辉。难得终须得，言归始是归。
<br>
<br>　　风帆天际吼，金鹗月中飞。五府如交辟，鱼书莫便稀。
<br>
<br>　　卷831_21  「送卢瞻罢庐陵幕归阌乡」贯休
<br>
<br>　　文行成身事，从知贵得仁。归来还寂寞，何以慰交亲。
<br>
<br>　　芳草色似动，胡桃花又新。昌朝有知己，好作谏垣臣。
<br>
<br>　　卷831_22  「避寇白沙驿作」贯休
<br>
<br>　　避乱无深浅，苍黄古驿东。草枯牛尚，霞湿烧微红。
<br>
<br>　　□□时时□，人愁处处同。犹逢好时否，孤坐雪鳌
<br>
<br>　　卷831_23  「闻李频员外卒」贯休
<br>
<br>　　苍苍难可问，问答亦难闻。落叶平津岸，愁人李使君。
<br>
<br>　　文章应力竭，茅土始天分。又逐东风去，迢迢隔岭云。
<br>
<br>　　卷831_24  「江陵寄翰林韩学士」贯休
<br>
<br>　　久住荆溪北，禅关挂绿萝。风清闲客去，睡美落花多。
<br>
<br>　　万事皆妨道，孤峰谩忆他。新诗旧知己，始为味如何。
<br>
<br>　　卷831_25  「闲居作」贯休
<br>
<br>　　闲门微雪下，慵惰计全成。默坐便终日，孤峰只此清。
<br>
<br>　　身心闲少梦，杉竹冷多声。唯有西峰叟，相逢眼最明。
<br>
<br>　　卷831_26  「和韦相公见示闲卧」贯休
<br>
<br>　　刻形求得相，事事未尝眠。霖雨方为雨，非烟岂是烟。
<br>
<br>　　童收庭树果，风曳案头笺。仲虺专为诰，何充雅爱禅。
<br>
<br>　　静嫌山色远，病是酒杯偏。蜩响初穿壁，兰芽半出砖。
<br>
<br>　　堂悬金粟像，门枕御沟泉。旦沐虽频握，融帷孰敢褰。
<br>
<br>　　德高群彦表，善植几生前。修补乌皮几，深藏子敬毡。
<br>
<br>　　扶持千载圣，潇洒一声蝉。棋阵连残月，僧交似大颠。
<br>
<br>　　常知生似幻，维重直如弦。饼忆莼羹美，茶思岳瀑煎。
<br>
<br>　　只闻温树誉，堪鄙竹林贤。脱颖三千士，馨香四十年。
<br>
<br>　　宽平开义路，淡泞润清田。哲后知如子，空王夙有缘。
<br>
<br>　　对归香满袖，吟次月当川。休说惭如b，尧天即梵天。
<br>
<br>　　卷831_27  「寄山中伉禅师」贯休
<br>
<br>　　举世遭心使，吾师独使心。万缘冥目尽，一句不言深。
<br>
<br>　　野火烧禅石，残霞照栗林。秋风溪上路，终愿一相寻。
<br>
<br>　　卷831_28  「秋寄栖一」贯休
<br>
<br>　　一别一公后，相思时一吁。眼中疮校未，般若偈持无。
<br>
<br>　　卷句冰团大，炉烟枥橛粗。劝君君记取，不用更他图。
<br>
<br>　　卷831_29  「怀匡山山长二首」贯休
<br>
<br>　　白石峰之半，先生好在么。卷帘当大瀑，常恨不如他。
<br>
<br>　　杉罅龙涎溢，潭坳石发多。吾皇搜草泽，争奈谢安何。
<br>
<br>　　见说面前峰，寻常醉亦登。雨馀多菌出，烧甚古崖崩。
<br>
<br>　　觅句曾冲虎，耕田半为僧。闻名多岁也，常恨不飞腾。
<br>
<br>　　卷831_30  「怀高真动二首」贯休
<br>
<br>　　知尔今何处，孤高独不群。论诗唯许我，穷易到无文。
<br>
<br>　　贳酒儿穿雪，寻僧月照云。何时再相见，兵寇尚纷纷。
<br>
<br>　　久别无消息，今秋忽得书。诸孤婚嫁苦，求己世情疏。
<br>
<br>　　乱甚无乔木，溪多不钓鱼。只应金岳色，如尔复如余。
<br>
<br>　　卷831_31  「秋末入匡山船行八首」贯休
<br>
<br>　　楚国茱萸月，吴吟梨栗船。远游无定所，高卧是何年。
<br>
<br>　　浪卷纷纷叶，樯冲澹澹烟。去心还自喜，庐岳倚青天。
<br>
<br>　　芦苇深花里，渔歌一曲长。人心虽忆越，帆态似浮湘。
<br>
<br>　　石獭衔鱼白，汀茅浸浪黄。等闲千万里，道在亦无妨。
<br>
<br>　　岛上离家化，茅茨竹户开。黄桑双鹊喜，白日有谁来。
<br>
<br>　　担浪浇秋芋，缘滩取净苔。回头深自愧，旧业本蒿莱。
<br>
<br>　　匡阜层层翠，修江叠叠波。从来未曾到，此去复如何。
<br>
<br>　　水庙寒鸦集，沙村夕照多。谁如垂钓者，孤坐鬓皤皤。
<br>
<br>　　晚泊苍茫浦，风微浪亦粗。估喧如亥合，樯密似林枯。
<br>
<br>　　地峻湖无□，潮寒蚌有珠。东西无定所，何用问前途。
<br>
<br>　　岛香思贾岛，江碧忆清江。囊橐谁相似，馋慵世少双。
<br>
<br>　　鼍惊入窟月，烧到系船桩。谩有归乡梦，前头是楚邦。
<br>
<br>　　南北虽无适，东西亦似萍。霞根生石片，象迹坏沙汀。
<br>
<br>　　莽莽蒹葭赤，微微蜃蛤腥。因思范蠡辈，未免亦飘零。
<br>
<br>　　晓色千樯去，长江八月时。雨淙山骨出，槔蟀缎伪啊
<br>
<br>　　野水田黑，荒汀独鸟痴。如今是清世，谁道出山迟。
<br>
<br>　　卷831_32  「送僧归华山」贯休
<br>
<br>　　心枯衲亦枯，归岳揭空盂。七贵留不住，孤云出更孤。
<br>
<br>　　烧灰犹汤足，雪片似黏须。他日如相觅，还应道到吴。
<br>
<br>　　卷831_33  「送友人之岭外」贯休
<br>
<br>　　五岭难为客，君游早晚回。一囊秋课苦，万里瘴云开。
<br>
<br>　　金柱根应动，风雷舶欲来。明时好□进，莫滞长卿才。
<br>
<br>　　卷831_34  「送卢舍人朝觐」贯休
<br>
<br>　　膻行无为日，垂衣帝道亨。圣真千载圣，明必万年明。
<br>
<br>　　重德须朝觐，流年不可轻。洪才传出世，清甲得高名。
<br>
<br>　　罕玉藏无映，嵇松画不成。起衔轩后敕，醉别亚夫营。
<br>
<br>　　烧阔荆州熟，霞新岘首晴。重重尧雨露，去去汉公卿。
<br>
<br>　　白发应从白，清贫但更清。梦缘丹陛险，春傍彩衣生。
<br>
<br>　　既握钟繇笔，须调傅说羹。倘因星使出，一望问支铿。
<br>
<br>　　卷831_35  「上冯使君山水障子」贯休
<br>
<br>　　忆山归未得，画出亦堪怜。崩岸全隳路，荒村半有烟。
<br>
<br>　　笔句冈势转，墨抢烧痕颠。远浦深通海，孤峰冷倚天。
<br>
<br>　　柴棚坐逸士，露茗煮红泉。绣与莲峰竞，威如剑阁牵。
<br>
<br>　　石门关麈鹿，气候有神仙。茅屋书窗小，苔阶滴瀑圆。
<br>
<br>　　松根击石朽，桂叶蚀霜鲜。画出欺王墨，擎将献惠连。
<br>
<br>　　新诗宁妄说，旧隐实如然。愿似窗中列，时闻大雅篇。
<br>
<br>　　卷831_36  「送令狐焕赴阙」贯休
<br>
<br>　　渚宫遥落日，相送碧江湄。陟也须为相，天乎更赞谁。
<br>
<br>　　风高樯力出，霞热鸟行迟。此去多来客，无忘慰所思。
<br>
<br>　　卷831_37  「送吴融员外赴阙」贯休
<br>
<br>　　汉文思贾傅，贾傅遂生还。今日又如此，送君非等闲。
<br>
<br>　　云寒犹惜雪，烧猛似烹山。应笑无机者，腾腾天地间。
<br>
<br>　　卷831_38  「送姚洎拾遗自江陵幕赴京」贯休
<br>
<br>　　捧诏动征轮，分飞楚水滨。由来真庙器，多作伏蒲人。
<br>
<br>　　舍鲁知非愿，朝天不话贫。沙头千骑送，岛上一蝉新。
<br>
<br>　　莫使身侵贵，无矜贵逼身。玉阶凝正色，兰苑涨芳尘。
<br>
<br>　　銮辂方离华，车书渐似秦。流年飘倏忽，书札莫因循。
<br>
<br>　　凉雨鸣红叶，非烟闭紫宸。凭将西社意，一说向荀陈。
<br>
<br>　　卷831_39  「送僧入石霜」贯休
<br>
<br>　　举世只堪吁，空知与道俱。论心齐至圣，对镜破凡夫。
<br>
<br>　　业王如云合，头低似箭驱。三清徒妄想，千载亦须臾。
<br>
<br>　　唯我流阳叟，深云领毳徒。尽骑香白象，皆握月明珠。
<br>
<br>　　寂寞排松榻，斓斑半雪须。苔侵长者论，岚蚀祖师图。
<br>
<br>　　翠t金钟晓，香林宝月孤。缕氚字海赫赫共洪炉。
<br>
<br>　　山色锄难尽，松根踏欲无。难评传的的，须到不区区。
<br>
<br>　　撩舍新罗瘦，炉烟么帧Ｉ债平虎窟，分瀑入香厨。
<br>
<br>　　师去情何切，人间事莫拘。穿林宿古冢，踏叶揭空盂。
<br>
<br>　　无事终无事，令枯便合枯。他年相觅在，亦不是生苏。
<br>
<br>　　卷831_40  「送僧归南康」贯休
<br>
<br>　　壳壳学得律，还乡见苦情。远思芳草盛，不入楚山行。
<br>
<br>　　帆入汀烟健，经吟戍月清。到乡同学辈，应到赣江迎。
<br>
<br>　　卷831_41  「送陈秀才赴举兼寄韩舍人」贯休
<br>
<br>　　主圣臣贤日，求名莫等闲。直须诗似玉，不用力如山。
<br>
<br>　　草白兵初息，年丰驾已还。凭将安养意，一说向曾颜。
<br>
<br>　　卷831_42  「送友人及第后归台州」贯休
<br>
<br>　　得桂为边辟，翩翩颇合宜。嫖姚留不住，昼锦已归迟。
<br>
<br>　　岛侧花藏虎，湖心浪撼棋。终期华顶下，共礼渌身师。
<br>
<br>　　卷831_43  「晚春寄张侍郎」贯休
<br>
<br>　　遐想涪陵岸，山花半已残。人心何以遣，天步正艰难。
<br>
<br>　　鸟听黄袍小，城临白帝寒。应知窗下梦，日日到江干。
<br>
<br>　　卷831_44  「寄景判官兼思州叶使君」贯休
<br>
<br>　　独住西峰半，寻常欲下难。石多桐屐，香甚药花干。
<br>
<br>　　荏苒新莺老，穷通亦自宽。髯参与短簿，始为一吟看。
<br>
<br>　　卷831_45  「送卢秀才应举」贯休
<br>
<br>　　几载阻兵荒，一名终不忘。还冲猛风雪，如画冷朝阳。
<br>
<br>　　句好慵将出，囊空却不忙。明年公道日，去去必穿杨。
<br>
<br>　　卷831_46  「闻新蝉寄桂雍」贯休
<br>
<br>　　新蝉终夜叫，GG隔溪濉６庞钊韵嘣樱故人闻不闻。
<br>
<br>　　卷帘花动月，冥目砌生云。终共谢时去，西山鸾鹤群。
<br>
<br>　　卷831_47  「寄怀楚和尚二首」贯休
<br>
<br>　　吾师师子儿，而复貌瑰奇。何得文明代，不为王者师。
<br>
<br>　　铁盂汤雪早，石炭煮茶迟。谩有参寻意，因循到乱时。
<br>
<br>　　跳踯诸峰险，回翔万里空。争将金锁锁，那把玉笼笼。
<br>
<br>　　印缺香崩火，窗疏蝎吃风。永怀今已矣，吟坐雪鳌
<br>
<br>　　卷831_48  「和韦相公话婺州陈事」贯休
<br>
<br>　　昔事堪惆怅，谈玄爱白牛。千场花下醉，一片梦中游。
<br>
<br>　　耕避初平石，烧残沈约楼。无因更重到，且副济川舟。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
