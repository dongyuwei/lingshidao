<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百二十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百二十三
<br>
<br>　　卷423_1  「奉和浙西大夫李德裕述梦四十韵大夫本题言…次本韵」元稹
<br>
<br>　　闻有池塘什，还因梦寐遭。攀禾工类蔡，咏豆敏过曹。
<br>
<br>　　庄蝶玄言秘，罗禽藻思高。戈矛排笔阵，貔虎让文韬。
<br>
<br>　　彩缋鸾凰颈，权奇骥J髦。神枢千里应，华衮一言褒。
<br>
<br>　　李广留飞箭，王祥得佩刀。传乘司隶马，继染翰林毫。
<br>
<br>　　辨颖□超脱，词锋岂足病＝鸶兆锻赣瘢镔铁剑吹毛。
<br>
<br>　　顾我曾陪附，思君正郁陶。近酬新乐录，仍寄续离骚。
<br>
<br>　　阿阁偏随凤，方壶共跨鳌。借骑银杏叶，横赐锦垂萄。
<br>
<br>　　冰井分珍果，金瓶贮御醪。独辞珠有戒，廉取玉非叨。
<br>
<br>　　麦纸侵红点，兰灯焰碧高。代予言不易，承圣旨偏劳。
<br>
<br>　　绕月同栖鹊，惊风比夜獒。吏传开锁契，神撼引铃绦。
<br>
<br>　　渥泽深难报，危心过自操。犯颜诚恳恳，腾口惧忉忉。
<br>
<br>　　佩宠虽绶，安贫尚葛袍。宾亲多谢绝，延荐必英豪。
<br>
<br>　　分阻杯盘会，闲随寺观遨。o园一林杏，仙洞万株桃。
<br>
<br>　　屎２撞减，昆明劫火熬。未陪登鹤驾，已讣堕乌号。
<br>
<br>　　痛泪过江浪，冤声出海涛。尚看恩诏湿，已梦寿宫牢。
<br>
<br>　　再造承天宝，新持济巨篙。犹怜弊簪履，重委旧旌旄。
<br>
<br>　　北望心弥苦，西回首屡搔。九霄难就日，两浙仅容s.
<br>
<br>　　暮竹寒窗影，衰杨古郡濠。鱼虾集橘市，鹤鹳起亭皋。
<br>
<br>　　朽刃休冲斗，良弓枉在|.早弯摧虎兕，便铸垦蓬蒿。
<br>
<br>　　渔艇宜孤棹，楼船称万艘。量材分用处，终不学滔滔。
<br>
<br>　　卷423_2  「自述（一作王建宫词）」元稹
<br>
<br>　　延英引对碧衣郎，江砚宣毫各别床。
<br>
<br>　　天子下帘亲考试，宫人手里过茶汤。
<br>
<br>　　卷423_3  「春分投简阳明洞天作」元稹
<br>
<br>　　中分春一半，今日半春徂。老惜光阴甚，慵牵兴绪孤。
<br>
<br>　　偶成投秘简，聊得泛平湖。郡邑移仙界，山川展画图。
<br>
<br>　　旌旗遮屿浦，士女满A.似木吴儿劲，如花越女姝。
<br>
<br>　　牛侬惊力直，蚕妾笑睢盱。怪我携章甫，嘲人托鹧鸪。
<br>
<br>　　闾阎随地胜，风俗与华殊。跣足沿流妇，丫头避役奴。
<br>
<br>　　雕题虽少有，鸡卜尚多巫。乡味尤珍蛤，家神爱事乌。
<br>
<br>　　舟船通海峤，田种绕城隅。栉比千艘合，袈裟万顷铺。
<br>
<br>　　亥茶阗小市，渔父隔深芦。日脚斜穿浪，云根远曳蒲。
<br>
<br>　　凝风花气度，新雨草芽苏。粉坏梅辞萼，红含杏缀珠。
<br>
<br>　　薅馀秧渐长，烧后葑犹枯。绿F高悬柳，青钱密辫榆。
<br>
<br>　　驯鸥眠浅濑，惊雉迸平芜。水静王馀见，山空谢豹呼。
<br>
<br>　　燕狂捎蛱蝶，螟挂集蒲卢。浅碧鹤新卵，深黄鹅嫩雏。
<br>
<br>　　村扉以白板，寺壁耀W糊。禹庙才离郭，陈庄恰半途。
<br>
<br>　　石帆何峭i，龙瑞本萦纡。穴为探符坼，潭因失箭刳。
<br>
<br>　　堤形弯熨斗，峰势踊香炉。幢盖迎三洞，烟霞贮一壶。
<br>
<br>　　桃枝蟠复直，桑树亚还扶。鳖解称从事，松堪作大夫。
<br>
<br>　　荣光飘殿阁，虚籁合笙竽。庭狎仙翁鹿，池游县令凫。
<br>
<br>　　君心除健羡，扣寂入虚无。冈蹋翻星纪，章飞动帝枢。
<br>
<br>　　东皇提白日，北斗下玄都。骑吏裙皆紫，科车揖≈臁
<br>
<br>　　地侯鞭社伯，海若跨天吴。雾喷雷公怒，烟扬灶鬼趋。
<br>
<br>　　投壶怜玉女，e饭笑麻姑。果实经千岁，衣裳重六铢。
<br>
<br>　　琼杯传素液，金匕进雕胡。掌里承来露，中钓得鲈。
<br>
<br>　　菌生悲局促，柯烂觉须臾。米休言圣，醯鸡益伏愚。
<br>
<br>　　鼓鼙催暝色，簪组缚微躯。遂别真徒侣，还来世路衢。
<br>
<br>　　题诗叹城郭，挥手谢妻孥。幸有桃源近，全家肯去无。
<br>
<br>　　卷423_4  「春游」元稹
<br>
<br>　　酒户年年减，山行渐渐难。欲终心懒慢，转恐兴阑散。
<br>
<br>　　镜水波犹冷，稽峰雪尚残。不能辜物色，乍可怯春寒。
<br>
<br>　　远目伤千里，新年思万端。无人知此意，闲凭小栏干。
<br>
<br>　　卷423_5  「除夜酬乐天」元稹
<br>
<br>　　引傩绥旆乱毵毵，戏罢人归思不堪。虚涨火尘龟浦北，
<br>
<br>　　无由阿伞凤城南。休官期限元同约，除夜情怀老共谙。
<br>
<br>　　莫道明朝始添岁，今年春在岁前三。
<br>
<br>　　卷423_6  「酬乐天初冬早寒见寄」元稹
<br>
<br>　　乍起衣犹冷，微吟帽半欹。霜凝南屋瓦，鸡唱后园枝。
<br>
<br>　　洛水碧云晓，吴宫黄叶时。两传千里意，书札不如诗。
<br>
<br>　　卷423_7  「酬白乐天杏花园」元稹
<br>
<br>　　刘郎不用闲惆怅，且作花间共醉人。
<br>
<br>　　算得贞元旧朝士，几人同见太和春。
<br>
<br>　　卷423_8  「过东都别乐天二首」元稹
<br>
<br>　　君应怪我留连久，我欲与君辞别难。
<br>
<br>　　白头徒侣渐稀少，明日恐君无此欢。
<br>
<br>　　自识君来三度别，这回白尽老髭须。
<br>
<br>　　恋君不去君须会，知得后回相见无。
<br>
<br>　　卷423_9  「逢白公」元稹
<br>
<br>　　远路事无限，相逢唯一言。月色照荣辱，长安千万门。
<br>
<br>　　卷423_10  「酬白太傅」元稹
<br>
<br>　　太空秋色凉，独鸟下微阳。三径池塘静，六街车马忙。
<br>
<br>　　渐能高酒户，始是入诗狂。官冷且无事，追陪慎莫忘。
<br>
<br>　　卷423_11  「和严给事闻唐昌观玉蕊花下有游仙」元稹
<br>
<br>　　弄玉潜过玉树时，不教青鸟出花枝。
<br>
<br>　　的应未有诸人觉，只是严郎不得知。
<br>
<br>　　卷423_12  「赠毛仙翁」元稹
<br>
<br>　　仙驾初从蓬海来，相逢又说向天台。一言亲授希微诀，
<br>
<br>　　三夕同倾沆瀣杯。此日临风飘羽卫，他年嘉约指盐梅。
<br>
<br>　　花前挥手迢遥去，目断霓旌不可陪。
<br>
<br>　　卷423_13  「八月十四日夜玩月」元稹
<br>
<br>　　犹欠一宵轮未满，紫霞红衬碧云端。
<br>
<br>　　谁能唤得娥下，引向堂前子细看。
<br>
<br>　　卷423_14  「寒食夜」元稹
<br>
<br>　　红染桃花雪压梨，玲珑鸡子斗赢时。
<br>
<br>　　今年不是明寒食，暗地秋千别有期。
<br>
<br>　　卷423_15  「三月三十日程氏馆饯杜十四归京」元稹
<br>
<br>　　江春今日尽，程馆祖筵开。我正南冠絷，君寻北路回。
<br>
<br>　　谋身诚太拙，从宦苦无媒。处困方明命，遭时不在才。
<br>
<br>　　逾年长倚玉，连夜共衔杯。涸溜沾濡沫，馀光照死灰。
<br>
<br>　　行看鸿欲翥，敢惮酒相催。拍逐飞觥绝，香随舞袖来。
<br>
<br>　　消梨抛五遍，娑葛fg三台。已许尊前倒，临风泪莫颓。
<br>
<br>　　卷423_16  「酬张秘书因寄马赠诗」元稹
<br>
<br>　　丞相功高厌武名，牵将战马寄儒生。四蹄荀距藏虽尽，
<br>
<br>　　六尺须头见尚惊。减粟偷儿憎未饱，骑驴诗客骂先行。
<br>
<br>　　劝君还却司空著，莫遣衙参傍子城。
<br>
<br>　　卷423_17  「戏酬副使中丞见示四韵」元稹
<br>
<br>　　莫恨暂岔K，交游几个全。眼明相见日，肺病欲秋天。
<br>
<br>　　五马虚盈枥，双蛾浪满船。可怜俱老大，无处用闲钱。
<br>
<br>　　卷423_18  「赠柔之」元稹
<br>
<br>　　穷冬到乡国，正岁别京华。自恨风尘眼，常看远地花。
<br>
<br>　　碧幢还照曜，红粉莫咨嗟。嫁得浮云婿，相随即是家。
<br>
<br>　　卷423_19  「修龟山鱼池示众僧」元稹
<br>
<br>　　劝尔诸僧好护持，不须垂钓引青丝。
<br>
<br>　　云山莫厌看经坐，便是浮生得道时。
<br>
<br>　　卷423_20  「寄赠薛涛」元稹
<br>
<br>　　锦江滑腻蛾眉秀，幻出文君与薛涛。言语巧偷鹦鹉舌，
<br>
<br>　　文章分得凤凰毛。纷纷辞客多停笔，个个公卿欲梦刀。
<br>
<br>　　别后相思隔烟水，菖蒲花发五云高。
<br>
<br>　　卷423_21  「赠刘采春」元稹
<br>
<br>　　新妆巧样画双蛾，谩里常州透额罗。正面偷匀光滑笏，
<br>
<br>　　缓行轻踏破纹波。言辞雅措风流足，举止低回秀媚多。
<br>
<br>　　更有恼人肠断处，选词能唱望夫歌。
<br>
<br>　　卷423_22  「醉题东武」元稹
<br>
<br>　　役役行人事，纷纷碎簿书。功夫两衙尽，留滞七年馀。
<br>
<br>　　病痛梅天发，亲情海岸疏。因循未归得，不是忆鲈鱼。
<br>
<br>　　卷423_23  「崔徽歌」元稹
<br>
<br>　　崔徽本不是娼家，教歌按舞娼家长。使君知有不自由，
<br>
<br>　　坐在头时立在掌。有客有客名丘夏，善写仪容得恣把。
<br>
<br>　　为徽持此谢敬中，以死报郎为□□。
<br>
<br>　　卷423_24  「一字至七字诗。茶」元稹
<br>
<br>　　茶，香叶，嫩芽。慕诗客，爱僧家。碾雕白玉，
<br>
<br>　　罗织红纱。铫煎黄蕊色，碗转L尘花。夜后邀陪明月，
<br>
<br>　　晨前命对朝霞。洗尽古今人不倦，将知醉后岂堪夸。
<br>
<br>　　卷423_25  「句」元稹
<br>
<br>　　儿歌杨柳叶，妾拂石榴花。（见《纪事》）
<br>
<br>　　松门待制应全远，药树监搜可得知。（《文昌杂录》
<br>
<br>　　云：唐宣政殿为正衙，殿庭东西有四松，松下待制官
<br>
<br>　　立班之地，旧图犹存。殿门外有药树，监察御史监搜
<br>
<br>　　之位在焉。唐制：百官入宫殿门，必搜，监察所掌也。
<br>
<br>　　至太和元年，监搜始停）
<br>
<br>　　髻鬟峨峨高一尺，门前立地看春风。（《李娃行》，
<br>
<br>　　见许彦周《诗话》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
