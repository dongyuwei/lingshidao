<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百七十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百七十九
<br>
<br>　　卷479_1  「应制贺边军支春衣」柳公权
<br>
<br>　　去岁虽无战，今年未得归。皇恩何以报，春日得春衣。
<br>
<br>　　挟纩非真纩，分衣是假衣。从今貔武士，不惮戍金微。
<br>
<br>　　卷479_2  「应制为宫嫔咏」柳公权
<br>
<br>　　不分前时忤主恩，已甘寂寞守长门。
<br>
<br>　　今朝却得君王顾，重入椒房拭泪痕。
<br>
<br>　　卷479_3  「题朱审寺壁山水画」柳公权
<br>
<br>　　朱审偏能视夕岚，洞边深墨写秋潭。
<br>
<br>　　与君一顾西墙画，从此看山不向南。
<br>
<br>　　卷479_4  「阊门即事」柳公权
<br>
<br>　　耕夫占募逐楼船，春草青青万顷田。
<br>
<br>　　试上吴门看郡郭，清明几处有新烟。
<br>
<br>　　卷479_5  「贡院楼北新栽小松」吴武陵
<br>
<br>　　拂槛爱贞容，移根自远峰。已曾经草没，终不任苔封。
<br>
<br>　　叶少初陵雪，鳞生欲化龙。乘春濯雨露，得地近垣墉。
<br>
<br>　　逐吹香微动，含烟色渐浓。时回日月照，为谢小山松。
<br>
<br>　　卷479_6  「题路左佛堂」吴武陵
<br>
<br>　　雀儿来逐r风高，下视鹰r意气豪。
<br>
<br>　　自谓能生千里翼，黄昏依旧委蓬蒿。
<br>
<br>　　卷479_7  「盛山十二诗。隐月岫」韦处厚
<br>
<br>　　初映钩如线，终衔镜似钩。远澄秋水色，高倚晓河流。
<br>
<br>　　卷479_8  「盛山十二诗。流杯渠」韦处厚
<br>
<br>　　激曲萦飞箭，浮沟泛满卮。将来山太守，早向习家池。
<br>
<br>　　卷479_9  「盛山十二诗。竹岩」韦处厚
<br>
<br>　　不资冬日秀，为作暑天寒。先植诚非凤，来翔定是鸾。
<br>
<br>　　卷479_10  「盛山十二诗。绣衣石榻（为温侍御置）」韦处厚
<br>
<br>　　ff雪中峤，磊磊标方峭。勿为枕苍山，还当础清庙。
<br>
<br>　　卷479_11  「盛山十二诗。宿云亭」韦处厚
<br>
<br>　　雨合飞危砌，天开卷晓窗。齐平联郭柳，带绕抱城江。
<br>
<br>　　卷479_12  「盛山十二诗。梅G」韦处厚
<br>
<br>　　夹岸凝清素，交枝漾浅沦。味调方荐实，腊近又先春。
<br>
<br>　　卷479_13  「盛山十二诗。桃坞」韦处厚
<br>
<br>　　喷日舒红景，通蹊茂绿阴。终期王母摘，不羡武陵深。
<br>
<br>　　卷479_14  「盛山十二诗。胡卢沼」韦处厚
<br>
<br>　　疏凿徒为巧，圆洼自可澄。倒花纷错秀，鉴月静涵冰。
<br>
<br>　　卷479_15  「盛山十二诗。茶岭」韦处厚
<br>
<br>　　顾渚吴商绝，蒙山蜀信稀。千丛因此始，含露紫英肥。
<br>
<br>　　卷479_16  「盛山十二诗。盘石磴」韦处厚
<br>
<br>　　缭绕缘云上，U玢L玉联。高高曾几折，极目瞰秋鸢。
<br>
<br>　　卷479_17  「盛山十二诗。琵琶台」韦处厚
<br>
<br>　　褊地难层土，因遂削成。浅深岚嶂色，尽向此中呈。
<br>
<br>　　卷479_18  「盛山十二诗。上士瓶泉（为柳律师置）」韦处厚
<br>
<br>　　绠汲岂无井，颠崖贵非浚。愿洒尘垢馀，一雨根茎润。
<br>
<br>　　卷479_19  「客思吟」杨敬之
<br>
<br>　　禾黍正离离，南园剪白芝。细腰沈赵女，高髻唱蛮姬。
<br>
<br>　　路愧前冈月，梳惭一颔丝。乡人不可语，独念畏人知。
<br>
<br>　　卷479_20  「赠项斯」杨敬之
<br>
<br>　　几度见诗诗总好，及观标格过于诗。
<br>
<br>　　平生不解藏人善，到处逢人说项斯。
<br>
<br>　　卷479_21  「句」杨敬之
<br>
<br>　　霜树鸟栖夜，空街雀报明。
<br>
<br>　　碧山相倚暮，归雁一行斜。（并见张为《主客图》）
<br>
<br>　　卷479_22  「初日照凤楼」李虞仲
<br>
<br>　　旭日烟云殿，朝阳烛帝居。断霞生峻宇，通阁丽晴虚。
<br>
<br>　　流彩连朱槛，腾辉照绮疏。畛烤袄铮明灭晓光初。
<br>
<br>　　户牖仙山近，轩楹凤翼舒。还如王母过，遥度五云车。
<br>
<br>　　卷479_23  「郡斋三月下旬作（以下三首一作崔护诗）」张又新
<br>
<br>　　春事日已歇，池塘旷幽寻。残红披独坠，初绿间浅深。
<br>
<br>　　偃仰倦芳褥，顾步爱新阴。谋春未及竟，夏初遽见侵。
<br>
<br>　　卷479_24  「五月水边柳」张又新
<br>
<br>　　结根挺涯澹垂影覆清浅。睡脸寒未开，懒腰晴更软。
<br>
<br>　　摇空条已重，拂水带方展。似醉烟景凝，如愁月露泫。
<br>
<br>　　丝长鱼误恐，枝弱禽惊践。怅别几多情，含春任攀搴。
<br>
<br>　　卷479_25  「三月五日陪大夫泛长沙东湖（一作李群玉诗）」张又新
<br>
<br>　　上巳馀风景，芳辰集远s.彩舟浮泛荡，绣毂下娉婷。
<br>
<br>　　栖树回葱`，笙歌转杳冥。湖光迷翡翠，草色醉蜻蜓。
<br>
<br>　　鸟弄桐花日，鱼翻谷雨萍。从今留胜会，谁看画兰亭。
<br>
<br>　　卷479_26  「赠广陵妓」张又新
<br>
<br>　　云雨分飞二十年，当时求梦不曾眠。
<br>
<br>　　今来头白重相见，还上襄王玳瑁筵。
<br>
<br>　　卷479_27  「牡丹」张又新
<br>
<br>　　牡丹一朵值千金，将谓从来色最深。
<br>
<br>　　今日满栏开似雪，一生辜负看花心。
<br>
<br>　　卷479_28  「游白鹤山」张又新
<br>
<br>　　白鹤山边秋复春，张文宅畔少风尘。
<br>
<br>　　欲驱五马寻真隐，谁是当初□竹人。
<br>
<br>　　卷479_29  「行田诗（一作白石岩）」张又新
<br>
<br>　　白石岩前湖水春，湖边旧境有清尘。
<br>
<br>　　欲追谢守行田意，今古同忧是长人。
<br>
<br>　　卷479_30  「罗浮山」张又新
<br>
<br>　　江北重峦积翠浓，绮霞遥映碧芙蓉。
<br>
<br>　　不知末后沧溟上，减却瀛洲第几峰。
<br>
<br>　　卷479_31  「青障山（一作慈湖山）」张又新
<br>
<br>　　一派远光澄碧月，万株耸翠猎金飙。
<br>
<br>　　陶仙谩学长生术，暑往寒来更寂寥。
<br>
<br>　　卷479_32  「中界山」张又新
<br>
<br>　　瑟瑟峰头玉水流，晋时遗迹更堪愁。
<br>
<br>　　愁人到此劳长望，何处烟波是祖州。
<br>
<br>　　卷479_33  「帆游山」张又新
<br>
<br>　　涨海尝从此地流，千帆飞过碧山头。
<br>
<br>　　君看深谷为陵后，翻覆人间未肯休。
<br>
<br>　　卷479_34  「谢池」张又新
<br>
<br>　　郡郭东南积谷山，谢公曾是此跻攀。
<br>
<br>　　今来惟有灵池月，犹是婵娟一水间。
<br>
<br>　　卷479_35  「华盖山」张又新
<br>
<br>　　一岫坡陀凝绿草，千重虚翠透红霞。
<br>
<br>　　愁来始上消归思，见尽江城数百家。
<br>
<br>　　卷479_36  「吹台山」张又新
<br>
<br>　　吹台山上彩烟凝，日落云收叠翠屏。
<br>
<br>　　应谓焦桐堪采斫，不知谁是柳吴兴。
<br>
<br>　　卷479_37  「青岙山」张又新
<br>
<br>　　灵海泓澄匝翠峰，昔贤心赏已成空。
<br>
<br>　　今朝亭馆无遗制，积水沧浪一望中。
<br>
<br>　　卷479_38  「孤屿」张又新
<br>
<br>　　碧水逶迤浮翠t，绿萝蒙密媚晴江。
<br>
<br>　　不知谁与名孤屿，其实中川是一双。
<br>
<br>　　卷479_39  「春草池」张又新
<br>
<br>　　谢公梦草一差微，谪宦当时道不机。
<br>
<br>　　且谓飞霞游赏地，池塘烟柳亦依依。
<br>
<br>　　卷479_40  「春色满皇州」封敖
<br>
<br>　　帝里春光正，葱茏喜气浮。锦铺仙禁侧，镜写曲江头。
<br>
<br>　　红萼开萧阁，黄丝拂御楼。千门歌吹动，九陌绮罗游。
<br>
<br>　　日近风先满，仁深泽共流。应非憔悴质，辛苦在神州。
<br>
<br>　　卷479_41  「题西隐寺」封敖
<br>
<br>　　三年未到九华山，终日披图一室间。秋寺喜因晴后赏，
<br>
<br>　　灵峰看待足时还。猿从有性留僧坐，云霭无心伴客闲。
<br>
<br>　　胜事倘能销岁月，已co名利不相关。
<br>
<br>　　卷479_42  「奉和白敏中圣道和平致兹休运岁终功就合咏盛明呈上」马植
<br>
<br>　　舜德尧仁化犬戎，许提河陇款皇风。指挥武皆神算，
<br>
<br>　　恢拓乾坤是圣功。四帅有征无汗马，七关虽戍已|弓。
<br>
<br>　　天留此事还英主，不在他年在大中。
<br>
<br>　　卷479_43  「夏日途中」李廓
<br>
<br>　　树夹炎风路，行人正午稀。初蝉数声起，戏蝶一团飞。
<br>
<br>　　日色欺清镜，槐膏点白衣。无成归故里，自觉少光辉。
<br>
<br>　　卷479_44  「长安少年行」李廓
<br>
<br>　　金紫少年郎，绕街鞍马光。身从左中尉，官属右春坊。
<br>
<br>　　i戴扬州帽，重薰异国香。垂鞭踏青草，来去杏园芳。
<br>
<br>　　追逐轻薄伴，闲游不著绯。长拢出猎马，数换打球衣。
<br>
<br>　　晓日寻花去，春风带酒归。青楼无昼夜，歌舞歇时稀。
<br>
<br>　　日高春睡足，帖马赏年华。倒插银鱼袋，行随金犊车。
<br>
<br>　　还携新市酒，远醉曲江花。几度归侵黑，金吾送到家。
<br>
<br>　　好胜耽长夜，天明烛满楼。留人看独脚，赌马换偏头。
<br>
<br>　　乐奏曾无歇，杯巡不暂休。时时遥冷笑，怪客有春愁。
<br>
<br>　　遨游携艳妓，装束似男儿。杯酒逢花住，笙歌簇马吹。
<br>
<br>　　莺声催曲急，春色送归迟。不以闻街鼓，华筵待月移。
<br>
<br>　　赏春惟逐胜，大宅可曾归。不乐还逃席，多狂惯衩衣。
<br>
<br>　　歌人踏日起，语燕卷帘飞。妇好唯相妒，倡楼不醉稀。
<br>
<br>　　戟门连日闭，苦饮惜残春。开锁通新客，教姬屈醉人。
<br>
<br>　　倩歌牵白马，自舞踏红茵。时辈皆相许，平生不负身。
<br>
<br>　　新年高殿上，始见有光辉。玉雁排方带，金鹅立仗衣。
<br>
<br>　　酒深和碗赐，马疾打珂飞。朝下人争看，香街意气归。
<br>
<br>　　游市慵骑马，随姬入坐车。楼边听歌吹，帘外见莺花。
<br>
<br>　　乐眼从人闹，归心畏日斜。苍头来去报，饮伴到倡家。
<br>
<br>　　小妇教鹦鹉，头边唤醉醒。犬娇眠玉簟，鹰掣撼金铃。
<br>
<br>　　碧地攒花障，红泥待客亭。虽然长按曲，不饮不曾听。
<br>
<br>　　卷479_45  「鸡鸣曲」李廓
<br>
<br>　　星稀月没入五更，胶胶角角鸡初鸣。征人牵马出门立，
<br>
<br>　　辞妾欲向安西行。再鸣引颈檐头下，楼中角声催上马。
<br>
<br>　　才分曙色第二鸣，旌旆红尘已出城。妇人上城乱招手，
<br>
<br>　　夫婿不闻遥哭声。长恨鸡鸣别时苦，不遣鸡栖近窗户。
<br>
<br>　　卷479_46  「镜听词（古之镜听，犹今之瓢卦也）」李廓
<br>
<br>　　匣中取镜辞灶王，罗衣掩尽明月光。昔时长著照容色，
<br>
<br>　　今夜潜将听消息。门前地黑人来稀，无人错道朝夕归。
<br>
<br>　　更深弱体冷如铁，绣带菱花怀里热。铜片铜片如有灵，
<br>
<br>　　愿照得见行人千里形。
<br>
<br>　　卷479_47  「猛士行」李廓
<br>
<br>　　战鼓惊沙恶天色，猛士虬髯眼前黑。单于衣锦日行兵，
<br>
<br>　　阵头走马生擒得。幽并少年不敢轻，虎狼窟里空手行。
<br>
<br>　　卷479_48  「送振武将军」李廓
<br>
<br>　　叶叶归边骑，风头万里干。金装腰带重，铁缝耳衣寒。
<br>
<br>　　芦酒烧蓬暖，霜鸿捻箭看。黄河古戍道，秋雪白漫漫。
<br>
<br>　　卷479_49  「落第」李廓
<br>
<br>　　榜前潜制泪，众里自嫌身。气味如中酒，情怀似别人。
<br>
<br>　　暖风张乐席，晴日看花尘。尽是添愁处，深居乞过春。
<br>
<br>　　卷479_50  「赠商山东于岭僧」李廓
<br>
<br>　　商岭东西路欲分，两间茅屋一溪云。
<br>
<br>　　师言耳重知师意，人是人非不欲闻。
<br>
<br>　　卷479_51  「上令狐舍人」李廓
<br>
<br>　　名利生愁地，贫居岁月移。买书添架上，断酒过花时。
<br>
<br>　　宿客嫌吟苦，乖童恨睡迟。近来唯俭静，持此答深知。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
