<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百二十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百二十
<br>
<br>　　卷120_1  「孤寝怨」崔
<br>
<br>　　征戍动经年，含情拂玳筵。花飞织锦处，月落捣衣边。
<br>
<br>　　灯暗愁孤坐，床空怨独眠。自君辽海去，玉匣闭春弦。
<br>
<br>　　卷120_2  「题武陵草堂」杨浚
<br>
<br>　　草堂列仙楼，上在青山顶。户外窥数峰，阶前对双井。
<br>
<br>　　雨来花尽湿，风度松初冷。登栈行不疲，入G语弥静。
<br>
<br>　　云能去尘服，兼欲事金鼎。正直心所存，谄谀长自省。
<br>
<br>　　适知幽遁趣，已觉烦虑屏。更爱云林间，吾将卧南颍。
<br>
<br>　　卷120_3  「广武怀古」杨浚
<br>
<br>　　河水城下流，登城望弥惬。海云飞不断，岸草绿相接。
<br>
<br>　　龙门无旧场，武牢有遗堞。扼喉兵易守，扪指计何捷。
<br>
<br>　　天夺项氏谋，卒成汉家业。乡山遥可见，西顾泪盈睫。
<br>
<br>　　卷120_4  「赠李郎中」杨浚
<br>
<br>　　仙郎早朝退，直省卧南轩。院竹自成赏，阶庭寂不喧。
<br>
<br>　　焚香开后阁，起草闭前门。礼乐风流美，光华星位尊。
<br>
<br>　　荣兼朱绂贵，交乃布衣存。是日登龙客，无忘君子恩。
<br>
<br>　　卷120_5  「咏王大娘戴竿」刘晏
<br>
<br>　　楼前百戏竞争新，唯有长竿妙入神。
<br>
<br>　　谁谓绮罗翻有力，犹自嫌轻更著人。
<br>
<br>　　卷120_6  「享太庙乐章」刘晏
<br>
<br>　　汉祚惟永，神功中兴。夙驱氛，天覆黎蒸。
<br>
<br>　　三光再朗，庶绩其凝。重熙累叶，景命是膺。
<br>
<br>　　卷120_7  「鸿门行」袁
<br>
<br>　　少年买意气，百金不辞费。学剑西入秦，结交北游魏。
<br>
<br>　　秦魏多豪人，与代亦殊伦。由来不相识，皆是暗相亲。
<br>
<br>　　宝马青丝辔，狐裘貂鼠服。晨过剧孟游，暮投咸阳宿。
<br>
<br>　　然诺本云云，诸侯莫不闻。犹思百战术，更逐李将军。
<br>
<br>　　始从灞陵下，遥遥度朔野。北风闻楚歌，南庭见胡马。
<br>
<br>　　胡马秋正肥，相邀夜合围。战酣烽火灭，路断救兵稀。
<br>
<br>　　白刃纵横逼，黄尘飞不息。虏骑血洒衣，单于泪沾臆。
<br>
<br>　　献凯云台中，自言塞上雄。将军行失势，部曲遂无功。
<br>
<br>　　新人不如旧，旧人不相救。万里长飘u，十年计不就。
<br>
<br>　　弃置难重论，驱马度鸿门。行看楚汉事，不觉风尘昏。
<br>
<br>　　宝剑中夜抚，悲歌聊自舞。此曲不可终，曲终泪如雨。
<br>
<br>　　卷120_8  「惠文太子挽歌（睿宗之子岐王范也开元十四年卒赠太子）」袁
<br>
<br>　　寒仗丹旄引，阴堂白日违。暗灯明象物，画水湿灵衣。
<br>
<br>　　羽化淮王去，仙迎太子归。空馀燕衔士，朝夕向陵飞。
<br>
<br>　　卷120_9  「从军行」李昂2
<br>
<br>　　汉家未得燕支山，征戍年年沙朔间。塞下长驱汗血马，
<br>
<br>　　云中恒闭玉门关。阴山瀚海千万里，此日桑河冻流水。
<br>
<br>　　稽洛川边胡骑来，渔阳戍里烽烟起。长途羽檄何相望，
<br>
<br>　　天子按剑思北方。羽林练士拭金甲，将军校战出玉堂。
<br>
<br>　　幽陵异域风烟改，亭障连连古今在。夜闻鸿雁南渡河，
<br>
<br>　　晓望旌旗北临海。塞沙飞淅沥，遥裔连穷碛。
<br>
<br>　　玄漠云平初合阵，西山月出闻鸣镝。城南百战多苦辛，
<br>
<br>　　路傍死卧黄沙人。戎衣不脱随霜雪，汗马zazb长被铁。
<br>
<br>　　杨叶楼中不寄书，莲花剑上空流血。匈奴未灭不言家，
<br>
<br>　　驱逐行行边徼赊。归心海外见明月，别思天边梦落花。
<br>
<br>　　天边回望何悠悠，芳树无人渡陇头。春云不变阳关雪，
<br>
<br>　　桑叶先知胡地秋。田畴不卖卢龙策，窦宪思勒燕然石。
<br>
<br>　　麾兵静北垂，此日交河湄。欲令塞上无干戚，
<br>
<br>　　会待单于系颈时。
<br>
<br>　　卷120_37  「赋戚夫人楚舞歌」李昂2
<br>
<br>　　定陶城中是妾家，妾年二八颜如花。闺中歌舞未终曲，
<br>
<br>　　天下死人如乱麻。汉王此地因征战，未出帘栊人已荐。
<br>
<br>　　风花菡萏落辕门，云雨裴回入行殿。日夕悠悠非旧乡，
<br>
<br>　　飘飘处处逐君王。闺门向里通归梦，银烛迎来在战场。
<br>
<br>　　相从顾恩不雇己，何异浮萍寄深水。逐战曾迷只轮下，
<br>
<br>　　随君几陷重围里。此时平楚复平齐，咸阳宫阙到关西。
<br>
<br>　　珠帘夕殿闻钟磬，白日秋天忆鼓鼙。君王纵恣翻成误，
<br>
<br>　　吕后由来有深妒。不奈君王容鬓衰，相存相顾能几时。
<br>
<br>　　黄泉白骨不可报，雀钗翠羽从此辞。君楚歌兮妾楚舞，
<br>
<br>　　脉脉相看两心苦。曲未终兮袂更扬，君流涕兮妾断肠。
<br>
<br>　　已见储君归惠帝，徒留爱子付周昌。
<br>
<br>　　卷120_38  「句」李昂2
<br>
<br>　　耳临清渭洗，心向白云闲。（《纪事》）
<br>
<br>　　卷120_39  「夏晚初霁南省寓直用馀字（时兼尚书郎节度判官）」厍狄履温
<br>
<br>　　薄宦因时泰，凉宵寓直初。沉沉仙阁闭，的的暗更徐。
<br>
<br>　　霁色连空上，炎氛入夜除。星回南斗落，月度北窗虚。
<br>
<br>　　待漏残灯照，含芳袭气馀。寐来冠不解，奏罢草仍书。
<br>
<br>　　幕府惭良策，明曹愧散樗。命轻徒有报，义重更难疏。
<br>
<br>　　燕厦欣成托，g行滥所如。晨趋当及早，复此戒朝车。
<br>
<br>　　卷120_40  「同皇甫兵曹天官寺浴室新成招友人赏会」寇坦
<br>
<br>　　温室欢初就，兰交托胜因。共听无漏法，兼濯有为尘。
<br>
<br>　　水洁三空性，香沾四大身。清心多善友，颂德慰同人。
<br>
<br>　　卷120_41  「同张少府和厍狄员外夏晚初霁南省寓直时…节度判官之作」寇坦
<br>
<br>　　黄绶归休日，仙郎复奏馀。晏居当夏晚，寓直会晴初。
<br>
<br>　　露散星文发，云披水镜虚。高才推独唱，嘉会喜连茹。
<br>
<br>　　月色摇春闼，香烟霭暝庐。千门传夜警，万象照阶除。
<br>
<br>　　少孺嘉能赋，文强阅赐书。兼曹谋未展，入幕志方摅。
<br>
<br>　　为奉灵台帛，恭先待漏车。贞标不可仰，空此乐樵渔。
<br>
<br>　　卷120_42  「咏铜柱」李休烈
<br>
<br>　　天门街里倒天枢，火急先须卸火珠。
<br>
<br>　　计合一条丝线挽，何劳两县索人夫。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
