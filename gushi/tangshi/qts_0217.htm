<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百一十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百一十七
<br>
<br>　　卷217_1  「苏端、薛复筵简薛华醉歌」杜甫
<br>
<br>　　文章有神交有道，端复得之名誉早。爱客满堂尽豪翰，
<br>
<br>　　开筵上日思芳草。安得健步移远梅，乱插繁花向晴昊。
<br>
<br>　　千里犹残旧冰雪，百壶且试开怀抱。垂老恶闻战鼓悲，
<br>
<br>　　急觞为缓忧心捣。少年努力纵谈笑，看我形容已枯槁。
<br>
<br>　　坐中薛华善醉歌，歌辞自作风格老。近来海内为长句，
<br>
<br>　　汝与山东李白好。何刘沈谢力未工，才兼鲍昭愁绝倒。
<br>
<br>　　诸生颇尽新知乐，万事终伤不自保。气酣日落西风来，
<br>
<br>　　愿吹野水添金杯。如渑之酒常快意，亦知穷愁安在哉。
<br>
<br>　　忽忆雨时秋井塌，古人白骨生青苔，如何不饮令心哀。
<br>
<br>　　卷217_2  「晦日寻崔戢、李封」杜甫
<br>
<br>　　朝光入瓮牖，尸寝惊敝裘。起行视天宇，春气渐和柔。
<br>
<br>　　兴来不暇懒，今晨梳我头。出门无所待，徒步觉自由。
<br>
<br>　　杖藜复恣意，免值公与侯。晚定崔李交，会心真罕俦。
<br>
<br>　　每过得酒倾，二宅可淹留。喜结仁里欢，况因令节求。
<br>
<br>　　李生园欲荒，旧竹颇修修。引客看扫除，随时成献酬。
<br>
<br>　　崔侯初筵色，已畏空尊愁。未知天下士，至性有此不。
<br>
<br>　　草牙既青出，蜂声亦暖游。思见农器陈，何当甲兵休。
<br>
<br>　　上古葛天民，不贻黄屋忧。至今阮籍等，熟醉为身谋。
<br>
<br>　　威凤高其翔，长鲸吞九洲。地轴为之翻，百川皆乱流。
<br>
<br>　　当歌欲一放，泪下恐莫收。浊醪有妙理，庶用慰沈浮。
<br>
<br>　　卷217_3  「雨过苏端（端置酒）」杜甫
<br>
<br>　　鸡鸣风雨交，久旱云亦好。杖藜入春泥，无食起我早。
<br>
<br>　　诸家忆所历，一饭迹便扫。苏侯得数过，欢喜每倾倒。
<br>
<br>　　也复可怜人，呼儿具梨枣。浊醪必在眼，尽醉摅怀抱。
<br>
<br>　　红稠屋角花，碧委墙隅草。亲宾纵谈谑，喧闹畏衰老。
<br>
<br>　　况蒙霈泽垂，粮粒或自保。妻孥隔军垒，拨弃不拟道。
<br>
<br>　　卷217_4  「喜晴（一作喜雨）」杜甫
<br>
<br>　　皇天久不雨，既雨晴亦佳。出郭眺西郊，肃肃春增华。
<br>
<br>　　青荧陵陂麦，窈窕桃李花。春夏各有实，我饥岂无涯。
<br>
<br>　　干戈虽横放，惨澹斗龙蛇。甘泽不犹愈，且耕今未赊。
<br>
<br>　　丈夫则带甲，妇女终在家。力难及黍稷，得种菜与麻。
<br>
<br>　　千载商山芝，往者东门瓜。其人骨已朽，此道谁疵瑕。
<br>
<br>　　英贤遇R轲，远引蟠泥沙。顾惭昧所适，回首白日斜。
<br>
<br>　　汉阴有鹿门，沧海有灵查。焉能学众口，咄咄空咨嗟。
<br>
<br>　　卷217_5  「送率府程录事还乡」杜甫
<br>
<br>　　鄙夫行衰谢，抱病昏妄集。常时往还人，记一不识十。
<br>
<br>　　程侯晚相遇，与语才杰立。熏然耳目开，颇觉聪明入。
<br>
<br>　　千载得鲍叔，末契有所及。意钟老柏青，义动修蛇蛰。
<br>
<br>　　若人可数见，慰我垂白泣。告别无淹晷，百忧复相袭。
<br>
<br>　　内愧突不黔，庶羞以Q给。素丝挈长鱼，碧酒随玉粒。
<br>
<br>　　途穷见交态，世梗悲路涩。东风吹春冰，泱莽后土湿。
<br>
<br>　　念君惜羽翮，既饱更思戢。莫作翻云鹘，闻呼向禽急。
<br>
<br>　　卷217_6  「述怀一首（此已下自贼中窜归凤翔作）」杜甫
<br>
<br>　　去年潼关破，妻子隔绝久。今夏草木长，脱身得西走。
<br>
<br>　　麻鞋见天子，衣袖露两肘。朝廷愍生还，亲故伤老丑。
<br>
<br>　　涕泪授拾遗，流离主恩厚。柴门虽得去，未忍即开口。
<br>
<br>　　寄书问三川，不知家在否。比闻同罹祸，杀戮到鸡狗。
<br>
<br>　　山中漏茅屋，谁复依户牖。摧颓苍松根，地冷骨未朽。
<br>
<br>　　几人全性命，尽室岂相偶。翎猛虎场，郁结回我首。
<br>
<br>　　自寄一封书，今已十月后。反畏消息来，寸心亦何有。
<br>
<br>　　汉运初中兴，生平老耽酒。沉思欢会处，恐作穷独叟。
<br>
<br>　　卷217_7  「送长孙九侍御赴武威判官」杜甫
<br>
<br>　　骢马新凿蹄，银鞍被来好。绣衣黄白郎，骑向交河道。
<br>
<br>　　问君适万里，取别何草草。天子忧凉州，严程到须早。
<br>
<br>　　去秋群胡反，不得无电扫。此行收遗m，风俗方再造。
<br>
<br>　　族父领元戎，名声国中老。夺我同官良，飘摇按城堡。
<br>
<br>　　使我不能餐，令我恶怀抱。若人才思阔，溟涨浸绝岛。
<br>
<br>　　尊前失诗流，塞上得国宝。皇天悲送远，云雨白浩浩。
<br>
<br>　　东郊尚烽火，朝野色枯槁。西极柱亦倾，如何正穹昊。
<br>
<br>　　卷217_8  「送樊二十三侍御赴汉中判官」杜甫
<br>
<br>　　威弧不能弦，自尔无宁岁。川谷血横流，豺狼沸相噬。
<br>
<br>　　天子从北来，长驱振凋敝。顿兵岐梁下，却跨沙漠裔。
<br>
<br>　　二京陷未收，四极我得制。萧索汉水清，缅通淮湖税。
<br>
<br>　　使者纷星散，王纲尚旒缀。南伯从事贤，君行立谈际。
<br>
<br>　　生知七曜历，手画三军势。冰雪净聪明，雷霆走精锐。
<br>
<br>　　幕府辍谏官，朝廷无此例。至尊方旰食，仗尔布嘉惠。
<br>
<br>　　补阙暮征入，柱史晨征憩。正当艰难时，实藉长久计。
<br>
<br>　　回风吹独树，白日照执袂。恸哭苍烟根，山门万重闭。
<br>
<br>　　居人莽牢落，游子方迢递。裴回悲生离，局促老一世。
<br>
<br>　　陶唐歌遗民，后汉更列帝。恨无匡复姿，聊欲从此逝。
<br>
<br>　　卷217_9  「送从弟亚赴安西判官」杜甫
<br>
<br>　　南风作秋声，杀气薄炎炽。盛夏鹰隼击，时危异人至。
<br>
<br>　　令弟草中来，苍然请论事。诏书引上殿，奋舌动天意。
<br>
<br>　　兵法五十家，尔腹为箧笥。应对如转丸，疏通略文字。
<br>
<br>　　经纶皆新语，足以正神器。宗庙尚为灰，君臣俱下泪。
<br>
<br>　　崆峒地无轴，青海天轩轾。西极最疮痍，连山暗烽燧。
<br>
<br>　　帝曰大布衣，藉卿佐元帅。坐看清流沙，所以子奉使。
<br>
<br>　　归当再前席，适远非历试。须存武威郡，为画长久利。
<br>
<br>　　孤峰石戴驿，快马金缠辔。黄羊饫不膻，芦酒多还醉。
<br>
<br>　　踊跃常人情，惨澹苦士志。安边敌何有，反正计始遂。
<br>
<br>　　吾闻驾鼓车，不合用骐骥。龙吟回其头，夹辅待所致。
<br>
<br>　　卷217_10  「送韦十六评事充同谷郡防御判官」杜甫
<br>
<br>　　昔没贼中时，潜与子同游。今归行在所，王事有去留。
<br>
<br>　　逼侧兵马间，主忧急良筹。子虽躯干小，老气横九州。
<br>
<br>　　挺身艰难际，张目视寇雠。朝廷壮其节，奉诏令参谋。
<br>
<br>　　銮舆驻凤翔，同谷为咽喉。西扼弱水道，南镇⒑壁睢
<br>
<br>　　此邦承平日，剽劫吏所羞。况乃胡未灭，控带莽悠悠。
<br>
<br>　　府中韦使君，道足示怀柔。令侄才俊茂，二美又何求。
<br>
<br>　　受词太白脚，走马仇池头。古色沙土裂，积阴雪云稠。
<br>
<br>　　羌父豪猪靴，羌儿青兕裘。吹角向月窟，苍山旌旆愁。
<br>
<br>　　鸟惊出死树，龙怒拔老湫。古来无人境，今代横戈矛。
<br>
<br>　　伤哉文儒士，愤激驰林丘。中原正格斗，后会何缘由。
<br>
<br>　　百年赋命定，岂料沉与浮。且复恋良友，握手步道周。
<br>
<br>　　论兵远壑净，亦可纵冥搜。题诗得秀句，札翰时相投。
<br>
<br>　　卷217_11  「塞芦子（芦子关属夏州，北去塞门镇一十八里）」杜甫
<br>
<br>　　五城何迢迢，迢迢隔河水。边兵尽东征，城内空荆杞。
<br>
<br>　　思明割怀卫，秀岩西未已。回略大荒来，崤函盖虚尔。
<br>
<br>　　延州秦北户，关防犹可倚。焉得一万人，疾驱塞芦子。
<br>
<br>　　岐有薛大夫，旁制山贼起。近闻昆戎徒，为退三百里。
<br>
<br>　　芦关扼两寇，深意实在此。谁能叫帝阍，胡行速如鬼。
<br>
<br>　　卷217_12  「彭衙行（A阳县西北有彭衙城）」杜甫
<br>
<br>　　忆昔避贼初，北走经险艰。夜深彭衙道，月照白水山。
<br>
<br>　　尽室久徒步，逢人多厚颜。参差谷鸟吟，不见游子还。
<br>
<br>　　痴女饥咬我，啼畏虎狼闻。怀中掩其口，反侧声愈嗔。
<br>
<br>　　小儿强解事，故索苦李餐。一旬半雷雨，泥泞相牵攀。
<br>
<br>　　既无御雨备，径滑衣又寒。有时经契阔，竟日数里间。
<br>
<br>　　野果充糇粮，卑枝成屋椽。早行石上水，暮宿天边烟。
<br>
<br>　　少留周家洼，欲出芦子关。故人有孙宰，高义薄曾云。
<br>
<br>　　延客已曛黑，张灯启重门。暖汤濯我足，翦纸招我魂。
<br>
<br>　　从此出妻孥，相视涕阑干。众雏烂熳睡，唤起沾盘餐。
<br>
<br>　　誓将与夫子，永结为弟昆。遂空所坐堂，安居奉我欢。
<br>
<br>　　谁肯艰难际，豁达露心肝。别来岁月周，胡羯仍构患。
<br>
<br>　　何当有翅翎，飞去堕尔前。
<br>
<br>　　卷217_13  「北征」杜甫
<br>
<br>　　皇帝二载秋，闰八月初吉。杜子将北征，苍茫问家室。
<br>
<br>　　维时遭艰虞，朝野少暇日。顾惭恩私被，诏许归蓬荜。
<br>
<br>　　拜辞诣阙下，怵惕久未出。虽乏谏诤姿，恐君有遗失。
<br>
<br>　　君诚中兴主，经纬固密勿。东胡反未已，臣甫愤所切。
<br>
<br>　　挥涕恋行在，道途犹恍惚。乾坤含疮痍，忧虞何时毕。
<br>
<br>　　靡靡逾阡陌，人烟眇萧瑟。所遇多被伤，呻吟更流血。
<br>
<br>　　回首凤翔县，旌旗晚明灭。前登寒山重，屡得饮马窟。
<br>
<br>　　郊入地底，泾水中荡。猛虎立我前，苍崖吼时裂。
<br>
<br>　　菊垂今秋花，石戴古车辙。青云动高兴，幽事亦可悦。
<br>
<br>　　山果多琐细，罗生杂橡栗。或红如丹砂，或黑如点漆。
<br>
<br>　　雨露之所濡，甘苦齐结实。缅思桃源内，益叹身世拙。
<br>
<br>　　坡陀望~，岩谷互出没。我行已水滨，我仆犹木末。
<br>
<br>　　鸱鸟鸣黄桑，野鼠拱乱穴。夜深经战场，寒月照白骨。
<br>
<br>　　潼关百万师，往者散何卒。遂令半秦民，残害为异物。
<br>
<br>　　况我堕胡尘，及归尽华发。经年至茅屋，妻子衣百结。
<br>
<br>　　恸哭松声回，悲泉共幽咽。平生所娇儿，颜色白胜雪。
<br>
<br>　　见耶背面啼，垢腻脚不袜。床前两小女，补绽才过膝。
<br>
<br>　　海图坼波涛，旧绣移曲折。天吴及紫凤，颠倒在V褐。
<br>
<br>　　老夫情怀恶，呕泄卧数日。那无囊中帛，救汝寒凛栗。
<br>
<br>　　粉黛亦解苞，衾n稍罗列。瘦妻面复光，痴女头自栉。
<br>
<br>　　学母无不为，晓妆随手抹。移时施朱铅，狼藉画眉阔。
<br>
<br>　　生还对童稚，似欲忘饥渴。问事竞挽须，谁能即嗔喝。
<br>
<br>　　翻思在贼愁，甘受杂乱聒。新归且慰意，生理焉能说。
<br>
<br>　　至尊尚蒙尘，几日休练卒。仰观天色改，坐觉祆气豁。
<br>
<br>　　阴风西北来，惨澹随回鹘。其王愿助顺，其俗善驰突。
<br>
<br>　　送兵五千人，驱马一万匹。此辈少为贵，四方服勇决。
<br>
<br>　　所用皆鹰腾，破敌过箭疾。圣心颇虚伫，时议气欲夺。
<br>
<br>　　伊洛指掌收，西京不足拔。官军请深入，蓄锐何俱发。
<br>
<br>　　此举开青徐，旋瞻略恒碣。昊天积霜露，正气有肃杀。
<br>
<br>　　祸转亡胡岁，势成擒胡月。胡命其能久，皇纲未宜绝。
<br>
<br>　　忆昨狼狈初，事与古先别。奸臣竟菹醢，同恶随荡析。
<br>
<br>　　不闻夏殷衰，中自诛褒妲。周汉获再兴，宣光果明哲。
<br>
<br>　　桓桓陈将军，仗钺奋忠烈。微尔人尽非，于今国犹活。
<br>
<br>　　凄凉大同殿，寂寞白兽闼。都人望翠华，佳气向金阙。
<br>
<br>　　园陵固有神，扫洒数不缺。煌煌太宗业，树立甚宏达。
<br>
<br>　　卷217_14  「得舍弟消息」杜甫
<br>
<br>　　风吹紫荆树，色与春庭暮。花落辞故枝，风回返无处。
<br>
<br>　　骨肉恩书重，漂泊难相遇。犹有泪成河，经天复东注。
<br>
<br>　　卷217_15  「徒步归行」杜甫
<br>
<br>　　明公壮年值时危，经济实藉英雄姿。国之社稷今若是，
<br>
<br>　　武定祸乱非公谁。凤翔千官且饱饭，衣马不复能轻肥。
<br>
<br>　　青袍朝士最困者，白头拾遗徒步归。人生交契无老少，
<br>
<br>　　论交何必先同调。妻子山中哭向天，须公枥上追风骠。
<br>
<br>　　卷217_16  「玉华宫」杜甫
<br>
<br>　　溪回松风长，苍鼠窜古瓦。不知何王殿，遗构绝壁下。
<br>
<br>　　阴房鬼火青，坏道哀湍泻。万籁真笙竽，秋色正萧洒。
<br>
<br>　　美人为黄土，况乃粉黛假。当时侍金舆，故物独石马。
<br>
<br>　　忧来藉草坐，浩歌泪盈把。冉冉征途间，谁是长年者。
<br>
<br>　　卷217_17  「九成宫」杜甫
<br>
<br>　　苍山入百里，崖断如杵臼。曾宫凭风回，岌I土囊口。
<br>
<br>　　立神扶栋梁，凿翠开户牖。其阳产灵芝，其阴宿牛斗。
<br>
<br>　　纷披长松倒，揭gG怪石走。哀猿啼一声，客泪迸林薮。
<br>
<br>　　荒哉隋家帝，制此今颓朽。向使国不亡，焉为巨唐有。
<br>
<br>　　虽无新增修，尚置官居守。巡非瑶水远，迹是雕墙后。
<br>
<br>　　我行属时危，仰望嗟叹久。天王守太白，驻马更搔首。
<br>
<br>　　卷217_18  「羌村」杜甫
<br>
<br>　　峥嵘赤云西，日脚下平地。柴门鸟雀噪，归客千里至。
<br>
<br>　　妻孥怪我在，惊定还拭泪。世乱遭飘荡，生还偶然遂。
<br>
<br>　　邻人满墙头，感叹亦[欷。夜阑更秉烛，相对如梦寐。
<br>
<br>　　晚岁迫偷生，还家少欢趣。娇儿不离膝，畏我复却去。
<br>
<br>　　忆昔好追凉，故绕池边树。萧萧北风劲，抚事煎百虑。
<br>
<br>　　赖知禾黍收，已觉糟床注。如今足斟酌，且用慰迟暮。
<br>
<br>　　群鸡正乱叫，客至鸡斗争。驱鸡上树木，始闻叩柴荆。
<br>
<br>　　父老四五人，问我久远行。手中各有携，倾}浊复清。
<br>
<br>　　苦辞酒味薄，黍地无人耕。兵革既未息，儿童尽东征。
<br>
<br>　　请为父老歌，艰难愧深情。歌罢仰天叹，四座泪纵横。
<br>
<br>　　卷217_19  「逼仄行，赠毕曜（一作bX々行，一作赠毕四曜）」杜甫
<br>
<br>　　逼仄何逼仄，我居巷南子巷北。可恨邻里间，
<br>
<br>　　十日不一见颜色。自从官马送还官，行路难行涩如棘。
<br>
<br>　　我贫无乘非无足，昔者相过今不得。实不是爱微躯，
<br>
<br>　　又非关足无力。徒步翻愁官长怒，此心炯炯君应识。
<br>
<br>　　晓来急雨春风颠，睡美不闻钟鼓传。东家蹇驴许借我，
<br>
<br>　　泥滑不敢骑朝天。已令请急会通籍，男儿信命绝可怜。
<br>
<br>　　焉能终日心拳拳，忆君诵诗神凛然。辛夷始花亦已落，
<br>
<br>　　况我与子非壮年。街头酒价常苦贵，方外酒徒稀醉眠。
<br>
<br>　　速宜相就饮一斗，恰有三百青铜钱。
<br>
<br>　　卷217_20  「送李校书二十六韵」杜甫
<br>
<br>　　代北有豪鹰，生子毛尽赤。渥洼骐骥儿，尤异是龙脊。
<br>
<br>　　李舟名父子，清峻流辈伯。人间好少年，不必须白晰。
<br>
<br>　　十五富文史，十八足宾客。十九授校书，二十声辉赫。
<br>
<br>　　众中每一见，使我潜动魄。自恐二男儿，辛勤养无益。
<br>
<br>　　乾元元年春，万姓始安宅。舟也衣彩衣，告我欲远适。
<br>
<br>　　倚门固有望，敛衽就行役。南登吟白华，已见楚山碧。
<br>
<br>　　蔼蔼咸阳都，冠盖日云积。何时太夫人，堂上会亲戚。
<br>
<br>　　汝翁草明光，天子正前席。归期岂烂漫，别意终感激。
<br>
<br>　　顾我蓬屋姿，谬通金闺籍。小来习性懒，晚节慵转剧。
<br>
<br>　　每愁悔吝作，如觉天地窄。羡君齿发新，行己能夕惕。
<br>
<br>　　临岐意颇切，对酒不能吃。回身视绿野，惨澹如荒泽。
<br>
<br>　　老雁春忍饥，哀号待枯麦。时哉高飞燕，绚练新羽翮。
<br>
<br>　　长云湿褒斜，汉水饶巨石。无令轩车迟，衰疾悲夙昔。
<br>
<br>　　卷217_21  「洗兵马（收京后作）」杜甫
<br>
<br>　　中兴诸将收山东，捷书日报清昼同。河广传闻一苇过，
<br>
<br>　　胡危命在破竹中。祗残邺城不日得，独任朔方无限功。
<br>
<br>　　京师皆骑汗血马，回纥喂肉葡萄宫。已喜皇威清海岱，
<br>
<br>　　常思仙仗过崆峒。三年笛里关山月，万国兵前草木风。
<br>
<br>　　成王功大心转小，郭相谋深古来少。司徒清鉴悬明镜，
<br>
<br>　　尚书气与秋天杳。二三豪俊为时出，整顿乾坤济时了。
<br>
<br>　　东走无复忆鲈鱼，南飞觉有安巢鸟。青春复随冠冕入，
<br>
<br>　　紫禁正耐烟花绕。鹤禁通霄凤辇备，鸡鸣问寝龙楼晓。
<br>
<br>　　攀龙附凤势莫当，天下尽化为侯王。汝等岂知蒙帝力，
<br>
<br>　　时来不得夸身强。关中既留萧丞相，幕下复用张子房。
<br>
<br>　　张公一生江海客，身长九尺须眉苍。征起适遇风云会，
<br>
<br>　　扶颠始知筹策良。青袍白马更何有，后汉今周喜再昌。
<br>
<br>　　寸地尺天皆入贡，奇祥异瑞争来送。不知何国致白环，
<br>
<br>　　复道诸山得银瓮。隐士休歌紫芝曲，词人解撰河清颂。
<br>
<br>　　田家望望惜雨干，布谷处处催春种。淇上健儿归莫懒，
<br>
<br>　　城南思妇愁多梦。安得壮士挽天河，净洗甲兵长不用。
<br>
<br>　　卷217_22  「留花门」杜甫
<br>
<br>　　北门天骄子，饱肉气勇决。高秋马肥健，挟矢射汉月。
<br>
<br>　　自古以为患，诗人厌薄伐。修德使其来，羁縻固不绝。
<br>
<br>　　胡为倾国至，出入暗金阙。中原有驱除，隐忍用此物。
<br>
<br>　　公主歌黄鹄，君王指白日。连云屯左辅，百里见积雪。
<br>
<br>　　长戟鸟休飞，哀笳曙幽咽。田家最恐惧，麦倒桑枝折。
<br>
<br>　　沙苑临清渭，泉香草丰洁。渡河不用船，千骑常撇烈。
<br>
<br>　　胡尘逾太行，杂种抵京室。花门既须留，原野转萧瑟。
<br>
<br>　　卷217_23  「病后遇王倚饮，赠歌」杜甫
<br>
<br>　　麟角凤觜世莫识，煎胶续弦奇自见。尚看王生抱此怀，
<br>
<br>　　在于甫也何由羡。且遇王生慰畴昔，素知贱子甘贫贱。
<br>
<br>　　酷见冻馁不足耻，多病沈年苦无健。王生怪我颜色恶，
<br>
<br>　　答云伏枕艰难遍，疟疠三秋孰可忍，寒热百日相交战。
<br>
<br>　　头白眼暗坐有胝，肉黄皮皱命如线。惟生哀我未平复，
<br>
<br>　　为我力致美肴膳。遣人向市赊香粳，唤妇出房亲自馔。
<br>
<br>　　长安冬菹酸且绿，金城土酥静如练。兼求富豪且割鲜，
<br>
<br>　　密沽斗酒谐终宴。故人情义晚谁似，令我手脚轻欲漩。
<br>
<br>　　老马为驹信不虚，当时得意况深眷。但使残年饱吃饭，
<br>
<br>　　只愿无事常相见。
<br>
<br>　　卷217_24  「湖城东遇孟云卿，复归刘颢宅宿宴，饮散因为醉歌」杜甫
<br>
<br>　　疾风吹尘暗河县，行子隔手不相见。湖城城南一开眼，
<br>
<br>　　驻马偶识云卿面。向非刘颢为地主，懒回鞭辔成高宴。
<br>
<br>　　刘侯叹我携客来，置酒张灯促华馔。且将款曲终今夕，
<br>
<br>　　休语艰难尚酣战。照室红炉促曙光，萦窗素月垂文练。
<br>
<br>　　天开地裂长安陌，寒尽春生洛阳殿。岂知驱车复同轨，
<br>
<br>　　可惜刻漏随更箭。人生会合不可常，庭树鸡鸣泪如线。
<br>
<br>　　卷217_25  「阌乡姜七少府设脍，戏赠长歌」杜甫
<br>
<br>　　姜侯设脍当严冬，昨日今日皆天风。河冻未渔不易得，
<br>
<br>　　凿冰恐侵河伯宫。饔人受鱼鲛人手，洗鱼磨刀鱼眼红。
<br>
<br>　　无声细下飞碎雪，有骨已剁觜春葱。偏劝腹腴愧年少，
<br>
<br>　　软炊香饭缘老翁。落砧何曾白纸湿，放箸未觉金盘空。
<br>
<br>　　新欢便饱姜侯德，清觞异味情屡极。东归贪路自觉难，
<br>
<br>　　欲别上马身无力。可怜为人好心事，于我见子真颜色。
<br>
<br>　　不恨我衰子贵时，怅望且为今相忆。
<br>
<br>　　卷217_26  「戏赠阌乡秦少公短歌」杜甫
<br>
<br>　　去年行宫当太白，朝回君是同舍客。同心不减骨肉亲，
<br>
<br>　　每语见许文章伯。今日时清两京道，相逢苦觉人情好。
<br>
<br>　　昨夜邀欢乐更无，多才依旧能潦倒。
<br>
<br>　　卷217_27  「李县丈人胡马行」杜甫
<br>
<br>　　丈人骏马名胡骝，前年避胡过金牛。回鞭却走见天子，
<br>
<br>　　朝饮汉水暮灵州。自矜胡骝奇绝代，乘出千人万人爱。
<br>
<br>　　一闻说尽急难材，转益愁向驽骀辈。头上锐耳批秋竹，
<br>
<br>　　脚下高蹄削寒玉。始知神龙别有种，不比俗马空多肉。
<br>
<br>　　洛阳大道时再清，累日喜得俱东行。凤臆龙G未易识，
<br>
<br>　　侧身注目长风生。
<br>
<br>　　卷217_28  「义鹘」杜甫
<br>
<br>　　阴崖有苍鹰，养子黑柏颠。白蛇登其巢，吞噬恣朝餐。
<br>
<br>　　雄飞远求食，雌者鸣辛酸。力强不可制，黄口无半存。
<br>
<br>　　其父从西归，翻身入长烟。斯须领健鹘，痛愤寄所宣。
<br>
<br>　　斗上捩孤影，哮来九天。修鳞脱远枝，巨颡坼老拳。
<br>
<br>　　高空得蹭蹬，短草辞蜿蜒。折尾能一掉，饱肠皆已穿。
<br>
<br>　　生虽灭众雏，死亦垂千年。物情有报复，快意贵目前。
<br>
<br>　　兹实鸷鸟最，急难心炯然。功成失所往，用舍何其贤。
<br>
<br>　　近经水湄，此事樵夫传。飘萧觉素发，凛欲冲儒冠。
<br>
<br>　　人生许与分，只在顾盼间。聊为义鹘行，用激壮士肝。
<br>
<br>　　卷217_29  「画鹘行（一作画雕）」杜甫
<br>
<br>　　高堂见生鹘，飒爽动秋骨。初惊无拘挛，何得立突兀。
<br>
<br>　　乃知画师妙，功刮造化窟。写作神骏姿，充君眼中物。
<br>
<br>　　乌鹊满椭Γ轩然恐其出。侧脑看青霄，宁为众禽没。
<br>
<br>　　长翮如刀剑，人寰可超越。乾坤空峥嵘，粉墨且萧瑟。
<br>
<br>　　缅思云沙际，自有烟雾质。吾今意何伤，顾步独纡郁。
<br>
<br>　　卷217_30  「瘦马行（一作老马）」杜甫
<br>
<br>　　东郊瘦马使我伤，骨骼t兀如堵墙。绊之欲动转欹侧，
<br>
<br>　　此岂有意仍腾骧。细看六印带官字，众道三军遗路旁。
<br>
<br>　　皮干剥落杂泥滓，毛暗萧条连雪霜。去岁奔波逐馀寇，
<br>
<br>　　骅骝不惯不得将。士卒多骑内厩马，惆怅恐是病乘黄。
<br>
<br>　　当时历块误一蹶，委弃非汝能周防。见人惨澹若哀诉，
<br>
<br>　　失主错莫无晶光。天寒远放雁为伴，日暮不收乌啄疮。
<br>
<br>　　谁家且养愿终惠，更试明年春草长。
<br>
<br>　　卷217_31  「新安吏」杜甫
<br>
<br>　　客行新安道，喧呼闻点兵。借问新安吏，县小更无丁。
<br>
<br>　　府帖昨夜下，次选中男行。中男绝短小，何以守王城。
<br>
<br>　　肥男有母送，瘦男独伶俜。白水暮东流，青山犹哭声。
<br>
<br>　　莫自使眼枯，收汝泪纵横。眼枯即见骨，天地终无情。
<br>
<br>　　我军取相州，日夕望其平。岂意贼难料，归军星散营。
<br>
<br>　　就粮近故垒，练卒依旧京。掘壕不到水，牧马役亦轻。
<br>
<br>　　况乃王师顺，抚养甚分明。送行勿泣血，仆射如父兄。
<br>
<br>　　卷217_32  「潼关吏」杜甫
<br>
<br>　　士卒何草草，筑城潼关道。大城铁不如，小城万丈馀。
<br>
<br>　　借问潼关吏，修关还备胡。要我下马行，为我指山隅。
<br>
<br>　　连云列战格，飞鸟不能逾。胡来但自守，岂复忧西都。
<br>
<br>　　丈人视要处，窄狭容单车。艰难奋长戟，万古用一夫。
<br>
<br>　　哀哉桃林战，百万化为鱼。请嘱防关将，慎勿学哥舒。
<br>
<br>　　卷217_33  「石壕吏（陕县有石壕镇）」杜甫
<br>
<br>　　暮投石壕村，有吏夜捉人。老翁逾墙走，老妇出门看。
<br>
<br>　　吏呼一何怒，妇啼一何苦。听妇前致词，三男邺城戍。
<br>
<br>　　一男附书至，二男新战死。存者且偷生，死者长已矣。
<br>
<br>　　室中更无人，惟有乳下孙。有孙母未去，出入无完裙。
<br>
<br>　　老妪力虽衰，请从吏夜归。急应河阳役，犹得备晨炊。
<br>
<br>　　夜久语声绝，如闻泣幽咽。天明登前途，独与老翁别。
<br>
<br>　　卷217_34  「新婚别」杜甫
<br>
<br>　　兔丝附蓬麻，引蔓故不长。嫁女与征夫，不如弃路旁。
<br>
<br>　　结发为妻子，席不暖君床。暮婚晨告别，无乃太匆忙。
<br>
<br>　　君行虽不远，守边赴河阳。妾身未分明，何以拜姑嫜。
<br>
<br>　　父母养我时，日夜令我藏。生女有所归，鸡狗亦得将。
<br>
<br>　　君今往死地，沈痛迫中肠。誓欲随君去，形势反苍黄。
<br>
<br>　　勿为新婚念，努力事戎行。妇人在军中，兵气恐不扬。
<br>
<br>　　自嗟贫家女，久致罗襦裳。罗襦不复施，对君洗红妆。
<br>
<br>　　仰视百鸟飞，大小必双翔。人事多错迕，与君永相望。
<br>
<br>　　卷217_35  「垂老别」杜甫
<br>
<br>　　四郊未宁静，垂老不得安。子孙阵亡尽，焉用身独完。
<br>
<br>　　投杖出门去，同行为辛酸。幸有牙齿存，所悲骨髓干。
<br>
<br>　　男儿既介胄，长揖别上官。老妻卧路啼，岁暮衣裳单。
<br>
<br>　　孰知是死别，且复伤其寒。此去必不归，还闻劝加餐。
<br>
<br>　　土门壁甚坚，杏园度亦难。势异邺城下，纵死时犹宽。
<br>
<br>　　人生有离合，岂择衰老端。忆昔少壮日，迟回竟长叹。
<br>
<br>　　万国尽征戍，烽火被冈峦。积尸草木腥，流血川原丹。
<br>
<br>　　何乡为乐土，安敢尚盘桓。弃绝蓬室居，塌然摧肺肝。
<br>
<br>　　卷217_36  「无家别」杜甫
<br>
<br>　　寂寞天宝后，园庐但蒿藜。我里百馀家，世乱各东西。
<br>
<br>　　存者无消息，死者为尘泥。贱子因阵败，归来寻旧蹊。
<br>
<br>　　人行见空巷，日瘦气惨凄。但对狐与狸，竖毛怒我啼。
<br>
<br>　　四邻何所有，一二老寡妻。宿鸟恋本枝，安辞且穷栖。
<br>
<br>　　方春独荷锄，日暮还灌畦。县吏知我至，召令习鼓@.
<br>
<br>　　虽从本州役，内顾无所携。近行止一身，远去终转迷。
<br>
<br>　　家乡既荡尽，远近理亦齐。永痛长病母，五年委沟G.
<br>
<br>　　生我不得力，终身两酸嘶。人生无家别，何以为A黎。
<br>
<br>　　卷217_37  「夏日叹」杜甫
<br>
<br>　　夏日出东北，陵天经中街。朱光彻厚地，郁蒸何由开。
<br>
<br>　　上苍久无雷，无乃号令乖。雨降不濡物，良田起黄埃。
<br>
<br>　　飞鸟苦热死，池鱼涸其泥。万人尚流冗，举目唯蒿莱。
<br>
<br>　　至今大河北，化作虎与豺。浩荡想幽蓟，王师安在哉。
<br>
<br>　　对食不能餐，我心殊未谐。眇然贞观初，难与数子偕。
<br>
<br>　　卷217_38  「夏夜叹」杜甫
<br>
<br>　　永日不可暮，炎蒸毒我肠。安得万里风，飘u吹我裳。
<br>
<br>　　昊天出华月，茂林延疏光。仲夏苦夜短，开轩纳微凉。
<br>
<br>　　虚明见纤毫，羽虫亦飞扬。物情无巨细，自适固其常。
<br>
<br>　　念彼荷戈士，穷年守边疆。何由一洗濯，执热互相望。
<br>
<br>　　竟夕击刁斗，喧声连万方。青紫虽被体，不如早还乡。
<br>
<br>　　北城悲笳发，鹳鹤号且翔。况复烦促倦，激烈思时康。
<br>
<br>　　卷217_39  「立秋后题」杜甫
<br>
<br>　　日月不相饶，节序昨夜隔。玄蝉无停号，秋燕已如客。
<br>
<br>　　平生独往愿，惆怅年半百。罢官亦由人，何事拘形役。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
