<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百一十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百一十五
<br>
<br>　　卷615_1  「伤小女」皮日休
<br>
<br>　　一岁犹未满，九泉何太深。唯馀卷书草，相对共伤心。
<br>
<br>　　卷615_2  「秋江晓望」皮日休
<br>
<br>　　万顷湖天碧，一星飞鹭白。此时放怀望，不厌为浮客。
<br>
<br>　　卷615_3  「闲夜酒醒」皮日休
<br>
<br>　　醒来山月高，孤枕群书里。酒渴漫思茶，山童呼不起。
<br>
<br>　　卷615_4  「和鲁望风人诗三首」皮日休
<br>
<br>　　刻石书离恨，因成别后悲。莫言春茧薄，犹有万重思。
<br>
<br>　　镂出容刀饰，亲逢巧笑难。日中骚客佩，争奈即阑干。
<br>
<br>　　江上秋声起，从来浪得名。逆风犹挂席，若不会凡情。
<br>
<br>　　卷615_5  「古函关」皮日休
<br>
<br>　　破落古关城，犹能扼帝京。今朝行客过，不待晓鸡鸣。
<br>
<br>　　卷615_6  「聪明泉」皮日休
<br>
<br>　　一勺如琼液，将愚拟望贤。欲知心不变，还似饮贪泉。
<br>
<br>　　卷615_7  「史处士」皮日休
<br>
<br>　　山期须早赴，世累莫迟留。忽遇狂风起，闲心不自由。
<br>
<br>　　卷615_8  「芳草渡」皮日休
<br>
<br>　　溪南越乡音，古柳渡江深。日晚无来客，闲船系绿阴。
<br>
<br>　　卷615_9  「古宫词三首」皮日休
<br>
<br>　　楼殿倚明月，参差如乱峰。宫花半夜发，不待景阳钟。
<br>
<br>　　闲骑小步马，独绕万年枝。尽日看花足，君王自不知。
<br>
<br>　　玉枕寐不足，宫花空触檐。梁间燕不睡，应怪夜明帘。
<br>
<br>　　卷615_10  「春日陪崔谏议樱桃园宴」皮日休
<br>
<br>　　万树香飘水麝风，蜡熏花雪尽成红。
<br>
<br>　　夜深欢态状不得，醉客图开明月中。
<br>
<br>　　卷615_11  「松江早春」皮日休
<br>
<br>　　松陵清净雪消初，见底新安恐未如。
<br>
<br>　　稳凭船舷无一事，分明数得残鱼。
<br>
<br>　　卷615_12  「女坟湖（即吴王葬女之所）」皮日休
<br>
<br>　　万贵千奢已寂寥，可怜幽愤为谁娇。
<br>
<br>　　须知韩重相思骨，直在芙蓉向下消。
<br>
<br>　　卷615_13  「泰伯庙」皮日休
<br>
<br>　　一庙争祠两让君，几千年后转清芬。
<br>
<br>　　当时尽解称高义，谁敢教他莽卓闻。
<br>
<br>　　卷615_14  「宿木兰院」皮日休
<br>
<br>　　木兰院里双栖鹤，长被金钲聒不眠。
<br>
<br>　　今夜宿来还似尔，到明无计梦云泉。
<br>
<br>　　卷615_15  「重题蔷薇」皮日休
<br>
<br>　　浓似猩猩初染素，轻如燕燕欲凌空。
<br>
<br>　　可怜细丽难胜日，照得深红作浅红。
<br>
<br>　　卷615_16  「春夕酒醒」皮日休
<br>
<br>　　四弦才罢醉蛮奴，X馀香在翠炉。
<br>
<br>　　夜半醒来红蜡短，一枝寒泪作珊瑚。
<br>
<br>　　卷615_17  「青门闲泛」皮日休
<br>
<br>　　青翰虚徐夏思清，愁烟漠漠荇花平。
<br>
<br>　　醉来欲把田田叶，尽裹当时醒酒鲭。
<br>
<br>　　卷615_18  「木兰后池三咏。重台莲花」皮日休
<br>
<br>　　欹红s力难任，每叶头边半米金。
<br>
<br>　　可得教他水妃见，两重元是一重心。
<br>
<br>　　卷615_19  「木兰后池三咏。浮萍」皮日休
<br>
<br>　　嫩似金脂r似烟，多情浑欲拥红莲。
<br>
<br>　　明朝拟附南风信，寄与湘妃作翠钿。
<br>
<br>　　卷615_20  「木兰后池三咏。白莲」皮日休
<br>
<br>　　但恐醍醐难并洁，只应U卜可齐香。
<br>
<br>　　半垂金粉知何似，静婉临溪照额黄。
<br>
<br>　　卷615_21  「重题后池」皮日休
<br>
<br>　　细雨阑珊眠鹭觉，钿波悠漾并鸳娇。
<br>
<br>　　适来会得荆王意，只为莲茎重细腰。
<br>
<br>　　卷615_22  「庭中初植松桂，鲁望偶题，奉和次韵」皮日休
<br>
<br>　　毵毵绿发垂轻露，猎猎丹华动细风。
<br>
<br>　　恰似青童君欲会，俨然相向立庭中。
<br>
<br>　　卷615_23  「鲁望戏题书印囊奉和次韵」皮日休
<br>
<br>　　金篆方圆一寸馀，可怜银艾未思渠。
<br>
<br>　　不知夫子将心印，印破人间万卷书。
<br>
<br>　　卷615_24  「馆娃宫怀古五绝」皮日休
<br>
<br>　　绮x飘香下太湖，乱兵侵晓上姑苏。
<br>
<br>　　越王大有堪羞处，只把西施赚得吴。
<br>
<br>　　郑妲无言下玉墀，夜来飞箭满罘Q.越王定指高台笑，却见当时金镂楣。
<br>
<br>　　半夜娃宫作战场，血腥犹杂宴时香。
<br>
<br>　　西施不及烧残蜡，犹为君王泣数行。
<br>
<br>　　素袜虽遮未掩羞，越兵犹怕伍员头。
<br>
<br>　　吴王恨魄今如在，只合西施濑上游。
<br>
<br>　　响牙戎薪鹩癫剑采O山上绮罗身。
<br>
<br>　　不知水葬今何处，溪月弯弯欲效颦。
<br>
<br>　　卷615_25  「虎丘寺西小溪闲泛三绝」皮日休
<br>
<br>　　鼓子花明白石岸，桃枝竹覆翠岚溪。
<br>
<br>　　分明似对天台洞，应厌顽仙不肯迷。
<br>
<br>　　绝壑只怜白羽傲，穷溪唯觉锦鳞痴。
<br>
<br>　　更深尚有通樵处，或是秦人未可知。
<br>
<br>　　高下不惊红翡翠，浅深还碍白蔷薇。
<br>
<br>　　船头系个松根上，欲待逢仙不拟归。
<br>
<br>　　卷615_26  「天竺寺八月十五日夜桂子」皮日休
<br>
<br>　　玉颗珊珊下月轮，殿前拾得露华新。
<br>
<br>　　至今不会天中事，应是嫦娥掷与人。
<br>
<br>　　卷615_27  「钓侣二章」皮日休
<br>
<br>　　趁眠无事避风涛，一斗霜鳞换浊醪。
<br>
<br>　　惊怪儿童呼不得，尽冲烟雨漉车螯。
<br>
<br>　　严陵滩势似云崩，钓具归来放石层。
<br>
<br>　　烟浪溅篷寒不睡，更将枯蚌点渔灯。
<br>
<br>　　卷615_28  「寄同年韦校书」皮日休
<br>
<br>　　二年疏放饱江潭，水物山容尽足耽。
<br>
<br>　　唯有故人怜未替，欲封干寄终南。
<br>
<br>　　卷615_29  「初冬偶作」皮日休
<br>
<br>　　豹皮茵下百馀钱，刘堕闲沽尽醉眠。
<br>
<br>　　酒病校来无一事，鹤亡松老似经年。
<br>
<br>　　卷615_30  「醉中寄鲁望一壶并一绝」皮日休
<br>
<br>　　门巷寥寥空紫苔，先生应渴解酲杯。
<br>
<br>　　醉中不得亲相倚，故遣青州从事来。
<br>
<br>　　卷615_31  「更次来韵寄鲁望」皮日休
<br>
<br>　　萧萧红叶掷苍苔，玄晏先生欠一杯。
<br>
<br>　　从此问君还酒债，颜延之送几钱来。
<br>
<br>　　卷615_32  「重玄寺双矮桧」皮日休
<br>
<br>　　扑地枝回是翠钿，碧丝笼细不成烟。
<br>
<br>　　应如天竺难陀寺，一对狻猊相枕眠。
<br>
<br>　　卷615_33  「奉酬鲁望醉中戏赠」皮日休
<br>
<br>　　秦吴风俗昔难同，唯有才情事事通。
<br>
<br>　　刚恋水云归不得，前身应是太湖公。
<br>
<br>　　卷615_34  「皋桥」皮日休
<br>
<br>　　皋桥依旧绿杨中，闾里犹生隐士风。
<br>
<br>　　唯我到来居上馆，不知何道胜梁鸿。
<br>
<br>　　卷615_35  「军事院霜菊盛开，因书一绝寄上谏议」皮日休
<br>
<br>　　金华千点晓霜凝，独对壶觞又不能。
<br>
<br>　　已过重阳三十日，至今犹自待王弘。
<br>
<br>　　卷615_36  「悼鹤」皮日休
<br>
<br>　　莫怪朝来泪满衣，坠毛犹傍水花飞。
<br>
<br>　　辽东旧事今千古，却向人间葬令威。
<br>
<br>　　卷615_37  「醉中先起李e戏赠走笔奉酬」皮日休
<br>
<br>　　麝烟苒苒生银兔，蜡泪涟涟滴绣闺。
<br>
<br>　　舞袖莫欺先醉去，醒来还解验金泥。
<br>
<br>　　卷615_38  「奉和鲁望招润卿博士辞以道侣将至之作」皮日休
<br>
<br>　　瘿木樽前地c图，为君偏辍俗功夫。
<br>
<br>　　灵真散尽光来此，莫恋安妃在后无。
<br>
<br>　　卷615_39  「奉和再招（一作文燕招润卿）」皮日休
<br>
<br>　　飙御已应归杳眇，博山犹自对氛氲。
<br>
<br>　　不知入夜能来否，红蜡先教刻五分。
<br>
<br>　　卷615_40  「酒病偶作」皮日休
<br>
<br>　　郁林步障昼遮明，一炷浓香养病酲。
<br>
<br>　　何事晚来还欲饮，隔墙闻卖蛤蜊声。
<br>
<br>　　卷615_41  「润卿鲁望寒夜见访，各惜其志，遂成一绝」皮日休
<br>
<br>　　世外为交不是亲，醉吟俱岸白纶巾。
<br>
<br>　　清风月白更三点，未放华阳鹤上人。
<br>
<br>　　卷615_42  「奉和鲁望玩金戏赠」皮日休
<br>
<br>　　镂羽雕毛迥出群，温Q飘出麝脐熏。
<br>
<br>　　夜来曾吐红茵畔，犹似溪边睡不闻。
<br>
<br>　　卷615_43  「友人许惠酒以诗征之」皮日休
<br>
<br>　　野客萧然访我家，霜威白菊两三花。
<br>
<br>　　子山病起无馀事，只望蒲台酒一车。
<br>
<br>　　卷615_44  「寒夜文宴润卿有期不至」皮日休
<br>
<br>　　草堂虚洒待高真，不意清斋避世尘。
<br>
<br>　　料得焚香无别事，存心应降月夫人。
<br>
<br>　　卷615_45  「汴河怀古二首」皮日休
<br>
<br>　　万艘龙舸绿丝间，载到扬州尽不还。
<br>
<br>　　应是天教开汴水，一千馀里地无山。
<br>
<br>　　尽道隋亡为此河，至今千里赖通波。
<br>
<br>　　若无水殿龙舟事，共禹论功不较多。
<br>
<br>　　卷615_46  「寄题天台国清寺齐梁体」皮日休
<br>
<br>　　十里松门国清路，饭猿台上菩提树。
<br>
<br>　　怪来烟雨落晴天，元是海风吹瀑布。
<br>
<br>　　卷615_47  「咏蟹」皮日休
<br>
<br>　　未游沧海早知名，有骨还从肉上生。
<br>
<br>　　莫道无心畏雷电，海龙王处也横行。
<br>
<br>　　卷615_48  「金钱花」皮日休
<br>
<br>　　阴阳为炭地为炉，铸出金钱不用模。
<br>
<br>　　莫向人间逞颜色，不知还解济贫无。
<br>
<br>　　卷615_49  「惠山听松庵」皮日休
<br>
<br>　　千叶莲花旧有香，半山金刹照方塘。
<br>
<br>　　殿前日暮高风起，松子声声打石床。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
