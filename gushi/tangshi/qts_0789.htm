<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百八十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百八十九
<br>
<br>　　卷789_1  「建元寺昼公与崔秀才见过联句，与郑奉礼说同作」皇甫曾
<br>
<br>　　人闲宜岁晚，道者访幽期。独与寒山别，行当暮雪时。        ――皇甫曾
<br>
<br>　　柏台辞汉主，竹寺寄潜师。荷策知君待，开门笑我迟。        ――皎然
<br>
<br>　　暮阶县雨足，寒吹绕松枝，理辩尘心妄，经分梵字疑。        ――郑说
<br>
<br>　　久承黄纸诏，曾赋碧云诗。然诺惊相许，风流话所思。        ――崔子向
<br>
<br>　　筌忘心己默，磬发夜何其。愿结求羊侣，名山从所之。      ――皇甫曾
<br>
<br>　　卷789_2  「建元寺西院寄李员外纵联句」皇甫曾
<br>
<br>　　寄隐霜台客，相思粉署人。                                ――崔子向
<br>
<br>　　诚知阡陌近，无奈别离频。                                ――皇甫曾
<br>
<br>　　夜色迷双树，钟声警四邻。                                ――郑说
<br>
<br>　　散才徒仰鲍，归梦远知秦。                                ――台上
<br>
<br>　　雨带清笳发，花惊夕漏春。                                ――皎然
<br>
<br>　　招摇随步锡，仿佛听行轮。                                ――崔子向
<br>
<br>　　要路推高足，空林寄一身。                                ――皇甫曾
<br>
<br>　　盛名知独擅，良会忆相亲。                                ――郑说
<br>
<br>　　稍涤心中垢，都遗陌上尘。                                ――崔子向
<br>
<br>　　今宵此堂集，何事少遗民。                              ――皎然
<br>
<br>　　卷789_3  「中元日鲍端公宅遇吴天师联句」严维
<br>
<br>　　道流为柱史，教戒下真仙。                                ――严维
<br>
<br>　　共契中元会，初修内景篇。                                ――鲍防
<br>
<br>　　游方依地僻，卜室喜墙连。                                ――谢良辅
<br>
<br>　　宝笥开金，华池漱玉泉。                                ――杜弈
<br>
<br>　　怪龙随羽翼，青节降云烟。                                ――李清
<br>
<br>　　昔去遗丹灶，今来变海田。                                ――刘蕃
<br>
<br>　　养形奔二景，炼骨度千年。                                ――谢良弼
<br>
<br>　　骑竹投陂里，携壶挂牖边。                                ――郑概
<br>
<br>　　洞中尝入静，河上旧谈玄。                                ――陈元初
<br>
<br>　　伊洛笙歌远，蓬壶日月偏。                                ――樊
<br>
<br>　　青骡蓟训引，白犬伯阳牵。                                ――丘丹
<br>
<br>　　法受相君后，心存象帝先。                                ――吕渭
<br>
<br>　　道成能缩地，功满欲升天。                                ――范淹
<br>
<br>　　何意迷孤性，含情恋数贤。                              ――吴筠
<br>
<br>　　卷789_4  「酒语联句，各分一字」严维
<br>
<br>　　山简酣歌倒接z5，                                        ――刘蕃
<br>
<br>　　看朱成碧无所知。                                        ――鲍防
<br>
<br>　　耳鸣目眩驷马驰，                                        ――谢良辅
<br>
<br>　　口称童l腹鸱夷。                                        ――严维
<br>
<br>　　兀然落帽灌酒卮，                                        ――沈仲昌
<br>
<br>　　太常吏部相对时。                                        ――严维
<br>
<br>　　藉糟枕L浮酒池，                                        ――丘丹
<br>
<br>　　瓮间篱下卧不移。                                        ――吕渭
<br>
<br>　　叫呼不应无事悲，                                        ――郑概
<br>
<br>　　千日一醒知是谁。                                        ――陈元初
<br>
<br>　　左倾右倒人避之。                                      ――迥（失姓）
<br>
<br>　　卷789_5  「一字至九字诗联句」严维
<br>
<br> 　　东，西，                                                ――鲍防
<br>
<br>　　步月，寻溪。                                            ――严维
<br>
<br>　　鸟已宿，猿又啼。                                        ――郑概
<br>
<br>　　狂流碍石，迸笋穿溪。                                    ――成用
<br>
<br>　　望望人烟远，行行萝径迷。                                ――陈元初
<br>
<br>　　探题只应尽墨，持赠更欲封泥。                            ――陈元初
<br>
<br>　　松下流时何岁月，云中幽处屡攀跻。                        ――张叔政
<br>
<br>　　乘兴不知山路远近，缘情莫问日过高低。                    ――贾m
<br>
<br>　　静听林下潺潺足湍濑，厌问城中喧喧多鼓鼙。              ――周颂
<br>
<br>　　卷789_6  「宣上人病中相寻联句」李益
<br>
<br>　　策杖迎诗客，归房理病身。闲收无效药，遍寄有情人。        ――广宣
<br>
<br>　　草木分千品，方书问六陈。还知一室内，我尔即天亲。      ――李益
<br>
<br>　　卷789_7  「八月十五夜宣上人独游安国寺山庭院步人迟…乘兴联句」李益
<br>
<br>　　九重城接天花界，三五秋生一夜风。                        ――广宣
<br>
<br>　　行听漏声云散后，遥闻天语月明中。                        ――广宣
<br>
<br>　　含凉阁迥通仙掖，承露盘高出上宫。                        ――李益
<br>
<br>　　谁问独愁门外客，清谈不与此宵同。                      ――李益
<br>
<br>　　卷789_8  「重阳夜集兰陵居与宣上人联句」李益
<br>
<br>　　蟋蟀催寒服，茱萸滴露房。酒巡明刻烛，篱菊暗寻芳。        ――李益
<br>
<br>　　新月和秋露，繁星混夜霜。登高今夕事，九九是天长。      ――广宣
<br>
<br>　　卷789_9  「与宣供奉携瘿尊归杏溪园联句」李益
<br>
<br>　　千畦抱瓮园，一酌瘿尊酒。唯有沃洲僧，时过杏溪臾。        ――李益
<br>
<br>　　追欢君适性，独饮我空口。儒释事虽殊，文章意多偶。      ――广宣
<br>
<br>　　卷789_10  「兰陵僻居联句」李益
<br>
<br>　　潘岳闲居赋，陶潜独酌谣。二贤成往事，三径是今朝。        ――广宣
<br>
<br>　　生幸逢唐运，昌时奉帝尧。进思谐启沃，退混即渔樵。        ――李益
<br>
<br>　　蠹简封延阁，雕阑s上霄。相从清旷地，秋露挹兰苕。      ――杜羔
<br>
<br>　　卷789_11  「天津桥南山中各题一句」李益
<br>
<br>　　野坐分苔席，                                            ――李益
<br>
<br> 　　山行绕菊丛。                                            ――韦执中
<br>
<br> 　　云衣惹不破，                                            ――诸葛觉
<br>
<br>　　秋色望来空。                                          ――贾岛
<br>
<br>　　卷789_12  「红楼下联句」李益
<br>
<br>　　佛刹接重城，红楼切太清。紫云连照耀，丹槛郁峥嵘。        ――广宣
<br>
<br>　　榱栋烟虹入，轩窗日月平。参差五陵晚，分背八川明。        ――李益
<br>
<br>　　松韵风初过，莲陂浪欲倾。敬瞻疑涌见，围绕学无生。      ――杜羔
<br>
<br>　　卷789_13  「赋应门照绿苔」李益
<br>
<br>　　宫阙何年月，应门何岁苔。清光一以照，白露共裴回。        ――李益
<br>
<br>　　珠履久行绝，玉房重未开。妾心正如此，昭阳歌吹来。      ――法振
<br>
<br>　　卷789_14  「寄司空曙李端联句」耿
<br>
<br>　　长安一分首，万里隔烟波。                                ――王早
<br>
<br>　　海上青山暮，天涯白发多。                                ――耿
<br>
<br>　　寻僧因看竹，访道或求鹅。                                ――辛晃
<br>
<br>　　云树无猿鸟，阴崖足薜萝。                                ――耿
<br>
<br>　　醉中留越客，兴里眄庭柯。                                ――辛晃
<br>
<br>　　黄叶身仍逐，丹霄背未摩。                                ――耿
<br>
<br>　　别愁连旦暮，归梦绕关河。                                ――辛晃
<br>
<br>　　高柳寒蝉对，空阶夜雨和。                                ――耿
<br>
<br>　　年华空荏苒，名宦转蹉跎。                                ――辛晃
<br>
<br>　　南陌东城路，春来几度过。                              ――耿
<br>
<br>　　卷789_15  「连句多暇赠陆三山人」耿
<br>
<br>　　一生为墨客，几世作茶仙。                                ――耿
<br>
<br>　　喜是攀阑者，惭非负鼎贤。                                ――陆羽
<br>
<br>　　禁门闻曙漏，顾渚入晨烟。                                ――耿
<br>
<br>　　拜井孤城里，携笼万壑前。                                ――陆羽
<br>
<br>　　闲喧悲异趣，语默取同年。                                ――耿
<br>
<br>　　历落惊相偶，衰羸猥见怜。                                ――陆羽
<br>
<br>　　诗书闻讲诵，文雅接兰荃。                                ――耿
<br>
<br>　　未敢重芳席，焉能弄彩笺。                                ――陆羽
<br>
<br>　　黑池流研水，径石涩苔钱。                                ――耿
<br>
<br>　　何事亲香案，无端狎钓船。                                ――陆羽
<br>
<br>　　野中求逸礼，江上访遗编。                                ――耿
<br>
<br>　　莫发搜歌意，予心或不然。                              ――陆羽
<br>
<br>　　卷789_16  「道州春日感兴」李景俭
<br>
<br>　　始见花满枝，又看花满地。                                ――李景俭
<br>
<br>　　且持增气酒，莫滴伤心泪。                                ――吕温
<br>
<br>　　深诚长郁结，芳晨自妍媚。                                ――吕恭
<br>
<br>　　啸歌聊永日，谁知此时意。                              ――李景俭
<br>
<br>　　卷789_17  「中秋夜听歌联句」武元衡
<br>
<br>　　此夕来奔月，何时去上天。                                ――崔备
<br>
<br>　　云鬟方自照，玉腕更呈鲜。                                ――裴度
<br>
<br>　　燕婉人间意，飘u物外缘。                                ――柳公绰
<br>
<br>　　诗裁明月扇，歌索想夫怜。                                ――武元衡
<br>
<br>　　暗染荀香久，长随楚梦偏。                                ――卢放
<br>
<br>　　会当来彩凤。仿佛逐神仙。                              ――卢士玫
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
