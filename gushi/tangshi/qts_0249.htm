<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百四十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百四十九
<br>
<br>　　卷249_1  「润州南郭留别（一作郎士元诗）」皇甫冉
<br>
<br>　　萦回枫叶岸，留滞木兰桡。吴岫新经雨，江天正落潮。
<br>
<br>　　故人劳见爱，行客自无聊。君问前程事，孤云入剡遥。
<br>
<br>　　卷249_2  「祭张公洞二首（一本作排律一首）」皇甫冉
<br>
<br>　　尧心知稼穑，精意绕山川。风雨神o应，笙镛诏命传。
<br>
<br>　　沐兰o扫地，酌桂伫灵仙。拂雾陈金策，焚香拜玉筵。
<br>
<br>　　云开小有洞，日出大罗天。三鸟随王母，双童翊子先。
<br>
<br>　　何时种桃核，几度看桑田。倏忽烟霞散，空岩骑吏旋。
<br>
<br>　　卷249_3  「临平道赠同舟人」皇甫冉
<br>
<br>　　远山谁辨江南北，长路空随树浅深。
<br>
<br>　　流荡飘u此何极，唯应行客共知心。
<br>
<br>　　卷249_4  「巫山峡」皇甫冉
<br>
<br>　　巫峡见巴东，迢迢出半空。云藏神女馆，雨到楚王宫。
<br>
<br>　　朝暮泉声落，寒暄树色同。清猿不可听，偏在九秋中。
<br>
<br>　　卷249_5  「长安路（一作韩诗）」皇甫冉
<br>
<br>　　长安九城路，戚里五侯家。结束趋平乐，联翩抵狭斜。
<br>
<br>　　高楼临远水，复道出繁花。唯见相如宅，蓬门度岁华。
<br>
<br>　　卷249_6  「送朱逸人」皇甫冉
<br>
<br>　　时人多不见，出入五湖间。寄酒全吾道，移家爱远山。
<br>
<br>　　更看秋草暮，欲共白云还。虽在风尘里，陶潜身自闲。
<br>
<br>　　卷249_7  「西陵寄灵一上人」皇甫冉
<br>
<br>　　西陵遇风处，自古是通津。终日空江上，云山若待人。
<br>
<br>　　汀洲寒事早，鱼鸟兴情新。回望山阴路，心中有所亲。
<br>
<br>　　卷249_8  「赴无锡寄别灵一净虚二上人云门所居（刘长卿、郎士元）」皇甫冉
<br>
<br>　　高僧本姓竺，开士旧名林。一入春山里，千峰不可寻。
<br>
<br>　　新年芳草遍，终日白云深。欲徇微官去，悬知讶此心。
<br>
<br>　　卷249_9  「舟中送李八（得回字）」皇甫冉
<br>
<br>　　词客金门未有媒，游吴适越任舟回。
<br>
<br>　　远水迢迢分手去，天边山色待人来。
<br>
<br>　　卷249_10  「与张补阙、王炼师自…留别赵员外裴补阙同赋杂题一首」皇甫冉
<br>
<br>　　朝朝春事晚，泛泛行舟远。淮海思无穷，悠扬烟景中。
<br>
<br>　　幸将仙子去，复与故人同。高枕随流水，轻帆任远风。
<br>
<br>　　钟声野寺迥，草色故城空。送别高台上，裴回共惆怅。
<br>
<br>　　悬知白日斜，定是犹相望。
<br>
<br>　　卷249_11  「酬张二仲彝」皇甫冉
<br>
<br>　　吴洲见芳草，楚客动归心。屈宋乡山古，荆衡烟雨深。
<br>
<br>　　艰难十载别，羁旅四愁侵。澧月通沅水，湘云入桂林。
<br>
<br>　　已看生白发，当为乏黄金。江海时相见，唯闻梁甫吟。
<br>
<br>　　卷249_12  「三月三日义兴李明府后亭泛舟（一作刘长卿诗）」皇甫冉
<br>
<br>　　江南烟景复如何，闻道新亭更可过。处处艺兰春浦绿，
<br>
<br>　　萋萋藉草远山多。壶觞须就陶彭泽，时俗犹传晋永和。
<br>
<br>　　更使轻桡徐转去，微风落日水增波。
<br>
<br>　　卷249_13  「少室山韦炼师升仙歌」皇甫冉
<br>
<br>　　红霞紫气昼氲氲，绛节青幢迎少君。
<br>
<br>　　忽从林下升天去，空使时人礼白云。
<br>
<br>　　卷249_14  「独孤中丞筵陪饯韦君赴升州」皇甫冉
<br>
<br>　　中司龙节贵，上客虎符新。地控吴襟带，才高汉缙绅。
<br>
<br>　　泛舟应度腊，入境便行春。处处歌来暮，长江建业人。
<br>
<br>　　卷249_15  「送王绪剡中（一作送王公还剡中别业）」皇甫冉
<br>
<br>　　不见关山去，何时到剡中。已闻成竹木，更道长儿童。
<br>
<br>　　篱落云常聚，村墟水自通。朝朝忆玄度，非是对清风。
<br>
<br>　　卷249_16  「酬李郎中侍御秋夜登福州城楼见寄」皇甫冉
<br>
<br>　　辛勤万里道，萧索九秋残。月照闽中夜，天凝海上寒。
<br>
<br>　　王程无地远，主意在人安。遥寄登楼作，空知行路难。
<br>
<br>　　卷249_17  「同李司直诸公暑夜南馀馆」皇甫冉
<br>
<br>　　何处多明月，津亭暑夜深。烟霞不可望，云树更沉沉。
<br>
<br>　　好是吴中隐，仍为洛下吟。微官朝复夕，牵强亦何心。
<br>
<br>　　卷249_18  「赠普门上人（一作题普门上人房，一作刘长卿诗）」皇甫冉
<br>
<br>　　支公身欲老，长在沃州多。慧力堪传教，禅功久伏魔。
<br>
<br>　　山云随坐夏，江草伴头陀。借问回心后，贤愚去几何。
<br>
<br>　　卷249_19  「与诸公同登无锡北楼（一作郎士元诗）」皇甫冉
<br>
<br>　　秋兴因危堞，归心过远山。风霜征雁早，江海旅人闲。
<br>
<br>　　驿树寒仍密，渔舟晚自还。仲宣何所赋，只叹在荆蛮。
<br>
<br>　　卷249_20  「同李苏州伤美人」皇甫冉
<br>
<br>　　玉佩石榴裙，当年嫁使君。专房犹见宠，倾国众皆闻。
<br>
<br>　　歌舞常无对，幽明忽此分。阳台千万里，何处作朝云。
<br>
<br>　　卷249_21  「送李录事（一作裴员外）赴饶州」皇甫冉
<br>
<br>　　北人南去雪纷纷，雁叫汀沙不可闻。积水长天随远客，
<br>
<br>　　荒城极浦足寒云。山从建业千峰出，江至浔阳九派分。
<br>
<br>　　借问督邮才弱冠，府中年少不如君。
<br>
<br>　　卷249_22  「同诸公有怀绝句」皇甫冉
<br>
<br>　　旧国迷江树，他乡近海门。移家南渡久，童稚解方言。
<br>
<br>　　卷249_23  「题魏仲光淮山所居」皇甫冉
<br>
<br>　　人群不相见，乃在白云间。问我将何适，羡君今独闲。
<br>
<br>　　朝朝汲淮水，暮暮上龟山。幸已安贫定，当从鬓发斑。
<br>
<br>　　卷249_24  「送郑判官赴徐州（一作郎士元诗）」皇甫冉
<br>
<br>　　从军非陇头，师在古徐州。气劲三河卒，功多万里侯。
<br>
<br>　　元戎阃外令，才子幄中筹。莫听关山曲，还生出塞愁。
<br>
<br>　　卷249_25  「送顾苌（一作中史，又作长史）往新安（一作刘长卿诗）」皇甫冉
<br>
<br>　　由来山水客，复道向新安。半是乘潮便，全非行路难。
<br>
<br>　　晨装林月在，野饭浦沙寒。严子千年后，何人钓旧滩。
<br>
<br>　　卷249_26  「秋夜有怀高三十五兼呈空和尚（一作刘长卿诗）」皇甫冉
<br>
<br>　　晚节闻君趋道深，结茅栽树近东林。大师几度曾摩顶，
<br>
<br>　　高士何年遂发心。北渚三更闻过雁，西城万里动寒砧。
<br>
<br>　　不见支公与玄度，相思拥膝坐长吟。
<br>
<br>　　卷249_27  「途中送权三兄弟（一作送权骅）」皇甫冉
<br>
<br>　　淮海风涛起，江关忧思长。同悲鹊绕树，独作雁随阳。
<br>
<br>　　山晚云初雪，汀寒月照霜。由来濯缨处，渔父爱沧浪。
<br>
<br>　　卷249_28  「送裴阐（得归字）」皇甫冉
<br>
<br>　　道向毗陵岂是归，客中谁与换春衣。
<br>
<br>　　今夜孤舟行近远，子荆零雨正霏霏。
<br>
<br>　　卷249_29  「杂言湖山歌送许鸣谦」皇甫冉
<br>
<br>　　湖中之山兮波上青，桂飒飒兮雨冥冥。君归兮春早，
<br>
<br>　　满山兮碧草。晨舂暮汲兮心何求，涧户岩扉兮身自老。
<br>
<br>　　东岭西峰兮同白云，鸡鸣犬吠兮时相闻。
<br>
<br>　　幽芳媚景兮当嘉月，践石扪萝兮恣超忽。
<br>
<br>　　空山寂寂兮颍阳人，旦夕孤云随一身。
<br>
<br>　　卷249_30  「杂言迎神词二首。迎神」皇甫冉
<br>
<br>　　启庭户，列芳鲜；目眇眇，心绵绵，因风托雨降琼筵。
<br>
<br>　　纷下拜，屡加笾，人心望岁祈丰年。
<br>
<br>　　卷249_31  「杂言迎神词二首。送神」皇甫冉
<br>
<br>　　露沾衣，月隐壁；气凄凄，人寂寂，风回雨度虚瑶席。
<br>
<br>　　来无声，去无迹，神心降和福远客。
<br>
<br>　　卷249_32  「屏风上各赋一物得携琴客」皇甫冉
<br>
<br>　　不是向空林，应当就磐石。白云知隐处，芳草迷行迹。
<br>
<br>　　如何祗役心，见尔携琴客。
<br>
<br>　　卷249_33  「江草歌送卢判官」皇甫冉
<br>
<br>　　江皋兮春早，江上兮芳草。杂蘼芜兮杜蘅，
<br>
<br>　　作丛秀兮欲罗生。被遥隰兮经长衍，雨中深兮烟中浅。
<br>
<br>　　目眇眇兮增愁，步迟迟兮堪搴。澧之浦兮湘之滨，
<br>
<br>　　思夫君兮送美人。吴洲曲兮楚乡路，远孤城兮依独戍。
<br>
<br>　　新月能分`露时，夕阳照见连天处。问君行迈将何之，
<br>
<br>　　淹泊沿洄风日迟。处处汀洲有芳草，王孙讵肯念归期。
<br>
<br>　　卷249_34  「题画帐二首。山水」皇甫冉
<br>
<br>　　桂水饶枫杉，荆南足烟雨。犹疑黛色中，复是雒阳。
<br>
<br>　　卷249_35  「题画帐二首。远帆」皇甫冉
<br>
<br>　　朝见巴江客，暮见巴江客。云帆傥暂停，中路阳台夕。
<br>
<br>　　卷249_36  「落第后东游留别」皇甫冉
<br>
<br>　　功成方自得，何事学干求。果以浮名误，深贻达士羞。
<br>
<br>　　九江连涨海，万里任虚舟。岁晚同怀客，相思波上鸥。
<br>
<br>　　卷249_37  「杂言月洲歌送赵冽还襄阳」皇甫冉
<br>
<br>　　汉之广矣中有洲，洲如月兮水环流。流聒聒兮湍与濑，
<br>
<br>　　草青青兮春更秋。苦竹林，香枫树，樵子B师几家住。
<br>
<br>　　万山飞雨一川来，巴客归船傍洲去。归人不可迟，
<br>
<br>　　芳杜满洲时。无限风烟皆自悲，莫辞贫贱阻心期。
<br>
<br>　　家住洲头定近远，朝泛轻桡暮当返。不能随尔卧芳洲，
<br>
<br>　　自念天机一何浅。
<br>
<br>　　卷249_38  「寄刘八山中」皇甫冉
<br>
<br>　　东皋若近远，苦雨隔还期。闰岁风霜晚，山田收获迟。
<br>
<br>　　茅檐燕去后，樵路菊黄时。平子游都久，知君坐见嗤。
<br>
<br>　　卷249_39  「答张N、刘方平兼呈贺兰广」皇甫冉
<br>
<br>　　野性难驯狎，荒郊自闭门。心闲同海鸟，日夕恋山村。
<br>
<br>　　屡枉琼瑶赠，如今道术存。远峰时振策，春雨耐香源。
<br>
<br>　　复有故人在，宁闻卢鹊喧。青青草色绿，终是待王孙。
<br>
<br>　　卷249_40  「沣水送郑丰县读书」皇甫冉
<br>
<br>　　麦秋中夏凉风起，送君西郊及沣水。孤烟远树动离心，
<br>
<br>　　隔岸江流若千里。早年江海谢浮名，此路云山惬尔情。
<br>
<br>　　上古全经皆在口，秦人如见济南生。
<br>
<br>　　卷249_41  「九日寄郑丰」皇甫冉
<br>
<br>　　重阳秋已晚，千里信仍稀。何处登高望，知君正忆归。
<br>
<br>　　还当采时菊，定未授寒衣。欲识离居恨，郊园正掩扉。
<br>
<br>　　卷249_42  「酬包评事壁画山水见寄」皇甫冉
<br>
<br>　　一官知所傲，本意在云泉。濡翰生新兴，群峰忽眼前。
<br>
<br>　　黛中分远近，笔下起风烟。岩翠深樵路，湖光出钓船。
<br>
<br>　　寒侵赤城顶，日照武陵川。若览名山志，仍闻招隐篇。
<br>
<br>　　遂令江海客，惆怅忆闲田。
<br>
<br>　　卷249_43  「渡汝水向太和山」皇甫冉
<br>
<br>　　落日事搴陟，西南投一峰。诚知秋水浅，但怯无人踪。
<br>
<br>　　卷249_44  「秋怨」皇甫冉
<br>
<br>　　长信多秋气，昭阳借月华。那堪闭永巷，闻道选良家。
<br>
<br>　　卷249_45  「赠郑山人」皇甫冉
<br>
<br>　　白首沧洲客，陶然得此生。庞公采药去，莱氏与妻行。
<br>
<br>　　乍见还州里，全非隐姓名。枉帆临海峤，贳酒秣陵城。
<br>
<br>　　伐木吴山晓，持竿越水清。家人恣贫贱，物外任衰荣。
<br>
<br>　　忽尔辞林壑，高歌至上京。避喧心已惯，念远梦频成。
<br>
<br>　　石路寒花发，江田腊雪明。玄c倘有命，何以遂躬耕。
<br>
<br>　　卷249_46  「刘方平西斋对雪」皇甫冉
<br>
<br>　　对酒闲斋晚，开轩腊雪时。花飘疑节候，色净润帘帷。
<br>
<br>　　委树寒枝弱，萦空去雁迟。自然堪访戴，无复四愁诗。
<br>
<br>　　卷249_47  「福先寺寻湛然寺主不见」皇甫冉
<br>
<br>　　寂然空伫立，往往报疏钟。高馆谁留客，东南二室峰。
<br>
<br>　　川原通霁色，田野变春容。惆怅层城暮，犹言归路逢。
<br>
<br>　　卷249_48  「河南郑少尹城南亭送郑判官还河东」皇甫冉
<br>
<br>　　使臣怀饯席，亚尹有前溪。客是仙舟里，途从御苑西。
<br>
<br>　　泉声喧暗竹，草色引长堤。故绛青山在，新田绿树齐。
<br>
<br>　　天秋闻别鹄，关晓待鸣鸡。应叹沈冥者，年年津路迷。
<br>
<br>　　卷249_49  「登玄元庙」皇甫冉
<br>
<br>　　古庙川原迥，重门禁Z连。海童纷翠盖，羽客事琼筵。
<br>
<br>　　御路分疏柳，离宫出苑田。兴新无向背，望久辨山川。
<br>
<br>　　物外将遗老，区中誓绝缘。函关若远近，紫气独依然。
<br>
<br>　　卷249_50  「冬夜集赋得寒漏」皇甫冉
<br>
<br>　　清冬洛阳客，寒漏建章台。出禁因风彻，萦窗共月来。
<br>
<br>　　偏将残濑杂，乍与远鸿哀。遥夜重城警，流年滴水催。
<br>
<br>　　闲斋堪坐听，况有故人杯。
<br>
<br>　　卷249_51  「玄元观送李源李风还奉先华阴」皇甫冉
<br>
<br>　　此去那知道路遥，寒原紫府上迢迢。莫辞别酒和琼液，
<br>
<br>　　乍唱离歌和凤箫。远水东流浮落景，缭垣西转失行镳。
<br>
<br>　　华山秦塞长相忆，无使音尘顿寂寥。
<br>
<br>　　卷249_52  「刘方平壁画山」皇甫冉
<br>
<br>　　墨妙无前，性生笔先。回溪已失，远嶂犹连。
<br>
<br>　　侧径樵客，长林野烟。青峰之外，何处云天。
<br>
<br>　　卷249_53  「登山歌」皇甫冉
<br>
<br>　　青山前，青山后，登高望两处，两处今何有。
<br>
<br>　　烟景满川原，离人堪白首。
<br>
<br>　　卷249_54  「和郑少尹祭中岳寺北访萧居士越上方」皇甫冉
<br>
<br>　　肃寺祠灵境，寻真到隐居。夤缘幽谷远，萧散白云馀。
<br>
<br>　　晚节持僧律，他年著道书。海边曾狎鸟，濠上正观鱼。
<br>
<br>　　寂静求无相，淳和睹太初。一峰绵岁月，万性任盈虚。
<br>
<br>　　篱隔溪钟度，窗临涧木疏。谢公怀旧壑，回驾复何如。
<br>
<br>　　卷249_55  「秋夜寄所思」皇甫冉
<br>
<br>　　寂寞坐遥夜，清风何处来。天高散骑省，月冷建章台。
<br>
<br>　　邻笛哀声急，城砧朔气催。芙蓉已委绝，谁复可为媒。
<br>
<br>　　卷249_56  「赋得郢路悲猿」皇甫冉
<br>
<br>　　悲猿何处发，郢路第三声。远客知秋暮，空山益夜清。
<br>
<br>　　啾啾深众木，入孤城。坐觉盈心耳，然适楚情。
<br>
<br>　　卷249_57  「杂言无锡惠山寺流泉歌」皇甫冉
<br>
<br>　　寺有泉兮泉在山，锵金鸣玉兮长潺潺。作潭镜兮澄寺内，
<br>
<br>　　泛岩花兮到人间。土膏脉动知春早，隈T阴深长苔草。
<br>
<br>　　处处萦回石磴喧，朝朝盥漱山僧老。僧自老，松自新。
<br>
<br>　　流活活，无冬春。任疏凿兮与汲引，若有意兮山中人。
<br>
<br>　　偏依佛界通仙境，明灭玲珑媚林岭。宛如太室临九潭，
<br>
<br>　　讵减天台望三井。我来结绶未经秋，已厌微官忆旧游。
<br>
<br>　　且复迟回犹未去，此心只为灵泉留。
<br>
<br>　　卷249_58  「清明日青龙寺上方赋得多字」皇甫冉
<br>
<br>　　上方偏可适，季月况堪过。远近水声至，东西山色多。
<br>
<br>　　夕阳留径草，新叶变庭柯。已度清明节，春秋如客何。
<br>
<br>　　卷249_59  「与张N宿刘八城东庄」皇甫冉
<br>
<br>　　人闲当岁暮，田野尚逢迎。莱子多嘉庆，陶公得此生。
<br>
<br>　　寒芜连古渡，云树近严城。鸡黍无辞薄，贫交但贵情。
<br>
<br>　　卷249_60  「寄刘方平」皇甫冉
<br>
<br>　　坐忆山中人，穷栖事南亩。烟霞相亲外，墟落今何有。
<br>
<br>　　潘郎作赋年，陶令辞官后。达生遗自适，良愿固无负。
<br>
<br>　　田取颍水流，树入阳城口。岁暮忧思盈，离居不堪久。
<br>
<br>　　卷249_61  「曾东游以诗寄之」皇甫冉
<br>
<br>　　出郭离言多，回车始知远。寂然层城暮，更念前山转。
<br>
<br>　　总辔越成皋，浮舟背梁苑。朝朝劳延首，往往若在眼。
<br>
<br>　　落日孤云还，边愁迷楚关。如何溆花发，复对游子颜。
<br>
<br>　　古寺杉栝里，连樯洲渚间。烟生海西岸，云见吴南山。
<br>
<br>　　惊风扫芦荻，翻浪连天白。正是扬帆时，偏逢江上客。
<br>
<br>　　由来许佳句，况乃惬所适。嵯峨天姥峰，翠色春更碧。
<br>
<br>　　气凄湖上雨，月净剡中夕。钓艇或相逢，江蓠又堪摘。
<br>
<br>　　迢迢始宁墅，芜没谢公宅。朱槿列摧墉，苍苔遍幽石。
<br>
<br>　　顾予任疏懒，期尔振羽翮。沧洲未可行，须售金门策。
<br>
<br>　　卷249_62  「适荆州途次南阳赠何明府」皇甫冉
<br>
<br>　　千里独游日，有怀谁与同。言过细阳令，一遇朗陵公。
<br>
<br>　　清节迈多士，斯文传古风。闾阎知俗变，原野识年丰。
<br>
<br>　　吾道方在此，前程殊未穷。江天经岘北，客思满巴东。
<br>
<br>　　梦渚夕愁远，山丘晴望通。应嗟出处异，流荡楚云中。
<br>
<br>　　卷249_63  「秋夜戏题刘方平壁」皇甫冉
<br>
<br>　　鸿悲月白时将谢，正可招寻惜遥夜。
<br>
<br>　　翠帐兰房曲且深，宁知户外清霜下。
<br>
<br>　　卷249_64  「问正上人疾」皇甫冉
<br>
<br>　　医王犹有疾，妙理竞难穷。饵药应随病，观身转悟空。
<br>
<br>　　地闲花欲雨，窗冷竹生风。几日东林去，门人待远公。
<br>
<br>　　卷249_65  「山中五咏。门柳」皇甫冉
<br>
<br>　　接影武昌城，分行汉南道。何事闲门外，空对青山老。
<br>
<br>　　卷249_66  「山中五咏。远山」皇甫冉
<br>
<br>　　少室尽西峰，鸣皋隐南面。柴门纵复关，终日窗中见。
<br>
<br>　　卷249_67  「山中五咏。南涧」皇甫冉
<br>
<br>　　上路各乘轩，高明尽鸣玉。宁知涧下人，自爱轻波渌。
<br>
<br>　　卷249_68  「山中五咏。春早」皇甫冉
<br>
<br>　　草遍颍阳山，花开武陵水。春色既已同，人心亦相似。
<br>
<br>　　卷249_69  「山中五咏。山馆」皇甫冉
<br>
<br>　　山馆长寂寂，闲云朝夕来。空庭复何有，落日照青苔。
<br>
<br>　　卷249_70  「送窦十九叔向赴京」皇甫冉
<br>
<br>　　冰结杨柳津，从吴去入秦。徒云还上国，谁为作中人。
<br>
<br>　　驿树同霜霰，渔舟伴苦辛。相如求一谒，词赋远随身。
<br>
<br>　　卷249_71  「登石城戍望海寄诸暨严少府」皇甫冉
<br>
<br>　　平明登古戍，徙倚待寒潮。江海方回合，云林自寂寥。
<br>
<br>　　讵能知远近，徒见荡烟霄。即此沧洲路，嗟君久折腰。
<br>
<br>　　卷249_72  「和樊润州秋日登城楼」皇甫冉
<br>
<br>　　露冕临平楚，寒城带早霜。时同借河内，人是卧淮阳。
<br>
<br>　　积水澄天堑，连山入帝乡。因高欲见下，非是爱秋光。
<br>
<br>　　卷249_73  「寄江东李判官」皇甫冉
<br>
<br>　　远怀不可道，历稔倦离忧。洛下闻新雁，江南想暮秋。
<br>
<br>　　澄清佐八使，纲纪案诸侯。地识吴平久，才当晋用求。
<br>
<br>　　时贤几殂谢，ぴ寮谭缌鳌８有西陵作，还成北固游。
<br>
<br>　　归途限尺牍，王事在扁舟。山色临湖尽，猿声入梦愁。
<br>
<br>　　卷249_74  「送蒋评事往福州」皇甫冉
<br>
<br>　　江上春常早，闽中客去稀。登山怨迢递，临水惜芳菲。
<br>
<br>　　烟树何时尽，风帆几日归。还看复命处，盛府有光辉。
<br>
<br>　　卷249_75  「送从弟豫贬远州（一作刘长卿诗，题作送从弟贬袁州）」皇甫冉
<br>
<br>　　何事成迁客，思归不见乡。游吴经万里，吊屈过三湘。
<br>
<br>　　水与荆巫接，山通鄢郢长。名嗟黄绶系，才是白眉良。
<br>
<br>　　独结南枝恨，应思北雁行。忧来沽楚酒，玄鬓莫凝霜。
<br>
<br>　　卷249_76  「送钱唐路少府赴制举」皇甫冉
<br>
<br>　　公车待诏赴长安，客里新正阻旧欢。迟日未能销野雪，
<br>
<br>　　晴花偏自犯江寒。东溟道路通秦塞，北阙威仪识汉官。
<br>
<br>　　共许S诜工射策，恩荣请向一枝看。
<br>
<br>　　卷249_77  「赋得荆溪夜湍送蒋逸人归义兴山」皇甫冉
<br>
<br>　　惊湍流不极，夜度识云岑。长带溪沙浅，时因山雨深。
<br>
<br>　　方同七里路，更遂五湖心。揭厉朝将夕，潺古至今。
<br>
<br>　　花源君若许，虽远亦相寻。
<br>
<br>　　卷249_78  「送孔党赴举」皇甫冉
<br>
<br>　　入贡列诸生，诗书业早成。家承孔圣后，身有鲁儒名。
<br>
<br>　　楚水通荥浦，春山拥汉京。爱君方弱冠，为赋少年行。
<br>
<br>　　卷249_79  「齐郎中筵赋得的的帆向浦留别」皇甫冉
<br>
<br>　　一帆何处去，正在望中微。浦迥摇空色，汀回见落晖。
<br>
<br>　　每争高鸟度，能送远人归。偏似南浮客，悠扬无所依。
<br>
<br>　　卷249_80  「送陆鸿渐栖霞寺采茶」皇甫冉
<br>
<br>　　采茶非采，远远上层崖。布叶春风暖，盈筐白日斜。
<br>
<br>　　旧知山寺路，时宿野人家。借问王孙草，何时泛碗花。
<br>
<br>　　卷249_81  「泊丹阳与诸人同舟至马林溪遇雨」皇甫冉
<br>
<br>　　云林不可望，溪水更悠悠。共载人皆客，离家春是秋。
<br>
<br>　　远山方对枕，细雨莫回舟。来往南徐路，多为芳草留。
<br>
<br>　　卷249_82  「太常魏博士远出贼庭江外相逢因叙其事」皇甫冉
<br>
<br>　　烽火惊戎塞，豺狼犯帝畿。川原无稼穑，日月翳光辉。
<br>
<br>　　里社榆毁，宫城骑吏非。群生被惨毒，杂虏耀轻肥。
<br>
<br>　　多士从芳饵，唯君识祸机。心同合浦叶，命寄首阳薇。
<br>
<br>　　耻作纤鳞模方随高鸟飞。山经商岭出，水泛汉池归。
<br>
<br>　　离别霜凝鬓，逢迎泪迸衣。京华长路绝，江海故人稀。
<br>
<br>　　秉节身常苦，求仁志不违。只应穷野外，耕种且相依。
<br>
<br>　　卷249_83  「送包佶赋得天津桥」皇甫冉
<br>
<br>　　洛阳岁暮作征客，□□□□□□□。相望依然一水间，
<br>
<br>　　相思已如千年隔。晴烟霁景满天津，凤阁龙楼映水滨。
<br>
<br>　　岂无朝夕轩车度，其奈相逢非所亲。巩树甘陵愁远道，
<br>
<br>　　他乡一望人堪老。君报还期在早春，桥边日日看芳草。
<br>
<br>　　卷249_84  「上礼部杨侍郎」皇甫冉
<br>
<br>　　郢匠抡材日，辕轮必尽呈。敢言当一干，徒欲隶诸生。
<br>
<br>　　末学惭邹鲁，深仁录弟兄。馀波知可挹，弱植更求荣。
<br>
<br>　　绩愧他年败，功期此日成。方因旧桃李，犹冀载飞鸣。
<br>
<br>　　道浅犹怀分，时移但自惊。关门惊暮节，林壑废春耕。
<br>
<br>　　十里嵩峰近，千秋颍水清。烟花迷戍谷，墟落接阳城。
<br>
<br>　　渺默思乡梦，迟回知己情。劳歌终此曲，还是苦辛行。
<br>
<br>　　卷249_85  「宿严维宅送包七（一作刘长卿诗，题下作送包佶）」皇甫冉
<br>
<br>　　江湖同避地，分手自依依。尽室今为客，经秋空念归。
<br>
<br>　　岁储无别墅，寒服羡邻机。草色村桥晚，蝉声江树稀。
<br>
<br>　　夜凉宜共醉，时难惜相违。何事随阳侣，汀洲忽背飞。
<br>
<br>　　卷249_86  「同张侍御咏兴宁寺经藏院海石榴花」皇甫冉
<br>
<br>　　嫩叶生初茂，残花少更鲜。结根龙藏侧，故欲并青莲。
<br>
<br>　　卷249_87  「崔十四宅各赋一物得檐柳」皇甫冉
<br>
<br>　　官渡老风烟，浔阳媚云日。汉将营前见，胡笳曲中出。
<br>
<br>　　复在此檐端，垂阴仲长室。
<br>
<br>　　卷249_88  「送段明府」皇甫冉
<br>
<br>　　遥夜此何其，霜空残杳霭。方嗟异乡别，暂是同公会。
<br>
<br>　　海林秋更疏，野水寒犹大。离人转吴岫，旅雁从燕塞。
<br>
<br>　　日夕望前期，劳心白云外。
<br>
<br>　　卷249_89  「送王司直（一作刘长卿诗）」皇甫冉
<br>
<br>　　西塞云山远，东风道路长。人心胜潮水，相送过浔阳。
<br>
<br>　　卷249_90  「婕妤春怨」皇甫冉
<br>
<br>　　花枝出建章，凤管发昭阳。借问承恩者，双蛾几许长。
<br>
<br>　　卷249_91  「送魏十六还苏州」皇甫冉
<br>
<br>　　秋夜深深北送君，阴虫切切不堪闻。
<br>
<br>　　归舟明日毗陵道，回首姑苏是白云。
<br>
<br>　　卷249_92  「婕妤怨」皇甫冉
<br>
<br>　　由来咏团扇，今已值秋风。事逐时皆往，恩无日再中。
<br>
<br>　　早鸿闻上苑，寒露下深宫。颜色年年谢，相如赋岂工。
<br>
<br>　　卷249_93  「送客」皇甫冉
<br>
<br>　　旗鼓军威重，关山客路赊。待封甘度陇，回首不思家。
<br>
<br>　　城下春山路，营中瀚海沙。河源虽万里，音信寄来查。
<br>
<br>　　卷249_94  「秋日东郊作」皇甫冉
<br>
<br>　　闲看秋水心无事，卧对寒松手自栽。庐岳高僧留偈别，
<br>
<br>　　茅山道士寄书来。燕知社日辞巢去，菊为重阳冒雨开。
<br>
<br>　　浅薄将何称献纳，临岐终日自迟回。
<br>
<br>　　卷249_95  「秋夜宿严维宅」皇甫冉
<br>
<br>　　昔闻玄度宅，门向会稽峰。君住东湖下，清风继旧踪。
<br>
<br>　　秋深临水月，夜半隔山钟。世故多离别，良宵讵可逢。
<br>
<br>　　卷249_96  「见诸姬学玉台体」皇甫冉
<br>
<br>　　艳唱召燕姬，清弦待卢女。由来道姓秦，谁不知家楚。
<br>
<br>　　传杯见目成，结带明心许。宁辞玉辇迎，自堪金屋贮。
<br>
<br>　　朝朝作行云，襄王迷处所。
<br>
<br>　　卷249_97  「酬张二仓曹扬子所居见寄兼呈韩郎中」皇甫冉
<br>
<br>　　孤云独鹤自悠悠，别后经年尚泊舟。渔父置词相借问，
<br>
<br>　　郎官能赋许依投。折芳远寄三春草，乘兴闲看万里流。
<br>
<br>　　莫怪杜门频乞假，不堪扶病拜龙楼。
<br>
<br>　　卷249_98  「送安律师」皇甫冉
<br>
<br>　　出家童子岁，爱此雪山人。长路经千里，孤云伴一身。
<br>
<br>　　水中应见月，草上岂伤春。永日空林下，心将何物亲。
<br>
<br>　　卷249_99  「题卢十一所居（一作卢十）」皇甫冉
<br>
<br>　　春风来几日，先入辟疆园。身外无馀事，闲吟昼闭门。
<br>
<br>　　卷249_100  「送陆澧郭郧」皇甫冉
<br>
<br>　　才见吴洲百草春，已闻燕雁一声新。
<br>
<br>　　秋风何处催年急，偏逐山行水宿人。
<br>
<br>　　卷249_101  「山中横云（一作题画帐）」皇甫冉
<br>
<br>　　湘水风日满，楚山朝夕空。连峰虽已见，犹念长云中。
<br>
<br>　　卷249_102  「题裴二十一新园（一作题裴固新园，又作裴周）」皇甫冉
<br>
<br>　　东郭访先生，西郊寻隐路。久为江南客，自有云阳树。
<br>
<br>　　已得闲园心，不知公府步。开门白日晚，倚杖青山暮。
<br>
<br>　　果熟任霜封，篱疏从水度。穷年无牵缀，往事惜沦误。
<br>
<br>　　唯见耦耕人，朝朝自来去。
<br>
<br>　　卷249_103  「寄高云」皇甫冉
<br>
<br>　　南徐风日好，怅望毗陵道。毗陵有故人，一见恨无因。
<br>
<br>　　独恋青山久，唯令白发新。每嫌持手板，时见著头巾。
<br>
<br>　　烟景临寒食，农桑接仲春。家贫仍嗜酒，生事今何有。
<br>
<br>　　芳草遍江南，劳心忆携手。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
