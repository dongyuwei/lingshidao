<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百五十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百五十四
<br>
<br>　　卷254_1  「奉和圣制麟德殿燕百僚应制」常衮
<br>
<br>　　云辟御筵张，山呼圣寿长。玉阑丰瑞草，金陛立神羊。
<br>
<br>　　台鼎资庖膳，天星奉酒浆。蛮夷陪作位，犀象舞成行。
<br>
<br>　　网已祛三面，歌因守四方。千秋不可极，花发满宫香。
<br>
<br>　　卷254_2  「晚秋集贤院即事寄徐薛二侍郎」常衮
<br>
<br>　　穆穆上清居，沈沈中秘书。金铺深内殿，石L净寒渠。
<br>
<br>　　花树台斜倚，空烟阁半虚。缥囊披锦绣，翠轴卷琼琚。
<br>
<br>　　墨润冰文茧，香销蠹字鱼。翻黄桐叶老，吐白桂花初。
<br>
<br>　　旧德双游处，联芳十载馀。北朝荣庾薛，西汉盛严徐。
<br>
<br>　　侍讲亲花，征吟步绮疏。缀帘金翡翠，赐砚玉蟾蜍。
<br>
<br>　　序秩东南远，离忧岁月除。承明期重入，江海意何如。
<br>
<br>　　卷254_3  「早秋望华清宫树因以成咏（一作卢纶诗）」常衮
<br>
<br>　　可怜云木丛，满禁碧鳌Ｉ润灵泉近，阴清辇路通。
<br>
<br>　　玉坛标八桂，金井识双桐。交映凝寒露，相和起夜风。
<br>
<br>　　数枝盘石上，几叶落云中。燕拂宜秋霁，蝉鸣觉昼空。
<br>
<br>　　翠屏更隐见，珠缀共玲珑。雷雨生成早，樵苏禁令雄。
<br>
<br>　　野藤高助绿，仙果迥呈红。惆怅缭坦暮，兹山闻暗虫。
<br>
<br>　　卷254_4  「和考功员外杪秋忆终南旧宅之作（以下六首一作卢纶诗）」常衮
<br>
<br>　　静忆溪边宅，知君许谢公。晓霜凝耒耜，初日照梧桐。
<br>
<br>　　涧鼠喧藤蔓，山禽窜石丛。白云当岭雨，黄叶绕阶风。
<br>
<br>　　野果垂桥上，高泉落水中。欢荣来自间，羸贱赏曾通。
<br>
<br>　　月满珠藏海，天晴鹤在笼。馀阴如可寄，愿得隐墙东。
<br>
<br>　　卷254_5  「题金吾郭将军石茅堂」常衮
<br>
<br>　　云戟曙沈沈，轩墀清且深。家传成栋美，尧宠结茅心。
<br>
<br>　　玉佩多依石，油幢亦在林。炉香诸洞暖，殿影众山阴。
<br>
<br>　　草奏风生笔，筵开雪满琴。客从龙阙至，僧自虎溪寻。
<br>
<br>　　潇洒延清赏，周流会素襟。终朝惜尘步，一醉见华簪。
<br>
<br>　　卷254_6  「登栖霞寺（一作奉和李益游栖岩寺）」常衮
<br>
<br>　　林香雨气新，山寺绿无尘。遂结云外侣，共游天上春。
<br>
<br>　　鹤鸣金阁丽，僧语竹房邻。待月水流急，惜花风起频。
<br>
<br>　　何方非坏境，此地有归人。回首空门外，皤然一幻身。
<br>
<br>　　卷254_7  「逢南中使寄岭外故人」常衮
<br>
<br>　　见说南来处，苍梧指桂林。过秋天更暖，边海日长阴。
<br>
<br>　　巴路缘云出，蛮乡入洞深。信回人自老，梦到月应沈。
<br>
<br>　　碧水通春色，青山寄远心。炎方难久客，为尔一沾襟。
<br>
<br>　　卷254_8  「代员将军罢战后归故里」常衮
<br>
<br>　　结发事疆场，全生到海乡。连云防铁岭，同日破渔阳。
<br>
<br>　　牧马胡天晚，移军碛路长。枕戈眠古戍，吹角立繁霜。
<br>
<br>　　归老勋仍在，酬恩虏未忘。独行过邑里，多病对农桑。
<br>
<br>　　雄剑依尘橐，兵符寄药囊。空馀麾下将，犹逐羽林郎。
<br>
<br>　　卷254_9  「咏冬瑰花（奉和中书李舍人昆季咏寄徐郎中之作）」常衮
<br>
<br>　　独鹤寄烟霜，双鸾思晚芳。旧阴依谢宅，新艳出萧墙。
<br>
<br>　　蝶散摇轻露，莺衔入夕阳。雨朝胜濯锦，风夜剧焚香。
<br>
<br>　　丽日千层艳，孤霞一片光。密来惊叶少，动处觉枝长。
<br>
<br>　　布影期高赏，留春为远方。尝闻赠琼玖，叨和愧升堂。
<br>
<br>　　卷254_10  「句」常衮
<br>
<br>　　风候已应同岭北，云山仍喜似终南。
<br>
<br>　　（《题漳浦驿》。《方舆胜览》）
<br>
<br>　　卷254_11  「登圣善寺阁（一题作登少室山）」褚朝阳
<br>
<br>　　飞阁青霞里，先秋独早凉。天花映窗近，月桂拂檐香。
<br>
<br>　　华岳三峰小，黄河一带长。空间指归路，烟际有垂杨。
<br>
<br>　　卷254_12  「五丝」褚朝阳
<br>
<br>　　越人传楚俗，截竹竞萦丝。水底深休也，日中还贺之。
<br>
<br>　　章施文胜质，列匹美于姬。锦绣侔新段，羔羊寝旧诗。
<br>
<br>　　但夸端午节，谁荐屈原祠。把酒时伸奠，汨罗空远而。
<br>
<br>　　卷254_13  「奉上徐中书」褚朝阳
<br>
<br>　　中禁仙池越凤凰，池边词客紫薇郎。
<br>
<br>　　既能作颂雄风起，何不时吹兰蕙香。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
