<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百九十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百九十七
<br>
<br>　　卷597_1  「贺襄阳副使节判同加章绶」徐商
<br>
<br>　　朱紫花前贺故人，兼荣此会颇关身。同年坐上联宾榻，
<br>
<br>　　宗姓亭中布锦P.晴日照旗红灼烁，韶光入队影玢U.
<br>
<br>　　芳菲解助今朝喜，嫩蕊青条满眼新。
<br>
<br>　　卷597_2  「句」徐商
<br>
<br>　　萍聚只因今日浪，荻斜都为夜来风。
<br>
<br>　　卷597_3  「和薛逢赠别」高璩
<br>
<br>　　剑外绵州第一州，尊前偏喜接君留。歌声婉转添长恨，
<br>
<br>　　管色凄凉似到秋。但务欢娱思晓角，独耽云水上高楼。
<br>
<br>　　莫言此去难相见，怨别徵黄是顺流。
<br>
<br>　　卷597_4  「句」高璩
<br>
<br>　　公斋一到人非旧，诗板重寻墨尚新。
<br>
<br>　　卷597_5  「和李尚书命妓饯崔侍御」高湘
<br>
<br>　　谢安春渚饯袁宏，千里仁风一扇清。
<br>
<br>　　歌黛惨时方酩酊，不知公子重飞觥。
<br>
<br>　　卷597_6  「句」高湘
<br>
<br>　　惟有高州是当家。（《玉泉子》云：湘从兄中书舍人
<br>
<br>　　与路相岩亲善，而湘厚刘相瞻，岩既逐瞻，除不附己者
<br>
<br>　　十司户。湘得高州，到日，愤不佑己，赋诗云）
<br>
<br>　　卷597_7  「报何泽」崔安潜
<br>
<br>　　四十九年前及第，同年唯有老夫存。
<br>
<br>　　今日殷勤访吾子，稳将G鬣上龙门。
<br>
<br>　　卷597_8  「题文翁石室」裴
<br>
<br>　　文翁石室有仪形，庠序千秋播德馨。古柏尚留今日翠，
<br>
<br>　　高岷犹蔼旧时青。人心未肯抛膻蚁，弟子依前学聚萤。
<br>
<br>　　更叹沱江无限水，争流只愿到沧溟。
<br>
<br>　　卷597_9  「愤惋诗三首（一作刘禹锡诗，题作怀妓）」刘损
<br>
<br>　　宝钗分股合无缘，鱼在深渊日在天。得意紫鸾休舞镜，
<br>
<br>　　断踪青鸟罢衔笺。金杯倒覆难收水，玉轸倾欹懒续弦。
<br>
<br>　　从此蘼芜山下过，只应将泪比黄泉。
<br>
<br>　　鸾辞旧伴知何止，凤得新梧想称心。红粉尚存香幕幕，
<br>
<br>　　白云将散信沈沈。已休磨琢投泥玉，懒更经营买笑金。
<br>
<br>　　愿作山头似人石，丈夫衣上泪痕深。
<br>
<br>　　旧尝游处遍寻看，睹物伤情死一般。买笑楼前花已谢，
<br>
<br>　　画眉窗下月空残。云归巫峡音容断，路隔星河去住难。
<br>
<br>　　莫道诗成无泪下，泪如泉滴亦须干。
<br>
<br>　　卷597_10  「幼作」郑愚
<br>
<br>　　台山初罢雾，岐海正分流。渔浦r来笛，鸿逵翼去舟。
<br>
<br>　　卷597_11  「茶诗」郑愚
<br>
<br>　　嫩芽香且灵，吾谓草中英。夜臼和烟捣，寒炉对雪烹。
<br>
<br>　　惟忧碧粉散，尝见绿花生。
<br>
<br>　　卷597_12  「郡楼望九华歌」霍总
<br>
<br>　　楼上坐见九子峰，翠云赤日光溶溶。有时朝昏变疏密，
<br>
<br>　　八峰和烟一峰出。有时风卷天雨晴，聚立连连如弟兄。
<br>
<br>　　阳乌生子偶成数，丹凤养雏同此名。日日遥看机已静，
<br>
<br>　　未离尘躅思真境。子明龙驾腾九垓，陵阳相对空崔嵬。
<br>
<br>　　玉浆瑶草不可见，自有神仙风马来。
<br>
<br>　　卷597_13  「塞下曲」霍总
<br>
<br>　　曾当一面战，频出九重围。但见争锋处，长须得胜归。
<br>
<br>　　雪沾旗尾落，风断节毛稀。岂要铭燕石，平生重武威。
<br>
<br>　　卷597_14  「关山月」霍总
<br>
<br>　　珠珑翡翠床，白皙侍中郎。五日来花下，双童问道傍。
<br>
<br>　　到门车马狭，连夜管弦长。每笑东家子，窥他宋玉墙。
<br>
<br>　　卷597_15  「骢马」霍总
<br>
<br>　　青骊八尺高，侠客倚雄豪。踏雪生珠汗，障泥护锦袍。
<br>
<br>　　路傍看骤影，鞍底卷旋毛。岂独连钱贵，酬恩更代劳。
<br>
<br>　　卷597_16  「雉朝飞」霍总
<br>
<br>　　五色有名，清晨挟两雌。群群飞自乐，步步饮相随。
<br>
<br>　　觇叶逢人处，惊媒妒宠时。绿毛春斗尽，强敌愿君知。
<br>
<br>　　卷597_17  「木芙蓉」霍总
<br>
<br>　　本自江湖远，常开霜露馀。争春候李，得水异红蕖。
<br>
<br>　　孤秀曾无偶，当门幸不锄。谁能政摇落，繁彩照阶除。
<br>
<br>　　卷597_18  「采莲女」霍总
<br>
<br>　　舟中采莲女，两两催妆梳。闻早渡江去，日高来起居。
<br>
<br>　　卷597_19  「别僧（一作留别兰若僧）」陈`
<br>
<br>　　行若独轮车，常畏大道覆。止若员底器，常恐他物触。
<br>
<br>　　行止既如此，安得不离俗。
<br>
<br>　　卷597_20  「早春残雪」裴虔馀
<br>
<br>　　霁日雕琼彩，幽庭减夜寒。梅飘馀片积，日堕晚光残。
<br>
<br>　　零落偏依桂，霏微不掩兰。阴林披雾e，小沼破冰盘。
<br>
<br>　　曲槛霜凝砌，疏篁玉碎竿。已闻三径好，犹可访袁安。
<br>
<br>　　卷597_21  「柳枝词咏篙水溅妓衣」裴虔馀
<br>
<br>　　半额微黄金缕衣，玉搔头袅凤双飞。
<br>
<br>　　从教水溅罗裙湿，还道朝来行雨归。
<br>
<br>　　卷597_22  「献淮南师（一作献李仆射）」李嵘
<br>
<br>　　鸡树烟含瑞气凝，凤池波待玉山澄。
<br>
<br>　　国人久倚东关望，拟筑沙堤到广陵。
<br>
<br>　　卷597_23  「月」袁郊
<br>
<br>　　嫦娥窃药出人间，藏在蟾宫不放还。
<br>
<br>　　后羿遍寻无觅处，谁知天上却容奸。
<br>
<br>　　卷597_24  「霜」袁郊
<br>
<br>　　古今何事不思量，尽信邹生感彼苍。
<br>
<br>　　但想燕山吹暖律，炎天岂不解飞霜。
<br>
<br>　　卷597_25  「露」袁郊
<br>
<br>　　湛湛腾空下碧霄，地卑湿处更偏饶。
<br>
<br>　　菅茅丰草皆沾润，不道良田有旱苗。
<br>
<br>　　卷597_26  「云」袁郊
<br>
<br>　　楚甸尝闻旱魃侵，从龙应合解为霖。
<br>
<br>　　荒淫却入阳台梦，惑乱怀襄父子心。
<br>
<br>　　卷597_27  「游东观山」张丛
<br>
<br>　　岩岫碧孱颜，灵踪若可攀。楼台烟霭外，松竹翠微间。
<br>
<br>　　玉液寒深洞，秋光秀远山。凭君指归路，何处是人寰。
<br>
<br>　　卷597_28  「掷卢作」冯衮
<br>
<br>　　八尺台盘照面新，千金一掷斗精神。
<br>
<br>　　合是赌时须赌取，不妨回首乞闲人。
<br>
<br>　　卷597_29  「戏酒妓」冯衮
<br>
<br>　　醉眼从伊百度斜，是他家属是他家。
<br>
<br>　　低声向道人知也，隔坐刚抛豆蔻花。
<br>
<br>　　卷597_30  「老僧」郑綮
<br>
<br>　　日照四山雪，老僧门未开。冻瓶黏柱础，宿火陷炉灰。
<br>
<br>　　童子病归去，鹿寒入来。斋钟知渐近，枝鸟下生台。
<br>
<br>　　卷597_31  「题卢州郡斋」郑綮
<br>
<br>　　九衢尘里一书生，多达逢时拥旆旌。
<br>
<br>　　醉里眼开金使字，紫绶缍耀天明。
<br>
<br>　　卷597_32  「别郡后寄席中三兰（三妓并以兰为名）」郑綮
<br>
<br>　　淮淝两水不相通，隔岸临流望向东。
<br>
<br>　　千颗泪珠无寄处，一时弹与渡前风。
<br>
<br>　　卷597_33  「观山灯献徐尚书」温庭皓
<br>
<br>　　一峰当胜地，万点照严城。势异昆冈发，光疑玄圃生。
<br>
<br>　　焚书翻见字，举燧不招兵。况遇新春夜，何劳秉烛行。
<br>
<br>　　九枝应并耀，午夜忽潜然。景集青山外，萤分碧草前。
<br>
<br>　　辉华侵月影，历乱写星躔。望极高楼上，摇光满绮筵。
<br>
<br>　　春山收暝色，爝火集馀辉。丽景饶红焰，祥光出翠微。
<br>
<br>　　白榆行自比，青桂影相依。唯有偷光客，追游欲忘归。
<br>
<br>　　卷597_34  「梅」温庭皓
<br>
<br>　　一树寒林外，何人此地栽。春光先自暖，阳艳暗相催。
<br>
<br>　　晓觉霜添白，寒迷月借开。馀香低惹袖，堕蕊逐流杯。
<br>
<br>　　零落移新暖，飘r上故台。雪繁莺不识，风袅蝶空回。
<br>
<br>　　羌吹应愁起，征徒异渴来。莫贪题咏兴，商鼎待盐梅。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
