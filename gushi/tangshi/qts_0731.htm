<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百三十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百三十一
<br>
<br>　　卷731_1  「津亭」胡宿
<br>
<br>　　津亭欲阕戒棠舟，五两风来不暂留。西北浮云连魏阙，
<br>
<br>　　东南初日满秦楼。层城渺渺人伤别，芳草萋萋客倦游。
<br>
<br>　　平乐旧欢收不得，更凭飞梦到瀛洲。
<br>
<br>　　卷731_2  「古别」胡宿
<br>
<br>　　长道何年祖R休，风帆不断岳阳楼。佳人挟瑟漳河晓，
<br>
<br>　　壮士悲歌易水秋。九帐青油徒自负，百壶芳醑岂消忧。
<br>
<br>　　至今长乐坡前水，不啻秦人怨陇头。
<br>
<br>　　卷731_3  「塞上」胡宿
<br>
<br>　　汉家神箭定天山，烟火相望万里间。契利请盟金匕酒，
<br>
<br>　　将军归卧玉门关。云沈老上妖氛断，雪照回中探骑闲。
<br>
<br>　　五饵已行王道胜，绝无刁斗至阗颜。
<br>
<br>　　卷731_4  「寄昭潭王中立」胡宿
<br>
<br>　　高弦一弄武陵深，六幕天空万里心。吴苑歌骊成久别，
<br>
<br>　　楚峰回雁好归音。十千美酒花期隔，三百枯棋弈思沈。
<br>
<br>　　莫上孤城频送目，浮云西北是家林。
<br>
<br>　　卷731_5  「雪」胡宿
<br>
<br>　　屏翳驱云结夜阴，素花飘坠恶氛沈。色欺曹国麻衣浅，
<br>
<br>　　寒入荆王翠被深。天上明河银作水，海中仙树玉为林。
<br>
<br>　　日高独拥t裘卧，谁乞长安取酒金。
<br>
<br>　　卷731_6  「冲虚观」胡宿
<br>
<br>　　五粒青松护翠苔，石门岑寂断纤埃。水浮花片知仙路，
<br>
<br>　　风递鸾声认啸台。桐井晓寒千乳敛，茗园春嫩一旗开。
<br>
<br>　　驰烟未勒山亭字，可是英灵许再来。
<br>
<br>　　卷731_7  「淮南发运赵邢州被诏归阙」胡宿
<br>
<br>　　天台封诏紫泥馨，马首前瞻北斗城。人在函关先望气，
<br>
<br>　　帝于京兆最知名。一区东第趋晨近，数刻西厢接昼荣。
<br>
<br>　　正是两宫裁化日，百金双璧拜虞卿。
<br>
<br>　　卷731_8  「天街晓望」胡宿
<br>
<br>　　长乐才闻一叩钟，百官初谒未央宫。金波穆穆沙堤月，
<br>
<br>　　玉树bb上苑风。香重椒兰横结雾，气寒龙虎远浮空。
<br>
<br>　　嗟余索米无人问，行避霜台御史骢。
<br>
<br>　　卷731_9  「淮南王」胡宿
<br>
<br>　　贪铸金钱盗写符，何曾七国戒前车。长生不待炉中药，
<br>
<br>　　鸿宝谁收箧里书。碧井床空天影在，小山人去桂丛疏。
<br>
<br>　　云中鸡犬无消息，麦秀渐渐遍故墟。
<br>
<br>　　卷731_10  「赵宗道归辇下」胡宿
<br>
<br>　　沿牒相逢楚水湄，竹林文酒此攀嵇。半毡未暖还伤别，
<br>
<br>　　一臂初交又解携。江浦呕哑风送橹，河桥勃@柳垂堤。
<br>
<br>　　明年四月秦关到，洗眼扬州看马蹄。
<br>
<br>　　卷731_11  「忆荐福寺牡丹」胡宿
<br>
<br>　　十日春风隔翠岑，只应繁朵自成阴。樽前可要人颓玉，
<br>
<br>　　树底遥知地侧金。花界三千春渺渺，铜十二夜沈沈。
<br>
<br>　　雕分d何由得，空作西州拥鼻吟。
<br>
<br>　　卷731_12  「次韵和朱况雨中之什」胡宿
<br>
<br>　　苍野迷云黯不归，远风吹雨入岩扉。石床润极琴丝缓，
<br>
<br>　　水阁寒多酒力微。夕梦将成还滴滴，春心欲断正霏霏。
<br>
<br>　　忧花惜月长如此，争得东阳病骨肥。
<br>
<br>　　卷731_13  「感旧」胡宿
<br>
<br>　　千里青云未致身，马蹄空踏几年尘。曾迷玉洞花光老，
<br>
<br>　　欲过金城柳眼新。粉壁已沈题凤字，酒垆犹记姓黄人。
<br>
<br>　　坞中横笛偏多感，一涕阑干白角巾。
<br>
<br>　　卷731_14  「城南」胡宿
<br>
<br>　　昨夜轻阴结夕霏，城南十里有香泥。初闻山鸟惊新U，
<br>
<br>　　遥见林花识旧蹊。荡桨远从芳草渡，垫巾还傍绿杨堤。
<br>
<br>　　罗敷正苦桑蚕事，惆怅南来五马蹄。
<br>
<br>　　卷731_15  「早夏」胡宿
<br>
<br>　　井辖投多思不禁，密垂珠箔昼沈沈。睡惊燕语频移枕，
<br>
<br>　　病起蛛丝半在琴。雨径乱花埋宿艳，月轩修竹转凉阴。
<br>
<br>　　一春酒费知多少，探尽囊中换赋金。
<br>
<br>　　卷731_16  「侯家」胡宿
<br>
<br>　　洞户春迟漏箭长，短辕初返雒阳傍。彩云按曲青岑醴，
<br>
<br>　　沈水薰衣白璧堂。前槛兰苕依玉树，后园桐叶护银床。
<br>
<br>　　宴残红烛长庚烂，还促朝珂谒未央。
<br>
<br>　　卷731_17  「函谷关」胡宿
<br>
<br>　　天开函谷壮关中，万古惊尘向此空。望气竟能知老子，
<br>
<br>　　弃]何不识终童。谩持白马先生论，未抵鸣鸡下客功。
<br>
<br>　　符命已归如掌地，一丸曾误隗王东。
<br>
<br>　　卷731_18  「残花」胡宿
<br>
<br>　　雨压残红一夜凋，晓来帘外正飘摇。数枝翠叶空相对，
<br>
<br>　　万片香魂不可招。长乐梦回春寂寂，武陵人去水迢迢。
<br>
<br>　　愁将玉笛传遗恨，苦被芳风透绮寮。
<br>
<br>　　卷731_19  「次韵徐爽见寄」胡宿
<br>
<br>　　五两青丝帝渥深，平时可敢叹英沈。侏儒自是长三尺，
<br>
<br>　　萱都来直数金。寂寞死灰人丧偶，婆娑生意树交阴。
<br>
<br>　　年来想见琼枝色，久梦蘧蘧到竹林。
<br>
<br>　　卷731_20  「华清宫」杜常
<br>
<br>　　行尽江南数十程，晓星残月入华清。
<br>
<br>　　朝元阁上西风急，都入长杨作雨声。
<br>
<br>　　卷731_21  「题文川村居」滕白
<br>
<br>　　种茶岩接红霞坞，灌稻泉生白石根。
<br>
<br>　　皤腹老翁眉似雪，海棠花下戏儿孙。
<br>
<br>　　卷731_22  「燕」滕白
<br>
<br>　　短羽新来别海阳，真珠高卷语雕梁。
<br>
<br>　　佳人未必全听尔，正把金针绣凤凰。
<br>
<br>　　卷731_23  「题严君观」王
<br>
<br>　　寒云古木罩星台，凡骨仙踪信可哀。
<br>
<br>　　二十年前曾此到，一千年内未归来。
<br>
<br>　　卷731_24  「山中有所思」王
<br>
<br>　　零零夜雨渍愁根，触物伤离好断魂。
<br>
<br>　　莫怪杜鹃飞去尽，紫微花里有啼猿。
<br>
<br>　　卷731_25  「燕」王
<br>
<br>　　一巢功绩破春光，絮落花残两翅狂。
<br>
<br>　　月树风枝不栖去，强来言语泥雕梁。
<br>
<br>　　卷731_26  「贫女」王
<br>
<br>　　难把菱花照素颜，试临春水插花看。
<br>
<br>　　木兰船上游春子，笑把荆钗下远滩。
<br>
<br>　　卷731_27  「杪春寄友人」王
<br>
<br>　　何处相逢万事忙，卓家楼上百淘香。
<br>
<br>　　明朝渐近山僧寺，更为残花醉一场。
<br>
<br>　　卷731_28  「回旧山」王
<br>
<br>　　庾家楼上谢家池，处处风烟少旧知。
<br>
<br>　　明日落花谁共醉，野溪猿鸟恨归迟。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
