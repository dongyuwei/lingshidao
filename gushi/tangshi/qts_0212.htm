<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百一十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百一十二
<br>
<br>　　卷212_1  「宋中遇林虑杨十七山人，因而有别」高m
<br>
<br>　　昔余涉漳水，驱车行邺西。遥见林虑山，苍苍戛天倪。
<br>
<br>　　邂逅逢尔曹，说君彼岩栖。萝径垂野蔓，石房倚云梯。
<br>
<br>　　秋韭何青青，药苗数百畦。栗林隘谷口，栝树森回G.
<br>
<br>　　耕耘有山田，纺绩有山妻。人生苟如此，何必组与。
<br>
<br>　　谁谓远相访，曩情殊不迷。檐前举醇醪，灶下烹只鸡。
<br>
<br>　　朔风忽振荡，昨夜寒啼。游子益思归，罢琴伤解携。
<br>
<br>　　出门尽原野，白日黯已低。始惊道路难，终念言笑暌。
<br>
<br>　　因声谢岑壑，岁暮一攀跻。
<br>
<br>　　卷212_2  「酬别薛三、蔡大，留简韩十四主簿」高m
<br>
<br>　　迢递辞京华，辛勤异乡县。登高俯沧海，回首泪如霰。
<br>
<br>　　同人久离别，失路还相见。薛侯怀直道，德业应时选。
<br>
<br>　　蔡子负清才，当年擢宾荐。韩公有奇节，词赋凌群彦。
<br>
<br>　　读书嵩岑间，作吏沧海甸。伊余寡栖托，感激多愠见。
<br>
<br>　　纵诞非尔情，飘沦任疵贱。忽枉琼瑶作，乃深平生眷。
<br>
<br>　　始谓吾道存，终嗟客游倦。归心无昼夜，别事除言宴。
<br>
<br>　　复值凉风时，苍茫夏云变。
<br>
<br>　　卷212_3  「送虞城刘明府谒魏郡苗太守」高m
<br>
<br>　　天官苍生望，出入承明庐。肃肃领旧藩，皇皇降玺书。
<br>
<br>　　茂宰多感激，良将复吹嘘。永怀一言合，谁谓千里疏。
<br>
<br>　　对酒忽命驾，兹情何起予。炎天昼如火，极目无行车。
<br>
<br>　　长路出雷泽，浮云归孟诸。魏郡十万家，歌钟喧里闾。
<br>
<br>　　传道贤君至，闭关常晏如。君将挹高论，定是问樵渔。
<br>
<br>　　今日逢明圣，吾为陶隐居。
<br>
<br>　　卷212_4  「途中酬李少府赠别之作」高m
<br>
<br>　　西上逢节换，东征私自怜。故人今卧疾，欲别还留连。
<br>
<br>　　举酒临南轩，夕阳满中筵。宁知江上兴，乃在河梁偏。
<br>
<br>　　行李多光辉，札翰忽相鲜。谁谓岁月晚，交情尚贞坚。
<br>
<br>　　终嗟州县劳，官谤复。虽负忠信美，其如方寸悬。
<br>
<br>　　连帅扇清风，千里犹眼前。曾是趋藻镜，不应翻弃捐。
<br>
<br>　　日来知自强，风气殊未痊。可以加药物，胡为辄忧煎。
<br>
<br>　　驱马出大梁，原野一悠然。柳色感行客，云阴愁远天。
<br>
<br>　　皇明烛幽遐，德泽普照宣。g鸿列霄汉，燕雀何翩翩。
<br>
<br>　　余亦惬所从，渔樵十二年。种瓜漆园里，凿井卢门边。
<br>
<br>　　去去勿重陈，生涯难勉旃。或期遇春事，与尔复周旋。
<br>
<br>　　投报空回首，狂歌谢比肩。
<br>
<br>　　卷212_5  「睢阳酬别畅大判官」高m
<br>
<br>　　吾友遇知己，策名逢圣朝。高才擅白雪，逸翰怀青霄。
<br>
<br>　　承诏选嘉宾，慨然即驰轺。清昼下公馆，尺书忽相邀。
<br>
<br>　　留欢惜别离，毕景驻行镳。言及沙漠事，益令胡马骄。
<br>
<br>　　丈夫拔东蕃，声冠霍嫖姚。兜鍪冲矢石，铁甲生风飙。
<br>
<br>　　诸将出冷陉，连营济石桥。酋豪尽俘馘，子弟输征徭。
<br>
<br>　　边庭绝刁斗，战地成渔樵。榆关夜不扃，塞口长萧萧。
<br>
<br>　　降胡满蓟门，一一能射雕。军中多宴乐，马上何轻。
<br>
<br>　　戎狄本无厌，羁縻非一朝。饥附诚足用，饱飞安可招。
<br>
<br>　　李牧制儋蓝，遗风岂寂寥。君还谢幕府，慎勿轻刍荛。
<br>
<br>　　卷212_6  「宴韦司户山亭院」高m
<br>
<br>　　人幽想灵山，意惬怜远水。习静务为适，所居还复尔。
<br>
<br>　　汲流涨华池，开酌宴君子。苔径试窥践，石屏可攀倚。
<br>
<br>　　入门见中峰，携手如万里。横琴了无事，垂钓应有以。
<br>
<br>　　高馆何沉沉，飒然凉风起。
<br>
<br>　　卷212_7  「同诸公登慈恩寺浮图」高m
<br>
<br>　　香界泯群有，浮图岂诸相。登临骇孤高，披拂欣大壮。
<br>
<br>　　言是羽翼生，迥出虚空上。顿疑身世别，乃觉形神王。
<br>
<br>　　宫阙皆户前，山河尽檐向。秋风昨夜至，秦塞多清旷。
<br>
<br>　　千里何苍苍，五陵郁相望。盛时惭阮步，末宦知周防。
<br>
<br>　　输效独无因，斯焉可游放。
<br>
<br>　　卷212_8  「同薛司直诸公秋霁曲江俯见南山作」高m
<br>
<br>　　南山郁初霁，曲江湛不流。若临瑶池前，想望昆仑丘。
<br>
<br>　　回首见黛色，眇然波上秋。深沉俯峥嵘，清浅延阻修。
<br>
<br>　　连潭万木影，插岸千岩幽。杳霭信难测，渊沦无暗投。
<br>
<br>　　片云对渔父，独鸟随虚舟。我心寄青霞，世事惭白鸥。
<br>
<br>　　得意在乘兴，忘怀非外求。良辰自多暇，欣与数子游。
<br>
<br>　　卷212_9  「登广陵栖灵寺塔」高m
<br>
<br>　　淮南富登临，兹塔信奇最。直上造云族，凭虚纳天籁。
<br>
<br>　　迥然碧海西，独立飞鸟外。始知高兴尽，适与赏心会。
<br>
<br>　　连山黯吴门，乔木吞楚塞。城池满窗下，物象归掌内。
<br>
<br>　　远思驻江帆，暮时结春霭。轩车疑蠢动，造化资大块。
<br>
<br>　　何必了无身，然后知所退。
<br>
<br>　　卷212_10  「登百丈峰二首」高m
<br>
<br>　　朝登百丈峰，遥望燕支道。汉垒青冥间，胡天白如扫。
<br>
<br>　　忆昔霍将军，连年此征讨。匈奴终不灭，寒山徒草草。
<br>
<br>　　唯见鸿雁飞，令人伤怀抱。
<br>
<br>　　晋武轻后事，惠皇终已昏。豺狼塞e洛，胡羯争乾坤。
<br>
<br>　　四海如鼎沸，五原徒自尊。而今白庭路，犹对青阳门。
<br>
<br>　　朝市不足问，君臣随草根。
<br>
<br>　　卷212_11  「同群公秋登琴台」高m
<br>
<br>　　古迹使人感，琴台空寂寥。静然顾遗尘，千载如昨朝。
<br>
<br>　　临眺自兹始，群贤久相邀。德与形神高，孰知天地遥。
<br>
<br>　　四时何倏忽，六月鸣秋蜩。万象归白帝，平川横赤霄。
<br>
<br>　　犹是对夏伏，几时有凉飙。燕雀满檐楹，鸿鹄抟扶摇。
<br>
<br>　　物性各自得，我心在渔樵。兀然还复醉，尚握尊中瓢。
<br>
<br>　　卷212_12  「同群公出猎海上」高m
<br>
<br>　　畋猎自古昔，况伊心赏俱。偶与群公游，旷然出平芜。
<br>
<br>　　层阴涨溟海，杀气穷幽都。鹰隼何翩翩，驰骤相传呼。
<br>
<br>　　豺狼窜榛莽，麋鹿罹艰虞。高鸟下H弓，困兽斗匹夫。
<br>
<br>　　尘惊大泽晦，火燎深林枯。失之有馀恨，获者无全驱。
<br>
<br>　　咄彼工拙间，恨非指踪徒。犹怀老氏训，感叹此欢娱。
<br>
<br>　　卷212_13  「同群公题郑少府田家（此公昔任白马尉，今寄住滑台）」高m
<br>
<br>　　郑侯应凄惶，五十头尽白。昔为南昌尉，今作东郡客。
<br>
<br>　　与语多远情，论心知所益。秋林既清旷，穷巷空淅沥。
<br>
<br>　　蝶舞园更闲，鸡鸣日云夕。男儿未称意，其道固无适。
<br>
<br>　　劝君且杜门，勿叹人事隔。
<br>
<br>　　卷212_14  「同群公题中山寺」高m
<br>
<br>　　平原十里外，稍稍云岩深。遂及清净所，都无人世心。
<br>
<br>　　名僧既礼谒，高阁复登临。石壁倚松径，山田多栗林。
<br>
<br>　　超遥尽t，逼侧仍岖簟Ｎ嵊休世事，于焉聊自任。
<br>
<br>　　卷212_15  「同群公宿开善寺，赠陈十六所居」高m
<br>
<br>　　驾车出人境，避暑投僧家。裴回龙象侧，始见香林花。
<br>
<br>　　读书不及经，饮酒不胜茶。知君悟此道，所未搜袈裟。
<br>
<br>　　谈空忘外物，持诫破诸邪。则是无心地，相看唯月华。
<br>
<br>　　卷212_16  「同韩四、薛三东亭玩月」高m
<br>
<br>　　远游怅不乐，兹赏吾道存。款曲故人意，辛勤清夜言。
<br>
<br>　　东亭何寥寥，佳境无朝昏。阶墀近洲渚，户牖当郊原。
<br>
<br>　　矧乃穷周旋，游时怡讨论。树阴荡瑶瑟，月气延清尊。
<br>
<br>　　明河带飞雁，野火连荒村。对此更愁予，悠哉怀故园。
<br>
<br>　　卷212_17  「同敬八、卢五泛河间清河」高m
<br>
<br>　　清川在城下，沿泛多所宜。同济惬数公，玩物欣良时。
<br>
<br>　　飘u波上兴，燕婉舟中词。昔陟乃平原，今来忽涟漪。
<br>
<br>　　东流达沧海，西流延滹池。云树共晦明，井邑相逶迤。
<br>
<br>　　稍随归月帆，若与沙鸥期。渔父更留我，前潭水未滋。
<br>
<br>　　卷212_18  「同房侍御山园新亭与邢判官同游」高m
<br>
<br>　　隐隐春城外，朦胧陈迹深。君子顾榛莽，兴言伤古今。
<br>
<br>　　决河导新流，疏径踪旧林。开亭俯川陆，时景宜招寻。
<br>
<br>　　肃穆逢使轩，夤缘事登临。忝游芝兰室，还对桃李阴。
<br>
<br>　　岸远白波来，气喧黄鸟吟。因睹歌颂作，始知经济心。
<br>
<br>　　灌坛有遗风，单父多鸣琴。谁为久州县，苍生怀德音。
<br>
<br>　　卷212_19  「同马太守听九思法师讲金刚经」高m
<br>
<br>　　吾师晋阳宝，杰出山河最。途经世谛间，心到空王外。
<br>
<br>　　鸣钟山虎伏，说法天龙会。了义同建瓴，梵法若吹籁。
<br>
<br>　　深知亿劫苦，善喻恒沙大。舍施割肌肤，攀缘去亲爱。
<br>
<br>　　招提何清净，良牧驻轻盖。露冕众香中，临人觉苑内。
<br>
<br>　　心持佛印久，标割魔军退。愿开初地因，永奉弥天对。
<br>
<br>　　卷212_20  「涟上题樊氏水亭」高m
<br>
<br>　　涟上非所趣，偶为世务牵。经时驻归棹，日夕对平川。
<br>
<br>　　莫论行子愁，且得主人贤。亭上酒初熟，厨中鱼每鲜。
<br>
<br>　　自说宦游来，因之居住偏。煮盐沧海曲，种稻长淮边。
<br>
<br>　　四时常晏如，百口无饥年。菱芋藩篱下，渔樵耳目前。
<br>
<br>　　异县少朋从，我行复。向不逢此君，孤舟已言旋。
<br>
<br>　　明日又分首，风涛还眇然。
<br>
<br>　　卷212_21  「同吕判官从哥舒大夫破洪济城回登积石军多福七级浮图」高m
<br>
<br>　　塞口连浊河，辕门对山寺。宁知鞍马上，独有登临事。
<br>
<br>　　七级凌太清，千崖列苍翠。飘飘方寓目，想像见深意。
<br>
<br>　　高兴殊未平，凉风飒然至。拔城阵云合，转旆胡星坠。
<br>
<br>　　大将何英灵，官军动天地。君怀生羽翼，本欲附骐骥。
<br>
<br>　　款段苦不前，青冥信难致。一歌阳春后，三叹终自愧。
<br>
<br>　　卷212_22  「三君咏。魏郑公（徵）」高m
<br>
<br>　　郑公经纶日，隋氏风尘昏。济代取高位，逢时敢直言。
<br>
<br>　　道光先帝业，义激旧君恩。寂寞卧龙处，英灵千载魂。
<br>
<br>　　卷212_23  「三君咏。郭代公（元振）」高m
<br>
<br>　　代公实英迈，津涯浩难识。拥兵抗矫征，仗节归有德。
<br>
<br>　　纵横负才智，顾盼安社稷。流落勿重陈，怀哉为凄恻。
<br>
<br>　　卷212_24  「三君咏。狄梁公（仁杰）」高m
<br>
<br>　　梁公乃贞固，勋烈垂竹帛。昌言太后朝，潜运储君策。
<br>
<br>　　待贤开相府，共理登方伯。至今青云人，犹是门下客。
<br>
<br>　　卷212_25  「宓公琴台诗三首」高m
<br>
<br>　　宓子昔为政，鸣琴登此台。琴和人亦闲，千载称其才。
<br>
<br>　　临眺忽凄怆，人琴安在哉。悠悠此天壤，唯有颂声来。
<br>
<br>　　邦伯感遗事，慨然建琴堂。乃知静者心，千载犹相望。
<br>
<br>　　入室想其人，出门何茫茫。唯见白云合，东临邹鲁乡。
<br>
<br>　　皤皤邑中老，自夸邑中理。何必升君堂，然后知君美。
<br>
<br>　　开门无犬吠，早卧常晏起。昔人不忍欺，今我还复尔。
<br>
<br>　　卷212_26  「李云南征蛮诗」高m
<br>
<br>　　圣人赫斯怒，诏伐西南戎。肃穆庙堂上，深沉节制雄。
<br>
<br>　　遂令感激士，得建非常功。料死不料敌，顾恩宁顾终。
<br>
<br>　　鼓行天海外，转战蛮夷中。梯t近高鸟，穿林经毒虫。
<br>
<br>　　鬼门无归客，北户多南风。蜂虿隔万里，云雷随九攻。
<br>
<br>　　长驱大浪破，急击群山空。饷道忽已远，悬军垂欲穷。
<br>
<br>　　精诚动白日，愤薄连苍穹。野食掘田鼠，晡餐兼k僮。
<br>
<br>　　收兵列亭堠，拓地弥西东。临事耻苟免，履危能饬躬。
<br>
<br>　　将星独照耀，边色何溟鳌ｃ蛩夜可涉，交州今始通。
<br>
<br>　　归来长安道，召见甘泉宫。廉蔺若未死，孙吴知暗同。
<br>
<br>　　相逢论意气，慷慨谢深衷。
<br>
<br>　　卷212_27  「题尉迟将军新庙」高m
<br>
<br>　　周室既板荡，贼臣立婴儿。将军独激昂，誓欲酬恩私。
<br>
<br>　　孤城日无援，高节终可悲。家国共沦亡，精魂空在斯。
<br>
<br>　　沉沉积冤气，寂寂无人知。良牧怀深仁，与君建明祠。
<br>
<br>　　父子俱血食，轩车每逶迤。我来荐O蘩，感叹兴此词。
<br>
<br>　　晨光上阶闼，杀气翻旌旗。明明幽冥理，至诚信莫欺。
<br>
<br>　　唯夫二千石，多庆方自兹。
<br>
<br>　　卷212_28  「观李九少府翥树宓子贱神祠碑」高m
<br>
<br>　　吾友吏兹邑，亦尝怀宓公。安知梦寐间，忽与精灵通。
<br>
<br>　　一见兴永叹，再来激深衷。宾从何逶迤，二十四老翁。
<br>
<br>　　于焉建层碑，突兀长林东。作者无愧色，行人感遗风。
<br>
<br>　　坐令高岸尽，独对秋山空。片石勿谓轻，斯言固难穷。
<br>
<br>　　龙盘色丝外，鹊顾偃波中。形胜驻群目，坚贞指苍穹。
<br>
<br>　　我非王仲宣，去矣徒发蒙。
<br>
<br>　　卷212_29  「同观陈十六史兴碑」高m
<br>
<br>　　荆衡气偏秀，江汉流不歇。此地多精灵，有时生才杰。
<br>
<br>　　伊人今独步，逸思能间发。永怀掩风骚，千载常LL.
<br>
<br>　　新碑亦崔嵬，佳句悬日月。则是刊石经，终然继杌。
<br>
<br>　　我来观雅制，慷慨变毛发。季主尽荒淫，前王徒贻厥。
<br>
<br>　　东周既削弱，两汉更沦没。西晋何披猖，五胡相唐突。
<br>
<br>　　作歌乃彰善，比物仍恶讦。感叹将谓谁，对之空咄咄。
<br>
<br>　　卷212_30  「宋中十首」高m
<br>
<br>　　梁王昔全盛，宾客复多才。悠悠一千年，陈迹唯高台。
<br>
<br>　　寂寞向秋草，悲风千里来。
<br>
<br>　　朝临孟诸上，忽见芒砀间。赤帝终已矣，白云长不还。
<br>
<br>　　时清更何有，禾黍遍空山。
<br>
<br>　　景公德何广，临变莫能欺。三请皆不忍，妖星终自移。
<br>
<br>　　君心本如此，天道岂无知。
<br>
<br>　　梁苑白日暮，梁山秋草时。君王不可见，修竹令人悲。
<br>
<br>　　九月桑叶尽，寒风鸣树枝。
<br>
<br>　　登高临旧国，怀古对穷秋。落日鸿雁度，寒城砧杵愁。
<br>
<br>　　昔贤不复有，行矣莫淹留。
<br>
<br>　　出门望终古，独立悲且歌。忆昔鲁仲尼，凄凄此经过。
<br>
<br>　　众人不可向，伐树将如何。
<br>
<br>　　逍遥漆园吏，冥没不知年。世事浮云外，闲居大道边。
<br>
<br>　　古来同一马，今我亦忘筌。
<br>
<br>　　五霸递征伐，宋人无战功。解围幸奇说，易子伤吾衷。
<br>
<br>　　唯见卢门外，萧条多转蓬。
<br>
<br>　　常爱宓子贱，鸣琴能自亲。邑中静无事，岂不由其身。
<br>
<br>　　何意千年后，寂寞无此人。
<br>
<br>　　阏伯去已久，高丘临道傍。人皆有兄弟，尔独为参商。
<br>
<br>　　终古犹如此。而今安可量。
<br>
<br>　　卷212_31  「蓟中作」高m
<br>
<br>　　策马自沙漠，长驱登塞垣。边城何萧条，白日黄云昏。
<br>
<br>　　一到征战处，每愁胡虏翻。岂无安边书，诸将已承恩。
<br>
<br>　　惆怅孙吴事，归来独闭门。
<br>
<br>　　卷212_32  「自淇涉黄河途中作十三首」高m
<br>
<br>　　川上常极目，世情今已闲。去帆带落日，征路随长山。
<br>
<br>　　亲友若云霄，可望不可攀。于兹任所惬，浩荡风波间。
<br>
<br>　　清晨泛中流，羽族满汀渚。黄鹄何处来，昂藏寡俦侣。
<br>
<br>　　飞鸣无人见，饮啄岂得所。云汉尔固知，胡为不轻举。
<br>
<br>　　野人头尽白，与我忽相访。手持青竹竿，日暮淇水上。
<br>
<br>　　虽老美容色，虽贫亦闲放。钓鱼三十年，中心无所向。
<br>
<br>　　南登滑台上，却望河淇间。竹树夹流水，孤城对远山。
<br>
<br>　　念兹川路阔，羡尔沙鸥闲。长想别离处，犹无音信还。
<br>
<br>　　东入黄河水，茫茫泛纡直。北望太行山，峨峨半天色。
<br>
<br>　　山河相映带，深浅未可测。自昔有贤才，相逢不相识。
<br>
<br>　　秋日登滑台，台高秋已暮。独行既未惬，怀土怅无趣。
<br>
<br>　　晋宋何萧条，羌胡散驰鹜。当时无战略，此地即边戍。
<br>
<br>　　兵革徒自勤，山河孰云固。乘闲喜临眺，感物伤游寓。
<br>
<br>　　惆怅落日前，飘u远帆处。北风吹万里，南雁不知数。
<br>
<br>　　归意方浩然，云沙更回互。
<br>
<br>　　乱流自兹远，倚楫时一望。遥见楚汉城，崔嵬高山上。
<br>
<br>　　天道昔未测，人心无所向。屠钓称侯王，龙蛇争霸王。
<br>
<br>　　缅怀多杀戮，顾此生惨怆。圣代休甲兵，吾其得闲放。
<br>
<br>　　兹川方悠邈，云沙无前后。古堰对河迹长林出淇口。
<br>
<br>　　独行非吾意，东向日已久。忧来谁得知，且酌尊中酒。
<br>
<br>　　朝从北岸来，泊船南河浒。试共野人言，深觉农夫苦。
<br>
<br>　　去秋虽薄熟，今夏犹未雨。耕耘日勤劳，租税兼舄卤。
<br>
<br>　　园蔬空寥落，产业不足数。尚有献芹心，无因见明主。
<br>
<br>　　茫茫浊河注，怀古临河滨。禹功本豁达，汉迹方因循。
<br>
<br>　　坎德昔滂沱，冯夷胡不仁。激陵堤防，东郡多悲辛。
<br>
<br>　　天子忽惊悼，从官皆负薪。畚筑岂无谋，祈祷如有神。
<br>
<br>　　宣房今安在，高岸空嶙峋。
<br>
<br>　　我行倦风湍，辍棹将问津。空传歌瓠子，感慨独愁人。
<br>
<br>　　孟夏桑叶肥，阴夹长津。蚕农有时节，田野无闲人。
<br>
<br>　　临水狎渔樵，望山怀隐沦。谁能去京洛，憔悴对风尘。
<br>
<br>　　朝景入平川，川长复垂柳。遥看魏公墓，突兀前山后。
<br>
<br>　　忆昔大业时，群雄角奔走。伊人何电迈，独立风尘首。
<br>
<br>　　传檄举敖仓，拥兵屯洛口。连营一百万，六合如可有。
<br>
<br>　　方项终比肩，乱隋将假手。力争固难恃，骄战曷能久。
<br>
<br>　　若使学萧曹，功名当不朽。
<br>
<br>　　皤皤河滨叟，相遇似有耻。辍榜聊问之，答言尽终始。
<br>
<br>　　一生虽贫贱，九十年未死。且喜对儿孙，弥惭远城市。
<br>
<br>　　结庐黄河曲，垂钓长河里。漫漫望云沙，萧条听风水。
<br>
<br>　　所思强饭食，永愿在乡里。万事吾不知，其心只如此。
<br>
<br>　　卷212_33  「宋中遇陈二」高m
<br>
<br>　　常忝鲍叔义，所期王佐才。如何守苦节，独此无良媒。
<br>
<br>　　离别十年外，飘u千里来。安知罢官后，惟见柴门开。
<br>
<br>　　穷巷隐东郭，高堂咏南陔。篱根长花草，井上生莓苔。
<br>
<br>　　伊昔望霄汉，于今倦蒿莱。男儿命未达，且尽手中杯。
<br>
<br>　　卷212_34  「宋中遇刘书记有别」高m
<br>
<br>　　何代无秀士，高门生此才。森然睹毛发，若见河山来。
<br>
<br>　　几载困常调，一朝时运催。白身谒明主，待诏登云台。
<br>
<br>　　相逢梁宋间，与我醉蒿莱。寒楚眇千里，雪天昼不开。
<br>
<br>　　末路终离别，不能强悲哀。男儿争富贵，劝尔莫迟回。
<br>
<br>　　卷212_35  「鲁郡途中遇徐十八录事（时此公学王书嗟别）」高m
<br>
<br>　　谁谓嵩颍客，遂经邹鲁乡。前临少昊墟，始觉东蒙长。
<br>
<br>　　独行岂吾心，怀古激中肠。圣人久已矣，游夏遥相望。
<br>
<br>　　裴回野泽间，左右多悲伤。日出见阙里，川平知汶阳。
<br>
<br>　　弱冠负高节，十年思自强。终然不得意，去去任行藏。
<br>
<br>　　卷212_36  「遇冲和先生」高m
<br>
<br>　　冲和生何代，或谓游东溟。三命谒金殿，一言拜银青。
<br>
<br>　　自云多方术，往往通神灵。万乘亲问道，六宫无敢听。
<br>
<br>　　昔去限霄汉，今来睹仪形。头戴i鸟冠，手摇白鹤翎。
<br>
<br>　　终日饮醇酒，不醉复不醒。常忆鸡鸣山，每诵西升经。
<br>
<br>　　拊背念离别，依然出户庭。莫见今如此，曾为一客星。
<br>
<br>　　卷212_37  「鲁西至东平」高m
<br>
<br>　　沙岸拍不定，石桥水横流。问津见鲁俗，怀古伤家丘。
<br>
<br>　　寥落千载后，空传褒圣侯。
<br>
<br>　　卷212_38  「东平路作三首」高m
<br>
<br>　　南图适不就，东走岂吾心。索索凉风动，行行秋水深。
<br>
<br>　　蝉鸣木叶落，兹夕更愁霖。
<br>
<br>　　明时好画策，动欲干王公。今日无成事，依依亲老农。
<br>
<br>　　扁舟向何处，吾爱汶阳中。
<br>
<br>　　清旷凉夜月，裴回孤客舟。渺然风波上，独爱前山秋。
<br>
<br>　　秋至复摇落，空令行者愁。
<br>
<br>　　卷212_39  「东平路中遇大水」高m
<br>
<br>　　天灾自古有，昏垫弥今秋。霖霪溢川原，苟春田畴。
<br>
<br>　　指途适汶阳，挂席经芦洲。永望齐鲁郊，白云何悠悠。
<br>
<br>　　傍沿钜野泽，大水纵横流。虫蛇拥独树，麋鹿奔行舟。
<br>
<br>　　稼穑随波澜，西成不可求。室居相枕藉，蛙黾声啾啾。
<br>
<br>　　仍怜穴蚁漂，益羡云禽游。农夫无倚著，野老生殷忧。
<br>
<br>　　圣主当深仁，庙堂运良筹。仓廪终尔给，田租应罢收。
<br>
<br>　　我心胡郁陶，征旅亦悲愁。纵怀济时策，谁肯论吾谋。
<br>
<br>　　卷212_40  「登垄」高m
<br>
<br>　　垄头远行客，垄上分流水。流水无尽期，行人未云已。
<br>
<br>　　浅才登一命，孤剑通万里。岂不思故乡，从来感知己。
<br>
<br>　　卷212_41  「苦雪四首」高m
<br>
<br>　　二月犹北风，天阴雪冥冥。寥落一室中，怅然惭百龄。
<br>
<br>　　苦愁正如此，门柳复青青。
<br>
<br>　　惠连发清兴，袁安念高卧。余故非斯人，为性兼懒惰。
<br>
<br>　　赖兹尊中酒，终日聊自过。
<br>
<br>　　魅髌铰剑淅沥至幽居。且喜润群物，焉能悲斗储。
<br>
<br>　　故交久不见，鸟雀投吾庐。
<br>
<br>　　孰云久闲旷，本自保知寡。穷巷独无成，春条只盈把。
<br>
<br>　　安能羡鹏举，且欲歌牛下。乃知古时人，亦有如我者。
<br>
<br>　　卷212_42  「哭单父梁九少府」高m
<br>
<br>　　开箧泪沾臆，见君前日书。夜台今寂寞，独是子云居。
<br>
<br>　　畴昔探云奇，登临赋山水。同舟南浦下，望月西江里。
<br>
<br>　　契阔多别离，绸缪到生死。九原即何处，万事皆如此。
<br>
<br>　　晋山徒峨峨，斯人已冥冥。常时禄且薄，殁后家复贫。
<br>
<br>　　妻子在远道，弟兄无一人。十上多苦辛，一官恒自哂。
<br>
<br>　　青云将可致，白日忽先尽。唯有身后名，空留无远近。
<br>
<br>　　卷212_43  「哭裴少府」高m
<br>
<br>　　世人谁不死，嗟君非生虑。扶病适到官，田园在何处。
<br>
<br>　　公才群吏感，葬事他人助。余亦未识君，深悲哭君去。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
