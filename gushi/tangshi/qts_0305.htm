<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百零五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷三百零五
<br>
<br>　　卷305_1  「登城楼作」陈翊
<br>
<br>　　井邑白云间，严城远带山。沙墟阴欲暮，郊色淡方闲。
<br>
<br>　　孤径回榕岸，层峦破枳关。寥寥分远望，暂得一开颜。
<br>
<br>　　卷305_2  「宴柏台」陈翊
<br>
<br>　　华台陈桂席，密榭宴清真。柏叶犹霜气，桃花似汉津。
<br>
<br>　　青尊照深夕，绿绮映芳春。欲忆相逢后，无言岭海人。
<br>
<br>　　卷305_3  「过马侍中亭」陈翊
<br>
<br>　　草色照双扉，轩车到客稀。苔衣香屐迹，花绶少尘飞。
<br>
<br>　　薄望怜池净，开畦爱雨肥。相过忘日昃，坐待白云归。
<br>
<br>　　卷305_4  「寄邵校书楚苌」陈翊
<br>
<br>　　爱酒时称僻，高情自不凡。向人方白眼，违俗有青岩。
<br>
<br>　　云际开三径，烟中挂一帆。相期同岁晚，闲兴与松杉。
<br>
<br>　　卷305_5  「龙池春草」陈翊
<br>
<br>　　青春光凤苑，细草遍龙池。曲渚交O叶，回塘惹柳枝。
<br>
<br>　　因风初苒苒，覆岸欲离离。色带金堤静，阴连玉树移。
<br>
<br>　　日光浮[靡，波影动参差。岂比生幽远，芳馨众不知。
<br>
<br>　　卷305_6  「郊行示友人」陈翊
<br>
<br>　　水开长镜引诸峦，春洞花深落翠寒。
<br>
<br>　　醉向丝萝惊自醒，与君清耳听松湍。
<br>
<br>　　卷305_7  「送别萧二」陈翊
<br>
<br>　　橘花香覆白O洲，江引轻帆入远游。
<br>
<br>　　千里云天风雨夕，忆君不敢再登楼。
<br>
<br>　　卷305_8  「游仙」刘复
<br>
<br>　　税驾倚扶桑，逍遥望九州。二老佐轩辕，移戈戮蚩尤。
<br>
<br>　　功成弃之去，乘龙上天游。天上见玉皇，寿与天地休。
<br>
<br>　　俯视昆仑宫，五城十二楼。王母何窈眇，玉质清且柔。
<br>
<br>　　扬袂折琼枝，寄我天东头。相思千万岁，大运浩悠悠。
<br>
<br>　　安用知吾道，日月不能周。寄音青鸟翼，谢尔碧海流。
<br>
<br>　　卷305_9  「寺居清晨」刘复
<br>
<br>　　高枕对晓月，衣巾清且凉。露华朝未，滴沥含虚光。
<br>
<br>　　隔竹闻汲井，开扉见焚香。幽心感衰病，结念依法王。
<br>
<br>　　青冥早云飞，杳霭空鸟翔。此情皆有释，悠然知所忘。
<br>
<br>　　卷305_10  「出东城」刘复
<br>
<br>　　步出东城门，独行已彷徨。伊洛泛清流，密林含朝阳。
<br>
<br>　　芳景虽可瞩，忧怀在中肠。人生几何时，苒苒随流光。
<br>
<br>　　愿得心所亲，尊酒坐高堂。一为浮沉隔，会合殊未央。
<br>
<br>　　双戏水中凫，和鸣自翱翔。我无此羽翼，安可以比方。
<br>
<br>　　卷305_11  「经禁城」刘复
<br>
<br>　　日没路且长，游子欲涕零。荒城无人路，秋草飞寒萤。
<br>
<br>　　东南古丘墟，莽苍驰郊s.黄云晦断岸，枯井临崩亭。
<br>
<br>　　昔人竟何之，穷泉独冥冥。苍苔没碑版，朽骨无精灵。
<br>
<br>　　俯仰寄世间，忽如流波萍。金石非汝寿，浮生等臊腥。
<br>
<br>　　不如学神仙，服食求丹经。
<br>
<br>　　卷305_12  「出三城留别幕中三判官」刘复
<br>
<br>　　翔禽托高柯，倦客念主人。恩义有所知，四海同一身。
<br>
<br>　　况皆旷大姿，翰音见良辰。陈规佐武略，高视据要津。
<br>
<br>　　常愿投素诚，今果得所申。金列四座，广厦无氛尘。
<br>
<br>　　留连徂暑中，观望历数旬。河山险以固，士卒勇且仁。
<br>
<br>　　饬装去未归，相追越城。愧无青玉案，缄佩永不泯。
<br>
<br>　　卷305_13  「送刘秀才南归（一作陈存诗）」刘复
<br>
<br>　　鸟啼杨柳垂，此别千万里。古路入商山，春风生灞水。
<br>
<br>　　停车落日在，罢酒离人起。蓬户寄龙沙，送归情讵已。
<br>
<br>　　卷305_14  「送王伦（一作汪伦）」刘复
<br>
<br>　　春江日未曛，楚客酣送君。翩翩孤黄鹤，万里沧洲云。
<br>
<br>　　四方各有志，岂得常顾群。山连巴湘远，水与荆吴分。
<br>
<br>　　清光日修阻，尺素安可论。相思寄梦寐，瑶草空氛氲。
<br>
<br>　　卷305_15  「长相思」刘复
<br>
<br>　　长相思，在桂林，苍梧山远潇湘深。秋堂零泪倚金瑟，
<br>
<br>　　朱颜摇落随光阴。长宵嘹唳鸿命侣，河汉苍苍隔牛女。
<br>
<br>　　宁知一水不可渡，况复万山修且阻。彩丝织绮文双鸳，
<br>
<br>　　昔时赠君君可怜。何言一去瓶落井，流尘歇灭金炉前。
<br>
<br>　　卷305_16  「长歌行」刘复
<br>
<br>　　淮南木落秋云飞，楚宫商歌今正悲。青春白日不与我，
<br>
<br>　　当垆举酒劝君持。出门驱驰四方事，徒用辛勤不得意。
<br>
<br>　　三山海底无见期，百龄世间莫虚弃。
<br>
<br>　　君不见金城帝业汉家有，东制诸侯欲长久。
<br>
<br>　　奸雄窃命风尘昏，函谷重关不能守。龙蛇出没经两朝，
<br>
<br>　　胡虏凭陵大道销。河水东流宫阙尽，五陵松柏自萧萧。
<br>
<br>　　卷305_17  「春游曲」刘复
<br>
<br>　　春风戏狭斜，相见莫愁家。细酌蒲桃酒，娇歌玉树花。
<br>
<br>　　裁衫催白，迎客走朱车。不觉重城暮，争栖柳上鸦。
<br>
<br>　　卷305_18  「杂曲」刘复
<br>
<br>　　宝剑饰文犀，当风似切泥。逢君感意气，贳酒杜陵西。
<br>
<br>　　赵女颜虽少，宛驹齿正齐。娇多不肯别，更待夜乌啼。
<br>
<br>　　卷305_19  「春雨」刘复
<br>
<br>　　细雨度深闺，莺愁欲懒啼。如烟飞漠漠，似露湿凄凄。
<br>
<br>　　草色行看靡，花枝暮欲低。晓听钟鼓动，早送锦障泥。
<br>
<br>　　卷305_20  「夕次襄邑」刘复
<br>
<br>　　何处成吾道，经年远路中。客心犹向北，河水自归东。
<br>
<br>　　古戍飘残角，疏林振夕风。轻舟难载月，那与故人同。
<br>
<br>　　卷305_21  「夏日」刘复
<br>
<br>　　映日纱窗深且闲，含桃红日石榴殷。银瓶绠转桐花井，
<br>
<br>　　沉水烟销金博山。文簟象床娇倚瑟，彩奁铜镜懒拈环。
<br>
<br>　　明朝戏去谁相伴，年少相逢狭路间。
<br>
<br>　　卷305_22  「送黄晔明府岳州湘阴赴任（一作刘三复诗）」刘复
<br>
<br>　　拟占名场第一科，龙门十上困风波。三年护塞从戎远，
<br>
<br>　　万里投荒失意多。花县到时铜墨贵，叶舟行处水云和。
<br>
<br>　　遥知布惠苏民后，应向祠堂吊汨罗。
<br>
<br>　　卷305_23  「禅门寺暮钟」刘复
<br>
<br>　　高悬于阗钟，黄昏发地殷龙宫。
<br>
<br>　　游人忆到嵩山夜，叠阁连楼满太空。
<br>
<br>　　卷305_24  「同张深秀才游华严寺」冷朝阳
<br>
<br>　　同游云外寺，渡水入禅关。立扫窗前石，坐看池上山。
<br>
<br>　　有僧飞锡到，留客话松间。不是缘名利，好来长伴闲。
<br>
<br>　　卷305_25  「中秋与空上人同宿华严寺」冷朝阳
<br>
<br>　　扫榻相逢宿，论诗旧梵宫。磬声迎鼓尽，月色过山穷。
<br>
<br>　　庭簇安禅草，窗飞带火虫。一宵何惜别，回首隔秋风。
<br>
<br>　　卷305_26  「宿柏岩寺」冷朝阳
<br>
<br>　　幽寺在岩中，行唯一径通。客吟孤峤月，蝉噪数枝风。
<br>
<br>　　秋色生苔砌，泉声入梵宫。吾师修道处，不与世间同。
<br>
<br>　　卷305_27  「登灵善寺塔」冷朝阳
<br>
<br>　　飞阁青霞里，先秋独早凉。天花映窗近，月桂拂檐香。
<br>
<br>　　华岳三峰小，黄河一带长。空闻指归路，烟处有垂杨。
<br>
<br>　　卷305_28  「瀑布泉」冷朝阳
<br>
<br>　　潺半空里，霖落石房边。风激珠光碎，山欹练影偏。
<br>
<br>　　急流难起浪，迸沫只如烟。自古惟今日，凄凉一片泉。
<br>
<br>　　卷305_29  「冬日逢冯法曹话怀」冷朝阳
<br>
<br>　　分襟二年内，多少事相干。礼乐风全变，尘埃路渐难。
<br>
<br>　　秋林新叶落，霜月满庭寒。虽喜逢知己，他乡岁又阑。
<br>
<br>　　卷305_30  「送唐六赴举」冷朝阳
<br>
<br>　　秋色生边思，送君西入关。草衰空大野，叶落露青山。
<br>
<br>　　故国烟霞外，新安道路间。碧霄知己在，香桂月中攀。
<br>
<br>　　卷305_31  「送远上人归京」冷朝阳
<br>
<br>　　夏腊岁方深，思归彻曙吟。未离销雪院，已有过云心。
<br>
<br>　　寒磬清函谷，孤钟宿华阴。别京游旧寺，月色似双林。
<br>
<br>　　卷305_32  「别郎上人」冷朝阳
<br>
<br>　　过云寻释子，话别更依依。静室开来久，游人到自稀。
<br>
<br>　　触风香气尽，隔水磬声微。独傍孤松立，尘中多是非。
<br>
<br>　　卷305_33  「立春」冷朝阳
<br>
<br>　　玉律传佳节，青阳应此辰。土牛呈岁稔，彩燕表年春。
<br>
<br>　　腊尽星回次，寒馀月建寅。风光行处好，云物望中新。
<br>
<br>　　流水初销冻，潜鱼欲振鳞。梅花将柳色，偏思越乡人。
<br>
<br>　　卷305_34  「送红线」冷朝阳
<br>
<br>　　采菱歌怨木兰舟，送客魂销百尺楼。
<br>
<br>　　还似洛妃乘雾去，碧天无际水空流。
<br>
<br>　　卷305_35  「南至日太史登台书云物」于尹躬
<br>
<br>　　至日行时令，登台约礼文。官称伯赵氏，色辨五方云。
<br>
<br>　　昼漏听初发，阳光望渐分。司天为岁备，持简出人群。
<br>
<br>　　惠爱周微物，生灵荷圣君。长当有嘉瑞，郁郁复纷纷。
<br>
<br>　　卷305_36  「赠别二首」柳郴
<br>
<br>　　江浦程千里，离尊泪数行。无论吴与楚，俱是客他乡。
<br>
<br>　　何处最悲辛，长亭临古津。往来舟楫路，前后别离人。
<br>
<br>　　卷305_37  「句」柳郴
<br>
<br>　　他乡生白发，旧国有青山。
<br>
<br>　　（《贼平后送客还乡》。见《纪事》）。
<br>
<br>　　卷305_38  「望终南春雪」李子卿
<br>
<br>　　山势抱西秦，初年瑞雪频。色摇鹑野霁，影落凤城春。
<br>
<br>　　辉耀银峰逼，晶明玉树亲。尚寒由气劲，不夜为光新。
<br>
<br>　　荆岫全疑近，昆丘宛合邻。馀辉倘可借，回照读书人。
<br>
<br> 　　由<a href="http://greatart.51.net转换成TXT格式">http://greatart.51.net转换成TXT格式</a>
<br>
<br> 
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
