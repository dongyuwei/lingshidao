<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百八十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百八十七
<br>
<br>　　卷687_1  「春归次金陵」吴融
<br>
<br>　　春阴漠漠覆江城，南国归桡趁晚程。水上驿流初过雨，
<br>
<br>　　树笼堤处不离莺。迹疏冠盖兼无梦，地近乡园自有情。
<br>
<br>　　便被东风动离思，杨花千里雪中行。
<br>
<br>　　卷687_2  「途中见杏花」吴融
<br>
<br>　　一枝红艳出墙头，墙外行人正独愁。长得看来犹有恨，
<br>
<br>　　可堪逢处更难留。林空色暝莺先到，春浅香寒蝶未游。
<br>
<br>　　更忆帝乡千万树，澹烟笼日暗神州。
<br>
<br>　　卷687_3  「秋日经别墅」吴融
<br>
<br>　　别墅萧条海上村，偶期兰菊与琴尊。檐横碧嶂秋光近，
<br>
<br>　　树带闲潮晚色昏。幸有白云眠楚客，不劳芳草思王孙。
<br>
<br>　　北山移去前文在，无复教人叹晓猿。
<br>
<br>　　卷687_4  「红叶」吴融
<br>
<br>　　露染霜干片片轻，斜阳照处转烘明。和烟飘落九秋色，
<br>
<br>　　随浪泛将千里情。几夜月中藏鸟影，谁家庭际伴蛩声。
<br>
<br>　　一时衰飒无多恨，看着清风彩剪成。
<br>
<br>　　卷687_5  「离溪感事献郑员外」吴融
<br>
<br>　　足恨饶悲不自由，萍无根蒂水长流。庾公明月吟连曙，
<br>
<br>　　谢守青山看入秋。一饭意专堪便死，千金诺在转难酬。
<br>
<br>　　云沈鸟去回头否，平子才多好赋愁。
<br>
<br>　　卷687_6  「岐州安西门」吴融
<br>
<br>　　安西门外彻安西，一百年前断鼓鼙。犬解人歌曾入唱，
<br>
<br>　　马称龙子几来嘶。自从辽水烟尘起，更到涂山道路迷。
<br>
<br>　　今日登临须下泪，行人无个草萋萋。
<br>
<br>　　卷687_7  「关西驿亭即事」吴融
<br>
<br>　　晚霞零落雨初收，关上危阑独怅留。千里好春聊极目，
<br>
<br>　　五陵无事莫回头。山犹带雪霏霏恨，柳未禁寒冉冉愁。
<br>
<br>　　直是无情也肠断，鸟归帆没水空流。
<br>
<br>　　卷687_8  「望嵩山」吴融
<br>
<br>　　三十六峰危似冠，晴楼百尺独登看。高凌鸟外青冥窄，
<br>
<br>　　翠落人间白昼寒。不觉衡阳遮雁过，如何钟阜斗龙盘。
<br>
<br>　　始知万岁声长在，只待东巡动玉鸾。
<br>
<br>　　卷687_9  「题湖城县西道中槐树」吴融
<br>
<br>　　零落欹斜此路中，盛时曾识太平风。晓迷天仗归春苑，
<br>
<br>　　暮送鸾旗指洛宫。一自烟尘生蓟北，更无消息幸关东。
<br>
<br>　　而今只有孤根在，鸟啄虫穿没乱蓬。
<br>
<br>　　卷687_10  「东归次瀛上」吴融
<br>
<br>　　暖烟轻淡草霏霏，一片晴山衬夕晖。水露浅沙无客泛，
<br>
<br>　　树连疏苑有莺飞。自从身与沧浪别，长被春教寂寞归。
<br>
<br>　　回首青门不知处，向人杨柳莫依依。
<br>
<br>　　卷687_11  「偶书」吴融
<br>
<br>　　青牛关畔寄孤村，山当屏风石当门。芳树绿阴连蔽芾，
<br>
<br>　　长河飞浪接昆仑。苔田绿后蛙争聚，麦垄黄时雀更喧。
<br>
<br>　　只此无心便无事，避人何必武陵源。
<br>
<br>　　卷687_12  「得京中亲友书，讶久无音耗，以诗代谢」吴融
<br>
<br>　　退闲何事不忘机，况限溪云静掩扉。马颊浪高鱼去少，
<br>
<br>　　鸡鸣关险雁来稀。无才敢更期连茹，有意兼思学采薇。
<br>
<br>　　珍重故人知我者，九霄休复寄音徽。
<br>
<br>　　卷687_13  「即事」吴融
<br>
<br>　　抵鹊山前云掩扉，更甘终老脱朝衣。晓窥青镜千峰入，
<br>
<br>　　暮倚长松独鹤归。云里引来泉脉细，雨中移得药苗肥。
<br>
<br>　　何须一箸鲈鱼脍，始挂孤帆问钓矶。
<br>
<br>　　卷687_14  「病中宜茯苓寄李谏议」吴融
<br>
<br>　　千年茯菟带龙鳞，太华峰头得最珍。金鼎晓煎云漾粉，
<br>
<br>　　玉瓯寒贮露含津。南宫已借征诗客，内署今还托谏臣。
<br>
<br>　　飞檄愈风知妙手，也须分药救漳滨。
<br>
<br>　　卷687_15  「槎」吴融
<br>
<br>　　浪痕龙迹老欹危，流落何时别故枝。岁月空教苔藓积，
<br>
<br>　　芳菲长倩薜萝知。有文在朽人难识，无蠹藏心鸟莫窥。
<br>
<br>　　家近沧浪从泛去，碧天消息不参差。
<br>
<br>　　卷687_16  「汴上观」吴融
<br>
<br>　　九曲河冰半段来，严霜结出劲风裁。非时已认蝉飘翼，
<br>
<br>　　到海须忧蚌失胎。千里风清闻戛玉，几人东下忆奔雷。
<br>
<br>　　殷勤莫碍星槎路，从看天津弄杼回。
<br>
<br>　　卷687_17  「闲居有作」吴融
<br>
<br>　　依依芳树拂檐平，绕竹清流浸骨清。爱弄绿苔鱼自跃，
<br>
<br>　　惯偷红果鸟无声。踏青堤上烟多绿，拾翠江边月更明。
<br>
<br>　　只此超然长往是，几人能遂铸金成。
<br>
<br>　　卷687_18  「离岐下题西湖」吴融
<br>
<br>　　送夏迎秋几醉来，不堪行色被蝉催。身随渭水看归远，
<br>
<br>　　梦挂秦云约自回。雨细若为抛钓艇，月明谁复上歌台。
<br>
<br>　　千波万浪西风急，更为红蕖把一杯。
<br>
<br>　　卷687_19  「岐阳蒙相国对宅因抒怀投献」吴融
<br>
<br>　　风有危亭月有台，平津阁畔好裴回。虽非宋玉诛茅至，
<br>
<br>　　且学王家种竹来。已得静居从马歇，不堪行色被蝉催。
<br>
<br>　　故园兰菊三千里，旅梦方应校懒回。
<br>
<br>　　卷687_20  「晚泊松江」吴融
<br>
<br>　　落日停桡古渡边，古今踪迹一苍然。平沙尽处云藏树，
<br>
<br>　　远吹收来水定天。正困东西千里路，可怜潇洒五湖船。
<br>
<br>　　如何不及前贤事，却谢鲈鱼在洛川。
<br>
<br>　　卷687_21  「过渑池书事」吴融
<br>
<br>　　渑池城郭半遗基，无限春愁挂落晖。柳渡风轻花浪绿，
<br>
<br>　　麦田烟暖锦鸡飞。相如忠烈千秋断，二主英雄一梦归。
<br>
<br>　　莫道新亭人对泣，异乡殊代也沾衣。
<br>
<br>　　卷687_22  「富春」吴融
<br>
<br>　　水送山迎入富春，一川如画晚晴新。云低远渡帆来重，
<br>
<br>　　潮落寒沙鸟下频。未必柳间无谢客，也应花里有秦人。
<br>
<br>　　严光万古清风在，不敢停桡更问津。
<br>
<br>　　卷687_23  「高侍御话及皮博士池中白莲因成一章寄博士兼奉呈」吴融
<br>
<br>　　白玉花开绿锦池，风流御史报人知。看来应是云中堕，
<br>
<br>　　偷去须从月下移。已被乱蝉催晚，更禁凉雨动。
<br>
<br>　　习家秋色堪图画，只欠山公倒接z5.
<br>
<br>　　卷687_29  「忆猿」吴融
<br>
<br>　　翠微云敛日沈空，叫彻青冥怨不穷。连臂影垂溪色里，
<br>
<br>　　断肠声尽月明中。静含烟峡凄凄雨，高弄霜天袅袅风。
<br>
<br>　　犹有北山归意在，少惊佳树近房栊。
<br>
<br>　　卷687_30  「红树」吴融
<br>
<br>　　一声南雁已先红，神女霜飞叶叶同。自是孤根非暖地，
<br>
<br>　　莫惊他木耐秋风。暖烟散去阴全薄，明月临来影半空。
<br>
<br>　　长忆洞庭千万树，照山横浦夕阳中。
<br>
<br>　　卷687_31  「新雁」吴融
<br>
<br>　　湘浦波春始北归，玉关摇落又南飞。数声飘去和秋色，
<br>
<br>　　一字横来背晚晖。紫阁高翻云幂幂，灞川低渡雨微微。
<br>
<br>　　莫从思妇台边过，未得征人万里衣。
<br>
<br>　　卷687_32  「海上秋怀」吴融
<br>
<br>　　辞无组隐无才，门向潮头过处开。几度黄昏逢罔象，
<br>
<br>　　有时红旭见蓬莱。碛连荒戍频频火，天绝纤云往往雷。
<br>
<br>　　昨夜秋风已摇落，那堪更上望乡台。
<br>
<br>　　卷687_33  「忆山泉」吴融
<br>
<br>　　穿云落石细湔湔，尽日疑闻弄管弦。千仞洒来寒碎玉，
<br>
<br>　　一泓深去碧涵天。烟迷叶乱寻难见，月好风清听不眠。
<br>
<br>　　春雨正多归未得，只应流恨更潺。
<br>
<br>　　卷687_34  「东归望华山」吴融
<br>
<br>　　碧莲重叠在青冥，落日垂鞭缓客程。不奈春烟笼暗淡，
<br>
<br>　　可堪秋雨洗分明。南边已放三千马，北面犹标百二城。
<br>
<br>　　只怕仙人抚高掌，年年相见是空行。
<br>
<br>　　卷687_35  「游华州飞泉亭」吴融
<br>
<br>　　走马街南百亩池，碧莲花影倒参差。偶同人去红尘外，
<br>
<br>　　正值僧归落照时。万事已为春弃置，百忧须赖酒医治。
<br>
<br>　　殷勤待取前峰月，更倚阑干弄钓丝。
<br>
<br>　　卷687_36  「池上双凫二首」吴融
<br>
<br>　　碧池悠漾小凫雏，两两依依只自娱。钓艇忽移还散去，
<br>
<br>　　寒鸱有意即相呼。可怜翡翠归云髻，莫羡鸳鸯入画图。
<br>
<br>　　幸是羽毛无取处，一生安稳老菰蒲。
<br>
<br>　　双凫狎得傍池台，戏藻衔蒲远又回。敢为稻粱凌险去，
<br>
<br>　　幸无鹰隼触波来。万丝春雨眠时乱，一片浓萍浴处开。
<br>
<br>　　不在笼栏夜仍好，月汀星沼剩裴回。
<br>
<br>　　卷687_37  「叶落」吴融
<br>
<br>　　红影飘来翠影微，一辞林表不知归。伴愁无色烟犹在，
<br>
<br>　　替恨成啼露未。若逐水流应万里，莫因风起便孤飞。
<br>
<br>　　楚郊千树秋声急，日暮纷纷惹客衣。
<br>
<br>　　卷687_38  「和皮博士赴上京观中修灵斋赠威仪尊师兼见寄」吴融
<br>
<br>　　霓结双旌羽缀裙，七星坛上拜元君。精诚有为天应感，
<br>
<br>　　章奏无私鬼怕闻。鹤驭已从烟际下，凤膏还向月中焚。
<br>
<br>　　白云乡路看看到，好驻流年翊圣文。
<br>
<br>　　卷687_39  「春雨」吴融
<br>
<br>　　霏霏漠漠暗和春，幂翠凝红色更新。寒入腻裘浓晓睡，
<br>
<br>　　细随油壁静香尘。连云似织休迷雁，带柳如啼好赠人。
<br>
<br>　　别有空阶寂寥事，绿苔狼藉落花频。
<br>
<br>　　卷687_40  「秋池」吴融
<br>
<br>　　冷涵秋水碧溶溶，一片澄明见底空。有日晴来云衬白，
<br>
<br>　　几时吹落叶浮红。香啼蓼穗娟娟露，乾动莲茎淅淅风。
<br>
<br>　　凌晓无端照衰发，便悲霜雪镜光中。
<br>
<br>　　卷687_41  「首阳山」吴融
<br>
<br>　　首阳山枕黄河水，上有两人曾饿死。不同天下人为非，
<br>
<br>　　兄弟相看自为是。遂令万古识君心，为臣贵义不贵身。
<br>
<br>　　精灵长在白云里，应笑随时饱死人。
<br>
<br>　　卷687_42  「太湖石歌」吴融
<br>
<br>　　洞庭山下湖波碧，波中万古生幽石。铁索千寻取得来，
<br>
<br>　　奇形怪状谁能识。初疑朝家正人立，又如战士方狙击。
<br>
<br>　　又如防风死后骨，又如於菟活时额。又如成人枫，
<br>
<br>　　又如害瘿柏。雨过上停泓，风来中有隙。想得沈潜水府时，
<br>
<br>　　兴云出雨蟠蛟螭。今来tJ林庭上，长恐忽然生白浪。
<br>
<br>　　用时应不称娲皇，将去也堪随博望。噫嘻尔石好凭依，
<br>
<br>　　幸有方池并钓矶。小山丛桂且为伴，钟阜白云长自归。
<br>
<br>　　何必豪家甲第里，玉阑干畔争光辉。一朝荆棘忽流落，
<br>
<br>　　何异绮罗云雨飞。
<br>
<br>　　卷687_43  「赠方干处士歌」吴融
<br>
<br>　　把笔尽为诗，何人敌夫子？句满天下口，名聒天下耳。
<br>
<br>　　不识朝，不识市，旷逍遥，闲徙倚。一杯酒，无万事；
<br>
<br>　　一叶舟，无千里。衣裳白云，坐卧流水。霜落风高忽相忆，
<br>
<br>　　惠然见过留一夕。一夕听吟十数篇，水榭林萝为岑寂。
<br>
<br>　　拂旦舍我亦不辞，携筇径去随所适。随所适，无处觅。
<br>
<br>　　云半片，鹤一只。
<br>
<br>　　卷687_44  「李周弹筝歌（淮南韦太尉席上赠）」吴融
<br>
<br>　　古人云，丝不如竹，竹不如肉。乃知此语未必然，
<br>
<br>　　李周弹筝听不足。闻君七岁八岁时，五音六律皆生知。
<br>
<br>　　就中十三弦最妙，应宫出入年方少。青骢惯走长楸日，
<br>
<br>　　几度承恩蒙急召。一字雁行斜御筵，锵金戛羽凌非烟。
<br>
<br>　　始似五更残月里，凄凄切切清露蝉。又如石罅堆叶下，
<br>
<br>　　泠泠沥沥苍崖泉。鸿门玉斗初向地，织女金梭飞上天。
<br>
<br>　　有时上苑繁花发，有时太液秋波阔。当头独坐一声，
<br>
<br>　　满座好风生拂拂。天颜开，圣心悦，紫金白珠沾赐物。
<br>
<br>　　出来无暇更还家，且上青楼醉明月。年将六十艺转精，
<br>
<br>　　自写梨园新曲声。近来一事还惆怅，故里春荒烟草平。
<br>
<br>　　供奉供奉且听语，自昔兴衰看乐府。只如伊州与梁州，
<br>
<br>　　尽是太平时歌舞。旦夕君王继此声，不要停弦泪如雨。
<br>
<br>　　卷687_45  「赠z6光上人草书歌」吴融
<br>
<br>　　篆书朴，隶书俗，草圣贵在无羁束。江南有僧名z6光，
<br>
<br>　　紫毫一管能颠狂。人家好壁试挥拂，瞬目已流三五行。
<br>
<br>　　摘如钩，挑如拨，斜如掌，回如斡。又如夏禹锁淮神，
<br>
<br>　　波底出来手正拔。又如朱亥锤晋鄙，袖中抬起腕欲脱。
<br>
<br>　　有时软萦盈，一穗秋云曳空阔。有时瘦f岩，
<br>
<br>　　百尺枯松露槎ā：鋈环啥更惊人，一声霹雳龙蛇活。
<br>
<br>　　稽山贺老昔所传，又闻能者惟张颠。上人致功应不下，
<br>
<br>　　其奈飘飘沧海边。可中一入天子国，络素裁缣洒毫墨。
<br>
<br>　　不系知之与不知，须言一字千金值。
<br>
<br>　　卷687_43  「赠李长史歌」吴融
<br>
<br>　　危栏压溪溪澹碧，翠袅红飘莺寂寂。此日长亭怆别离，
<br>
<br>　　座中忽遇吹芦客。双攘轻袖当高轩，含商吐羽凌非烟。
<br>
<br>　　初疑一百尺瀑布，八九月落香炉巅。又似鲛人为客罢，
<br>
<br>　　迸泪成珠玉盘泻。碧珊瑚碎震泽中，金锒铛撼龟山下。
<br>
<br>　　铿訇揭调初惊人，幽咽细声还感神。紫凤将雏叫山月，
<br>
<br>　　玄兔丧子啼江春。咨嗟长史出人艺，如何值此艰难际。
<br>
<br>　　可中长似承平基，肯将此为闲人吹。不是东城射雉处，
<br>
<br>　　即应南苑斗鸡时。白樱桃熟每先赏，红芍药开长有诗。
<br>
<br>　　卖珠曾被武皇问，薰香不怕贾公知。今来流落一何苦，
<br>
<br>　　江南江北九寒暑。翠华犹在橐泉中，一曲梁州泪如雨。
<br>
<br>　　长史长史听我语，从来艺绝多失所。罗君赠君两首诗，
<br>
<br>　　半是悲君半自悲。
<br>
<br>　　卷687_44  「赠广利大师歌」吴融
<br>
<br>　　化人之心固甚难，自化之心更不易。化人可以程限之，
<br>
<br>　　自化元须有其志。在心为志者何人，今日得之于广利。
<br>
<br>　　三十年前识师初，正见把笔学草书。崩云落日千万状，
<br>
<br>　　随手变化生空虚。海北天南几回别，每见书踪转奇绝。
<br>
<br>　　近来兼解作歌诗，言语明快有气骨。坚如百炼钢，
<br>
<br>　　挺特不可屈。又如千里马，脱缰飞灭没。好是不雕刻，
<br>
<br>　　纵横冲口发。昨来示我十馀篇，咏杀江南风与月。
<br>
<br>　　乃知性是天，习是人。莫轻河边lfG，飞作天上麒麟。
<br>
<br>　　但日新，又日新，李太白，非通神。
<br>
<br>　　卷687_45  「古离别（杂言）」吴融
<br>
<br>　　紫鸾黄鹄虽别离，一举千里何难追。犹闻啼风与叫月，
<br>
<br>　　流连断续令人悲。赋情更有深缱绻，碧L千寻尚为浅。
<br>
<br>　　蟾蜍正向清夜流，蛱蝶须教堕丝I.莫道断丝不可续，
<br>
<br>　　丹穴凤凰胶不远。莫道流水不回波，海上两潮长自返。
<br>
<br>　　卷687_46  「风雨吟」吴融
<br>
<br>　　风骚骚，雨涔涔，长洲苑外荒居深。门外流水流澶漫，
<br>
<br>　　河边古木鸣萧森。槲耷萦埃寂无人音。端然拖愁坐，
<br>
<br>　　万感丛于心。姑苏碧瓦十万户，中有楼台与歌舞。
<br>
<br>　　寻常倚月复眠花，莫说斜风兼细雨。
<br>
<br>　　应不知天地造化是何物，亦不知荣辱是何主。
<br>
<br>　　吾锍ぢ是太平，吾乐不极是天生。岂忧天下有大憝，
<br>
<br>　　四郊刁斗常铮铮。官军扰人甚于贼，将臣怕死唯守城。
<br>
<br>　　又岂复忧朝廷苦弛慢，中官转纵横。李膺勾党即罹患，
<br>
<br>　　窦武忠谋又未行。又岂忧文臣尽遭束高阁，
<br>
<br>　　文教从今日萧索。若更无人稍近前，把笔到头同一恶。
<br>
<br>　　可叹吴城城中人，无人与我交一言。蓬蒿满径尘一榻，
<br>
<br>　　独此闵闵何其烦。虽然小或可谋大，嫠妇之忧史尚存。
<br>
<br>　　况我长怀丈夫志，今来流落沧溟濉Ｓ惺本事再咨嗟，
<br>
<br>　　因风因雨更憔悴。只有闲横膝上琴，怨伤怨恨聊相寄。
<br>
<br>　　伯牙海上感沧溟，何似今朝风雨思。
<br>
<br>　　卷687_47  「江行」吴融
<br>
<br>　　来时风，去时雨，萧萧飒飒春江浦。欹欹侧侧海门帆，
<br>
<br>　　轧轧哑哑洞庭橹。
<br>
<br>　　卷687_48  「壁画折竹杂言」吴融
<br>
<br>　　枯缠藤，重欹雪。渭曲逢，湘江别。不是从来无本根，
<br>
<br>　　画工取势教摧折。
<br>
<br>　　卷687_49  「古锦裾六韵（锦上有鹦鹉、鹤，陆处士有序）」吴融
<br>
<br>　　濯水经何日，随风故有人。绿衣犹炕，丹顶尚迷真。
<br>
<br>　　暗淡云沈古，青苍藓剥新。映襟知惹泪，侵鞯想萦尘。
<br>
<br>　　掣曳无由睹，流传久自珍。武威应认得，牵挽几当春。
<br>
<br>　　卷687_50  「赋得欲晓看妆面」吴融
<br>
<br>　　胧胧欲曙色，隐隐辨残妆。月始云中出，花犹雾里藏。
<br>
<br>　　眉边全失翠，额畔半留黄。转入金屏影，隈侵角枕光。
<br>
<br>　　有蝉隳鬓样，无燕著钗行。十二峰前梦，如何不断肠。
<br>
<br>　　卷687_51  「府试雨夜帝里闻猿声」吴融
<br>
<br>　　雨滴秦中夜，猿闻峡外声。已吟何逊恨，还赋屈平情。
<br>
<br>　　暗逐哀鸿泪，遥含禁漏清。直疑游万里，不觉在重城。
<br>
<br>　　霎霎侵灯乱，啾啾入梦惊。明朝临晓镜，别有鬓丝生。
<br>
<br>　　卷687_52  「题画柏」吴融
<br>
<br>　　不得月中桂，转思陵上柏。闲取画图看，烦纡果冰释。
<br>
<br>　　桂生在青冥，万古烟雾隔。下荫玄兔窟，上映嫦娥魄。
<br>
<br>　　圆缺且不常，高低图难测。若非假羽翰，折攀何由得。
<br>
<br>　　天远眼虚穿，夜阑头自白。未知陵上柏，一定不移易。
<br>
<br>　　有意兼松茂，无情从麝食。不在是非间，与人为愤激。
<br>
<br>　　他年上缣素，今日悬屋壁。灵怪不可知，风雨疑来逼。
<br>
<br>　　明朝归故园，唯此同所适。回首寄团枝，无劳惠消息。
<br>
<br>　　卷687_53  「平望蚊子二十六韵」吴融
<br>
<br>　　天下有蚊子，候夜k人肤。平望有蚊子，白昼来相屠。
<br>
<br>　　不避风与雨，群飞出菰蒲。扰扰蔽天黑，雷然随舳舻。
<br>
<br>　　利嘴入人肉，微形红且濡。振蓬亦不惧，至死贪膏腴。
<br>
<br>　　舟人敢停棹，陆者亦疾趋。南北百馀里，畏之如虎。
<br>
<br>　　噫嘻天地间，万物各有殊。阳者阳为伍，阴者阴为徒。
<br>
<br>　　蚊蚋是阴物，夜从喧墙隅。如何正曦赫，吞噬当通衢。
<br>
<br>　　人筋为尔断，人力为尔枯。衣巾秽且甚，盘馔腥有馀。
<br>
<br>　　岂是阳德衰，不能使消除。岂是有主者，此乡宜毒荼。
<br>
<br>　　吾闻蛇能螫，避之则无虞。吾闻虿有毒，见之可疾驱。
<br>
<br>　　唯是此蚊子，逢人皆病诸。江南夏景好，水木多萧疏。
<br>
<br>　　此中震泽路，风月弥清虚。前后几来往，襟怀曾未舒。
<br>
<br>　　朝既蒙襞积，夜仍I蘧Z.虽然好吟啸，其奈难踟蹰。
<br>
<br>　　人生有不便，天意当何如。谁能假羽翼，直上言红炉。
<br>
<br>　　卷687_54  「桃花」吴融
<br>
<br>　　满树和娇烂漫红，万枝丹彩灼春融。
<br>
<br>　　何当结作千年实，将示人间造化工。
<br>
<br>　　卷687_55  「木笔花」吴融
<br>
<br>　　嫩如新竹管初齐，粉腻红轻样可携。
<br>
<br>　　谁与诗人偎槛看，好于笺墨并分题。
<br>
<br>　　卷687_56  「浙东筵上有寄」吴融
<br>
<br>　　襄王席上一神仙，眼色相当语不传。见了又休真似梦，
<br>
<br>　　坐来虽近远于天。陇禽有意犹能说，江月无心也解圆。
<br>
<br>　　更被东风劝惆怅，落花时节定翩翩。
<br>
<br>　　卷687_57  「富水驿东楹有人题诗（笔迹柔媚，出自纤指）」吴融
<br>
<br>　　绣缨霞翼两鸳鸯，金岛银川是故乡。只合双飞便双死，
<br>
<br>　　岂悲相失与相忘。烟花夜泊红蕖腻，兰渚春游碧草芳。
<br>
<br>　　何事遽惊云雨别，秦山楚水两乖张。
<br>
<br>　　卷687_58  「上巳日」吴融
<br>
<br>　　本学多情刘武威，寻花傍水看春晖。
<br>
<br>　　无端遇著伤心事，赢得凄凉索漠归。
<br>
<br>　　卷687_59  「隋堤」吴融
<br>
<br>　　搔首隋堤落日斜，已无馀柳可藏鸦。岸傍昔道牵龙舰，
<br>
<br>　　河底今来走犊车。曾笑陈家歌玉树，却随后主看琼花。
<br>
<br>　　四方正是无虞日，谁信黎阳有古家。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
