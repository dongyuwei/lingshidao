<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百六十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百六十七
<br>
<br>　　卷667_1  「星精亭」郑损
<br>
<br>　　星沈万古痕，孤绝势无邻。地窄少留竹，空多剩占云。
<br>
<br>　　钓篷和雨看，樵斧带霜闻。莫惜寻常到，清风不负人。
<br>
<br>　　卷667_2  「钓阁」郑损
<br>
<br>　　小阁惬幽寻，周遭万竹森。谁知一沼内，亦有五湖心。
<br>
<br>　　钓直鱼应笑，身闲乐自深。晚来春醉熟，香饵任浮沈。
<br>
<br>　　卷667_3  「玉声亭」郑损
<br>
<br>　　世间泉石本无价，那更天然落景中。汉佩琮b寒溜雨，
<br>
<br>　　秦箫缥缈夜敲风。一方清气群阴伏，半局闲棋万虑空。
<br>
<br>　　借问主人能住久，后来好事有谁同。
<br>
<br>　　卷667_4  「艺堂」郑损
<br>
<br>　　堂开冻石千年翠，艺讲秋胶百步威。揖让未能忘典礼，
<br>
<br>　　英雄孰不惯戎衣。风波险似金机骇，日月忙如雪羽飞。
<br>
<br>　　莫怪尊前频浩叹，男儿志愿与时违。
<br>
<br>　　卷667_5  「星精石」郑损
<br>
<br>　　突险呀空龙虎蹲，由来英气蓄寒根。苍苔点染云生靥，
<br>
<br>　　老雨淋漓铁渍痕。松韵远趋疑认祖，山阴轻覆似怜孙。
<br>
<br>　　孤岩恰恰容幽构，可爱江南释子园。
<br>
<br>　　卷667_6  「泛香亭」郑损
<br>
<br>　　流杯处处称佳致，何似斯亭出自然。山溜穿云来几里，
<br>
<br>　　石盘和藓凿何年。声交鸣玉歌沈板，色幌寒金酒满船。
<br>
<br>　　莫怪坐中难得醉，醒人心骨有潺。
<br>
<br>　　卷667_7  「巴州寒食晚眺」张t
<br>
<br>　　东望青天周与秦，杏花榆叶故园春。
<br>
<br>　　野寺一倾寒食酒，晚来风景重愁人。
<br>
<br>　　卷667_8  「题击瓯楼」张t
<br>
<br>　　驻旌元帅遗风在，击缶高人逸兴酣。
<br>
<br>　　水转巴文清溜急，山连蒙岫翠光涵。
<br>
<br>　　卷667_9  「题司空图壁」卢携
<br>
<br>　　姓氏司空贵，官班御史卑。老夫如且在，不用叹屯奇。
<br>
<br>　　卷667_10  「愁诗」李廷璧
<br>
<br>　　到来难遣去难留，著骨黏心万事休。潘岳愁丝生鬓里，
<br>
<br>　　婕妤悲色上眉头。长途诗尽空骑马，远雁声初独倚楼。
<br>
<br>　　更有相思不相见，酒醒灯背月如钩。
<br>
<br>　　卷667_11  「题菖蒲废观」许三畏
<br>
<br>　　本是安期烧药处，今来改作坐禅宫。数僧梵响满楼月，
<br>
<br>　　深谷猿声半夜风。金简事移松阁迥，彩云影散阆山空。
<br>
<br>　　我来不见修真客，却得真如问远公。
<br>
<br>　　卷667_12  「致孙状元诉醵罚钱」卢嗣业
<br>
<br>　　未识都知面，频输复分钱。苦心事笔砚，得志助花钿。
<br>
<br>　　徒步求秋赋，持杯给暮。力微多谢病，非不奉同年。
<br>
<br>　　卷667_13  「红蔷薇」牛峤
<br>
<br>　　晓啼珠露浑无力，绣簇罗襦不著行。
<br>
<br>　　若缀寿阳公主额，六宫争肯学梅妆。
<br>
<br>　　卷667_14  「杨柳枝五首」牛峤
<br>
<br>　　解冻风来末上青，解垂罗袖拜卿卿。
<br>
<br>　　无端袅娜临官路，舞送行人过一生。
<br>
<br>　　吴王宫里色偏深，一簇纤条万缕金。
<br>
<br>　　不愤钱塘苏小小，引郎松下结同心。
<br>
<br>　　桥北桥南千万条，恨伊张绪不相饶。
<br>
<br>　　金羁白马临风望，认得羊家静婉腰。
<br>
<br>　　狂雪随风扑马飞，惹烟无力被春欺。
<br>
<br>　　莫交移入灵和殿，宫女三千又妒伊。
<br>
<br>　　袅翠笼烟拂暖波，舞裙新染麴尘罗。
<br>
<br>　　章华台畔隋堤上，傍得春风尔许多。
<br>
<br>　　卷667_15  「及第后宿平康里诗」郑合
<br>
<br>　　春来无处不闲行，楚润相看别有情。
<br>
<br>　　好是五更残酒醒，时时闻唤状头声。
<br>
<br>　　卷667_16  「贺裴廷裕蜀中登第诗」李搏
<br>
<br>　　铜梁千里曙云开，仙新从紫府来。天上已张新羽翼，
<br>
<br>　　世间无复旧尘埃。嘉祯果中君平卜，贺喜须斟卓氏杯。
<br>
<br>　　应笑戎藩刀笔吏，至今泥滓曝鱼鳃。
<br>
<br>　　卷667_17  「复谑廷裕」李搏
<br>
<br>　　曾随风水化凡鳞，安上门前一字新。
<br>
<br>　　闻道蜀江风景好，不知何似杏园春。
<br>
<br>　　卷667_18  「吊贾岛」李克恭
<br>
<br>　　一一玄微缥缈成，尽吟方便爽神情。宣宗谪去为闲事，
<br>
<br>　　韩愈知来已振名。海底也应搜得净，月轮常被玩教倾。
<br>
<br>　　如何未隔四十载，不遇论量向此生。
<br>
<br>　　卷667_19  「君山」程贺
<br>
<br>　　曾游方外见麻姑，说道君山此本无。
<br>
<br>　　云是昆仑山顶石，海风吹落洞庭湖。
<br>
<br>　　卷667_20  「东归诗」卢尚卿
<br>
<br>　　九重丹诏下尘埃，深锁文闱罢选才。桂树放教遮月长，
<br>
<br>　　杏园终待隔年开。自从玉帐论兵后，不许金门谏猎来。
<br>
<br>　　今日灞陵桥上过，路人应笑腊前回。
<br>
<br>　　卷667_21  「题玉芝双奉院」顾在F
<br>
<br>　　入门如洞府，花木与时稀。夜坐山当户，秋吟叶满衣。
<br>
<br>　　犬随童子出，鸟避俗人飞。至药应将熟，年年火气微。
<br>
<br>　　卷667_22  「宿麻平驿」顾在F
<br>
<br>　　及到怡情处，暂忘登陟劳。青山看不厌，明月坐来高。
<br>
<br>　　犬为孤村吠，猿因冷木号。微吟还独酌，多兴忆同袍。
<br>
<br>　　卷667_23  「题光福上方塔」顾在F
<br>
<br>　　苍岛孤生白浪中，倚天高塔势翻空。烟凝远岫列寒翠，
<br>
<br>　　霜染疏林堕碎红。汀沼或栖彭泽雁，楼台深贮洞庭风。
<br>
<br>　　六时金磬落何处，偏傍芦苇惊钓翁。
<br>
<br>　　卷667_24  「枯木诗辞召命作」翁洮
<br>
<br>　　枯木傍溪崖，由来岁月赊。有根盘水石，无叶接烟霞。
<br>
<br>　　二月苔为色，三冬雪作花。不因星使至，谁识是灵槎。
<br>
<br>　　卷667_25  「赠进士王雄」翁洮
<br>
<br>　　河清海晏少波涛，几载垂钩不得鳌。空向人间修谏草，
<br>
<br>　　又来江上咏离骚。笳吹古堞边声远，岳倚晴空楚色高。
<br>
<br>　　何事明廷有徐庶，总教三径卧蓬蒿。
<br>
<br>　　卷667_26  「渔者」翁洮
<br>
<br>　　一叶飘然任浪吹，雨蓑烟笠肯忘机。只贪浊水张罗众，
<br>
<br>　　却笑清流把钓稀。苇岸夜依明月宿，柴门晴棹白云归。
<br>
<br>　　到头得丧终须达，谁道渔樵有是非。
<br>
<br>　　卷667_27  「上子男寿昌宰」翁洮
<br>
<br>　　陶公为政卓潘齐，入县看花柳满堤。百里江山聊展骥，
<br>
<br>　　九皋云月怪驱鸡。高楼野色迎襟袖，比屋歌声远鼓鼙。
<br>
<br>　　只恐攀辕留不住，明时霄汉有丹梯。
<br>
<br>　　卷667_28  「赠方干先生」翁洮
<br>
<br>　　由来箕踞任天真，别有诗名出世尘。不爱春宫分桂树，
<br>
<br>　　欲教天子枉蒲轮。城头鼙鼓三声晓，岛外湖山一簇春。
<br>
<br>　　独向若耶溪上住，谁知不是钓鳌人。
<br>
<br>　　卷667_29  「赠进士李德新接海棠梨」翁洮
<br>
<br>　　蜀人犹说种难成，何事江东见接生。席上若微桃李伴，
<br>
<br>　　花中堪作牡丹兄。高轩日午争浓艳，小径风移旋落英。
<br>
<br>　　一种呈妍今得地，剑峰梨岭谩纵横。
<br>
<br>　　卷667_30  「春日题航头桥」翁洮
<br>
<br>　　故园桥上绝埃尘，此日凭栏兴自新。云影晚将仙掌曙，
<br>
<br>　　水光迷得武陵春。薜萝烟里高低路，杨柳风前去住人。
<br>
<br>　　莫怪马卿题姓字，终朝云雨化龙津。
<br>
<br>　　卷667_31  「和方干题李频庄」翁洮
<br>
<br>　　高情度日非无事，自是高情不觉喧。海气暗蒸莲叶沼，
<br>
<br>　　山光晴逗苇花村。吟时胜概题诗板，静处繁华付酒尊。
<br>
<br>　　闲伴白云收桂子，每寻流水蓖┧铩Ｓ唐韭陕来心曲，
<br>
<br>　　岂虑星霜到鬓根。多少清风归此地，十年虚打五侯门。
<br>
<br>　　卷667_32  「苇丛」翁洮
<br>
<br>　　得地自成丛，那因种植功。有花皆吐雪，无韵不含风。
<br>
<br>　　倒影翘沙鸟，幽根立水虫。萧萧寒雨夜，江汉思无穷。
<br>
<br>　　卷667_33  「春」翁洮
<br>
<br>　　漠漠烟花处处通，游人南北思无穷。林间鸟奏笙簧月，
<br>
<br>　　野外花含锦绣风。N抱云霞朝凤阙，鱼翻波浪化龙宫。
<br>
<br>　　此时谁羡神仙客，车马悠扬九陌中。
<br>
<br>　　卷667_34  「夏」翁洮
<br>
<br>　　触目皆因长养功，浮生何处问穷通。柳长北阙丝千缕，
<br>
<br>　　云簇南山火万笼。大野烟尘飘赫日，高楼帘幕逗薰风。
<br>
<br>　　身心已在喧阗处，惟羡沧浪把钓翁。
<br>
<br>　　卷667_35  「秋」翁洮
<br>
<br>　　宋玉高吟思万重，澄澄寰宇振金风。云闲日月浮虚白，
<br>
<br>　　木落山川叠碎红。寥雁多宫漏永，河渠烟敛塞天空。
<br>
<br>　　侯门处处槐花□，献赋何时遇至公。
<br>
<br>　　卷667_36  「冬」翁洮
<br>
<br>　　寂寂栖心向杳冥，苦吟寒律句偏清。云凝止水鱼龙蛰，
<br>
<br>　　雪点遥峰草木荣。迥夜炉翻埃烬色，天河冰辗辘轳声。
<br>
<br>　　归飞未得东风力，魂断三山九万程。
<br>
<br>　　卷667_37  「过洞庭」李屿
<br>
<br>　　浩渺注横流，千潭合万湫。半洪侵楚翼，一汊属吴头。
<br>
<br>　　动轴当新霁，漫空正仲秋。势翻荆口迮，声拥岳阳浮。
<br>
<br>　　远脉滋衡岳，微凉散橘洲。星辰连影动，岚翠逐隅收。
<br>
<br>　　渐落分行雁，旋添趁伴舟。升腾人莫测，安稳路何忧。
<br>
<br>　　气与尘中别，言堪象外搜。此身如粗了，来把一竿休。
<br>
<br>　　卷667_38  「严塘经乱书事」郑启
<br>
<br>　　尘生宫阙雾鳎万骑龙飞幸蜀中。在野傅岩君不梦，
<br>
<br>　　乘轩卫懿鹤何功。虽知四海同盟久，未合中原武备空。
<br>
<br>　　星落夜原妖气满，汉家麟阁待英雄。
<br>
<br>　　梁园皓色月如，清景伤时一惨凄。未见山前归牧马，
<br>
<br>　　犹闻江上带征@.鲲为鱼队潜鳞困，鹤处鸡群病翅低。
<br>
<br>　　正是四郊多垒日，波涛早晚静鲸鲵。
<br>
<br>　　卷667_39  「邓表山」郑启
<br>
<br>　　白日三清此上时，观开山下彩云飞。仙坛丹灶灵犹在，
<br>
<br>　　鹤驾清朝去不归。晋末几迁陵谷改，尘中空换子孙非。
<br>
<br>　　松花落尽无消息，半夜疏钟彻翠微。
<br>
<br>　　卷667_40  「记知闻近过关试」韩仪
<br>
<br>　　短行轴了付三铨，休把新衔恼必先。
<br>
<br>　　今日便称前进士，好留春色与明年。
<br>
<br>　　卷667_41  「郊居」温宪
<br>
<br>　　村前村后树，寓赏有馀情。青麦路初断，紫花田未耕。
<br>
<br>　　雉声闻不到，山势望犹横。寂寞春风里，吟酣信马行。
<br>
<br>　　卷667_42  「杏花」温宪
<br>
<br>　　团雪上晴梢，红明映碧寥。店香风起夜，村白雨休朝。
<br>
<br>　　静落犹和蒂，繁开正蔽条。澹然闲赏久，无以破妖娆。
<br>
<br>　　卷667_43  「春鸠」温宪
<br>
<br>　　村南微雨新，平绿净无尘。散睡桑条暖，闲鸣屋脊春。
<br>
<br>　　远闻和晓梦，相应在诸邻。行乐花时节，追飞见亦频。
<br>
<br>　　卷667_44  「题崇庆寺壁」温宪
<br>
<br>　　十口沟隍待一身，半年千里绝音尘。
<br>
<br>　　鬓毛如雪心如死，犹作长安下第人。
<br>
<br>　　卷667_45  「报颜标」姚岩杰
<br>
<br>　　为报颜公识我么，我心唯只与天和。眼前俗物关情少，
<br>
<br>　　醉后青山入意多。田子莫嫌弹铗恨，宁生休唱饭牛歌。
<br>
<br>　　圣朝若为苍生计，也合公车到薜萝。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
