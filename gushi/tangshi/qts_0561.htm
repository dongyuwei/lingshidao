<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百六十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百六十一
<br>
<br>　　卷561_1  「荔枝诗」薛能
<br>
<br>　　颗如松子色如樱，未识蹉跎欲半生。
<br>
<br>　　岁杪监州曾见树，时新入座久闻名。
<br>
<br>　　卷561_2  「丁巳上元日放三雉」薛能
<br>
<br>　　婴网虽皆困，褰笼喜共归。无心期尔报，相见莫惊飞。
<br>
<br>　　卷561_3  「寓题（一作边城寓题）」薛能
<br>
<br>　　王泽犹来雅在新，尚词微事可愁人。
<br>
<br>　　淫哇满眼关雎弱，犹贺清朝有此身。
<br>
<br>　　卷561_4  「望蜀亭」薛能
<br>
<br>　　树簇烟迷蜀国深，岭头分界恋登临。
<br>
<br>　　前轩一望无他处，从此西川只在心。
<br>
<br>　　卷561_5  「游嘉州后溪（开元观闲游，因及后溪，偶成二韵）」薛能
<br>
<br>　　山屐经过满径踪，隔溪遥见夕阳舂。
<br>
<br>　　当时诸葛成何事，只合终身作卧龙。
<br>
<br>　　卷561_6  「自讽」薛能
<br>
<br>　　千题万咏过三旬，忘食贪魔作瘦人。
<br>
<br>　　行处便吟君莫笑，就中诗病不任春。
<br>
<br>　　卷561_7  「乞假归题候馆」薛能
<br>
<br>　　仆带雕弓马似飞，老莱衣上著戎衣。
<br>
<br>　　邮亭不暇吟山水，塞外经年皆未归。
<br>
<br>　　卷561_8  「监郡犍为将归使府登楼寓题」薛能
<br>
<br>　　几日监临向蜀春，错抛歌酒强忧人。
<br>
<br>　　江楼一望西归去，不负嘉州只负身。
<br>
<br>　　卷561_9  「过象耳山二首」薛能
<br>
<br>　　一色青松几万栽，异香薰路带花开。
<br>
<br>　　山门欲别心潜愿，更到蜀中还到来。
<br>
<br>　　到处逢山便欲登，自疑身作住来僧。
<br>
<br>　　徒行至此三千里，不是有缘应不能。
<br>
<br>　　卷561_10  「圣灯」薛能
<br>
<br>　　莽莽空中稍稍灯，坐看迷浊变清澄。
<br>
<br>　　须知火尽烟无益，一夜栏边说向僧。
<br>
<br>　　卷561_11  「过昌利观有怀」薛能
<br>
<br>　　万仞云峰八石泉，李君仙后更谁仙。
<br>
<br>　　我来驻马人何问，老柏无多不种田。
<br>
<br>　　卷561_12  「蜀路」薛能
<br>
<br>　　剑阁缘云拂斗魁，疾风生树过龙媒。
<br>
<br>　　前程憩罢知无益，但是驽蹄亦到来。
<br>
<br>　　卷561_13  「山下偶作」薛能
<br>
<br>　　零雨沾山百草香，树梢高顶尽斜阳。
<br>
<br>　　横流巨石皆堪住，何事无僧有石房。
<br>
<br>　　卷561_14  「伏牛山」薛能
<br>
<br>　　虎蹲峰状屈名牛，落日连村好望秋。
<br>
<br>　　不为时危耕不得，一黎风雨便归休。
<br>
<br>　　卷561_15  「老圃堂（一作曹邺诗）」薛能
<br>
<br>　　邵平瓜地接吾庐，谷雨乾时偶自锄。
<br>
<br>　　昨日春风欺不在，就床吹落读残书。
<br>
<br>　　卷561_16  「春题」薛能
<br>
<br>　　柳莫摇摇花莫开，此心因病亦成灰。
<br>
<br>　　人生只有家园乐，及取春农归去来。
<br>
<br>　　卷561_17  「并州寓怀」薛能
<br>
<br>　　人多知遇独难求，人负知音独爱酬。
<br>
<br>　　常恐此心无乐处，枉称年少在并州。
<br>
<br>　　卷561_18  「中秋旅舍（一作中秋旅舍书怀）」薛能
<br>
<br>　　云卷庭虚月逗空，一方秋草尽鸣虫。
<br>
<br>　　是时兄弟正南北，黄叶满阶来去风。
<br>
<br>　　卷561_19  「符亭二首」薛能
<br>
<br>　　符亭之地雅离群，万古悬泉一旦新。
<br>
<br>　　若念农桑也如此，县人应得似行人。
<br>
<br>　　山如巫峡烟云好，路似嘉祥水木清。
<br>
<br>　　大抵游人总应爱，就中难说是诗情。
<br>
<br>　　卷561_20  「秋夜听任郎中琴」薛能
<br>
<br>　　十指宫商膝上秋，七条丝动雨修修。
<br>
<br>　　空堂半夜孤灯冷，弹著乡心欲白头。
<br>
<br>　　卷561_21  「留别关东旧游」薛能
<br>
<br>　　我去君留十载中，未曾相见及花红。
<br>
<br>　　他时住得君应老，长短看花心不同。
<br>
<br>　　卷561_22  「赠出塞客」薛能
<br>
<br>　　出郊征骑逐飞埃，此别惟愁春未回。
<br>
<br>　　寒叶夕阳投宿意，芦关门向远河开。
<br>
<br>　　卷561_23  「秋溪独坐」薛能
<br>
<br>　　黄叶分飞砧上下，白云零落马东西。
<br>
<br>　　人生万意此端坐，日暮水深流出溪。
<br>
<br>　　卷561_24  「蒲中霁后晚望」薛能
<br>
<br>　　河边霁色无人见，身带春风立岸头。
<br>
<br>　　浊水茫茫有何意，日斜还向古蒲州。
<br>
<br>　　卷561_25  「宋氏林亭」薛能
<br>
<br>　　地湿莎青雨后天，桃花红近竹林边。
<br>
<br>　　行人本是农桑客，记得春深欲种田。
<br>
<br>　　卷561_26  「云花寺寓居赠海岸上人」薛能
<br>
<br>　　暂寄空门未是归，上方林榭独儒衣。
<br>
<br>　　吾师不语应相怪，频惹街尘入寺飞。
<br>
<br>　　卷561_27  「关中秋夕」薛能
<br>
<br>　　簟湿秋庭岳在烟，露光明滑竹苍然。
<br>
<br>　　何人意绪还相似，鹤宿松枝月半天。
<br>
<br>　　卷561_28  「西县道中有短亭，岩穴飞泉隔江洒至，因成二首」薛能
<br>
<br>　　风凉津湿共微微，隔岸泉冲石窍飞。
<br>
<br>　　争得巨灵从野性，旧乡无此擘将归。
<br>
<br>　　一瀑三峰赤日天，路人才见便然。
<br>
<br>　　谁能夜向山根宿，凉月初生的有仙。
<br>
<br>　　卷561_29  「省试夜（一作韦承贻诗）」薛能
<br>
<br>　　白莲千朵照廊明，一片承平雅颂声。
<br>
<br>　　更报第三条烛尽，文昌风景画难成。
<br>
<br>　　卷561_30  「过骊山」薛能
<br>
<br>　　丹o苍苍簇背山，路尘应满旧帘间。
<br>
<br>　　玄宗不是偏行乐，只为当时四海闲。
<br>
<br>　　卷561_31  「曲江醉题」薛能
<br>
<br>　　闲身行止属年华，马上怀中尽落花。
<br>
<br>　　狂遍曲江还醉卧，觉来人静日西斜。
<br>
<br>　　卷561_32  「参军厅新池」薛能
<br>
<br>　　帘外无尘胜物外，墙根有竹似山根。
<br>
<br>　　流泉不至客来久，坐见新池落旧痕。
<br>
<br>　　卷561_33  「太原使院晚出」薛能
<br>
<br>　　青门无路入清朝，滥作将军最下僚。
<br>
<br>　　同舍尽归身独在，晚风开印叶萧萧。
<br>
<br>　　卷561_34  「寒食日曲江」薛能
<br>
<br>　　曲水池边青草岸，春风林下落花杯。
<br>
<br>　　都门此日是寒食，人去看多身独来。
<br>
<br>　　卷561_35  「T官舍新竹」薛能
<br>
<br>　　心觉清凉体似吹，满风轻撼叶垂垂。
<br>
<br>　　无端种在幽闲地，众鸟嫌寒凤未知。
<br>
<br>　　卷561_36  「京中客舍闻筝」薛能
<br>
<br>　　十二三弦共五音，每声如截远人心。
<br>
<br>　　当时向秀闻邻笛，不是离家岁月深。
<br>
<br>　　卷561_37  「铜雀台」薛能
<br>
<br>　　魏帝当时铜雀台，黄花深映棘丛开。
<br>
<br>　　人生富贵须回首，此地岂无歌舞来。
<br>
<br>　　卷561_38  「寿安水馆」薛能
<br>
<br>　　地接山林兼有石，天悬星月更无云。
<br>
<br>　　惊鸥上树满池水，一声中夜闻。
<br>
<br>　　卷561_39  「雨后早发永宁」薛能
<br>
<br>　　春霖朝罢客西东，雨足泥声路未通。
<br>
<br>　　独爱千峰最高处，一峰初日白云中。
<br>
<br>　　卷561_40  「宿仙游寺望月生峰」薛能
<br>
<br>　　公门身入洞门行，出阱离笼似有情。
<br>
<br>　　僧语夜凉云树黑，月生峰上月初生。
<br>
<br>　　卷561_41  「秋题」薛能
<br>
<br>　　独坐东南见晓星，白云微透寥清。
<br>
<br>　　磷磷L石堪僧坐，一叶梧桐落半庭。
<br>
<br>　　卷561_42  「和友人寄怀」薛能
<br>
<br>　　从来行乐近来希，蘧瑗知言与我违。
<br>
<br>　　自是衰心不如旧，非关四十九年非。
<br>
<br>　　卷561_43  「子夜」薛能
<br>
<br>　　嫖姚家宴敌吴王，子夜歌声满画堂。
<br>
<br>　　此日相逢眉翠尽，女真行李乞斋粮。
<br>
<br>　　卷561_44  「雁和韦侍御」薛能
<br>
<br>　　肃肃雍雍义有馀，九天莺凤莫相疏。
<br>
<br>　　唯应静向山窗过，激发英雄夜读书。
<br>
<br>　　卷561_45  「和府帅相公」薛能
<br>
<br>　　竹映高墙似傍山，邹阳归后令威还。
<br>
<br>　　君看将相才多少，两首诗成七步间。
<br>
<br>　　卷561_46  「又和留山鸡」薛能
<br>
<br>　　五色文胜百鸟王，相思兼绝寄芸香。
<br>
<br>　　由来不是池中物，鸡树归时即取将。
<br>
<br>　　卷561_47  「舟中酬杨中丞春早见寄」薛能
<br>
<br>　　锦楼春望忆丹楹，更遇高情说早莺。
<br>
<br>　　江上境寒吟不得，湿风梅雨满船轻。
<br>
<br>　　卷561_48  「寒食日题」薛能
<br>
<br>　　美人寒食事春风，折尽青青赏尽红。
<br>
<br>　　夜半无灯还有睡，秋千悬在月明中。
<br>
<br>　　卷561_49  「杏花」薛能
<br>
<br>　　活色生香第一流，手中移得近青楼。
<br>
<br>　　谁知艳性终相负，乱向春风笑不休。
<br>
<br>　　卷561_50  「黄蜀葵」薛能
<br>
<br>　　娇黄新嫩欲题诗，尽日含毫有所思。
<br>
<br>　　记得玉人初病起，道家妆束厌禳时。
<br>
<br>　　卷561_51  「春咏」薛能
<br>
<br>　　春来还似去年时，手把花枝唱竹枝。
<br>
<br>　　狂瘦未曾餐有味，不缘中酒却缘诗。
<br>
<br>　　卷561_52  「赠欢娘（八岁善吹笙）」薛能
<br>
<br>　　一束龙吟细竹枝，青娥擎在手中吹。
<br>
<br>　　当时纵使双成在，不得如伊是小时。
<br>
<br>　　卷561_53  「戏瞻相」薛能
<br>
<br>　　失意蹉跎到旧游，见吹杨柳便遮羞。
<br>
<br>　　瞻相赵女休相拽，不及人前诈摆头。
<br>
<br>　　卷561_54  「赠解诗歌人」薛能
<br>
<br>　　同有诗情自合亲，不须歌调更含埂
<br>
<br>　　朝天御史非韩寿，莫窃香来带累人。
<br>
<br>　　卷561_55  「赠韦氏歌人二首」薛能
<br>
<br>　　弦管声凝发唱高，几人心地暗伤刀。
<br>
<br>　　思量更有何堪比，王母新开一树桃。
<br>
<br>　　一曲新声惨画堂，可能心事忆周郎。
<br>
<br>　　朝来为客频开口，绽尽桃花几许香。
<br>
<br>　　卷561_56  「加阶」薛能
<br>
<br>　　二年中散似稽康，此日无功换宠光。
<br>
<br>　　唯有一般酬圣主，胜于东晋是文章。
<br>
<br>　　卷561_57  「野园」薛能
<br>
<br>　　野园无鼓又无旗，鞍马传杯用柳枝。
<br>
<br>　　娇养翠娥无怕惧，插人头上任风吹。
<br>
<br>　　卷561_58  「郊亭」薛能
<br>
<br>　　郊亭宴罢欲回车，满郭传呼调角初。
<br>
<br>　　尚拥笙歌归未得，笑娥扶著醉尚书。
<br>
<br>　　卷561_59  「老僧」薛能
<br>
<br>　　清瘦形容八十馀，匏悬篱落似村居。
<br>
<br>　　劝师莫羡人间有，幸是元无免破除。
<br>
<br>　　卷561_60  「僧窗」薛能
<br>
<br>　　不悟时机滞有馀，近来为事更乖疏。
<br>
<br>　　朱轮皂盖蹉跎尽，犹爱明窗好读书。
<br>
<br>　　卷561_61  「题平等院」薛能
<br>
<br>　　十里城中一院僧，各持巾钵事南能。
<br>
<br>　　还应笑我功名客，未解嫌官学大乘。
<br>
<br>　　卷561_62  「影灯夜二首（一作上元诗）」薛能
<br>
<br>　　偃王灯塔古徐州，二十年来乐事休。
<br>
<br>　　此日将军心似海，四更身领万人游。
<br>
<br>　　十万军城百万灯，酥油香暖夜如A.红妆满地烟光好，只恐笙歌引上升。
<br>
<br>　　卷561_63  「许州旌节到作」薛能
<br>
<br>　　两地旌旗拥一身，半缘伤旧半荣新。
<br>
<br>　　州人若忆将军面，写取雕堂报国真。
<br>
<br>　　卷561_64  「重游通波亭」薛能
<br>
<br>　　十年抛掷故园花，最忆红桃竹外斜。
<br>
<br>　　此日郊亭心乍喜，败榆芳草似还家。
<br>
<br>　　卷561_65  「戏舸」薛能
<br>
<br>　　远舸冲开一路萍，岸傍偷上小茅亭。
<br>
<br>　　游人莫觅杯盘分，此地才应聚德星。
<br>
<br>　　卷561_66  「偶题」薛能
<br>
<br>　　到处吟兼上马吟，总无愁恨自伤心。
<br>
<br>　　无端梦得钧天乐，尽觉宫商不是音。
<br>
<br>　　卷561_67  「折杨柳十首」薛能
<br>
<br>　　华清高树出离宫，南陌柔条带暖风。
<br>
<br>　　谁见轻阴是良夜，瀑泉声畔月明中。
<br>
<br>　　洛桥晴影覆江船，羌笛秋声湿塞烟。
<br>
<br>　　闲想习池公宴罢，水蒲风絮夕阳天。
<br>
<br>　　嫩绿轻悬似缀旒，路人遥见隔宫楼。
<br>
<br>　　谁能更近丹墀种，解播皇风入九州。
<br>
<br>　　暖风晴日断浮埃，废路新条发钓台。
<br>
<br>　　处处轻阴可惆怅，后人攀处古人栽。
<br>
<br>　　潭上江边袅袅垂，日高风静絮相随。
<br>
<br>　　青楼一树无人见，正是女郎眠觉时。
<br>
<br>　　汴水高悬百万条，风清两岸一时摇。
<br>
<br>　　隋家力尽虚栽得，无限春风属圣朝。
<br>
<br>　　和风烟树九重城，夹路春阴十万营。
<br>
<br>　　唯向边头不堪望，一株憔悴少人行。
<br>
<br>　　窗外齐垂旭日初，楼边轻暖好风徐。
<br>
<br>　　游人莫道栽无益，桃李清阴却不如。
<br>
<br>　　众木犹寒独早青，御沟桥畔曲江亭。
<br>
<br>　　陶家旧日应如此，一院春条绿绕厅。
<br>
<br>　　帐偃缨垂细复繁，令人心想石家园。
<br>
<br>　　风条月影皆堪重，何事侯门爱树萱。
<br>
<br>　　卷561_68  「柳枝四首」薛能
<br>
<br>　　数首新诗带恨成，柳丝牵我我伤情。
<br>
<br>　　柔娥幸有腰支稳，试踏吹声作唱声。
<br>
<br>　　高出军营远映桥，贼兵曾斫火曾烧。
<br>
<br>　　风流性在终难改，依旧春来万万条。
<br>
<br>　　县依陶令想嫌迂，营畔将军即大粗。
<br>
<br>　　此日与君除万恨，数篇风调更应无。
<br>
<br>　　狂似纤腰嫩胜绵，自多情态竟谁怜。
<br>
<br>　　游人不折还堪恨，抛向桥边与路边。
<br>
<br>　　卷561_69  「柳枝词五首」薛能
<br>
<br>　　朝阳晴照绿杨烟，一别通波十七年。
<br>
<br>　　应有旧枝无处觅，万株风里卓旌旃。
<br>
<br>　　晴垂芳态吐牙新，雨摆轻条湿面春。
<br>
<br>　　别有出墙高数尺，不知摇动是何人。
<br>
<br>　　暖梳簪朵事登楼，因挂垂杨立地愁。
<br>
<br>　　牵断绿丝攀不得，半空悬着玉搔头。
<br>
<br>　　西园高树后庭根，处处寻芳有折痕。
<br>
<br>　　终忆旧游桃叶舍，一株斜映竹篱门。
<br>
<br>　　刘白苏台总近时，当初章句是谁推。
<br>
<br>　　纤腰舞尽春杨柳，未有侬家一首诗。
<br>
<br>　　卷561_70  「吴姬十首」薛能
<br>
<br>　　夜锁重门昼亦监，眼波娇利瘦岩岩。
<br>
<br>　　偏怜不怕傍人笑，自把春罗等舞衫。
<br>
<br>　　龙麝薰多骨亦香，因经寒食好风光。
<br>
<br>　　何人画得天生态，枕破施朱隔宿妆。
<br>
<br>　　滴滴春霖透荔枝，笔题笺动手中垂。
<br>
<br>　　天阴不得君王召，怪青蛾作小诗。
<br>
<br>　　钿合重盛绣结深，昭阳初幸赐同心。
<br>
<br>　　君知一夜恩多少，明日宣教放德音。
<br>
<br>　　退红香汗湿轻纱，高卷蚊厨独卧斜。
<br>
<br>　　娇泪半垂珠不破，恨君_折后庭花。
<br>
<br>　　取次衣裳尽带珠，别添龙脑`罗襦。
<br>
<br>　　年来寄与乡中伴，杀尽春蚕税亦无。
<br>
<br>　　画烛烧兰暖复迷，殿帏深密下银泥。
<br>
<br>　　开门欲作侵晨散，已是明朝日向西。
<br>
<br>　　楼台重叠满天云，殷殷鸣鼍世上闻。
<br>
<br>　　此日杨花初似雪，女儿弦管弄参军。
<br>
<br>　　冠剪黄绡帔紫罗，薄施铅粉画青娥。
<br>
<br>　　因将素手夸纤巧，从此椒房宠更多。
<br>
<br>　　身是三千第一名，内家丛里独分明。
<br>
<br>　　芙蓉殿上中元日，水拍银台弄化生。
<br>
<br>　　卷561_71  「题于公花园」薛能
<br>
<br>　　含桃庄主后园深，繁实初成静扫阴。
<br>
<br>　　若使明年花可待，应须恼破事花心。
<br>
<br>　　卷561_72  「登城」薛能
<br>
<br>　　偶作闲身上古城，路人遥望不相惊。
<br>
<br>　　无端将吏逡巡至，又作都头一队行。
<br>
<br>　　卷561_73  「好客」薛能
<br>
<br>　　好客连宵在醉乡，蜡烟红暖胜春光。
<br>
<br>　　谁人肯信山僧语，寒雨唯煎治气汤。
<br>
<br>　　卷561_74  「赠普恭禅师」薛能
<br>
<br>　　一日迢迢每一餐，我心难伏我无难。
<br>
<br>　　南檐十月绳床暖，背卷真经向日看。
<br>
<br>　　卷561_75  「赠无表禅师」薛能
<br>
<br>　　笠戴圆阴楚地棕，磬敲清乡蜀山铜。
<br>
<br>　　秋来说偈寅朝殿，爽爽杨枝满手风。
<br>
<br>　　卷561_76  「彭门偶题」薛能
<br>
<br>　　淮王西舍固非夫，柳恽偏州未是都。
<br>
<br>　　直到春秋诸列国，拥旄才子也应无。
<br>
<br>　　卷561_77  「嘲赵U」薛能
<br>
<br>　　巡关每傍蛊丫郑望月还登乞巧楼。
<br>
<br>　　第一莫教娇太过，缘人衣带上人头。
<br>
<br>　　卷561_78  「句」薛能
<br>
<br>　　百首如一首，卷初如卷终。（《北梦琐言》：能以诗自负，
<br>
<br>　　还刘得仁卷，题诗云云）
<br>
<br>　　坐久仆头出，语多僧齿寒。（《南部新书》）
<br>
<br>　　西塞长云尽，南湖片月斜。（《古今诗话》）
<br>
<br>　　李白终无取，陶潜固不刊。（《论诗》见《郑谷集注》）
<br>
<br>　　我身若在开元日，争遣名为李翰林。（寄符郎中，
<br>
<br>　　见《郑集》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
