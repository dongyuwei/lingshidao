<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百五十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百五十三
<br>
<br>　　卷853_1  「游仙二十四首」吴筠
<br>
<br>　　启册观往载，摇怀考今情。终古已寂寂，举世何营营。
<br>
<br>　　悟彼众仙妙，超然含至精。凝神契冲玄，化服凌太清。
<br>
<br>　　心同宇宙广，体合云霞轻。翔风吹羽盖，庆霄拂霓旌。
<br>
<br>　　龙驾朝紫微，后天保令名。岂如寰中士，轩冕矜暂荣。
<br>
<br>　　鸾凤栖瑶林，雕鹗集平楚。饮啄本殊好，翱翔终异所。
<br>
<br>　　吾方遗喧嚣，立节慕高举。解兹区中恋，结彼霄外侣。
<br>
<br>　　谁谓天路遐，感通自无阻。
<br>
<br>　　愍俗从迁谢，寻仙去沦没。三元有真人，与我生道骨。
<br>
<br>　　凌晨吸丹景，入夜饮黄月。百关弥调畅，方寸益清越。
<br>
<br>　　栖神合虚无，洞览周恍惚。不觉随玉皇，焚香诣金阙。
<br>
<br>　　西龟初定，东华已校名。三官无遗谴，七祖升云。
<br>
<br>　　体妙尘累隔，心微玄化并。一朝出天地，亿载犹童婴。
<br>
<br>　　使我齐浩劫，萧萧宴玉清。
<br>
<br>　　怡神在灵府，皎皎含清澄。仙经不吾欺，轻举信有征。
<br>
<br>　　畴昔希道念，而今果天矜。岂非阴功著，乃致白日升。
<br>
<br>　　焉用过洞府，吾其越朱陵。
<br>
<br>　　高真诚寥邈，道合不我遗。孰谓姑射远，神人可同嬉。
<br>
<br>　　结驾从之游，飘飘出天垂。不理人自化，神凝物无疵。
<br>
<br>　　因知至精感，足以和四时。
<br>
<br>　　碧海广无际，三山高不极。金台罗中天，羽客恣游息。
<br>
<br>　　霞液朝可饮，虹芝晚堪食。啸歌自忘心，腾举宁假翼。
<br>
<br>　　保寿同三光，安能纪千亿。
<br>
<br>　　将过太帝宫，暂诣扶桑处。真童已相迓，为我清宿雾。
<br>
<br>　　海若宁洪涛，羲和止奔驭。五云结层阁，八景动飞舆。
<br>
<br>　　青霞正可挹，丹椹时一遇。留我宴玉堂，归轩不令遽。
<br>
<br>　　欲超洞阳界，试鉴丹极表。赤帝跃火龙，炎官控朱鸟。
<br>
<br>　　导我升绛府，长驱出天杪。阳灵赫重晖，四达何皎皎。
<br>
<br>　　为尔流飘风，群生遂无夭。
<br>
<br>　　予因诣金母，飞盖超西极。遂入素中天，停轮太蒙侧。
<br>
<br>　　若华拂流影，不使白日匿。倾曦复亭午，六合无暝色。
<br>
<br>　　道化随感迁，此理谁能测。
<br>
<br>　　九龙何蜿蜿，载我升云纲。临睨怀旧国，风尘混苍茫。
<br>
<br>　　依依远人寰，去去迩帝乡。上超星辰纪，下视日月光。
<br>
<br>　　倏已过太微，天居焕煌煌。
<br>
<br>　　停骖太仪侧，整服金阙前。肃肃承上帝，锵锵会群仙。
<br>
<br>　　鸿炉发灵香，广庑张钧天。玉醴洽中座，霞膏充四筵。
<br>
<br>　　良期无终极，俯仰移亿年。
<br>
<br>　　峻朗妙门辟，澄微真鉴通。琼林九霞上，金阁三天中。
<br>
<br>　　飞虬跃庆云，翔鹤抟灵风。郁彼玉京会，仙期六合同。
<br>
<br>　　予升至阳元，欲憩明霞馆。飘飘琼轮举，晔晔金景散。
<br>
<br>　　结虚成万有，高妙咸可玩。玉山郁嵯峨，琅海杳无岸。
<br>
<br>　　暂赏过千椿，遐龄谁复算。
<br>
<br>　　招携紫阳友，合宴玉清台。排景羽衣振，浮空云驾来。
<br>
<br>　　灵幡七曜动，琼障九光开。凤舞龙H奏，虬轩殊未回。
<br>
<br>　　高升紫极上，宴此玄都岑。玉藻散奇香，琼柯流雅音。
<br>
<br>　　灵风生太漠，习习吹人襟。体混希微广，神凝空洞深。
<br>
<br>　　萧然宇宙外，自得乾坤心。
<br>
<br>　　晨登千仞岭，俯瞰四人居。原野间城邑，山河分里闾。
<br>
<br>　　眇彼埃尘中，争奔声利途。百龄宠辱尽，万事皆为虚。
<br>
<br>　　自昔无成功，安能与尔俱。将期驾云景，超迹升天衢。
<br>
<br>　　骨炼体弥清，鉴明尘已绝。恬夷宇宙泰，焕朗天光彻。
<br>
<br>　　羽服参烟霄，童颜皎冰雪。隐符千魔骇，鸣玉万帝悦。
<br>
<br>　　遂使区宇中，n气永沦灭。
<br>
<br>　　朝逾弱水北，夕憩钟山顶。颛顼清玄宫，禺强扫幽境。
<br>
<br>　　烛龙发神曜，阴野弥焕炳。导达三气和，驱除六天静。
<br>
<br>　　玉楼互相晖，烟客何秀颖。一举流霞津，千年在俄顷。
<br>
<br>　　扬盖造辰极，乘烟游阆风。上元降玉闼，王母开琳宫。
<br>
<br>　　天人何济济，高会碧堂中。列侍奏云歌，真音满太空。
<br>
<br>　　千年紫柰熟，四劫灵瓜丰。斯乐异荒宴，陶陶殊未终。
<br>
<br>　　整驾辞五岳，排烟凌九霄。纷然太虚中，羽旆更相招。
<br>
<br>　　且盼蓬壶近，谁言昆阆遥。悠悠竟安适，仰赴三天朝。
<br>
<br>　　予招三清友，迥出九天上。挠挑绝漠中，差池遥相望。
<br>
<br>　　大空含常明，八外无隐障。鸾凤有逸翮，泠然恣飘r.
<br>
<br>　　寥寥唯玄虚，至乐在神王。
<br>
<br>　　纵身太霞上，眇眇虚中浮。八威先启行，五老同我游。
<br>
<br>　　灵景何灼灼，祥风正寥寥。啸歌振长空，逸响清且柔。
<br>
<br>　　遨嬉无迹赏，顾眄皆真俦。不疾而自速，万天俄已周。
<br>
<br>　　返视太初先，与道冥至一。空洞凝真精，乃为虚中实。
<br>
<br>　　变通有常性，合散无定质。不行迅飞电，隐曜光白日。
<br>
<br>　　玄栖忘玄深，无得固无失。
<br>
<br>　　卷853_2  「览古十四首」吴筠
<br>
<br>　　圣人重周济，明道欲救时。孔席不暇暖，墨突何尝缁。
<br>
<br>　　兴言振颓纲，将以有所维。君臣恣淫惑，风俗日凋衰。
<br>
<br>　　三代业遽陨，七雄遂交驰。庶物坠涂炭，区中若棼丝。
<br>
<br>　　秦皇燎儒术，方册靡孑遗。大汉历五叶，斯文复崇推。
<br>
<br>　　乃验经籍道，与世同屯夷。弛张固天意，设教安能持。
<br>
<br>　　兴亡道之运，否泰理所全。奈何淳古风，既往不复旋。
<br>
<br>　　三皇已散朴，五帝初尚贤。王业与霸功，浮伪日以宣。
<br>
<br>　　忠诚及狙诈，淆混安可甄。馀智入九霄，守愚沦重泉。
<br>
<br>　　永怀巢居时，感涕徒泫然。
<br>
<br>　　栋宇代巢穴，其来自三皇。迹生固为累，经始增百王。
<br>
<br>　　瑶台既灭夏，琼室复陨汤。覆车世不悟，秦氏兴阿房。
<br>
<br>　　继踵迷反正，汉家崇建章。力役弊万人，瑰奇殚八方。
<br>
<br>　　徇志仍未极，促龄已云亡。侈靡竟何在，荆榛生庙堂。
<br>
<br>　　闲居览前载，恻彼商与秦。所残必忠良，所宝皆凶ā
<br>
<br>　　昵谀方自圣，不悟祸灭身。箕子作周辅，孙通为汉臣。
<br>
<br>　　洪范及礼仪，后王用经纶。
<br>
<br>　　吾观采苓什，复感青蝇诗。谗佞乱忠孝，古今同所悲。
<br>
<br>　　奸邪起狡猾，骨肉相残夷。汉储殒江充，晋嗣灭骊姬。
<br>
<br>　　天性犹可间，君臣固其宜。子胥烹吴鼎，文种断越铍。
<br>
<br>　　屈原沈湘流，厥戚咸自贻。何不若范蠡，扁舟无还期。
<br>
<br>　　尝稽真仙道，清寂祛众烦。秦皇及汉武，焉得游其藩。
<br>
<br>　　情扰万机屑，位骄四海尊。既欲先宇宙，仍规后乾坤。
<br>
<br>　　崇高与久远，物莫能两存。矧乃恣所欲，荒淫伐灵根。
<br>
<br>　　金膏恃延期，玉色复动魂。征战穷外域，杀伤被中原。
<br>
<br>　　天鉴谅难诬，神理不可谖。安期返蓬莱，王母还昆仑。
<br>
<br>　　异术终莫告，悲哉竟何言。
<br>
<br>　　鲁侯祈政术，尼父从弃捐。汉主思英才，贾生被排迁。
<br>
<br>　　始皇重韩子，及睹乃不全。武帝爱相如，既征复忘贤。
<br>
<br>　　贵远世咸尔，贱今理共然。方知古来主，难以效当年。
<br>
<br>　　食其昔未偶，落魄为狂生。一朝君臣契，雄辩何纵横。
<br>
<br>　　运筹康汉业，凭轼下齐城。既以智所达，还为智所烹。
<br>
<br>　　岂若终贫贱，酣歌本无营。
<br>
<br>　　晁错抱远策，为君纳良规。削彼诸侯权，永用得所宜。
<br>
<br>　　奸臣负旧隙，乘衅谋相危。世主竟不辨，身戮宗且夷。
<br>
<br>　　汉景称钦明，滥罚犹如斯。比干与龙逢，残害何足悲。
<br>
<br>　　绛侯成大绩，赏厚位仍尊。一朝对狱吏，荣辱安可论。
<br>
<br>　　苏生佩六印，奕奕为殃源。主父食五鼎，昭昭成祸根。
<br>
<br>　　李斯佐二辟，巨衅钟其门。霍孟翼三后，伊戚及后昆。
<br>
<br>　　天人忌盈满，兹理固永存。方知得意者，何必乘朱轮。
<br>
<br>　　灭景栖远壑，弦歌对清樽。二疏返海滨，蒋诩归林园。
<br>
<br>　　萧洒去物累，此谋诚足敦。
<br>
<br>　　至人顺通塞，委命固无疵。吾观太史公，可谓识道规。
<br>
<br>　　留滞焉足愤，感怀殄生涯。吾叹龚夫子，秉义确不移。
<br>
<br>　　晦迹一何晚，天年夭当时。薰膏自销铄，楚老空馀悲。
<br>
<br>　　达者贵量力，至人尚知几。京房洞幽赞，神奥咸发挥。
<br>
<br>　　如何嫉元恶，不悟祸所归。谋物暗谋已，谁言尔精微。
<br>
<br>　　玄元明知止，大雅尚保躬。茂先洽闻者，幽赜咸该通。
<br>
<br>　　弱年赋鹪鹩，可谓达养蒙。晚节希鸾鹄，长飞戾曾穹。
<br>
<br>　　知进不知退，遂令其道穷。伊昔辨福初，胡为迷祸终。
<br>
<br>　　方验嘉遁客，永贞天壤同。
<br>
<br>　　圣人垂大训，奥义不苟设。天道殃顽凶，神明v懿哲。
<br>
<br>　　斯言犹影响，安得复回穴。鲧瞍诞英睿，唐虞育昏孽。
<br>
<br>　　盗跖何延期，颜生乃短折。鲁隐全克让，祸机遂潜结。
<br>
<br>　　楚穆肆巨逆，福柄奚赫烈。田常弑其主，祚国久罔缺。
<br>
<br>　　管仲存霸功，世祖成诡说。汉氏方版荡，群阉恣邪谲。
<br>
<br>　　謇謇陈蕃徒，孜孜抗忠节。誓期区宇静，爰使凶丑绝。
<br>
<br>　　谋协事靡从，俄而反诛灭。古来若兹类，纷扰难尽列。
<br>
<br>　　道遐理微茫，谁为我昭晰。吾将询上帝，寥廓讵跻彻。
<br>
<br>　　已矣勿用言，忘怀庶自悦。
<br>
<br>　　卷853_3  「步虚词十首」吴筠
<br>
<br>　　众仙仰灵范，肃驾朝神宗。金景相照曜，逶迤升太空。
<br>
<br>　　七玄已高飞，火炼生珠宫。馀庆逮天壤，平和王道融。
<br>
<br>　　八威清游气，十绝舞祥风。使我跻阳源，其来自阴功。
<br>
<br>　　逍遥太霞上，真鉴靡不通。
<br>
<br>　　逸辔登紫清，乘光迈奔电。阆风隔三天，俯视犹可见。
<br>
<br>　　玉闼砍朗，琼林郁葱`.自非挺金骨，焉得谐夙愿。
<br>
<br>　　真朋何森森，合景恣游宴。良会忘淹留，千龄才一眄。
<br>
<br>　　三宫发明景，朗照同郁仪。纷然驰飙H，上采空清蕤。
<br>
<br>　　令我洞金色，后天耀琼姿。心协太虚静，寥寥竟何思。
<br>
<br>　　玄中有至乐，淡泊终无为。但与正真友，飘u散遨嬉。
<br>
<br>　　禀化凝正气，炼形为真仙。忘心符元宗，返本协自然。
<br>
<br>　　帝一集绛宫，流光出丹玄。元英与桃君，朗咏长生篇。
<br>
<br>　　六府焕明霞，百关罗紫烟。飙车涉寥廓，靡靡乘景迁。
<br>
<br>　　不觉云路远，斯须游万天。
<br>
<br>　　扶桑诞初景，羽盖凌晨霞。倏H造西域，嬉游金母家。
<br>
<br>　　碧津湛洪源，灼烁敷荷花。煌煌青琳宫，粲粲列玉华。
<br>
<br>　　真气溢绛府，自然思无邪。俯矜区中士，夭浊良可嗟。
<br>
<br>　　琼台劫万仞，孤映大罗表。常有三素云，凝光自飞绕。
<br>
<br>　　羽幢泛明霞，升降何缥缈。鸾凤吹雅音，栖翔绛林标。
<br>
<br>　　玉虚无昼夜，灵景何皎皎。一睹太上京，方知众天小。
<br>
<br>　　灼灼青华林，灵风振琼柯。三光无冬春，一气清且和。
<br>
<br>　　回首迩结灵，倾眸亲曜罗。豁落制六天，流铃威百魔。
<br>
<br>　　绵绵庆不极，谁谓椿龄多。
<br>
<br>　　高情无侈靡，遇物生华光。至乐无箫歌，金玉音琅琅。
<br>
<br>　　或登明真台，宴此羽景堂。杳霭结宝云，霏微散灵香。
<br>
<br>　　天人诚遐旷，欢泰不可量。
<br>
<br>　　爰从太微上，肆觐虚皇尊。腾我八景舆，威迟入天门。
<br>
<br>　　既登玉宸庭，肃肃仰紫轩。敢问龙汉末，如何辟乾坤。
<br>
<br>　　怡然辍云H，告我希夷言。幸闻至精理，方见造化源。
<br>
<br>　　二气播万有，化机无停轮。而我操其端，乃能出陶钧。
<br>
<br>　　寥寥大漠上，所遇皆清真。澄莹含元和，气同自相亲。
<br>
<br>　　绛树结丹实，紫霞流碧津。以兹保童婴，永用超形神。
<br>
<br>　　卷853_4  「登北固山望海」吴筠
<br>
<br>　　此山镇京口，迥出沧海湄。跻览何所见，茫茫潮汐驰。
<br>
<br>　　云生蓬莱岛，日出扶桑枝。万里混一色，焉能分两仪。
<br>
<br>　　愿言策烟驾，缥缈寻安期。挥手谢人境，吾将从此辞。
<br>
<br>　　卷853_5  「听尹炼师弹琴」吴筠
<br>
<br>　　至乐本太一，幽琴和乾坤。郑声久乱雅，此道稀能尊。
<br>
<br>　　吾见尹仙翁，伯牙今复存。众人乘其流，夫子达其源。
<br>
<br>　　在山峻峰峙，在水洪涛奔。都忘迩城阙，但觉清心魂。
<br>
<br>　　代乏识微者，幽音谁与论。
<br>
<br>　　卷853_6  「题龚山人草堂」吴筠
<br>
<br>　　世人负一美，未肯甘陆沉。独抱匡济器，能怀真隐心。
<br>
<br>　　结庐迩城郭，及到云木深。灭迹慕颍阳，忘机同汉阴。
<br>
<br>　　启户面白水，凭轩对苍岑。但歌考诗，不学梁父吟。
<br>
<br>　　兹道我所适，感君齐素襟。勖哉龚夫子，勿使嚣尘侵。
<br>
<br>　　卷853_7  「游庐山五老峰」吴筠
<br>
<br>　　彭蠡隐深翠，沧波照芙蓉。日初金光满，景落黛色浓。
<br>
<br>　　云外听猿鸟，烟中见杉松。自然符幽情，潇洒惬所从。
<br>
<br>　　整策务探讨，嬉游任从容。玉膏正滴沥，瑶草多zv茸。
<br>
<br>　　羽人栖层崖，道合乃一逢。挥手欲轻举，为余扣琼钟。
<br>
<br>　　空香清人心，正气信有宗。永用谢物累，吾将乘鸾龙。
<br>
<br>　　卷853_43  「登庐山东峰观九江合彭蠡湖」吴筠
<br>
<br>　　百川灌彭蠡，秋水方浩浩。九派混东流，朝宗合天沼。
<br>
<br>　　写心陟云峰，纵目还缥缈。宛转众浦分，差池群山绕。
<br>
<br>　　江妃弄明霞，仿佛呈窈窕。而我临长风，飘然欲腾矫。
<br>
<br>　　昔怀沧洲兴，斯志果已绍。焉得忘机人，相从洽鱼鸟。
<br>
<br>　　卷853_44  「建业怀古」吴筠
<br>
<br>　　炎精既失御，宇内为三分。吴王霸荆越，建都长江滨。
<br>
<br>　　爰资股肱力，以静淮海民。魏后欲济师，临流遽旋军。
<br>
<br>　　岂惟限天堑，所忌在有人。惜哉归命侯，淫虐败前勋。
<br>
<br>　　衔璧入洛阳，委躬为晋臣。无何覆宗社，为尔含悲辛。
<br>
<br>　　俄及永嘉末，中原塞胡尘。五马浮渡江，一龙跃天津。
<br>
<br>　　此时成大业，实赖贤缙绅。辟土虽未远，规模亦振振。
<br>
<br>　　谢公佐王室，仗节扫伪秦。谁为吴兵孱，用之在有伦。
<br>
<br>　　荏苒宋齐末，斯须变梁陈。绵历已六代，兴亡互纷纶。
<br>
<br>　　在德不在险，成败良有因。高堞复于隍，广殿摧于榛。
<br>
<br>　　王风久泯灭，胜气犹氤氲。皇家一区域，玄化通无垠。
<br>
<br>　　常言宇宙泰，忽遘云雷屯。极目梁宋郊，茫茫晦妖氛。
<br>
<br>　　安得倚天剑，斩兹横海鳞。徘徊江山暮，感激为谁申。
<br>
<br>　　卷853_45  「经羊角哀墓作」吴筠
<br>
<br>　　o召出江国，路傍旌古坟。伯桃葬角哀，墓近荆将军。
<br>
<br>　　神道不相得，称兵解其纷。幽明信难知，胜负理莫分。
<br>
<br>　　长呼遂刎颈，此节古未闻。两贤结情爱，骨肉何足云。
<br>
<br>　　感子初并粮，我心正氛氲。迟回驻征骑，不觉空林醺。
<br>
<br>　　卷853_46  「过天门山怀友」吴筠
<br>
<br>　　举帆遇风劲，逸势如飞奔。缥缈凌烟波，崩腾走川原。
<br>
<br>　　两山夹沧江，豁尔开天门。须臾轻舟远，想象孤屿存。
<br>
<br>　　归路日已近，怡然慰心魂。所经多奇趣，待与吾友论。
<br>
<br>　　一日如三秋，相思意弥敦。
<br>
<br>　　卷853_47  「舟中遇柳伯存归潜山，因有此赠」吴筠
<br>
<br>　　浇风久成俗，真隐不可求。何悟非所冀，得君在扁舟。
<br>
<br>　　目击道已存，一笑遂忘言。况观绝交书，兼睹箴隐文。
<br>
<br>　　见君浩然心，视世如浮空。君归潜山曲，我复庐山中。
<br>
<br>　　形间心不隔，谁能嗟异同。他日或相访，无辞驭冷风。
<br>
<br>　　卷853_48  「舟中夜行」吴筠
<br>
<br>　　榜人识江路，挂席从宵征。莫辨洲渚状，但闻风波惊。
<br>
<br>　　阴云正飘u，落月无光晶。岂不畏艰险，所凭在忠诚。
<br>
<br>　　何时达遥夜，伫见初日明。
<br>
<br>　　卷853_49  「晚到湖口见庐山作呈诸故人」吴筠
<br>
<br>　　夜舟达湖口，渐近庐山侧。高高标横天，隐隐何峻极。
<br>
<br>　　石镜启晨晖，垆烟凝寒色。旅泊将休暇，归心已Y陟。
<br>
<br>　　虚名久为累，使我辞逸域。良愿道不违，幽襟果兹得。
<br>
<br>　　故人在云峤，乃复同晏息。鸿飞入青冥，虞氏罢缯弋。
<br>
<br>　　卷853_50  「苦春霖作寄友」吴筠
<br>
<br>　　应龙迁南方，霪雨备江干。俯望失平陆，仰瞻隐崇峦。
<br>
<br>　　阴风敛暄气，残月凄已寒。时鸟戢好音，众芳亦微残。
<br>
<br>　　万流注江湖，日夜增波澜。数君旷不接，悄然无与欢。
<br>
<br>　　对酒聊自娱，援琴为谁弹。弹为愁霖引，曲罢仍永叹。
<br>
<br>　　此叹因感物，谁能识其端。写怀寄同心，词极意未殚。
<br>
<br>　　卷853_51  「酬叶县刘明府避地庐山言怀诒郑录事昆季苟尊师兼见赠之」吴筠
<br>
<br>　　明哲良罕遇，遇君辄思齐。挺生著天爵，自可析人。
<br>
<br>　　河洛初沸腾，方期扫虹霓。时命竟未合，安能亲鼓鼙。
<br>
<br>　　从此罢飞凫，投簪辞割鸡。驱车适南土，忠孝两不暌。
<br>
<br>　　庐岳镇江介，于焉惬林栖。入门披彩服，出谷杖红藜。
<br>
<br>　　隐令旧闾里，而今复成跻。郑公解簪绂，华萼曜松G.
<br>
<br>　　贤哉苟征君，灭迹为圃畦。顾已成非薄，忝兹忘筌蹄。
<br>
<br>　　相观对绿樽，逸思凌丹梯。道泰我长往，时清君勿迷。
<br>
<br>　　王孙且无归，芳草正萋萋。
<br>
<br>　　卷853_52  「高士咏。混元皇帝」吴筠
<br>
<br>　　玄元九仙主，道冠三气初。应物方佐命，栖真亦归居。
<br>
<br>　　贻篇训终古，驾景还太虚。孔父叹犹龙，谁能知所如。
<br>
<br>　　卷853_53  「高士咏。广成子」吴筠
<br>
<br>　　广成卧云岫，缅邈逾千龄。轩辕来顺风，问道修神形。
<br>
<br>　　至言发玄理，告以从杳冥。三光入无穷，寂默返太宁。
<br>
<br>　　卷853_54  「高士咏。许先生」吴筠
<br>
<br>　　大名贤所尚，宝位圣所珍。皎皎许仲武，遗之若纤尘。
<br>
<br>　　弃瓢箕山下，洗耳颍水滨。物外两寂寞，独与玄冥均。
<br>
<br>　　卷853_55  「高士咏。樊先生」吴筠
<br>
<br>　　巢父志何远，潜精人莫知。耻闻让王事，饮犊方见移。
<br>
<br>　　不欲散大朴，焉能为尧师。炼真自轻举，浮世何足遗。
<br>
<br>　　卷853_56  「高士咏。柏成子高」吴筠
<br>
<br>　　大禹受禅让，子高辞诸侯。退躬适外野，放浪夫何求。
<br>
<br>　　万乘造中亩，一言良见酬。XX耕不顾，斯情邈难俦。
<br>
<br>　　卷853_57  「高士咏。臧丈人」吴筠
<br>
<br>　　臧叟隐中壑，垂纶心浩然。文王感昔梦，授政道斯全。
<br>
<br>　　一遵无为术，三载淳化宣。功成遂不处，遁迹符冲玄。
<br>
<br>　　卷853_58  「高士咏。伯夷叔齐」吴筠
<br>
<br>　　夷齐互崇让，弃国从所钦。聿来及宗周，乃复非其心。
<br>
<br>　　世浊不可处，冰清首阳岑。采薇咏羲农，高义越古今。
<br>
<br>　　卷853_59  「高士咏。南华真人」吴筠
<br>
<br>　　南华源道宗，玄远故不测。动与造化游，静合太和息。
<br>
<br>　　放旷生死外，逍遥神明域。况乃资九丹，轻举归太极。
<br>
<br>　　卷853_60  「高士咏。冲虚真人」吴筠
<br>
<br>　　冲虚冥至理，体道自玄通。不受子阳禄，但饮壶丘宗。
<br>
<br>　　泠然竟何依，挠挑游大空。未知风乘我，为是我乘风。
<br>
<br>　　卷853_61  「高士咏。洞灵真人」吴筠
<br>
<br>　　亢仓致虚极，潜迹依远岫。智去愚独留，日亏岁方就。
<br>
<br>　　乡人谋尸祝，不欲闻俎豆。尚贤非至理，尧舜固为陋。
<br>
<br>　　卷853_62  「高士咏。通玄真人」吴筠
<br>
<br>　　通玄贵阴德，利物非市朝。悠然大江上，散发挥轻桡。
<br>
<br>　　已陈缁帷说，复表沧浪谣。灭迹竟何往，遗文独昭昭。
<br>
<br>　　卷853_63  「高士咏。文始真人」吴筠
<br>
<br>　　文始通道源，含光隐关吏。遥欣紫气浮，果验真人至。
<br>
<br>　　玄诰已云锡，世荣何足累。高步三清境，超登九仙位。
<br>
<br>　　卷853_64  「高士咏。荣启期」吴筠
<br>
<br>　　荣期信知止，带索无所求。外物非我尚，琴歌自优游。
<br>
<br>　　三乐通至道，一言醉孔丘。居常以待终，啸傲夫何忧。
<br>
<br>　　卷853_65  「高士咏。长沮桀溺」吴筠
<br>
<br>　　贤哉彼沮溺，避世全其真。孔父栖栖者，征途方问津。
<br>
<br>　　行藏既异迹，语默岂同伦。耦耕长林下，甘与鸟雀群。
<br>
<br>　　卷853_66  「高士咏。颜阖」吴筠
<br>
<br>　　世情矜宠誉，效节徼当时。颜阖遵无名，饭牛聊自怡。
<br>
<br>　　逃聘鄙束帛，凿坏欣茅茨。托聘嚣尘表，放浪世莫知。
<br>
<br>　　卷853_67  「高士咏。老莱夫妻」吴筠
<br>
<br>　　莱氏道已远，懿妻德弥清。一遁嚣烦趣，永契云壑情。
<br>
<br>　　禄位非所重，拂衣遂遐征。杳然从我愿，岂为物所撄。
<br>
<br>　　卷853_68  「高士咏。楚狂接舆夫妻」吴筠
<br>
<br>　　接舆耽冲玄，伉俪亦真逸。傲然辞征聘，耕绩代禄秩。
<br>
<br>　　凤歌诫文宣，龙德遂隐密。一游峨嵋上，千载保灵术。
<br>
<br>　　卷853_69  「高士咏。郑商人弦高」吴筠
<br>
<br>　　卓哉弦高子，商隐独科妗Ｐ谋全郑国，矫命犒秦师。
<br>
<br>　　赏神义不受，存公灭其私。虚心贵无名，远迹居九夷。
<br>
<br>　　卷853_70  「高士咏。柳下惠」吴筠
<br>
<br>　　展禽抱纯粹，灭迹和光尘。高情遗轩冕，降志救世人。
<br>
<br>　　百行既无点，三黜道弥真。信谓德超古，岂惟言中伦。
<br>
<br>　　卷853_71  「高士咏。荷晨门」吴筠
<br>
<br>　　荷隐耕艺，晨门潜抱关。道尊名可贱，理惬心弥闲。
<br>
<br>　　混迹是非域，纵怀天地间。同讥孔宣父，匿景杳不还。
<br>
<br>　　卷853_72  「高士咏。汉阴丈人」吴筠
<br>
<br>　　野哉汉阴叟，好古遂忘机。抱瓮诚亦勤，守朴全道微。
<br>
<br>　　子贡初不达，听言识其非。已为风波人，U惘失所依。
<br>
<br>　　卷853_73  「高士咏。於陵夫妻」吴筠
<br>
<br>　　皎皎於陵子，己贤妻亦明。安兹道德重，顾彼浮华轻。
<br>
<br>　　琴书不为务，禄位不可荣。逃迹终灌园，谁能达世情。
<br>
<br>　　卷853_74  「高士咏。项橐」吴筠
<br>
<br>　　太项冥虚极，微远不可究。禀量合太初，返形寄童幼。
<br>
<br>　　孔父惭至理，颜生赖真授。泛然同万流，无迹世莫觏。
<br>
<br>　　卷853_75  「高士咏。太伯延陵」吴筠
<br>
<br>　　太伯全至让，远投蛮夷间。延陵嗣高风，去国不复还。
<br>
<br>　　尊荣比蝉翼，道义侔崇山。元规与峻节，历世无能攀。
<br>
<br>　　卷853_76  「高士咏。壶丘子」吴筠
<br>
<br>　　壶丘道为量，玄虚固难知。季咸曜浅术，御寇初深疑。
<br>
<br>　　至人忘祸福，感变靡定期。太冲杳无朕，元化谁能知。
<br>
<br>　　卷853_77  「高士咏。段干木」吴筠
<br>
<br>　　干木布衣者，守道杜衡门。德光义且富，肯易王侯尊。
<br>
<br>　　魏主钦其贤，轼庐情亦敦。秦兵遂不举，高卧为国藩。
<br>
<br>　　卷853_78  「高士咏。鲁仲连」吴筠
<br>
<br>　　仲连秉奇节，释难含道情。一言却秦围，片札降聊城。
<br>
<br>　　辞金义何远，让禄心益清。处世功已立，拂衣蹈沧溟。
<br>
<br>　　卷853_79  「高士咏。颜b」吴筠
<br>
<br>　　高哉彼颜b，逸气陵齐宣。道尊义不屈，士重王来前。
<br>
<br>　　荣禄安可诱，保和从自然。放情任所尚，长揖归山泉。
<br>
<br>　　卷853_80  「高士咏。周丰」吴筠
<br>
<br>　　周丰贵隐耀，静默尊无名。鲁侯询政体，喻以治道精。
<br>
<br>　　莅人在忠悫，疑叛由会盟。一言达至义，千载良为程。
<br>
<br>　　卷853_81  「高士咏。师金」吴筠
<br>
<br>　　圣人贵素朴，礼义非玄同。师金告颜生，可谓达化宗。
<br>
<br>　　夫子饰刍狗，自然道斯穷。应物方矫行，俯仰靡不通。
<br>
<br>　　卷853_82  「高士咏。南郭子綦」吴筠
<br>
<br>　　子綦方隐几，冥寂久灰心。悟来应颜游，清义杳何深。
<br>
<br>　　含响尽天籁，有言同d音。是非不足辩，安用劳神襟。
<br>
<br>　　卷853_83  「高士咏。黔娄先生」吴筠
<br>
<br>　　黔娄蕴雅操，守约遗代华。淡然常有怡，与物固无瑕。
<br>
<br>　　哲妻配明德，既没辩正邪。辞禄乃馀贵，表谥良可嘉。
<br>
<br>　　卷853_84  「高士咏。原宪」吴筠
<br>
<br>　　原生何淡漠，观妙自怡性。蓬户常晏如，弦歌乐天命。
<br>
<br>　　无财方是贫，有道固非病。木赐钦高风，退惭车马盛。
<br>
<br>　　卷853_85  「高士咏。商山四皓」吴筠
<br>
<br>　　万方厌秦德，战伐何纷纷。四皓同无为，丘中卧白云。
<br>
<br>　　自汉成帝业，一来翼储君。知几道可尚，隐括成元勋。
<br>
<br>　　卷853_86  「高士咏。河上公」吴筠
<br>
<br>　　邈邈河上叟，无名契虚冲。灵关畅玄旨，万乘趋道风。
<br>
<br>　　宠辱不可累，飘然在云空。独与造化友，谁能测无穷。
<br>
<br>　　卷853_87  「高士咏。东方曼倩」吴筠
<br>
<br>　　东方禀易象，玩世隐廊庙。栖心抱清微，混迹秘光耀。
<br>
<br>　　玄览寄数术，纳规在谈笑。卖药五湖中，还从九仙妙。
<br>
<br>　　卷853_88  「高士咏。严君平」吴筠
<br>
<br>　　汉皇举遗逸，多士咸已宁。至德不可拔，严君独湛冥。
<br>
<br>　　卜筮训流俗，指归畅玄经。闭关动元象，何必游紫庭。
<br>
<br>　　卷853_89  「高士咏。司马季主」吴筠
<br>
<br>　　季主超常伦，沉迹寄卜筮。宋贾二大夫，停车试观艺。
<br>
<br>　　高谈哂朝列，洪辩不可际。终秉鸾凤心，然已遐逝。
<br>
<br>　　卷853_90  「高士咏。郑子真张仲蔚」吴筠
<br>
<br>　　子真岩石下，仲蔚蓬蒿居。礼聘终不屈，清贫长晏如。
<br>
<br>　　心情在耕艺，养寿资玄虚。至乐非外物，道冥欢有馀。
<br>
<br>　　卷853_91  「高士咏。严子陵」吴筠
<br>
<br>　　汉皇敦故友，物色访严生。三聘迨深泽，一来遇帝庭。
<br>
<br>　　紫宸同御寝，玄象验客星。禄位终不屈，云山乐躬耕。
<br>
<br>　　卷853_92  「高士咏。向子平」吴筠
<br>
<br>　　子平好真隐，清净玩老易。探玄乐无为，观象验损益。
<br>
<br>　　常抱方外心，且纡人间迹。一朝毕婚娶，五岳遂长适。
<br>
<br>　　卷853_93  「高士咏。韩康」吴筠
<br>
<br>　　伯休抱遐心，隐括自为美。卖药不二价，有名反深耻。
<br>
<br>　　安能受玄c，秉愿终素履。逃遁从所尚，萧萧绝尘轨。
<br>
<br>　　卷853_94  「高士咏。台佟管宁」吴筠
<br>
<br>　　吾嘉台孝威，乐道隐岩穴。吾尚管幼安，栖真养高节。
<br>
<br>　　采药聊自给，观书任所悦。风尘不可混，真素比松雪。
<br>
<br>　　卷853_95  「高士咏。高凤」吴筠
<br>
<br>　　吾观时人趣，矫迹务驰声。独有高文通，讼田求翳名。
<br>
<br>　　公车徒见累，爵禄非所荣。隐身乐鱼钓，世网不可撄。
<br>
<br>　　卷853_96  「高士咏。庞德公」吴筠
<br>
<br>　　庞公栖鹿门，绝迹远城市。超然风尘外，自得丘壑美。
<br>
<br>　　耕凿勤厥躬，耘锄课妻子。保兹永无患，轩冕何足纪。
<br>
<br>　　卷853_97  「高士咏。玄晏先生」吴筠
<br>
<br>　　士安逾弱冠，落魄未修饰。一朝因感激，志学忘寝食。
<br>
<br>　　著书穷天人，辞聘守玄默。薄葬信昭俭，可为将来则。
<br>
<br>　　卷853_98  「高士咏。孙公和」吴筠
<br>
<br>　　孙登好淳古，卉服从穴居。弹琴合天和，读易见象初。
<br>
<br>　　终日无愠色，恬然在玄虚。贻言诫叔夜，超迹安所如。
<br>
<br>　　卷853_99  「高士咏。董威辇」吴筠
<br>
<br>　　董京依白社，散发咏玄风。心出区宇外，迹参城市中。
<br>
<br>　　嚣尘不能杂，名位安可笼。匿影留雅什，精微信难穷。
<br>
<br>　　卷853_100  「高士咏。郭文举」吴筠
<br>
<br>　　郭生在童稚，已得方外心。绝迹遗世务，栖真入长林。
<br>
<br>　　元和感异类，猛兽怀德音。不忆固无情，斯言微且深。
<br>
<br>　　卷853_101  「高士咏。陶征君」吴筠
<br>
<br>　　吾重陶渊明，达生知止足。怡情在樽酒，此外无所欲。
<br>
<br>　　彭泽非我荣，折腰信为辱。归来北窗下，复采东篱菊。
<br>
<br>　　卷853_102  「元日言怀，因以自励，诒诸同志」吴筠
<br>
<br>　　驰光无时憩，加我五十年。知非慕伯玉，读易宗文宣。
<br>
<br>　　经世匪吾事，庶几唯道全。谁言帝乡远，自古多真仙。
<br>
<br>　　馀滓永可涤，秉心方杳然。孰能无相与，灭迹俱忘筌。
<br>
<br>　　安用感时变，当期升九天。
<br>
<br>　　卷853_103  「同刘主簿承介建昌江泛舟作」吴筠
<br>
<br>　　吾友从吏隐，和光心杳然。鸣琴正多暇，啸侣浮清川。
<br>
<br>　　风霁远澄映，昭昭涵洞天。坐惊众峰转，乃觉孤舟迁。
<br>
<br>　　崖屿非一状，差池过目前。徘徊白日暮，月色江中鲜。
<br>
<br>　　真兴殊未已，滔滔且溯沿。时歌沧浪曲，或诵逍遥篇。
<br>
<br>　　酣畅迷夜久，迟迟方告旋。此时无相与，其旨在忘筌。
<br>
<br>　　卷853_104  「缑山庙」吴筠
<br>
<br>　　朝吾自嵩山，驱驾遵洛I.逶迟S辕侧，仰望缑山际。
<br>
<br>　　王子谢时人，笙歌此宾帝。仙材夙所禀，宝位焉足系。
<br>
<br>　　为迫丹霄期，阙流苍生惠。高踪邈千载，遗庙今一诣。
<br>
<br>　　肃肃生风云，森森列松桂。大君弘至道，层构何壮丽。
<br>
<br>　　稽首环金坛，焚香陟瑶砌。伊余超浮俗，尘虑久已闭。
<br>
<br>　　况复清夙心，萧然叶真契。
<br>
<br>　　卷853_105  「胡无人行」吴筠
<br>
<br>　　剑头利如芒，恒持照眼光。铁骑追骁虏，金羁讨黠羌。
<br>
<br>　　高秋八九月，胡地早风霜。男儿不惜死，破胆与君尝。
<br>
<br>　　卷853_106  「别章叟」吴筠
<br>
<br>　　平昔同邑里，经年不相思。今日成远别，相对心凄其。
<br>
<br>　　卷853_107  「题缙云岭永望馆」吴筠
<br>
<br>　　人惊此路险，我爱山前深。犹恐佳趣尽，欲行且沉吟。
<br>
<br>　　卷853_108  「题华山人所居」吴筠
<br>
<br>　　故人住南郭，邀我对芳樽。欢畅日云暮，不知城市喧。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
