<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百六十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百六十三
<br>
<br>　　卷563_1  「题泐潭」裴休
<br>
<br>　　泐潭形胜地，祖塔在云湄。浩劫有穷日，真风无坠时。
<br>
<br>　　岁华空自老，消息竟谁知。到此轻尘虑，功名自可遗。
<br>
<br>　　卷563_2  「赠黄蘖山僧希运」裴休
<br>
<br>　　曾传达士心中印，额有圆珠七尺身。挂锡十年栖蜀水，
<br>
<br>　　浮杯今日渡漳滨。一千龙象随高步，万里香华结胜因。
<br>
<br>　　拟欲事师为弟子，不知将法付何人。
<br>
<br>　　卷563_3  「登望京楼赋」令狐
<br>
<br>　　夷门一镇五经秋，未得朝天不免愁。
<br>
<br>　　因上此楼望京国，便名楼作望京楼。
<br>
<br>　　卷563_4  「享太庙乐章」夏侯孜
<br>
<br>　　于铄令主，圣祚重昌。兴起教义，申明典章。
<br>
<br>　　俗尚素朴，人皆乐康。积德可报，流庆无疆。
<br>
<br>　　卷563_5  「和重阳锡宴御制诗」魏谟
<br>
<br>　　四方无事去，宸豫杪秋来。八水寒光起，千山霁色开。
<br>
<br>　　卷563_6  「贺王仆射放榜」周墀
<br>
<br>　　文场三化鲁儒生，三十馀年振重名。曾忝木鸡夸羽翼，
<br>
<br>　　又陪金马入蓬瀛。虽欣月桂居先折，更羡春兰最后荣。
<br>
<br>　　欲到龙门看风雨，关防不许暂离营。
<br>
<br>　　卷563_7  「酬李常侍立秋日奉诏祭岳见寄」周墀
<br>
<br>　　秋祠灵岳奉尊，风过深林古柏开。莲掌月高币列，
<br>
<br>　　金天雨露鬼神陪。质明三献虽终礼，祈寿千年别上杯。
<br>
<br>　　岂是琐才能祀事，洪农太守主张来。
<br>
<br>　　卷563_8  「寄华州周侍郎立秋日奉诏祭岳诗」李景让
<br>
<br>　　关河豁静晓云开，承诏秋祠太守来。山霁莲花添翠黛，
<br>
<br>　　路阴桐叶少尘埃。朱N入庙威仪肃，玉佩升坛步武回。
<br>
<br>　　往岁今朝几时事，谢君非重我非才。
<br>
<br>　　卷563_9  「句」李景让
<br>
<br>　　成都十万户，抛若一鸿毛。（见《北梦琐言》）
<br>
<br>　　卷563_10  「续梦中十韵」郑颢
<br>
<br>　　间岁流虹节，归轩出禁扃。奔波陶畏景，萧洒梦殊庭。
<br>
<br>　　境象非曾到，崇严昔未经。日斜乌敛翼，风动鹤飘翎。
<br>
<br>　　异苑人争集，凉台笔不停。石门雾露白，玉殿莓苔青。
<br>
<br>　　若匪灾先兆，何缘思入冥。御炉虚仗马，华盖负云亭。
<br>
<br>　　白日成千古，金gs九龄。小臣哀绝笔，湖上泣青萍。
<br>
<br>　　卷563_11  「扬州送人」刘绮庄
<br>
<br>　　桂楫木兰舟，枫江竹箭流。故人从此去，望远不胜愁。
<br>
<br>　　落日低帆影，归风引棹讴。思君折杨柳，泪尽武昌楼。
<br>
<br>　　卷563_12  「置酒」刘绮庄
<br>
<br>　　酒熟人须饮，春还鬓已秋。愿逢千日醉，得逭百年愁。
<br>
<br>　　卒卒周姬旦，栖栖鲁孔丘。平生能几日，不及且遨游。
<br>
<br>　　卷563_13  「重阳宴东观山亭和从事卢顺之」张固
<br>
<br>　　乱山青翠郡城东，爽节凭高一望通。交友会时丝管合，
<br>
<br>　　羽觞飞处笑言同。金英耀彩晴云外，玉树凝霜暮雨中。
<br>
<br>　　高咏已劳潘岳思，醉欢惭道自车公。
<br>
<br>　　卷563_14  「独秀山」张固
<br>
<br>　　孤峰不与众山俦，直入青云势未休。
<br>
<br>　　曾得乾坤融结意，擎天一柱在南州。
<br>
<br>　　卷563_15  「长门怨」刘皋
<br>
<br>　　营营孤思通，寂寂长门夜。妾妒亦知非，君恩那不借。
<br>
<br>　　携琴就玉阶，调悲声未谐。将心寄明月，流影入君怀。
<br>
<br>　　卷563_16  「宿日观东房诗」李质
<br>
<br>　　曾入桃溪路，仙源信少双。洞霞飘素练，藓壁画阴窗。
<br>
<br>　　古木愁撑月，危峰欲堕江。自吟空向寂，谁共倒秋缸。
<br>
<br>　　卷563_17  「赠副戎」南卓
<br>
<br>　　翱翔曾在玉京天，堕落江南路几千。
<br>
<br>　　从事不须轻县宰，满身犹带御炉烟。
<br>
<br>　　卷563_18  「命妓盛小丛歌饯崔侍御还阙」李讷
<br>
<br>　　绣衣奔命去情多，南国佳人敛翠娥。
<br>
<br>　　曾向教坊听国乐，为君重唱盛丛歌。
<br>
<br>　　卷563_19  「李尚书命妓歌饯有作奉酬」崔元范
<br>
<br>　　羊公留宴岘山亭，洛浦高歌五夜情。
<br>
<br>　　独向柏台为老吏，可怜林木响馀声。
<br>
<br>　　卷563_20  「和李尚书命妓歌饯崔侍御」杨知至
<br>
<br>　　燕赵能歌有几人，为花回雪似含颦。
<br>
<br>　　声随御史西归去，谁伴文翁怨九春。
<br>
<br>　　卷563_21  「覆落后呈同年」杨知至
<br>
<br>　　由来梁雁与冥鸿，不合翩翩向碧空。寒谷谩劳邹氏律，
<br>
<br>　　长天独遇宋都风。此时泣玉情虽异，他日衔环事亦同。
<br>
<br>　　二月春光正摇荡，无因得醉杏园中。
<br>
<br>　　卷563_22  「送韦觐谪潘州」李明远
<br>
<br>　　北鸟飞不到，南人谁去游。天涯浮瘴水，岭外向潘州。
<br>
<br>　　草木春秋暮，猿猱日夜愁。定知迁客泪，应只对君流。
<br>
<br>　　卷563_23  「前望江L令颂德」萧缜
<br>
<br>　　政绩虽殊道且同，无辞买石纪前功。
<br>
<br>　　谁论重德光青史，过里犹歌卧辙风。
<br>
<br>　　卷563_24  「重阳东观席上赠侍郎张固」卢顺之
<br>
<br>　　渡江旌旆动鱼龙，令节开筵上碧峰。翡翠巢低岩桂小，
<br>
<br>　　茱萸房湿露香浓。白云郊外无尘事，黄菊筵中尽醉容。
<br>
<br>　　好是谢公高兴处，夕阳归骑出疏松。
<br>
<br>　　卷563_25  「责汉水辞」李善夷
<br>
<br>　　汉之广兮，风波四起。虽有风波，不如蹄涔之水。
<br>
<br>　　蹄涔之水，不为下国而倾天子。汉之深兮，其堤莫量。
<br>
<br>　　虽云莫量，不如行潦之汪。行潦之汪，不为下国而溺天王。
<br>
<br>　　汉之美者曰鲂。吾虽饥不食其鲂，恐污吾之饥肠。
<br>
<br>　　卷563_26  「大堤曲」李善夷
<br>
<br>　　酒旗相望大堤头，堤下连樯堤上楼。
<br>
<br>　　日暮行人争渡急，桨声幽轧满中流。
<br>
<br>　　卷563_27  「金灯」卢
<br>
<br>　　疏茎秋拥翠，幽艳夕添红。有月长灯在，无烟烬火同。
<br>
<br>　　香浓初受露，势庳不知风。应笑金台上，先随晓漏终。
<br>
<br>　　卷563_28  「和李尚书命妓饯崔侍御」卢
<br>
<br>　　乌台上客紫髯公，共捧天书静境中。
<br>
<br>　　桃朵不辞歌白苎，耶溪暮雨起樵风。
<br>
<br>　　卷563_29  「对酒」赵牧
<br>
<br>　　云翁耕扶桑，种黍养日乌。手盗十花甲子，
<br>
<br>　　循环落落如弄珠。长绳系日未是愚，有翁临镜捋白须。
<br>
<br>　　饥魂吊骨吟古书，冯唐八十无高车。人生如云在须臾，
<br>
<br>　　何乃自苦八尺躯，裂衣换酒且为娱，劝君朝饮一瓢，
<br>
<br>　　夜饮一壶。杞天崩，雷腾腾，桀非尧是何足凭。
<br>
<br>　　桐君桂父岂胜我，醉里白龙多上升。菖蒲花开鱼尾定，
<br>
<br>　　金丹始可延君命。
<br>
<br>　　卷563_30  「南歌子词三首」裴P
<br>
<br>　　不是厨中P，争知炙里心。井边银钏落，展转恨还深。
<br>
<br>　　不信长相忆，抬头问取天。风吹荷叶动，无夜不摇莲。
<br>
<br>　　蜡为红烛，情知不自由。细丝斜结网，争奈眼相钩。
<br>
<br>　　卷563_31  「新添声杨柳枝词」裴P
<br>
<br>　　思量大是恶姻缘，只得相看不得怜。
<br>
<br>　　愿作琵琶槽那畔，得他长抱在胸前。
<br>
<br>　　独房莲子没有看，偷折莲时命也拌。
<br>
<br>　　若有所由来借问，但道偷莲是下官。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
