<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百二十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百二十四
<br>
<br>　　卷424_1  「贺雨」白居易
<br>
<br>　　皇帝嗣宝历，元和三年冬。自冬及春暮，不雨旱。
<br>
<br>　　上心念下民，惧岁成灾凶。遂下罪己诏，殷勤告万邦。
<br>
<br>　　帝曰予一人，继天承祖宗。忧勤不遑宁，夙夜心忡忡。
<br>
<br>　　元年诛刘辟，一举靖巴邛。二年戮李，不战安江东。
<br>
<br>　　顾惟眇眇德，遽有巍巍功。或者天降l，无乃儆予躬。
<br>
<br>　　上思答天戒，下思致时邕。莫如率其身，慈和与俭恭。
<br>
<br>　　乃命罢进献，乃命赈饥穷。宥死降五刑，责己宽三农。
<br>
<br>　　宫女出宣徽，厩马减飞龙。庶政靡不举，皆出自宸衷。
<br>
<br>　　奔腾道路人，伛偻田野翁。欢呼相告报，感泣涕沾胸。
<br>
<br>　　顺人人心悦，先天天意从。诏下才七日，和气生冲融。
<br>
<br>　　凝为油油云，散作习习风。昼夜三日雨，凄凄复鳌
<br>
<br>　　万心春熙熙，百谷青MM.人变愁为喜，岁易俭为丰。
<br>
<br>　　乃知王者心，忧乐与众同。皇天与后土，所感无不通。
<br>
<br>　　冠何锵锵，将相及王公。蹈舞呼万岁，列贺明庭中。
<br>
<br>　　小臣诚愚陋，职忝金銮宫。稽首再三拜，一言献天聪。
<br>
<br>　　君以明为圣，臣以直为忠。敢贺有其始，亦愿有其终。
<br>
<br>　　卷424_2  「读张籍古乐府」白居易
<br>
<br>　　张君何为者，业文三十春。尤工乐府诗，举代少其伦。
<br>
<br>　　为诗意如何，六义互铺陈。风雅比兴外，未尝著空文。
<br>
<br>　　读君学仙诗，可讽放佚君。读君董公诗，可诲贪暴臣。
<br>
<br>　　读君商女诗，可感悍妇仁。读君勤齐诗，可劝薄夫敦。
<br>
<br>　　上可裨教化，舒之济万民。下可理情性，卷之善一身。
<br>
<br>　　始从青衿岁，迨此白发新。日夜秉笔吟，心苦力亦勤。
<br>
<br>　　时无采诗官，委弃如泥尘。恐君百岁后，灭没人不闻。
<br>
<br>　　愿藏中秘书，百代不湮沦。愿播内乐府，时得闻至尊。
<br>
<br>　　言者志之苗，行者文之根。所以读君诗，亦知君为人。
<br>
<br>　　如何欲五十，官小身贱贫。病眼街西住，无人行到门。
<br>
<br>　　卷424_3  「哭孔戡」白居易
<br>
<br>　　洛阳谁不死，戡死闻长安。我是知戡者，闻之涕泫然。
<br>
<br>　　戡佐山东军，非义不可干。拂衣向西来，其道直如弦。
<br>
<br>　　从事得如此，人人以为难。人言明明代，合置在朝端。
<br>
<br>　　或望居谏司，有事戡必言。或望居宪府，有邪戡必弹。
<br>
<br>　　惜哉两不谐，没齿为闲官。竟不得一日，謇謇立君前。
<br>
<br>　　形骸随众人，敛葬北邙山。平生刚肠内，直气归其间。
<br>
<br>　　贤者为生民，生死悬在天。谓天不爱人，胡为生其贤。
<br>
<br>　　谓天果爱民，胡为夺其年。茫茫元化中，谁执如此权。
<br>
<br>　　卷424_4  「凶宅」白居易
<br>
<br>　　长安多大宅，列在街西东。往往朱门内，房廊相对空。
<br>
<br>　　枭鸣松桂树，狐藏兰菊丛。苍苔黄叶地，日暮多旋风。
<br>
<br>　　前主为将相，得罪窜巴庸。后主为公卿，寝疾殁其中。
<br>
<br>　　连延四五主，殃祸继相锺。自从十年来，不利主人翁。
<br>
<br>　　风雨坏檐隙，蛇鼠穿墙墉。人疑不敢买，日毁土木功。
<br>
<br>　　嗟嗟俗人心，甚矣其愚蒙。但恐灾将至，不思祸所从。
<br>
<br>　　我今题此诗，欲悟迷者胸。凡为大官人，年禄多高崇。
<br>
<br>　　权重持难久，位高势易穷。骄者物之盈，老者数之终。
<br>
<br>　　四者如寇盗，日夜来相攻。假使居吉土，孰能保其躬。
<br>
<br>　　因小以明大，借家可喻邦。周秦宅ズ，其宅非不同。
<br>
<br>　　一兴八百年，一死望夷宫。寄语家与国，人凶非宅凶。
<br>
<br>　　卷424_5  「梦仙」白居易
<br>
<br>　　人有梦仙者，梦身升上清。坐乘一白鹤，前引双红旌。
<br>
<br>　　羽衣忽飘飘，玉鸾俄铮铮。半空直下视，人世尘冥冥。
<br>
<br>　　渐失乡国处，才分山水形。东海一片白，列岳五点青。
<br>
<br>　　须臾群仙来，相引朝玉京。安期羡门辈，列侍如公卿。
<br>
<br>　　仰谒玉皇帝，稽首前致诚。帝言汝仙才，努力勿自轻。
<br>
<br>　　却后十五年，期汝不死庭。再拜受斯言，既寤喜且惊。
<br>
<br>　　秘之不敢泄，誓志居岩扃。恩爱舍骨肉，饮食断膻腥。
<br>
<br>　　朝餐云母散，夜吸沆瀣精。空山三十载，日望辎迎。
<br>
<br>　　前期过已久，鸾鹤无来声。齿发日衰白，耳目减聪明。
<br>
<br>　　一朝同物化，身与粪壤并。神仙信有之，俗力非可营。
<br>
<br>　　苟无金骨相，不列丹台名。徒传辟谷法，虚受烧丹经。
<br>
<br>　　只自取勤苦，百年终不成。悲哉梦仙人，一梦误一生。
<br>
<br>　　卷424_6  「观刈麦（时为T县尉）」白居易
<br>
<br>　　田家少闲月，五月人倍忙。夜来南风起，小麦覆陇黄。
<br>
<br>　　妇姑荷簟食，童稚携壶浆。相随饷田去，丁壮在南冈。
<br>
<br>　　足蒸暑土气，背灼炎天光。力尽不知热，但惜夏日长。
<br>
<br>　　复有贫妇人，抱子在其傍。右手秉遗穗，左臂悬敝筐。
<br>
<br>　　听其相顾言，闻者为悲伤。家田输税尽，拾此充饥肠。
<br>
<br>　　今我何功德，曾不事农桑。吏禄三百石，岁晏有馀粮。
<br>
<br>　　念此私自愧，尽日不能忘。
<br>
<br>　　卷424_7  「题海图屏风（元和己丑年作）」白居易
<br>
<br>　　海水无风时，波涛安悠悠。鳞介无小大，遂性各沉浮。
<br>
<br>　　突兀海底鳌，首冠三神丘。钓网不能制，其来非一秋。
<br>
<br>　　或者不量力，谓兹鳌可求。P燎２欢，纶绝沉其钩。
<br>
<br>　　一鳌既顿颔，诸鳌齐掉头。白涛与黑浪，呼吸绕咽喉。
<br>
<br>　　喷风激飞廉，鼓波怒阳侯。鲸鲵得其便，张口欲吞舟。
<br>
<br>　　万里无活鳞，百川多倒流。遂使江汉水，朝宗意亦休。
<br>
<br>　　苍然屏风上，此画良有由。
<br>
<br>　　卷424_8  「羸骏」白居易
<br>
<br>　　骅骝失其主，羸饿无人牧。向风嘶一声，莽苍黄河曲。
<br>
<br>　　蹋冰水畔立，卧雪冢间宿。岁暮田野空，寒草不满腹。
<br>
<br>　　岂无市骏者，尽是凡人目。相马失于瘦，遂遗千里足。
<br>
<br>　　村中何扰扰，有吏征刍粟。输彼军厩中，化作驽骀肉。
<br>
<br>　　卷424_9  「废琴」白居易
<br>
<br>　　丝桐合为琴，中有太古声。古声澹无味，不称今人情。
<br>
<br>　　玉徽光彩灭，朱弦尘土生。废弃来已久，遗音尚泠泠。
<br>
<br>　　不辞为君弹，纵弹人不听。何物使之然，羌笛与秦筝。
<br>
<br>　　卷424_10  「李都尉古剑」白居易
<br>
<br>　　古剑寒黯黯，铸来几千秋。白光纳日月，紫气排斗牛。
<br>
<br>　　有客借一观，爱之不敢求。湛然玉匣中，秋水澄不流。
<br>
<br>　　至宝有本性，精刚无与俦。可使寸寸折，不能绕指柔。
<br>
<br>　　愿快直士心，将断佞臣头。不愿报小怨，夜半刺私仇。
<br>
<br>　　劝君慎所用，无作神兵羞。
<br>
<br>　　卷424_11  「云居寺孤桐」白居易
<br>
<br>　　一株青玉立，千叶绿云委。亭亭五丈馀，高意犹未已。
<br>
<br>　　山僧年九十，清净老不死。自云手种时，一颗青桐子。
<br>
<br>　　直从萌芽拔，高自毫末始。四面无附枝，中心有通理。
<br>
<br>　　寄言立身者，孤直当如此。
<br>
<br>　　卷424_12  「京兆府新栽莲（时为T县尉趋府作）」白居易
<br>
<br>　　污沟贮浊水，水上叶田田。我来一长叹，知是东溪莲。
<br>
<br>　　下有青泥污，馨香无复全。上有红尘扑，颜色不得鲜。
<br>
<br>　　物性犹如此，人事亦宜然。托根非其所，不如遭弃捐。
<br>
<br>　　昔在溪中日，花叶媚清涟。今来不得地，憔悴府门前。
<br>
<br>　　卷424_13  「月夜登阁避暑」白居易
<br>
<br>　　旱久炎气盛，中人若燔烧。清风隐何处，草树不动摇。
<br>
<br>　　何以避暑气，无如出尘嚣。行行都门外，佛阁正i.
<br>
<br>　　清凉近高生，烦热委静销。开襟当轩坐，意泰神飘飘。
<br>
<br>　　回看归路傍，禾黍尽枯焦。独善诚有计，将何救旱苗。
<br>
<br>　　卷424_14  「初授拾遗」白居易
<br>
<br>　　奉诏登左掖，束带参朝议。何言初命卑，且脱风尘吏。
<br>
<br>　　杜甫陈子昂，才名括天地。当时非不遇，尚无过斯位。
<br>
<br>　　况余蹇薄者，宠至不自意。惊近白日光，惭非青云器。
<br>
<br>　　天子方从谏，朝廷无忌讳。岂不思匪躬，适遇时无事。
<br>
<br>　　受命已旬月，饱食随班次。谏纸忽盈箱，对之终自愧。
<br>
<br>　　卷424_15  「赠元稹」白居易
<br>
<br>　　自我从宦游，七年在长安。所得惟元君，乃知定交难。
<br>
<br>　　岂无山上苗，径寸无岁寒。岂无要津水，咫尺有波澜。
<br>
<br>　　之子异于是，久处誓不谖。无波古井水，有节秋竹竿。
<br>
<br>　　一为同心友，三及芳岁阑。花下鞍马游，雪中杯酒欢。
<br>
<br>　　衡门相逢迎，不具带与冠。春风日高睡，秋月夜深看。
<br>
<br>　　不为同登科，不为同署官。所合在方寸，心源无异端。
<br>
<br>　　卷424_16  「哭刘敦质」白居易
<br>
<br>　　小树两株柏，新土三尺坟。苍苍白露草，此地哭刘君。
<br>
<br>　　哭君岂无辞，辞云君子人。如何天不吊，穷悴至终身。
<br>
<br>　　愚者多贵寿，贤者独贱。龙亢彼无悔，蠖屈此不伸。
<br>
<br>　　哭罢持此辞，吾将诘羲文。
<br>
<br>　　卷424_17  「答友问」白居易
<br>
<br>　　大圭廉不割，利剑用不缺。当其斩马时，良玉不如铁。
<br>
<br>　　置铁在洪炉，铁消易如雪。良玉同其中，三日烧不热。
<br>
<br>　　君疑才与德，咏此知优劣。
<br>
<br>　　卷424_18  「杂兴三首」白居易
<br>
<br>　　楚王多内宠，倾国选嫔妃。又爱从禽乐，驰骋每相随。
<br>
<br>　　锦鞲臂花隼，罗袂控金羁。遂习宫中女，皆如马上儿。
<br>
<br>　　色禽合为荒，刑政两已衰。云梦春仍猎，章华夜不归。
<br>
<br>　　东风二月天，春雁正离离。美人挟银镝，一发叠双飞。
<br>
<br>　　飞鸿惊断行，敛翅避蛾眉。君王顾之笑，弓箭生光辉。
<br>
<br>　　回眸语君曰，昔闻庄王时。有一愚夫人，其名曰樊姬。
<br>
<br>　　不有此游乐，三载断鲜肥。
<br>
<br>　　越国政初荒，越天旱不已。风日燥水田，水涸尘飞起。
<br>
<br>　　国中新下令，官渠禁流水。流水不入田，壅入王宫里。
<br>
<br>　　馀波养鱼鸟，倒影浮楼雉。澹滟九折池，萦回十馀里。
<br>
<br>　　四月芰荷发，越王日游嬉。左右好风来，香动芙蓉蕊。
<br>
<br>　　但爱芙蓉香，又种芙蓉子。不念阊门外，千里稻苗死。
<br>
<br>　　吴王心日侈，服玩尽奇瑰。身卧翠羽帐，手持红玉杯。
<br>
<br>　　冠垂明月珠，带束通天犀。行动自矜顾，数步一裴回。
<br>
<br>　　小人知所好，怀宝四方来。奸邪得藉手，从此门开。
<br>
<br>　　古称国之宝，谷米与贤才。今看君王眼，视之如尘灰。
<br>
<br>　　伍员谏已死，浮尸去不回。姑苏台下草，麋鹿暗生。
<br>
<br>　　卷424_19  「宿紫阁山北村」白居易
<br>
<br>　　晨游紫阁峰，暮宿山下村。村老见余喜，为余开一尊。
<br>
<br>　　举杯未及饮，暴卒来入门。紫衣挟刀斧，草草十馀人。
<br>
<br>　　夺我席上酒，掣我盘中飧。主人退后立，敛手反如宾。
<br>
<br>　　中庭有奇树，种来三十春。主人惜不得，持斧断其根。
<br>
<br>　　口称采造家，身属神策军。主人慎勿语，中尉正承恩。
<br>
<br>　　卷424_20  「读汉书」白居易
<br>
<br>　　禾黍与稂莠，雨来同日滋。桃李与荆棘，霜降同夜萎。
<br>
<br>　　草木既区别，荣枯那等夷。茫茫天地意，无乃太无私。
<br>
<br>　　小人与君子，用置各有宜。奈何西汉末，忠邪并信之。
<br>
<br>　　不然尽信忠，早绝邪臣窥。不然尽信邪，早使忠臣知。
<br>
<br>　　优游两不断，盛业日已衰。痛矣萧京辈，终令陷祸机。
<br>
<br>　　每读元成纪，愤愤令人悲。寄言为国者，不得学天时。
<br>
<br>　　寄言为臣者，可以鉴于斯。
<br>
<br>　　卷424_21  「赠樊著作」白居易
<br>
<br>　　阳城为谏议，以正事其君。其手如屈轶，举必指佞臣。
<br>
<br>　　卒使不仁者，不得秉国钧。元稹为御史，以直立其身。
<br>
<br>　　其心如肺石，动必达穷民。东川八十家，冤愤一言伸。
<br>
<br>　　刘辟肆乱心，杀人正纷纷。其嫂曰庾氏，弃绝不为亲。
<br>
<br>　　从史萌逆节，隐心潜负恩。其佐曰孔戡，舍去不为宾。
<br>
<br>　　凡此士与女，其道天下闻。常恐国史上，但记凤与麟。
<br>
<br>　　贤者不为名，名彰教乃敦。每惜若人辈，身死名亦沦。
<br>
<br>　　君为著作郎，职废志空存。虽有良史才，直笔无所申。
<br>
<br>　　何不自著书，实录彼善人。编为一家言，以备史阙文。
<br>
<br>　　卷424_22  「蜀路石妇」白居易
<br>
<br>　　道傍一石妇，无记复无铭。传是此乡女，为妇孝且贞。
<br>
<br>　　十五嫁邑人，十六夫征行。夫行二十载，妇独守孤茕。
<br>
<br>　　其夫有父母，老病不安宁。其妇执妇道，一一如礼经。
<br>
<br>　　晨昏问起居，恭顺发心诚。药饵自调节，膳羞必甘馨。
<br>
<br>　　夫行竟不归，妇德转光明。后人高其节，刻石像妇形。
<br>
<br>　　俨然整衣巾，若立在闺庭。似见舅姑礼，如闻环声。
<br>
<br>　　至今为妇者，见此孝心生。不比山头石，空有望夫名。
<br>
<br>　　卷424_23  「折剑头」白居易
<br>
<br>　　拾得折剑头，不知折之由。一握青蛇尾，数寸碧峰头。
<br>
<br>　　疑是斩鲸鲵，不然刺蛟虬。缺落泥土中，委弃无人收。
<br>
<br>　　我有鄙介性，好刚不好柔。勿轻直折剑，犹胜曲全钩。
<br>
<br>　　卷424_24  「登乐游园望」白居易
<br>
<br>　　独上乐游园，四望天日曛。东北何霭霭，宫阙入烟云。
<br>
<br>　　爱此高处立，忽如遗垢氛。耳目暂清旷，怀抱郁不伸。
<br>
<br>　　下视十二街，绿树间红尘。车马徒满眼，不见心所亲。
<br>
<br>　　孔生死洛阳，元九谪荆门。可怜南北路，高盖者何人。
<br>
<br>　　卷424_25  「酬元九对新栽竹有怀见寄」白居易
<br>
<br>　　昔我十年前，与君始相识。曾将秋竹竿，比君孤且直。
<br>
<br>　　中心一以合，外事纷无极。共保秋竹心，风霜侵不得。
<br>
<br>　　始嫌梧桐树，秋至先改色。不爱杨柳枝，春来软无力。
<br>
<br>　　怜君别我后，见竹长相忆。长欲在眼前，故栽庭户侧。
<br>
<br>　　分首今何处，君南我在北。吟我赠君诗，对之心恻恻。
<br>
<br>　　卷424_26  「感鹤」白居易
<br>
<br>　　鹤有不群者，飞飞在野田。饥不啄腐鼠，渴不饮盗泉。
<br>
<br>　　贞姿自耿介，杂鸟何翩Q.同游不同志，如此十馀年。
<br>
<br>　　一兴嗜欲念，遂为D缴牵。委质小池内，争食群鸡前。
<br>
<br>　　不惟怀稻粱，兼亦竞腥膻。不惟恋主人，兼亦狎乌鸢。
<br>
<br>　　物心不可知，天性有时迁。一饱尚如此，况乘大夫轩。
<br>
<br>　　卷424_27  「春雪」白居易
<br>
<br>　　元和岁在卯，六年春二月。月晦寒食天，天阴夜飞雪。
<br>
<br>　　连宵复竟日，浩浩殊未歇。大似落鹅毛，密如飘玉屑。
<br>
<br>　　寒销春茫苍，气变风凛冽。上林草尽没，曲江水复结。
<br>
<br>　　红乾杏花死，绿冻杨枝折。所怜物性伤，非惜年芳绝。
<br>
<br>　　上天有时令，四序平分别。寒燠苟反常，物生皆夭阏。
<br>
<br>　　我观圣人意，鲁史有其说。或记水不冰，或书霜不杀。
<br>
<br>　　上将儆政教，下以防灾孽。兹雪今如何，信美非时节。
<br>
<br>　　卷424_28  「高仆射」白居易
<br>
<br>　　富贵人所爱，圣人去其泰。所以致仕年，著在礼经内。
<br>
<br>　　玄元亦有训，知止则不殆。二疏独能行，遗迹东门外。
<br>
<br>　　清风久销歇，迨此向千载。斯人古亦稀，何况今之代。
<br>
<br>　　遑遑名利客，白首千百辈。惟有高仆射，七十悬车盖。
<br>
<br>　　我年虽未老，岁月亦云迈。预恐耄及时，贪荣不能退。
<br>
<br>　　中心私自儆，何以为我戒。故作仆射诗，书之于大带。
<br>
<br>　　卷424_29  「白牡丹（和钱学士作）」白居易
<br>
<br>　　城中看花客，旦暮走营营。素华人不顾，亦占牡丹名。
<br>
<br>　　闭在深寺中，车马无来声。唯有钱学士，尽日绕丛行。
<br>
<br>　　怜此皓然质，无人自芳馨。众嫌我独赏，移植在中庭。
<br>
<br>　　留景夜不暝，迎光曙先明。对之心亦静，虚白相向生。
<br>
<br>　　唐昌玉蕊花，攀玩众所争。折来比颜色，一种如瑶琼。
<br>
<br>　　彼因稀见贵，此以多为轻。始知无正色，爱恶随人情。
<br>
<br>　　岂惟花独尔，理与人事并。君看入时者，紫艳与红英。
<br>
<br>　　卷424_30  「赠内」白居易
<br>
<br>　　生为同室亲，死为同穴尘。他人尚相勉，而况我与君。
<br>
<br>　　黔娄固穷士，妻贤忘其贫。冀缺一农夫，妻敬俨如宾。
<br>
<br>　　陶潜不营生，翟氏自爨薪。梁鸿不肯仕，孟光甘布裙。
<br>
<br>　　君虽不读书，此事耳亦闻。至此千载后，传是何如人。
<br>
<br>　　人生未死间，不能忘其身。所须者衣食，不过饱与温。
<br>
<br>　　蔬食足充饥，何必膏粱珍。缯絮足御寒，何必锦绣文。
<br>
<br>　　君家有贻训，清白遗子孙。我亦贞苦士，与君新结婚。
<br>
<br>　　庶保贫与素，偕老同欣欣。
<br>
<br>　　卷424_31  「寄唐生」白居易
<br>
<br>　　贾谊哭时事，阮籍哭路岐。唐生今亦哭，异代同其悲。
<br>
<br>　　唐生者何人，五十寒且饥。不悲口无食，不悲身无衣。
<br>
<br>　　所悲忠与义，悲甚则哭之。太尉击贼日，尚书叱盗时。
<br>
<br>　　大夫死凶寇，谏议谪蛮夷。每见如此事，声发涕辄随。
<br>
<br>　　往往闻其风，俗士犹或非。怜君头半白，其志竟不衰。
<br>
<br>　　我亦君之徒，郁郁何所为。不能发声哭，转作乐府诗。
<br>
<br>　　篇篇无空文，句句必尽规。功高虞人箴，痛甚骚人辞。
<br>
<br>　　非求宫律高，不务文字奇。惟歌生民病，愿得天子知。
<br>
<br>　　未得天子知，甘受时人嗤。药良气味苦，琴澹音声稀。
<br>
<br>　　不惧权豪怒，亦任亲朋讥。人竟无奈何，呼作狂男儿。
<br>
<br>　　每逢群盗息，或遇云雾披。但自高声歌，庶几天听卑。
<br>
<br>　　歌哭虽异名，所感则同归。寄君三十章，与君为哭词。
<br>
<br>　　卷424_32  「伤唐衢二首」白居易
<br>
<br>　　自我心存道，外物少能逼。常排伤心事，不为长叹息。
<br>
<br>　　忽闻唐衢死，不觉动颜色。悲端从东来，触我心恻恻。
<br>
<br>　　伊昔未相知，偶游滑台侧。同宿李翱家，一言如旧识。
<br>
<br>　　酒酣出送我，风雪黄河北。日西并马头，语别至昏黑。
<br>
<br>　　君归向东郑，我来游上国。交心不交面，从此重相忆。
<br>
<br>　　怜君儒家子，不得诗书力。五十著青衫，试官无禄食。
<br>
<br>　　遗文仅千首，六义无差忒。散在京洛间，何人为收拾。
<br>
<br>　　忆昨元和初，忝备谏官位。是时兵革后，生民正憔悴。
<br>
<br>　　但伤民病痛，不识时忌讳。遂作秦中吟，一吟悲一事。
<br>
<br>　　贵人皆怪怒，闲人亦非訾。天高未及闻，荆棘生满地。
<br>
<br>　　惟有唐衢见，知我平生志。一读兴叹嗟，再吟垂涕泗。
<br>
<br>　　因和三十韵，手题远缄寄。致吾陈杜间，赏爱非常意。
<br>
<br>　　此人无复见，此诗犹可贵。今日开箧看，蠹鱼损文字。
<br>
<br>　　不知何处葬，欲问先[欷。终去哭坟前，还君一掬泪。
<br>
<br>　　卷424_33  「问友」白居易
<br>
<br>　　种兰不种艾，兰生艾亦生。根D相交长，茎叶相附荣。
<br>
<br>　　香茎与臭叶，日夜俱长大。锄艾恐伤兰，溉兰恐滋艾。
<br>
<br>　　兰亦未能溉，艾亦未能除。沉吟意不决，问君合何如。
<br>
<br>　　卷424_34  「悲哉行」白居易
<br>
<br>　　悲哉为儒者，力学不知疲。读书眼欲暗，秉笔手生胝。
<br>
<br>　　十上方一第，成名常苦迟。纵有宦达者，两鬓已成丝。
<br>
<br>　　可怜少壮日，适在穷贱时。丈夫老且病，焉用富贵为。
<br>
<br>　　沉沉朱门宅，中有乳臭儿。状貌如妇人，光明膏粱肌。
<br>
<br>　　手不把书卷，身不擐戎衣。二十袭封爵，门承勋戚资。
<br>
<br>　　春来日日出，服御何轻肥。朝从博徒饮，暮有倡楼期。
<br>
<br>　　平封还酒债，堆金选蛾眉。声色狗马外，其馀一无知。
<br>
<br>　　山苗与涧松，地势随高卑。古来无奈何，非君独伤悲。
<br>
<br>　　卷424_35  「紫藤」白居易
<br>
<br>　　藤花紫蒙茸，藤叶青扶疏。谁谓好颜色，而为害有馀。
<br>
<br>　　下如蛇屈盘，上若绳萦纡。可怜中间树，束缚成枯株。
<br>
<br>　　柔蔓不自胜，袅袅挂空虚。岂知缠树木，千夫力不如。
<br>
<br>　　先柔后为害，有似谀佞徒。附著君权势，君迷不肯诛。
<br>
<br>　　又如妖妇人，绸缪蛊其夫。奇邪坏人室，夫惑不能除。
<br>
<br>　　寄言邦与家，所慎在其初。毫末不早辨，滋蔓信难图。
<br>
<br>　　愿以藤为戒，铭之于座隅。
<br>
<br>　　卷424_36  「放鹰」白居易
<br>
<br>　　十月鹰出笼，草枯雉兔肥。下鞲随指顾，百掷无一遗。
<br>
<br>　　鹰翅疾如风，鹰爪利如锥。本为鸟所设，今为人所资。
<br>
<br>　　孰能使之然，有术甚易知。取其向背性，制在饥饱时。
<br>
<br>　　不可使长饱，不可使长饥。饥则力不足，饱则背人飞。
<br>
<br>　　乘饥纵搏击，未饱须絷维。所以爪翅功，而人坐收之。
<br>
<br>　　圣明驭英雄，其术亦如斯。鄙语不可弃，吾闻诸猎师。
<br>
<br>　　卷424_37  「慈乌夜啼」白居易
<br>
<br>　　慈乌失其母，哑哑吐哀音。昼夜不飞去，经年守故林。
<br>
<br>　　夜夜夜半啼，闻者为沾襟。声中如告诉，未尽反哺心。
<br>
<br>　　百鸟岂无母，尔独哀怨深。应是母慈重，使尔悲不任。
<br>
<br>　　昔有吴起者，母殁丧不临。嗟哉斯徒辈，其心不如禽。
<br>
<br>　　慈乌复慈乌，鸟中之曾参。
<br>
<br>　　卷424_38  「燕诗示刘叟」白居易
<br>
<br>　　梁上有双燕，翩翩雄与雌。衔泥两椽间，一巢生四儿。
<br>
<br>　　四儿日夜长，索食声孜孜。青虫不易捕，黄口无饱期。
<br>
<br>　　觜爪虽欲敝，心力不知疲。须臾十来往，犹恐巢中饥。
<br>
<br>　　辛勤三十日，母瘦雏渐肥。喃喃教言语，一一刷毛衣。
<br>
<br>　　一旦羽翼成，引上庭树枝。举翅不回顾，随风四散飞。
<br>
<br>　　雌雄空中鸣，声尽呼不归。却入空巢里，啁啾终夜悲。
<br>
<br>　　燕燕尔勿悲，尔当返自思。思尔为雏日，高飞背母时。
<br>
<br>　　当时父母念，今日尔应知。
<br>
<br>　　卷424_39  「采地黄者」白居易
<br>
<br>　　麦死春不雨，禾损秋早霜。岁晏无口食，田中采地黄。
<br>
<br>　　采之将何用，持以易f粮。凌晨荷锄去，薄暮不盈筐。
<br>
<br>　　携来朱门家，卖与白面郎。与君啖肥马，可使照地光。
<br>
<br>　　愿易马残粟，救此苦饥肠。
<br>
<br>　　卷424_40  「初入太行路」白居易
<br>
<br>　　天冷日不光，太行峰苍莽。尝闻此中险，今我方独往。
<br>
<br>　　马蹄冻且滑，羊肠不可上。若比世路难，犹自平于掌。
<br>
<br>　　卷424_41  「邓鲂、张彻落第」白居易
<br>
<br>　　古琴无俗韵，奏罢无人听。寒松无妖花，枝下无人行。
<br>
<br>　　春风十二街，轩骑不暂停。奔车看牡丹，走马听秦筝。
<br>
<br>　　众目悦芳艳，松独守其贞。众耳喜郑卫，琴亦不改声。
<br>
<br>　　怀哉二夫子，念此无自轻。
<br>
<br>　　卷424_42  「送王处士」白居易
<br>
<br>　　王门岂无酒，侯门岂无肉。主人贵且骄，待客礼不足。
<br>
<br>　　望尘而拜者，朝夕走碌碌。王生独拂衣，遐举如云鹄。
<br>
<br>　　宁归白云外，饮水卧空谷。不能随众人，敛手低眉目。
<br>
<br>　　扣门与我别，酤酒留君宿。好去采薇人，终南山正绿。
<br>
<br>　　卷424_43  「村居苦寒」白居易
<br>
<br>　　八年十二月，五日雪纷纷。竹柏皆冻死，况彼无衣民。
<br>
<br>　　回观村闾间，十室八九贫。北风利如剑，布絮不蔽身。
<br>
<br>　　唯烧蒿棘火，愁坐夜待晨。乃知大寒岁，农者尤苦辛。
<br>
<br>　　顾我当此日，草堂深掩门。褐裘覆被，坐卧有馀温。
<br>
<br>　　幸免饥冻苦，又无垄亩勤。念彼深可愧，自问是何人。
<br>
<br>　　卷424_44  「纳粟」白居易
<br>
<br>　　有吏夜叩门，高声催纳粟。家人不待晓，场上张灯烛。
<br>
<br>　　扬簸净如珠，一车三十斛。犹忧纳不中，鞭责及僮仆。
<br>
<br>　　昔余谬从事，内愧才不足。连授四命官，坐尸十年禄。
<br>
<br>　　常闻古人语，损益周必复。今日谅甘心，还他太仓谷。
<br>
<br>　　卷424_45  「薛中丞」白居易
<br>
<br>　　百人无一直，百直无一遇。借问遇者谁，正人行得路。
<br>
<br>　　中丞薛存诚，守直心甚固。皇明烛如日，再使秉王度。
<br>
<br>　　奸豪与佞巧，非不憎且惧。直道渐光明，邪谋难盖覆。
<br>
<br>　　每因匪躬节，知有匡时具。张为坠网纲，倚作颓檐柱。
<br>
<br>　　悠哉上天意，报施纷回互。自古已冥茫，从今尤不谕。
<br>
<br>　　岂与小人意，昏然同好恶。不然君子人，何反如朝露。
<br>
<br>　　裴相昨已夭，薛君今又去。以我惜贤心，五年如旦暮。
<br>
<br>　　况闻善人命，长短系运数。今我一涕零，岂为中丞故。
<br>
<br>　　卷424_46  「秋池二首」白居易
<br>
<br>　　前池秋始半，卉物多摧坏。欲暮槿先萎，未霜荷已败。
<br>
<br>　　默然有所感，可以从兹诫。本不种松筠，早凋何足怪。
<br>
<br>　　凿池贮秋水，中有O与芰。天旱水暗消，塌然委空地。
<br>
<br>　　有似泛泛者，附离权与贵。一旦恩势移，相随共憔悴。
<br>
<br>　　卷424_47  「夏旱」白居易
<br>
<br>　　太阴不离毕，太岁仍在午。旱日与炎风，枯焦我田亩。
<br>
<br>　　金石欲销铄，况兹禾与黍。嗷嗷万族中，唯农最辛苦。
<br>
<br>　　悯然望岁者，出门何所睹。但见棘与茨，罗生遍场圃。
<br>
<br>　　恶苗承l气，欣然得其所。感此因问天，可能长不雨。
<br>
<br>　　卷424_48  「谕友」白居易
<br>
<br>　　昨夜霜一降，杀君庭中槐。干叶不待黄，索索飞下来。
<br>
<br>　　怜君感节物，晨起步前阶。临风蹋叶立，半日颜色哀。
<br>
<br>　　西望长安城，歌钟十二街。何人不欢乐，君独心悠哉。
<br>
<br>　　白日头上走，朱颜镜中颓。平生青云心，销化成死灰。
<br>
<br>　　我今赠一言，胜饮酒千杯。其言虽甚鄙，可破悒悒怀。
<br>
<br>　　朱门有勋贵，陋巷有颜回。穷通各问命，不系才不才。
<br>
<br>　　推此自豁豁，不必待安排。
<br>
<br>　　卷424_49  「丘中有一士二首（命首句为题）」白居易
<br>
<br>　　丘中有一士，不知其姓名。面色不忧苦，血气常和平。
<br>
<br>　　每选隙地居，不蹋要路行。举动无尤悔，物莫与之争。
<br>
<br>　　藜藿不充肠，布褐不蔽形。终岁守穷饿，而无嗟叹声。
<br>
<br>　　岂是爱贫贱，深知时俗情。勿矜罗弋巧，鸾鹤在冥冥。
<br>
<br>　　丘中有一士，守道岁月深。行披带索衣，坐拍无弦琴。
<br>
<br>　　不饮浊泉水，不息曲木阴。所逢苟非义，粪土千黄金。
<br>
<br>　　乡人化其风，熏如兰在林。智愚与强弱，不忍相欺侵。
<br>
<br>　　我欲访其人，将行复沉吟。何必见其面，但在学其心。
<br>
<br>　　卷424_50  「新制布裘」白居易
<br>
<br>　　桂布白似雪，吴绵软于云。布重绵且厚，为裘有馀温。
<br>
<br>　　朝拥坐至暮，夜覆眠达晨。谁知严冬月，支体暖如春。
<br>
<br>　　中夕忽有念，抚裘起逡巡。丈夫贵兼济，岂独善一身。
<br>
<br>　　安得万里裘，盖裹周四垠。稳暖皆如我，天下无寒人。
<br>
<br>　　卷424_51  「杏园中枣树」白居易
<br>
<br>　　人言百果中，唯枣凡且鄙。皮皴似龟手，叶小如鼠耳。
<br>
<br>　　胡为不自知，生花此园里。岂宜遇攀玩，幸免遭伤毁。
<br>
<br>　　二月曲江头，杂英红旖旎。枣亦在其间，如嫫对西子。
<br>
<br>　　东风不择木，吹某の匆选Ｑ劭从合抱，得尽生生理。
<br>
<br>　　寄言游春客，乞君一回视。君爱绕指柔，从君怜柳杞。
<br>
<br>　　君求悦目艳，不敢争桃李。君若作大车，轮轴材须此。
<br>
<br>　　卷424_52  「虾蟆（和张十六）」白居易
<br>
<br>　　嘉鱼荐宗庙，灵龟贡邦家。应龙能致雨，润我百谷芽。
<br>
<br>　　蠢蠢水族中，无用者虾蟆。形秽肌肉腥，出没于泥沙。
<br>
<br>　　六月七月交，时雨正滂沱。虾蟆得其志，快乐无以加。
<br>
<br>　　地既蕃其生，使之族类多。天又与其声，得以相喧哗。
<br>
<br>　　岂惟玉池上，污君清冷波。可独瑶瑟前，乱君鹿鸣歌。
<br>
<br>　　常恐飞上天，跳跃随娥。往往蚀明月，遣君无奈何。
<br>
<br>　　卷424_53  「寄隐者」白居易
<br>
<br>　　卖药向都城，行憩青门树。道逢驰驿者，色有非常惧。
<br>
<br>　　亲族走相送，欲别不敢住。私怪问道旁，何人复何故。
<br>
<br>　　云是右丞相，当国握枢务。禄厚食万钱，恩深日三顾。
<br>
<br>　　昨日延英对，今日崖州去。由来君臣间，宠辱在朝暮。
<br>
<br>　　青青东郊草，中有归山路。归去卧云人，谋身计非误。
<br>
<br>　　卷424_54  「放鱼（自此后诗，到江州作）」白居易
<br>
<br>　　晓日提竹篮，家僮买春蔬。青青芹蕨下，叠卧双白鱼。
<br>
<br>　　无声但呀呀，以气相腻ΑＧ憷盒吹厣希拨剌长尺馀。
<br>
<br>　　岂唯刀机忧，坐见蝼蚁图。脱泉虽已久，得水犹可苏。
<br>
<br>　　放之小池中，且用救干枯。水小池窄狭，动尾触四隅。
<br>
<br>　　一时幸苟活，久远将何如。怜其不得所，移放于南湖。
<br>
<br>　　南湖连西江，好去勿踟蹰。施恩即望报，吾非斯人徒。
<br>
<br>　　不须泥沙底，辛苦觅明珠。
<br>
<br>　　卷424_55  「文柏床」白居易
<br>
<br>　　陵上有老柏，柯叶寒苍苍。朝为风烟树，暮为宴寝床。
<br>
<br>　　以其多奇文，宜升君子堂。刮削露节目，拂拭生辉光。
<br>
<br>　　玄斑状狸首，素质如截肪。虽充悦目玩，终乏周身防。
<br>
<br>　　华彩诚可爱，生理苦已伤。方知自残者，为有好文章。
<br>
<br>　　卷424_56  「浔阳三题。庐山桂」白居易
<br>
<br>　　偃蹇月中桂，结根依青天。天风绕月起，吹子下人间。
<br>
<br>　　飘零委何处，乃落匡庐山。生为石上桂，叶如翦碧鲜。
<br>
<br>　　枝干日长大，根D日牢坚。不归天上月，空老山中年。
<br>
<br>　　庐山去咸阳，道里三四千。无人为移植，得入上林园。
<br>
<br>　　不及红花树，长栽温室前。
<br>
<br>　　卷424_57  「浔阳三题。湓浦竹」白居易
<br>
<br>　　浔阳十月天，天气仍温燠。有霜不杀草，有风不落木。
<br>
<br>　　玄冥气力薄，草木冬犹绿。谁肯湓浦头，回眼看修竹。
<br>
<br>　　其有顾盼者，持刀斩且束。剖劈青琅\，家家盖墙屋。
<br>
<br>　　吾闻汾晋间，竹少重如玉。胡为取轻贱，生此西江曲。
<br>
<br>　　卷424_58  「浔阳三题。东林寺白莲」白居易
<br>
<br>　　东林北塘水，湛湛见底清。中生白芙蓉，菡萏三百茎。
<br>
<br>　　白日发光彩，清飙散芳馨。泄香银囊破，泻露玉盘倾。
<br>
<br>　　我惭尘垢眼，见此琼瑶英。乃知红莲花，虚得清净名。
<br>
<br>　　夏萼敷未歇，秋房结才成。夜深众僧寝，独起绕池行。
<br>
<br>　　欲收一颗子，寄向长安城。但恐出山去，人间种不生。
<br>
<br>　　卷424_59  「大水」白居易
<br>
<br>　　浔阳郊郭间，大水岁一至。闾阎半飘荡，城堞多倾坠。
<br>
<br>　　苍茫生海色，渺漫连空翠。风卷白波翻，日煎红浪沸。
<br>
<br>　　工商彻屋去，牛马登山避。况当率税时，颇害农桑事。
<br>
<br>　　独有佣舟子，鼓ど意气。不知万人灾，自觅锥刀利。
<br>
<br>　　吾无奈尔何，尔非久得志。九月霜降后，水涸为平地。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
