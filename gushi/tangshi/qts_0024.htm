<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二十四
<br>
<br>　　卷24_1  「杂曲歌辞。秦女休行」李白
<br>
<br>　　西门秦氏女，秀色如琼花。手挥白杨刀，清昼杀仇家。
<br>
<br>　　罗袖洒赤血，英声凌紫霞。直上西山去，关吏相邀遮。
<br>
<br>　　婿为燕国王，身被诏狱加。犯刑若履虎，不畏落爪牙。
<br>
<br>　　素颈未及断，摧眉伏泥沙。金鸡忽放赦，大辟得宽赊。
<br>
<br>　　何惭聂政姊，万古共惊嗟。
<br>
<br>　　卷24_2  「杂曲歌辞。出门行二首」孟郊
<br>
<br>　　长河悠悠去无极，百龄同此可叹息。秋风白露沾人衣，
<br>
<br>　　壮心凋落夺颜色。少年出门将诉谁，川无梁兮路无岐。
<br>
<br>　　一闻陌上苦寒奏，使我伫立惊且悲。君今得意厌粱肉，
<br>
<br>　　岂复念我贫贱时。
<br>
<br>　　海风萧萧天雨霜，穷愁独坐夜何长。驱车旧忆太行险，
<br>
<br>　　始知游子悲故乡。美人相思隔天阙，长望云端不可越。
<br>
<br>　　手持琅\欲有赠，爱而不见心断绝。南山峨峨白石烂，
<br>
<br>　　碧海之波浩漫漫。参辰出没不相待，我欲横天无羽翰。
<br>
<br>　　卷24_3  「杂曲歌辞。出门行」元稹
<br>
<br>　　兄弟同出门，同行不同志。凄凄分岐路，各各营所为。
<br>
<br>　　兄上荆山巅，翻石辨虹气。弟沉沧海底，偷珠待龙睡。
<br>
<br>　　出门不数年，同归亦同遂。俱用私所珍，升沉自兹异。
<br>
<br>　　献珠龙王宫，值龙觅珠次。但喜复得珠，不求珠所自。
<br>
<br>　　酬客双龙女，授客六龙辔。遣充行雨神，雨泽随客意。
<br>
<br>　　雩夏钟鼓繁，H秋玉帛积。彩色画廊庙，奴僮被珠翠。
<br>
<br>　　骥J千万双，鸳鸯七十二。言者禾稼枯，无人敢轻议。
<br>
<br>　　其兄因献璞，再刖不履地。门户亲戚疏，匡床妻妾弃。
<br>
<br>　　铭心有所待，视足无所愧。持璞自枕头，泪痕双血渍。
<br>
<br>　　一朝龙醒寤，本问偷珠事。因知行雨偏，妻子五刑备。
<br>
<br>　　仁兄捧尸哭，势友掉头讳。丧车黔首葬，吊客青蝇至。
<br>
<br>　　楚有望气人，王前忽长跪。贺王得贵宝，不远王所莅。
<br>
<br>　　求之果如言，剖则浮云腻。白珩无颜色，垂棘有瑕累。
<br>
<br>　　在楚列地封，入赵连城贵。秦遣李斯书，书为传国瑞。
<br>
<br>　　秦亡汉魏传，传者得神器。卞和名永永，与宝不相坠。
<br>
<br>　　劝尔出门行，行难莫行易。易得还易失，难同亦难离。
<br>
<br>　　善贾识贪廉，良田无稚。磨剑莫磨锥，磨锥成小利。
<br>
<br>　　卷24_4  「杂曲歌辞。出自蓟北门行」李白
<br>
<br>　　虏阵横北荒，胡星曜精芒。羽书速惊电，烽火昼连光。
<br>
<br>　　虎竹救边急，戎车森已行。明主不安席，按剑心飞扬。
<br>
<br>　　推毂出猛将，连旗登战场。兵威冲绝漠，杀气凌穹苍。
<br>
<br>　　列卒赤山下，开营紫塞傍。途冬沙风紧，旌旗飒凋伤。
<br>
<br>　　画角悲海月，征衣卷天霜。挥刃斩楼兰，弯弓射贤王。
<br>
<br>　　单于一平荡，种落自奔亡。收功报天子，行歌归咸阳。
<br>
<br>　　卷24_5  「杂曲歌辞。蓟门行五首」高m
<br>
<br>　　边城十一月，雨雪乱霏霏。元戎号令严，人马亦轻肥。
<br>
<br>　　羌胡无尽日，征战几人归。
<br>
<br>　　幽州多骑射，结发重横行。一朝事将军，出入有声名。
<br>
<br>　　纷纷猎秋草，相向角弓鸣。
<br>
<br>　　蓟门逢古老，独立思氛氲。一身既零丁，头鬓白纷纷。
<br>
<br>　　勋庸今已矣，不识霍将军。
<br>
<br>　　茫茫长城外，日没更烟尘。胡骑虽凭陵，汉兵不顾身。
<br>
<br>　　古树满空塞，黄云愁杀人。
<br>
<br>　　汉家能用武，开拓穷异域。戍卒厌糠核，降胡饱衣食。
<br>
<br>　　开亭试一望，吾欲涕沾臆。
<br>
<br>　　卷24_6  「杂曲歌辞。蓟门行」李希仲
<br>
<br>　　旄头有精芒，胡骑猎秋草。羽檄南渡河，边庭用兵早。
<br>
<br>　　汉家爱征战，宿将今已老。辛苦羽林儿，从戎榆关道。
<br>
<br>　　一身救边速，烽火连蓟门。前军鸟飞断，格斗尘沙昏。
<br>
<br>　　寒日鼓声急，单于夜火奔。当须徇忠义，身死报国恩。
<br>
<br>　　卷24_7  「杂曲歌辞。君子有所思行」李白
<br>
<br>　　紫阁连终南，青冥天倪色。凭崖望咸阳，宫阙罗北极。
<br>
<br>　　万井惊画出，九衢如弦直。渭水清银河，横天流不息。
<br>
<br>　　朝野盛文物，衣冠何翕V.厩马散连山，军容威绝域。
<br>
<br>　　伊皋运元化，卫霍输筋力。歌钟乐未休，荣去老还逼。
<br>
<br>　　圆光过满缺，太阳移中昃。不散东海金，何争西辉匿。
<br>
<br>　　无作牛山悲，恻怆泪沾臆。
<br>
<br>　　卷24_8  「杂曲歌辞。君子有所思行」贯休
<br>
<br>　　我爱正考甫，思贤作商颂。我爱扬子云，理乱皆如凤。
<br>
<br>　　振衣中夜起，露花香旖旎。扑碎骊龙明月珠，
<br>
<br>　　敲出凤凰五色髓。陋巷萧萧风淅淅，缅想斯人胜璧。
<br>
<br>　　寂寥千载不相逢，无限区区尽虚掷。君不见沉约道，
<br>
<br>　　佳人不在兹，春光为谁惜。
<br>
<br>　　安得龙猛笔，点石为黄金。散问酷吏家，使无贪残心。
<br>
<br>　　甘棠密叶成翠幄，颍凤不来天地塞。所以倾城人，
<br>
<br>　　如今不可得。
<br>
<br>　　卷24_9  「杂曲歌辞。伤歌行」张籍
<br>
<br>　　黄门诏下促收捕，京兆君系御史府。出门无复部曲随，
<br>
<br>　　亲戚相逢不容语。辞成谪尉南海州，受命不得须臾留。
<br>
<br>　　身著青衫骑恶马，东门之东无送者。邮夫防吏急喧驱，
<br>
<br>　　往往惊堕马蹄下。长安里中荒大宅，朱门已除十二戟。
<br>
<br>　　高堂舞榭锁管弦，美人遥望西南天。
<br>
<br>　　卷24_10  「杂曲歌辞。伤歌行」孟郊
<br>
<br>　　众毒蔓贞松，一枝难久荣。岂知黄庭客，仙骨生不成。
<br>
<br>　　春色舍芳蕙，秋风绕枯茎。弹琴不成曲，始觉知音倾。
<br>
<br>　　馆月改旧照，吊宾写馀情。还舟空江上，波浪送铭旌。
<br>
<br>　　卷24_11  「杂曲歌辞。伤歌行」庄南杰
<br>
<br>　　兔走乌飞不相见，人事依稀速如电。王母夭桃一度开，
<br>
<br>　　玉楼红粉千回变。车驰马走咸阳道，石家旧宅空荒草。
<br>
<br>　　秋雨无情不惜花，芙蓉一一惊香倒。劝君莫谩栽荆棘，
<br>
<br>　　秦皇虚费驱山力。英风一去更无言，白骨沉埋暮山碧。
<br>
<br>　　卷24_12  「杂曲歌辞。悲歌」李白
<br>
<br>　　悲来乎，悲来乎，主人有酒且莫斟，听我一曲悲来吟。
<br>
<br>　　悲来不吟还不笑，天下无人知我心。君有数斗酒，
<br>
<br>　　我有三尺琴。琴鸣酒乐两相得，一杯不啻千钧金。
<br>
<br>　　悲来乎，悲来乎，天虽长，地虽久，金玉满堂应不守。
<br>
<br>　　富贵百年能几何，死生一度人皆有。孤猿坐啼坟上月，
<br>
<br>　　且须一尽杯中酒。悲来乎，悲来乎，凤鸟不至河无图，
<br>
<br>　　微子去之箕子奴。汉帝不忆李将军，楚王放却屈大夫。
<br>
<br>　　悲来乎，悲来乎，秦家李斯早追悔，虚名拨向身之外。
<br>
<br>　　范子何曾爱五湖，功成名遂身自退。剑是一夫用，
<br>
<br>　　书能知姓名。惠施不肯干万乘，卜式未必穷一经。
<br>
<br>　　还须黑头取方伯，莫谩白首为儒生。
<br>
<br>　　卷24_13  「杂曲歌辞。悲哉行」孟云卿
<br>
<br>　　孤儿去慈亲，远客丧主人。莫吟苦辛曲，谁忍闻可闻。
<br>
<br>　　可闻不可说，去去无期别。行人念前程，不待参辰没。
<br>
<br>　　朝亦常苦饥，暮亦常苦饥。飘飘万馀里，贫贱多是非。
<br>
<br>　　少年莫远游，远游多不归。
<br>
<br>　　卷24_14  「杂曲歌辞。悲哉行」白居易
<br>
<br>　　悲哉为儒者，力学不能疲。读书眼欲暗，秉笔手生胝。
<br>
<br>　　十上方一第，成名常苦迟。纵有宦达者，两鬓已成丝。
<br>
<br>　　可怜少壮日，适在穷贱时。丈夫老且病，焉用富贵为。
<br>
<br>　　沉沉朱门宅，中有乳臭儿。状貌如妇人，光明膏粱肌。
<br>
<br>　　手不把书卷，身不擐戎衣。二十袭封爵，门承勋戚资。
<br>
<br>　　春来日日出，服御何轻肥。朝从博徒饮，暮有倡楼期。
<br>
<br>　　评封还酒债，堆金选蛾眉。声色狗马外，其馀一无知。
<br>
<br>　　山苗与涧松，地势随高卑。古来无奈何，非君独伤悲。
<br>
<br>　　卷24_15  「杂曲歌辞。悲哉行」鲍溶
<br>
<br>　　促促晨复昏，死生同一源。贵年不惧老，贱老伤久存。
<br>
<br>　　朗朗哭前歌，绛旌引幽魂。来为千金子，去卧百草根。
<br>
<br>　　黄土塞生路，悲风送回辕。金鞍旧良马，四顾不出门。
<br>
<br>　　生结千岁念，荣及百代孙。黄金买性命，白刃仇一言。
<br>
<br>　　宁知北山上，松柏侵田园。
<br>
<br>　　卷24_16  「杂曲歌辞。妾薄命」崔国辅
<br>
<br>　　虽入秦帝宫，不上秦帝床。夜夜玉窗里，与他卷罗裳。
<br>
<br>　　卷24_17  「杂曲歌辞。妾薄命」武平一
<br>
<br>　　有女妖且丽，裴回湘水湄。水湄兰杜芳，采之将寄谁。
<br>
<br>　　瓠犀发皓齿，双蛾勾涿肌：炝橙缈莲，素肤若凝脂。
<br>
<br>　　绰约多逸态，轻盈不自持。常矜绝代色，复恃倾城姿。
<br>
<br>　　子夫前入侍，飞燕复当时。正悦掌中舞，宁哀团扇诗。
<br>
<br>　　洛川昔云遇，高唐今尚违。幽阁禽雀噪，闲阶草露滋。
<br>
<br>　　流景一何速，年华不可追。解佩安所赠，怨咽空自悲。
<br>
<br>　　卷24_18  「杂曲歌辞。妾薄命」李百药
<br>
<br>　　团扇秋风起，长门夜月明。羞闻拊背入，恨说舞腰轻。
<br>
<br>　　太常应已醉，刘君恒带酲。横陈每虚设，吉梦竟何成。
<br>
<br>　　卷24_19  「杂曲歌辞。妾薄命」杜审言
<br>
<br>　　草绿长门闭，苔青永巷幽。宠移新爱夺，泣下故情留。
<br>
<br>　　啼鸟惊残梦，飞花搅独愁。自怜春色罢，团扇复迎秋。
<br>
<br>　　卷24_20  「杂曲歌辞。妾薄命」刘元淑
<br>
<br>　　自从离别守空闺，遥闻征战起云梯。夜夜愁君辽海外，
<br>
<br>　　年年弃妾渭桥西。阳春白日照空暖，紫燕衔花向庭满。
<br>
<br>　　彩鸾琴里怨声多，飞鹊镜前妆梳断。谁家夫婿不从征，
<br>
<br>　　应是渔阳别有情。莫道红颜燕地少，家家还似洛阳城。
<br>
<br>　　且逐新人殊未归，还令秋至夜霜飞。北斗星前横度雁，
<br>
<br>　　南楼月下捣寒衣。夜深闻雁肠欲绝，独坐缝衣灯又灭。
<br>
<br>　　暗啼罗帐空自怜，梦度阳关向谁说。每怜容貌宛如神，
<br>
<br>　　如何薄命不胜人。愿君朝夕燕山至，好作明年杨柳春。
<br>
<br>　　卷24_21  「杂曲歌辞。妾薄命」李白
<br>
<br>　　汉帝重阿娇，贮之黄金屋。咳唾落九天，随风生珠玉。
<br>
<br>　　宠极爱还歇，妒深情却疏。长门一步地，不肯暂回车。
<br>
<br>　　雨落不上天，水覆难再收。君情与妾意，各自东西流。
<br>
<br>　　昔日芙蓉花，今成断根草。以色事他人，能得几时好。
<br>
<br>　　卷24_22  「杂曲歌辞。妾薄命」孟郊
<br>
<br>　　不惜十指弦，为君千万弹。常恐新声至，坐使故声残。
<br>
<br>　　弃置今日悲，即是昨日欢。将新变故易，持故为新难。
<br>
<br>　　青山有蘼芜，泪叶长不干。空令后代人，采掇幽思攒。
<br>
<br>　　卷24_23  「杂曲歌辞。妾薄命」张籍
<br>
<br>　　薄命妇，良家子，无事从军去万里。汉家天子平四夷，
<br>
<br>　　护羌都尉裹尸归。念君此行为死别，对君裁缝泉下衣。
<br>
<br>　　与君一日为夫妇，千年万岁亦相守。君爱龙城征战功，
<br>
<br>　　妾愿青楼欢乐同。人生各各有所欲，讵得将心入君腹。
<br>
<br>　　卷24_24  「杂曲歌辞。妾薄命三首」李端
<br>
<br>　　忆妾初嫁君，花鬟如绿云。回灯入绮帐，对面脱罗裙。
<br>
<br>　　折步教人学，偷香与客熏。容颜南国重，名字北方闻。
<br>
<br>　　一从失恩意，转觉身憔悴。对镜不梳头，倚窗空落泪。
<br>
<br>　　新人莫恃新，秋至会无春。从来闭在长门者，
<br>
<br>　　必是宫中第一人。
<br>
<br>　　玉垒城边争走马，铜蹄市里共乘舟。鸣环动佩思无尽，
<br>
<br>　　掩袖低巾泪不流。畴昔将歌邀客醉，如今欲舞对君羞。
<br>
<br>　　忍怀贱妾平生曲，独上襄阳旧酒楼。
<br>
<br>　　自从君弃妾，憔悴不羞人。惟馀坏粉泪，未免映衫匀。
<br>
<br>　　卷24_25  「杂曲歌辞。妾薄命」卢纶
<br>
<br>　　妾年初二八，两度嫁狂夫。薄命今犹在，坚贞扫地无。
<br>
<br>　　卷24_26  「杂曲歌辞。妾薄命」卢弼
<br>
<br>　　君恩已断尽成空，追想娇欢恨莫穷。长为华光晓日，
<br>
<br>　　谁知团扇送秋风。黄金买赋心徒切，清路飞尘信莫通。
<br>
<br>　　闲凭玉栏思旧事，几回春暮泣残红。
<br>
<br>　　卷24_27  「杂曲歌辞。妾薄命」胡曾
<br>
<br>　　阿娇初失汉皇恩，旧赐罗衣亦罢熏。欹枕夜悲金屋雨，
<br>
<br>　　卷帘朝泣玉楼云。宫前叶落鸳鸯瓦，架上尘生翡翠裙。
<br>
<br>　　龙骑不巡时渐久，长门长掩绿苔文。
<br>
<br>　　卷24_28  「杂曲歌辞。妾薄命」王贞白
<br>
<br>　　薄命头欲白，频年嫁不成。秦娥未十五，昨夜事公卿。
<br>
<br>　　岂有机杼力，空传歌舞名。妾专修妇德，媒氏却相轻。
<br>
<br>　　卷24_29  「杂曲歌辞。羽林行」王建
<br>
<br>　　长安恶少出名字，楼下劫商楼上醉。天明下直明光宫，
<br>
<br>　　散入五陵松柏中。百回杀人身合死，赦书尚有收城功。
<br>
<br>　　九衢一日消息定，乡吏籍中重改姓。出来依旧属羽林，
<br>
<br>　　立在殿前射飞禽。
<br>
<br>　　卷24_30  「杂曲歌辞。羽林行」孟郊
<br>
<br>　　朔雪寒断指，朔风劲裂冰。胡中射雕者，此日犹不能。
<br>
<br>　　翩翩羽林儿，锦臂飞苍鹰。挥鞭决白马，走出黄河凌。
<br>
<br>　　卷24_31  「杂曲歌辞。羽林行」鲍溶
<br>
<br>　　朝出羽林宫，入参云台议。独请万里行，不奏和亲事。
<br>
<br>　　君王重年少，深纳开边利。宝马雕玉鞍，一朝从万骑。
<br>
<br>　　煌煌都门外，祖帐光七贵。歌钟乐行军，云物惨别地。
<br>
<br>　　箫笳整部曲，幢盖动郊次。临风亲戚怀，满袖儿女泪。
<br>
<br>　　行行复何赠，长剑报恩字。
<br>
<br>　　卷24_32  「杂曲歌辞。白马篇」李白
<br>
<br>　　龙马花雪毛，金鞍五陵豪。秋霜切玉剑，落日明珠袍。
<br>
<br>　　斗鸡事万乘，轩盖一何高。弓摧宜山虎，手接泰山猱。
<br>
<br>　　酒后竞风彩，三杯弄宝刀。杀人如翦草，剧孟同游遨。
<br>
<br>　　发愤去函谷，从军向临洮。叱咤万战场，匈奴尽波涛。
<br>
<br>　　归来使酒气，未肯拜萧曹。羞入原宪室，荒径隐蓬蒿。
<br>
<br>　　卷24_33  「杂曲歌辞。升天行」齐己
<br>
<br>　　身不沉，骨不重。驱青鸾，驾白凤。幢盖飘飘入冷空，
<br>
<br>　　天风瑟瑟星河动。瑶阙参差阿母家，楼台戏闭凝彤霞。
<br>
<br>　　五三仙子乘龙车，堂前碾烂蟠桃花。回头却顾蓬山顶，
<br>
<br>　　一点浓岚在深井。
<br>
<br>　　卷24_34  「杂曲歌辞。神仙曲」李贺
<br>
<br>　　碧峰海面藏灵书，上帝拣作神仙居。晴时笑语闻空虚，
<br>
<br>　　斗乘巨浪骑鲸鱼。春罗翦字邀王母，共宴红楼最深处。
<br>
<br>　　鹤羽冲风过海迟，不如却使青龙去。犹疑王母不相许，
<br>
<br>　　垂露娃鬟更传语。
<br>
<br>　　卷24_35  「杂曲歌辞。北风行」李白
<br>
<br>　　烛龙栖寒门，光曜犹旦开。日月照之何不及此，
<br>
<br>　　惟有北风怒号天上来。燕山雪花大如席，
<br>
<br>　　片片吹落轩辕台。幽州思妇十二月，停歌罢笑双蛾摧。
<br>
<br>　　倚门望行人，念君长城苦寒良可哀。别时提剑救边去，
<br>
<br>　　遗此虎文金髀钗。中有一双白羽箭，蜘蛛结网生尘埃。
<br>
<br>　　箭空在，人今战死不复回。不忍见此物，焚之已成灰。
<br>
<br>　　黄河捧土尚可塞，北风雨雪恨难裁。
<br>
<br>　　卷24_36  「杂曲歌辞。苦热行」王维
<br>
<br>　　赤日满天地，火云成山岳。草木尽焦卷，川泽皆竭涸。
<br>
<br>　　轻纨觉衣重，密树苦阴薄。莞簟不可近，再三濯。
<br>
<br>　　思出宇宙外，旷然在寥廓。长风万里来，江海荡烦浊。
<br>
<br>　　却顾身为患，始知心未觉。忽入甘露门，宛然清凉乐。
<br>
<br>　　卷24_37  「杂曲歌辞。苦热行」王毂
<br>
<br>　　祝融南来鞭火龙，火旗焰焰烧天红。日轮当午凝不去，
<br>
<br>　　万国如在洪炉中。五岳翠乾云彩灭，阳侯海底愁波竭。
<br>
<br>　　何当一夕金风发，为我扫却天下热。
<br>
<br>　　卷24_38  「杂曲歌辞。苦热行」皎然
<br>
<br>　　六月金数伏，兹辰日在庚。炎曦曝肌肤，毒雾昏檐楹。
<br>
<br>　　安得奋翅翮，超遥出云征。不知天地心，如何匠生成。
<br>
<br>　　火德烧百卉，瑶草不及荣。省客当此时，忽贻怀中琼。
<br>
<br>　　捧玩烦袂涤，啸歌美风生。迟君佐元气，调使四序平。
<br>
<br>　　中令霜不袄，火馀气常贞。江南诗骚客，休吟苦热行。
<br>
<br>　　卷24_39  「杂曲歌辞。苦热行」齐己
<br>
<br>　　离宫划开赤帝怒，喝起六龙奔日驭。下土熬熬若煎煮，
<br>
<br>　　苍生惶惶无处处。火云峥嵘焚寥，东皋老农肠欲焦。
<br>
<br>　　何当一雨苏我苗，为君击壤歌帝尧。
<br>
<br>　　卷24_40  「杂曲歌辞。太行苦热行」刘长卿
<br>
<br>　　迢迢太行路，自古称险恶。千骑俨欲前，群峰望如削。
<br>
<br>　　火云从中起，仰视飞鸟落。汗马卧高原，危旌倚长薄。
<br>
<br>　　清风何不至，赤日方煎烁。石露山木焦，鳞穷水泉涸。
<br>
<br>　　九重今旰食，万里传明略。诸将候轩车，元凶愁鼎镬。
<br>
<br>　　何劳短兵接，自有长缨缚。通越事岂难，渡泸功未博。
<br>
<br>　　朝辞羊肠坂，夕望贝丘郭。漳水斜绕营，常山遥入幕。
<br>
<br>　　永怀姑苏下，因寄建安作。白雪和诚难，沧波意空托。
<br>
<br>　　陈琳书记好，王粲从军乐。早晚归汉庭，随君上麟阁。
<br>
<br>　　卷24_41  「杂曲歌辞。太行苦热行」独孤及
<br>
<br>　　驷马上太行，修途亘辽碣。王程无留驾，日昃未遑歇。
<br>
<br>　　请问此何时，恢台朱明月。长蛇稽天讨，上将方北伐。
<br>
<br>　　明主命使臣，皇华得时杰。已忘羊肠险，岂惮温风入。
<br>
<br>　　摇策汗滂沱，登崖思纡结。炎云如烟火，溪谷将恐竭。
<br>
<br>　　昼景V可畏，凉飙何由发。山长飞鸟堕，目极行车绝。
<br>
<br>　　赵魏方m扰，安危俟明哲。归路岂不怀，饮冰有苦节。
<br>
<br>　　会同传檄至，疑议立谈决。况有阮元瑜，翩翩秉书札。
<br>
<br>　　起予歌赤坂，永好逾白雪。维念剖竹人，无因执羁绁。
<br>
<br>　　卷24_42  「杂曲歌辞。春日行」李白
<br>
<br>　　深宫高楼入紫清，金作蛟龙盘绣楹。佳人当窗弄白日，
<br>
<br>　　弦将手语弹鸣筝。春风吹落君王耳，此曲乃是升天行。
<br>
<br>　　因出天池泛蓬瀛，楼船蹙沓波浪惊。三千双蛾献歌笑，
<br>
<br>　　挝钟考鼓宫殿倾，万姓聚舞歌太平。我无为，人自宁。
<br>
<br>　　三十六帝欲相迎，仙人飘翩下云。帝不去，留镐京。
<br>
<br>　　安能为轩辕，独往入冥。小臣拜献南山寿，
<br>
<br>　　陛下万古垂鸿名。
<br>
<br>　　卷24_43  「杂曲歌辞。春日行」张籍
<br>
<br>　　春日融融池上暖，竹牙出土兰心短。草堂晨起酒半醒，
<br>
<br>　　家童报我园花满。头上皮冠未曾整，直入花间不寻径。
<br>
<br>　　树树殷勤尽绕行，举枝未遍春日暝。不用积金著青天，
<br>
<br>　　不用服药求神仙。但愿园里花长好，一生饮酒花前老。
<br>
<br>　　卷24_44  「杂曲歌辞。朗月行」李白
<br>
<br>　　小时不识月，呼作白玉盘。又疑瑶台镜，飞在青云端。
<br>
<br>　　仙人垂两足，桂树作团团。白兔捣药成，问言与谁餐。
<br>
<br>　　蟾蜍蚀圜影，天明夜已残。羿昔落九乌，天人清且安。
<br>
<br>　　阴精此沦惑，去去不足观。忧来其如何，恻怆摧心肝。
<br>
<br>　　卷24_45  「杂曲歌辞。前有一尊酒行二首」李白
<br>
<br>　　春风东来忽相过，金尊绿酒生微波。落花纷纷稍觉多，
<br>
<br>　　美人欲醉朱颜酡。青轩桃李能几何，流光欺人忽蹉跎。
<br>
<br>　　君起舞，日西夕，当年意气不肯倾，白发如丝叹何益。
<br>
<br>　　琴奏龙门之绿桐，玉壶美酒清若空。催弦拂柱与君饮，
<br>
<br>　　看朱成碧颜始红。胡姬貌如花，当炉笑春风。笑春风，
<br>
<br>　　舞罗衣，君今不醉欲安归。
<br>
<br>　　卷24_46  「杂曲歌辞。缓歌行」李颀
<br>
<br>　　小来托身攀贵游，倾财破产无所忧。暮拟经过石渠署，
<br>
<br>　　朝将出入铜龙楼。结交杜陵轻薄子，谓言可生复可死。
<br>
<br>　　一沉一浮会有时，弃我翻然如脱屣。男儿立身须自强，
<br>
<br>　　十五闭户颍水阳。业就功成见明主，击钟鼎食坐华堂。
<br>
<br>　　二八蛾眉梳堕马，美酒清歌曲房下。文昌宫中赐锦衣，
<br>
<br>　　长安陌上退朝归。五侯宾从莫敢视，三省官僚揖者稀。
<br>
<br>　　早知今日读书是，悔作从来任侠非。
<br>
<br>　　卷24_47  「杂曲歌辞。结客少年场行」虞世南
<br>
<br>　　韩魏多奇节，倜傥遗名利。共矜然诺心，各负纵横志。
<br>
<br>　　结友一言重，相思千里至。绿沈明月弦，金络浮云辔。
<br>
<br>　　吹箫入吴市，击筑游燕肆。寻源博望侯，结客远相求。
<br>
<br>　　少年重一顾，长驱背陇头。焰焰霜戈动，耿耿剑虹浮。
<br>
<br>　　天山冬夏雪，交河南北流。云起龙沙暗，木落雁行秋。
<br>
<br>　　轻生殉知己，非是为身谋。
<br>
<br>　　卷24_48  「杂曲歌辞。结客少年场行」虞羽客
<br>
<br>　　幽并侠少年，金络控连钱。窃符方救赵，击筑正怀燕。
<br>
<br>　　轻生辞凤阙，挥袂上祁连。陆离横宝剑，出没惊徂旃。
<br>
<br>　　蒙轮恒顾敌，超乘忽争先。摧枯逾百战，拓地远三千。
<br>
<br>　　骨都魂已散，楼兰首复传。龙城含晓雾，瀚海隔遥天。
<br>
<br>　　歌吹金微返，振旅玉门旋。烽火今已息，非复照甘泉。
<br>
<br>　　卷24_49  「杂曲歌辞。结客少年场行」卢照邻
<br>
<br>　　长安重游侠，洛阳富才雄。玉剑浮云骑，金鞍明月弓。
<br>
<br>　　斗鸡过渭北，走马向关东。孙宾遥见待，郭解暗相通。
<br>
<br>　　不受千金爵，谁论万里功。将军下天上，虏骑入云中。
<br>
<br>　　烽火夜似月，兵气晓成虹。横行徇知己，负羽远从戎。
<br>
<br>　　龙旌昏朔雾，鸟阵卷寒风。追奔瀚海咽，战罢阴山空。
<br>
<br>　　归来谢天子，何如马上翁。
<br>
<br>　　卷24_50  「杂曲歌辞。结客少年场行」李白
<br>
<br>　　紫燕黄金瞳，啾啾摇绿i.平明相驰逐，结客洛门东。
<br>
<br>　　少年学剑术，凌轹白猿公。珠袍曳锦带，匕首插吴鸿。
<br>
<br>　　由来万夫勇，挟此生雄风。托交从剧孟，买醉入新丰。
<br>
<br>　　笑尽一杯酒，杀人都市中。羞道易水寒，从令日贯虹。
<br>
<br>　　燕丹事不立，虚没秦帝宫。舞阳死灰人，安可与成功。
<br>
<br>　　卷24_51  「杂曲歌辞。结客少年场行」沈彬
<br>
<br>　　重义轻生一剑知，白虹贯日报仇归。
<br>
<br>　　片心惆怅清平世，酒市无人问布衣。
<br>
<br>　　卷24_52  「杂曲歌辞。少年子」李百药
<br>
<br>　　少年飞翠盖，上路动金镳。始酌文君酒，新吹弄玉箫。
<br>
<br>　　少年不欢乐，何以尽芳朝。千金笑里面，一搦抱中腰。
<br>
<br>　　挂冠岂惮宿，迎拜不胜娇。寄语少年子，无辞归路遥。
<br>
<br>　　卷24_53  「杂曲歌辞。少年子」李白
<br>
<br>　　青云少年子，挟弹章台左。鞍马四边开，突如流星过。
<br>
<br>　　金丸落飞鸟，夜入琼楼卧。夷齐是何人，独守西山饿。
<br>
<br>　　卷24_54  「杂曲歌辞。少年乐」李贺
<br>
<br>　　芳草落花如锦地，二十长游醉乡里。红缨不重白马骄，
<br>
<br>　　垂柳金丝香拂水。吴娥未笑花不开，绿鬓耸堕兰云起。
<br>
<br>　　陆郎倚醉牵罗袂，夺得宝钗金翡翠。
<br>
<br>　　卷24_55  「杂曲歌辞。少年乐」张祜
<br>
<br>　　二十便封侯，名居第一流。绿鬟深小院，清管下高楼。
<br>
<br>　　醉把金船掷，闲敲玉镫游。带盘红鼹鼠，袍砑紫犀牛。
<br>
<br>　　锦袋归调箭，罗鞋起拨球。眼前长贵盛，那信世间愁。
<br>
<br>　　卷24_56  「杂曲歌辞。少年行三首」李白
<br>
<br>　　击筑饮美酒，剑歌易水湄。经过燕太子，结托并州儿。
<br>
<br>　　少年负壮气，奋烈自有时。因声鲁句践，争情勿相欺。
<br>
<br>　　五陵年少金市东，银鞍白马度春风。
<br>
<br>　　落花踏尽游何处，笑入胡姬酒肆中。
<br>
<br>　　君不见淮南少年游侠客，白日球猎夜拥掷。
<br>
<br>　　呼卢百万终不惜，报仇千里如咫尺。少年游侠好经过，
<br>
<br>　　浑身装束皆绮罗。兰蕙相随喧妓女，风光去处满笙歌。
<br>
<br>　　骄矜自言不可有，侠士堂中养来久。好鞍好马乞与人，
<br>
<br>　　十千五千旋沽酒。赤心用尽为知己，黄金不惜栽桃李。
<br>
<br>　　桃李栽来几度春，一回花落一回新。府县尽为门下客，
<br>
<br>　　王侯皆是平交人。男儿百年且乐命，何须徇书受贫病。
<br>
<br>　　男儿百年且荣身，何须徇节甘风尘。衣冠半是征战士，
<br>
<br>　　穷儒浪作林泉民。遮莫枝根长百丈，不如当代多还往。
<br>
<br>　　遮莫姻亲连帝城，不如当身自簪缨。看取富贵眼前者，
<br>
<br>　　何用悠悠身后名。
<br>
<br>　　卷24_57  「杂曲歌辞。少年行四首」王维
<br>
<br>　　新丰美酒斗十千，咸阳游侠多少年。
<br>
<br>　　相逢意气为君饮，系马高楼垂柳边。
<br>
<br>　　汉家君臣欢宴终，高议云台论战功。
<br>
<br>　　天子临轩赐侯印，将军佩出明光宫。
<br>
<br>　　出身仕汉羽林郎，初随骠骑战渔阳。
<br>
<br>　　孰知不向边庭苦，纵死犹闻侠骨香。
<br>
<br>　　一身能臂两雕弧，虏骑千群只似无。
<br>
<br>　　偏坐金鞍调白羽，纷纷射杀五单于。
<br>
<br>　　卷24_58  「杂曲歌辞。少年行二首」王昌龄
<br>
<br>　　西陵侠年少，送客过长亭。青槐夹两路，白马如流星。
<br>
<br>　　闻道羽书急，单于寇井陉。气高轻赴难，谁顾燕山铭。
<br>
<br>　　走马还相寻，西楼下夕阴。结交期一剑，留意赠千金。
<br>
<br>　　高阁歌声远，重关柳色深。夜闲须尽醉，莫负百年心。
<br>
<br>　　卷24_59  「杂曲歌辞。少年行」张籍
<br>
<br>　　少年从出猎长杨，禁中新拜羽林郎。独到辇前射双虎，
<br>
<br>　　君王手赐黄金铛。日日斗鸡都市里，赢得宝刀重刻字。
<br>
<br>　　百里报仇夜出城，平明还在倡楼醉。遥闻虏到平陵下，
<br>
<br>　　不待诏书行上马。斩得名王献桂宫，封侯起第一日中。
<br>
<br>　　不为六郡良家子，百战始取边城功。
<br>
<br>　　卷24_60  「杂曲歌辞。少年行三首」李嶷
<br>
<br>　　十八羽林郎，戎衣事汉王。臂鹰金殿侧，挟弹玉舆旁。
<br>
<br>　　驰道春风起，陪游出建章。
<br>
<br>　　侍猎长杨下，承恩更射飞。尘生马影灭，箭落雁行稀。
<br>
<br>　　薄暮归随仗，联翩入琐闱。
<br>
<br>　　玉剑膝边横，金杯马上倾。朝游茂陵道，暮宿凤凰城。
<br>
<br>　　豪吏多猜忌，无劳问姓名。
<br>
<br>　　卷24_61  「杂曲歌辞。少年行」刘长卿
<br>
<br>　　射飞夸侍猎，行乐爱联镳。荐枕青娥艳，鸣鞭白马骄。
<br>
<br>　　曲房珠翠合，深巷管弦调。日晚春风里，衣香满路飘。
<br>
<br>　　卷24_62  「杂曲歌辞。少年行四首」令狐楚
<br>
<br>　　少小边州惯放狂，骣骑蕃马射黄羊。
<br>
<br>　　如今年事无筋力，犹倚营门数雁行。
<br>
<br>　　家本清河住五城，须凭弓箭得功名。
<br>
<br>　　等闲飞秋原上，独向寒云试射声。
<br>
<br>　　弓背霞明剑照霜，秋风走马出咸阳。
<br>
<br>　　未收天子河湟地，不拟回头望故乡。
<br>
<br>　　霜满中庭月过楼，金尊玉柱对清秋。
<br>
<br>　　当年称意须为乐，不到天明未肯休。
<br>
<br>　　卷24_63  「杂曲歌辞。少年行二首」杜牧
<br>
<br>　　官为骏马监，职帅羽林儿。两绶藏不见，落花何处期。
<br>
<br>　　猎敲白玉镫，怒袖紫金m.田窦长留醉，苏辛曲护岐。
<br>
<br>　　豪持出塞节，笑别远山眉。捷报云台贺，公卿拜寿卮。
<br>
<br>　　连环羁玉声光碎，绿锦蔽泥虬卷高。
<br>
<br>　　春风细雨走马去，珠落璀璀白Y袍。
<br>
<br>　　卷24_64  「杂曲歌辞。少年行三首」杜甫
<br>
<br>　　莫笑田家老瓦盆，自从盛酒长儿孙。
<br>
<br>　　倾银注瓦惊人眼，共醉终同卧竹根。
<br>
<br>　　巢燕养雏浑去尽，红花结子已无多。
<br>
<br>　　黄衫年少来宜数，不见堂前东逝波。
<br>
<br>　　马上谁家白面郎，临阶下马坐人床。
<br>
<br>　　不通姓字粗豪甚，指点银瓶索酒尝。
<br>
<br>　　卷24_65  「杂曲歌辞。少年行」张祜
<br>
<br>　　少年足风情，垂鞭卖眼行。带金师子小，裘锦骐狞。
<br>
<br>　　选匠装金镫，推钱买钿筝。李陵虽效死，时论得虚名。
<br>
<br>　　卷24_66  「杂曲歌辞。少年行」韩
<br>
<br>　　千点斓逝缬矜酰青丝结尾绣缠i.鸣鞭晚出章台路，叶叶春依杨柳风。
<br>
<br>　　卷24_67  「杂曲歌辞。少年行」施肩吾
<br>
<br>　　醉骑白马走空衢，恶少皆称电不如。
<br>
<br>　　五凤街头闲勒辔，半垂衫袖揖金吾。
<br>
<br>　　卷24_68  「杂曲歌辞。少年行三首」贯休
<br>
<br>　　锦衣鲜华手擎鹘，闲行气貌多轻忽。
<br>
<br>　　稼穑艰难总不知，五帝三皇是何物。
<br>
<br>　　自拳五色球，迸入他人宅。却捉苍头奴，玉鞭打一百。
<br>
<br>　　面白如削玉，猖狂曲江曲。马上黄金鞍，适来新赌得。
<br>
<br>　　卷24_69  「杂曲歌辞。少年行」韦庄
<br>
<br>　　五陵豪客多，买酒黄金贱。醉下酒家楼，美人双翠摇
<br>
<br>　　挥剑邯郸市，走马梁王苑。乐事殊未央，年华已云晚。
<br>
<br>　　卷24_70  「杂曲歌辞。汉宫少年行」李益
<br>
<br>　　君不见上宫警夜营八屯，冬冬街鼓朝朱轩。
<br>
<br>　　玉阶霜仗拥未合，少年排入铜龙门。暗闻弦管九天上，
<br>
<br>　　宫漏沉沉清吹繁。才明走马绝驰道，呼鹰挟弹通缭垣。
<br>
<br>　　玉笼金琐养黄口，探雏取卵伴王孙。分曹六博快一掷，
<br>
<br>　　迎欢先意笑语喧。巧为柔媚学优孟，儒衣嬉戏冠沐猿。
<br>
<br>　　晚来香街经柳市，行过倡市宿桃根。相逢杯酒一言失，
<br>
<br>　　回朱点白闻至尊。金张许史伺颜色，王侯将相莫敢论。
<br>
<br>　　岂知人事无定势，朝欢暮戚如掌翻。椒房宠移子爱夺，
<br>
<br>　　一夕秋风生戾园。徒用黄金将买赋，宁知白玉暗成痕。
<br>
<br>　　持杯收水水已覆，徙薪避火火更燔。欲求四老张丞相，
<br>
<br>　　南山如天不可上。
<br>
<br>　　卷24_71  「杂曲歌辞。长乐少年行」崔国辅
<br>
<br>　　遗却珊瑚鞭，白马骄不行。章台折杨柳，春草路旁情。
<br>
<br>　　卷24_72  「杂曲歌辞。长安少年行十首」李廓
<br>
<br>　　金紫少年郎，绕街鞍马光。身从左中尉，官属右春坊。
<br>
<br>　　i戴扬州帽，重熏异国香。垂鞭踏青草，来去杏园芳。
<br>
<br>　　追逐轻薄伴，闲游不著绯。长拢出猎马，数换打球衣。
<br>
<br>　　晓日寻花去，春风带酒归。青楼无昼夜，歌舞歇时稀。
<br>
<br>　　日高春睡足，帖马赏年华。倒插银鱼袋，行随金犊车。
<br>
<br>　　还携新市酒，远醉曲江花。几度归侵黑，金吾送到家。
<br>
<br>　　好胜耽长行，天明烛满楼。留人看独脚，赌马换偏头。
<br>
<br>　　乐奏曾无歇，杯巡不暂休。时时遥冷笑，怪客有春愁。
<br>
<br>　　遨游携艳妓，装束似男儿。杯酒逢花住，笙歌簇马吹。
<br>
<br>　　莺声催曲急，春色讶归迟。不以闻街鼓，华筵待月移。
<br>
<br>　　赏春惟逐胜，大宅可曾归。不乐还逃席，多狂惯衩衣。
<br>
<br>　　歌人踏月起，语燕卷帘飞。好妇惟相妒，倡楼不醉稀。
<br>
<br>　　戟门连日闭，苦饮惜残春。开琐通新客，教姬屈醉人。
<br>
<br>　　请歌牵白马，自舞踏红茵。时辈皆相许，平生不负身。
<br>
<br>　　新年高殿上，始见有光辉。玉雁排方带，金鹅立仗衣。
<br>
<br>　　酒深和碗赐，马疾打珂飞。朝下人争看，香街意气归。
<br>
<br>　　游市慵骑马，随姬入坐车。楼边听歌吹，帘外市钗花。
<br>
<br>　　乐眼从人闹，归心畏日斜。苍头来去报，饮伴到倡家。
<br>
<br>　　小妇教鹦鹉，头边唤醉醒。犬娇眠玉簟，鹰掣撼金铃。
<br>
<br>　　碧地攒花障，红泥待客亭。虽然长按曲，不饮不曾听。
<br>
<br>　　卷24_73  「杂曲歌辞。长安少年行」皎然
<br>
<br>　　翠楼春酒虾蟆陵，长安少年皆共矜。
<br>
<br>　　纷纷半醉绿槐道，蹀躞花骢骄不胜。
<br>
<br>　　卷24_74  「杂曲歌辞。渭城少年行」崔颢
<br>
<br>　　洛阳二月梨花飞，秦地行人春忆归。扬鞭走马城南陌，
<br>
<br>　　朝逢驿使秦川客。驿使前日发章台，传道长安春早来。
<br>
<br>　　棠梨宫中燕初至，葡萄馆里花正开。念此使人归更早，
<br>
<br>　　三月便达长安道。长安道上春可怜，摇风荡日曲河边。
<br>
<br>　　万户楼台临渭水，五陵花柳满秦川。秦川寒食盛繁华，
<br>
<br>　　游子春来喜见花。斗鸡下杜尘初合，走马章台日半斜。
<br>
<br>　　章台帝城称贵里，青楼日晚歌钟起。贵里豪家白马骄，
<br>
<br>　　五陵年少不相饶。双双挟弹来金市，两两鸣鞭上渭桥。
<br>
<br>　　渭城桥头酒新熟，金鞍白马谁家宿。可怜锦瑟筝琵琶，
<br>
<br>　　玉台清酒就君家。小妇春来不解羞，娇歌一曲杨柳花。
<br>
<br>　　卷24_75  「杂曲歌辞。邯郸少年行」高m
<br>
<br>　　邯郸城南游侠子，自矜生长邯郸里。千场纵博家仍富，
<br>
<br>　　几度报仇身不死。宅中歌笑日纷纷，门外车马如云屯。
<br>
<br>　　未知肝胆向谁是，令人却忆平原君。君不见今人交态薄，
<br>
<br>　　黄金用尽还疏索。以兹感激辞旧游，更于时事无所求。
<br>
<br>　　且与少年饮美酒，往来射猎西山头。
<br>
<br>　　卷24_76  「杂曲歌辞。邯郸少年行」郑锡
<br>
<br>　　霞鞍金口骝，豹袖紫貂裘。家住丛台下，门前漳水流。
<br>
<br>　　唤人呈楚舞，借客试吴钩。见说秦兵至，甘心赴国仇。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
