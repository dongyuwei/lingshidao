<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百九十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百九十九
<br>
<br>　　卷499_1  「题凤翔西郭新亭」姚合
<br>
<br>　　西郭尘埃外，新亭制度奇。地形当要处，人力是闲时。
<br>
<br>　　结构方殊绝，高低更合宜。栋梁清俸买，松竹远山移。
<br>
<br>　　佛寺幽难敌，仙家景可追。良工惭巧尽，上客恨逢迟。
<br>
<br>　　两面寒波涨，当前软柳垂。清虚宜月入，凉冷胜风吹。
<br>
<br>　　宴赏军容静，登临妓乐随。鱼龙听弦管，凫鹤识旌旗。
<br>
<br>　　泛o春流阔，飞觞白日欹。闲花长在户，嫩藓乍缘墀。
<br>
<br>　　永望情无极，频来困不辞。云峰晴转翠，烟树晓逾滋。
<br>
<br>　　向野惟贪静，临空遽觉危。行人如不到，游乐更何为。
<br>
<br>　　卷499_2  「题金州西园九首。江榭」姚合
<br>
<br>　　亭亭白云榭，下有清江流。见江不得亲，不如波上鸥。
<br>
<br>　　有榭江可见，无榭无双眸。
<br>
<br>　　卷499_3  「题金州西园九首。药堂」姚合
<br>
<br>　　僮仆不到阈，双扉常自关。四壁画远水，堂前耸秋山。
<br>
<br>　　时闻有仙鼠，窃药檐隙间。
<br>
<br>　　卷499_4  「题金州西园九首。草阁」姚合
<br>
<br>　　编草覆柏椽，轩扉皆竹织。x成似僧居，学僧居未得。
<br>
<br>　　有时公府劳，还复来此息。
<br>
<br>　　卷499_5  「题金州西园九首。松坛」姚合
<br>
<br>　　盘盘松上盖，下覆青石坛。月中零露垂，日出露尚`.
<br>
<br>　　山翁称绝境，海桥无所观。
<br>
<br>　　卷499_6  「题金州西园九首。径」姚合
<br>
<br>　　药院径亦高，往来踏影。方当繁暑日，草治⑽⒗洹
<br>
<br>　　爱此不能行，折薪坐煎茗。
<br>
<br>　　卷499_7  「题金州西园九首。垣竹」姚合
<br>
<br>　　种竹爱庭际，亦以资玩赏。穷秋雨萧条，但见墙垣长。
<br>
<br>　　宣尼高数仞，固应非土壤。
<br>
<br>　　卷499_8  「题金州西园九首。石庭」姚合
<br>
<br>　　布石满山庭，磷磷洁还清。幽人常履此，月下屐齿鸣。
<br>
<br>　　药草枝叶动，似向山中生。
<br>
<br>　　卷499_9  「题金州西园九首。莓苔」姚合
<br>
<br>　　茅堂阶岂高，数寸是苔藓。只恐秋雨中，窗户亦不溅。
<br>
<br>　　眼前无此物，我情何由遣。
<br>
<br>　　卷499_10  「题金州西园九首。芭蕉屏」姚合
<br>
<br>　　芭蕉丛丛生，月照参差影。数叶大如墙，作我门之屏。
<br>
<br>　　稍稍闻见稀，耳目得安静。
<br>
<br>　　卷499_11  「杏溪十首。杏溪」姚合
<br>
<br>　　桃花四散飞，桃子压枝垂。寂寂青阴里，幽人举步迟。
<br>
<br>　　殷勤念此径，我去复来谁。
<br>
<br>　　卷499_12  「杏溪十首。莲塘」姚合
<br>
<br>　　方塘菡萏高，繁艳相照耀。幽人夜眠起，忽疑野中烧。
<br>
<br>　　晓寻不知休，白石岸亦峭。
<br>
<br>　　卷499_13  「杏溪十首。架水藤」姚合
<br>
<br>　　髯匣ㄌ伲下复清溪水。若遣随波流，不如风飘起。
<br>
<br>　　风飘或近堤，随波千万里。
<br>
<br>　　卷499_14  「杏溪十首。石潭」姚合
<br>
<br>　　晓向潭上行，夕就潭边宿。清冷无波澜，鱼相逐。
<br>
<br>　　钓翁坐不起，见我往来熟。
<br>
<br>　　卷499_15  「杏溪十首。溪路」姚合
<br>
<br>　　此路何潇洒，永无公卿迹。日日多往来，藜杖与桑屐。
<br>
<br>　　路边何所有，磊磊青渌石。
<br>
<br>　　卷499_16  「杏溪十首。望江峰」姚合
<br>
<br>　　念昔有此峰，在彼江陵先。举世未能知，愚亦望同贤。
<br>
<br>　　我来心益闷，欲上天公笺。
<br>
<br>　　卷499_17  「杏溪十首。杏水」姚合
<br>
<br>　　不与江水接，自出林中央。穿花复远水，一山闻杏香。
<br>
<br>　　我来持茗瓯，日屡此来尝。
<br>
<br>　　卷499_18  「杏溪十首。渚上竹」姚合
<br>
<br>　　叶叶新春筠，下复清浅流。微风屡此来，决决复修修。
<br>
<br>　　诗人月下吟，月堕吟不休。
<br>
<br>　　卷499_19  「杏溪十首。枫林堰」姚合
<br>
<br>　　森森枫树林，护此石门堰。杏堤数里馀，枫影覆亦遍。
<br>
<br>　　鸬鹚与钓童，质异同所愿。
<br>
<br>　　卷499_20  「杏溪十首。石濑」姚合
<br>
<br>　　散漫复潺，半砂半和石。清风波亦无，历历鱼可搦。
<br>
<br>　　我来亦屡久，归路常日夕。
<br>
<br>　　卷499_21  「陕下厉玄侍御宅五题。濯缨溪」姚合
<br>
<br>　　旧山宁要去，此有濯缨泉。晓景松枝覆，秋光月色连。
<br>
<br>　　行寻屐齿尽，坐对角巾偏。寂寂幽栖处，无妨请俸钱。
<br>
<br>　　卷499_22  「陕下厉玄侍御宅五题。垂钓亭」姚合
<br>
<br>　　由钓起茅亭，柴扉复竹楹。波清见丝影，坐久识鱼情。
<br>
<br>　　白鸟依窗宿，青蒲傍砌生。欲同渔父舍，须自减逢迎。
<br>
<br>　　卷499_23  「陕下厉玄侍御宅五题。吟诗岛」姚合
<br>
<br>　　幽岛藓层层，诗人日日登。坐危石是榻，吟冷唾成冰。
<br>
<br>　　静对唯秋水，同来但老僧。竹枝题字处，小篆复谁能。
<br>
<br>　　卷499_24  「陕下厉玄侍御宅五题。竹里径」姚合
<br>
<br>　　微径婵娟里，唯闻静者知。迹深苔长处，步狭笋生时。
<br>
<br>　　高是连幽树，穷应到曲池。纱巾灵寿杖，行乐复相宜。
<br>
<br>　　卷499_25  「陕下厉玄侍御宅五题。泛觞泉」姚合
<br>
<br>　　不上酒家楼，池边日献酬。杯来转巴字，客坐绕方流。
<br>
<br>　　酹滴苔纹断，泉连石岸秋。若能山下置，岁晚愿同游。
<br>
<br>　　卷499_26  「题僧院引泉」姚合
<br>
<br>　　泉眼高千尺，山僧取得归。架空横竹引，凿石透渠飞。
<br>
<br>　　洗药溪流浊，浇花雨力微。朝昏长绕看，护惜似持衣。
<br>
<br>　　卷499_27  「题家园新池」姚合
<br>
<br>　　数日自穿池，引泉来近陂。寻渠通咽处，绕岸待清时。
<br>
<br>　　深好求鱼养，闲堪与鹤期。幽声听难尽，入夜睡常迟。
<br>
<br>　　卷499_28  「咏盆池」姚合
<br>
<br>　　浮萍重叠水团圆，客绕千遭屐齿痕。
<br>
<br>　　莫惊池里寻常满，一井清泉是上源。
<br>
<br>　　卷499_29  「买太湖石」姚合
<br>
<br>　　我尝游太湖，爱石青嵯峨。波澜取不得，自后长咨嗟。
<br>
<br>　　奇哉卖石翁，不傍豪贵家。负石听苦吟，虽贫亦来过。
<br>
<br>　　贵我辨识精，取价复不多。比之昔所见，珍怪颇更加。
<br>
<br>　　背面淙注痕，孔隙若琢磨。水称至柔物，湖乃生壮波。
<br>
<br>　　或云此天生，嵌空亦非他。气质偶不合，如地生江河。
<br>
<br>　　置之书房前，晓雾常纷罗。碧光入四邻，墙壁难蔽遮。
<br>
<br>　　客来谓我宅，忽若岩之阿。
<br>
<br>　　卷499_30  「天竺寺殿前立石」姚合
<br>
<br>　　补天残片女娲抛，扑落禅门压地坳。霹雳划深龙旧攫，
<br>
<br>　　屈痕浅虎新抓。苔黏月眼风挑剔，尘结云头雨磕敲。
<br>
<br>　　秋至莫言长L立，春来自有薜萝交。
<br>
<br>　　卷499_31  「杭州观潮」姚合
<br>
<br>　　楼有章亭号，涛来自古今。势连沧海阔，色比白云深。
<br>
<br>　　怒雪驱寒气，狂雷散大音。浪高风更起，波急石难沈。
<br>
<br>　　鸟惧多遥过，龙惊不敢吟。坳如开玉穴，危似走琼岑。
<br>
<br>　　但褫千人魄，那知伍相心。岸摧连古道，洲涨踣丛林。
<br>
<br>　　跳沫山皆湿，当江日半阴。天然与禹凿，此理遣谁寻。
<br>
<br>　　卷499_32  「题李频新居」姚合
<br>
<br>　　赁居求贱处，深僻任人嫌。盖地花如绣，当门竹胜帘。
<br>
<br>　　劝僧尝药酒，教仆辨书签。庭际山宜小，休令著石添。
<br>
<br>　　卷499_33  「寄题纵上人院」姚合
<br>
<br>　　营营是与非，前乐后还悲。今世已如此，他生愿似师。
<br>
<br>　　禅房空旦暮，画壁半陈隋。绕径苍苔迹，幽人来是谁。
<br>
<br>　　卷499_34  「题山寺」姚合
<br>
<br>　　千重山崦里，楼阁影参差。未暇寻僧院，先看置寺碑。
<br>
<br>　　竹深行渐暗，石稳坐多时。古塔虫蛇善，阴廊鸟雀痴。
<br>
<br>　　云开上界近，泉落下方迟。为爱青桐叶，因题满树诗。
<br>
<br>　　卷499_35  「题贞女祠」姚合
<br>
<br>　　此女骨为土，贞名不可移。精灵s何处，O藻奠空祠。
<br>
<br>　　水石生异状，杉松无病枝。我来方谢雨，延滞失归期。
<br>
<br>　　卷499_36  「题刑部马员外修行里南街新居」姚合
<br>
<br>　　帝里谁无宅，青山只属君。闲窗连竹色，幽砌上苔文。
<br>
<br>　　远近高低树，东西南北云。朝朝常独见，免被四邻分。
<br>
<br>　　卷499_37  「题郭侍郎亲仁里幽居」姚合
<br>
<br>　　入门尘外思，苔径药苗间。洞里应生玉，庭前自有山。
<br>
<br>　　帝城唯此静，朝客更谁闲。野鹤松中语，时时去复还。
<br>
<br>　　卷499_38  「题宣义池亭」姚合
<br>
<br>　　春入池亭好，风光暖更鲜。寻芳行不困，逐胜坐还迁。
<br>
<br>　　细草乱如发，幽禽鸣似弦。苔文翻古篆，石色学秋天。
<br>
<br>　　花落能漂酒，萍开解避船。暂来还愈疾，久住合成仙。
<br>
<br>　　迸笋支阶起，垂藤压树偏。此生应借看，自计买无钱。
<br>
<br>　　卷499_39  「题薛十二池亭（一作王建诗）」姚合
<br>
<br>　　每日树边消一日，绕池行过又须行。异花多是非时有，
<br>
<br>　　好竹皆当要处生。斜立小桥看岛势，远移幽石作泉声。
<br>
<br>　　浮萍著岸风吹歇，水面无尘晚更清。
<br>
<br>　　卷499_40  「题大理崔少卿驸马林亭」姚合
<br>
<br>　　每来归意懒，都尉似山人。台榭栖双鹭，松篁隔四邻。
<br>
<br>　　迸泉清胜雨，深洞暖如春。更看题诗处，前轩粉壁新。
<br>
<br>　　卷499_41  「题杭州南亭」姚合
<br>
<br>　　旧隐即云林，思归日日深。如今来此地，无复有前心。
<br>
<br>　　古石生灵草，长松栖异禽。暮潮檐下过，溅浪湿衣襟。
<br>
<br>　　卷499_42  「题郑驸马林亭」姚合
<br>
<br>　　东园连宅起，胜事与心期。幽洞自生药，新篁迸入池。
<br>
<br>　　密林行不尽，芳草坐难移。石翠疑无质，莺歌似有词。
<br>
<br>　　莎台高出树，藓壁净题诗。我独多来赏，九衢人不知。
<br>
<br>　　卷499_43  「题厉玄侍御所居」姚合
<br>
<br>　　幽栖一亩宫，清峭似山峰。邻里不通径，俸钱唯买松。
<br>
<br>　　野人时寄宿，谷鸟自相逢。朝路床前是，谁知晓起慵。
<br>
<br>　　卷499_44  「题田将军宅」姚合
<br>
<br>　　焚香书院最风流，莎草缘墙绿藓秋。近砌别穿浇药井，
<br>
<br>　　临街新起看山楼。栖禽恋竹明犹在，闲客观花夜未休。
<br>
<br>　　好是暗移城里宅，清凉浑得似江头。
<br>
<br>　　卷499_45  「题崔驸马宅」姚合
<br>
<br>　　心在林泉身在城，凤凰楼下得闲名。洞中见凿寻仙路，
<br>
<br>　　月里犹烧煮药铛。数树异花皆敕赐，并竿修竹自天生。
<br>
<br>　　诗人多说离君宅，不得青苔地上行。
<br>
<br>　　卷499_46  「题河上亭」姚合
<br>
<br>　　亭亭河上亭，鱼踯水禽鸣。九曲何时尽，千峰今日清。
<br>
<br>　　晨光秋更远，暑气夏常轻。杯里移樯影，琴中有浪声。
<br>
<br>　　岸莎连砌静，渔火入窗明。来此多沈醉，神高无宿酲。
<br>
<br>　　卷499_47  「题长安薛员外水阁」姚合
<br>
<br>　　亭亭新阁成，风景益鲜明。石尽太湖色，水多湘渚声。
<br>
<br>　　翠筠和粉长，零露逐荷倾。时倚高窗望，幽寻小径行。
<br>
<br>　　林疏看鸟语，池近识鱼情。政暇招闲客，唯将酒送迎。
<br>
<br>　　卷499_48  「题梁国公主池亭」姚合
<br>
<br>　　平阳池馆枕秦川，门锁南山一带烟。素奈花开西子面，
<br>
<br>　　绿榆枝种沈郎钱。装帘玳瑁随风落，庭岸趁暖眠。
<br>
<br>　　寂寞空馀歌舞地，玉箫惊起凤归天。
<br>
<br>　　卷499_49  「寄题尉迟少卿郊居」姚合
<br>
<br>　　卿仕在关东，林居思不穷。朝衣挂壁上，厩马放田中。
<br>
<br>　　隅坐唯禅子，随行只药童。砌莎留宿露，庭竹出清风。
<br>
<br>　　浓翠生苔点，辛香发桂丛。莲池伊水入，石径远山通。
<br>
<br>　　愚者心还静，高人迹自同。无能相近住，终日羡邻翁。
<br>
<br>　　卷499_50  「题永城驿」姚合
<br>
<br>　　秋赋春还计尽违，自知身是拙求知。惟思旷海无休日，
<br>
<br>　　却喜孤舟似去时。连浦一程兼汴宋，夹堤千柳杂唐隋。
<br>
<br>　　从来此恨皆前达，敢负吾君作楚词。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
