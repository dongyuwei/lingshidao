<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百九十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百九十二
<br>
<br>　　卷792_1  「妓席与杜牧之同咏」张祜
<br>
<br>　　骰子逡巡裹手拈，无因得见玉纤纤。                        ――杜牧
<br>
<br>　　但知报道金钗落，仿佛还应露指尖。                      ――张祜
<br>
<br>　　卷792_2  「同赵二十二访张明府郊居联句」杜牧
<br>
<br>　　陶潜官罢酒瓶空，门掩杨花一夜风。                        ――杜牧
<br>
<br>　　古调诗吟山色里，无弦琴在月明中。                        ――赵嘏
<br>
<br>　　远檐高树宜幽鸟，出岫孤云逐晚虹。                        ――杜牧
<br>
<br>　　别后东篱数枝菊，不知闲醉与谁同。                      ――赵嘏
<br>
<br>　　卷792_3  「游长安诸寺联句。靖恭坊大兴善寺。老松青桐联二…绝句」段成式
<br>
<br>　　有松堪系马，遇钵更投针。记得汤师句，高禅助朗吟。        ――段成式
<br>
<br>　　乘晴入精舍，语默想东林。尽是忘机侣，谁惊息影禽。        ――张希复
<br>
<br>　　一雨微尘尽，支郎许数过。方同嗅U卜，不用算多罗。      ――郑符
<br>
<br>　　卷792_4  「游长安诸寺联句。靖恭坊大兴善寺。蛤像联二十字绝句」段成式
<br>
<br>　　相好全如梵，端倪只为隋。宁同蚌顽恶，但与鹬相持。        ――段成式
<br>
<br>　　虽因雀变化，不逐月亏盈。纵有天中匠，神工讵可成。      ――张希复
<br>
<br>　　卷792_5  「游长安诸寺联句。靖恭坊大兴善寺。圣柱联句」段成式
<br>
<br>　　天心惟助善，圣迹此开阳。                                ――段成式
<br>
<br>　　载恐雷轮重，K疑电索长。                                ――张希复
<br>
<br>　　上冲挟EX，不动束锒铛。                                ――段成式
<br>
<br>　　饥鸟未曾啄，乖龙宁敢藏。                              ――张希复
<br>
<br>　　卷792_6  「游长安诸寺联句。长乐坊安国寺。红楼联句（隐侯体）」段成式
<br>
<br>　　重叠碎晴空，馀霞更照红。蝉踪近T鹊，鸟道接相风。        ――张希复
<br>
<br>　　苔静金轮路，云轻白日宫。壁诗传谢客，门榜占休公。      ――段成式
<br>
<br>　　卷792_7  「游长安诸寺联句。长乐坊安国寺。穗柏联句」段成式
<br>
<br>　　一院暑难侵，莓苔共影深。标枝争息鸟，馀吹正开襟。        ――段成式
<br>
<br>　　宿雨香添色，残阳石在阴。乘闲动诗意，助静入禅心。      ――张希复
<br>
<br>　　卷792_8  「游长安诸寺联句。长乐坊安国寺。题U公院」段成式
<br>
<br>　　静，虚。热际，安居。                                    ――郑符
<br>
<br>　　龛灯敛，印香除。东林宾客，西涧图书。檐外垂青豆，        ――段成式
<br>
<br>　　经中发白蕖。纵辩宗因衮衮，忘言理事如如。                ――段成式
<br>
<br>　　泉台定将入流否，邻笛足疑清梵馀。                      ――段成式
<br>
<br>　　卷792_9  「游长安诸寺联句。常乐坊赵景公寺。吴画联句」段成式
<br>
<br>　　惨澹十堵内，吴生纵狂迹。风云将逼人，神鬼如脱壁。        ――段成式
<br>
<br>　　其中龙最怪，张甲方汗栗。黑云夜O@，焉知不霹雳。        ――张希复
<br>
<br>　　此际忽仙子，猎猎衣舄奕。妙瞬乍疑生，参差夺人魄。        ――郑符
<br>
<br>　　往往乘猛虎，冲梁耸奇石。苍峭束高泉，角膝惊欹侧。        ――段成式
<br>
<br>　　冥狱不可视，毛戴腋流液。苟能水成河，刹那沈火宅。      ――升上人
<br>
<br>　　卷792_10  「游长安诸寺联句。常乐坊赵景公寺。题约公院」段成式
<br>
<br>　　印火荧荧，灯续焰青。                                    ――张希复
<br>
<br>　　七俱胝咒，四阿含经。                                    ――段成式
<br>
<br>　　各录佳语，聊事素屏。                                    ――郑符
<br>
<br>　　丈室安居，延宾不扃。                                  ――升上人
<br>
<br>　　卷792_11  「游长安诸寺联句。大同坊云华寺。偶联句」段成式
<br>
<br>　　共入夕阳寺，因窥甘露门。                                ――升上人
<br>
<br>　　清香惹苔藓，忍草杂兰荪。                                ――郑符
<br>
<br>　　捷偈飞钳答，新诗倚仗论。                                ――段成式
<br>
<br>　　坏幡标古刹，圣画焕崇垣。                                ――张希复
<br>
<br>　　岂慕穿笼鸟，难防在牖猿。                                ――段成式
<br>
<br>　　一音唯一性，三语更三幡。                              ――张希复
<br>
<br>　　卷792_12  「游长安诸寺联句。道政坊宝应寺。僧房联句」段成式
<br>
<br>　　古画思匡岭，上方疑傅岩。蝶闲移忍草，蝉晓揭高杉。        ――段成式
<br>
<br>　　香字消芝印，金经发函。井通松底脉，书坼洞中缄。      ――张希复
<br>
<br>　　卷792_13  「游长安诸寺联句。道政坊宝应寺。小小写真联句」段成式
<br>
<br>　　如生小小真，犹自未栖尘。                                ――郑符
<br>
<br>　　袂将离座，斜柯欲近人。                                ――段成式
<br>
<br>　　昔时知出众，情宠占横陈。                                ――张希复
<br>
<br>　　不遣游张巷，岂教窥宋邻。                                ――郑符
<br>
<br>　　庾楼吹笛裂，弘阁赏歌新。                                ――段成式
<br>
<br>　　蝉怯纤腰步，蛾惊半额埂                                ――张希复
<br>
<br>　　图形谁有术，买笑讵辞贫。                                ――段成式
<br>
<br>　　复陇迷村径，重泉隔汉津。                                ――郑符
<br>
<br>　　同心知作羽，比目定为鳞。                                ――张希复
<br>
<br>　　残月巫山夕，馀霞洛浦晨。                              ――段成式
<br>
<br>　　卷792_14  「游长安诸寺联句。平康坊菩萨寺。书事联句」段成式
<br>
<br>　　悉为无事者，任被俗流憎。                                ――郑符
<br>
<br>　　客异干时客，僧非出院僧。                                ――段成式
<br>
<br>　　远闻疏牖磬，晓辨密龛灯。                                ――张希复
<br>
<br>　　步触珠幡响，吟窥钵水澄。                                ――郑符
<br>
<br>　　句饶方外趣，游惬社中朋。                                ――段成式
<br>
<br>　　静里已驯鸽，斋中亦好鹰。                                ――张希复
<br>
<br>　　金涂笔是，彩溜纸非缯。                                ――升上人
<br>
<br>　　锡杖已克锻，田衣从怀塍。                                ――段成式
<br>
<br>　　占床暂一胁，卷箔赖长肱。                                ――张希复
<br>
<br>　　佛日初开照，魔天破几层。                                ――段成式
<br>
<br>　　咒中陈秘计，论处正先登。                                ――张希复
<br>
<br>　　勇带绽针石，危防丘井藤。                              ――升上人
<br>
<br>　　卷792_15  「游长安诸寺联句。光宅坊光宅寺。中禅师影堂联句」段成式
<br>
<br>　　名下固无虚，敖曹貌严毅。洞达见空王，圆融入佛地。        ――张希复
<br>
<br>　　一言当要害，忽忽醒诸醉。不动须弥山，多方辩无匮。        ――郑符
<br>
<br>　　坦率对万乘，偈答无所避。尔如毗沙门，外形如脱履。        ――段成式
<br>
<br>　　但以理为量，不语怪力事。木石摧贡高，慈悲引贪恚。        ――升上人
<br>
<br>　　当时乏支许，何人契深致。随宜讵说三，直下开不二。      ――段成式
<br>
<br>　　卷792_16  「游长安诸寺联句。翊善坊保寿寺。光天帧赞联句」段成式
<br>
<br>　　观音化身，厥形孔怪。n脑淫厉，众魔膜拜。                ――张希复
<br>
<br>　　指梦鸿纷，榜列区界。其事明张，何不可解。                ――段成式
<br>
<br>　　阎阿德川，大士先天。众象参罗，福源田田。                ――郑符
<br>
<br>　　百亿花发，百千灯然。胶如络绎，浩汗连绵。                ――张希复
<br>
<br>　　焰摩界戚，洛迦苦霁。正念皈依，众青如彗。                ――段成式
<br>
<br>　　戾宰可汰，痴膜可蜕。稽首如空，B容若睇。                ――张希复
<br>
<br>　　阐提墨师，睹而面之。寸念不生，未遇乎而。              ――段成式
<br>
<br>　　卷792_17  「游长安诸寺联句。宣阳坊静域寺。三阶院联句」段成式
<br>
<br>　　密密助堂堂，隋人歌桑。双弧摧孔雀，一矢陨贪狼。        ――段成式
<br>
<br>　　百步望云立，九规看月张。获蛟徒破浪，中乙漫如墙。        ――张希复
<br>
<br>　　还似贯金鼓，更疑穿石梁。因添挽河力，为灭射天狂。        ――段成式
<br>
<br>　　绝艺却南牧，英声来鬼方。丽龟何足敌，殪豕未为长。        ――郑符
<br>
<br>　　龙臂胜猿臂，星芒超箭芒。虚夸绝高鸟，垂拱议明堂。      ――段成式
<br>
<br>　　卷792_18  「游长安诸寺联句。崇义坊招福院。赠诸上人联句」段成式
<br>
<br>　　翻了西天偈，烧馀梵宇香。用汲钏卓停支颊背残阳。        ――段成式
<br>
<br>　　洲号惟思沃，山名只记匡。辨中摧世智，定里破魔强。        ――张希复
<br>
<br>　　许睿禅心彻，汤休诗思长。朗吟疏磬断，久语贯珠妨。        ――段成式
<br>
<br>　　乘兴书芭叶，闲来入豆房。漫题存古壁，怪画匝长廊。      ――张希复
<br>
<br>　　卷792_19  「游长安诸寺联句。招国坊崇济寺。奇松联二十字绝句」段成式
<br>
<br>　　杉松何相疏，榆柳方迥屑。无人擅谈柄，一枝不敢折。        ――段成式
<br>
<br>　　中庭苔藓深，吹馀鸣佛禽。至于摧折枝，凡草犹避阴。        ――张希复
<br>
<br>　　僻径根从露，闲房枝任侵。一株风正好，来助碧云吟。        ――郑符
<br>
<br>　　时时扫窗声，重露滴寒砌。风s一枝遒，闲窥别生势。        ――升上人
<br>
<br>　　偃盖入楼妨，盘根侵井窄。高僧独惆怅，为与澄岚隔。      ――段成式
<br>
<br>　　卷792_20  「游长安诸寺联句。永安坊永寿寺。闲中好」段成式
<br>
<br>　　闲中好，尽日松为侣。此趣人不知，轻风度僧语。            ――郑符
<br>
<br>　　闲中好，尘务不萦心。坐对当窗木，看移三面阴。            ――段成式
<br>
<br>　　闲中好，幽磬度声迟。卷上论题肇，画中僧姓支。          ――张希复
<br>
<br>　　卷792_21  「游长安诸寺联句。崇仁坊资圣寺。诸画联句（柏梁体）」段成式
<br>
<br>　　吴生画勇矛戟攒，                                        ――段成式
<br>
<br>　　出变奇势千万端。                                        ――张希复
<br>
<br>　　苍苍鬼怪层壁宽，                                        ――郑符
<br>
<br>　　睹之忽忽毛发寒。                                        ――段成式
<br>
<br>　　棱伽之力所疲殚，                                        ――段成式
<br>
<br>　　李真周P优劣难。                                        ――郑符
<br>
<br>　　活禽生卉推边鸾，                                        ――段成式
<br>
<br>　　花房嫩彩犹未干。                                        ――张希复
<br>
<br>　　韩干变态如激湍，                                        ――郑符
<br>
<br>　　惜哉壁画世未殚。                                        ――段成式
<br>
<br>　　后人新画何汗漫。                                      ――张希复
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
