<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百四十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百四十九
<br>
<br>　　卷449_1  「太和戊申岁大有年诏赐百寮出城观稼谨书盛事以俟采诗」白居易
<br>
<br>　　清晨承诏命，丰岁阅田闾。膏雨抽苗足，凉风吐穗初。
<br>
<br>　　早禾黄错落，晚稻绿扶疏。好入诗家咏，宜令史馆书。
<br>
<br>　　散为万姓食，堆作九年储。莫道如云稼，今秋云不如。
<br>
<br>　　卷449_2  「赠悼怀太子挽歌辞二首（奉诏撰进）」白居易
<br>
<br>　　竹马书薨岁，铜龙表葬时。永言窀穸事，全用少阳仪。
<br>
<br>　　寿夭由天命，哀荣出圣慈。恭闻褒赠诏，轸念在与夷。
<br>
<br>　　剪叶藩封早，承华册命尊。笙歌辞洛苑，风雪蔽梁园。
<br>
<br>　　卤簿凌霜宿，铭旌向月翻。宫寮不逮事，哭送出都门。
<br>
<br>　　卷449_3  「雨中招张司业宿」白居易
<br>
<br>　　过夏衣香润，迎秋簟色鲜。斜支花石枕，卧咏蕊珠篇。
<br>
<br>　　泥泞非游日，阴沉好睡天。能来同宿否，听雨对床眠。
<br>
<br>　　卷449_4  「和集贤刘学士早朝作」白居易
<br>
<br>　　吟君昨日早朝诗，金御炉前唤仗时。烟吐白龙头宛转，
<br>
<br>　　扇开青雉尾参差。暂留春殿多称屈，合入纶闱即可知。
<br>
<br>　　从此摩霄去非晚，鬓边未有一茎丝。
<br>
<br>　　卷449_5  「送陕州王司马建赴任（建，善诗者）」白居易
<br>
<br>　　陕州司马去何如，养静资贫两有馀。公事闲忙同少尹，
<br>
<br>　　料钱多少敌尚书。只携美酒为行伴，唯作新诗趁下车。
<br>
<br>　　自有铁牛无咏者，料君投刃必应虚。
<br>
<br>　　卷449_6  「对琴待月」白居易
<br>
<br>　　竹院新晴夜，松窗未卧时。共琴为老伴，与月有秋期。
<br>
<br>　　玉轸临风久，金波出雾迟。幽音待清景，唯是我心知。
<br>
<br>　　卷449_7  「杨家南亭」白居易
<br>
<br>　　小亭门向月斜开，满地凉风满地苔。
<br>
<br>　　此院好弹秋思处，终须一夜抱琴来。
<br>
<br>　　卷449_8  「早寒」白居易
<br>
<br>　　黄叶聚墙角，青苔围柱根。被经霜后薄，镜遇雨来昏。
<br>
<br>　　半卷寒檐幕，斜开暖阁门。迎冬兼送老，只仰酒盈尊。
<br>
<br>　　卷449_9  「斋月静居」白居易
<br>
<br>　　病来心静一无思，老去身闲百不为。忽忽眼尘犹爱睡，
<br>
<br>　　些些口业尚夸诗。荤腥每断斋居月，香火常亲宴坐时。
<br>
<br>　　万虑消停百神泰，唯应寂寞杀三尸。
<br>
<br>　　卷449_10  「宿裴相公兴化池亭（兼蒙借船舫游泛）」白居易
<br>
<br>　　林亭一出宿风尘，忘却平津是要津。松阁晴看山色近，
<br>
<br>　　石渠秋放水声新。孙弘阁闹无闲客，傅说舟忙不借人。
<br>
<br>　　何似抡才济川外，别开池馆待交亲。
<br>
<br>　　卷449_11  「和刘郎中望终南山秋雪」白居易
<br>
<br>　　遍览古今集，都无秋雪诗。阳春先唱后，阴岭未消时。
<br>
<br>　　草讶霜凝重，松疑鹤散迟。清光莫独占，亦对白云司。
<br>
<br>　　卷449_12  「广府胡尚书频寄诗，因答绝句」白居易
<br>
<br>　　尚书清白临南海，虽饮贪泉心不回。
<br>
<br>　　唯向诗中得珠玉，时时寄到帝乡来。
<br>
<br>　　卷449_13  「送鹤与裴相临别赠诗」白居易
<br>
<br>　　司空爱尔尔须知，不信听吟送鹤诗。羽翮势高宁惜别，
<br>
<br>　　稻粱恩厚莫愁饥。夜栖少共鸡争树，晓浴先饶凤占池。
<br>
<br>　　稳上青云勿回顾，的应胜在白家时。
<br>
<br>　　卷449_14  「令狐相公拜尚书后有喜从镇归朝之作刘郎中先和因以继之」白居易
<br>
<br>　　车骑新从梁苑回，履声响入中台。凤池望在终重去，
<br>
<br>　　龙节功成且纳来。金勒最宜乘雪出，玉觞何必待花开。
<br>
<br>　　尚书首唱郎中和，不计官资只计才。
<br>
<br>　　卷449_15  「送河南尹冯学士赴任」白居易
<br>
<br>　　石渠金谷中间路，轩骑翩翩十日程。清洛饮冰添苦节，
<br>
<br>　　碧嵩看雪助高情。谩夸河北操旄钺，莫羡江西拥旆旌。
<br>
<br>　　何似府寮京令外，别教三十六峰迎。
<br>
<br>　　卷449_16  「读鄂公传」白居易
<br>
<br>　　高卧深居不见人，功名斗薮似灰尘。
<br>
<br>　　唯留一部清商乐，月下风前伴老身。
<br>
<br>　　卷449_17  「乌夜啼（一有赋得字）」白居易
<br>
<br>　　城上归时晚，庭前宿处危。月明无叶树，霜滑有风枝。
<br>
<br>　　啼涩饥喉咽，飞低冻翅垂。画堂鹦鹉鸟，冷暖不相知。
<br>
<br>　　卷449_18  「镜换杯」白居易
<br>
<br>　　欲将珠匣青铜镜，换取金尊白玉卮。镜里老来无避处，
<br>
<br>　　尊前愁至有消时。茶能散闷为功浅，萱纵忘忧得力迟。
<br>
<br>　　不似杜康神用速，十分一盏便开眉。
<br>
<br>　　卷449_19  「冬夜闻虫」白居易
<br>
<br>　　虫声冬思苦于秋，不解愁人闻亦愁。
<br>
<br>　　我是老翁听不畏，少年莫听白君头。
<br>
<br>　　卷449_20  「双鹦鹉」白居易
<br>
<br>　　绿衣整顿双栖起，红觜分明对语时。始觉琵琶弦莽卤，
<br>
<br>　　方知吉了舌参差。郑牛识字吾常叹，丁鹤能歌尔亦知。
<br>
<br>　　若称白家鹦鹉鸟，笼中兼合解吟诗。
<br>
<br>　　卷449_21  「赠朱道士」白居易
<br>
<br>　　仪容白皙上仙郎，方寸清虚内道场。两翼化生因服药，
<br>
<br>　　三尸卧死为休粮。醮坛北向宵占斗，寝室东开早纳阳。
<br>
<br>　　尽日窗间更无事，唯烧一炷降真香。
<br>
<br>　　卷449_22  「昨以拙诗十首寄西川杜相公相公亦以新作…用伸答谢」白居易
<br>
<br>　　诗家律手在成都，权与寻常将相殊。剪截五言兼用钺，
<br>
<br>　　陶钧六义别开炉。惊人卷轴须知有，随事文章不道无。
<br>
<br>　　篇数虽同光价异，十鱼目换十骊珠。
<br>
<br>　　卷449_23  「和汴州令狐相公新于郡内栽竹百竿拆壁开轩…七言五韵」白居易
<br>
<br>　　梁园修竹旧传名，园废年深竹不生。千亩荒凉寻未得，
<br>
<br>　　百竿青翠种新成。墙开乍见重添兴，窗静时闻别有情。
<br>
<br>　　烟叶蒙笼侵夜色，风枝萧飒欲秋声。更登楼望尤堪重，
<br>
<br>　　千万人家无一茎。
<br>
<br>　　卷449_24  「重答汝州李六使君见和忆吴中旧游五首」白居易
<br>
<br>　　为忆娃宫与虎丘，玩君新作不能休。蜀笺写出篇篇好，
<br>
<br>　　吴调吟时句句愁。洛下林园终共住，江南风月会重游。
<br>
<br>　　由来事过多堪惜，何况苏州胜汝州。
<br>
<br>　　卷449_25  「见殷尧藩侍御忆江南诗三十首诗中多叙苏杭…继和之」白居易
<br>
<br>　　江南名郡数苏杭，写在殷家三十章。君是旅人犹苦忆，
<br>
<br>　　我为刺史更难忘。境牵吟咏真诗国，兴入笙歌好醉乡。
<br>
<br>　　为念旧游终一去，扁舟直拟到沧浪。
<br>
<br>　　卷449_26  「闻新蝉赠刘二十八」白居易
<br>
<br>　　蝉发一声时，槐花带两枝。只应催我老，兼遣报君知。
<br>
<br>　　白发生头速，青云入手迟。无过一杯酒，相劝数开眉。
<br>
<br>　　卷449_27  「赠王山人」白居易
<br>
<br>　　玉芝观里王居士，服气餐霞善养身。夜后不闻龟喘息，
<br>
<br>　　秋来唯长鹤精神。容颜尽怪长如故，名姓多疑不是真。
<br>
<br>　　贵重荣华轻寿命，知君闷见世间人。
<br>
<br>　　卷449_28  「和刘郎中学士题集贤阁」白居易
<br>
<br>　　朱阁青山高庳齐，与君才子作诗题。傍闻大内笙歌近，
<br>
<br>　　下视诸司屋舍低。万卷图书天禄上，一条风景月华西。
<br>
<br>　　欲知丞相优贤意，百步新廊不蹋泥。
<br>
<br>　　卷449_29  「观幻」白居易
<br>
<br>　　有起皆因灭，无暌不暂同。从欢终作戚，转苦又成空。
<br>
<br>　　次第花生眼，须臾烛过风。更无寻觅处，鸟迹印空中。
<br>
<br>　　卷449_30  「病假中庞少尹携鱼酒相过」白居易
<br>
<br>　　宦情牢落年将暮，病假联绵日渐深。被老相催虽白首，
<br>
<br>　　与春无分未甘心。闲停茶碗从容语，醉把花枝取次吟。
<br>
<br>　　劳动故人庞阁老，提鱼携酒远相寻。
<br>
<br>　　卷449_31  「听田顺儿歌」白居易
<br>
<br>　　戛玉敲冰声未停，嫌云不遏入青冥。
<br>
<br>　　争得黄金满衫袖，一时抛与断年听。
<br>
<br>　　卷449_32  「听曹刚琵琶兼示重莲」白居易
<br>
<br>　　拨拨弦弦意不同，胡啼番语两玲珑。
<br>
<br>　　谁能截得曹刚手，插向重莲衣袖中。
<br>
<br>　　卷449_33  「酬令狐相公春日寻花见寄六韵」白居易
<br>
<br>　　病卧帝王州，花时不得游。老应随日至，春肯为人留。
<br>
<br>　　粉坏杏将谢，火繁桃尚稠。白飘僧院地，红落酒家楼。
<br>
<br>　　空里雪相似，晚来风不休。吟君怅望句，如到曲江头。
<br>
<br>　　卷449_34  「和刘郎中曲江春望见示」白居易
<br>
<br>　　芳景多游客，衰翁独在家。肺伤妨饮酒，眼痛忌看花。
<br>
<br>　　寺路随江曲，宫墙夹道斜。羡君犹壮健，不枉度年华。
<br>
<br>　　卷449_35  「送东都留守令狐尚书赴任」白居易
<br>
<br>　　翠华黄屋未东巡，碧洛青嵩付大臣。地称高情多水竹，
<br>
<br>　　山宜闲望少风尘。龙门即拟为游客，金谷先凭作主人。
<br>
<br>　　歌酒家家花处处，莫空管领上阳春。
<br>
<br>　　卷449_36  「自题新昌居止，因招杨郎中小饮」白居易
<br>
<br>　　地偏坊远巷仍斜，最近东头是白家。宿雨长齐邻舍柳，
<br>
<br>　　晴光照出夹城花。春风小}三升酒，寒食深炉一碗茶。
<br>
<br>　　能到南园同醉否，笙歌随分有些些。
<br>
<br>　　卷449_37  「南园试小乐」白居易
<br>
<br>　　小园斑驳花初发，新乐铮教欲成。红萼紫房皆手植，
<br>
<br>　　苍头碧玉尽家生。高调管色吹银字，慢拽歌词唱渭城。
<br>
<br>　　不饮一杯听一曲，将何安慰老心情。
<br>
<br>　　卷449_38  「和微之春日投简阳明洞天五十韵」白居易
<br>
<br>　　青阳行已半，白日坐将徂。越国强仍大，稽城高且孤。
<br>
<br>　　利饶盐煮海，名胜水澄湖。牛斗天垂象，台明地展图。
<br>
<br>　　瑰奇填市井，佳丽溢A.勾践遗风霸，西施旧俗姝。
<br>
<br>　　船头龙夭矫，桥脚兽睢盱。乡味珍蟛R，时鲜贵鹧鸪。
<br>
<br>　　语言诸夏异，衣服一方殊。捣练蛾眉婢，鸣榔蛙角奴。
<br>
<br>　　江清敌伊洛，山翠胜荆巫。华表双栖鹤，联樯几点乌。
<br>
<br>　　烟波分渡口，云树接城隅。涧远松如画，洲平水似铺。
<br>
<br>　　绿科秧早稻，紫笋折新芦。暖蹋泥中藕，香寻石上蒲。
<br>
<br>　　雨来萌尽达，雷后蛰全苏。柳眼黄丝K，花房绛蜡珠。
<br>
<br>　　林风新竹折，野烧老桑枯。带长枝蕙，钱穿短贯榆。
<br>
<br>　　暄和生野菜，卑湿长街芜。女浣纱相伴，儿烹鲤一呼。
<br>
<br>　　山魈啼稚子，林挂山都。产业论蚕蚁，孳生计鸭雏。
<br>
<br>　　泉岩雪飘洒，苔壁锦漫糊。堰限舟航路，堤通车马途。
<br>
<br>　　耶溪岸回合，禹庙径盘纡。洞穴何因凿，星槎谁与刳。
<br>
<br>　　石凹仙药臼，峰峭佛香炉。去为投金简，来因挈玉壶。
<br>
<br>　　贵仍招客宿，健未要人扶。闻望贤丞相，仪形美丈夫。
<br>
<br>　　前驱驻旌旆，偏坐列笙竽。刺史翻隼，尚书履曳凫。
<br>
<br>　　学禅超后有，观妙造虚无。髻里传僧宝，环中得道枢。
<br>
<br>　　登楼诗八咏，置砚赋三都。捧拥罗将绮，趋跄紫与朱。
<br>
<br>　　庙谟藏稷契，兵略贮孙吴。令下三军整，风高四海趋。
<br>
<br>　　千家得慈母，六郡事严姑。重士过三哺，轻财抵一铢。
<br>
<br>　　送觥歌宛转，嘲妓笑卢胡。佐饮时炮鳖，蠲酲数鲈。
<br>
<br>　　醉乡虽咫尺，乐事亦须臾。若不中贤圣，何由外智愚。
<br>
<br>　　伊予一生志，我尔百年躯。江上三千里，城中十二衢。
<br>
<br>　　出多无伴侣，归只对妻孥。白首青山约，抽身去得无。
<br>
<br>　　卷449_39  「酬郑侍御多雨春空过诗三十韵（次用本韵）」白居易
<br>
<br>　　南雨来多滞，东风动即狂。月行离毕急，龙走召云忙。
<br>
<br>　　鬼转雷车响，蛇腾电策光。浸淫天似漏，沮洳地成疮。
<br>
<br>　　惨淡阴烟白，空魉尬砘啤０嫡谇Ю锬浚闷结九回肠。
<br>
<br>　　寂寞羁臣馆，深沉思妇房。镜昏鸾灭影，衣润麝消香。
<br>
<br>　　兰湿难纫，花凋易落妆。沾黄莺翅重，滋绿草心长。
<br>
<br>　　紫陌皆泥泞，黄污共淼茫。恐霖成怪l，望霁剧祯祥。
<br>
<br>　　楚柳腰肢，湘筠涕泪滂。昼昏疑是夜，阴盛胜于阳。
<br>
<br>　　居士巾皆垫，行人盖尽张。跳蛙还屡出，移蚁欲深藏。
<br>
<br>　　端坐交游废，闲行去步妨。愁生垂白叟，恼杀蹋青娘。
<br>
<br>　　变海常须虑，为鱼慎勿忘。此时方共惧，何处可相将。
<br>
<br>　　已望东溟祷，仍封北户禳。却思逢旱魃，谁喜见商羊。
<br>
<br>　　预怕为蚕病，先忧作麦伤。惠应施浃洽，政岂假揄扬。
<br>
<br>　　祀典修咸秩，农书振满床。丹诚期恳苦，白日会昭彰。
<br>
<br>　　赈廪Q饥户，苫城备坏墙。且当营岁事，宁暇惜年芳。
<br>
<br>　　德胜令灾弭，人安在吏良。尚书心若此，不枉系金章。
<br>
<br>　　卷449_40  「和春深二十首」白居易
<br>
<br>　　何处春深好，春深富贵家。马为中路鸟，妓作后庭花。
<br>
<br>　　罗绮驱论队，金银用断车。眼前何所苦，唯苦日西斜。
<br>
<br>　　何处春深好，春深贫贱家。荒凉三径草，冷落四邻花。
<br>
<br>　　奴困归佣力，妻愁出赁车。途穷平路险，举足剧褒斜。
<br>
<br>　　何处春深好，春深执政家。凤池添砚水，鸡树落衣花。
<br>
<br>　　诏借当衢宅，恩容上殿车。延英开对久，门与日西斜。
<br>
<br>　　何处春深好，春深方镇家。通犀排带胯，瑞鹘勘袍花。
<br>
<br>　　飞絮冲球马，垂杨拂妓车。戎装拜春设，左握宝刀斜。
<br>
<br>　　何处春深好，春深刺史家。阴繁棠布叶，岐秀麦分花。
<br>
<br>　　五匹鸣珂马，双轮画轼车。和风引行乐，叶叶隼斜。
<br>
<br>　　何处春深好，春深学士家。凤书裁五色，马鬣剪三花。
<br>
<br>　　蜡炬开明火，银台赐物车。相逢不敢揖，彼此帽低斜。
<br>
<br>　　何处春深好，春深女学家。惯看温室树，饱识浴堂花。
<br>
<br>　　御印提随仗，香笺把下车。宋家宫样髻，一片绿云斜。
<br>
<br>　　何处春深好，春深御史家。絮萦骢马尾，蝶绕绣衣花。
<br>
<br>　　破柱行持斧，埋轮立驻车。入班遥认得，鱼贯一行斜。
<br>
<br>　　何处春深好，春深迁客家。一杯寒食酒，万里故园花。
<br>
<br>　　炎瘴蒸如火，光阴走似车。为忧f鸟至，只恐日光斜。
<br>
<br>　　何处春深好，春深经业家。唯求太常第，不管曲江花。
<br>
<br>　　折桂名惭郄，收萤志慕车。官场泥补处，最怕寸阴斜。
<br>
<br>　　何处春深好，春深隐士家。野衣裁薜叶，山饭晒松花。
<br>
<br>　　兰索纫幽，蒲轮驻软车。林间箕踞坐，白眼向人斜。
<br>
<br>　　何处春深好，春深渔父家。松湾随棹月，桃浦落船花。
<br>
<br>　　投饵移轻楫，牵轮转小车。萧萧芦叶里，风起钓丝斜。
<br>
<br>　　何处春深好，春深潮户家。涛翻三月雪，浪喷四时花。
<br>
<br>　　曳练驰千马，惊雷走万车。馀波落何处，江转富阳斜。
<br>
<br>　　何处春深好，春深痛饮家。十分杯里物，五色眼前花。
<br>
<br>　　Jf眠糟瓮，流涎见L车。中山一沉醉，千度日西斜。
<br>
<br>　　何处春深好，春深上巳家。兰亭席上酒，曲洛岸边花。
<br>
<br>　　弄水游童棹，湔裾小妇车。齐桡争渡处，一匹锦标斜。
<br>
<br>　　何处春深好，春深寒食家。玲珑镂鸡子，宛转彩球花。
<br>
<br>　　碧草追游骑，红尘拜扫车。秋千细腰女，摇曳逐风斜。
<br>
<br>　　何处春深好，春深博弈家。一先争破眼，六聚斗成花。
<br>
<br>　　鼓应投壶马，兵冲象戏车。弹棋局上事，最妙是长斜。
<br>
<br>　　何处春深好，春深嫁女家。紫排襦上雉，黄帖鬓边花。
<br>
<br>　　转烛初移障，鸣环欲上车。青衣传毡褥，锦绣一条斜。
<br>
<br>　　何处春深好，春深娶妇家。两行笼里烛，一树扇间花。
<br>
<br>　　宾拜登华席，亲迎障页怠４咦笔未了，星斗渐倾斜。
<br>
<br>　　何处春深好，春深妓女家。眉欺杨柳叶，裙妒石榴花。
<br>
<br>　　兰麝熏行被，金铜钉坐车。杭州苏小小，人道最夭斜。
<br>
<br>　　卷449_41  「咏家酝十韵」白居易
<br>
<br>　　独醒从古笑灵均，长醉如今虏伦。旧法依稀传自杜，
<br>
<br>　　新方要妙得于陈。井泉王相资重九，Lf精灵用上寅。
<br>
<br>　　酿糯岂劳炊范黍，撇N何假漉陶巾。常嫌竹叶犹凡浊，
<br>
<br>　　始觉榴花不正真。瓮揭开时香酷烈，瓶封贮后味甘辛。
<br>
<br>　　捧疑明水从空化，饮似阳和满腹春。色洞玉壶无表里，
<br>
<br>　　光摇金\有精神。能销忙事成闲事，转得忧人作乐人。
<br>
<br>　　应是世间贤圣物，与君还往拟终身。
<br>
<br>　　卷449_42  「池鹤二首」白居易
<br>
<br>　　高竹笼前无伴侣，乱鸡群里有风标。低头乍恐丹砂落，
<br>
<br>　　晒翅常疑白雪消。转觉鸬鹚毛色下，苦嫌鹦鹉语声娇。
<br>
<br>　　临风一唳思何事，怅望青田云水遥。
<br>
<br>　　池中此鹤鹤中稀，恐是辽东老令威。带雪松枝翘膝胫，
<br>
<br>　　放花菱片缀毛衣。低回且向林间宿，奋迅终须天外飞。
<br>
<br>　　若问故巢知处在，主人相恋未能归。
<br>
<br>　　卷449_43  「对酒五首」白居易
<br>
<br>　　巧拙贤愚相是非，何如一醉尽忘机。
<br>
<br>　　君知天地中宽窄，雕鹗鸾皇各自飞。
<br>
<br>　　蜗牛角上争何事，石火光中寄此身。
<br>
<br>　　随富随贫且欢乐，不开口笑是痴人。
<br>
<br>　　丹砂见火去无迹，白发泥人来不休。
<br>
<br>　　赖有酒仙相暖热，松乔醉即到前头。
<br>
<br>　　百岁无多时壮健，一春能几日晴明。
<br>
<br>　　相逢且莫推辞醉，听唱阳关第四声。
<br>
<br>　　昨日低眉问疾来，今朝收泪吊人回。
<br>
<br>　　眼前流例君看取，且遣琵琶送一杯。
<br>
<br>　　卷449_44  「僧院花」白居易
<br>
<br>　　欲悟色空为佛事，故栽芳树在僧家。
<br>
<br>　　细看便是华严偈，方便风开智慧花。
<br>
<br>　　卷449_45  「老戒」白居易
<br>
<br>　　我有白头戒，闻于韩侍郎。老多忧活计，病更恋班行。
<br>
<br>　　矍铄夸身健，周遮说话长。不知吾免否，两鬓已成霜。
<br>
<br>　　卷449_46  「洛桥寒食日作十韵」白居易
<br>
<br>　　上苑风烟好，中桥道路平。蹴球尘不起，泼火雨新晴。
<br>
<br>　　宿醉头仍重，晨游眼乍明。老慵虽省事，春诱尚多情。
<br>
<br>　　遇客踟蹰立，寻花取次行。连钱嚼金勒，凿落写银罂。
<br>
<br>　　府酝伤教送，官娃岂要迎。舞腰那及柳，歌舌不如莺。
<br>
<br>　　乡国真堪恋，光阴可合轻。三年遇寒食，尽在洛阳城。
<br>
<br>　　卷449_47  「快活」白居易
<br>
<br>　　可惜莺啼花落处，一壶浊酒送残春。可怜月好风凉夜，
<br>
<br>　　一部清商伴老身。饱食安眠消日月，闲谈冷笑接交亲。
<br>
<br>　　谁知将相王侯外，别有优游快活人。
<br>
<br>　　卷449_48  「送令狐相公赴太原」白居易
<br>
<br>　　六纛双旌万铁衣，并汾旧路满光辉。青衫书记何年去，
<br>
<br>　　红旆将军昨日归。诗作马蹄随笔走，猎酣鹰翅伴觥飞。
<br>
<br>　　此都莫作多时计，再为苍生入紫微。
<br>
<br>　　卷449_49  「不出」白居易
<br>
<br>　　檐前新叶覆残花，席上馀杯对早茶。
<br>
<br>　　好是老身销日处，谁能骑马傍人家。
<br>
<br>　　卷449_50  「惜落花」白居易
<br>
<br>　　夜来风雨急，无复旧花林。枝上三分落，园中二寸深。
<br>
<br>　　日斜啼鸟思，春尽老人心。莫怪添杯饮，情多酒不禁。
<br>
<br>　　卷449_51  「老病」白居易
<br>
<br>　　昼听笙歌夜醉眠，若非月下即花前。
<br>
<br>　　如今老病须知分，不负春来二十年。
<br>
<br>　　卷449_52  「忆晦叔」白居易
<br>
<br>　　游山弄水携诗卷，看月寻花把酒杯。
<br>
<br>　　六事尽思君作伴，几时归到洛阳来。
<br>
<br>　　卷449_53  「送徐州高仆射赴镇」白居易
<br>
<br>　　大红旆引碧幢旌，新拜将军指点行。战将易求何足贵，
<br>
<br>　　书生难得始堪荣。离筵歌舞花丛散，候骑刀枪雪队迎。
<br>
<br>　　应笑蹉跎白头尹，风尘唯管洛阳城。
<br>
<br>　　卷449_54  「琴酒」白居易
<br>
<br>　　耳根得听琴初畅，心地忘机酒半酣。
<br>
<br>　　若使启期兼解醉，应言四乐不言三。
<br>
<br>　　卷449_55  「听幽兰」白居易
<br>
<br>　　琴中古曲是幽兰，为我殷勤更弄看。
<br>
<br>　　欲得身心俱静好，自弹不及听人弹。
<br>
<br>　　卷449_56  「六年秋重题白莲」白居易
<br>
<br>　　素房含露玉冠鲜，绀叶摇风钿扇圆。本是吴州供进藕，
<br>
<br>　　今为伊水寄生莲。移根到此三千里，结子经今六七年。
<br>
<br>　　不独池中花故旧，兼乘旧日采花船。
<br>
<br>　　卷449_57  「元相公挽歌词三首」白居易
<br>
<br>　　铭旌官重威仪盛，骑吹声繁卤簿长。
<br>
<br>　　后魏帝孙唐宰相，六年七月葬咸阳。
<br>
<br>　　墓门已闭笳箫去，唯有夫人哭不休。
<br>
<br>　　苍苍露草咸阳垄，此是千秋第一秋。
<br>
<br>　　送葬万人皆惨澹，反虞驷马亦悲鸣。
<br>
<br>　　琴书剑谁收拾，三岁遗孤新学行。
<br>
<br>　　卷449_58  「卧听法曲霓裳」白居易
<br>
<br>　　金磬玉笙调已久，牙床角枕睡常迟。朦胧闲梦初成后，
<br>
<br>　　宛转柔声入破时。乐可理心应不谬，酒能陶性信无疑。
<br>
<br>　　起尝残酌听馀曲，斜背银缸半下帷。
<br>
<br>　　卷449_59  「结之」白居易
<br>
<br>　　欢爱今何在，悲啼亦是空。同为一夜梦，共过十年中。
<br>
<br>　　卷449_60  「五凤楼晚望（六年八月十日作）」白居易
<br>
<br>　　晴阳晚照湿烟销，五凤楼高天寥。野绿全经朝雨洗，
<br>
<br>　　林红半被暮云烧。龙门翠黛眉相对，伊水黄金线一条。
<br>
<br>　　自入秋来风景好，就中最好是今朝。
<br>
<br>　　卷449_61  「寄刘苏州」白居易
<br>
<br>　　去年八月哭微之，今年八月哭敦诗。何堪老泪交流日，
<br>
<br>　　多是秋风摇落时。泣罢几回深自念，情来一倍苦相思。
<br>
<br>　　同年同病同心事，除却苏州更是谁。
<br>
<br>　　卷449_62  「送客」白居易
<br>
<br>　　病上篮舆相送来，衰容秋思两悠哉。
<br>
<br>　　凉风袅袅吹槐子，却请行人劝一杯。
<br>
<br>　　卷449_63  「秋思」白居易
<br>
<br>　　夕照红于烧，晴空碧胜蓝。兽形云不一，弓势月初三。
<br>
<br>　　雁思来天北，砧愁满水南。萧条秋气味，未老已深谙。
<br>
<br>　　卷449_64  「酬梦得秋夕不寐见寄（次用本韵）」白居易
<br>
<br>　　碧簟绛纱帐，夜凉风景清。病闻和药气，渴听碾茶声。
<br>
<br>　　露竹偷灯影，烟松护月明。何言千里隔，秋思一时生。
<br>
<br>　　卷449_65  「题周家歌者」白居易
<br>
<br>　　清紧如敲玉，深圆似转簧。一声肠一断，能有几多肠。
<br>
<br>　　卷449_66  「忆梦得（梦得能唱竹枝，听者愁绝）」白居易
<br>
<br>　　齿发各蹉跎，疏慵与病和。爱花心在否，见酒兴如何。
<br>
<br>　　年长风情少，官高俗虑多。几时红烛下，闻唱竹枝歌。
<br>
<br>　　卷449_67  「赠同座」白居易
<br>
<br>　　春黛双蛾嫩，秋蓬两鬓侵。谋欢身太晚，恨老意弥深。
<br>
<br>　　薄解灯前舞，尤能酒后吟。花丛便不入，犹自未甘心。
<br>
<br>　　卷449_68  「失婢」白居易
<br>
<br>　　宅院小墙庳，坊门帖榜迟。旧恩惭自薄，前事悔难追。
<br>
<br>　　笼鸟无常主，风花不恋枝。今宵在何处，唯有月明知。
<br>
<br>　　卷449_69  「夜招晦叔」白居易
<br>
<br>　　庭草留霜池结冰，黄昏钟绝冻云凝。碧毡帐上正飘雪，
<br>
<br>　　红火炉前初炷灯。高调秦筝一两弄，小花蛮}二三升。
<br>
<br>　　为君更奏湘神曲，夜就侬来能不能。
<br>
<br>　　卷449_70  「戏答皇甫监（时皇甫监初丧偶）」白居易
<br>
<br>　　寒宵劝酒君须饮，君是孤眠七十身。
<br>
<br>　　莫道非人身不暖，十分一\暖于人。
<br>
<br>　　卷449_71  「和杨师皋伤小姬英英」白居易
<br>
<br>　　自从娇I一相依，共见杨花七度飞。玳瑁床空收枕席，
<br>
<br>　　琵琶弦断倚屏帏。人间有梦何曾入，泉下无家岂是归。
<br>
<br>　　坟上少啼留取泪，明年寒食更沾衣。
<br>
<br>　　卷449_72  「池边即事」白居易
<br>
<br>　　毡帐胡琴出塞曲，兰塘越棹弄潮声。
<br>
<br>　　何言此处同风月，蓟北江南万里情。
<br>
<br>　　卷449_73  「闻乐感邻」白居易
<br>
<br>　　老去亲朋零落尽，秋来弦管感伤多。尚书宅畔悲邻笛，
<br>
<br>　　廷尉门前叹雀罗。绿绮窗空分妓女，绛纱帐掩罢笙歌。
<br>
<br>　　欢娱未足身先去，争奈书生薄命何。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
