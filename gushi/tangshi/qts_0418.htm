<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百一十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百一十八
<br>
<br>　　卷418_1  「梦上天（此后十首，并和刘猛）」元稹
<br>
<br>　　梦上高高天，高高苍苍高不极。下视五岳块累累，
<br>
<br>　　仰天依旧苍苍色。蹋云耸身身更上，攀天上天攀未得。
<br>
<br>　　西瞻若水兔轮低，东望蟠桃海波黑。日月之光不到此，
<br>
<br>　　非暗非明烟塞塞。天悠地远身跨风，下无阶梯上无力。
<br>
<br>　　来时畏有他人上，截断龙胡斩鹏翼。茫茫漫漫方自悲，
<br>
<br>　　哭向青云椎素臆。哭声厌咽旁人恶，唤起惊悲泪飘露。
<br>
<br>　　千惭万谢唤厌人，向使无君终不寤。
<br>
<br>　　卷418_2  「冬白」元稹
<br>
<br>　　吴宫夜长宫漏款，帘幕四垂灯焰暖。西施自舞王自管，
<br>
<br>　　雪翻翻鹤翎散，促节牵繁舞腰懒。舞腰懒，王罢饮，
<br>
<br>　　盖覆西施凤花锦。身作匡床臂为枕，朝枞玉王晏寝。
<br>
<br>　　寝醒阍报门无事，子胥死后言为讳。近王之臣论王意，
<br>
<br>　　共笑越王穷惴惴，夜夜抱冰寒不睡。
<br>
<br>　　卷418_3  「将进酒」元稹
<br>
<br>　　将进酒，将进酒。酒中有毒鸩主父，言之主父伤主母。
<br>
<br>　　母为妾地父妾天，仰天俯地不忍言。阳为僵踣主父前，
<br>
<br>　　主父不知加妾鞭。旁人知妾为主说，主将泪洗鞭头血。
<br>
<br>　　推椎主母牵下堂，扶妾遣升堂上床。将进酒，
<br>
<br>　　酒中无毒令主寿。愿主回恩归主母，遣妾如此由主父。
<br>
<br>　　妾为此事人偶知，自惭不密方自悲。主今颠倒安置妾，
<br>
<br>　　贪天僭地谁不为。
<br>
<br>　　卷418_4  「采珠行」元稹
<br>
<br>　　海波无底珠沉海，采珠之人判死采。万人判死一得珠，
<br>
<br>　　斛量买婢人何在。年年采珠珠避人。今年采珠由海神。
<br>
<br>　　海神采珠珠尽死，死尽明珠空海水。珠为海物海属神，
<br>
<br>　　神今自采何况人。
<br>
<br>　　卷418_5  「董逃行」元稹
<br>
<br>　　董逃董逃董卓逃，揩铿戈甲声劳嘈。剜剜深脐脂焰焰，
<br>
<br>　　人皆数叹曰， 尔独不忆年年取我身上膏。
<br>
<br>　　膏销骨尽烟火死，长安城中贼毛起。城门四走公卿士，
<br>
<br>　　走劝刘虞作天子。刘虞不敢作天子，曹瞒篡乱从此始。
<br>
<br>　　董逃董逃人莫喜，胜负相环相枕倚，缝缀难成裁破易。
<br>
<br>　　何况曲针不能伸巧指，欲学裁缝须准拟。
<br>
<br>　　卷418_6  「忆远曲」元稹
<br>
<br>　　忆远曲，郎身不远郎心远。沙随郎饭俱在匙，
<br>
<br>　　郎意看沙那比饭。水中书字无字痕，君心暗画谁会君。
<br>
<br>　　况妾事姑姑进止，身去门前同万里。一家尽是郎腹心，
<br>
<br>　　妾似生来无两耳。妾身何足言，听妾私劝君。
<br>
<br>　　君今夜夜醉何处，姑来伴妾自闭门。嫁夫恨不早，
<br>
<br>　　养儿将备老。妾自嫁郎身骨立，老姑为郎求娶妾。
<br>
<br>　　妾不忍见姑郎忍见，为郎忍耐看姑面。
<br>
<br>　　卷418_7  「夫远征」元稹
<br>
<br>　　赵卒四十万，尽为坑中鬼。赵王未信赵母言，
<br>
<br>　　犹点新兵更填死。填死之兵兵气索，秦强赵破括敌起。
<br>
<br>　　括虽专命起尚轻，何况牵肘之人牵不已。坑中之鬼妻在营，
<br>
<br>　　麻戴鹅雁鸣。送夫之妇又行哭，哭声送死非送行。
<br>
<br>　　夫远征，远征不必戍长城，出门便不知死生。
<br>
<br>　　卷418_8  「织妇词」元稹
<br>
<br>　　织夫何太忙，蚕经三卧行欲老。蚕神女圣早成丝，
<br>
<br>　　今年丝税抽征早。早征非是官人恶。去岁官家事戎索。
<br>
<br>　　征人战苦束刀疮，主将勋高换罗幕。缫丝织帛犹努力，
<br>
<br>　　变缉撩机苦难织。东家头白双女儿，为解挑纹嫁不得。
<br>
<br>　　檐前袅袅游丝上，上有蜘蛛巧来往。羡他虫豸解缘天，
<br>
<br>　　能向虚空织罗网。
<br>
<br>　　卷418_9  「田家词（一作田家行）」元稹
<br>
<br>　　牛吒吒，田确确。旱块敲牛蹄趵趵，种得官仓珠颗谷。
<br>
<br>　　六十年来兵蔟蔟，月月食粮车辘辘。一日官军收海服，
<br>
<br>　　驱牛驾车食牛肉。归来攸得牛两角，重铸锄犁作斤薄
<br>
<br>　　姑舂妇担去输官，输官不足归卖屋，愿官早胜雠早覆。
<br>
<br>　　农死有儿牛有犊，誓不遣官军粮不足。
<br>
<br>　　卷418_10  「侠客行」元稹
<br>
<br>　　侠客不怕死，怕在事不成，事成不肯藏姓名。
<br>
<br>　　我非窃贼谁夜行，白日堂堂杀袁盎。九衢草草人面青，
<br>
<br>　　此客此心师海鲸。海鲸露背横沧溟，海波分作两处生。
<br>
<br>　　分海减海力，侠客有谋，人不识测三尺铁蛇延二国。
<br>
<br>　　卷418_11  「君莫非（此后九首和李馀）」元稹
<br>
<br>　　鸟不解走，兽不解飞。两不相解，那得相讥。犬不饮露，
<br>
<br>　　蝉不啖肥。以蝉易犬，蝉死犬饥。燕在梁栋，鼠在阶基。
<br>
<br>　　各自窠窟，人不能移。妇好针缕，夫读书诗。男翁女嫁，
<br>
<br>　　卒不相知。惧聋摘耳，效痛姑肌Ｎ也环嵌，尔无我非。
<br>
<br>　　卷418_12  「田野狐兔行」元稹
<br>
<br>　　种豆耘锄，种禾沟l.禾苗豆甲，狐兔翦。割鹄喂鹰，
<br>
<br>　　烹麟啖犬。鹰怕兔毫，犬被狐引。狐兔相须，鹰犬相尽。
<br>
<br>　　日暗天寒，禾稀豆损。鹰犬就烹，狐兔俱哂。
<br>
<br>　　卷418_13  「当来日大难行」元稹
<br>
<br>　　当来日大难行。前有阪，后有坑。大梁侧，小梁倾。
<br>
<br>　　两轴相绞，两轮相撑。大牛竖，小牛横。乌啄牛背，
<br>
<br>　　足趺力伫。当来日大难行。太行虽险，险可使平。
<br>
<br>　　轮轴自挠，牵制不停。泥潦渐久，荆棘旋生。行必不得，
<br>
<br>　　不如不行。
<br>
<br>　　卷418_14  「人道短」元稹
<br>
<br>　　古道天道长人道短，我道天道短人道长。
<br>
<br>　　天道昼夜回转不曾住，春秋冬夏忙。颠风暴雨电雷狂，
<br>
<br>　　晴被阴暗，月夺日光。往往星宿，日亦堂堂。天既职性命，
<br>
<br>　　道德人自强。尧舜有圣德，天不能遣，寿命永昌。
<br>
<br>　　泥金刻玉，与秦始皇。周公傅说，何不长宰相。老聃仲尼，
<br>
<br>　　何事栖遑。莽卓恭显，皆数十年富贵。梁冀夫妇，
<br>
<br>　　车马煌煌。若此颠倒事，岂非天道短，岂非人道长。
<br>
<br>　　尧舜留得神圣事，百代天子有典章。仲尼留得孝顺语，
<br>
<br>　　千年万岁父子不敢相灭亡。殁后千馀载，
<br>
<br>　　唐家天子封作文宣王。老君留得五千字，子孙万万称圣唐。
<br>
<br>　　谥作玄元帝，魂魄坐天堂。周公周礼二十卷，
<br>
<br>　　有能行者知纪纲。傅说说命三四纸，有能师者称祖宗。
<br>
<br>　　天能夭人命，人使道无穷。若此神圣事，谁道人道短，
<br>
<br>　　岂非人道长。天能种百草，莸得十年有气息，才一日芳。
<br>
<br>　　人能拣得丁沈兰蕙，料理百和香。天解养禽兽，
<br>
<br>　　喂虎豹豺狼。人解和曲f.充j祀A尝。杜鹃无百作，
<br>
<br>　　天遣百鸟哺雏，不遣哺凤凰。巨蟒寿千岁，
<br>
<br>　　天遣食牛吞象充腹肠。蛟螭与变化，鬼怪与隐藏。
<br>
<br>　　蚊蚋与利觜，枳棘与锋。赖得人道有拣别，
<br>
<br>　　信任天道真茫茫。若此撩乱事，岂非天道短，赖得人道长。
<br>
<br>　　卷418_15  「苦乐相倚曲」元稹
<br>
<br>　　古来苦乐之相倚，近于掌上之十指。君心半夜猜恨生，
<br>
<br>　　荆棘满怀天未明。汉成眼瞥飞燕时，可怜班女恩已衰。
<br>
<br>　　未有因由相决绝，犹得半年佯暖热。转将深意谕旁人，
<br>
<br>　　缉缀瑕疵遣潜说。一朝诏下辞金屋，班姬自痛何仓卒。
<br>
<br>　　呼天抚地将自明，不悟寻时暗销骨。白首宫人前再拜，
<br>
<br>　　愿将日月相辉解。苦乐相寻昼夜间，灯光那有天明在。
<br>
<br>　　主今被夺心应苦，妾夺深恩初为主。欲知妾意恨主时，
<br>
<br>　　主今为妾思量取。班姬收泪抱妾身，我曾排摈无限人。
<br>
<br>　　卷418_16  「出门行」元稹
<br>
<br>　　兄弟同出门，同行不同志。凄凄分歧路，各各营所为。
<br>
<br>　　兄上荆山巅，翻石辨虹气。弟沉沧海底，偷珠待龙睡。
<br>
<br>　　出门不数年，同归亦同遂。俱用私所珍，升沉自兹异。
<br>
<br>　　献珠龙王宫，值龙觅珠次。但喜复得珠，不求珠所自。
<br>
<br>　　酬客双龙女，授客六龙辔。遣充行雨神，雨泽随客意。
<br>
<br>　　雩夏钟鼓繁，uG秋玉帛积。彩色画廊庙，奴僮被珠翠。
<br>
<br>　　骥J千万双，鸳鸯七十二。言者未摇舌，无人敢轻议。
<br>
<br>　　其兄因献璞，再刖不履地。门户亲戚疏，匡床妻妾弃。
<br>
<br>　　铭心有所待，视足无所愧。持璞自枕头，泪痕双血渍。
<br>
<br>　　一朝龙醒寤，本问偷珠事。因知行雨偏，妻子五刑备。
<br>
<br>　　仁兄捧尸哭，势友掉头讳。丧车黔首葬，吊客青蝇至。
<br>
<br>　　楚有望气人，王前忽长跪。贺王得贵宝，不远王所莅。
<br>
<br>　　求之果如言，剖出浮筠腻。白珩无颜色，垂棘有瑕累。
<br>
<br>　　在楚裂地封，入赵连城贵。秦遣李斯书，书为传国瑞。
<br>
<br>　　秦亡汉魏传，传者得神器。卞和名永永，与宝不相坠。
<br>
<br>　　劝尔出门行，行难莫行易。易得还易失，难同亦难离。
<br>
<br>　　善贾识贪廉，良田无a.磨剑莫磨锥，磨锥成小利。
<br>
<br>　　卷418_17  「捉捕歌」元稹
<br>
<br>　　捉捕复捉捕，莫捉狐与兔。狐兔藏窟穴，豺狼妨道路。
<br>
<br>　　道路非不妨，最忧蝼蚁聚。豺狼不陷阱，蝼蚁潜幽蠹。
<br>
<br>　　切切主人窗，主人轻细故。延缘蚀dw栌，渐入栋梁柱。
<br>
<br>　　梁栋尽空虚，攻穿痕不露。主人坦然意，昼夜安寝寤。
<br>
<br>　　网罗布参差，鹰犬走回互。尽力穷窟穴，无心自还顾。
<br>
<br>　　客来歌捉捕，歌竟泪如雨。岂是惜狐兔，畏君先后误。
<br>
<br>　　愿君扫梁栋，莫遣蝼蚁附。次及清道涂，尽灭豺狼步。
<br>
<br>　　主人堂上坐，行客门前度。然后巡野田，遍张畋猎具。
<br>
<br>　　外无枭獍援，内有熊罴驱。狡兔掘荒榛，妖狐熏古墓。
<br>
<br>　　用力不足多，得禽自无数。畏君听未详，听客有明喻。
<br>
<br>　　虮虱谁不轻，鲸鲵谁不恶。在海尚幽遐，在怀交秽污。
<br>
<br>　　歌此劝主人，主人那不悟。不悟还更歌，谁能恐违忤。
<br>
<br>　　卷418_18  「古筑城曲五解」元稹
<br>
<br>　　年年塞下丁，长作出塞兵。自从冒顿强，官筑遮虏城。
<br>
<br>　　筑城须努力，城高遮得贼。但恐贼路多，有城遮不得。
<br>
<br>　　丁口传父言，莫问城坚不。平城被虏围，汉背乔阶摺
<br>
<br>　　因兹请休和，虏往骑来过。半疑兼半信，筑城犹嵯峨。
<br>
<br>　　筑城安敢烦，愿听丁一言。请筑鸿胪寺，兼愁虏出关。
<br>
<br>　　卷418_19  「估客乐」元稹
<br>
<br>　　估客无住著，有利身则行。出门求火伴，入户辞父兄。
<br>
<br>　　父兄相教示，求利莫求名。求名有所避，求利无不营。
<br>
<br>　　火伴相勒缚，卖假莫卖诚。交关但交假，本生得失轻。
<br>
<br>　　自兹相将去，誓死意不更。亦解市头语，便无邻里情。
<br>
<br>　　B石打臂钏，糯米吹项璎。归来村中卖，敲作金石声。
<br>
<br>　　村中田舍娘，贵贱不敢争。所费百钱本，已得十倍赢。
<br>
<br>　　颜色转光净，饮食亦甘馨。子本频蕃息，货贩日兼并。
<br>
<br>　　求珠驾沧海，采玉上荆衡。北买党项马，西擒吐蕃鹦。
<br>
<br>　　炎洲布火浣，蜀地锦织成。越婢脂肉滑，奚僮眉眼明。
<br>
<br>　　通算衣食费，不计远近程。经游天下遍，却到长安城。
<br>
<br>　　城中东西市，闻客次第迎。迎客兼说客，多财为势倾。
<br>
<br>　　客心本明黠，闻语心已惊。先问十常侍，次求百公卿。
<br>
<br>　　侯家与主第，点缀无不精。归来始安坐，富与王者汀
<br>
<br>　　市卒酒肉臭，县胥家舍成。岂唯绝言语，奔走极使令。
<br>
<br>　　大儿贩材木，巧识梁栋形。小儿贩盐卤，不入州县征。
<br>
<br>　　一身偃市利，突若截海鲸。钩距不敢下，下则牙齿横。
<br>
<br>　　生为估客乐，判尔乐一生。尔又生两子，钱刀何岁平。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
