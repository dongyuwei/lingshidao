<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百七十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百七十九
<br>
<br>　　卷879_1  「招手令」
<br>
<br>　　亚其虎膺，曲其松根。以蹲鸱间虎膺之下，
<br>
<br>　　以钩戟差玉柱之旁。潜虬阔玉柱三分，奇兵阔潜虬一寸。
<br>
<br>　　死其三洛，生其五峰。
<br>
<br>　　卷879_2  「打令口号」
<br>
<br>　　送摇招，由三方。一圆分成四片，送在摇前。
<br>
<br>　　卷879_3  「龙朔中酒令」
<br>
<br>　　子母相去离，连台拗倒。
<br>
<br>　　卷879_4  「沈亚之」
<br>
<br>　　伐木丁丁，鸟鸣嘤嘤。东行西行，遇饭遇羹（人）。
<br>
<br>　　如切如磋，如琢如磨。欺客打妇，不当娄罗（沈亚之）。
<br>
<br>　　卷879_5  「令狐楚、顾非熊」
<br>
<br>　　水里取一鼍，岸上取一驼。
<br>
<br>　　将者驼，来驮者鼍，是为驼驮鼍。（令狐楚）
<br>
<br>　　屋里取一鸽，水里取一蛤。
<br>
<br>　　将者鸽，来合者蛤，是谓鸽合蛤。（顾非熊）
<br>
<br>　　卷879_6  「张祜」
<br>
<br>　　上水船，风大急。帆下人，须好立。（令狐T）
<br>
<br>　　上水船，船底破。好看客，莫倚柁。（张祜）
<br>
<br>　　卷879_7  「卢发」
<br>
<br>　　十姓胡中第六胡，也曾金阙掌洪炉。
<br>
<br>　　少年从事夸门第，莫向尊前气色粗。
<br>
<br>　　十姓胡中第六胡，文章官职胜崔卢。
<br>
<br>　　暂来关外分优寄，不称宾筵语气粗。
<br>
<br>　　卷879_8  「沈询」
<br>
<br>　　莫打南来雁，从他向北飞。打时双打取，莫遣两分离。
<br>
<br>　　卷879_9  「姚岩杰」
<br>
<br>　　遥望渔舟，不阔尺八。（卢肇）
<br>
<br>　　凭阑一呕，已觉空喉。（姚岩杰）
<br>
<br>　　卷879_10  「裴勋父子」
<br>
<br>　　矬人饶舌，破车饶楔。（父属\云：“裴勋饮十分。”）
<br>
<br>　　蝙蝠不自见，笑他梁上燕。（勋复父\云：
<br>
<br>　　“十一郎亦饮十分。”）
<br>
<br>　　卷879_11  「方干、李主簿改令」
<br>
<br>　　措大吃酒点盐，将军吃酒点酱。只见门外著篱，
<br>
<br>　　未见眼中安鄣。（方干）
<br>
<br>　　措大吃酒点盐，下人吃酒点。
<br>
<br>　　只见半臂著[，不见口唇开F.（李主簿）
<br>
<br>　　卷879_12  「高骈、薛涛」
<br>
<br>　　口，有似没量斗。（高骈）
<br>
<br>　　川，有似三条椽。（薛涛）
<br>
<br>　　卷879_13  「南唐烈祖酒令」
<br>
<br>　　雪下纷纷，便是白起。（烈祖）
<br>
<br>　　著履过街，必须雍齿。（宋齐丘）
<br>
<br>　　明朝日出，争奈萧何。（徐融）
<br>
<br>　　卷879_14  「吴越王与陶Y酒令」
<br>
<br>　　白玉石，碧波亭上迎仙客。（吴越王）
<br>
<br>　　口耳王，圣明天子要钱塘。（陶Y）
<br>
<br>　　卷879_15  「附：夷陵女郎鬼」
<br>
<br>　　鸾老头脑好，好头脑鸾老。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
