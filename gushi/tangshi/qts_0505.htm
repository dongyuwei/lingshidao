<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百零五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷五百零五
<br>
<br>　　卷505_1  「题寺壁二首」吕群
<br>
<br>　　路行三蜀尽，身及一阳生。赖有残灯火，相依坐到明。
<br>
<br>　　社后辞巢燕，霜前别蒂蓬。愿为蝴蝶梦，飞去觅关中。
<br>
<br>　　卷505_2  「黄蜀葵」崔涯
<br>
<br>　　野栏秋景晚，疏散两三枝。嫩碧浅轻态，幽香闲澹姿。
<br>
<br>　　露倾金盏小，风引道冠欹。独立悄无语，清愁人讵知。
<br>
<br>　　卷505_3  「咏春风」崔涯
<br>
<br>　　动地经天物不伤，高情逸韵住何方。扶持燕雀连天去，
<br>
<br>　　断送杨花尽日狂。绕桂月明过万户，弄帆晴晚渡三湘。
<br>
<br>　　孤云虽是无心物，借便吹教到帝乡。
<br>
<br>　　卷505_4  「竹」崔涯
<br>
<br>　　领得溪风不放回，傍窗缘砌遍庭栽。须招野客为邻住，
<br>
<br>　　看引山禽入郭来。幽院独惊秋气早，小门深向绿阴开。
<br>
<br>　　谁怜翠色兼寒影，静落茶瓯与酒杯。
<br>
<br>　　卷505_5  「侠士诗」崔涯
<br>
<br>　　太行岭上二尺雪，崔涯袖中三尺铁。
<br>
<br>　　一朝若遇有心人，出门便与妻儿别。
<br>
<br>　　卷505_6  「别妻」崔涯
<br>
<br>　　陇上泉流陇下分，断肠呜咽不堪闻。
<br>
<br>　　嫦娥一入月中去，巫峡千秋空白云。
<br>
<br>　　卷505_7  「杂嘲二首」崔涯
<br>
<br>　　二年不到宋家东，阿母深居僻巷中。
<br>
<br>　　含泪向人羞不语，琵琶弦断倚屏风。
<br>
<br>　　日暮迎来香x中，百年心事一宵同。
<br>
<br>　　寒鸡鼓翼纱窗外，已觉恩情逐晓风。
<br>
<br>　　卷505_8  「悼妓」崔涯
<br>
<br>　　赤板桥西小竹篱，槿花还似去年时。
<br>
<br>　　淡黄衫子浑无色，肠断丁香画雀儿。
<br>
<br>　　卷505_9  「自苏州至望亭驿有作（一作李嘉v诗）」郭良骥
<br>
<br>　　南浦菰蒲绕白O，东吴黎庶逐黄巾。野棠自发空流水，
<br>
<br>　　江燕初归不见人。远岫依依如送客，平田渺渺独伤春。
<br>
<br>　　那堪回首长洲苑，烽火年年报虏尘。
<br>
<br>　　卷505_10  「邺中行」郭良骥
<br>
<br>　　年去年来秋更春，魏家园庙已成尘。
<br>
<br>　　只今惟有西陵在，无复当时歌舞人。
<br>
<br>　　卷505_11  「公无渡河」王睿
<br>
<br>　　浊波洋洋兮凝晓雾，公无渡河兮公竟渡。
<br>
<br>　　风号水激兮呼不闻，提壶看入兮中流去。
<br>
<br>　　浪摆衣裳兮随步没，沉尸深入兮蛟螭窟。
<br>
<br>　　蛟螭尽醉兮君血干，推出黄沙兮泛君骨。
<br>
<br>　　当时君死妾何适，遂就波涛合魂魄。愿持精卫衔石心，
<br>
<br>　　穷取河源塞泉脉。
<br>
<br>　　卷505_12  「松」王睿
<br>
<br>　　寒松耸拔倚苍岑，绿叶扶疏自结阴。丁固梦时还有意，
<br>
<br>　　秦王封日岂无心。常将正节栖孤鹤，不遣高枝宿众禽。
<br>
<br>　　好是特凋群木后，护霜凌雪翠逾深。
<br>
<br>　　卷505_13  「竹」王睿
<br>
<br>　　庭竹森疏玉质寒，色包葱碧尽琅\.翠筠不乐湘娥泪，
<br>
<br>　　斑箨堪裁汉主冠。成韵含风已萧瑟，媚涟凝渌更檀栾。
<br>
<br>　　此君引凤为龙日，耸节稍云直上看。
<br>
<br>　　卷505_14  「解昭君怨」王睿
<br>
<br>　　莫怨工人丑画身，莫嫌明主遣和亲。
<br>
<br>　　当时若不嫁胡虏，只是宫中一舞人。
<br>
<br>　　卷505_15  「祠渔山神女歌二首」王睿
<br>
<br>　　草头花椰叶裙，蒲葵树下舞蛮云。
<br>
<br>　　引领望江遥滴酒，白O风起水生文。
<br>
<br>　　枨枨山响答琵琶，酒湿青莎肉饲鸦。
<br>
<br>　　树叶无声神去后，纸钱灰出木绵花。
<br>
<br>　　卷505_16  「牡丹（一作王毂诗）」王睿
<br>
<br>　　牡丹妖艳乱人心，一国如狂不惜金。
<br>
<br>　　曷若东园桃与李，果成无语自成阴。
<br>
<br>　　卷505_17  「秋（一作王毂诗）」王睿
<br>
<br>　　蝉噪古槐疏叶下，树衔斜日映孤城。
<br>
<br>　　欲知潘鬓愁多少，一夜新添白数茎。
<br>
<br>　　卷505_18  「燕（一作王毂诗）」王睿
<br>
<br>　　海燕双飞意若何，曲梁呕嘎语声多。
<br>
<br>　　茅檐不必嫌卑陋，犹胜吴宫k尔窠。
<br>
<br>　　卷505_19  「白云向空尽（一作周成诗）」焦郁
<br>
<br>　　白云升远岫，摇曳入晴空。乘化随舒卷，无心任始终。
<br>
<br>　　欲销仍带日，将断更因风。势薄飞难定，天高色易穷。
<br>
<br>　　影收元气表，光灭太虚中。倘若从龙去，还施济物功。
<br>
<br>　　卷505_20  「春雪」焦郁
<br>
<br>　　散漫天涯色，乘春四望平。不分残照影，何处断鸿声。
<br>
<br>　　缭绕先经塞，霏微近过城。因风低未敛，带雨重还轻。
<br>
<br>　　干吕知时泰，如膏候岁成。小儒同品物，无以答皇明。
<br>
<br>　　春雪空髁蓖庑保霏微半入野人家。
<br>
<br>　　长天远树山山白，不辨梅花与柳花。
<br>
<br>　　卷505_21  「赠去婢」崔郊
<br>
<br>　　公子王孙逐后尘，绿珠垂泪滴罗巾。
<br>
<br>　　侯门一入深如海，从此萧郎是路人。
<br>
<br>　　卷505_22  「江西投谒所知为典客所阻因赋」刘鲁风
<br>
<br>　　万卷书生刘鲁风，烟波万里谒文翁。
<br>
<br>　　无钱乞与韩知客，名纸毛生不肯通。
<br>
<br>　　卷505_23  「玉清行」柳泌
<br>
<br>　　遥遥寒冬时，萧萧蹑太无。仰望蕊宫殿，横天临不虚。
<br>
<br>　　下看白日流，上造真皇居。西牖日门开，南衢星宿疏。
<br>
<br>　　王母来瑶池，庆云拥琼舆。嵬峨丹凤冠，摇曳紫霞裾。
<br>
<br>　　照彻圣姿严，飘u神步徐。仙郎执玉节，侍女捧金书。
<br>
<br>　　灵香散彩烟，北阙路阗。龙马行无迹，歌钟声沸天。
<br>
<br>　　驭风升宝座，郁景晏华筵。妙奏三春曲，高罗万古仙。
<br>
<br>　　七珍飞满座，九液酌如泉。灵佩垂轩下，旗幡列帐前。
<br>
<br>　　狮麟威赫赫，鸾凤影翩翩。顾盼乃须臾，已是数千年。
<br>
<br>　　卷505_24  「琼台」柳泌
<br>
<br>　　崖壁盘空天路回，白云行尽见琼台。
<br>
<br>　　洞门黯黯阴云闭，金阙尤盏羁。
<br>
<br>　　卷505_25  「操莲曲」何希尧
<br>
<br>　　锦莲浮处水粼粼，风外香生袜底尘。
<br>
<br>　　荷叶荷裙相映色，闻歌不见采莲人。
<br>
<br>　　卷505_26  「一枝花」何希尧
<br>
<br>　　几树晴葩映水开，乱红狼藉点苍苔。
<br>
<br>　　东风留得残枝在，为惜馀芳独看来。
<br>
<br>　　卷505_27  「柳枝词」何希尧
<br>
<br>　　大堤杨柳雨沈沈，万缕千条惹恨深。
<br>
<br>　　飞絮满天人去远，东风无力系春心。
<br>
<br>　　卷505_28  「海棠」何希尧
<br>
<br>　　著雨胭脂点点消，半开时节最妖娆。
<br>
<br>　　谁家更有黄金屋，深锁东风贮阿娇。
<br>
<br>　　卷505_29  「遗临平监吏」朱冲和
<br>
<br>　　三千里外布干戈，果得鲸鲵入网罗。
<br>
<br>　　今日宝刀无杀气，只缘君处受恩多。
<br>
<br>　　卷505_30  「荻塘西庄赠房元垂」张光朝
<br>
<br>　　门在荻塘西，塘高何联联。往昔分地利，远近无闲田。
<br>
<br>　　水国信污下，霖霪即成川。苗稼尽淹没，兹乡独丰年。
<br>
<br>　　家肥待亲懿，人乐思管弦。日晏始能起，盥漱看厨烟。
<br>
<br>　　酝酒寒正熟，养鱼长食鲜。黄昏钟未鸣，偃息早已眠。
<br>
<br>　　何意久城市，寂寥丘中缘。俯仰在颜色，区区人事间。
<br>
<br>　　忆昔炎汉时，乃知绮季贤。静默不能仕，养老终南山。
<br>
<br>　　卷505_31  「天门街西观荣王聘妃（荣王，宪宗幼子）」张光朝
<br>
<br>　　仙媛来朱邸，名山出紫微。三周初展义，百两遂言归。
<br>
<br>　　郑国通梁苑，天津接帝畿。桥成乌鹊助，盖转凤凰飞。
<br>
<br>　　霜仗迎秋色，星缸满夜辉。从兹磐石固，应为得贤妃。
<br>
<br>　　卷505_32  「天门街西观荣王聘妃」梁铉
<br>
<br>　　帝子乘龙夜，三星照户前。两行宫火出，十里道铺筵。
<br>
<br>　　罗绮明中识，箫韶暗里传。灯攒九华扇，帐撒五铢钱。
<br>
<br>　　交颈文鸳合，和鸣彩凤连。欲知来日美，双拜紫微天。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
