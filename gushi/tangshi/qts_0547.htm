<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百四十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百四十七
<br>
<br>　　卷547_1  「题吕食新水阁兼寄南商州郎中」朱景玄
<br>
<br>　　丹槛初结构，孤高冠清川。庭临谷中树，檐落山上泉。
<br>
<br>　　晓色挂残月，夜声杂繁弦。青春去如水，康乐归何年。
<br>
<br>　　卷547_2  「华山南望春」朱景玄
<br>
<br>　　灵岳多异状，ff出虚空。闲云恋岩壑，起灭苍翠中。
<br>
<br>　　皓气澄野水，神光秘琼宫。鹤巢前林雪，瀑落满涧风。
<br>
<br>　　春尽花未发，川回路难穷。何因著山屐，鹿迹寻羊公。
<br>
<br>　　卷547_3  「水阁」朱景玄
<br>
<br>　　楼居半池上，澄影共相空。谢守题诗处，莲开净碧中。
<br>
<br>　　卷547_4  「迎风亭」朱景玄
<br>
<br>　　山雨留清气，溪飙送早凉。时回石门步，阶下碧云光。
<br>
<br>　　卷547_5  「双槠亭」朱景玄
<br>
<br>　　连檐对双树，冬翠夏无尘。未肯惭桃李，成阴不待春。
<br>
<br>　　卷547_6  「莲亭」朱景玄
<br>
<br>　　回塘最幽处，拍水小亭开。莫怪阑干湿，夜宿来。
<br>
<br>　　卷547_7  「中峰亭」朱景玄
<br>
<br>　　中峰上翠微，窗晓早霞飞。几引登山屐，春风踏雪归。
<br>
<br>　　卷547_8  「飞云亭」朱景玄
<br>
<br>　　上结孤圆顶，飞轩出泰清。有时迷处所，梁栋晓云生。
<br>
<br>　　卷547_9  「四望亭」朱景玄
<br>
<br>　　高亭群峰首，四面俯晴川。每见晨光晓，阶前万井烟。
<br>
<br>　　卷547_10  「望莲台」朱景玄
<br>
<br>　　秋台好登望，菡萏发清池。半似红颜醉，凌波欲暮时。
<br>
<br>　　卷547_11  「茶亭」朱景玄
<br>
<br>　　静得尘埃外，茶芳小华山。此亭真寂寞，世路少人闲。
<br>
<br>　　卷547_12  「宿新安村步」朱景玄
<br>
<br>　　淅淅寒流涨浅沙，月明空渚遍芦花。
<br>
<br>　　离人偶宿孤村下，永夜闻砧一两家。
<br>
<br>　　卷547_13  「远闻本郡行春到旧山二首」朱景玄
<br>
<br>　　一身从宦留京邑，五马遥闻到旧山。
<br>
<br>　　已领烟霞光野径，深惭老幼候柴关。
<br>
<br>　　清风借响松筠外，画隼停晖水石间。
<br>
<br>　　定掩溪名在图传，共知轩盖此登攀。
<br>
<br>　　卷547_14  「和崔使君临发不得观积雪」朱景玄
<br>
<br>　　贫居稍与池塘近，旬日轩车不降来。
<br>
<br>　　一树琼花空有待，晓风看落满青苔。
<br>
<br>　　卷547_15  「句」朱景玄
<br>
<br>　　塞鸿先秋去，边草入夏生。（见《酉阳杂俎》）
<br>
<br>　　卷547_16  「别青州妓段东美」薛宜僚
<br>
<br>　　经年邮驿许安栖，一会他乡别恨迷。
<br>
<br>　　今日海帆飘万里，不堪肠断对含啼。
<br>
<br>　　阿母桃花方似锦，王孙草色正如烟。
<br>
<br>　　不须更向沧溟望，惆怅欢情恰一年。
<br>
<br>　　卷547_17  「咏韦皋」郭圆
<br>
<br>　　宣父从周又适秦，昔贤谁少出风尘。
<br>
<br>　　当时甚讶张延赏，不识韦皋是贵人。
<br>
<br>　　卷547_18  「进宣宗收复河湟诗」崔铉
<br>
<br>　　边陲万里注恩波，宇宙群芳洽凯歌。右地名王争解辫，
<br>
<br>　　远方戎垒尽投戈。烟尘永息三秋戍，瑞气遥清九折河。
<br>
<br>　　共遇圣明千载运，更观俗阜与时和。
<br>
<br>　　卷547_19  「咏架上鹰」崔铉
<br>
<br>　　天边心胆架头身，欲拟飞腾未有因。
<br>
<br>　　万里碧霄终一去，不知谁是解绦人。
<br>
<br>　　卷547_20  「越亭二十韵」元晦
<br>
<br>　　乏才叨八使，徇禄非三顾。南服颁诏条，东林证迷误。
<br>
<br>　　未闻述职效，偶脱嚣烦趣。激水浚坳塘，缘崖欹磴步。
<br>
<br>　　西岩焕朝旭，深壑囊宿雾。影气爽衣巾，凉t轻杖履。
<br>
<br>　　临高神虑寂，远眺川原布。孤帆逗汀烟，翻鸦集江树。
<br>
<br>　　独探洞府静，恍若缬觥Ｒ凰财跽孀冢百年成妄故。
<br>
<br>　　孱颜石户启，杳霭溪云度。松籁韵宫商，鸳甍势翔溯。
<br>
<br>　　津梁危凹埽济物虚舟渡。环流驰羽觞，金英妒妆。
<br>
<br>　　笳吟寒垒迥，鸟噪空山暮。怅望麋鹿心，低回车马路。
<br>
<br>　　悬冠谢陶令，褫怀疏傅。遐想蜕缨q，徒惭恤襦F.
<br>
<br>　　福盈祸之倚，权胜道所恶。何必栖禅关，无言自冥悟。
<br>
<br>　　卷547_21  「除浙东留题桂郡林亭」元晦
<br>
<br>　　紫泥远自金銮降，朱旆翻驰镜水头。陶令风光偏畏夜，
<br>
<br>　　子牟衰鬓暗惊秋。西邻月色何时见，南国春光岂再游。
<br>
<br>　　莫遣艳歌催客醉，不堪回首翠蛾愁。
<br>
<br>　　卷547_22  「句」元晦
<br>
<br>　　石静如开镜，山高若耸莲。笋竿抽玉管，花蔓缀金钿。
<br>
<br>　　（岩光亭楼海虞衡志）。
<br>
<br>　　卷547_23  「和元常侍除浙东留题」路贯
<br>
<br>　　谢安致理逾三载，黄霸清声彻九重。犹辍环归凤阙，
<br>
<br>　　且将仁政到稽峰。林间立马罗千骑，池上开筵醉一钟。
<br>
<br>　　共喜甘棠有新咏，独惭霜鬓又攀龙。
<br>
<br>　　卷547_24  「赠巩畴」郑薰
<br>
<br>　　密雪松桂寒，书窗导馀清。风撼冰玉碎，阶前琴磬声。
<br>
<br>　　榻静几砚洁，帙散缣缃明。高论展僧肇，精言资巩生。
<br>
<br>　　立意加玄虚，析理分纵横。万化悉在我，一物安能惊。
<br>
<br>　　江海何所动，丘山常自平。迟速不相阂，后先徒起争。
<br>
<br>　　镜照分妍丑，秤称分重轻。颜容宁入鉴，铢两岂关衡。
<br>
<br>　　蕴微道超忽，剖镫音泠泠。纸上掣牢键，舌端摇利兵。
<br>
<br>　　圆澈保直性，客尘排妄情。有住即非住，无行即是行。
<br>
<br>　　疏越舍朱弦，哇淫鄙秦筝。淡薄贵无味，羊斟惭大羹。
<br>
<br>　　洪远包乾坤，幽潜沈冥。罔烦跬步举，顿达万里程。
<br>
<br>　　庐远尚莫晓，隐留曾误听。直须持妙说，共诣毗耶城。
<br>
<br>　　卷547_25  「句」郑薰
<br>
<br>　　项斯逢水部，谁道不关情。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
