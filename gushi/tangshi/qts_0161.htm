<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百六十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百六十一
<br>
<br>　　卷161_1  「古风」李白
<br>
<br>　　大雅久不作，吾衰竟谁陈。王风委蔓草，战国多荆榛。
<br>
<br>　　龙虎相啖食，兵戈逮狂秦。正声何微茫，哀怨起骚人。
<br>
<br>　　扬马激颓波，开流荡无垠。废兴虽万变，宪章亦已沦。
<br>
<br>　　自从建安来，绮丽不足珍。圣代复元古，垂衣贵清真。
<br>
<br>　　群才属休明，乘运共跃鳞。文质相炳焕，众星罗秋F.
<br>
<br>　　我志在删述，垂辉映千春。希圣如有立，绝笔于获麟。
<br>
<br>　　蟾蜍薄太清，蚀此瑶台月。圆光亏中天，金魄遂沦没。
<br>
<br>　　EX入紫微，大明夷朝晖。浮云隔两曜，万象昏阴霏。
<br>
<br>　　萧萧长门宫，昔是今已非。桂蠹花不实，天霜下严威。
<br>
<br>　　沈叹终永夕，感我涕沾衣。
<br>
<br>　　秦皇扫六合，虎视何雄哉。飞剑决浮云，诸侯尽西来。
<br>
<br>　　明断自天启，大略驾群才。收兵铸金人，函谷正东开。
<br>
<br>　　铭功会稽岭，骋望琅琊台。刑徒七十万，起土骊山隈。
<br>
<br>　　尚采不死药，茫然使心哀。连弩射海鱼，长鲸正崔嵬。
<br>
<br>　　额鼻象五岳，扬波喷云雷。G鬣蔽青天，何由睹蓬莱。
<br>
<br>　　徐载秦女，楼船几时回。但见三泉下，金棺葬寒灰。
<br>
<br>　　凤飞九千仞，五章备彩珍。衔书且虚归，空入周与秦。
<br>
<br>　　横绝历四海，所居未得邻。吾营紫河车，千载落风尘。
<br>
<br>　　药物秘海岳，采铅青溪滨。时登大楼山，举手望仙真。
<br>
<br>　　羽驾灭去影，飙车绝回轮。尚恐丹液迟，志愿不及申。
<br>
<br>　　徒霜镜中发，羞彼鹤上人。桃李何处开，此花非我春。
<br>
<br>　　唯应清都境，长与韩众亲。
<br>
<br>　　太白何苍苍，星辰上森列。去天三百里，邈尔与世绝。
<br>
<br>　　中有绿发翁，披云卧松雪。不笑亦不语，冥栖在岩穴。
<br>
<br>　　我来逢真人，长跪问宝诀。粲然启玉齿，授以炼药说。
<br>
<br>　　铭骨传其语，竦身已电灭。仰望不可及，苍然五情热。
<br>
<br>　　吾将营丹砂，永与世人别。
<br>
<br>　　代马不思越，越禽不恋燕。情性有所习，土风固其然。
<br>
<br>　　昔别雁门关，今戍龙庭前。惊沙乱海日，飞雪迷胡天。
<br>
<br>　　虮虱生虎i，心魂逐旌旃。苦战功不赏，忠诚难可宣。
<br>
<br>　　谁怜李飞将，白首没三边。
<br>
<br>　　五鹤西北来，飞飞凌太清。仙人绿云上，自道安期名。
<br>
<br>　　两两白玉童，双吹紫鸾笙。去影忽不见，回风送天声。
<br>
<br>　　我欲一问之，飘然若流星。愿餐金光草，寿与天齐倾。
<br>
<br>　　咸阳二三月，宫柳黄金枝。绿帻谁家子，卖珠轻薄儿。
<br>
<br>　　日暮醉酒归，白马骄且驰。意气人所仰，冶游方及时。
<br>
<br>　　子云不晓事，晚献长杨辞。赋达身已老，草玄鬓若丝。
<br>
<br>　　投阁良可叹，但为此辈嗤。
<br>
<br>　　庄周梦胡蝶，胡蝶为庄周。一体更变易，万事良悠悠。
<br>
<br>　　乃知蓬莱水，复作清浅流。青门种瓜人，旧日东陵侯。
<br>
<br>　　富贵故如此，营营何所求。
<br>
<br>　　齐有倜傥生，鲁连特高妙。明月出海底，一朝开光曜。
<br>
<br>　　却秦振英声，后世仰末照。意轻千金赠，顾向平原笑。
<br>
<br>　　吾亦澹荡人，拂衣可同调。
<br>
<br>　　黄河走东溟，白日落西海。逝川与流光，飘忽不相待。
<br>
<br>　　春容舍我去，秋发已衰改。人生非寒松，年貌岂长在。
<br>
<br>　　吾当乘云螭，吸景驻光彩。
<br>
<br>　　松柏本孤直，难为桃李颜。昭昭严子陵，垂钓沧波间。
<br>
<br>　　身将客星隐，心与浮云闲。长揖万乘君，还归富春山。
<br>
<br>　　清风洒六合，邈然不可攀。使我长叹息，冥栖岩石间。
<br>
<br>　　君平既弃世，世亦弃君平。观变穷太易，探元化群生。
<br>
<br>　　寂寞缀道论，空帘闭幽情。驺虞不虚来，N|有时鸣。
<br>
<br>　　安知天汉上，白日悬高名。海客去已久，谁人测沉冥。
<br>
<br>　　胡关饶风沙，萧索竟终古。木落秋草黄，登高望戎虏。
<br>
<br>　　荒城空大漠，边邑无遗堵。白骨横千霜，嵯峨蔽榛莽。
<br>
<br>　　借问谁凌虐，天骄毒威武。赫怒我圣皇，劳师事鼙鼓。
<br>
<br>　　阳和变杀气，发卒骚中土。三十六万人，哀哀泪如雨。
<br>
<br>　　且悲就行役，安得营农圃。不见征戍儿，岂知关山苦。
<br>
<br>　　李牧今不在，边人饲豺虎。
<br>
<br>　　燕昭延郭隗，遂筑黄金台。剧辛方赵至，邹衍复齐来。
<br>
<br>　　奈何青云士，弃我如尘埃。珠玉买歌笑，糟糠养贤才。
<br>
<br>　　方知黄鹤举，千里独裴回。
<br>
<br>　　宝剑双蛟龙，雪花照芙蓉。精光射天地，雷腾不可冲。
<br>
<br>　　一去别金匣，飞沉失相从。风胡灭已久，所以潜其锋。
<br>
<br>　　吴水深万丈，楚山邈千重。雌雄终不隔，神物会当逢。
<br>
<br>　　金华牧羊儿，乃是紫烟客。我愿从之游，未去发已白。
<br>
<br>　　不知繁华子，扰扰何所迫。昆山采琼蕊，可以炼精魄。
<br>
<br>　　天津三月时，千门桃与李。朝为断肠花，暮逐东流水。
<br>
<br>　　前水复后水，古今相续流。新人非旧人，年年桥上游。
<br>
<br>　　鸡鸣海色动，谒帝罗公侯。月落西上阳，馀辉半城楼。
<br>
<br>　　衣冠照云日，朝下散皇州。鞍马如飞龙，黄金络马头。
<br>
<br>　　行人皆辟易，志气横嵩丘。入门上高堂，列鼎错珍羞。
<br>
<br>　　香风引赵舞，清管随齐讴。七十紫鸳鸯，双双戏庭幽。
<br>
<br>　　行乐争昼夜，自言度千秋。功成身不退，自古多愆尤。
<br>
<br>　　黄犬空叹息，绿珠成衅仇。何如鸱夷子，散发棹扁舟。
<br>
<br>　　西岳莲花山，迢迢见明星。素手把芙蓉，虚步蹑太清。
<br>
<br>　　霓裳曳广带，飘拂升天行。邀我登云台，高揖卫叔卿。
<br>
<br>　　恍恍与之去，驾鸿凌紫冥。俯视洛阳川，茫茫走胡兵。
<br>
<br>　　流血涂野草，豺狼尽冠缨。
<br>
<br>　　昔我游齐都，登华不注峰。兹山何峻秀，绿翠如芙蓉。
<br>
<br>　　萧飒古仙人，了知是赤松。借予一白鹿，自挟两青龙。
<br>
<br>　　含笑凌倒景，欣然愿相从。泣与亲友别，欲语再三咽。
<br>
<br>　　勖君青松心，努力保霜雪。世路多险艰，白日欺红颜。
<br>
<br>　　分手各千里，去去何时还。在世复几时，倏如飘风度。
<br>
<br>　　空闻紫金经，白首愁相误。抚己忽自笑，沉吟为谁故。
<br>
<br>　　名利徒煎熬，安得闲余步。终留赤玉舄，东上蓬莱路。
<br>
<br>　　秦帝如我求，苍苍但烟雾。
<br>
<br>　　郢客吟白雪，遗响飞青天。徒劳歌此曲，举世谁为传。
<br>
<br>　　试为巴人唱，和者乃数千。吞声何足道，叹息空凄然。
<br>
<br>　　秦水别陇首，幽咽多悲声。胡马顾朔雪，躞蹀长嘶鸣。
<br>
<br>　　感物动我心，缅然含归情。昔视秋蛾飞，今见春蚕生。
<br>
<br>　　袅袅桑柘叶，萋萋柳垂荣。急节谢流水，羁心摇悬旌。
<br>
<br>　　挥涕且复去，恻怆何时平。
<br>
<br>　　秋露白如玉，团团下庭绿。我行忽见之，寒早悲岁促。
<br>
<br>　　人生鸟过目，胡乃自结束。景公一何愚，牛山泪相续。
<br>
<br>　　物苦不知足，得陇又望蜀。人心若波澜，世路有屈曲。
<br>
<br>　　三万六千日，夜夜当秉烛。
<br>
<br>　　大车扬飞尘，亭午暗阡陌。中贵多黄金，连云开甲宅。
<br>
<br>　　路逢斗鸡者，冠盖何辉赫。鼻息干虹U，行人皆怵惕。
<br>
<br>　　世无洗耳翁，谁知尧与跖。
<br>
<br>　　世道日交丧，浇风散淳源。不采芳桂枝，反栖恶木根。
<br>
<br>　　所以桃李树，吐花竟不言。大运有兴没，群动争飞奔。
<br>
<br>　　归来广成子，去入无穷门。
<br>
<br>　　碧荷生幽泉，朝日艳且鲜。秋花冒绿水，密叶罗青烟。
<br>
<br>　　秀色空绝世，馨香竟谁传。坐看飞霜满，凋此红芳年。
<br>
<br>　　结根未得所，愿托华池边。
<br>
<br>　　燕赵有秀色，绮楼青云端。眉目艳皎月，一笑倾城欢。
<br>
<br>　　常恐碧草晚，坐泣秋风寒。纤手怨玉琴，清晨起长叹。
<br>
<br>　　焉得偶君子，共乘双飞鸾。
<br>
<br>　　容颜若飞电，时景如飘风。草绿霜已白，日西月复东。
<br>
<br>　　华鬓不耐秋，飒然成衰蓬。古来贤圣人，一一谁成功。
<br>
<br>　　君子变猿鹤，小人为沙虫。不及广成子，乘云驾轻鸿。
<br>
<br>　　三季分战国，七雄成乱麻。王风何怨怒，世道终纷。
<br>
<br>　　至人洞玄象，高举凌紫霞。仲尼欲浮海，吾祖之流沙。
<br>
<br>　　圣贤共沦没，临歧胡咄嗟。
<br>
<br>　　玄风变太古，道丧无时还。扰扰季叶人，鸡鸣趋四关。
<br>
<br>　　但识金马门，谁知蓬莱山。白首死罗绮，笑歌无时闲。
<br>
<br>　　绿酒哂丹液，青娥凋素颜。大儒挥金椎，琢之诗礼间。
<br>
<br>　　苍苍三株树，冥目焉能攀。
<br>
<br>　　郑客西入关，行行未能已。白马华山君，相逢平原里。
<br>
<br>　　璧遗镐池君，明年祖龙死。秦人相谓曰，吾属可去矣。
<br>
<br>　　一往桃花源，千春隔流水。
<br>
<br>　　蓐收肃金气，西陆弦海月。秋蝉号阶轩，感物忧不歇。
<br>
<br>　　良辰竟何许，大运有沦忽。天寒悲风生，夜久众星没。
<br>
<br>　　恻恻不忍言，哀歌逮明发。
<br>
<br>　　北溟有巨鱼，身长数千里。仰喷三山雪，横吞百川水。
<br>
<br>　　凭陵随海运，砗找蚍缙稹Ｎ峁勰μ旆桑九万方未已。
<br>
<br>　　羽檄如流星，虎符合专城。喧呼救边急，群鸟皆夜鸣。
<br>
<br>　　白日曜紫微，三公运权衡。天地皆得一，澹然四海清。
<br>
<br>　　借问此何为，答言楚征兵。渡泸及五月，将赴云南征。
<br>
<br>　　怯卒非战士，炎方难远行。长号别严亲，日月惨光晶。
<br>
<br>　　泣尽继以血，心摧两无声。困兽当猛虎，穷鱼饵奔鲸。
<br>
<br>　　千去不一回，投躯岂全生。如何舞干戚，一使有苗平。
<br>
<br>　　丑女来效颦，还家惊四邻。寿陵失本步，笑杀邯郸人。
<br>
<br>　　一曲斐然子，雕虫丧天真。棘刺造沐猴，三年费精神。
<br>
<br>　　功成无所用，楚楚且华身。大雅思文王，颂声久崩沦。
<br>
<br>　　安得郢中质，一挥成斧斤。
<br>
<br>　　抱玉入楚国，见疑古所闻。良宝终见弃，徒劳三献君。
<br>
<br>　　直木忌先伐，芳兰哀自焚。盈满天所损，沉冥道为群。
<br>
<br>　　东海沉碧水，西关乘紫云。鲁连及柱史，可以蹑清芬。
<br>
<br>　　燕臣昔恸哭，五月飞秋霜。庶女号苍天，震风击齐堂。
<br>
<br>　　精诚有所感，造化为悲伤。而我竟何辜，远身金殿傍。
<br>
<br>　　浮云蔽紫闼，白日难回光。群沙秽明珠，众草凌孤芳。
<br>
<br>　　古来共叹息，流泪空沾裳。
<br>
<br>　　孤兰生幽园，众草共芜没。虽照阳春晖，复悲高秋月。
<br>
<br>　　飞霜早淅沥，绿艳恐休歇。若无清风吹，香气为谁发。
<br>
<br>　　登高望四海，天地何漫漫。霜被群物秋，风飘大荒寒。
<br>
<br>　　荣华东流水，万事皆波澜。白日掩徂辉，浮云无定端。
<br>
<br>　　梧桐巢燕雀，枳棘栖鸳鸾。且复归去来，剑歌行路难。
<br>
<br>　　凤饥不啄粟，所食唯琅\.焉能与群鸡，刺蹙争一餐。
<br>
<br>　　朝鸣昆丘树，夕饮砥柱湍。归飞海路远，独宿天霜寒。
<br>
<br>　　幸遇王子晋，结交青云端。怀恩未得报，感别空长叹。
<br>
<br>　　朝弄紫沂海，夕披丹霞裳。挥手折若木，拂此西日光。
<br>
<br>　　云卧游八极，玉颜已千霜。飘飘入无倪，稽首祈上皇。
<br>
<br>　　呼我游太素，玉杯赐琼浆。一餐历万岁，何用还故乡。
<br>
<br>　　永随长风去，天外恣飘扬。
<br>
<br>　　摇裔双白鸥，鸣飞沧江流。宜与海人狎，岂伊云鹤俦。
<br>
<br>　　寄形宿沙月，沿芳戏春洲。吾亦洗心者，忘机从尔游。
<br>
<br>　　周穆八荒意，汉皇万乘尊。淫乐心不极，雄豪安足论。
<br>
<br>　　西海宴王母，北宫邀上元。瑶水闻遗歌，玉怀竟空言。
<br>
<br>　　灵迹成蔓草，徒悲千载魂。
<br>
<br>　　绿萝纷葳蕤，缭绕松柏枝。草木有所托，岁寒尚不移。
<br>
<br>　　奈何夭桃色，坐叹葑菲诗。玉颜艳红彩，云发非素丝。
<br>
<br>　　君子恩已毕，贱妾将何为。
<br>
<br>　　八荒驰惊飙，万物尽凋落。浮云蔽颓阳，洪波振大壑。
<br>
<br>　　龙凤脱罔罟，飘摇将安托。去去乘白驹，空山咏场藿。
<br>
<br>　　一百四十年，国容何赫然。隐隐五凤楼，峨峨横三川。
<br>
<br>　　王侯象星月，宾客如云烟。斗鸡金宫里，蹴g瑶台边。
<br>
<br>　　举动摇白日，指挥回青天。当途何翕忽，失路长弃捐。
<br>
<br>　　独有扬执戟，闭关草太玄。
<br>
<br>　　桃花开东园，含笑夸白日。偶蒙东风荣，生此艳阳质。
<br>
<br>　　岂无佳人色，但恐花不实。宛转龙火飞，零落早相失。
<br>
<br>　　讵知南山松，独立自萧o.
<br>
<br>　　秦皇按宝剑，赫怒震威神。逐日巡海右，驱石驾沧津。
<br>
<br>　　征卒空九宇，作桥伤万人。但求蓬岛药，岂思农U春。
<br>
<br>　　力尽功不赡，千载为悲辛。
<br>
<br>　　美人出南国，灼灼芙蓉姿。皓齿终不发，芳心空自持。
<br>
<br>　　由来紫宫女，共妒青蛾眉。归去潇湘b，沉吟何足悲。
<br>
<br>　　宋国梧台东，野人得燕石。夸作天下珍，却哂赵王璧。
<br>
<br>　　赵璧无缁磷，燕石非贞真。流俗多错误，岂知玉与珉。
<br>
<br>　　殷后乱天纪，楚怀亦已昏。夷羊满中野，盈高门。
<br>
<br>　　比干谏而死，屈平窜湘源。虎口何婉娈，女空婵媛。
<br>
<br>　　彭咸久沦没，此意与谁论。
<br>
<br>　　青春流惊湍，朱明骤回薄。不忍看秋蓬，飘扬竟何托。
<br>
<br>　　光风灭兰蕙，白露洒葵藿。美人不我期，草木日零落。
<br>
<br>　　战国何纷纷，兵戈乱浮云。赵倚两虎斗，晋为六卿分。
<br>
<br>　　奸臣欲窃位，树党自相群。果然田成子，一旦杀齐君。
<br>
<br>　　倚剑登高台，悠悠送春目。苍榛蔽层丘，琼草隐深谷。
<br>
<br>　　凤鸟鸣西海，欲集无珍木。O斯得所居，蒿下盈万族。
<br>
<br>　　晋风日已颓，穷途方恸哭。
<br>
<br>　　齐瑟弹东吟，秦弦弄西音。慷慨动颜魄，使人成荒淫。
<br>
<br>　　彼美佞邪子，婉娈来相寻。一笑双白璧，再歌千黄金。
<br>
<br>　　珍色不贵道，讵惜飞光沉。安识紫霞客，瑶台鸣素琴。
<br>
<br>　　越客采明珠，提携出南隅。清辉照海月，美价倾皇都。
<br>
<br>　　献君君按剑，怀宝空长吁。鱼目复相哂，寸心增烦纡。
<br>
<br>　　羽族禀万化，小大各有依。周周亦何辜，六翮掩不挥。
<br>
<br>　　愿衔众禽翼，一向黄河飞。飞者莫我顾，叹息将安归。
<br>
<br>　　我到巫山渚，寻古登阳台。天空彩云灭，地远清风来。
<br>
<br>　　神女去已久，襄王安在哉。荒淫竟沦替，樵牧徒悲哀。
<br>
<br>　　恻恻泣路歧，哀哀悲素丝。路歧有南北，素丝易变移。
<br>
<br>　　万事固如此，人生无定期。田窦相倾夺，宾客互盈亏。
<br>
<br>　　世途多翻覆，交道方Md.斗酒强然诺，寸心终自疑。
<br>
<br>　　张陈竟火灭，萧朱亦星离。众鸟集荣柯，穷鱼守枯池。
<br>
<br>　　嗟嗟失权客，勤问何所规。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
