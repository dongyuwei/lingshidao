<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百八十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百八十六
<br>
<br>　　卷886_1  「中秋月」曹松
<br>
<br>　　九十日秋色，今秋已十分。孤光吞列宿，四面绝微云。
<br>
<br>　　众木排疏影，寒流叠细纹。遥遥望丹桂，心绪更纷纷。
<br>
<br>　　卷886_2  「寄方干」曹松
<br>
<br>　　桐庐江水闲，终日对柴关。因想别离处，不知多少山。
<br>
<br>　　钓舟春岸阔，庭树晚烟还。莫便求栖隐，桂枝堪恨颜。
<br>
<br>　　卷886_3  「宿山寺」曹松
<br>
<br>　　溪山尽日行，方听远钟声。入院逢僧定，登楼见月生。
<br>
<br>　　露垂群木润，泉落一岩清。此景关吾事，通宵寐不成。
<br>
<br>　　卷886_4  「冬日登江楼」曹松
<br>
<br>　　高楼临古岸，野步晚来登。江水因寒落，山云为雪凝。
<br>
<br>　　远村虽入望，危槛不堪凭。亲老未归去，乡愁徒自兴。
<br>
<br>　　卷886_5  「寄李处士」曹松
<br>
<br>　　僧话溪叟，平生重赤松。夜堂悲蟋蟀，秋水老芙蓉。
<br>
<br>　　吟坐倦垂钓，闲行多倚筇。闻名来已久，未得一相逢。
<br>
<br>　　塔见移来影，钟闻过去声。一斋唯默坐，应笑我营营。
<br>
<br>　　卷886_6  「客中立春」曹松
<br>
<br>　　玉烛传佳节，阳和应此辰。土牛呈岁稔，彩燕表年春。
<br>
<br>　　腊尽星回次，寒馀月建寅。梅花将柳色，偏思越乡人。
<br>
<br>　　卷886_7  「南塘暝兴」曹松
<br>
<br>　　水色昏犹白，霞光暗渐无。风荷摇破扇，波月动连珠。
<br>
<br>　　蟋蟀啼相应，鸳鸯宿不孤。小僮频报夜，归步尚踟蹰。
<br>
<br>　　卷886_8  「送郑谷归宜春」曹松
<br>
<br>　　无成归故国，上马亦高歌。况是飞鸣后，殊为喜庆多。
<br>
<br>　　暑消嵩岳雨，凉吹洞庭波。莫使闲吟去，须期接盛科。
<br>
<br>　　卷886_9  「送曾德迈归宁宜春」曹松
<br>
<br>　　湘东山川有清辉，袁水词人得意归。几府争驰毛义檄，
<br>
<br>　　一乡看侍老莱衣。筵开灞岸临清浅，路去蓝关入翠微。
<br>
<br>　　想到宜阳更无事，并将欢庆奉庭闱。
<br>
<br>　　卷886_10  「山泉」李洞
<br>
<br>　　半空飞下水，势去响如雷。静彻啼猿寺，高凌坐客台。
<br>
<br>　　耳同经剑阁，身若到天台。溅树吹成冻，凌祠触作灰。
<br>
<br>　　深中试栗，浅处落莓苔。半夜重城闭，潺枕上来。
<br>
<br>　　卷886_11  「松」卢士衡
<br>
<br>　　云外千寻好性灵，伴杉陪柏事孤贞。招呼暑气终无分，
<br>
<br>　　应和凉风别有声。细雨洒时花旋落，道人食处叶重生。
<br>
<br>　　如逢郢匠垂搜采，为栋为梁力不轻。
<br>
<br>　　卷886_12  「再游紫阳洞重题小松」卢士衡
<br>
<br>　　仙家种此充朝食，叶叶枝枝造化力。去年见时似鹤高，
<br>
<br>　　今年萧骚八九尺。不同矮桧终委地，定向晴空倚天碧。
<br>
<br>　　好期逸士统贞根，昂枝点破秋苔色。寻思凡眼重花开，
<br>
<br>　　宁知此木超尘埃。只是十年五年间，堪作大厦之宏材。
<br>
<br>　　卷886_13  「湘江晓望」熊皎
<br>
<br>　　笙歌欢罢散离筵，水色朦胧蘸宿烟。山响疏钟何处寺，
<br>
<br>　　火光收钓下滩船。微云过岛侵微月，古岸平江浸远天。
<br>
<br>　　归梦已阑风色动，孤帆仍要住无缘。
<br>
<br>　　卷886_14  「早行」熊皎
<br>
<br>　　结束何妨早，将行四顾频。山前犹见月，陌上未逢人。
<br>
<br>　　远树动宿鸟，危桥怯病身。渐明恒自慰，应免复迷津。
<br>
<br>　　卷886_15  「游嵩山」熊皎
<br>
<br>　　独背焦桐访洞天，暂攀灵迹弃尘缘。深逢野草皆疑药，
<br>
<br>　　静见樵人恐是仙。翠木入云空自老，古碑横水莫知年。
<br>
<br>　　可怜幽景堪长往，一任人间岁月迁。
<br>
<br>　　卷886_16  「九华望庐山」熊皎
<br>
<br>　　九江山势尽峥嵘，惟有匡庐最得名。万叠影遮残雪在，
<br>
<br>　　数峰岚带夕阳明。冷侵醉榻铺秋色，高亚吟龙送水声。
<br>
<br>　　只待丹霄酬志了，白云深处是归程。
<br>
<br>　　卷886_17  「道傍松」熊皎
<br>
<br>　　偃盖当衢莫记年，独含苍翠鹤应怜。垂阴独向笙歌地，
<br>
<br>　　有韵自成风雨天。尘□路岐分夜月，烧侵根脚起残烟。
<br>
<br>　　论功只合行人赏，销得烦蒸古道边。
<br>
<br>　　卷886_18  「月中桂」熊皎
<br>
<br>　　断破重轮种者谁，银蟾何事便相随。莫言望夜无攀处，
<br>
<br>　　却是吟人有得时。孤影不凋清露滴，异香常在好风吹。
<br>
<br>　　几回目断云霄外，未必娥惜一枝。
<br>
<br>　　卷886_19  「湖上望庐山」孙鲂
<br>
<br>　　辍棹南湖首重回，笑青吟翠向崔嵬。
<br>
<br>　　天应不许人全见，长把云藏一半来。
<br>
<br>　　卷886_20  「题梅岭泉」孙鲂
<br>
<br>　　梅岭旧闻传，林亭势e然。登临真不易，幽胜恐无先。
<br>
<br>　　楚野平千里，吴江曲一边。标形都大别，洞府岂知焉。
<br>
<br>　　飞阁横空去，征帆落面前。南雄雉堞峻，北壮凤台连。
<br>
<br>　　烂熳三春媚，参差百卉妍。风桃诸处锦，洛竹半溪烟。
<br>
<br>　　燕入晴梁语，莺从暖谷迁。石根朝霭碧，帘际晚霞鲜。
<br>
<br>　　径柳行难约，庭莎醉好眠。清明时更异，造化意疑偏。
<br>
<br>　　不独宜韶景，尤须看暑天。药苗繁似结，萝蔓猛如编。
<br>
<br>　　珠亚垂枝果，冰澄汲井泉。粉墙蜩蜕落，丹槛雀雏颠。
<br>
<br>　　炎气微茫觉，清飙左右穿。云峰从勃起，葵叶岂劳扇。
<br>
<br>　　又见秋天丽，浑将夏日悬。红bW著霜树，香老卧池边。
<br>
<br>　　菱芡谁铺绣，莓苔自学钱。暗虫依砌响，明月逗帘圆。
<br>
<br>　　小砌滋新菊，高轩噪暮蝉。雨声寒飒飒，雁影晓联联。
<br>
<br>　　释此何堪玩，深冬更可怜。窗中看短景，树里见重川。
<br>
<br>　　冈阜分明出，杉松气概全。讴成白雪曲，吟是早梅篇。
<br>
<br>　　创制谁人解，根基太守贤。或时留皂盖，尽日簇华筵。
<br>
<br>　　谁咏忧黎庶，狂游泥管弦。交加丰玉食，来去迸金船。
<br>
<br>　　侍从非常客，俳谐像列仙。画旗张赫奕，妖妓舞婵娟。
<br>
<br>　　罢宴心犹恋，将归兴尚牵。只应愁逼夜，宁厌赏经年。
<br>
<br>　　孤贱今何幸，跻攀奈有缘。展眉惊豁达，徐步喜周旋。
<br>
<br>　　讽咏虽知苦，推功靡极玄。聊书四十韵，甘责未精专。
<br>
<br>　　卷886_21  「庐山瀑布」孙鲂
<br>
<br>　　有山来便有，万丈落云端。雾喷千岩湿，雷倾九夏寒。
<br>
<br>　　图中僧写去，湖上客回看。却羡为猿鹤，飞鸣近碧湍。
<br>
<br>　　卷886_22  「牡丹」孙鲂
<br>
<br>　　意态天生异，转看看转新。百花休放艳，三月始为春。
<br>
<br>　　蝶死难离槛，莺狂不避人。其如豪贵地，清醒复何因。
<br>
<br>　　卷886_23  「主人司空后亭牡丹」孙鲂
<br>
<br>　　佳卉挺芳辰，夭容乃绝伦。望开从隔岁，愁过即无春。
<br>
<br>　　体物真英气，馀花似庶人。蜂攒知眷恋，鸟语亦殷勤。
<br>
<br>　　况在豪华地，宁同里巷尘。酷怜应丧德，多赏奈怡神。
<br>
<br>　　忌秽栽时土，尝甜折处津。绕行那识倦，围坐岂辞频。
<br>
<br>　　入梦殊巫峡，临池胜洛滨。乐喧丝杂竹，露渍卯连寅。
<br>
<br>　　饮兴尤思满，吟情自合新。怕风惟怯夜，忧雨不经旬。
<br>
<br>　　栏槛为良援，亭台是四邻。虽非能伐性，争免碍还淳。
<br>
<br>　　斗艳何惭蜀，矜繁未让秦。私心期一日，许近看逡巡。
<br>
<br>　　卷886_24  「看牡丹二首」孙鲂
<br>
<br>　　莫将红粉比华，红粉那堪比此花。隔院闻香谁不惜，
<br>
<br>　　出栏呈艳自应夸。北方有态须倾国，西子能言亦丧家。
<br>
<br>　　输我一枝和晓露，真珠帘外向人斜。
<br>
<br>　　看花长到牡丹月，万事全忘自不知。风促乍开方可惜，
<br>
<br>　　雨淋将谢可堪悲。闲年对坐浑成偶，醉后抛眠恐负伊。
<br>
<br>　　也拟便休还改过，迢迢争奈一年期。
<br>
<br>　　卷886_25  「题未开牡丹」孙鲂
<br>
<br>　　青苞虽小叶虽疏，贵气高情便有馀。浑未盛时犹若此，
<br>
<br>　　算应开日合何如。寻芳蝶已栖丹槛，衬落苔先染石渠。
<br>
<br>　　无限风光言不得，一心留在暮春初。
<br>
<br>　　卷886_26  「主人司空见和未开牡丹，辄却奉和」孙鲂
<br>
<br>　　把笔临芳不自怡，首征章句促妖期。已惊常调言多鄙，
<br>
<br>　　遽捧高吟愧可知。绝代贞名应愈重，千金方笑更难移。
<br>
<br>　　狂歌狂醉犹堪羡，大拙当时是老时。
<br>
<br>　　卷886_27  「又题牡丹上主人司空」孙鲂
<br>
<br>　　一年芳胜一年芳，爱重贤侯意异常。手辟红房看阔狭，
<br>
<br>　　自张青幄盖馨香。白疑美玉无多润，紫觉灵芝不是祥。
<br>
<br>　　只恐梦征他日去，又须疑向凤池傍。
<br>
<br>　　卷886_28  「牡丹落后有作」孙鲂
<br>
<br>　　未发先愁有一朝，如今零落更魂销。青丛别后无多色，
<br>
<br>　　红线穿来已半焦。蓄恨绮罗犹眷眷，薄情蜂蝶去飘飘。
<br>
<br>　　明年虽道还期在，争奈凭栏乍寂寥。
<br>
<br>　　卷886_29  「柳絮咏」孙鲂
<br>
<br>　　年年三月里，随处自悠扬。雨过浑疑尽，风来特地狂。
<br>
<br>　　入花蜂有碍，遮水燕无妨。苦是添离思，青门道路长。
<br>
<br>　　卷886_30  「甘露寺紫薇花」孙鲂
<br>
<br>　　蜀葵鄙下兼全落，菡萏清高且未开。赫日迸光飞蝶去，
<br>
<br>　　紫薇擎艳出林来。闻香不称从僧舍，见影尤思在酒杯。
<br>
<br>　　谁笑晚芳为贱劣，便饶春丽已尘埃。牵吟过夏惟忧尽，
<br>
<br>　　立看移时亦忘回。惆怅寓居无好地，懒能分取一枝栽。
<br>
<br>　　卷886_31  「芳草」孙鲂
<br>
<br>　　何处不相见，烟苗捧露心。萋萋绿远水，苒苒在空林。
<br>
<br>　　野吹闲摇阔，游人醉卧深。南朝古城里，碑石又应沈。
<br>
<br>　　卷886_32  「春苔」孙鲂
<br>
<br>　　底物最牵吟，秋苔独自寻。何时连夜雨，叠翠满松阴。
<br>
<br>　　湘岸荒祠静，吴宫古砌深。侯门还可惜，长被马蹄侵。
<br>
<br>　　卷886_33  「老松」孙鲂
<br>
<br>　　郁郁复苍苍，秋风韵更长。空心应有□，老叶不知霜。
<br>
<br>　　子落生深涧，阴清背夕阳。如逢东岱雨，犹得覆秦王。
<br>
<br>　　卷886_34  「柳（十一首）」孙鲂
<br>
<br>　　茏葱二月初，青软自相纡。意态花犹少，风流木更无。
<br>
<br>　　影繁晴陌上，烟重古城隅。炀帝河声里，几番荣又枯。
<br>
<br>　　数树新栽在画桥，春来犹自长长条。
<br>
<br>　　东风多事刚牵引，已解纤纤学舞腰。
<br>
<br>　　金堤堤上一林烟，况近清明二月天。
<br>
<br>　　别有数枝遥望见，画桥南面拂秋千。
<br>
<br>　　春物牵情不奈何，就中杨柳态难过。
<br>
<br>　　也知是处无花去，争奈看时未觉多。
<br>
<br>　　小眉初展绿条稠，露压烟鞑蛔杂伞
<br>
<br>　　莫是折来偏属意，依稀相似是风流。
<br>
<br>　　九衢春霁湿云凝，着地毵毵碍马行。
<br>
<br>　　拟折无端抛又恋，乱穿来去羡黄莺。
<br>
<br>　　千树阴阴盖御沟，雪花金穗思悠悠。
<br>
<br>　　先朝事后应无也，惟是荒根逐碧流。
<br>
<br>　　摇荡和风恃赖春，蘸流遮路逐年新。
<br>
<br>　　颠狂絮落还堪恨，分外欺凌寂寞人。
<br>
<br>　　暖催春促吐芳芽，伴雨从风处处斜。
<br>
<br>　　莫道玄功无定配，不然争得见桃花。
<br>
<br>　　小池前后碧江滨，@翠抛青烂熳春。
<br>
<br>　　不是和风为抬举，可能开眼向行人。
<br>
<br>　　深绿依依配浅黄，两般颜色一般香。
<br>
<br>　　到头袅娜成何事，只解年年断客肠。
<br>
<br>　　卷886_35  「看桑」孙鲂
<br>
<br>　　簇簇互相遮，闲看实可嗟。藉多虽是叶，栽盛不如花。
<br>
<br>　　春绿暗连麦，秋干暮立鸦。旧乡曾种得，经乱属谁家。
<br>
<br>　　卷886_36  「仙都山留题」刘昭禹
<br>
<br>　　林下事无非，尘中竟不知。白云深拥我，青石合眠谁。
<br>
<br>　　山静捣灵药，夜闲论古诗。此来亲羽客，何日变枯髭。
<br>
<br>　　卷886_37  「晚霁望岳麓」刘昭禹
<br>
<br>　　湘西斜日边，峭入几寻天。翠落重城内，屏开万户前。
<br>
<br>　　崖危溅瀑，林罅静通仙。谁肯功成后，相携扫石眠。
<br>
<br>　　卷886_38  「石笋」刘昭禹
<br>
<br>　　千古海门石，移归吟叟居。窍腥蛟出后，形瘦浪冲馀。
<br>
<br>　　工语宁无玉，僧知忽有书。好期仙者叱，变化向庭隅。
<br>
<br>　　卷886_39  「伤雨后牡丹」刘昭禹
<br>
<br>　　废功看不已，醉起又持杯。数日帘常卷，中宵雨忽来。
<br>
<br>　　凄凉无戏蝶，零落在苍苔。造化根难问，令人首可回。
<br>
<br>　　卷886_40  「送人红花栽」刘昭禹
<br>
<br>　　世上红蕉异，因移万里根。艰难离瘴土，潇洒入朱门。
<br>
<br>　　叶战青云韵，花零宿露痕。长安多未识，谁想动吟魂。
<br>
<br>　　卷886_41  「晓望」刘乙
<br>
<br>　　地o逃秀境，神化或殷雷。裂汉娲补合，高峰剑跃开。
<br>
<br>　　即今新定业，何世不遗才。若是浮名道，须言有祸胎。
<br>
<br>　　卷886_42  「山中早起」刘乙
<br>
<br>　　鸡调扶桑枝，秋空隐少微。阔云霞并曜，高日月争辉。
<br>
<br>　　若厥开天道，同初发帝机。以言当代事，闲辟紫宸扉。
<br>
<br>　　卷886_43  「晚步」姚揆
<br>
<br>　　陋巷贫疑本姓颜，晚来闲步出林间。数声长笛吹沈日，
<br>
<br>　　一片残云点破山。岛寺渐疏敲石磬，渔家方半掩柴关。
<br>
<br>　　迟回从此搜吟久，待得溪头月上还。
<br>
<br>　　卷886_44  「秋日江东晚行」姚揆
<br>
<br>　　迢迢驱马过江东，此际令人恨莫穷。一撮秋烟堤上白，
<br>
<br>　　半轮残日岭头红。路岐滋味犹如旧，乡曲声音渐不同。
<br>
<br>　　含思看看到梁苑，画楼丝竹彻遥空。
<br>
<br>　　卷886_45  「题陶渊明醉石」陈光
<br>
<br>　　片石露寒色，先生遗素风。醉眠芳草合，吟起白云空。
<br>
<br>　　道出乾坤外，声齐日月中。我知彭泽后，千载与谁同。
<br>
<br>　　卷886_46  「长安新柳」陈光
<br>
<br>　　九陌云初霁，皇衢柳已新。不同天苑景，先得日边春。
<br>
<br>　　色浅微含露，丝轻未惹尘。一枝方欲折，归去及兹晨。
<br>
<br>　　卷886_47  「雪晴」杨凝式
<br>
<br>　　春来冰未泮，冬至雪初晴。为报方袍客，丰年瑞已成。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
