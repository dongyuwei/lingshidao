<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百五十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百五十八
<br>
<br>　　卷658_1  「咏月」罗隐
<br>
<br>　　湖上风高动白O，暂延清景此逡巡。隔年违别成何事，
<br>
<br>　　半夜相看似故人。蟾向静中矜爪距，兔隈明处弄精神。
<br>
<br>　　嫦娥老大应惆怅，倚泣苍苍桂一轮。
<br>
<br>　　卷658_2  「宿荆州江陵驿」罗隐
<br>
<br>　　西游象阙愧知音，东下荆溪称越吟。风动芰荷香四散，
<br>
<br>　　月明楼阁影相侵。闲欹别枕千般梦，醉送征帆万里心。
<br>
<br>　　薜荔衣裳木兰楫，异时烟雨好追寻。
<br>
<br>　　卷658_3  「抚州别阮兵曹」罗隐
<br>
<br>　　雪晴天外见诸峰，幽轧行轮有去踪。内史宅边今独恨，
<br>
<br>　　步兵厨畔旧相容。十年别鬓疑朝镜，千里归心著晚钟。
<br>
<br>　　若不他时更青眼，未知谁肯荐临邛。
<br>
<br>　　卷658_4  「新安投所知」罗隐
<br>
<br>　　少年容易舍樵渔，曾辱明公荐子虚。汉殿夜寒时不食，
<br>
<br>　　宋都风急命何疏。云埋野艇吟归去，草没山田赋遂初。
<br>
<br>　　长剑一寻歌一奏，此心争肯为鲈鱼。
<br>
<br>　　卷658_5  「江边有寄」罗隐
<br>
<br>　　江边旧业半雕残，每轸归心即万端。狂折野梅山店暖，
<br>
<br>　　醉吹村笛酒楼寒。只言圣代谋身易，争奈贫儒得路难。
<br>
<br>　　同病同忧更何事，为君提笔画渔竿。
<br>
<br>　　卷658_6  「送友人归夷门」罗隐
<br>
<br>　　二年流落大梁城，每送君归即有情。别路算来成底事，
<br>
<br>　　旧游言著似前生。苑荒懒认词人会，门在空怜烈士名。
<br>
<br>　　至竟男儿分应定，不须惆怅谷中莺。
<br>
<br>　　卷658_7  「湘中见进士乔诩」罗隐
<br>
<br>　　吴公台下别经秋，破虏城边暂驻留。一笑有情堪解梦，
<br>
<br>　　数年无故不同游。云牵楚思横鱼艇，柳送乡心入酒楼。
<br>
<br>　　且酌松醪依旧醉，谁能相见向春愁。
<br>
<br>　　卷658_8  「上川裴郎中」罗隐
<br>
<br>　　贵提金印出咸秦，潇洒江城两度春。一派水清疑见胆，
<br>
<br>　　数重山翠欲留人。望崇早合归黄阁，诗好何妨恋白O.
<br>
<br>　　自是受恩心未足，却垂双翅羡吴均。
<br>
<br>　　卷658_9  「钱塘江潮」罗隐
<br>
<br>　　怒声汹汹势悠悠，罗刹江边地欲浮。漫道往来存大信，
<br>
<br>　　也知反覆向平流。任抛巨浸疑无底，猛过西陵只有头。
<br>
<br>　　至竟朝昏谁主掌，好骑W鲤问阳侯。
<br>
<br>　　卷658_10  「送人赴职任褒中」罗隐
<br>
<br>　　物态时情难重陈，夫君此去莫伤春。男儿只要有知己，
<br>
<br>　　才子何堪更问津。万转江山通蜀国，两行珠翠见褒人。
<br>
<br>　　海棠花谢东风老，应念京都共苦辛。
<br>
<br>　　卷658_11  「临川投穆中丞」罗隐
<br>
<br>　　试将生计问蓬根，心委寒灰首戴盆。翅弱未知三岛路，
<br>
<br>　　舌顽虚掉五侯门。啸烟白沈高木，捣月清砧触旅魂。
<br>
<br>　　家在碧江归不得，十年鱼艇长苔痕。
<br>
<br>　　卷658_12  「早春送张坤归大梁（一题作早春送大梁卢从事）」罗隐
<br>
<br>　　萧萧羸马正尘埃，又送轩向吹台。别酒莫辞今夜醉，
<br>
<br>　　故人知是几时回。泉经华岳犹应冻，花到梁园始合开。
<br>
<br>　　为谢东门抱关吏，不堪惆怅满离杯。
<br>
<br>　　卷658_13  「东归途中作」罗隐
<br>
<br>　　松橘苍黄覆钓矶，早年生计近年违。老知风月终堪恨，
<br>
<br>　　贫觉家山不易归。别岸客帆和雁落，晚程霜叶向人飞。
<br>
<br>　　买臣严助精灵在，应笑无成一布衣。
<br>
<br>　　卷658_14  「送进士臧逑碌诤蠊槌刂荨孤抟
<br>
<br>　　赋成无处换黄金，却向春风动越吟。天子爱才虽仄席，
<br>
<br>　　诸生多病又沾襟。柳攀灞岸狂遮袂，水忆池阳渌满心。
<br>
<br>　　珍重彩衣归正好，莫将闲事系升沈。
<br>
<br>　　卷658_15  「湘中赠范郧」罗隐
<br>
<br>　　丹桂无心彼此谙，二年疏懒共江潭。愁知酒\终难舍，
<br>
<br>　　老觉人情转不堪。云外鸳鸯非故旧，眼前胶漆似烟岚。
<br>
<br>　　劳歌一曲霜风暮，击折湘妃白玉簪。
<br>
<br>　　卷658_16  「寄张侍郎」罗隐
<br>
<br>　　衰羸岂合话荆州，争奈思多不自由。无路重趋桓典马，
<br>
<br>　　有诗曾上仲宣楼。尘销别迹堪垂泪，树拂他门懒举头。
<br>
<br>　　一种人间太平日，独教零落忆沧洲。
<br>
<br>　　卷658_17  「渚宫秋思」罗隐
<br>
<br>　　楚城日暮烟霭深，楚人驻马还登临。襄王台下水无赖，
<br>
<br>　　神女庙前云有心。千载是非难重问，一江风雨好闲吟。
<br>
<br>　　欲招屈宋当时魄，兰败荷枯不可寻。
<br>
<br>　　卷658_18  「闲居早秋」罗隐
<br>
<br>　　槐杪清蝉烟雨馀，萧萧凉叶堕衣裾。噪槎乌散沈苍岭，
<br>
<br>　　弄杵风高上碧虚。百岁梦生悲蛱蝶，一朝香死泣芙蕖。
<br>
<br>　　六宫谁买相如赋，团扇恩情日日疏。
<br>
<br>　　卷658_19  「建康」罗隐
<br>
<br>　　潮平远岸草侵沙，东晋衰来最可嗟。庾舅已能窥帝室，
<br>
<br>　　王都还是预人家。山寒老树啼风曲，泉暖枯骸动芷牙。
<br>
<br>　　欲起九原看一遍，秦淮声急日西斜。
<br>
<br>　　卷658_20  「送舒州宿松县傅少府（一题作送宿松傅少府）」罗隐
<br>
<br>　　江蓠漠漠树重重，东过清淮到宿松。县好也知临浣水，
<br>
<br>　　官闲应得看峰。春生绿野吴歌怨，雪霁平郊楚酒浓。
<br>
<br>　　留取馀杯待张翰，明年归棹一从容。
<br>
<br>　　卷658_21  「经故洛阳城」罗隐
<br>
<br>　　败垣危堞迹依稀，试驻羸骖吊落晖。跋扈以成梁冀在，
<br>
<br>　　简书难问杜乔归。由来世事须翻覆，未必馀才解是非。
<br>
<br>　　千载昆阳好功业，与君门下作恩威。
<br>
<br>　　卷658_22  「夏州胡常侍」罗隐
<br>
<br>　　百尺高台勃勃州，大刀长戟汉诸侯。征鸿过尽边云阔，
<br>
<br>　　战马闲来塞草秋。国计已推肝胆许，家财不为子孙谋。
<br>
<br>　　仍闻陇蜀由多事，深喜将军未白头。
<br>
<br>　　卷658_23  「寄进士卢休」罗隐
<br>
<br>　　半年池口恨萍蓬，今日思量已梦中。游子马蹄难重到，
<br>
<br>　　故人尊酒与谁同。山横翠后千重绿，蜡想歌时一烬红。
<br>
<br>　　从此客程君不见，麦秋梅雨遍江东。
<br>
<br>　　卷658_24  「赠先辈令狐补阙」罗隐
<br>
<br>　　中间声迹早薰然，阻避钧衡过十年。碧海浪高终济物，
<br>
<br>　　苍梧云好已归天。花迎彩服离莺谷，柳傍东风触马鞭。
<br>
<br>　　应念凄凉洞庭客，夜深双泪忆渔船。
<br>
<br>　　卷658_25  「送秦州从事」罗隐
<br>
<br>　　一枝何足解人愁，抛却还随定远侯。紫陌红尘今别恨，
<br>
<br>　　九衢双阙夜同游。芳时易失劳行止，良会难期且驻留。
<br>
<br>　　若到边庭有来使，试批书尾话梁州。
<br>
<br>　　卷658_26  「湖州裴郎中赴阙后投简寄友生」罗隐
<br>
<br>　　锦帐郎官塞诏年，汀洲曾驻木兰船。祢衡酒醒春瓶倒，
<br>
<br>　　柳恽诗成海月圆。歌蹙远山珠滴滴，漏催香烛泪涟涟。
<br>
<br>　　使君入拜吾徒在，宣室他时岂偶然。
<br>
<br>　　卷658_27  「秋日泊平望驿寄太常裴郎中」罗隐
<br>
<br>　　O洲重到杳难期，西倚邮亭忆往时。北海尊中常有酒，
<br>
<br>　　东阳楼上岂无诗。地清每负生灵望，官重方升礼乐司。
<br>
<br>　　闻说江南旧歌曲，至今犹自唱吴姬。
<br>
<br>　　卷658_28  「西塞山（在武昌界，孙吴以之为西塞）」罗隐
<br>
<br>　　吴塞当时指此山，吴都亡后绿孱颜。岭梅乍暖残妆恨，
<br>
<br>　　沙鸟初晴小队闲。波阔鱼龙应混杂，壁危猿奈奸顽。
<br>
<br>　　会将一副寒蓑笠，来与渔翁作往还。
<br>
<br>　　卷658_29  「秋日汴河客舍酬友人（一作汴州客舍有酬）」罗隐
<br>
<br>　　梁宋追游早岁同，偶然违别事皆空。年如流水催何急，
<br>
<br>　　道似危途动即穷。醉舞且欣连夜月，狂吟还聚上楼风。
<br>
<br>　　烦君更枉骚人句，白凤灵蛇满袖中。
<br>
<br>　　卷658_30  「东归」罗隐
<br>
<br>　　仙桂高高似有神，貂裘敝尽取无因。难将白发期公道，
<br>
<br>　　不觉丹枝属别人。双阙往来惭请谒，五湖归后耻交亲。
<br>
<br>　　盈盘紫蟹千卮酒，添得临岐泪满巾。
<br>
<br>　　卷658_31  「广陵李仆射借示近诗因投献」罗隐
<br>
<br>　　朝论国计暮论兵，馀力犹随凤藻生。语继盘盂抛俗格，
<br>
<br>　　气兼河岳带商声。闲寻绮思千花丽，静想高吟六义清。
<br>
<br>　　天柄已持尧典在，更堪回首问缘情。
<br>
<br>　　卷658_32  「三衢哭孙员外」罗隐
<br>
<br>　　燕恋雕梁马恋轩，此心从此更何言。直将尘外三生命，
<br>
<br>　　未敌君侯一日恩。红蜡有时还入梦，片帆何处独销魂。
<br>
<br>　　忍看明发衣襟上，珠泪痕中见酒痕。
<br>
<br>　　卷658_33  「箧中得故王郎中书」罗隐
<br>
<br>　　凤里前年别望郎，丁宁唯恐滞吴乡。劝疏杯酒知妨事，
<br>
<br>　　乞与书题作裹粮。苹鹿未能移海曲，县花寻已落河阳。
<br>
<br>　　九原自此无因见，反覆遗踪泪万行。
<br>
<br>　　卷658_34  「泪」罗隐
<br>
<br>　　逼脸横颐咽复匀，也曾谗毁也伤神。
<br>
<br>　　自从鲁国潸然后，不是奸人即妇人。
<br>
<br>　　卷658_35  「子规」罗隐
<br>
<br>　　铜梁路远草青青，此恨那堪枕上听。
<br>
<br>　　一种有冤犹可报，不如衔石叠沧溟。
<br>
<br>　　卷658_36  「姑苏台」罗隐
<br>
<br>　　让高泰伯开基日，贤见延陵复命时。
<br>
<br>　　未会子孙因底事，解崇台榭为西施。
<br>
<br>　　卷658_37  「王F墓」罗隐
<br>
<br>　　男儿未必尽英雄，但到时来即命通。
<br>
<br>　　若使吴都犹王气，将军何处立殊功。
<br>
<br>　　卷658_38  「京中晚望」罗隐
<br>
<br>　　心如野鹿迹如萍，谩向人间性一灵。
<br>
<br>　　往事不知多少梦，夜来和酒一时醒。
<br>
<br>　　卷658_39  「寄窦泽处士二首」罗隐
<br>
<br>　　兰亭醉客旧知闻，欲问平安隔海云。
<br>
<br>　　不是金陵钱太尉，世间谁肯更容身。
<br>
<br>　　鳌背楼台拂白榆，此中槎客亦踟踌。
<br>
<br>　　牢山道士无仙骨，却向人间作酒徒。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
