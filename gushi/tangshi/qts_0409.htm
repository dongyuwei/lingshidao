<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百零九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷四百零九
<br>
<br>　　卷409_1  「牡丹二首（此后并是校书郎以前作）」元稹
<br>
<br>　　簇蕊风频坏，裁红雨更新。眼看吹落地，便别一年春。
<br>
<br>　　繁绿阴全合，衰红展渐难。风光一抬举，犹得暂时看。
<br>
<br>　　卷409_2  「象人」元稹
<br>
<br>　　被色空成象，观空色异真。自悲人是假，那复假为人。
<br>
<br>　　卷409_3  「与杨十二巨源、卢十九经济同游大安亭各赋…探得松石」元稹
<br>
<br>　　片石与孤松，曾经物外逢。月临栖鹤影，云抱老人峰。
<br>
<br>　　蜀客君当问，秦官我旧封。积膏当琥珀，新劫长芙蓉。
<br>
<br>　　待补苍苍去，涂略绫淞。
<br>
<br>　　卷409_4  「赋得春雪映早梅」元稹
<br>
<br>　　飞舞先春雪，因依上番梅。一枝方渐秀，六出已同开。
<br>
<br>　　积素光逾密，真花节暗催。抟风飘不散，见忽偏摧。
<br>
<br>　　郢曲琴空奏，羌音笛自哀。今朝两成咏，翻挟昔人才。
<br>
<br>　　卷409_5  「赋得玉卮无当（韵取卮字）」元稹
<br>
<br>　　共惜连城宝，翻成无当卮。讵惭君子贵，深讶巧工隳。
<br>
<br>　　泛蚁功全小，如虹色不移。可怜殊砾石，何计辨糟r.
<br>
<br>　　江海诚难满，盘筵莫忘施。纵乖斟酌意，犹得对光仪。
<br>
<br>　　卷409_6  「赋得数q（元和中作）」元稹
<br>
<br>　　将课司天历，先观近砌q.一旬开应月，五日数从星。
<br>
<br>　　桂满丛初合，蟾亏影渐零。辨时长有素，数闰或馀青。
<br>
<br>　　坠叶推前事，新芽察未形。尧年始今岁，方欲瑞千龄。
<br>
<br>　　卷409_7  「赋得九月尽（秋字）」元稹
<br>
<br>　　霜降三旬后，q馀一叶秋。玄阴迎落日，凉魄尽残钩。
<br>
<br>　　半夜灰移g，明朝帝御裘。潘安过今夕，休咏赋中愁。
<br>
<br>　　卷409_8  「赋得雨后花」元稹
<br>
<br>　　红芳怜静色，深与雨相宜。馀滴下纤蕊，残珠堕细枝。
<br>
<br>　　浣花江上思，啼粉镜中窥。念此低回久，风光幸一吹。
<br>
<br>　　卷409_9  「早归」元稹
<br>
<br>　　春静晓风微，凌晨带酒归。远山笼宿雾，高树影朝晖。
<br>
<br>　　饮马鱼惊水，穿花露滴衣。娇莺似相恼，含啭傍人飞。
<br>
<br>　　卷409_10  「晚秋」元稹
<br>
<br>　　竹露滴寒声，离人晓思惊。酒醒秋簟冷，风急夏衣轻。
<br>
<br>　　寝倦解幽梦，虑闲添远情。谁怜独欹枕，斜月透窗明。
<br>
<br>　　卷409_11  「送林复梦赴韦令辟」元稹
<br>
<br>　　蜀路危于剑，怜君自坦途。几回曾啖炙，千里远衔珠。
<br>
<br>　　野性便荒饮，时风忌酒徒。相门多礼让，前后莫相逾。
<br>
<br>　　卷409_12  「忆杨十二」元稹
<br>
<br>　　杨子爱言诗，春天好咏时。恋花从马滞，联句放杯迟。
<br>
<br>　　日映含烟竹，风牵卧柳丝。南山更多兴，须作白云期。
<br>
<br>　　卷409_13  「夜合」元稹
<br>
<br>　　绮树满朝阳，融融有露光。雨多疑濯锦，风散似分妆。
<br>
<br>　　叶密烟蒙火，枝低绣拂墙。更怜当暑见，留咏日偏长。
<br>
<br>　　卷409_14  「新竹」元稹
<br>
<br>　　新篁才解箨，寒色已青葱。冉冉偏凝粉，萧萧渐引风。
<br>
<br>　　扶疏多透日，寥落未成丛。惟有团团节，坚贞大小同。
<br>
<br>　　卷409_15  「秋相望」元稹
<br>
<br>　　檐月惊残梦，浮凉满夏衾。]蛸低户网，萤火度墙阴。
<br>
<br>　　炉暗灯光短，床空帐影深。此时相望久，高树忆横岑。
<br>
<br>　　卷409_16  「春病」元稹
<br>
<br>　　病来闲卧久，因见静时心。残月晓窗迥，落花幽院深。
<br>
<br>　　望山移坐榻，行药步墙阴。车马门前度，遥闻哀苦吟。
<br>
<br>　　卷409_17  「山竹枝（自化感寺携来，至清源，投之辋川耳）」元稹
<br>
<br>　　深院虎溪竹，远公身自栽。多惭折君节，扶我出山来。
<br>
<br>　　贵宅安危步，难将混俗材。还投辋川水，从作老龙回。
<br>
<br>　　卷409_18  「悟禅三首寄胡果」元稹
<br>
<br>　　近闻胡隐士，潜认得心王。不恨百年促，翻悲万劫长。
<br>
<br>　　有修终有限，无事亦无殃。慎莫通方便，应机不顿忘。
<br>
<br>　　百年都几日，何事苦嚣然。晚岁倦为学，闲心易到禅。
<br>
<br>　　病宜多宴坐，贫似少攀缘。自笑无名字，因名自在天。
<br>
<br>　　近见新章句，因知见在心。春游晋祠水，晴上霍山岑。
<br>
<br>　　问法僧当偈，还丹客赠金。莫惊头欲白，禅观老弥深。
<br>
<br>　　卷409_19  「东台去」元稹
<br>
<br>　　陶君喜不遇，予每为君言。今日东台去，澄心在陆浑。
<br>
<br>　　旋抽随日俸，并买近山园。千万崔兼白，殷勤承主恩。
<br>
<br>　　卷409_20  「戴光弓（韦评事见赠也）」元稹
<br>
<br>　　潞府筋角劲，戴光因合成。因君怀胆气，赠我定交情。
<br>
<br>　　不拟闲穿叶，那能枉始生。唯调一只箭，飞入破聊城。
<br>
<br>　　卷409_21  「刘颇诗」元稹
<br>
<br>　　一言感激士，三世义忠臣。破瓮嫌妨路，烧庄耻属人。
<br>
<br>　　迥分辽海气，闲踏洛阳尘。傥使权由我，还君白马津。
<br>
<br>　　卷409_22  「夜饮」元稹
<br>
<br>　　灯火隔帘明，竹梢风雨声。诗篇随意赠，杯酒越巡行。
<br>
<br>　　漫唱江朝曲，闲征药草名。莫辞终夜饮，朝起又营营。
<br>
<br>　　卷409_23  「褒城驿（军大夫严秦修）」元稹
<br>
<br>　　严秦修此驿，兼涨驿前池。已种千竿竹，又栽千树梨。
<br>
<br>　　四年三月半，新笋晚花时。怅望东川去，等闲题作诗。
<br>
<br>　　卷409_24  「闲二首」元稹
<br>
<br>　　澹洲烟白，篱筛日脚红。江喧过云雨，船泊打头风。
<br>
<br>　　艇子收鱼市，鸦儿噪荻丛。不堪堤上立，满眼是蚊虫。
<br>
<br>　　青衫经夏^，白发望乡稠。雨冷新秋簟，星稀欲曙楼。
<br>
<br>　　连鸿尽南去，双鲤本东流。北信无人寄，蝉声满树头。
<br>
<br>　　卷409_25  「欲曙」元稹
<br>
<br>　　江堤阅暗流，漏鼓急残筹。片月低城堞，稀星转角楼。
<br>
<br>　　鹤媒华表上，sVG柳枝头。不为来趋府，何因欲曙游。
<br>
<br>　　卷409_26  「寄胡灵之」元稹
<br>
<br>　　早岁颠狂伴，城中共几年。有时潜步出，连夜小亭眠。
<br>
<br>　　月影侵床上，花丛在眼前。今宵正风雨，空宅楚江边。
<br>
<br>　　卷409_27  「夜雨」元稹
<br>
<br>　　水怪潜幽草，江云拥废居。雷惊空屋柱，电照满床书。
<br>
<br>　　竹瓦风频裂，茅檐雨渐疏。平生沧海意，此去怯为鱼。
<br>
<br>　　卷409_28  「酬李六醉后见寄口号（用本韵）」元稹
<br>
<br>　　顿愈关风疾，因吟口号诗。文章纷似绣，珠玉布如棋。
<br>
<br>　　健羡觥飞酒，苍黄日映篱。命童寒色倦，抚稚晚啼饥。
<br>
<br>　　潦倒惭相识，平生颇自奇。明公将有问，林下是灵龟。
<br>
<br>　　卷409_29  「归田（时三十七）」元稹
<br>
<br>　　陶君三十七，挂绶出都门。我亦今年去，商山淅岸村。
<br>
<br>　　冬修方丈室，春种桔槔园。千万人间事，从兹不复言。
<br>
<br>　　卷409_30  「缘路」元稹
<br>
<br>　　总是玲珑竹，兼藏浅漫溪。沙平深见底，石乱不成泥。
<br>
<br>　　烟火遥村落，桑麻隔稻畦。此中如有问，甘被到头迷。
<br>
<br>　　卷409_31  「诮卢戡与予数约游三寺，戡独沉醉而不行」元稹
<br>
<br>　　乘兴无羁束，闲行信马蹄。路幽穿竹远，野迥望云低。
<br>
<br>　　素帚茅花乱，圆珠稻实齐。如何卢进士，空恋醉如泥。
<br>
<br>　　卷409_32  「遣春三首」元稹
<br>
<br>　　杨公三不惑，我惑两般全。逢酒判身病，拈花尽意怜。
<br>
<br>　　水生低岸没，梅蹙小珠连。千万红颜辈，须惊又一年。
<br>
<br>　　柳眼开浑尽，梅心动已阑。风光好时少，杯酒病中难。
<br>
<br>　　学问慵都废，声名老更判。唯馀看花伴，未免忆长安。
<br>
<br>　　失却游花伴，因风浪引将。柳堤遥认马，梅径误寻香。
<br>
<br>　　晚景行看谢，春心渐欲狂。园林都不到，何处枉风光。
<br>
<br>　　卷409_33  「岁日」元稹
<br>
<br>　　一日今年始，一年前事空。凄凉百年事，应与一年同。
<br>
<br>　　卷409_34  「湘南登临湘楼」元稹
<br>
<br>　　高处望潇湘，花时万井香。雨馀怜日嫩，岁闺觉春长。
<br>
<br>　　霞刹分危榜，烟波透远光。情知楼上好，不是仲宣乡。
<br>
<br>　　卷409_35  「晚宴湘亭」元稹
<br>
<br>　　晚日宴清湘，晴空走艳阳。花低愁露醉，絮起觉春狂。
<br>
<br>　　舞旋红裙急，歌垂碧袖长。甘心出童l，须一尽时荒。
<br>
<br>　　卷409_36  「酒醒」元稹
<br>
<br>　　饮醉日将尽，醒时夜已阑。暗灯风焰晓，春席水窗寒。
<br>
<br>　　未解萦身带，犹倾坠枕冠。呼儿问狼藉，疑是梦中欢。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
