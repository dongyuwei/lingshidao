<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百四十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百四十八
<br>
<br>　　卷548_1  「镊白曲」薛逢
<br>
<br>　　去年镊白鬓，镜里犹堪认年少。今年镊白发，
<br>
<br>　　两眼昏昏手战跳。满酌浓酹假颜色，颜色不扬翻自笑。
<br>
<br>　　少年曾读古人书，本期独善安有馀。虽盖长安一片瓦，
<br>
<br>　　未遑卒岁容宁居。前年依亚成都府，月请俸缗六十五。
<br>
<br>　　妻儿骨肉愁欲来，偏梁阁道归得否？长安六月尘亘天，
<br>
<br>　　池塘鼎沸林欲燃。合家恸哭出门送，独驱匹马陵山巅。
<br>
<br>　　到官只是推诚信，终日兢兢幸无吝。丞相知怜为小心，
<br>
<br>　　忽然奏佩专城印。专城俸入一倍多，况兼职禄霜峨峨。
<br>
<br>　　山妻稚女悉迎到，时列绿樽酣酒歌。醉来便向樽前倒，
<br>
<br>　　风月满头丝皓皓。虽然减得阖门忧，又加去国五年老。
<br>
<br>　　五年老，知奈何？来日少，去日多。金锤锤碎黄金镊，
<br>
<br>　　更唱樽前老去歌。
<br>
<br>　　卷548_2  「君不见」薛逢
<br>
<br>　　君不见，马侍中，气吞河朔称英雄；君不见，韦太尉，
<br>
<br>　　二十年前镇蜀地。一朝冥漠归下泉，功业声名两憔悴。
<br>
<br>　　奉诚园里蒿棘生，长兴街南沙路平。当时带砺在何处，
<br>
<br>　　今日子孙无地耕。或闻羁旅甘常调，簿尉文参各天表。
<br>
<br>　　清明纵便天使来，一把纸钱风树杪。碑文半缺碑堂摧，
<br>
<br>　　祁连冢象狐兔开。野花似雪落何处，棠梨树下香风来。
<br>
<br>　　马侍中，韦太尉，盛去衰来片时事。人生倏忽一梦中，
<br>
<br>　　何必深深固权位！
<br>
<br>　　卷548_3  「老去也」薛逢
<br>
<br>　　惆怅人生不满百，一事无成头雪白。回看幼累与老妻，
<br>
<br>　　俱是途中远行客。匣中旧镜照胆明，昔曾见我髭未生。
<br>
<br>　　朝巾暮栉不自省，老皮皴皱文纵横。合掌髻子蒜许大，
<br>
<br>　　此日方知非是我。暗数七旬能几何，不觉中肠热如火。
<br>
<br>　　老去也，争奈何？敲酒盏，唱短歌。短歌未竟日已没，
<br>
<br>　　月映西南庭树柯。
<br>
<br>　　卷548_4  「追昔行」薛逢
<br>
<br>　　朝光如飞犹尚可，暮更如箭不容卧。犍为穿城更漏频，
<br>
<br>　　一一皆从枕边过。一夕凡几更，一更凡几声。
<br>
<br>　　青春枉向镜中老，白发虚从愁里生。曾窥帝里东邻女，
<br>
<br>　　自比桃花镜中许。一朝嫁得征戍儿，荷戈千里防秋去。
<br>
<br>　　去时只作旦暮期，别后生死俱不知。风惊粉色入蝉鬓，
<br>
<br>　　愁送镜花潜堕枝。前年因出长安陌，见一女人头雪白。
<br>
<br>　　日中扶杖憩树阴，仿佛形容认相识。向予吁嗟还独语，
<br>
<br>　　曾与君家邻舍住。当时妾嫁与征人，几向墙头诮夫主。
<br>
<br>　　花开叶落何推迁，屈指数当三十年。眉头薤叶同枯叶，
<br>
<br>　　琴上朱弦成断弦。嫁时宝镜依然在，鹊影菱花满光彩。
<br>
<br>　　梦里长嗟离别多，愁中不觉颜容改。叹息人生能几何，
<br>
<br>　　喜君颜貌未蹉跎。因君下马重相顾，请奏青门肠断歌。
<br>
<br>　　卷548_5  「醉春风」薛逢
<br>
<br>　　去年春似今年春，依旧野花愁杀人。犍为县里古城上，
<br>
<br>　　开是好花飞是尘。戏蝶狂蜂相往返，一枝花上声千万。
<br>
<br>　　时节先从暖处开，北枝未发南枝晚。江城太守须髯苍，
<br>
<br>　　忽然置酒开华堂。歌儿舞女亦随后，暂醉始知天地长。
<br>
<br>　　顷年曾作东周掾，同舍寻春屡开宴。斗门亭上柳如丝，
<br>
<br>　　洛水桥边月如练。洛阳风俗不禁街，骑马夜归香满怀。
<br>
<br>　　坐客争吟云碧句，美人醉赠珊瑚钗。日往月来何草草，
<br>
<br>　　今年又校三年老。槽中骏马不能骑，惆怅落花开满道。
<br>
<br>　　为报时人知不知，看花对酒定无疑。君看野外孤坟下，
<br>
<br>　　石羊石马是谁家？
<br>
<br>　　卷548_6  「邻相反行」薛逢
<br>
<br>　　东家有儿年十五，只向田园独辛苦。夜开沟水绕稻田，
<br>
<br>　　晓叱耕牛垦J土。西家有儿才弱龄，仪容清峭云鹤形。
<br>
<br>　　涉书猎史无早暮，坐期朱紫如拾青。东家西家两相诮，
<br>
<br>　　西儿笑东东又笑。西云养志与荣名，彼此相非不同调。
<br>
<br>　　东家自云虽苦辛，躬耕早暮及所亲。男舂女爨二十载，
<br>
<br>　　堂上未为衰老人。朝机暮织还充体，馀者到兄还及弟。
<br>
<br>　　春秋伏腊长在家，不许妻奴暂违礼。尔今二十方读书，
<br>
<br>　　十年取第三十馀。往来途路长离别，几人便得升公车。
<br>
<br>　　纵令得官身须老，衔恤终天向谁道？百年骨肉归下泉，
<br>
<br>　　万里榆长秋草。我今躬耕奉所天，耘锄刈获当少年。
<br>
<br>　　面上笑添今日喜，肩头薪续厨中烟。纵使此身头雪白，
<br>
<br>　　又有儿孙还稼穑。家藏一卷古孝经，世世相传皆得力。
<br>
<br>　　为报西家知不知，何须谩笑东家儿。生前不得供甘滑，
<br>
<br>　　殁后扬名徒尔为。
<br>
<br>　　卷548_7  「灵台家兄古镜歌」薛逢
<br>
<br>　　一尺圆潭深黑色，篆文如丝人不识。耕夫云住赫连城，
<br>
<br>　　赫连城下亲耕得。镜上磨莹一月馀，日中渐见菱花舒。
<br>
<br>　　金膏洗拭H涩尽，黑云吐出新蟾蜍。人言此是千年物，
<br>
<br>　　百鬼闻之形暗栗，玉匣曾经龙照来，岂宜更鉴农夫质。
<br>
<br>　　有时霹雳半夜惊，窗中飞电如晦明。盘龙鳞胀玉匣溢，
<br>
<br>　　牙爪触风时有声。耕夫不解珍灵异，翻惧赫连神作祟。
<br>
<br>　　十千卖与灵台兄，百丈灵湫坐中至。溢匣水色如玉倾，
<br>
<br>　　儿童不敢窥泓澄。寒光照人近不得，坐愁雷电湫中生。
<br>
<br>　　吾兄吾兄须爱惜，将来慎勿虚抛掷。兴云致雨会有时，
<br>
<br>　　莫遣红妆秽灵迹。
<br>
<br>　　卷548_8  「观竞渡（一作刘禹锡诗，一作张建封诗）」薛逢
<br>
<br>　　三月三日天清明，杨花绕江啼晓莺。使君未出郡斋内，
<br>
<br>　　江上已闻齐和声。使君出时皆有引，马前已被红旗阵。
<br>
<br>　　两岸罗衣破鼻香，银钗照日如霜刃。鼓声三下红旗开，
<br>
<br>　　两龙跃出浮水来。擢影干波飞万剑，鼓声劈浪鸣千雷。
<br>
<br>　　雷声冲急波相近，两龙望标目如瞬。江上人呼霹雳声，
<br>
<br>　　竿头彩挂虹霓晕。前船抢水已得标，后船失势空挥桡。
<br>
<br>　　疮眉血首争不定，输岸一朋心似烧。只将标示输赢赏，
<br>
<br>　　两岸十舟五来往。须臾戏罢各东西，竟脱文身请书上。
<br>
<br>　　吾今细观竞渡儿，何殊当路权相持。不思得所各休去，
<br>
<br>　　会到摧舟折楫时。
<br>
<br>　　卷548_9  「酬牛秀才登楼见示」薛逢
<br>
<br>　　旅馆再经秋，心烦懒上楼。年光同过隙，人事且随流。
<br>
<br>　　骨肉凭书问，乡关托梦游。所嗟山郡酒，倾尽只添忧。
<br>
<br>　　卷548_10  「夏夜宴明月湖」薛逢
<br>
<br>　　夏夜宴南湖，琴觞兴不孤。月摇天上桂，星泛浦中珠。
<br>
<br>　　助照萤随舫，添盘笋迸厨。圣朝思静默，堪守谷中愚。
<br>
<br>　　卷548_11  「大水」薛逢
<br>
<br>　　暴雨逐惊雷，从风忽骤来。浪驱三岛至，江拆二仪开。
<br>
<br>　　势恐圆枢折，声疑厚轴摧。冥心问元化，天眼几时回。
<br>
<br>　　卷548_12  「席上酬东川严中丞叙旧见赠」薛逢
<br>
<br>　　昔记披云日，今逾二十年。声名俱是梦，恩旧半归泉。
<br>
<br>　　朱绂惭衰齿，红妆惨别筵。离歌正凄切，休更促危弦。
<br>
<br>　　卷548_13  「禁火」薛逢
<br>
<br>　　日日冒烟尘，忽忽禁火辰。塞榆关水湿，边草贼回春。
<br>
<br>　　岁月伤风迈，疮痍念苦辛。沙中看白骨，肠断故乡人。
<br>
<br>　　卷548_14  「咏柳」薛逢
<br>
<br>　　弱植惊风急自伤，暮来翻遣思悠扬。曾飘紫陌随高下，
<br>
<br>　　敢拂朱阑竞短长。萦砌乍飞还乍舞，扑池如雪又如霜。
<br>
<br>　　莫令岐路频攀折，渐拟垂阴到画堂。
<br>
<br>　　卷548_15  「宫词」薛逢
<br>
<br>　　十二楼中尽晓妆，望仙楼上望君王。锁衔金兽连环冷，
<br>
<br>　　水滴铜龙昼漏长。云髻罢梳还对镜，罗衣欲换更添香。
<br>
<br>　　遥窥正殿帘开处，袍F宫人扫御床。
<br>
<br>　　卷548_16  「长安春日」薛逢
<br>
<br>　　穷途日日困泥沙，上苑年年好物华。荆棘不当车马道，
<br>
<br>　　管弦长奏绮罗家。王孙草上悠扬蝶，少女风前烂熳花。
<br>
<br>　　懒出任从游子笑，入门还是旧生涯。
<br>
<br>　　卷548_17  「韦寿博书斋（一作温庭筠诗）」薛逢
<br>
<br>　　玄晏先生已白头，不随g鹭狎群鸥。元卿谢免开三径，
<br>
<br>　　平仲朝归卧一裘。醉后独知殷甲子，病来犹作晋春秋。
<br>
<br>　　尘缨未濯今如此，野水无情处处流。
<br>
<br>　　卷548_18  「潼关河亭」薛逢
<br>
<br>　　重冈如抱岳如蹲，屈曲秦川势自尊。天地并功开帝宅，
<br>
<br>　　山河相束龙门。橹声呕轧中流渡，柳色微茫远岸村。
<br>
<br>　　满眼波涛终古事，年来惆怅与谁论。
<br>
<br>　　卷548_19  「送衢州崔员外」薛逢
<br>
<br>　　笑分铜虎别京师，岭下山川想到时。红树暗藏殷浩宅，
<br>
<br>　　绿萝深覆偃王祠。风茅向暖抽书带，露竹迎风舞钓丝。
<br>
<br>　　休指岩西数归日，知君已负白云期。
<br>
<br>　　卷548_20  「开元后乐」薛逢
<br>
<br>　　莫奏开元旧乐章，乐中歌曲断人肠。王玉笛三更咽，
<br>
<br>　　虢国金车十里香。一自犬戎生蓟北，便从征战老汾阳。
<br>
<br>　　中原骏马搜求尽，沙苑年来草又芳。
<br>
<br>　　卷548_21  「汉武宫辞」薛逢
<br>
<br>　　汉武清斋夜筑坛，自斟明水醮仙官。殿前玉女移香案，
<br>
<br>　　云际金人捧露盘。绛节几时还入梦，碧桃何处更骖鸾。
<br>
<br>　　茂陵烟雨埋弓剑，石马无声蔓草寒。
<br>
<br>　　卷548_22  「潼关驿亭」薛逢
<br>
<br>　　河上关门日日开，古今名利旋堪哀。终军壮节埋黄土，
<br>
<br>　　杨震丰碑翳绿苔。寸禄应知沾有分，一官常惧处非才。
<br>
<br>　　犹惊往岁同袍者，尚逐江东计吏来。
<br>
<br>　　卷548_23  「五峰隐者」薛逢
<br>
<br>　　烟霞壁立水溶溶，路转崖回旦暮中。畏人沈涧月，
<br>
<br>　　山羊投石挂岩松。高斋既许陪云宿，晚稻何妨为客舂。
<br>
<br>　　今日见君嘉遁处，悔将名利役疏慵。
<br>
<br>　　卷548_24  「上吏部崔相公」薛逢
<br>
<br>　　龙门曾共战惊澜，雷电浮云出浚湍。紫府有名同羽化，
<br>
<br>　　碧霄无路却泥蟠。公车未结王生袜，客路虚弹贡禹冠。
<br>
<br>　　今日垆锤任真宰，暂回风水不应难。
<br>
<br>　　卷548_25  「送刘郎中牧杭州」薛逢
<br>
<br>　　一州横制浙江湾，台榭参差积翠间。楼下潮回沧海浪，
<br>
<br>　　枕边云起剡溪山。吴江水色连堤阔，越俗舂声隔岸还。
<br>
<br>　　圣代牧人无远近，好将能事济清闲。
<br>
<br>　　卷548_26  「贫女吟」薛逢
<br>
<br>　　残妆满面泪阑干，几许幽情欲话难。云髻懒梳愁拆凤，
<br>
<br>　　翠蛾羞照恐惊鸾。南邻送女初鸣，北里迎妻已梦兰。
<br>
<br>　　惟有深闺憔悴质，年年长凭绣床看。
<br>
<br>　　卷548_27  「夜宴观妓」薛逢
<br>
<br>　　灯火荧煌醉客豪，卷帘罗绮艳仙桃。纤腰怕束金蝉断，
<br>
<br>　　鬓发宜簪白燕高。愁傍翠蛾深八字，笑回丹脸利双刀。
<br>
<br>　　无因得荐阳台梦，愿拂馀香到袍。
<br>
<br>　　卷548_28  「送西川杜司空赴镇」薛逢
<br>
<br>　　黑眉玄发尚依然，紫绶金章五十年。三入凤池操国柄，
<br>
<br>　　八分龙节付兵权。东周城阙中天外，西蜀楼台落日边。
<br>
<br>　　莫遣洪垆旷真宰，九流人物待陶甄。
<br>
<br>　　卷548_29  「长安夜雨」薛逢
<br>
<br>　　滞雨通宵又彻明，百忧如草雨中生。心关桂玉天难晓，
<br>
<br>　　运落风波梦亦惊。压树早鸦飞不散，到窗寒鼓湿无声。
<br>
<br>　　当年志气俱消尽，白发新添四五茎。
<br>
<br>　　卷548_30  「猎骑」薛逢
<br>
<br>　　兵印长封入卫稀，碧空云尽早霜微。捍ㄉＢ涞癯跸拢
<br>
<br>　　渭曲禾收兔正肥。陌上管弦清似语，草头弓马疾如飞。
<br>
<br>　　岂知万里黄云戍，血迸金疮卧铁衣。
<br>
<br>　　卷548_31  「金城宫」薛逢
<br>
<br>　　忆昔明皇初御天，玉舆频此驻神仙。龙盘藻井喷红艳，
<br>
<br>　　兽坐金床吐碧烟。云外笙歌岐薛醉，月中台榭后妃眠。
<br>
<br>　　自从戎马生河雒，深锁蓬莱一百年。
<br>
<br>　　卷548_32  「惊秋」薛逢
<br>
<br>　　露竹风蝉昨夜秋，百年心事付东流。明霜义分成虚话，
<br>
<br>　　阜俗文章惜暗投。长笑李斯称溷鼠，每多庄叟喻牺牛。
<br>
<br>　　五湖烟水盈归梦，芦荻花中一钓舟。
<br>
<br>　　卷548_33  「六街尘」薛逢
<br>
<br>　　六街尘起鼓冬冬，马足车轮在处通。百役并驱衣食内，
<br>
<br>　　四民长走路岐中。年光与物随流水，世事如花落晓风。
<br>
<br>　　名利到身无了日，不知今古旋成空。
<br>
<br>　　卷548_34  「悼古」薛逢
<br>
<br>　　细推今古事堪愁，贵贱同归土一丘。汉武玉堂人岂在，
<br>
<br>　　石家金谷水空流。光阴自旦还将暮，草木从春又到秋。
<br>
<br>　　闲事与时俱不了，且将身暂醉乡游。
<br>
<br>　　卷548_35  「九华观废月池（一作题昭华公主废池馆）」薛逢
<br>
<br>　　曾发箫声水槛前，夜蟾寒沼两婵娟。微波有恨终归海，
<br>
<br>　　明月无情却上天。白鸟带将林外雪，绿荷枯尽渚中莲。
<br>
<br>　　荣华不肯人间住，须读庄生第一篇。
<br>
<br>　　卷548_36  「社日游开元观（时当水荒之后）」薛逢
<br>
<br>　　松柏当轩蔓桂篱，古坛衰草暮风吹。荒凉院宇无人到，
<br>
<br>　　寂寞烟霞只自知。浪渍法堂馀像设，水存虚殿半科仪。
<br>
<br>　　因求天宝年中梦，故事分明载折碑。
<br>
<br>　　卷548_37  「九日曲池游眺」薛逢
<br>
<br>　　陌上秋风动酒旗，江头丝竹竞相追。正当海晏河清日，
<br>
<br>　　便是修文偃武时。绣毂尽为行乐伴，艳歌皆属太平诗。
<br>
<br>　　微臣幸忝颁尧历，一望郊原惬所思。
<br>
<br>　　卷548_38  「九日郡斋有感」薛逢
<br>
<br>　　白日贪长夜更长，百般无意更思量。三冬不见秦中雪，
<br>
<br>　　九日惟添鬓畔霜。霞泛水文沈暮色，树凌金气发秋光。
<br>
<br>　　楼前野菊无多少，一雨重开一番黄。
<br>
<br>　　卷548_39  「九日嘉州发军亭即事」薛逢
<br>
<br>　　三江分注界平沙，何处云山是我家。舞鹤洲中翻白浪，
<br>
<br>　　掬金滩上折黄花。不愁故国归无日，却恨浮名苦有涯。
<br>
<br>　　向暮酒酣宾客散，水天狼藉变馀霞。
<br>
<br>　　卷548_40  「九日雨中言怀」薛逢
<br>
<br>　　糕果盈前益自愁，那堪风雨滞刀州。单床冷席他乡梦，
<br>
<br>　　紫谆苹ü使秋。万里音书何寂寂，百年生计甚悠悠。
<br>
<br>　　潜将满眼思家泪，洒寄长江东北流。
<br>
<br>　　卷548_41  「题剑门先寄上西蜀杜司徒」薛逢
<br>
<br>　　峭壁横空限一隅，划开元气建洪枢。梯航百货通邦计，
<br>
<br>　　键闭诸蛮屏帝都。西蹙犬戎威北狄，南吞荆郢制东吴。
<br>
<br>　　千年管钥谁熔范，只自先天造化炉。
<br>
<br>　　卷548_42  「八月初一驾幸延喜楼看冠带降戎」薛逢
<br>
<br>　　城头旭日照阑干，城下降戎彩仗攒。九陌尘埃千骑合，
<br>
<br>　　万方臣妾一声欢。楼台乍仰中天易，衣服初回左衽难。
<br>
<br>　　清水莫教波浪浊，从今赤岭属长安。
<br>
<br>　　卷548_43  「送司徒相公赴阙」薛逢
<br>
<br>　　丞相衔恩赴阙时，锦城寒菊始离披。龙媒旧识朝天路，
<br>
<br>　　鸡树长虚入梦枝。十载殿廷连步武，两来庸蜀抚疲羸。
<br>
<br>　　莫愁中土无人识，自有明明圣主知。
<br>
<br>　　卷548_44  「送灵州田尚书」薛逢
<br>
<br>　　阴风猎猎满旗竿，白草飕飕剑气攒。九姓羌浑随汉节，
<br>
<br>　　六州蕃落从戎鞍。霜中入塞雕弓硬，月下翻营玉帐寒。
<br>
<br>　　今日路傍谁不指，穰苴门户惯登坛。
<br>
<br>　　卷548_45  「座中走笔送前萧使君」薛逢
<br>
<br>　　笙歌惨惨咽离筵，槐柳阴阴五月天。未学苏秦荣佩印，
<br>
<br>　　却思平子赋归田。芙蓉欲绽溪边蕊，杨柳初迷渡口烟。
<br>
<br>　　自笑无成今老大，送君垂泪郭门前。
<br>
<br>　　卷548_46  「重送徐州李从事商隐」薛逢
<br>
<br>　　晓乘征骑带犀渠，醉别都门惨袂初。莲府望高秦御史，
<br>
<br>　　柳营官重汉尚书。斩蛇泽畔人烟晓，戏马台前树影疏。
<br>
<br>　　尺组挂身何用处，古来名利尽丘墟。
<br>
<br>　　卷548_47  「醉中闻甘州」薛逢
<br>
<br>　　老听笙歌亦解愁，醉中因遣合甘州。行追赤岭千山外，
<br>
<br>　　坐想黄河一曲流。日暮岂堪征妇怨，路傍能结旅人愁。
<br>
<br>　　左绵刺史心先死，泪满朱弦催白头。
<br>
<br>　　卷548_48  「北亭醉后叙旧赠东川陈书记」薛逢
<br>
<br>　　二十年前事尽空，半随波浪半随风。谋身喜断韩鸡尾，
<br>
<br>　　辱命羞携楚鹊笼。符竹谬分锦水外，妻孥犹隔散关东。
<br>
<br>　　临岐莫怪朱弦绝，曾是君家入爨桐。
<br>
<br>　　卷548_49  「宣政殿前陪位观册顺宗宪宗皇帝尊号」薛逢
<br>
<br>　　楼头钟鼓递相催，曙色当衙晓仗开。孔雀扇分香案出，
<br>
<br>　　衮龙衣动册函来。金泥照耀传中旨，玉节从容引上台。
<br>
<br>　　盛礼永尊徽号毕，圣慈南面不胜哀。
<br>
<br>　　卷548_50  「元日楼前观仗」薛逢
<br>
<br>　　千门曙色锁寒梅，五夜疏钟晓箭催。宝马占堤朝阙去，
<br>
<br>　　香车争路进名来。天临玉几班初合，日照金鸡仗欲回。
<br>
<br>　　更傍紫微瞻北斗，上林佳气满楼台。
<br>
<br>　　映跞照章ヌǎ漠漠祥云雉扇开。星驻冕旒三殿晓，
<br>
<br>　　云翻珠翠六宫来。山呼圣寿烟霞动，风转金章鸟兽回。
<br>
<br>　　欲识普恩无远近，万方欢忭一声雷。
<br>
<br>　　卷548_51  「醉中看花因思去岁之任」薛逢
<br>
<br>　　去岁乘轺出上京，军机旦暮促前程。狂花野草途中恨，
<br>
<br>　　春月秋风剑外情。愁见瘴烟遮路色，厌闻溪水下滩声。
<br>
<br>　　不辞醉伴诸年少，羞对红妆白发生。
<br>
<br>　　卷548_52  「题白马驿」薛逢
<br>
<br>　　晚麦芒干风似秋，旅人方作蜀门游。家林渐隔梁山远，
<br>
<br>　　客路长依汉水流。满壁存亡俱是梦，百年荣辱尽堪愁。
<br>
<br>　　胸中愤气文难遣，强指丰碑哭武侯。
<br>
<br>　　卷548_53  「题筹笔驿」薛逢
<br>
<br>　　天地三分魏蜀吴，武侯倔起赞谟。身依豪杰倾心术，
<br>
<br>　　目对云山演阵图。赤伏运衰功莫就，皇纲力振命先徂。
<br>
<br>　　出师表上留遗恳，犹自千年激壮夫。
<br>
<br>　　卷548_54  「贺杨收作相」薛逢
<br>
<br>　　阙下憧憧车马尘，沈浮相次宦游身。须知金印朝天客，
<br>
<br>　　同是沙堤避路人。威凤偶时因瑞圣，应龙无水谩通神。
<br>
<br>　　立门不是趋时客，始向穷途学问津。
<br>
<br>　　卷548_55  「元日田家」薛逢
<br>
<br>　　南村晴雪北村梅，树里茅檐晓尽开。蛮}出门儿妇去，
<br>
<br>　　乌龙迎路女郎来。相逢但祝新正寿，对举那愁暮景催。
<br>
<br>　　长笑士林因宦别，一官轻是十年回。
<br>
<br>　　卷548_56  「送庆上人归湖州因寄道儒座主」薛逢
<br>
<br>　　上人今去白O洲，水苕溪我旧游。夜雨暗江渔火出，
<br>
<br>　　夕阳沈浦雁花收。闲听别鸟啼红树，醉看归僧棹碧流。
<br>
<br>　　若见儒公凭寄语，数茎霜鬓已惊秋。
<br>
<br>　　卷548_57  「早发剡山（一作赵嘏诗）」薛逢
<br>
<br>　　正怀何谢俯长流，更览馀封识嵊州。树色老依官舍晚，
<br>
<br>　　溪声凉傍客衣秋。南岩气爽横郛郭，天姥云晴拂寺楼。
<br>
<br>　　日暮不堪还上马，蓼花风起路悠悠。
<br>
<br>　　卷548_58  「题春台观」薛逢
<br>
<br>　　殿前松柏晦苍苍，杏绕仙坛水绕廊。垂露额题精思院，
<br>
<br>　　博山炉袅降真香。苔侵古碣迷陈事，云到中峰失上方。
<br>
<br>　　便拟寻溪弄花去，洞天谁更待刘郎。
<br>
<br>　　卷548_59  「春晚东园晓思」薛逢
<br>
<br>　　剑外春馀日更长，东园留醉乐高张。松杉露滴无情泪，
<br>
<br>　　桃杏风飘不语香。莺恋叶深啼绿树，燕窥巢稳坐雕梁。
<br>
<br>　　也知留滞年华晚，争那樽前乐未央。
<br>
<br>　　卷548_60  「芙蓉溪送前资州裴使君归京宁拜户部裴侍郎」薛逢
<br>
<br>　　桑柘林枯荞麦干，欲分离袂百忧攒。临溪莫话前途远，
<br>
<br>　　举酒须歌后会难。薄宦未甘霜发改，夹衣犹耐水风寒。
<br>
<br>　　遥知阮巷归宁日，几院儿童候马看。
<br>
<br>　　卷548_61  「伏闻令公疾愈对见延英，因有贺诗远封投献」薛逢
<br>
<br>　　吉语云云海外传，令公疾愈起朝天。皇风再扇寰区内，
<br>
<br>　　人镜重开日月边。光启四门通寿域，深疏万顷溉情田。
<br>
<br>　　陪臣自讶迷津久，愿识方舟济巨川。
<br>
<br>　　卷548_62  「题独孤处士村居」薛逢
<br>
<br>　　江上园庐荆作扉，男驱耕犊妇鸣机。林峦当户茑萝暗，
<br>
<br>　　桑柘绕村姜芋肥。几亩稻田还谓业，两间茆舍亦言归。
<br>
<br>　　何如一被风尘染，到老云云相是非。
<br>
<br>　　卷548_63  「题上皇观」薛逢
<br>
<br>　　狂寇穷兵犯帝畿，上皇曾此振戎衣。门前卫士传清警，
<br>
<br>　　砌下奚官扫翠微。云驻寿宫三洞启，日回仙仗六龙归。
<br>
<br>　　当时丹凤衔书处，老柏苍苍已合围。
<br>
<br>　　卷548_64  「奉和仆射相公送东川李支使归使府夏侯相公」薛逢
<br>
<br>　　两地交通布政和，上台深喜使星过。欢留白日千钟酒，
<br>
<br>　　调入青云一曲歌。寒柳翠添微雨重，腊梅香绽细枝多。
<br>
<br>　　平津万一言卑散，莫忘高松寄女萝。
<br>
<br>　　卷548_65  「送封尚书节制兴元」薛逢
<br>
<br>　　大封茅土镇褒中，醉出都门杀气雄。陌上晚花迎虎节，
<br>
<br>　　马前新月学弯弓。珂临响涧声先合，旆到春山色更红。
<br>
<br>　　欲识真心报天子，满旗全是发生风。
<br>
<br>　　卷548_66  「送西川梁常侍之新筑龙山城并锡赉两州刺史及部落酋长等」薛逢
<br>
<br>　　圣主忧夷貊，屯师剪束钦。皇家思眷v，星使忽登临。
<br>
<br>　　用命期开国，违天必衅U.化须均草树，恩不间飞沈。
<br>
<br>　　束马凌苍壁，扪萝上碧岑。瘴川风自热，剑阁气长阴。
<br>
<br>　　迅濑从天急，乔松入地深。仰观唯一径，俯瞰即千寻。
<br>
<br>　　水作新城带，山为故垒襟。东开洞君听，南辟纳蛮心。
<br>
<br>　　渥泽濡三部，衣冠化雨林。带文雕白玉，符理篆黄金。
<br>
<br>　　鸟道经邛k，星缠过觜参。回轩如睿奖，休作苦辛吟。
<br>
<br>　　卷548_67  「河满子」薛逢
<br>
<br>　　系马宫槐老，持杯店菊黄。故交今不见，流恨满川光。
<br>
<br>　　卷548_68  「题黄花驿」薛逢
<br>
<br>　　孤戍迢迢蜀路长，鸟鸣山馆客思乡。
<br>
<br>　　更看绝顶烟霞外，数树岩花照夕阳。
<br>
<br>　　卷548_69  「凉州词」薛逢
<br>
<br>　　昨夜蕃兵报国仇，沙州都护破凉州。
<br>
<br>　　黄河九曲今归汉，塞外纵横战血流。
<br>
<br>　　卷548_70  「嘉陵江」薛逢
<br>
<br>　　备问嘉陵江水湄，百川东去尔西之。
<br>
<br>　　但教清浅源流在，天路朝宗会有期。
<br>
<br>　　卷548_71  「观猎」薛逢
<br>
<br>　　马缩寒毛鹰落膘，角弓初暖箭新调。
<br>
<br>　　平原踏尽无禽出，竟日翻身望碧霄。
<br>
<br>　　卷548_72  「狼烟」薛逢
<br>
<br>　　三道狼烟过碛来，受降城上探旗开。
<br>
<br>　　传声却报边无事，自是官军入抄回。
<br>
<br>　　卷548_73  「侠少年」薛逢
<br>
<br>　　绿眼胡鹰踏锦鞲，五花骢马白貂裘。
<br>
<br>　　往来三市无人识，倒把金鞭上酒楼。
<br>
<br>　　卷548_74  「感塞」薛逢
<br>
<br>　　满塞旌旗镇上游，各分天子一方忧。
<br>
<br>　　无因得见歌舒翰，可惜西山十八州。
<br>
<br>　　卷548_75  「听曹刚弹琵琶」薛逢
<br>
<br>　　禁曲新翻下玉都，四弦薮ノ逡羰狻
<br>
<br>　　不知天上弹多少，金凤衔花尾半无。
<br>
<br>　　卷548_76  「定山寺」薛逢
<br>
<br>　　十里松萝映碧苔，一川晴色镜中开。
<br>
<br>　　遥闻上界翻经处，片片香云出院来。
<br>
<br>　　卷548_77  「越王楼送高梓州入朝」薛逢
<br>
<br>　　乘递初登建外州，倾心喜事富人侯。让当游艺依仁日，
<br>
<br>　　便到攀辕卧辙秋。容听巴歌消子夜，许陪仙躅上危楼。
<br>
<br>　　欲知恨恋情深处，听取长江旦暮流。
<br>
<br>　　卷548_78  「送李蕴赴郑州因献卢郎中（以下九首并见《赵嘏集》）」薛逢
<br>
<br>　　仆射陂西想到时，满川晴色见旌旗。马融闲卧笛声远，
<br>
<br>　　王粲醉吟楼影移。几日赋诗秋水寺，经年草诏白云司。
<br>
<br>　　唯君此去人多羡，却是恩深自不知。
<br>
<br>　　卷548_79  「送裴评事」薛逢
<br>
<br>　　塞垣从事识兵机，只拟平戎不拟归。入夜笳声含白发，
<br>
<br>　　报秋榆叶落征衣。城临战垒黄云晚，马渡寒沙夕照微。
<br>
<br>　　此别不应书断绝，满天霜雪有鸿飞。
<br>
<br>　　卷548_80  「送沈单作尉江都（一作许浑诗）」薛逢
<br>
<br>　　炀帝都城春水边，笙歌夜上木兰船。三千宫女自涂地，
<br>
<br>　　十万人家如洞天。焰焰花枝官舍晚，重重云影寺墙连。
<br>
<br>　　少年作尉须矜慎，莫向楼前坠马鞭。
<br>
<br>　　卷548_81  「送薛耽先辈归谒汉南」薛逢
<br>
<br>　　云绕千峰驿路长，谢家联句待檀郎。手持碧落新攀桂，
<br>
<br>　　月在东轩旧选床。几日旌幢延骏马，到时冰玉动华堂。
<br>
<br>　　孔门多少风流处，不遣颜回识醉乡。
<br>
<br>　　卷548_82  「送同年郑祥先辈归汉南（时恩门相公镇山南）」薛逢
<br>
<br>　　年来惊喜两心知，高处同攀次第枝。人倚绣屏闲赏夜，
<br>
<br>　　马嘶花径醉归时。声名本自文章得，藩溷曾劳笔砚随。
<br>
<br>　　家去恩门四千里，只应从此梦旌旗。
<br>
<br>　　卷548_83  「李先辈擢第东归有赠送」薛逢
<br>
<br>　　金榜前头无是非，平人分得一枝归。正怜日暖云飘路，
<br>
<br>　　何处宴回风满衣。门掩长淮心更远，渡连芳草马如飞。
<br>
<br>　　茂陵自笑犹多病，空有书斋在翠微。
<br>
<br>　　卷548_84  「送韩绛归淮南寄韩绰先辈」薛逢
<br>
<br>　　岛上花枝系钓船，隋家宫畔水连天。江帆自落鸟飞外，
<br>
<br>　　月观静依春色边。门巷草生车辙在，朝廷恩及雁行联。
<br>
<br>　　相逢且问昭州事，曾鼓庄盆对逝川。
<br>
<br>　　卷548_85  「送卢缄归扬州」薛逢
<br>
<br>　　曾向雷塘寄掩扉，荀家灯火有馀辉。关河日暮望空极，
<br>
<br>　　杨柳渡头人独归。隋苑荒台风袅袅，灞陵残雨梦依依。
<br>
<br>　　今年春色还相误，为我江边谢钓矶。
<br>
<br>　　卷548_86  「送剡客」薛逢
<br>
<br>　　两重江外片帆斜，数里林塘绕一家。门掩右军馀水石，
<br>
<br>　　路横诸谢旧烟霞。扁舟几处逢溪雪，长笛何人怨柳花。
<br>
<br>　　若到天台洞阳观，葛洪丹井在云涯。
<br>
<br>　　卷548_87  「凉州词」薛逢
<br>
<br>　　千里东归客，无心忆旧游。挂帆游□水，高枕到青州。
<br>
<br>　　君住孤山下，烟深夜径长。辕门渡绿水，游苑绕垂杨。
<br>
<br>　　树发花如锦，莺啼柳若丝。更游欢宴地，愁见别离时。
<br>
<br>　　卷548_88  「送萧a相公归山（一作赵嘏诗）」薛逢
<br>
<br>　　眼前轩冕是鸿毛，天上人情谩自劳。
<br>
<br>　　脱却朝衣便东去，青云不及白云高。
<br>
<br>　　卷548_89  「石膏枕」薛逢
<br>
<br>　　表里通明不假雕，冷于春雪白于瑶。
<br>
<br>　　朝来送在凉床上，只怕风吹日炙销。
<br>
<br>　　卷548_90  「句」薛逢
<br>
<br>　　草荒留客院，泥卧喂生台。（《游废寺》。
<br>
<br>　　以下见《海录碎事》）
<br>
<br>　　碧碎鸳鸯瓦，香埋菡萏垆。
<br>
<br>　　初日晖晖上彩旄。
<br>
<br>　　金鞍俯尘开处，银镝离弦中处声。（《猎》）。
<br>
<br>　　昨日鸿毛万钧重，今朝山岳一朝轻。（《旧唐书》本传：
<br>
<br>　　王铎作相，逢有诗云云，铎怨之）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
