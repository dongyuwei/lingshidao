<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百七十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百七十
<br>
<br>　　卷270_1  「塞下曲」戎昱
<br>
<br>　　惨惨寒日没，北风卷蓬根。将军领疲兵，却入古塞门。
<br>
<br>　　回头指阴山，杀气成黄云。
<br>
<br>　　上山望胡兵，胡马驰骤速。黄河冰已合，意又向南牧。
<br>
<br>　　嫖姚夜出军，霜雪割人肉。
<br>
<br>　　塞北无草木，乌鸢巢僵尸。泱`沙漠空，终日胡风吹。
<br>
<br>　　战卒多苦辛，苦辛无四时。
<br>
<br>　　晚渡西海西，向东看日没。傍岸砂砾堆，半和战兵骨。
<br>
<br>　　单于竟未灭，阴气常勃勃。
<br>
<br>　　城上画角哀，即知兵心苦。试问左右人，无言泪如雨。
<br>
<br>　　何意休明时，终年事鼙鼓。
<br>
<br>　　北风凋白草，胡马日。夜后戍楼月，秋来边将心。
<br>
<br>　　铁衣霜露重，战马岁年深。自有卢龙塞，烟尘飞至今。
<br>
<br>　　卷270_2  「苦哉行五首（宝应中过滑州洛阳后同王季友作）」戎昱
<br>
<br>　　彼鼠侵我厨，纵狸授粱肉。鼠虽为君却，狸食自须足。
<br>
<br>　　冀雪大国耻，翻是大国辱。膻腥逼绮罗，砖瓦杂珠玉。
<br>
<br>　　登楼非骋望，目笑是心哭。何意天乐中，至今奏胡曲。
<br>
<br>　　官军收洛阳，家住洛阳里。夫婿与兄弟，目前见伤死。
<br>
<br>　　吞声不许哭，还遣衣罗绮。上马随匈奴，数秋黄尘里。
<br>
<br>　　生为名家女，死作塞垣鬼。乡国无还期，天津哭流水。
<br>
<br>　　登楼望天衢，目极泪盈睫。强笑无笑容，须妆旧花靥。
<br>
<br>　　昔年买奴仆，奴仆来碎叶。岂意未死间，自为匈奴妾。
<br>
<br>　　一生忽至此，万事痛苦业。得出塞垣飞，不如彼蜂蝶。
<br>
<br>　　妾家清河边，七叶承貂蝉。身为最小女，偏得浑家怜。
<br>
<br>　　亲戚不相识，幽闺十五年。有时最远出，只到中门前。
<br>
<br>　　前年狂胡来，惧死翻生全。今秋官军至，岂意遭戈a.
<br>
<br>　　匈奴为先锋，长鼻黄发拳。弯弓猎生人，百步牛羊膻。
<br>
<br>　　脱身落虎口，不及归黄泉。苦哉难重陈，暗哭苍苍天。
<br>
<br>　　可汗奉亲诏，今月归燕山。忽如乱刀剑，搅妾心肠间。
<br>
<br>　　出户望北荒，迢迢玉门关。生人为死别，有去无时还。
<br>
<br>　　汉月割妾心，胡风凋妾颜。去去断绝魂，叫天天不闻。
<br>
<br>　　卷270_3  「苦辛行」戎昱
<br>
<br>　　且莫奏短歌，听余苦辛词。如今刀笔士，不及屠沽儿。
<br>
<br>　　少年无事学诗赋，岂意文章复相误。东西南北少知音，
<br>
<br>　　终年竟岁悲行路。仰面诉天天不闻，低头告地地不言。
<br>
<br>　　天地生我尚如此，陌上他人何足论。谁谓西江深，
<br>
<br>　　涉之固无忧；谁谓南山高，可以登之游。
<br>
<br>　　险d唯有世间路，一晌令人堪白头。贵人立意不可测，
<br>
<br>　　等闲桃李成荆棘。风尘之士深可亲，心如鸡犬能依人。
<br>
<br>　　悲来却忆汉天子，不弃相如家旧贫。劝君且饮酒，
<br>
<br>　　酒能散羁愁。谁家有酒判一醉，万事从他江水流。
<br>
<br>　　卷270_4  「长安秋夕（一作中秋感怀）」戎昱
<br>
<br>　　八月更漏长，愁人起常早。闭门寂无事，满院生秋草。
<br>
<br>　　昨宵西窗梦，梦入荆南道。远客归去来，在家贫亦好。
<br>
<br>　　卷270_5  「罗江客舍」戎昱
<br>
<br>　　山县秋云暗，茅亭暮雨寒。自伤庭叶下，谁问客衣单。
<br>
<br>　　有兴时添酒，无聊懒整冠。近来乡国梦，夜夜到长安。
<br>
<br>　　卷270_6  「赠岑郎中」戎昱
<br>
<br>　　童年未解读书时，诵得郎中数首诗。四海烟尘犹隔阔，
<br>
<br>　　十年魂梦每相随。虽披云雾逢迎疾，已恨趋风拜德迟。
<br>
<br>　　天下无人鉴诗句，不寻诗伯重寻谁。
<br>
<br>　　卷270_7  「闻笛（一作李益诗）」戎昱
<br>
<br>　　入夜思归切，笛声清更哀。愁人不愿听，自到枕前来。
<br>
<br>　　风起塞云断，夜深关月开。平明独惆怅，飞尽一庭梅。
<br>
<br>　　卷270_8  「汉上题韦氏庄」戎昱
<br>
<br>　　结茅同楚客，卜筑汉江边。日落数归鸟，夜深闻扣舷。
<br>
<br>　　水痕侵岸柳，山翠借厨烟。调笑提筐妇，春来蚕几眠。
<br>
<br>　　卷270_9  「闺情」戎昱
<br>
<br>　　侧听宫官说，知君宠尚存。未能开笑颊，先欲换愁魂。
<br>
<br>　　宝镜窥妆影，红衫`泪痕。昭阳今再入，宁敢恨长门。
<br>
<br>　　卷270_10  「衡阳春日游僧院」戎昱
<br>
<br>　　曾共刘谘议，同时事道林。与君相掩泪，来客岂知心。
<br>
<br>　　阶雪凌春积，炉烟向暝深。依然旧童子，相送出花林。
<br>
<br>　　卷270_11  「玉台体题湖上亭」戎昱
<br>
<br>　　湖入县西边，湖头胜事偏。绿竿初长笋，红颗未开莲。
<br>
<br>　　蔽日高高树，迎人小小船。清风长入坐，夏月似秋天。
<br>
<br>　　卷270_12  「早梅」戎昱
<br>
<br>　　一树寒梅白玉条，迥临村路傍溪桥。
<br>
<br>　　应缘近水花先发，疑是经春雪未销。
<br>
<br>　　卷270_13  「移家别湖上亭」戎昱
<br>
<br>　　好是春风湖上亭，柳条藤蔓系离情。
<br>
<br>　　黄莺久住浑相识，欲别频啼四五声。
<br>
<br>　　卷270_14  「客堂秋夕」戎昱
<br>
<br>　　隔窗萤影灭复流，北风微雨虚堂秋。虫声竟夜引乡泪，
<br>
<br>　　蟋蟀何自知人愁。四时不得一日乐，以此方悲客游恶。
<br>
<br>　　寂寂江城无所闻，梧桐叶上偏萧索。
<br>
<br>　　卷270_15  「湖南雪中留别」戎昱
<br>
<br>　　草草还草草，湖东别离早。何处愁杀人，归鞍雪中道。
<br>
<br>　　出门迷辙迹，云水白浩浩。明日武陵西，相思鬓堪老。
<br>
<br>　　卷270_16  「赠别张驸马」戎昱
<br>
<br>　　上元年中长安陌，见君朝下欲归宅。飞龙骑马三十匹，
<br>
<br>　　玉勒雕鞍照初日。数里衣香遥扑人，长衢雨歇无纤尘。
<br>
<br>　　从奴斜抱敕赐锦，双双蹙出金麒麟。天子爱婿皇后弟，
<br>
<br>　　独步明时负权势。一身扈跸承殊泽，甲第朱门耸高戟。
<br>
<br>　　凤凰楼上伴吹箫，鹦鹉杯中醉留客。泰去否来何足论，
<br>
<br>　　宫中晏驾人事翻。一朝负谴辞丹阙，五年待罪湘江源。
<br>
<br>　　冠冕凄凉几迁改，眼看桑田变成海。华堂金屋别赐人，
<br>
<br>　　细眼黄头总何在。渚宫相见寸心悲，懒欲今时问昔时。
<br>
<br>　　看君风骨殊未歇，不用愁来双泪垂。
<br>
<br>　　卷270_17  「泾州观元戎出师」戎昱
<br>
<br>　　寒日征西将，萧萧万马丛。吹笳覆楼雪，祝纛满旗风。
<br>
<br>　　遮虏黄云断，烧羌白草空。金铙肃天外，玉帐静霜中。
<br>
<br>　　朔野长城闭，河源旧路通。卫青师自老，魏绛赏何功。
<br>
<br>　　枪垒依沙迥，辕门压塞雄。燕然如可勒，万里愿从公。
<br>
<br>　　卷270_18  「从军行」戎昱
<br>
<br>　　昔从李都尉，双K照马蹄。擒生黑山北，杀敌黄云西。
<br>
<br>　　太白沈虏地，边草复萋萋。归来邯郸市，百尺青楼梯。
<br>
<br>　　感激然诺重，平生胆力齐。芳筵暮歌发，艳粉轻鬟低。
<br>
<br>　　半酣秋风起，铁骑门前嘶。远戍报烽火，孤城严鼓鼙。
<br>
<br>　　挥鞭望尘去，少妇莫含啼。
<br>
<br>　　卷270_19  「古意」戎昱
<br>
<br>　　女伴朝来说，知君欲弃捐。懒梳明镜下，羞到画堂前。
<br>
<br>　　有泪沾脂粉，无情理管弦。不知将巧笑，更遣向谁怜。
<br>
<br>　　卷270_20  「听杜山人弹胡笳」戎昱
<br>
<br>　　绿琴胡笳谁妙弹，山人杜陵名庭兰。杜君少与山人友，
<br>
<br>　　山人没来今已久。当时海内求知音，嘱付胡笳入君手。
<br>
<br>　　杜陵攻琴四十年，琴声在音不在弦。座中为我奏此曲，
<br>
<br>　　满堂萧瑟如穷边。第一第二拍，泪尽蛾眉没蕃客。
<br>
<br>　　更闻出塞入塞声，穹庐毡帐难为情。胡天雨雪四时下，
<br>
<br>　　五月不曾芳草生。须臾促轸变宫徵，一声悲兮一声喜。
<br>
<br>　　南看汉月双眼明，却顾胡儿寸心死。回鹘数年收洛阳，
<br>
<br>　　洛阳士女皆驱将。岂无父母与兄弟，闻此哀情皆断肠。
<br>
<br>　　杜陵先生证此道，沈家祝家皆绝倒。如今世上雅风衰，
<br>
<br>　　若个深知此声好。世上爱筝不爱琴，则明此调难知音。
<br>
<br>　　今朝促轸为君奏，不向俗流传此心。
<br>
<br>　　卷270_21  「咏史（一作和蕃）」戎昱
<br>
<br>　　汉家青史上，计拙是和亲。社稷依明主，安危托妇人。
<br>
<br>　　岂能将玉貌，便拟静胡尘。地下千年骨，谁为辅佐臣。
<br>
<br>　　卷270_22  「桂州腊夜」戎昱
<br>
<br>　　坐到三更尽，归仍万里赊。雪声偏傍竹，寒梦不离家。
<br>
<br>　　晓角分残漏，孤灯落碎花。二年随骠骑，辛苦向天涯。
<br>
<br>　　卷270_23  「再赴桂州先寄李大夫」戎昱
<br>
<br>　　玷玉甘长弃，朱门喜再游。过因谗后重，恩合死前酬。
<br>
<br>　　养骥须怜瘦，栽松莫厌秋。今朝两行泪，一半血和流。
<br>
<br>　　卷270_24  「题招提寺」戎昱
<br>
<br>　　招提精舍好，石壁向江开。山影水中尽，鸟声天上来。
<br>
<br>　　一灯传岁月，深院长莓苔。日暮双林磬，泠泠送客回。
<br>
<br>　　卷270_25  「谪官辰州冬至日有怀」戎昱
<br>
<br>　　去年长至在长安，策杖曾簪獬豸冠。此岁长安逢至日，
<br>
<br>　　下阶遥想雪霜寒。梦随行伍朝天去，身寄穷荒报国难。
<br>
<br>　　北望南郊消息断，江头唯有泪阑干。
<br>
<br>　　卷270_26  「赠韦况征君」戎昱
<br>
<br>　　身欲逃名名自随，凤衔丹诏降茅茨。苦节难违天子命，
<br>
<br>　　贞心唯有老松知。回看药灶封题密，强入蒲轮引步迟。
<br>
<br>　　今日巢由旧冠带，圣朝风化胜尧时。
<br>
<br>　　卷270_27  「送吉州阎使君入道二首」戎昱
<br>
<br>　　闻道桃源去，尘心忽自悲。余当从宦日，君是弃官时。
<br>
<br>　　金汞封仙骨，灵津咽玉池。受传三备，起坐五云随。
<br>
<br>　　洞里花常发，人间鬓易衰。他年会相访，莫作烂柯棋。
<br>
<br>　　庐陵太守近隳官，霞帔初朝五帝坛。风过鬼神延受，
<br>
<br>　　夜深龙虎卫烧丹。冰容入镜纤埃静，玉液添瓶漱齿寒。
<br>
<br>　　莫遣桃花迷客路，千山万水访君难。
<br>
<br>　　卷270_28  「入剑门」戎昱
<br>
<br>　　剑门兵革后，万事尽堪悲。鸟鼠无巢穴，儿童话别离。
<br>
<br>　　山川同昔日，荆棘是今时。征战何年定，家家有画旗。
<br>
<br>　　卷270_29  「过商山」戎昱
<br>
<br>　　雨暗商山过客稀，路傍孤店闭柴扉。
<br>
<br>　　卸鞍良久茅檐下，待得巴人樵采归。
<br>
<br>　　卷270_30  「闰春宴花溪严侍御庄」戎昱
<br>
<br>　　一团青翠色，云是子陵家。山带新晴雨，溪留闰月花。
<br>
<br>　　瓶开巾漉酒，地坼笋抽芽。彩缛承颜面，朝朝赋白华。
<br>
<br>　　卷270_31  「岁暮客怀」戎昱
<br>
<br>　　异乡三十口，亲老复家贫。无事乾坤内，虚为翰墨人。
<br>
<br>　　岁华南去后，愁梦北来频。惆怅江边柳，依依又欲春。
<br>
<br>　　卷270_32  「秋望兴庆宫」戎昱
<br>
<br>　　先皇歌舞地，今日未游巡。幽咽龙池水，凄凉御榻尘。
<br>
<br>　　随风秋树叶，对月老宫人。万事如桑海，悲来欲恸神。
<br>
<br>　　卷270_33  「送郑炼师贬辰州」戎昱
<br>
<br>　　辰州万里外，想得逐臣心。谪去刑名枉，人间痛惜深。
<br>
<br>　　误将瑕指玉，遂使谩消金。计日西归在，休为泽畔吟。
<br>
<br>　　卷270_34  「云梦故城秋望」戎昱
<br>
<br>　　故国遗墟在，登临想旧游。一朝人事变，千载水空流。
<br>
<br>　　梦渚鸿声晚，荆门树色秋。片云凝不散，遥挂望乡愁。
<br>
<br>　　卷270_35  「秋日感怀」戎昱
<br>
<br>　　洛阳岐路信悠悠，无事辞家两度秋。日下未驰千里足，
<br>
<br>　　天涯徒泛五湖舟。荷衣半浸缘乡泪，玉貌潜销是客愁。
<br>
<br>　　说向长安亲与故，谁怜岁晚尚淹留。
<br>
<br>　　卷270_36  「送王明府入道」戎昱
<br>
<br>　　何事陶彭泽，明时又挂冠。为耽泉石趣，不惮薜萝寒。
<br>
<br>　　轻雪笼纱帽，孤猿傍醮坛。悬悬老松下，金灶夜烧丹。
<br>
<br>　　卷270_37  「秋月（一作江城秋夜）」戎昱
<br>
<br>　　江干入夜杵声秋，百尺疏桐挂斗牛。
<br>
<br>　　思苦自看明月苦，人愁不是月华愁。
<br>
<br>　　卷270_38  「赋得铁马鞭」戎昱
<br>
<br>　　成器虽因匠，怀刚本自天。为怜持寸节，长拟静三边。
<br>
<br>　　未入英髦用，空存铁石坚。希君剖腹取，还解抱龙泉。
<br>
<br>　　卷270_39  「闻颜尚书陷贼中」戎昱
<br>
<br>　　闻说征南没，那堪故吏闻。能持苏武节，不受马超勋。
<br>
<br>　　国破无家信，天秋有雁群。同荣不同辱，今日负将军。
<br>
<br>　　卷270_40  「送苏参军」戎昱
<br>
<br>　　忆昨青襟醉里分，酒醒回首怆离群。舟移极浦城初掩，
<br>
<br>　　山束长江日早曛。客来有恨空思德，别后谁人更议文。
<br>
<br>　　常叹苏生官太屈，应缘才似鲍参军。
<br>
<br>　　卷270_41  「成都元十八侍御」戎昱
<br>
<br>　　不见元生已数朝，浣花溪路去非遥。客舍早知浑寂寞，
<br>
<br>　　交情岂谓更萧条。空有寸心思会面，恨无单酌遣相邀。
<br>
<br>　　骅骢幸自能驰骤，何惜挥鞭过柞桥。
<br>
<br>　　卷270_42  「观卫尚书九日对中使射破的」戎昱
<br>
<br>　　盛宴倾黄菊，殊私降紫泥。月营开射圃，霜旆拂晴霓。
<br>
<br>　　出将三朝贵，弯弓五善齐。腕回金镞满，的破绿弦低。
<br>
<br>　　勇气干牛斗，欢声震鼓鼙。忠臣思报国，更欲取关西。
<br>
<br>　　卷270_43  「辰州闻大驾还宫」戎昱
<br>
<br>　　闻道銮舆归魏阙，望云西拜喜成悲。宁知陇水烟销日，
<br>
<br>　　再有园林秋荐时。渭水战添亡虏血，秦人生睹旧朝仪。
<br>
<br>　　自惭出守辰州畔，不得亲随日月旗。
<br>
<br>　　卷270_44  「辰州建中四年多怀」戎昱
<br>
<br>　　荒徼辰阳远，穷秋瘴雨深。主恩堪洒血，边宦更何心。
<br>
<br>　　海上红旗满，生前白发侵。竹寒宁改节，隼静早因禽。
<br>
<br>　　务退门多掩，愁来酒独斟。无涯忧国泪，无日不沾襟。
<br>
<br>　　卷270_45  「上桂州李大夫」戎昱
<br>
<br>　　今日辞门馆，情将众别殊。感深翻有泪，仁过曲怜愚。
<br>
<br>　　晚镜伤秋鬓，晴寒切病躯。烟霞万里阔，宇宙一身孤。
<br>
<br>　　倚马才宁有，登龙意岂无。唯于方寸内，暗贮报恩珠。
<br>
<br>　　卷270_46  「江城秋霁」戎昱
<br>
<br>　　霁后江城风景凉，岂堪登眺只堪伤。远天EX收残雨，
<br>
<br>　　映水鸬鹚近夕阳。万事无成空过日，十年多难不还乡。
<br>
<br>　　不知何处销兹恨，转觉愁随夜夜长。
<br>
<br>　　卷270_47  「上李常侍」戎昱
<br>
<br>　　旌旗晓过大江西，七校前驱万队齐。千里政声人共喜，
<br>
<br>　　三军令肃马前嘶。恩沾境内风初变，春入城阴柳渐低。
<br>
<br>　　桃李不须令更种，早知门下旧成蹊。
<br>
<br>　　卷270_48  「上湖南崔中丞」戎昱
<br>
<br>　　山上青松陌上尘，云泥岂合得相亲。举世尽嫌良马瘦，
<br>
<br>　　唯君不弃卧龙贫。千金未必能移性，一诺从来许杀身。
<br>
<br>　　莫道书生无感激，寸心还是报恩人。
<br>
<br>　　卷270_49  「早春雪中」戎昱
<br>
<br>　　阴云万里昼漫漫，愁坐关心事几般。
<br>
<br>　　为报春风休下雪，柳条初放不禁寒。
<br>
<br>　　卷270_50  「云安阻雨」戎昱
<br>
<br>　　日长巴峡雨鳎又说归舟路未通。
<br>
<br>　　游人不及西江水，先得东流到渚宫。
<br>
<br>　　卷270_51  「湖南春日二首」戎昱
<br>
<br>　　自怜春日客长沙，江上无人转忆家。
<br>
<br>　　光景却添乡思苦，檐前数片落梅花。
<br>
<br>　　三湘漂寓若流萍，万里湘乡隔洞庭。
<br>
<br>　　羁客春来心欲碎，东风莫遣柳条青。
<br>
<br>　　卷270_52  「送陆秀才归觐省」戎昱
<br>
<br>　　武陵何处在，南指楚云阴。花萼连枝近，桃源去路深。
<br>
<br>　　啼莺徒寂寂，征马已。堤上千年柳，条条挂我心。
<br>
<br>　　卷270_53  「戏题秋月」戎昱
<br>
<br>　　秋宵月色胜春宵，万里天涯静寂寥。
<br>
<br>　　近来数夜飞霜重，只畏娑婆树叶凋。
<br>
<br>　　卷270_54  「宿湘江」戎昱
<br>
<br>　　九月湘江水漫流，沙边唯览月华秋。
<br>
<br>　　金风浦上吹黄叶，一夜纷纷满客舟。
<br>
<br>　　卷270_55  「戏赠张使君」戎昱
<br>
<br>　　数载蹉跎罢|绅，五湖乘兴转迷津。
<br>
<br>　　如今野客无家第，醉处寻常是主人。
<br>
<br>　　卷270_56  「别公安贾明府」戎昱
<br>
<br>　　叶县门前江水深，浅于羁客报恩心。
<br>
<br>　　把君诗卷西归去，一度相思一度吟。
<br>
<br>　　卷270_57  「霁雪（一作韩舍人书窗残雪）」戎昱
<br>
<br>　　风卷寒云暮雪晴，江烟洗尽柳条轻。
<br>
<br>　　檐前数片无人扫，又得书窗一夜明。
<br>
<br>　　卷270_58  「汉阴吊崔员外坟」戎昱
<br>
<br>　　远别望有归，叶落望春晖。所痛泉路人，一去无还期。
<br>
<br>　　荒坟遗汉阴，坟树啼子规。存没抱冤滞，孤魂意何依。
<br>
<br>　　岂无骨肉亲，岂无深相知。曝露不复问，高名亦何为。
<br>
<br>　　相携恸君罢，春日空迟迟。
<br>
<br>　　卷270_59  「题槿花」戎昱
<br>
<br>　　自用金钱买槿栽，二年方始得花开。
<br>
<br>　　鲜红未许佳人见，蝴蝶争知早到来。
<br>
<br>　　卷270_60  「题宋玉亭」戎昱
<br>
<br>　　宋玉亭前悲暮秋，阳台路上雨初收。
<br>
<br>　　应缘此处人多别，松竹萧萧也带愁。
<br>
<br>　　卷270_61  「过东平军」戎昱
<br>
<br>　　画角初鸣残照微，营营鞍马往来稀。
<br>
<br>　　相逢士卒皆垂泪，八座朝天何日归。
<br>
<br>　　卷270_62  「送辰州郑使君」戎昱
<br>
<br>　　谁人不谴谪，君去独堪伤。长子家无弟，慈亲老在堂。
<br>
<br>　　惊魂随驿吏，冒暑向炎方。未到猿啼处，参差已断肠。
<br>
<br>　　卷270_63  「江上柳送人」戎昱
<br>
<br>　　江柳断肠色，黄丝垂未齐。人看几重恨，鸟入一枝低。
<br>
<br>　　乡泪正堪落，与君又解携。相思万里道，春去夕阳西。
<br>
<br>　　卷270_64  「湘南曲」戎昱
<br>
<br>　　虞帝南游不复还，翠蛾幽怨水云间。
<br>
<br>　　昨夜月明湘浦宿，闺中珂度空山。
<br>
<br>　　卷270_65  「桂州西山登高上陆大夫」戎昱
<br>
<br>　　登高上山上，高处更堪愁。野菊他乡酒，芦花满眼秋。
<br>
<br>　　风烟连楚郡，兄弟客荆州。早晚朝天去，亲随定远侯。
<br>
<br>　　卷270_66  「寄郑炼师」戎昱
<br>
<br>　　平生金石友，沦落向辰州。已是二年客，那堪终日愁。
<br>
<br>　　尺书浑不寄，两鬓计应秋。今夜相思月，情人南海头。
<br>
<br>　　卷270_67  「八月十五日」戎昱
<br>
<br>　　忆昔千秋节，欢娱万国同。今来六亲远，此日一悲风。
<br>
<br>　　年少逢胡乱，时平似梦中。梨园几人在，应是涕无穷。
<br>
<br>　　卷270_68  「征人归乡」戎昱
<br>
<br>　　三月江城柳絮飞，五年游客送人归。
<br>
<br>　　故将别泪和乡泪，今日阑干湿汝衣。
<br>
<br>　　卷270_69  「骆家亭子纳凉」戎昱
<br>
<br>　　江湖思渺然，不离国门前。折苇鱼沈藻，攀藤鸟出烟。
<br>
<br>　　生衣宜水竹，小酒入诗篇。莫怪侵星坐，神清不欲眠。
<br>
<br>　　卷270_70  「逢陇西故人忆关中舍弟」戎昱
<br>
<br>　　莫话边庭事，心摧不欲闻。数年家陇地，舍弟殁胡军。
<br>
<br>　　每念支离苦，常嗟骨肉分。急难何日见，遥哭陇西云。
<br>
<br>　　卷270_71  「秋夜梁十三厅事」戎昱
<br>
<br>　　今来秋已暮，还恐未成归。梦里家仍远，愁中叶又飞。
<br>
<br>　　竹声风度急，灯影月来微。得见梁夫子，心源有所依。
<br>
<br>　　卷270_72  「成都暮雨秋（一作秋雨）」戎昱
<br>
<br>　　九月龟城暮，愁人闭草堂。地卑多雨润，天暖少秋霜。
<br>
<br>　　纵欲倾新酒，其如忆故乡。不知更漏意，惟向客边长。
<br>
<br>　　卷270_73  「酬梁二十」戎昱
<br>
<br>　　渚宫无限客，相见独相亲。长路皆同病，无言似一身。
<br>
<br>　　岁寒唯爱竹，憔悴不堪春。细与知音说，攻文恐误人。
<br>
<br>　　卷270_74  「花下宴送郑炼师」戎昱
<br>
<br>　　愁里惜春深，闻幽即共寻。贵看花柳色，图放别离心。
<br>
<br>　　客醉花能笑，诗成花伴吟。为君调绿绮，先奏凤归林。
<br>
<br>　　卷270_75  「秋馆雨后得弟兄书即事呈李明府」戎昱
<br>
<br>　　弟兄书忽到，一夜喜兼愁。空馆复闻雨，贫家怯到秋。
<br>
<br>　　坐中孤烛暗，窗外数萤流。试以他乡事，明朝问子游。
<br>
<br>　　卷270_76  「寄梁淑」戎昱
<br>
<br>　　长忆江头执别时，论文未有不相思。雁过经秋无尺素，
<br>
<br>　　人来终日见新诗。心思食檗何由展，家似流萍任所之。
<br>
<br>　　悔学秦人南避地，武陵原上又征师。
<br>
<br>　　卷270_77  「送张秀才之长沙」戎昱
<br>
<br>　　君向长沙去，长沙仆旧谙。虽之桂岭北，终是阙庭南。
<br>
<br>　　山霭生朝雨，江烟作夕岚。松醪能醉客，慎勿滞湘潭。
<br>
<br>　　卷270_78  「塞下曲」戎昱
<br>
<br>　　汉将归来虏塞空，旌旗初下玉关东。
<br>
<br>　　高蹄战马三千匹，落日平原秋草中。
<br>
<br>　　卷270_79  「送僧法和（一作送亮法师）」戎昱
<br>
<br>　　达士心无滞，他乡总是家。问经翻贝叶，论法指莲花。
<br>
<br>　　欲契真空义，先开智慧芽。不知飞锡后，何外是恒沙。
<br>
<br>　　卷270_80  「送严十五郎之长安」戎昱
<br>
<br>　　送客身为客，思家怆别家。暂收双眼泪，遥想五陵花。
<br>
<br>　　路远征车迥，山回剑阁斜。长安君到日，春色未应赊。
<br>
<br>　　卷270_81  「冬夜宴梁十三厅」戎昱
<br>
<br>　　故人能爱客，秉烛会吾曹。家为朋徒罄，心缘翰墨劳。
<br>
<br>　　夜寒销腊酒，霜冷重绨袍。醉卧西窗下，时闻雁响高。
<br>
<br>　　卷270_82  「收襄阳城二首」戎昱
<br>
<br>　　悲风惨惨雨修修，岘北山低草木愁。
<br>
<br>　　暗发前军连夜战，平明旌旆入襄州。
<br>
<br>　　五营飞将拥霜戈，百里僵尸满缓印
<br>
<br>　　日暮归来看剑血，将军却恨杀人多。
<br>
<br>　　卷270_83  「出军」戎昱
<br>
<br>　　龙绕旌竿兽满旗，翻营乍似雪中移。
<br>
<br>　　中军一队三千骑，尽是并州游侠儿。
<br>
<br>　　卷270_84  「和李尹种葛」戎昱
<br>
<br>　　弱质人皆弃，唯君手自栽。含霜后竹，香惹腊前梅。
<br>
<br>　　拟托凌云势，须凭接引材。清阴如可惜，黄鸟定飞来。
<br>
<br>　　卷270_85  「送零陵妓（一作送妓赴于公召）」戎昱
<br>
<br>　　宝钿香蛾翡翠裙，装成掩泣欲行云。
<br>
<br>　　殷勤好取襄王意，莫向阳台梦使君。
<br>
<br>　　卷270_86  「采莲曲二首」戎昱
<br>
<br>　　虽听采莲曲，讵识采莲心。漾楫爱花远，回船愁浪深。
<br>
<br>　　烟生极浦色，日落半江阴。同侣怜波静，看妆堕玉簪。
<br>
<br>　　涔阳女儿花满头，毵毵同泛木兰舟。
<br>
<br>　　秋风日暮南湖里，争唱菱歌不肯休。
<br>
<br>　　卷270_87  「塞上曲」戎昱
<br>
<br>　　胡风略地烧连山，碎叶孤城未下关。
<br>
<br>　　山头烽子声声叫，知是将军夜猎还。
<br>
<br>　　卷270_88  「寂上人禅房」戎昱
<br>
<br>　　俗尘浮垢闭禅关，百岁身心几日闲。
<br>
<br>　　安得此生同草木，无营长在四时间。
<br>
<br>　　卷270_89  「桂州口号」戎昱
<br>
<br>　　画角三声动客愁，晓霜如雪覆江楼。
<br>
<br>　　谁道桂林风景暖，到来重著皂貂裘。
<br>
<br>　　卷270_90  「红槿花」戎昱
<br>
<br>　　花是深红叶L尘，不将桃李共争春。
<br>
<br>　　今日惊秋自怜客，折来持赠少年人。
<br>
<br>　　卷270_91  「哭黔中薛大夫」戎昱
<br>
<br>　　亚相何年镇百蛮，生涯万事瘴云间。
<br>
<br>　　夜郎城外谁人哭，昨日空馀旌节还。
<br>
<br>　　卷270_92  「感春」戎昱
<br>
<br>　　看花泪尽知春尽，魂断看花只恨春。
<br>
<br>　　名位未沾身欲老，诗书宁救眼前贫。
<br>
<br>　　卷270_93  「途中寄李二（一作李益诗）」戎昱
<br>
<br>　　杨柳烟含灞岸春，年年攀折为行人。
<br>
<br>　　好风若借低枝便，莫遣青丝扫路尘。
<br>
<br>　　卷270_94  「寄许炼师（一作李益诗）」戎昱
<br>
<br>　　扫石焚香礼碧空，露华偏湿蕊珠宫。
<br>
<br>　　如何说得天坛上，万里无云月正中。
<br>
<br>　　卷270_95  「下第留辞顾侍郎」戎昱
<br>
<br>　　绮陌彤彤花照尘，王门侯邸尽朱轮。
<br>
<br>　　城南旧有山村路，欲向云霞觅主人。
<br>
<br>　　卷270_96  「题云公山房（一作权德舆诗，又作杨巨源诗）」戎昱
<br>
<br>　　云公兰若深山里，月明松殿微风起。
<br>
<br>　　试问空门清净心，莲花不著秋潭水。
<br>
<br>　　卷270_97  「别离作（一作戴叔伦诗）」戎昱
<br>
<br>　　手把杏花枝，未曾经别离。黄昏掩门后，寂寞自心知。
<br>
<br>　　卷270_98  「九日贾明府见访」戎昱
<br>
<br>　　独掩衡门秋景闲，洛阳才子访柴关。莫嫌浊酒君须醉，
<br>
<br>　　虽是贫家菊也斑。同人愿得长携手，久客深思一破颜。
<br>
<br>　　却笑孟嘉吹帽落，登高何必上龙山。
<br>
<br>　　卷270_99  「开元观陪杜大夫中元日观乐」戎昱
<br>
<br>　　今朝欢称玉京天，况值关东俗理年。舞态疑回紫阳女，
<br>
<br>　　歌声似遏彩云仙。盘空双鹤惊几剑，洒砌三花度管弦。
<br>
<br>　　落日香尘拥归骑，□风油幕动高烟。
<br>
<br>　　卷270_100  「中秋夜登楼望月寄人」戎昱
<br>
<br>　　西楼见月似江城，脉脉悠悠倚槛情。万里此情同皎洁，
<br>
<br>　　一年今日最分明。初惊桂子从天落，稍误芦花带雪平。
<br>
<br>　　知称玉人临水见，可怜光彩有馀清。
<br>
<br>　　卷270_101  「赠宜阳张使君」戎昱
<br>
<br>　　暂作宜阳客，深知太守贤。政移千里俗，人戴两重天。
<br>
<br>　　旧郭多新室，闲坡尽辟田。倘令黄霸在，今日耻同年。
<br>
<br>　　卷270_102  「移家别树」戎昱
<br>
<br>　　千种庭前树，人移树不移。看花愁作别，不及未栽时。
<br>
<br>　　卷270_103  「成都送严十五之江东」戎昱
<br>
<br>　　江东万里外，别后几凄凄。峡路花应发，津亭柳正齐。
<br>
<br>　　酒倾迟日暮，川阔远天低。心系征帆上，随君到剡溪。
<br>
<br>　　卷270_104  「送李参军」戎昱
<br>
<br>　　好住好住王司户，珍重珍重李参军。一东一西如别鹤，
<br>
<br>　　一南一北似浮云。月照疏林千片影，风吹寒水万里纹。
<br>
<br>　　别易会难今古事，非是余今独与君。
<br>
<br>　　卷270_105  「题严氏竹亭」戎昱
<br>
<br>　　子陵栖遁处，堪系野人心。溪水浸山影，岚烟向竹阴。
<br>
<br>　　忘机看白日，留客醉瑶琴。爱此多诗兴，归来步步吟。
<br>
<br>　　卷270_106  「送王端公之太原归觐相公」戎昱
<br>
<br>　　柱史今何适，西行咏陟冈。也知人惜别，终美雁成行。
<br>
<br>　　春雨桃花静，离尊竹叶香。到时丞相阁，应喜棣华芳。
<br>
<br>　　卷270_107  「旅次寄湖南张郎中」戎昱
<br>
<br>　　寒江近户漫流声，竹影临窗乱月明。
<br>
<br>　　归梦不知湖水阔，夜来还到洛阳城。
<br>
<br>　　卷270_108  「晚次荆江」戎昱
<br>
<br>　　孤舟大江水，水涉无昏曙。雨暗迷津时，云生望乡处。
<br>
<br>　　渔翁闲自乐，樵客纷多虑。秋色湖上山，归心日边树。
<br>
<br>　　徒称竹箭美，未得枫林趣。向夕垂钓还，吾从落潮去。
<br>
<br>　　卷270_109  「同辛兖州巢父虚副端岳相思献酬…兼呈辛魏二院长杨长宁」戎昱
<br>
<br>　　暮角发高城，情人坐中起。临觞不及醉，分散秋风里。
<br>
<br>　　虽有明月期，离心若千里。前欢反惆怅，后会还如此。
<br>
<br>　　焉得夜淹留，一回终宴喜。羁游复牵役，馆至重湖水。
<br>
<br>　　早晚泛归舟，吾从数君子。
<br>
<br>　　卷270_110  「抚州处士湖泛舟送北回两指此南昌县查溪兰若别」戎昱
<br>
<br>　　移樽铺山曲，祖帐查溪阴。铺山即远道，查溪非故林。
<br>
<br>　　凄然诵新诗，落泪沾素襟。郡政我何有，别情君独深。
<br>
<br>　　禅庭古树秋，宿雨清沈沈。挥袂故里远，悲伤去住心。
<br>
<br>　　卷270_111  「耒阳G夜行（为伤杜甫作）」戎昱
<br>
<br>　　乘夕棹归舟，缘源二转幽。月明看岭树，风静听溪流。
<br>
<br>　　岚气船间入，霜华衣上浮。猿声虽此夜，不是别家愁。
<br>
<br>　　卷270_112  「桂城早秋」戎昱
<br>
<br>　　远客惊秋早，江天夜露新。满庭惟有月，空馆更何人。
<br>
<br>　　卜命知身贱，伤寒舞剑频。猿啼曾下泪，可是为忧贫。
<br>
<br>　　卷270_113  「桂州岁暮」戎昱
<br>
<br>　　岁暮天涯客，寒窗欲晓时。君恩空自感，乡思梦先知。
<br>
<br>　　重谊人愁别，惊栖鹊恋枝。不堪楼上角，南向海风吹。
<br>
<br>　　卷270_114  「宿桂州江亭呈康端公」戎昱
<br>
<br>　　独向东亭坐，三更待月开。萤光入竹去，水影过江来。
<br>
<br>　　露滴千家静，年流一叶催。龙钟万里客，正合故人哀。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
