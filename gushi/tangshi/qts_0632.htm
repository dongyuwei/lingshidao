<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百三十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百三十二
<br>
<br>　　卷632_1  「塞上」司空图
<br>
<br>　　万里隋城在，三边虏气衰。沙填孤障角，烧断故关碑。
<br>
<br>　　马色经寒惨，雕声带晚悲。将军正闲暇，留客换歌辞。
<br>
<br>　　卷632_2  「寄永嘉崔道融」司空图
<br>
<br>　　旅寓虽难定，乘闲是胜游。碧云萧寺霁，红树谢村秋。
<br>
<br>　　戍鼓和潮暗，船灯照岛幽。诗家多滞此，风景似相留。
<br>
<br>　　卷632_3  「下方」司空图
<br>
<br>　　三十年来往，中间京洛尘。倦行今白首，归卧已清神。
<br>
<br>　　坡暖冬抽笋，松凉夏健人。更惭征诏起，避世迹非真。
<br>
<br>　　卷632_4  「华下」司空图
<br>
<br>　　日炙旱云裂，迸为千道血。天地沸一镬，竟自烹妖孽。
<br>
<br>　　尧汤遇灾数，灾数还中辍。何事奸与邪，古来难扑灭。
<br>
<br>　　卷632_5  「僧舍贻友」司空图
<br>
<br>　　笑破人间事，吾徒莫自欺。解吟僧亦俗，爱舞鹤终卑。
<br>
<br>　　竹上题幽梦，溪边约敌棋。旧山归有阻，不是故迟迟。
<br>
<br>　　卷632_6  「下方」司空图
<br>
<br>　　昏旦松轩下，怡然对一瓢。雨微吟思足，花落梦无聊。
<br>
<br>　　细事当棋遣，衰容喜镜饶。溪僧有深趣，书至又相邀。
<br>
<br>　　卷632_7  「华下送文浦」司空图
<br>
<br>　　郊居谢名利，何事最相亲。渐与论诗久，皆知得句新。
<br>
<br>　　川明虹照雨，树密鸟冲人。应念从今去，还来岳下频。
<br>
<br>　　卷632_8  「自诫」司空图
<br>
<br>　　我祖铭座右，嘉谋贻厥孙。勤此苟不怠，令名日可存。
<br>
<br>　　媒f士所耻，慈俭道所尊。松柏岂不茂，桃李亦自繁。
<br>
<br>　　众人皆察察，而我独昏昏。取训于老氏，大辩欲讷言。
<br>
<br>　　卷632_9  「效陈拾遗子昂感遇二首」司空图
<br>
<br>　　高燕飞何捷，啄害恣群雏。人岂玩其暴，华轩容尔居。
<br>
<br>　　强欺自天禀，刚吐信吾徒。乃知不平者，矫世道终孤。
<br>
<br>　　阳和含煦润，卉木竞纷华。当为众所悦，私已汝何夸。
<br>
<br>　　北里秘艳，东园锁名花。豪夺乃常理，笑君徒咄嗟。
<br>
<br>　　卷632_10  「效陈拾遗子昂」司空图
<br>
<br>　　丑妇竞簪花，花多映愈丑。邻女恃其姿，掇之不盈手。
<br>
<br>　　量已苟自私，招损乃谁咎。宠禄既非安，于吾竟何有。
<br>
<br>　　卷632_11  「感时」司空图
<br>
<br>　　好鸟无恶声，仁兽肯狂噬。宁教鹦鹉哑，不遣麒麟细。
<br>
<br>　　人人语与默，唯观利与势。爱毁亦自遭，掩谤终失计。
<br>
<br>　　卷632_12  「秋思」司空图
<br>
<br>　　身病时亦危，逢秋多恸哭。风波一摇荡，天地几翻覆。
<br>
<br>　　孤萤出荒池，落叶穿破屋。势利长草草，何人访幽独。
<br>
<br>　　卷632_13  「早春」司空图
<br>
<br>　　伤怀同客处，病眼却花朝。草嫩侵沙短，冰轻著雨消。
<br>
<br>　　风光知可爱，容发不相饶。早晚丹丘去，飞书肯见招。
<br>
<br>　　卷632_14  「上陌梯寺怀旧僧二首」司空图
<br>
<br>　　云根禅客居，皆说旧无庐。松日明金像，山风向木鱼。
<br>
<br>　　依栖应不阻，名利本来疏。纵有人相问，林间懒拆书。
<br>
<br>　　高鸦隔谷见，路转寺西门。塔影荫泉脉，山苗侵烧痕。
<br>
<br>　　钟疏含杳霭，x迥亘黄昏。更待他僧到，长如前信存。
<br>
<br>　　卷632_15  「寄怀元秀上人」司空图
<br>
<br>　　悠悠干禄利，草草废渔樵。身世堪惆怅，风骚顿寂寥。
<br>
<br>　　高秋期步野，积雨放趋朝。得句如相忆，莎斋且见招。
<br>
<br>　　卷632_16  「次韵和秀上人游南五台」司空图
<br>
<br>　　中峰曾到处，题记没苍苔。振锡传深谷，翻经想旧台。
<br>
<br>　　危松临砌偃，惊鹿蓦溪来。内殿御诗切，身回心未回。
<br>
<br>　　卷632_17  「赠圆P公（P，蜀僧。僖宗幸蜀，P坚免紫衣）」司空图
<br>
<br>　　天阶让紫衣，冷格鹤犹卑。道胜嫌名出，身闲觉老迟。
<br>
<br>　　晓香延宿火，寒磬度高枝。每说长松寺，他年与我期。
<br>
<br>　　卷632_18  「赠信美寺岑上人」司空图
<br>
<br>　　巡礼诸方遍，湘南频有缘。焚香老山寺，乞食向江船。
<br>
<br>　　纱碧笼名画，灯寒照净禅。我来能永日，莲漏滴寒泉。
<br>
<br>　　卷632_19  「江行二首」司空图
<br>
<br>　　地阔分吴塞，枫高映楚天。曲塘春尽雨，方响夜深船。
<br>
<br>　　行纪添新梦，羁愁甚往年。何时京洛路，马上见人烟。
<br>
<br>　　初程风信好，回望失津楼。日带潮声晚，烟含楚色秋。
<br>
<br>　　戍旗当远客，岛树转惊鸥。此去非名利，孤帆任白头。
<br>
<br>　　卷632_20  「长安赠王注」司空图
<br>
<br>　　正下搜贤诏，多君独避名。客来当意惬，花发遇歌成。
<br>
<br>　　乐地留高趣，权门让后生。东方御闲驷，园外好同行。
<br>
<br>　　卷632_21  「赠步寄李员外」司空图
<br>
<br>　　危桥转溪路，经雨石丛荒。幽瀑下仙果，孤巢悬夕阳。
<br>
<br>　　病辞青琐秘，心在紫芝房。更喜谐招隐，诗家有望郎。
<br>
<br>　　卷632_22  「寄郑仁规」司空图
<br>
<br>　　清才郑小戎，标的贵游中。万里云无侣，三山鹤不笼。
<br>
<br>　　香和丹地暖，晚着彩衣风。荣路期经济，唯应在至公。
<br>
<br>　　卷632_23  「寄考功王员外」司空图
<br>
<br>　　喜闻三字耗，闲客是陪游。白鸟闲疏索，青山日滞留。
<br>
<br>　　琴如高韵称，诗愧逸才酬。更勉匡君志，论思在献谋。
<br>
<br>　　卷632_24  「杂言（一作短歌行）」司空图
<br>
<br>　　乌飞飞，兔蹶蹶，朝来暮去驱时节。女娲只解补青天，
<br>
<br>　　不解煎胶粘日月。
<br>
<br>　　卷632_25  「陈疾」司空图
<br>
<br>　　自怜旅舍亦酣歌，世路无机奈尔何。霄汉逼来心不动，
<br>
<br>　　鬓毛白尽兴犹多。残阳暂照乡关近，远鸟因投岳庙过。
<br>
<br>　　闲得此身归未得，磬声深夏隔烟萝。
<br>
<br>　　卷632_26  「淅上（一作江淅上）」司空图
<br>
<br>　　华下支离已隔河，又来此地避干戈。山田渐广猿时到，
<br>
<br>　　村舍新添燕亦多。丹桂石楠宜并长，秦云楚雨暗相和。
<br>
<br>　　儿童栗熟迷归路，归得仍随牧竖歌。
<br>
<br>　　西北乡关近帝京，烟尘一片正伤情。愁看地色连空色，
<br>
<br>　　静听歌声似哭声。红蓼满村人不在，青山绕槛路难平。
<br>
<br>　　从他烟棹更南去，休向津头问去程。
<br>
<br>　　卷632_27  「山中」司空图
<br>
<br>　　全家与我恋孤岑，蹋得苍苔一径深。逃难人多分隙地，
<br>
<br>　　放生麋大出寒林。名应不朽轻仙骨，理到忘机近佛心。
<br>
<br>　　昨夜前溪骤雷雨，晚晴闲步数峰吟。
<br>
<br>　　卷632_28  「寄赠诗僧秀公」司空图
<br>
<br>　　灵一心传清塞心，可公吟后础公吟。近来雅道相亲少，
<br>
<br>　　惟仰吾师所得深。好句未停无暇日，旧山归老有东林。
<br>
<br>　　冷曹孤宦甘寥落，多谢携筇数访寻。
<br>
<br>　　卷632_29  「重阳日访元秀上人」司空图
<br>
<br>　　红叶黄花秋景宽，醉吟朝夕在樊川。却嫌今日登山俗，
<br>
<br>　　且共高僧对榻眠。别画长怀吴寺壁，宜茶偏赏溪泉。
<br>
<br>　　归来童稚争相笑，何事无人与酒船。
<br>
<br>　　卷632_30  「丁未岁归王官谷」司空图
<br>
<br>　　家山牢落战尘西，匹马偷归路已迷。冢上卷旗人簇立，
<br>
<br>　　花边移寨鸟惊啼。本来薄俗轻文字，却致中原动鼓鼙。
<br>
<br>　　将取一壶闲日月，长歌深入武陵溪。
<br>
<br>　　卷632_31  「书怀」司空图
<br>
<br>　　病来犹强引雏行，力上东原欲试耕。几处马嘶春麦长，
<br>
<br>　　一川人喜雪峰晴。闲知有味心难肯，道贵谋安迹易平。
<br>
<br>　　陶令若能兼不饮，无弦琴亦是沽名。
<br>
<br>　　卷632_32  「退栖」司空图
<br>
<br>　　宦游萧索为无能，移住中条最上层。得剑乍如添健仆，
<br>
<br>　　亡书久似失良朋。燕昭不是空怜马，支遁何妨亦爱鹰。
<br>
<br>　　自此致身绳检外，肯教世路日兢兢。
<br>
<br>　　卷632_33  「五十」司空图
<br>
<br>　　闲身事少只题诗，五十今来觉陡衰。清秩偶叨非养望，
<br>
<br>　　丹方频试更堪疑。髭须强染三分折，弦管遥听一半悲。
<br>
<br>　　漉酒有巾无黍酿，负他黄菊满东篱。
<br>
<br>　　卷632_34  「新岁对写真」司空图
<br>
<br>　　得见明时下寿身，须甘岁酒更移巡。生情暗结千重恨，
<br>
<br>　　寒势常欺一半春。文武轻销丹灶火，市朝偏贵黑头人。
<br>
<br>　　自伤衰飒慵开镜，拟与儿童别写真。
<br>
<br>　　卷632_35  「华下」司空图
<br>
<br>　　箨冠新带步池塘，逸韵偏宜夏景长。扶起绿荷承早露，
<br>
<br>　　惊回白鸟入残阳。久无书去干时贵，时有僧来自故乡。
<br>
<br>　　不用名山访真诀，退休便是养生方。
<br>
<br>　　卷632_36  「重阳山居」司空图
<br>
<br>　　诗人自古恨难穷，暮节登临且喜同。四望交亲兵乱后，
<br>
<br>　　一川风物笛声中。菊残深处回幽蝶，陂动晴光下早鸿。
<br>
<br>　　明日更期来此醉，不堪寂寞对衰翁。
<br>
<br>　　卷632_37  「争名」司空图
<br>
<br>　　争名岂在更搜奇，不朽才消一句诗。穷辱未甘英气阻，
<br>
<br>　　乖疏还有正人知。荷香怕肚忠氯螅松影和风傍枕移。
<br>
<br>　　只此共栖尘外境，无妨亦恋好文时。
<br>
<br>　　卷632_38  「光启四年春戊申（一作归王官次年作）」司空图
<br>
<br>　　乱后烧残数架书，峰前犹自恋吾庐。忘机渐喜逢人少，
<br>
<br>　　览镜空怜待鹤疏。孤屿池痕春涨满，小阑花韵午晴初。
<br>
<br>　　酣歌自适逃名久，不必门多长者车。
<br>
<br>　　卷632_39  「丁巳重阳」司空图
<br>
<br>　　重阳未到已登临，探得黄花且独斟。客舍喜逢连日雨，
<br>
<br>　　家山似响隔河砧。乱来已失耕桑计，病后休论济活心。
<br>
<br>　　自贺逢时能自弃，归鞭唯拍马鞯吟。
<br>
<br>　　卷632_40  「喜王驾小仪重阳相访」司空图
<br>
<br>　　白菊初开卧内明，闻君相访病身轻。樽前且拨伤心事，
<br>
<br>　　G上还随觅句行。幽鹤傍人疑旧识，残蝉向日噪新晴。
<br>
<br>　　拟将寂寞同留住，且劝康时立大名。
<br>
<br>　　卷632_41  「酬张芬赦后见寄（一作司空曙诗）」司空图
<br>
<br>　　紫凤朝衔五色书，阳春忽布网罗除。已将心变寒灰后，
<br>
<br>　　岂料光生腐草馀。建水风烟收客泪，杜陵花烛梦郊居。
<br>
<br>　　劳君故有诗相赠，欲报琼瑶愧不如。
<br>
<br>　　卷632_42  「上元放二雉」司空图
<br>
<br>　　婴网虽皆困，搴笼喜共归。无心期尔报，相见莫惊飞。
<br>
<br>　　卷632_43  「中秋」司空图
<br>
<br>　　闲吟秋景外，万事觉悠悠。此夜若无月，一年虚过秋。
<br>
<br>　　卷632_44  「偶题」司空图
<br>
<br>　　水榭花繁处，春晴日午前。鸟窥临槛镜，马过隔墙鞭。
<br>
<br>　　卷632_45  「闲步」司空图
<br>
<br>　　几处白烟断，一川红树时。坏桥侵辙水，残照背村碑。
<br>
<br>　　卷632_46  「春中」司空图
<br>
<br>　　伏溜侵阶润，繁花隔竹香。娇莺方晓听，无事过南塘。
<br>
<br>　　卷632_47  「独望」司空图
<br>
<br>　　绿树连村暗，黄花出陌稀。远陂春草绿，犹有水禽飞。
<br>
<br>　　卷632_48  「杂题」司空图
<br>
<br>　　孤枕闻莺起，幽怀独悄然。地融春力润，花泛晓光鲜。
<br>
<br>　　卷632_49  「漫题三首」司空图
<br>
<br>　　乱后他乡节，烧残故国春。自怜垂白首，犹伴踏青人。
<br>
<br>　　齿落伤情久，心惊健忘频。蜗庐经岁客，蚕市异乡人。
<br>
<br>　　率怕人言谨，闲宜酒韵高。山林若无虑，名利不难逃。
<br>
<br>　　卷632_50  「河上二首」司空图
<br>
<br>　　惨惨日将暮，驱羸独到庄。沙痕傍墟落，风色入牛羊。
<br>
<br>　　新霁田园处，夕阳禾黍明。沙村平见水，深巷有鸥声。
<br>
<br>　　卷632_51  「早朝」司空图
<br>
<br>　　白日新年好，青春上国多。街平双阙近，尘起五云和。
<br>
<br>　　卷632_52  「即事二首」司空图
<br>
<br>　　茶爽添诗句，天清莹道心。只留鹤一只，此外是空林。
<br>
<br>　　御礼征奇策，人心注盛时。从来留振滞，只待济临危。
<br>
<br>　　卷632_53  「永夜」司空图
<br>
<br>　　永夜疑无日，危时只赖山。旷怀休戚外，孤迹是非间。
<br>
<br>　　卷632_54  「秦关」司空图
<br>
<br>　　形胜今虽在，荒凉恨不穷。虎狼秦国破，狐兔汉陵空。
<br>
<br>　　卷632_55  「渡江」司空图
<br>
<br>　　秋江共僧渡，乡泪滴船回。一夜吴船梦，家书立马开。
<br>
<br>　　卷632_56  「退居漫题七首」司空图
<br>
<br>　　花缺伤难缀，莺喧奈细听。惜春春已晚，珍重草青青。
<br>
<br>　　堤柳自绵绵，幽人无恨牵。只忧诗病发，莫寄校书笺。
<br>
<br>　　燕语曾来客，花催欲别人。莫愁春又过，看著又新春。
<br>
<br>　　身外都无事，山中久避喧。破巢看乳燕，留果待啼猿。
<br>
<br>　　诗家通籍美，工部与司勋。高贾虽难敌，微官偶胜君。
<br>
<br>　　努力省前非，人生上寿稀。青云无直道，暗室有危机。
<br>
<br>　　燕拙营巢苦，鱼贪触网惊。岂缘身外事，亦似我劳形。
<br>
<br>　　卷632_57  「即事九首」司空图
<br>
<br>　　宿雨川原霁，凭高景物新。陂痕侵牧马，云影带耕人。
<br>
<br>　　十年深隐地，一雨太平心。匣涩休看剑，窗明复上琴。
<br>
<br>　　明时那弃置，多病自迟留。疏磬和吟断，残灯照卧幽。
<br>
<br>　　衰鬓闲生少，丹梯望觉危。松须依石长，鹤不傍人卑。
<br>
<br>　　落叶频惊鹿，连峰欲映雕。此生诗病苦，此病更萧条。
<br>
<br>　　旅思又惊夏，庭前长小松。远峰生贵气，残月敛衰容。
<br>
<br>　　林鸟频窥静，家人亦笑慵。旧居留稳枕，归卧听秋钟。
<br>
<br>　　华宇知难保，烧来又却修。只应巢燕惜，未必主人留。
<br>
<br>　　幽鸟穿篱去，邻翁采药回。云从潭底出，花向佛前开。
<br>
<br>　　卷632_58  「松滋渡二首」司空图
<br>
<br>　　步上短亭久，看回官渡船。江乡宜晚霁，楚老语丰年。
<br>
<br>　　楚岫接乡思，茫茫归路迷。更堪斑竹驿，初听鹧鸪啼。
<br>
<br>　　卷632_59  「华清宫」司空图
<br>
<br>　　帝业山河固，离宫宴幸频。岂知驱战马，只是太平人。
<br>
<br>　　卷632_60  「牛头寺」司空图
<br>
<br>　　终南最佳处，禅诵出青霄。群木澄幽寂，疏烟泛寥。
<br>
<br>　　卷632_61  「感时上卢相」司空图
<br>
<br>　　兵待皇威振，人随国步安。万方休望幸，封岳始鸣銮。
<br>
<br>　　卷632_62  「乱后三首」司空图
<br>
<br>　　丧乱家难保，艰虞病懒医。空将忧国泪，犹拟洒丹墀。
<br>
<br>　　流芳能几日，惆怅又闻蝉。行在多新贵，幽栖独长年。
<br>
<br>　　世事尝艰险，僧居惯寂寥。美香闻夜合，清景见寅朝。
<br>
<br>　　卷632_63  「秋景」司空图
<br>
<br>　　景物皆难驻，伤春复怨秋。旋书红叶落，拟画碧云收。
<br>
<br>　　卷632_64  「避乱」司空图
<br>
<br>　　离乱身偶在，窜迹任浮沉。虎暴荒居迥，萤孤黑夜深。
<br>
<br>　　卷632_65  「长亭」司空图
<br>
<br>　　梅雨和乡泪，终年共酒衣。殷勤华表鹤，羡尔亦曾归。
<br>
<br>　　卷632_66  「村西杏花二首」司空图
<br>
<br>　　薄腻力偏羸，看看怆别时。东风狂不惜，西子病难医。
<br>
<br>　　肌细分红脉，香浓破紫苞。无因留得玩，争忍折来抛。
<br>
<br>　　卷632_67  「独坐」司空图
<br>
<br>　　幽径入桑麻，坞西逢一家。编篱薪带茧，补屋草和花。
<br>
<br>　　卷632_68  「借居」司空图
<br>
<br>　　借住郊园久，仍逢夏景新。绿苔行屐稳，黄鸟傍窗频。
<br>
<br>　　卷632_69  「重阳」司空图
<br>
<br>　　菊开犹阻雨，蝶意切于人。亦应知暮节，不比惜残春。
<br>
<br>　　卷632_70  「偶书五首」司空图
<br>
<br>　　衰谢当何忏，惟应悔壮图。磬声花外远，人影塔前孤。
<br>
<br>　　色变莺雏长，竿齐笋箨垂。白头身偶在，清夏景还移。
<br>
<br>　　蜀妓轻成妙，吴娃狎共纤。晚妆留拜月，卷上水精帘。
<br>
<br>　　独步荒郊暮，沉思远墅幽。平生多少事，弹指一时休。
<br>
<br>　　掩谤知迎吠，欺心见强颜。有名人易困，无契债难还。
<br>
<br>　　卷632_71  「杂题九首」司空图
<br>
<br>　　病来胜未病，名缚便忘名。今日甘为客，当时注愍征。
<br>
<br>　　暑湿深山雨，荒居破屋灯。此生无忏处，此去作高僧。
<br>
<br>　　不须频怅望，且喜脱喧嚣。亦有终焉意，陂南看稻苗。
<br>
<br>　　楼带猿吟迥，庭容鹤舞宽。z4书因阅画，封药偶和丹。
<br>
<br>　　宴罢论诗久，亭高拜表频。岸香蕃舶月，洲色海烟春。
<br>
<br>　　驿步堤萦阁，军城鼓振桥。鸥和湖雁下，雪隔岭梅飘。
<br>
<br>　　带雪南山道，和钟北阙明。太平当共贺，开化喝来声。
<br>
<br>　　舴艋猿偷上，蜻蜓燕竞飞。樵香烧桂子，苔湿挂莎衣。
<br>
<br>　　溪涨渔家近，烟收鸟道高。松花飘可惜，睡里洒离骚。
<br>
<br>　　卷632_25  「古乐府」司空图
<br>
<br>　　一叶随西风，君行亦向东。知妾飞书意，无劳待早鸿。
<br>
<br>　　卷632_26  「有感」司空图
<br>
<br>　　灯影看须黑，墙阴惜草青。岁阑悲物我，同是冒霜萤。
<br>
<br>　　卷632_27  「休休亭」司空图
<br>
<br>　　且喜安能保，那堪病更忧。可怜藜杖者，真个种瓜侯。
<br>
<br>　　卷632_28  「漫书二首」司空图
<br>
<br>　　剩欲逢花折，判须冒雨频。晴明开渐少，莫怕湿新巾。
<br>
<br>　　小蝶尔何竞，追飞不惮劳。远教群雀见，宁悟祸梯高。
<br>
<br>　　卷632_29  「岁尽二首」司空图
<br>
<br>　　明日添一岁，端忧奈尔何。冲寒出洞口，犹校夕阳多。
<br>
<br>　　莫话伤心事，投春满鬓霜。殷勤共尊酒，今岁只残阳。
<br>
<br>　　卷632_30  「牡丹」司空图
<br>
<br>　　得地牡丹盛，晓添龙麝香。主人犹自惜，锦幕护春霜。
<br>
<br>　　卷632_31  「乱后」司空图
<br>
<br>　　羽书传栈道，风火隔乡关。病眼那堪泣，伤心不到间。
<br>
<br>　　卷632_32  「春山」司空图
<br>
<br>　　可是武陵溪，春芳著路迷。花明催曙早，云腻惹空低。
<br>
<br>　　卷632_33  「乐府」司空图
<br>
<br>　　宝马跋尘光，双驰照路旁。喧传报戚里，明日幸长杨。
<br>
<br>　　卷632_34  「乱前上卢相」司空图
<br>
<br>　　虏黠虽多变，兵骄即易乘。犹须劳斥候，勿遣大河冰。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
