<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百九十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百九十五
<br>
<br>　　卷495_1  「不赴拾遗召」费冠卿
<br>
<br>　　君亲同是先王道，何如骨肉一处老。
<br>
<br>　　也知臣子合佐时，自古荣华谁可保。
<br>
<br>　　卷495_2  「闲居即事」费冠卿
<br>
<br>　　生计唯将三尺僮，学他贤者隐墙东。照眠夜后多因月，
<br>
<br>　　扫地春来只藉风。几处红旗驱战士，一园青草伴衰翁。
<br>
<br>　　子房仙去孔明死，更有何人解指踪。
<br>
<br>　　卷495_3  「酬范中丞见」费冠卿
<br>
<br>　　花宫柳陌正从行，紫袂金鞍问姓名。战国方须礼干木，
<br>
<br>　　康时何必重侯嬴。捧将束帛山僮喜，传示银钩邑客惊。
<br>
<br>　　直为云泥相去远，一言知己杀身轻。
<br>
<br>　　卷495_4  「秋日与冷然上人寺庄观稼」费冠卿
<br>
<br>　　世人从扰扰，独自爱身闲。美景当新霁，随僧过远山。
<br>
<br>　　村桥出秋稼，空翠落澄湾。唯有中林犬，犹应望我还。
<br>
<br>　　卷495_5  「题中峰」费冠卿
<br>
<br>　　中峰高拄寥天，上有茅庵与石泉。
<br>
<br>　　晴景猎人曾望见，青蓝色里一僧禅。
<br>
<br>　　卷495_6  「蒙召拜拾遗书情二首」费冠卿
<br>
<br>　　拾遗帝侧知难得，官紧才微恐不胜。
<br>
<br>　　好是中朝绝亲友，九华山下诏来征。
<br>
<br>　　三千里外一微臣，二十年来任运身。
<br>
<br>　　今日忽蒙天子召，自惭惊动国中人。
<br>
<br>　　卷495_7  「挂树藤」费冠卿
<br>
<br>　　本为独立难，寄彼高树枝。蔓衍数条远，溟髑Ф浯埂
<br>
<br>　　向日助成阴，当风藉持危。谁言柔可屈，坐见蟠蛟螭。
<br>
<br>　　卷495_8  「枕流石」费冠卿
<br>
<br>　　不为幽岸隐，古色涵空出。愿以清流，鉴此坚贞质。
<br>
<br>　　傍临玉光润，时泻苔花密。往往惊游鳞，尚疑垂钓日。
<br>
<br>　　卷495_9  「久居京师感怀诗」费冠卿
<br>
<br>　　茕独不为苦，求名始辛酸。上国无交亲，请谒多少难。
<br>
<br>　　九月风到面，羞汗成冰片。求名俟公道，名与公道远。
<br>
<br>　　力尽得一名，他喜我且轻。家书十年绝，归去知谁荣。
<br>
<br>　　马嘶渭桥柳，特地起秋声。
<br>
<br>　　卷495_10  「答萧建」费冠卿
<br>
<br>　　自地上青峰，悬崖一万重。践危频侧足，登堑半齐胸。
<br>
<br>　　飞啼攀桂，游人喘倚松。入林寒z9々，近瀑雨鳌
<br>
<br>　　径滑石棱上，寺开山掌中。幡花扑净地，台殿印晴空。
<br>
<br>　　胜境层层别，高僧院院逢。泉鱼候洗钵，老P戏撞钟。
<br>
<br>　　外户凭云掩，中厨课水舂。搜泥时和面，拾橡半添r.
<br>
<br>　　渡壑缘槎险，持灯入洞穷。夹天开壁峭，透石蹙波雄。
<br>
<br>　　润蔼清无土，潭深碧有龙。田一片净，谷树万株浓。
<br>
<br>　　野客登临惯，山房幽寂同。寒炉树根火，夏牖竹稍风。
<br>
<br>　　边鄙筹贤相，黔黎托圣躬。君能弃名利，岁晏一相从。
<br>
<br>　　卷495_31  「代书问费征君九华亭」萧建
<br>
<br>　　见说九华峰上寺，日宫犹在下方开。
<br>
<br>　　其中幽境客难到，请为诗中图画来。
<br>
<br>　　卷495_32  「献主文」刘虚白
<br>
<br>　　二十年前此夜中，一般灯烛一般风。
<br>
<br>　　不知岁月能多少，犹著麻衣待至公。
<br>
<br>　　卷495_33  「句」刘虚白
<br>
<br>　　知道醉乡无户税，任他荒却下丹田。
<br>
<br>　　卷495_34  「山出云（元和元年试）」张复
<br>
<br>　　山静云初吐，霏微触石新。无心离碧岫，有叶占青春。
<br>
<br>　　散类如虹气，轻同不让尘。凌空还似翼，映润欲成鳞。
<br>
<br>　　异起临汾鼎，疑随出峡神。为霖终济旱，非独降贤人。
<br>
<br>　　卷495_35  「山出云」张胜之
<br>
<br>　　片云初出岫，孤迥色难亲。盖小辞山近，根轻触石新。
<br>
<br>　　飘u经绿野，明丽照晴春。拂树疑舒叶，临流似结鳞。
<br>
<br>　　从龙方有感，捧日岂无因。看取为霖去，恩沾雨露均。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
