<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百八十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百八十六
<br>
<br>　　卷786_1  「题长乐驿壁」无名氏
<br>
<br>　　三十骅骝一烘尘，来时不锁杏园春。
<br>
<br>　　杨花满地如飞雪，应有偷游曲水人。
<br>
<br>　　卷786_2  「绝句」无名氏
<br>
<br>　　传闻天子访沈沦，万里怀书西入秦。
<br>
<br>　　早知不用无媒客，恨别江南杨柳春。
<br>
<br>　　卷786_3  「题取经诗（载《翻译名义集》，云唐义净三藏作）」无名氏
<br>
<br>　　晋宋齐梁唐代间，高僧求法离长安。去人成百归无十，
<br>
<br>　　后者安知前者难。路远碧天唯冷结，沙河遮日力疲殚。
<br>
<br>　　后贤如未谙斯旨，往往将经容易看。
<br>
<br>　　卷786_4  「题水心寺水轩」无名氏
<br>
<br>　　分飞南渡春风晚，却返家林事业空。
<br>
<br>　　无限离情似杨柳，万条垂向楚江东。
<br>
<br>　　卷786_5  「王昭君」无名氏
<br>
<br>　　猗兰恩宠歇，昭阳幸御稀。朝辞汉阙去，夕见胡尘飞。
<br>
<br>　　寄信秦楼下，因书秋雁归。
<br>
<br>　　卷786_6  「王昭君（一作崔国辅诗）」无名氏
<br>
<br>　　一回望月一回悲，望月月移人不移。
<br>
<br>　　何时得见汉朝使，为妾传书斩画师。
<br>
<br>　　卷786_7  「粉笺题诗」无名氏
<br>
<br>　　三月江南花满枝，风轻帘幕燕争飞。
<br>
<br>　　游人休惜夜秉烛，杨柳阴浓春欲归。
<br>
<br>　　卷786_8  「咏美人骑马」无名氏
<br>
<br>　　骏马娇仍稳，春风灞岸晴。促来金镫短，扶上玉人轻。
<br>
<br>　　帽束云鬟乱，鞭笼翠袖明。不知从此去，何处更倾城。
<br>
<br>　　卷786_9  「六言诗」无名氏
<br>
<br>　　把酒留君听琴，那堪岁暮离心。霜叶无风自落，
<br>
<br>　　秋天不雨多阴。人愁荒村路远，马怯寒溪水深。
<br>
<br>　　望尽青山犹在，不知何处相寻。
<br>
<br>　　卷786_10  「胡笳曲」无名氏
<br>
<br>　　月明星稀霜满野，毡车夜宿阴山下。
<br>
<br>　　汉家自失李将军，单于公然来牧马。
<br>
<br>　　卷786_11  「桃源行送友人」无名氏
<br>
<br>　　武陵川径入幽遐，中有鸡犬秦人家，家傍流水多桃花。
<br>
<br>　　桃花两边种来久，流水一道何时有。垂条落蕊暗春风，
<br>
<br>　　夹岸芳菲至山口。岁岁年年能寂寥，林下青苔日为厚。
<br>
<br>　　时有仙鸟来衔花，曾无世人此携手。可怜不知若为名，
<br>
<br>　　君往从之多所更。古驿荒桥平路尽，崩湍怪石小溪行。
<br>
<br>　　相见维舟登览处，红堤绿岸宛然成。多君此去从仙隐，
<br>
<br>　　令人晚节悔营营。
<br>
<br>　　卷786_12  「唐衢墓（一作贾岛诗）」无名氏
<br>
<br>　　京洛先生三尺坟，阴风惨惨土和云。
<br>
<br>　　从来有感君皆哭，今日无君谁哭君。
<br>
<br>　　卷786_13  「宫词」无名氏
<br>
<br>　　花萼楼前春正浓，髁絮舞晴空。
<br>
<br>　　金钱掷罢娇无力，笑倚栏干屈曲中。
<br>
<br>　　卷786_14  「抛球诗（一作李谨言诗）」无名氏
<br>
<br>　　侍宴黄昏未肯休，玉阶夜色月如流。
<br>
<br>　　朝来自诧承恩最，笑倩傍人认绣球。
<br>
<br>　　卷786_15  「艳歌」无名氏
<br>
<br>　　月里嫦娥不画眉，只将云雾作罗衣。
<br>
<br>　　不知梦逐青鸾去，犹把花枝盖面归。
<br>
<br>　　卷786_16  「杨柳枝」无名氏
<br>
<br>　　万里长江一带开，岸边杨柳几千栽。
<br>
<br>　　锦帆未落西风起，惆怅龙舟去不回。
<br>
<br>　　卷786_17  「河中石刻」无名氏
<br>
<br>　　雨滴空阶晓，无心换夕香。井梧花落尽，一半在银床。
<br>
<br>　　卷786_18  「古砚」无名氏
<br>
<br>　　癖性爱古物，终岁求不得。昨朝得古砚，兰河滩之侧。
<br>
<br>　　波涛所击触，背面生K隙。质状朴且丑，令人作不得。
<br>
<br>　　卷786_19  「绝句」无名氏
<br>
<br>　　钓罢孤舟系苇梢，酒开新瓮开包。
<br>
<br>　　自从江浙为渔父，二十馀年手不叉。
<br>
<br>　　卷786_20  「题童氏画」无名氏
<br>
<br>　　林下材华虽可尚，笔端人物更清妍。
<br>
<br>　　如何不出深闺里，能以丹青写外边。
<br>
<br>　　卷786_21  「失题」无名氏
<br>
<br>　　春朝散微雨，庭树开芸绿。上有怀春鸟，间关断复续。
<br>
<br>　　谓言□野中，定是珠城曲。我自牵时幸，以惭羁旅束。
<br>
<br>　　尔不鸣幽林，来此将何欲。
<br>
<br>　　卷786_22  「姜宣弹小胡笳引歌」无名氏
<br>
<br>　　雷氏金徽琴，王君宝重轻千金。三峡流中将得来，
<br>
<br>　　明窗拂席幽匣开。朱弦宛转盘凤足，骤击数声风雨回。
<br>
<br>　　哀笳慢指董家本，姜宣得之妙思忖。泛徽胡雁咽萧萧，
<br>
<br>　　绕指辘轳圆衮衮。吞恨含情乍轻激，故国关山心历历。
<br>
<br>　　潺疑是舞G鹈，砉d如闻发鸣镝。流宫变徵渐幽咽，
<br>
<br>　　别鹤欲飞猿欲绝。秋霜满树叶辞风，寒雏坠地乌啼血。
<br>
<br>　　哀弦已罢春恨长，恨长何如怀我乡。我乡安在长城窟，
<br>
<br>　　闻君肤奏心飘忽。何时窄袖短貂裘，胭脂山下弯明月。
<br>
<br>　　卷786_23  「罗浮山」无名氏
<br>
<br>　　四百馀峰海上排，根连蓬岛荫天台。
<br>
<br>　　百灵若为移中土，蒿华都为一小堆。
<br>
<br>　　卷786_24  「汤周山」无名氏
<br>
<br>　　汤周二大仙，庐此得升天。风俗因兴庙，春秋不记年。
<br>
<br>　　锦云张紫盖，琴溜泻鸣泉。丹灶犹存鼎，仙花发故园。
<br>
<br>　　卷786_25  「永州舜庙诗」无名氏
<br>
<br>　　游湘有馀怨，岂是圣人心。行路猿啼古，祠宫梦草深。
<br>
<br>　　素风传旧俗，异迹闭荒林。巡狩去不返，烟云愁至今。
<br>
<br>　　九嶷天一半，山尽海沈沈。
<br>
<br>　　卷786_26  「绝句」无名氏
<br>
<br>　　绿杨阴转画桥斜，舟有笙歌岸有花。
<br>
<br>　　尽日会稽山色里，蓬莱清浅水仙家。
<br>
<br>　　卷786_27  「三学山盘陀石上刻诗」无名氏
<br>
<br>　　拔地山峦秀，排空殿阁斜。云供数州雨，树献九天花。
<br>
<br>　　夜月摩峰顶，秋钟彻海涯。长松拂星汉，一一是仙槎。
<br>
<br>　　卷786_28  「合水县玉泉石崖刻」无名氏
<br>
<br>　　山脉逗飞泉，泓澄傍岩石。乱垂寒玉筱，碎洒珍珠滴。
<br>
<br>　　澄波涵万象，明镜泻天色。有时乘月来，赏咏还自适。
<br>
<br>　　卷786_29  「纪游东观山（山在桂林府城外三里）」无名氏
<br>
<br>　　瑰奇恣搜讨，贝阙青瑶房。才隘疑永巷，俄敞如华堂。
<br>
<br>　　玉梁窈浮溪，琼户正当窗。仙佛肖仿佛，钟鼓击撞。
<br>
<br>　　PP左顾龟，狺狺欲吠础５ぴ钯餐鲰Γ芝田霭生香。
<br>
<br>　　搏噬千怪聚，绚烂五色光。更无一尘穑但觉六月凉。
<br>
<br>　　玲珑穿屡折，诘曲通三湘。神鬼若剜刻，乾坤真混茫。
<br>
<br>　　入如深夜暗，出喜日光。隔世惊瞬息，异境难揣量。
<br>
<br>　　卷786_30  「题焚经台」无名氏
<br>
<br>　　门径萧萧长绿苔，一回登此一徘徊。青牛谩说函关去，
<br>
<br>　　白马亲从印土来。确实是非凭烈焰，要分真伪筑高台。
<br>
<br>　　春风也解嫌狼藉，吹尽当年道教灰。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
