<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百一十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百一十一
<br>
<br>　　卷211_1  「铜雀妓」高m
<br>
<br>　　日暮铜雀迥，秋深玉座清。萧森松柏望，委郁绮罗情。
<br>
<br>　　君恩不再得，妾舞为谁轻。
<br>
<br>　　卷211_2  「塞下曲」高m
<br>
<br>　　结束浮云骏，翩翩出从戎。且凭天子怒，复倚将军雄。
<br>
<br>　　万鼓雷殷地，千旗火生风。日轮驻霜戈，月魄悬雕弓。
<br>
<br>　　青海阵云匝，黑山兵气冲。战酣太白高，战罢旄头空。
<br>
<br>　　万里不惜死，一朝得成功。画图麒麟阁，入朝明光宫。
<br>
<br>　　大笑向文士，一经何足穷。古人昧此道，往往成老翁。
<br>
<br>　　卷211_3  「塞上」高m
<br>
<br>　　东出卢龙塞，浩然客思孤。亭堠列万里，汉兵犹备胡。
<br>
<br>　　边尘涨北溟，虏骑正南驱。转斗岂长策，和亲非远图。
<br>
<br>　　惟昔李将军，按节出皇都。总戎扫大漠，一战擒单于。
<br>
<br>　　常怀感激心，愿效纵横谟。倚剑欲谁语，关河空郁纡。
<br>
<br>　　卷211_4  「蓟门行五首」高m
<br>
<br>　　蓟门逢古老，独立思氛氲。一身既零丁，头鬓白纷纷。
<br>
<br>　　勋庸今已矣，不识霍将军。
<br>
<br>　　汉家能用武，开拓穷异域。戍卒厌糠核，降胡饱衣食。
<br>
<br>　　关亭试一望，吾欲泪沾臆。
<br>
<br>　　边城十一月，雨雪乱霏霏。元戎号令严，人马亦轻肥。
<br>
<br>　　羌胡无尽日，征战几时归。
<br>
<br>　　幽州多骑射，结发重横行。一朝事将军，出入有声名。
<br>
<br>　　纷纷猎秋草，相向角弓鸣。
<br>
<br>　　黯黯长城外，日没更烟尘。胡骑虽凭陵，汉兵不顾身。
<br>
<br>　　古树满空塞，黄云愁杀人。
<br>
<br>　　卷211_5  「效古赠崔二」高m
<br>
<br>　　十月河洲时，一看有归思。风飙生惨烈，雨雪暗天地。
<br>
<br>　　我辈今胡为，浩哉迷所至。缅怀当途者，济济居声位。
<br>
<br>　　邈然在云霄，宁肯更沦踬。周旋多燕乐，门馆列车骑。
<br>
<br>　　美人芙蓉姿，狭室兰麝气。金炉陈兽炭，谈笑正得意。
<br>
<br>　　岂论草泽中，有此枯槁士。我惭经济策，久欲甘弃置。
<br>
<br>　　君负纵横才，如何尚憔悴。长歌增郁怏，对酒不能醉。
<br>
<br>　　穷达自有时，夫子莫下泪。
<br>
<br>　　卷211_6  「钜鹿赠李少府」高m
<br>
<br>　　李侯虽薄宦，时誉何籍籍。骏马常借人，黄金每留客。
<br>
<br>　　投壶华馆静，纵酒凉风夕。即此遇神仙，吾欣知损益。
<br>
<br>　　卷211_7  「东平留赠狄司马（曾与田安西充判官）」高m
<br>
<br>　　古人无宿诺，兹道以为难。万里赴知己，一言诚可叹。
<br>
<br>　　马蹄经月窟，剑术指楼兰。地出北庭尽，城临西海寒。
<br>
<br>　　森然瞻武库，则是弄儒翰。入幕绾银绶，乘轺兼铁冠。
<br>
<br>　　练兵日精锐，杀敌无遗残。献捷见天子，论功俘可汗。
<br>
<br>　　激昂丹墀下，顾盼青云端。谁谓纵横策，翻为权势干。
<br>
<br>　　将军既坎埃使者亦辛酸。耿介挹三事，羁离从一官。
<br>
<br>　　知君不得意，他日会鹏抟。
<br>
<br>　　卷211_8  「过卢明府有赠」高m
<br>
<br>　　良吏不易得，古人今可传。静然本诸己，以此知其贤。
<br>
<br>　　我行挹高风，羡尔兼少年。胸怀豁清夜，史汉如流泉。
<br>
<br>　　明日复行春，逶迤出郊坛。登高见百里，桑野郁芊芊。
<br>
<br>　　时平俯鹊巢，岁熟多人烟。奸猾唯闭户，逃亡归种田。
<br>
<br>　　回轩自郭南，老幼满马前。皆贺蚕农至，而无徭役牵。
<br>
<br>　　君观黎庶心，抚之诚万全。何幸逢大道，愿言烹小鲜。
<br>
<br>　　能奏明廷主，一试武城弦。
<br>
<br>　　卷211_9  「单父逢邓司仓覆仓库，因而有赠」高m
<br>
<br>　　邦牧今坐啸，群贤趋纪纲。四人忽不扰，耕者遥相望。
<br>
<br>　　粲粲府中妙，授词如履霜。炎炎伏热时，草木无晶光。
<br>
<br>　　匹马度睢水，清风何激扬。校缗阅帑藏，发廪欣斯箱。
<br>
<br>　　邂逅得相逢，欢言至夕阳。开襟自公馀，载酒登琴堂。
<br>
<br>　　举杯挹山川，寓目穷毫芒。白鸟向田尽，青蝉归路长。
<br>
<br>　　醉中不惜别，况乃正游梁。
<br>
<br>　　卷211_10  「蓟门不遇王之涣、郭密之，因以留赠」高m
<br>
<br>　　m远登蓟丘，兹晨独搔屑。贤交不可见，吾愿终难说。
<br>
<br>　　迢递千里游，羁离十年别。才华仰清兴，功业嗟芳节。
<br>
<br>　　旷荡阻云海，萧条带风雪。逢时事多谬，失路心弥折。
<br>
<br>　　行矣勿重陈，怀君但愁绝。
<br>
<br>　　卷211_11  「寄孟五少府」高m
<br>
<br>　　秋气落穷巷，离忧兼暮蝉。后时已如此，高兴亦徒然。
<br>
<br>　　知君念淹泊，忆我屡周旋。征路见来雁，归人悲远天。
<br>
<br>　　平生感千里，相望在贞坚。
<br>
<br>　　卷211_12  「苦雨寄房四昆季」高m
<br>
<br>　　独坐见多雨，况兹兼索居。茫茫十月交，穷阴千里馀。
<br>
<br>　　弥望无端倪，北风击林z.白日渺难睹，黄云争卷舒。
<br>
<br>　　安得造化功，旷然一扫除。滴沥檐宇愁，寥寥谈笑疏。
<br>
<br>　　泥涂拥城郭，水潦盘丘墟。惆怅悯田农，裴回伤里闾。
<br>
<br>　　曾是力井税，曷为无斗储。万事切中怀，十年思上书。
<br>
<br>　　君门嗟缅邈，身计念居诸。沉吟顾草茅，郁怏任盈虚。
<br>
<br>　　黄鹄不可羡，鸡鸣时起予。故人平台侧，高馆临通衢。
<br>
<br>　　兄弟方荀陈，才华冠应徐。弹棋自多暇，饮酒更何如。
<br>
<br>　　知人想林宗，直道惭史鱼。携手风流在，开襟鄙吝祛。
<br>
<br>　　宁能访穷巷，相与对园蔬。
<br>
<br>　　卷211_13  「和贺兰判官望北海作」高m
<br>
<br>　　圣代务平典，轩推上才。迢遥溟海际，旷望沧波开。
<br>
<br>　　四牡未遑息，三山安在哉。巨鳌不可钓，高浪何崔嵬。
<br>
<br>　　湛湛朝百谷，茫茫连九垓。挹流纳广大，观异增迟回。
<br>
<br>　　日出见鱼目，月圆知蚌胎。迹非想像到，心以精灵猜。
<br>
<br>　　远色带孤屿，虚声涵殷雷。风行越裳贡，水遏天吴灾。
<br>
<br>　　揽辔隼将击，忘机鸥复来。缘情韵骚雅，独立遗尘埃。
<br>
<br>　　吏道竟殊用，翰林仍忝陪。长鸣谢知己，所愧非龙媒。
<br>
<br>　　卷211_14  「和崔二少府登楚丘城作」高m
<br>
<br>　　故人亦不遇，异县久栖托。辛勤失路意，感叹登楼作。
<br>
<br>　　清晨眺原野，独立穷寥廓。云散芒砀山，水还睢阳郭。
<br>
<br>　　绕梁即襟带，封卫多漂泊。事古悲城池，年丰爱墟落。
<br>
<br>　　相逢俱未展，携手空萧索。何意千里心，仍求百金诺。
<br>
<br>　　公侯皆我辈，动用在谋略。圣心思贤才，A来刈葵藿。
<br>
<br>　　卷211_15  「酬司空j少府」高m
<br>
<br>　　飘u未得意，感激与谁论。昨日遇夫子，仍欣吾道存。
<br>
<br>　　江山满词赋，札翰起凉温。吾见风雅作，人知德业尊。
<br>
<br>　　惊飙荡万木，秋气屯高原。燕赵何苍茫，鸿雁来翩翻。
<br>
<br>　　此时与君别，握手欲无言。
<br>
<br>　　卷211_16  「酬李少府」高m
<br>
<br>　　出塞魂屡惊，怀贤意难说。谁知吾道间，乃在客中别。
<br>
<br>　　日夕捧琼瑶，相思无休歇。伊人虽薄宦，举代推高节。
<br>
<br>　　述作凌江山，声华满冰雪。一登蓟丘上，四顾何惨烈。
<br>
<br>　　来雁无尽时，边风正骚屑。将从崖谷遁，且与沉浮绝。
<br>
<br>　　君若登青云，余当投魏阙。
<br>
<br>　　卷211_17  「酬裴秀才」高m
<br>
<br>　　男儿贵得意，何必相知早。飘荡与物永，蹉跎觉年老。
<br>
<br>　　长卿无产业，季子惭妻嫂。此事难重陈，未于众人道。
<br>
<br>　　卷211_18  「酬陆少府」高m
<br>
<br>　　朝临淇水岸，还望卫人邑。别意在山阿，征途背原隰。
<br>
<br>　　萧萧前村口，唯见转蓬入。水渚人去迟，霜天雁飞急。
<br>
<br>　　固应不远别，所与路未及。欲济川上舟，相思空伫立。
<br>
<br>　　卷211_19  「奉酬北海李太守丈人夏日平阴亭」高m
<br>
<br>　　天子股肱守，丈人山岳灵。出身侍丹墀，举翮凌青冥。
<br>
<br>　　当昔皇运否，人神俱未宁。谏官莫敢议，酷吏方专刑。
<br>
<br>　　谷永独言事，匡衡多引经。两朝纳深衷，万乘无不听。
<br>
<br>　　盛烈播南史，雄词豁东溟。谁谓整隼，翻然忆柴扃。
<br>
<br>　　寄书汶阳客，回首平阴亭。开封见千里，结念存百龄。
<br>
<br>　　隐轸江山丽，氛氲兰馨。自怜遇时休，漂泊随流萍。
<br>
<br>　　春野变木德，夏天临火星。一生徒羡鱼，四十犹聚萤。
<br>
<br>　　从此日闲放，焉能怀拾青。
<br>
<br>　　卷211_20  「酬马八效古见赠」高m
<br>
<br>　　深崖无绿竹，秀色徒氛氲。时代种桃李，无人顾此君。
<br>
<br>　　奈何冰雪操，尚与蒿莱群。愿托灵仙子，一声吹入云。
<br>
<br>　　卷211_21  「酬鸿胪裴主簿雨后睢阳北楼见赠之作（一作王昌龄诗）」高m
<br>
<br>　　暮霞照新晴，归云犹相逐。有怀晨昏暇，相见登眺目。
<br>
<br>　　问礼侍彤b，题诗访茅屋。高楼多古今，陈事满陵谷。
<br>
<br>　　地久微子封，台馀孝王筑。裴回顾霄汉，豁达俯川陆。
<br>
<br>　　远水对秋城，长天向乔木。公门何清净，列戟森已肃。
<br>
<br>　　不叹携手稀，恒思著鞭速。终当拂羽翰，轻举随鸿鹄。
<br>
<br>　　卷211_22  「酬裴员外以诗代书」高m
<br>
<br>　　少时方浩荡，遇物犹尘埃。脱略身外事，交游天下才。
<br>
<br>　　单车入燕赵，独立心悠哉。宁知戎马间，忽展平生怀。
<br>
<br>　　且欣清论高，岂顾夕阳颓。题诗碣石馆，纵酒燕王台。
<br>
<br>　　北望沙漠垂，漫天雪皑皑。临边无策略，览古空裴回。
<br>
<br>　　乐毅吾所怜，拔齐翻见猜。荆卿吾所悲，适秦不复回。
<br>
<br>　　然诺多死地，公忠成祸胎。与君从此辞，每恐流年催。
<br>
<br>　　如何俱老大，始复忘形骸。兄弟真二陆，声名连八裴。
<br>
<br>　　乙未将星变，贼臣候天灾。胡骑犯龙山，乘舆经马嵬。
<br>
<br>　　千官无倚著，万姓徒悲哀。诛吕鬼神动，安刘天地开。
<br>
<br>　　奔波走风尘，倏忽值云雷。拥旄出淮甸，入幕征楚材。
<br>
<br>　　誓当剪鲸鲵，永以竭驽骀。小人胡不仁，谗我成死灰。
<br>
<br>　　赖得日月明，照耀无不该。留司洛阳宫，詹府唯蒿莱。
<br>
<br>　　是时扫氛，尚未歼渠魁。背河列长围，师老将亦乖。
<br>
<br>　　归军剧风火，散卒争椎埋。一夕e洛空，生灵悲曝腮。
<br>
<br>　　衣冠投草莽，予欲驰江淮。登顿宛叶下，栖遑襄邓隈。
<br>
<br>　　城池何萧条，邑屋更崩摧。纵横荆棘丛，但见瓦砾堆。
<br>
<br>　　行人无血色，战骨多青苔。遂除彭门守，因得朝玉阶。
<br>
<br>　　激昂仰g鹭，献替欣盐梅。驱传及远蕃，忧思郁难排。
<br>
<br>　　罢人纷争讼，赋税如山崖。所思在畿甸，曾是鲁宓侪。
<br>
<br>　　自从拜郎官，列宿焕天街。那能访遐僻，还复寄琼瑰。
<br>
<br>　　金玉本高价，埙篪终易谐。朗咏临清秋，凉风下庭槐。
<br>
<br>　　何意寇盗间，独称名义偕。辛酸陈侯诔，叹息季鹰杯。
<br>
<br>　　白日屡分手，青春不再来。卧看中散论，愁忆太常斋。
<br>
<br>　　酬赠徒为尔，长歌还自酢
<br>
<br>　　卷211_23  「酬庞十兵曹」高m
<br>
<br>　　忆昔游京华，自言生羽翼。怀书访知己，末路空相识。
<br>
<br>　　许国不成名，还家有惭色。托身从畎亩，浪迹初自得。
<br>
<br>　　雨泽感天时，耕耘忘帝力。同人洛阳至，问我睢水北。
<br>
<br>　　遂尔款津涯，净然见胸臆。高谈悬物象，逸韵投翰墨。
<br>
<br>　　别岸迥无垠，海鹤鸣不息。梁城多古意，携手共凄恻。
<br>
<br>　　怀贤想邹枚，登高思荆棘。世情恶疵贱，之子怜孤直。
<br>
<br>　　酬赠感并深，离忧岂终极。
<br>
<br>　　卷211_24  「同吕员外酬田著作幕门军西宿盘山秋夜作」高m
<br>
<br>　　碛路天早秋，边城夜应永。遥传戎旅作，已报关山冷。
<br>
<br>　　上将顿盘阪，诸军遍泉井。绸缪阃外书，慷慨幕中请。
<br>
<br>　　能使勋业高，动令氛雾屏。远途能自致，短步终难骋。
<br>
<br>　　羽翮时一看，穷愁始三省。人生感然诺，何啻若形影。
<br>
<br>　　白发知苦心，阳春见佳境。星河连塞络，刁斗兼山静。
<br>
<br>　　忆君霜露时，使我空引领。
<br>
<br>　　卷211_25  「酬秘书弟兼寄幕下诸公」高m
<br>
<br>　　亚相膺时杰，群才遇良工。翩翩幕下来，拜赐甘泉宫。
<br>
<br>　　信知命世奇，适会非常功。侍御执邦宪，清词焕春丛。
<br>
<br>　　末路望绣衣，他时常发蒙。孰云三军壮，惧我弹射雄。
<br>
<br>　　谁谓万里遥，在我樽俎中。光禄经济器，精微自深衷。
<br>
<br>　　前席屡荣问，长城兼在躬。高纵激颓波，逸翮驰苍穹。
<br>
<br>　　将副节制筹，欲令沙漠空。司业志应徐，雅度思冲融。
<br>
<br>　　相思三十年，忆昨犹儿童。今来抱青紫，忽若披g鸿。
<br>
<br>　　说剑增慷慨，论交持始终。秘书即吾门，虚白无不通。
<br>
<br>　　多才陆平原，硕学郑司农。献封到关西，独步归山东。
<br>
<br>　　永意久知处，嘉言能亢宗。客从梁宋来，行役随转蓬。
<br>
<br>　　酬赠欣元弟，忆贤瞻数公。游鳞戏沧浪，鸣凤栖梧桐。
<br>
<br>　　并负垂天翼，俱乘破浪风。眈眈天府间，偃仰谁敢同。
<br>
<br>　　何意构广厦，翻然顾雕虫。应知阮步兵，惆怅此途穷。
<br>
<br>　　卷211_26  「淇上酬薛三据，兼寄郭少府微（一作王昌龄诗）」高m
<br>
<br>　　自从别京华，我心乃萧索。十年守章句，万事空寥落。
<br>
<br>　　北上登蓟门，茫茫见沙漠。倚剑对风尘，慨然思卫霍。
<br>
<br>　　拂衣去燕赵，驱马怅不乐。天长沧洲路，日暮邯郸郭。
<br>
<br>　　酒肆或淹留，渔潭屡栖泊。独行备艰险，所见穷善恶。
<br>
<br>　　永愿拯刍荛，孰云干鼎镬。皇情念淳古，时俗何浮薄。
<br>
<br>　　理道资任贤，安人在求瘼。故交负灵奇，逸气抱謇谔。
<br>
<br>　　隐轸经济具，纵横建安作。才望忽先鸣，风期无宿诺。
<br>
<br>　　飘u劳州县，迢递限言谑。东驰眇贝丘，西顾弥虢略。
<br>
<br>　　淇水徒自流，浮云不堪托。吾谋适可用，天路岂寥廓。
<br>
<br>　　不然买山田，一身与耕凿。且欲同鹪鹩，焉能志鸿鹄。
<br>
<br>　　卷211_27  「酬岑二十主簿秋夜见赠之作」高m
<br>
<br>　　舍下蛩乱鸣，居然自萧索。缅怀高秋兴，忽枉清夜作。
<br>
<br>　　感物我心劳，凉风惊二毛。池枯菡萏死，月出梧桐高。
<br>
<br>　　如何异乡县，复得交才彦。汩没嗟后时，蹉跎耻相见。
<br>
<br>　　箕山别来久，魏阙谁不恋。独有江海心，悠悠未尝倦。
<br>
<br>　　卷211_28  「答侯少府」高m
<br>
<br>　　常日好读书，晚年学垂纶。漆园多乔木，睢水清粼粼。
<br>
<br>　　诏书下柴门，天命敢逡巡。赫赫三伏时，十日到咸秦。
<br>
<br>　　褐衣不得见，黄绶翻在身。吏道顿羁束，生涯难重陈。
<br>
<br>　　北使经大寒，关山饶苦辛。边兵若刍狗，战骨成埃尘。
<br>
<br>　　行矣勿复言，归欤伤我神。如何燕赵陲，忽遇平生亲。
<br>
<br>　　开馆纳征骑，弹弦娱远宾。飘u天地间，一别方兹晨。
<br>
<br>　　东道有佳作，南朝无此人。性灵出万象，风骨超常伦。
<br>
<br>　　吾党谢王粲，群贤推郄诜。明时取秀才，落日过蒲津。
<br>
<br>　　节苦名已富，禄微家转贫。相逢愧薄游，抚己荷陶钧。
<br>
<br>　　心事正堪尽，离居宁太频。两河归路遥，二月芳草新。
<br>
<br>　　柳接滹沱暗，莺连渤海春。谁谓行路难，猥当希代珍。
<br>
<br>　　提握每终日，相思犹比邻。江海有扁舟，丘园有角巾。
<br>
<br>　　君意定何适，我怀知所遵。浮沉各异宜，老大贵全真。
<br>
<br>　　莫作云霄计，遑遑随缙绅。
<br>
<br>　　卷211_29  「宋中别周、梁、李三子」高m
<br>
<br>　　曾是不得意，适来兼别离。如何一尊酒，翻作满堂悲。
<br>
<br>　　周子负高价，梁生多逸词。周旋梁宋间，感激建安时。
<br>
<br>　　白雪正如此，青云无自疑。李侯怀英雄，肮脏乃天资。
<br>
<br>　　方寸且无间，衣冠当在斯。俱为千里游，忽念两乡辞。
<br>
<br>　　且见壮心在，莫嗟携手迟。凉风吹北原，落日满西陂。
<br>
<br>　　露下草初白，天长云屡滋。我心不可问，君去定何之。
<br>
<br>　　京洛多知己，谁能忆左思。
<br>
<br>　　卷211_30  「宋中别李八」高m
<br>
<br>　　岁晏谁不归，君归意可说。将趋倚门望，还念同人别。
<br>
<br>　　驻马临长亭，飘然事明发。苍茫眺千里，正值苦寒节。
<br>
<br>　　旧国多转蓬，平台下明月。世情薄疵贱，夫子怀贤哲。
<br>
<br>　　行矣各勉旃，吾当挹馀烈。
<br>
<br>　　卷211_31  「别王彻」高m
<br>
<br>　　归客自南楚，怅然思北林。萧条秋风暮，回首江淮深。
<br>
<br>　　留君终日欢，或为梁父吟。时辈想鹏举，他人嗟陆沉。
<br>
<br>　　载酒登平台，赠君千里心。浮云暗长路，落日有归禽。
<br>
<br>　　离别未足悲，辛勤当自任。吾知十年后，季子多黄金。
<br>
<br>　　卷211_32  「送萧十八与房侍御回还」高m
<br>
<br>　　常苦古人远，今见斯人古。澹泊遗声华，周旋必邹鲁。
<br>
<br>　　故交在梁宋，游方出庭户。匹马鸣朔风，一身济河浒。
<br>
<br>　　辛勤采兰咏，款曲翰林主。岁月催别离，庭闱远风土。
<br>
<br>　　寥寥寒烟静，莽莽夕阴吐。明发不在兹，青天眇难睹。
<br>
<br>　　卷211_33  「宋中送族侄式颜（时张大夫贬括州使人召式颜遂有此作）」高m
<br>
<br>　　大夫击东胡，胡尘不敢起。胡人山下哭，胡马海边死。
<br>
<br>　　部曲尽公侯，舆台亦朱紫。当时有勋业，末路遭谗毁。
<br>
<br>　　转旆燕赵间，剖符括苍里。弟兄莫相见，亲族远梓。
<br>
<br>　　不改青云心，仍招布衣士。平生怀感激，本欲候知己。
<br>
<br>　　去矣难重陈，飘然自兹始。游梁且未遇，适越今何以。
<br>
<br>　　乡山西北愁，竹箭东南美。峥嵘缙云外，苍莽几千里。
<br>
<br>　　旅雁悲啾啾，朝昏孰云已。登临多瘴疠，动息在风水。
<br>
<br>　　虽有贤主人，终为客行子。我携一尊酒，满酌聊劝尔。
<br>
<br>　　劝尔惟一言，家声勿沦滓。
<br>
<br>　　卷211_34  「又送族侄式颜」高m
<br>
<br>　　惜君才未遇，爱君才若此。世上五百年，吾家一千里。
<br>
<br>　　俱游帝城下，忽在梁园里。我今行山东，离忧不能已。
<br>
<br>　　卷211_35  「赠别王十七管记」高m
<br>
<br>　　故交吾未测，薄宦空年岁。晚节踪曩贤，雄词冠当世。
<br>
<br>　　堂中皆食客，门外多酒债。产业曾未言，衣裘与人敝。
<br>
<br>　　飘u戎幕下，出入关山际。转战轻壮心，立谈有边计。
<br>
<br>　　云沙自回合，天海空迢递。星高汉将骄，月盛胡兵锐。
<br>
<br>　　沙深冷陉断，雪暗辽阳闭。亦谓扫偾梗旋惊陷蜂虿。
<br>
<br>　　归旌告东捷，斗骑传西败。遥飞绝汉书，已筑长安第。
<br>
<br>　　画龙俱在叶，宠鹤先居卫。勿辞部曲勋，不藉将军势。
<br>
<br>　　相逢季冬月，怅望穷海裔。折剑留赠人，严装遂云迈。
<br>
<br>　　我行将悠缅，及此还羁滞。曾非济代谋，且有临深诫。
<br>
<br>　　随波混清浊，与物同丑丽。眇忆青岩栖，宁忘褐衣拜。
<br>
<br>　　自言爱水石，本欲亲兰蕙。何意薄松筠，翻然重菅蒯。
<br>
<br>　　恒深取与分，孰慢平生契。款曲鸡黍期，酸辛别离袂。
<br>
<br>　　逢时愧名节，遇坎悲沦替。适赵非解纷，游燕往无说。
<br>
<br>　　浩歌方振荡，逸翮思凌励。倏若异鹏抟，吾当学蝉蜕。
<br>
<br>　　卷211_36  「涟上别王秀才」高m
<br>
<br>　　飘u经远道，客思满穷秋。浩荡对长涟，君行殊未休。
<br>
<br>　　崎岖山海侧，想像无前俦。何意照乘珠，忽然欲暗投。
<br>
<br>　　东路方箫条，楚歌复悲愁。暮帆使人感，去鸟兼离忧。
<br>
<br>　　行矣当自爱，壮年莫悠悠。余亦从此辞，异乡难久留。
<br>
<br>　　赠言岂终极，慎勿滞沧洲。
<br>
<br>　　卷211_37  「赠别沈四逸人」高m
<br>
<br>　　沈侯未可测，其况信浮沉。十载常独坐，几人知此心。
<br>
<br>　　乘舟蹈沧海，买剑投黄金。世务不足烦，有田西山岑。
<br>
<br>　　我来遇知己，遂得开清襟。何意阃阈间，沛然江海深。
<br>
<br>　　疾风扫秋树，濮上多鸣砧。耿耿尊酒前，联雁飞愁音。
<br>
<br>　　平生重离别，感激对孤琴。
<br>
<br>　　卷211_38  「送韩九」高m
<br>
<br>　　惆怅别离日，裴回歧路前。归人望独树，匹马随秋蝉。
<br>
<br>　　常与天下士，许君兄弟贤。良时正可用，行矣莫徒然。
<br>
<br>　　卷211_39  「送崔录事赴宣城」高m
<br>
<br>　　大国非不理，小官皆用才。欲行宣城印，住饮洛阳杯。
<br>
<br>　　晚景为人别，长天无鸟回。举帆风波渺，倚棹江山来。
<br>
<br>　　羡尔兼乘兴，芜湖千里开。
<br>
<br>　　卷211_40  「别张少府」高m
<br>
<br>　　归客留不住，朝云纵复横。马头向春草，斗柄临高城。
<br>
<br>　　嗟我久离别，羡君看弟兄。归心更难道，回首一伤情。
<br>
<br>　　卷211_41  「淇上别刘少府子英」高m
<br>
<br>　　近来住淇上，萧条惟空林。又非耕种时，闲散多自任。
<br>
<br>　　伊君独知我，驱马欲招寻。千里忽携手，十年同苦心。
<br>
<br>　　求仁见交态，于道喜甘临。逸思乃天纵，微才应陆沉。
<br>
<br>　　飘然归故乡，不复问离襟。南登黎阳渡，莽苍寒云阴。
<br>
<br>　　桑叶原上起，河凌山下深。途穷更远别，相对益悲吟。
<br>
<br>　　卷211_42  「别耿都尉」高m
<br>
<br>　　四十能学剑，时人无此心。如何耿夫子，感激投知音。
<br>
<br>　　翩翩白马来，二月青草深。别易小千里，兴酣倾百金。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
