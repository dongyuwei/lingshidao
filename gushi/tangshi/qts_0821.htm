<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百二十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百二十一
<br>
<br>　　卷821_1  「吊灵均词」皎然
<br>
<br>　　昧天道兮有无，听汨渚兮踌躇。期灵均兮若存，
<br>
<br>　　问神理兮何如。愿君精兮为月，出孤影兮示予。
<br>
<br>　　天独何兮有君，君在万兮不群。既冰心兮皎洁，
<br>
<br>　　上问天兮胡不闻。天不闻，神莫睹，若云冥冥兮雷霆怒，
<br>
<br>　　萧条杳眇兮馀草莽。古山春兮为谁，今猿哀兮何思。
<br>
<br>　　风激烈兮楚竹死，国殇人悲兮雨tt.雨tt兮望君时，
<br>
<br>　　光茫荡漾兮化为水，万古忠贞兮徒尔为。
<br>
<br>　　卷821_2  「步虚词」皎然
<br>
<br>　　予因览真诀，遂感西城君。玉笙下青冥，人间未曾闻。
<br>
<br>　　日华炼精魄，皎皎无垢氛。谓我有仙骨，且令饵氤氲。
<br>
<br>　　俯仰愧灵颜，愿随鸾鹄群。俄然动风驭，缥渺归青云。
<br>
<br>　　卷821_3  「奉应颜尚书真卿观玄真子置酒张乐舞破阵画洞庭三山歌」皎然
<br>
<br>　　道流迹异人共惊，寄向画中观道情。如何万象自心出，
<br>
<br>　　而心澹然无所营。手援毫，足蹈节，披缣洒墨称丽绝。
<br>
<br>　　石文乱点急管催，云态徐挥慢歌发。乐纵酒酣狂更好，
<br>
<br>　　攒峰若雨纵横扫。尺波澶漫意无涯，片岭蚴平倒。
<br>
<br>　　_睐方知造境难，象忘神遇非笔端。昨日幽奇湖上见，
<br>
<br>　　今朝舒卷手中看。兴馀轻拂远天色，曾向峰东海边识。
<br>
<br>　　秋空暮景飒飒容，翻疑是真画不得。颜公素高山水意，
<br>
<br>　　常恨三山不可至。赏君狂画忘远游，不出轩墀坐苍翠。
<br>
<br>　　卷821_4  「答韦山人隐起龙文药瓢歌」皎然
<br>
<br>　　野人药瓢天下绝，全如浑金割如月。彪炳文章智使然，
<br>
<br>　　生成在我不在天。若言有物不由物，何意中虚道性全。
<br>
<br>　　韦生能诗兼好异，获此灵瓢远相遗。仙侯玉帖人漫传，
<br>
<br>　　若士青囊世何秘。一捧一开如见君，药盛五色香氛氲。
<br>
<br>　　背上骊龙蟠不睡，张鳞摆颔生风云。世人强知金丹道，
<br>
<br>　　默仙不成秽仙老。年少纷如陌上尘，不见吾瓢尽枯槁。
<br>
<br>　　聊将系肘步何轻，便有三山孤鹤情。东方小儿乏此物，
<br>
<br>　　遂令仙籍独无名。
<br>
<br>　　卷821_5  「桃花石枕歌赠康从事」皎然
<br>
<br>　　卞山幽石产奇璞，荆人至死采不著。何人琢枕持赠君，
<br>
<br>　　片片桃花开未落。剑工见兮可为剑，玉工辨兮知非石。
<br>
<br>　　至宝由来览者稀，今君独鉴应欲惜。何辞售与章天真，
<br>
<br>　　幸得提携近玉人。可中弃置君不顾，天生秀色徒U玢。
<br>
<br>　　四座喧喧争目悦，巧过造化称一绝。莫言昨日因错磨，
<br>
<br>　　看取从来无点缺。六月江南暑未阑，一尺花冰试枕看。
<br>
<br>　　高窗正午风飒变，室中不减春天寒。主人所重重枕德，
<br>
<br>　　文章外饰徒相惑。更有坚贞不易心，与君天下为士则。
<br>
<br>　　卷821_6  「张伯英草书歌」皎然
<br>
<br>　　伯英死后生伯高，朝看手把山中毫。先贤草律我草狂，
<br>
<br>　　风云阵发愁钟王。须臾变态皆自我，象形类物无不可。
<br>
<br>　　阆风游云千万朵，惊龙蹴踏飞欲堕。更睹邓林花落朝，
<br>
<br>　　狂风乱搅何飘飘。有时凝然笔空握，情在寥天独飞鹤。
<br>
<br>　　有时取势气更高，忆得春江千里涛。张生奇绝难再遇，
<br>
<br>　　草罢临风展轻素。阴惨阳舒如有道，鬼状魑容若可惧。
<br>
<br>　　黄公酒垆兴偏入，阮籍不嗔嵇亦顾。长安酒榜醉后书，
<br>
<br>　　此日骋君千里步。
<br>
<br>　　卷821_7  「寒栖子歌（曾居庐山，欲有事罗浮之行）」皎然
<br>
<br>　　君在庐山知不群，有疑是鹤又是云。生死尘埃污不得，
<br>
<br>　　眼前荣利徒纷纷。今日惠然来访我，酒}书囊肩背荷。
<br>
<br>　　拂除衣上饵烟霞，昨夜胥门宿蔡家。天然不饮亦不食，
<br>
<br>　　抛名换姓觅不得。且向人间作酒仙，不肯将身生羽翼。
<br>
<br>　　停形为饵天地根，世人皆死我独存。洗虑因吞清明，
<br>
<br>　　世人皆贪我常足。栖子妙今道已成，手把玄枢心运冥。
<br>
<br>　　能令鬼哭神效灵，身如飘风不可绊。朝游崆峒夕汗漫，
<br>
<br>　　向来坐客犹未散。忽忆罗浮欲去时，遥指孤云作路岐。
<br>
<br>　　海上仙游不可见，人间日落空桑枝。
<br>
<br>　　卷821_8  「翔隼歌送王端公」皎然
<br>
<br>　　古人赏神骏，何如秋隼击。独立高标望霜翮，
<br>
<br>　　应看天宇如咫尺。低回拂地凌风翔，鹏雏敢下雁断行。
<br>
<br>　　晴空四顾忽不见，有时独出青霞傍。穷阴万里落寒日，
<br>
<br>　　气杀草枯增奋逸。云塞斜飞搅叶迷，雪天直上穿花疾。
<br>
<br>　　见君高情有所属，赠别因歌翔隼曲。离亭惨惨客散时，
<br>
<br>　　歌尽路长意不足。
<br>
<br>　　卷821_9  「白云歌寄陆中丞使君长源」皎然
<br>
<br>　　一见西山云，使人情意远。凭高发咏何超遥，
<br>
<br>　　道妙如君有舒卷。萦空叠景多丽容，众峰峰上自为峰。
<br>
<br>　　洁白不由阴雨积，高明肯共杂烟重。万物有形皆有著，
<br>
<br>　　白云有形无系缚。黄金被烁玉亦瑕，一片飘然污不著。
<br>
<br>　　或逢天上或人间，人自营营云自闲。忽尔飞来暂为侣，
<br>
<br>　　忽然飞去莫能攀。逸民对云效高致，禅子逢云增道意。
<br>
<br>　　白云遇物无偏颇，自是人心见同异。阊阖天门宜曙看，
<br>
<br>　　为缨作盖拥千官。从龙合沓临清暑，就日逶迤绕露寒。
<br>
<br>　　谁怜西山云，亭亭处幽绝。坐石长看非我羁，
<br>
<br>　　手中欲揽待君说。贞白先生那得知，只向空山自怡悦。
<br>
<br>　　卷821_10  「裴端公使君清席，赋得青桂歌送徐长史」皎然
<br>
<br>　　昔年攀桂为留人，今朝攀桂送归客。秋风桃李摇落尽，
<br>
<br>　　为君青青伴松柏。谢公南楼送客还，高歌桂树凌寒山。
<br>
<br>　　应怜独秀空林上，空赏敷华积雪间。昨夜一枝生在月，
<br>
<br>　　婵娟可望不可折。若为天上堪赠行，徒使亭亭照离别。
<br>
<br>　　卷821_11  「周长史P画毗沙门天王歌」皎然
<br>
<br>　　长史画神独感神，高步区中无两人。雅而逸，高且真，
<br>
<br>　　形生虚无忽可亲。降魔大戟缩在手，倚天长剑横诸绅。
<br>
<br>　　慈威示物虽凛凛，在德无秋唯有春。吾知真象本非色，
<br>
<br>　　此中妙用君心得。苟能下笔合神造，误点一点亦为道。
<br>
<br>　　写出霜缣可舒卷，何人应识此情远。秋斋清寂无外物，
<br>
<br>　　盥手焚香聊自展。忆昔胡兵围未解，感得此神天上下。
<br>
<br>　　至今云旗图我形，为君一顾烟尘清。
<br>
<br>　　卷821_12  「奉和颜鲁公真卿落玄真子舴艋舟歌」皎然
<br>
<br>　　沧浪子后玄真子，冥冥钓隐江之汜。刳木新成舴艋舟，
<br>
<br>　　诸侯落舟自兹始。得道身不系，无机舟亦闲。
<br>
<br>　　从水远逝兮任风还，朝五湖兮夕三山。停纶乍入芙蓉浦，
<br>
<br>　　击汰时过明月湾。太公取璜我不取，龙伯钓鳌我不钓。
<br>
<br>　　竹竿袅袅鱼kk，此中自得还自笑。汗漫一游何可期，
<br>
<br>　　后来谁遇冰雪姿。上古初闻出尧世，今朝还见在尧时。
<br>
<br>　　卷821_13  「郑容全成蛟形木机歌」皎然
<br>
<br>　　万物贵天然，天然不可得。浑朴无劳剞劂工，
<br>
<br>　　幽姿自可蛟龙质。欲腾未去何翩翩，扬袂争前谁敢拂。
<br>
<br>　　可中风雨一朝至，还应不是池中物。苍山万重采一枝，
<br>
<br>　　形如器车生意奇。风号雨喷心不折，众木千丛君独知。
<br>
<br>　　高人心，多越格。有时就月吟春风，持来座右惊神客。
<br>
<br>　　爱君开x江之滨，白云黄鹤长相亲。南郭子綦我不识，
<br>
<br>　　非君独是是何人。
<br>
<br>　　卷821_14  「奉同颜使君真卿清风楼赋得洞庭歌送吴炼师归林屋洞」皎然
<br>
<br>　　名山洞府到金庭，三十六洞称最灵。不有古仙启其秘，
<br>
<br>　　今日安知灵宝经。中山炼师栖白云，道成仙秩号元君。
<br>
<br>　　三千甲子朝玉帝，世上如今名始闻。吐纳青牙养肌发，
<br>
<br>　　花冠玉舄何高洁。不闻天上来谪仙，自是人间授真诀。
<br>
<br>　　吴兴太守道家流，仙师远放清风楼。应将内景还飞去，
<br>
<br>　　且从分风当此留。湖之山兮楼上见，山冥冥兮水悠悠。
<br>
<br>　　世人不到君自到，缥缈仙都谁与俦。黄鹤孤云天上物，
<br>
<br>　　物外飘然自天匹。一别千年未可期，仙家不数人间日。
<br>
<br>　　卷821_15  「戛铜碗为龙吟歌」皎然
<br>
<br>　　逸僧戛碗为龙吟，世上未曾闻此音。一从太尉房公赏，
<br>
<br>　　遂使秦人传至今。初戛徐徐声渐显，乐音不管何人辨。
<br>
<br>　　似出龙泉万丈底，乍怪声来近而远。未必全由戛者功，
<br>
<br>　　真生虚无非碗中。寥亮掩清笛，萦回凌细风。
<br>
<br>　　遥闻不断在烟杪，万籁无声天境空。乍向天台宿华顶，
<br>
<br>　　秋宵一吟更清迥。能令听者易常性，忧人忘忧躁人静。
<br>
<br>　　今日铿B江上闻，蛟螭奔飞如得群。声过阴岭恐成雨，
<br>
<br>　　响驻晴天将起云。坐来吟尽空江碧，却寻向者听无迹。
<br>
<br>　　人生万事将此同，暮贱朝荣动还寂。
<br>
<br>　　卷821_16  「饮茶歌诮崔石使君」皎然
<br>
<br>　　越人遗我剡溪茗，采得金牙爨金鼎。素瓷雪色缥沫香，
<br>
<br>　　何似诸仙琼蕊浆。一饮涤昏寐，情来朗爽满天地。
<br>
<br>　　再饮清我神，忽如飞雨洒轻尘。三饮便得道，
<br>
<br>　　何须苦心破烦恼。此物清高世莫知，世人饮酒多自欺。
<br>
<br>　　愁看毕卓瓮间夜，笑向陶潜篱下时。崔侯啜之意不已，
<br>
<br>　　狂歌一曲惊人耳。孰知茶道全尔真，唯有丹丘得如此。
<br>
<br>　　卷821_17  「买药歌送杨山人」皎然
<br>
<br>　　华阴少年何所希，欲饵丹砂化骨飞。江南药少淮南有，
<br>
<br>　　暂别胥门上京口。京口斜通江水流，斐回应上青山头。
<br>
<br>　　夜惊潮没鸬鹚堰，朝看日出芙蓉楼。摇荡春风乱帆影，
<br>
<br>　　片云无数是扬州。扬州喧喧卖药市，浮俗无由识仙子。
<br>
<br>　　河间姹女直千金，紫阳夫人服不死。吾于此道复何如，
<br>
<br>　　昨朝新得蓬莱书。
<br>
<br>　　卷821_18  「薛卿教长行歌（时量移湖州别驾）」皎然
<br>
<br>　　桂阳仙柳道家说，昔传苏君今是薛。聊将握槊偶时人，
<br>
<br>　　便被人间称冠绝。黄杨文局龟螭蟠，琢成骰子双琅\.
<br>
<br>　　初疑月破云中堕，复怪星移指下攒。谁识兵奇势可保，
<br>
<br>　　坐看将军上一道。有时彩王非所希，笑击单于出重围。
<br>
<br>　　凫惊隼击疾若飞，左顾右_生光辉。家本联姻汉戚里，
<br>
<br>　　身是长安贵公子。名高艺绝何翩翩，几回决胜君王前。
<br>
<br>　　扈游长乐与祈年，人望青云白日边。谪宦江南岁阴晚，
<br>
<br>　　还将此道聊自遣。由来君子行最长，予亦知君寄心远。
<br>
<br>　　卷821_19  「桃花石枕歌送安吉康丞」皎然
<br>
<br>　　君吏桃州尚奇迹，桃州采得桃花石。烂疑朝日照已舒，
<br>
<br>　　含似春风吹未坼。璋特达世所珍，吾知此物亦其伦。
<br>
<br>　　应羡花开不凋悴，应嘉玉片无缁磷。立性坚刚平若砥，
<br>
<br>　　君子偏将交道比。何人亦秉坚刚姿，吾见君心得如此。
<br>
<br>　　君心所好我独知，别多见少长相思。从来赏玩安左右，
<br>
<br>　　万里提携君莫辞。
<br>
<br>　　卷821_20  「赋得吴王送女潮歌，送李判官之河中府」皎然
<br>
<br>　　见说吴王送女时，行宫直到荆溪口。溪上千年送女潮，
<br>
<br>　　为感吴王至今有。乃知昔人由志诚，流水无情翻有情。
<br>
<br>　　平波忽起二三尺，此上疑与神仙宅。今人犹望荆之湄，
<br>
<br>　　长令望者增所思。吴王已殁女不返，潮水无情那有期。
<br>
<br>　　溪草何草号帝女，溪竹何竹号湘妃。灵涛旦暮自堪伤，
<br>
<br>　　的烁婵娟又争发。客归千里自兹始，览古高歌感行子。
<br>
<br>　　不知别后相见期，君意何如此潮水。
<br>
<br>　　卷821_21  「观李中丞洪二美人唱歌轧筝歌（时量移湖州长史）」皎然
<br>
<br>　　君家双美姬，善歌工筝人莫知。轧用蜀竹弦楚丝，
<br>
<br>　　清哇宛转声相随。夜静酒阑佳月前，高张水引何渊渊。
<br>
<br>　　美人矜名曲不误，蹙响时时如迸泉。赵琴素所嘉，
<br>
<br>　　齐讴世称绝。筝歌一动凡音辍，凝弦且莫停金。
<br>
<br>　　淫声已阕雅声来，游鱼{喁鹤裴回。主人高情始为开，
<br>
<br>　　高情放浪出常格。偶世有名道无迹，勋业先登上将科。
<br>
<br>　　文章已冠诸人籍。每笑石崇无道情，轻身重色祸亦成。
<br>
<br>　　君有佳人当禅伴，于中不废学无生。爱君天然性寡欲，
<br>
<br>　　家贫禄薄常知足。谪官无愠如古人，交道忘言比前躅。
<br>
<br>　　不意全家万里来，湖中再见春山绿。吴兴公舍幽且闲，
<br>
<br>　　何妨寄隐在其间。时议名齐谢太傅，更看携妓似东山。
<br>
<br>　　卷821_22  「陈氏童子草书歌」皎然
<br>
<br>　　书家孺子有奇名，天然大草令人惊。僧虔老时把笔法，
<br>
<br>　　孺子如今皆暗合。飙挥电洒眼不及，但觉毫端鸣飒飒。
<br>
<br>　　有时作点险且能，太行片石看欲崩。偶然长掣浓入燥，
<br>
<br>　　少室枯松欹不倒。夏室炎炎少人欢，山轩日色在阑干。
<br>
<br>　　桐花飞尽子规思，主人高歌兴不至。浊醪不饮嫌昏沈，
<br>
<br>　　欲玩草书开我襟。龙爪状奇鼠须锐，水笺白皙越人惠。
<br>
<br>　　王家小令草最狂，为予洒出惊腾势。
<br>
<br>　　卷821_23  「饮茶歌送郑容」皎然
<br>
<br>　　丹丘羽人轻玉食，采茶饮之生羽翼。名藏仙府世空知，
<br>
<br>　　骨化云宫人不识。云山童子调金铛，楚人茶经虚得名。
<br>
<br>　　霜天半夜芳草折，烂漫缃花啜又生。赏君此茶祛我疾，
<br>
<br>　　使人胸中荡忧栗。日上香炉情未毕，醉踏虎溪云，
<br>
<br>　　高歌送君出。
<br>
<br>　　卷821_24  「花石长枕歌答章居士赠」皎然
<br>
<br>　　楚山有石郢人琢，琢成长枕知是玉。全疑冰片坐恐销，
<br>
<br>　　间发花丛惊不足。赠予比之金琅\，琼花烂熳浮席端。
<br>
<br>　　吾师道吾不执宝，今日感君因执看。试叩铿然应清律，
<br>
<br>　　纤尘不留蝇敢拂。万物皆因造化资，如何独负清贞质。
<br>
<br>　　南山有云鹄在空，长松为我生凉风。高友朗咏乐其中，
<br>
<br>　　行住四仪皆道意。不学小乘一曲士，唯将此物安座隅，
<br>
<br>　　取次闲眠有禅味。
<br>
<br>　　卷821_25  「观王右丞维沧洲图歌」皎然
<br>
<br>　　沧洲误是真，萋萋忽盈视。便有春渚情，褰裳掇芳芷。
<br>
<br>　　飒然风至草不动，始悟丹青得如此。丹青变化不可寻，
<br>
<br>　　翻空作有移人心。犹言雨色斜拂座，乍似水凉来入襟。
<br>
<br>　　沧洲说近三湘口，谁知卷得在君手。披图拥褐临水时，
<br>
<br>　　然不异沧洲叟。
<br>
<br>　　卷821_26  「洞庭山维谅上人院阶前孤生橘树歌」皎然
<br>
<br>　　洞庭仙山但生橘，不生凡木与梨栗。真子无私自不栽，
<br>
<br>　　感得一株阶下出。细叶繁枝委露新，四时常绿不关春。
<br>
<br>　　若言此物无道性，何意孤生来就人。二月三月山初暖，
<br>
<br>　　最爱低檐数枝短。白花不用乌衔来，自有风吹手中满。
<br>
<br>　　九月十月争破颜，金实离离色殷殷，一夜天晴香满山。
<br>
<br>　　天生珍木异于俗，俗士来逢不敢触。清阴独步禅起时，
<br>
<br>　　徙倚前看看不足。
<br>
<br>　　卷821_27  「春夜赋得漉水囊歌，送郑明府」皎然
<br>
<br>　　吴缣楚练何白皙，居士持来遗禅客。禅客能裁漉水囊，
<br>
<br>　　不用衣工秉刀尺。先师遗我式无缺，一滤一翻心敢赊。
<br>
<br>　　夕望东峰思漱盥，钚痹滦灯纱。徙倚花前漏初断，
<br>
<br>　　白猿争啸惊禅伴。玉瓶徐泻赏涓涓，溅著莲衣水珠满。
<br>
<br>　　因识仁人为宦情，还如漉水爱苍生。聊歌一曲与君别，
<br>
<br>　　莫忘寒泉见底清。
<br>
<br>　　卷821_28  「湛处士枸杞架歌」皎然
<br>
<br>　　天生灵草生灵地，误生人间人不贵。独君井上有一根，
<br>
<br>　　始觉人间众芳异。拖线垂丝宜曙看，裴回满架何珊珊。
<br>
<br>　　春风亦解爱此物，袅袅时来傍香实。湿云缀叶摆不去，
<br>
<br>　　翠羽衔花惊畏失。肯羡孤松不凋色，皇天正气肃不得。
<br>
<br>　　我独全生异此辈，顺时荣落不相背。孤松自被斧斤伤，
<br>
<br>　　独我柔枝保无害。黄油酒囊石棋局，吾羡湛生心出俗。
<br>
<br>　　撷芳生影风洒怀，其致然此中足。
<br>
<br>　　卷821_29  「观裴秀才松石障歌」皎然
<br>
<br>　　谁工此松唯拂墨，巧思丹青营不得。初写松梢风正生，
<br>
<br>　　此中势与真松争。高柯细叶动飒飒，乍听幽v如有声。
<br>
<br>　　左右双松更奇绝，龙鳞麈尾仍半折。经春寒色聚不散，
<br>
<br>　　逼座阴阴将下雪。荆门石状凌_[，蹙成数片倚松根。
<br>
<br>　　何年``苔黏迹，几夜潺潺水击痕。裴生诗家后来客，
<br>
<br>　　为我开图玩松石。对之自有高世心，何事劳君上山屐。
<br>
<br>　　卷821_30  「送顾处士歌」皎然
<br>
<br>　　吴门顾子予早闻，风貌真古谁似君。人中黄宪与颜子，
<br>
<br>　　物表孤高将片云。性背时人高且逸，平生好古无俦匹。
<br>
<br>　　醉书在箧称绝伦，神画开厨怕飞出。谢氏檀郎亦可俦，
<br>
<br>　　道情还似我家流。安贫日日读书坐，不见将名干五侯。
<br>
<br>　　知君别业长洲外，欲行秋田循畎浍。门前便取觳觫乘，
<br>
<br>　　腰上还将鹿卢佩。禅子有情非世情，御F贡馀聊赠行。
<br>
<br>　　满道喧喧遇君别，争窥玉润与冰清。
<br>
<br>　　卷821_31  「水精数珠歌」皎然
<br>
<br>　　西方真人为行密，臂上记珠皎如日。佛名无著心亦空，
<br>
<br>　　珠去珠来体常一。谁道佛身千万身，重重只向心中出。
<br>
<br>　　卷821_32  「兵后西日溪行」皎然
<br>
<br>　　一从清气上为天，仙叟何年见乾海。黄河几度浊复清，
<br>
<br>　　此水如今未曾改。西寻仙人渚，误入桃花穴。
<br>
<br>　　风吹花片使我迷，时时问山惊踏雪。石梁丹灶意更奇，
<br>
<br>　　春草不生多故辙。我来隐道非隐身，如今世上无风尘。
<br>
<br>　　路是武陵路，人非秦代人。饭松得高侣，濯足偶清津。
<br>
<br>　　数片昔贤磐石在，几回并坐戴纶巾。
<br>
<br>　　卷821_33  「姑苏行」皎然
<br>
<br>　　古台不见秋草衰，却忆吴王全盛时。千年月照秋草上，
<br>
<br>　　吴王在时几回望。至今月出君不还，世人空对姑苏山。
<br>
<br>　　山中精灵安可睹，辙迹人踪麋鹿聚。婵娟西子倾国容，
<br>
<br>　　化作寒陵一堆土。
<br>
<br>　　卷821_34  「短歌行」皎然
<br>
<br>　　古人若不死，吾亦何所悲。萧萧烟雨九原上，
<br>
<br>　　白杨青松葬者谁。贵贱同一尘，死生同一指。
<br>
<br>　　人生在世共如此，何异浮云与流水。短歌行，
<br>
<br>　　短歌无穷日已倾。邺宫梁苑徒有名，春草秋风伤我情。
<br>
<br>　　何为不学金仙侣，一悟空王无死生。
<br>
<br>　　卷821_35  「山月行（一作关山月）」皎然
<br>
<br>　　家家望秋月，不及秋山望。山中万境长寂寥，
<br>
<br>　　夜夜孤明我山上。海人皆言生海东，山人自谓出山中。
<br>
<br>　　忧虞欢乐皆占月，月本无心同不同。自从有月山不改，
<br>
<br>　　古人望尽今人在。不知万世今夜时，孤月将□谁更待。
<br>
<br>　　卷821_36  「顾渚行寄裴方舟」皎然
<br>
<br>　　我有云泉邻渚山，山中茶事颇相关。_鸣时芳草死，
<br>
<br>　　山家渐欲收茶子。伯劳飞日芳草滋，山僧又是采茶时。
<br>
<br>　　由来惯采无近远，阴岭长兮阳崖浅。大寒山下叶未生，
<br>
<br>　　小寒山中叶初卷。吴婉携笼上翠微，蒙蒙香刺I春衣。
<br>
<br>　　迷山乍被落花乱，度水时惊啼鸟飞。家园不远乘露摘，
<br>
<br>　　归时露彩犹滴沥。初看怕出欺玉英，更取煎来胜金液。
<br>
<br>　　昨夜西峰雨色过，朝寻新茗复如何。女宫露涩青芽老，
<br>
<br>　　尧市人稀紫笋多。紫笋青芽谁得识，日暮采之长太息。
<br>
<br>　　清泠真人待子元，贮此芳香思何极。
<br>
<br>　　卷821_37  「武源行赠丘卿岑」皎然
<br>
<br>　　昔年群盗阻江东，吴山动摇楚泽空。齐人亦戴蜂虿毒，
<br>
<br>　　美稷化为荆棘丛。汹汹四顾多窟穴，浮云白波名不同。
<br>
<br>　　万人死地当虎口，一旦生涯悬彀中。昨日将军殉死节，
<br>
<br>　　悉向生民陷成血。胸中豹略张阵云，握内蛇矛挥白雪。
<br>
<br>　　长洲南去接孤城，居人散尽鼓噪惊。三春不见芳草色，
<br>
<br>　　四面唯闻刁斗声。此时狂寇纷如市，君当要冲固深垒。
<br>
<br>　　纵横计出皆获全，士卒身先每轻死。扫平氛望吴门，
<br>
<br>　　人间岁美桑柘繁。比屋生全受君赐，连营罢战赖君恩。
<br>
<br>　　如何弃置功不录，通籍无名滞江曲。灞亭不重李将军，
<br>
<br>　　汉爵犹轻苏属国。荒营寂寂隐山椒，春意空惊故柳条。
<br>
<br>　　野战攻城尽如此，即今谁是霍嫖姚。
<br>
<br>　　卷821_38  「长安少年行」皎然
<br>
<br>　　翠楼春酒虾蟆陵，长安少年皆共矜。
<br>
<br>　　纷纷半醉绿槐道，躞蹀花骢骄不胜。
<br>
<br>　　卷821_39  「风入松」皎然
<br>
<br>　　西岭松声落日秋，千枝万叶风vv.美人援琴弄成曲，
<br>
<br>　　写得松间声断续。声断续，清我魂。流波坏陵安足论，
<br>
<br>　　美人夜坐月明里。含少商兮点清徵，风何凄兮飘飘。
<br>
<br>　　搅寒松兮又夜起。夜未央，曲何长，金徽更促声泱泱。
<br>
<br>　　何人此时不得意，意苦弦悲闻客堂。
<br>
<br>　　卷821_40  「陪卢中丞闲游山寺」皎然
<br>
<br>　　野寺出人境，舍舟登远峰。林开明见月，万壑静闻钟。
<br>
<br>　　拥烛明山翠，交麾动水容。如何股肱守，尘外得相逢。
<br>
<br>　　卷821_41  「湖南草堂读书招李少府」皎然
<br>
<br>　　削去僧家事，南池便隐居。为怜松子寿，还卜道家书。
<br>
<br>　　药院常无客，茶樽独对余。有时招逸史，来饭野中蔬。
<br>
<br>　　卷821_42  「答李季兰」皎然
<br>
<br>　　天女来相试，将花欲染衣。禅心竟不起，还捧旧花归。
<br>
<br>　　卷821_43  「酬郑判官湖上见赠」皎然
<br>
<br>　　岁岁湖南隐已成，如何星使忽知名。
<br>
<br>　　沙鸥惯识无心客，今日逢君不解惊。
<br>
<br>　　卷821_44  「送F上人游天台」皎然
<br>
<br>　　真心不废别，试看越溪清。知汝机忘尽，春山自有情。
<br>
<br>　　月思华顶宿，云爱石门行。海近应须泛，无令鸥鹭惊。
<br>
<br>　　卷821_45  「送别」皎然
<br>
<br>　　闻说情人怨别情，霜天淅沥在寒城。
<br>
<br>　　长宵漫漫角声发，禅子无心恨亦生。
<br>
<br>　　卷821_46  「与昂上人两字继合四句初字日」皎然
<br>
<br>　　有一鸟雏，凌寒独宿。若逢云雨，两两相逐。
<br>
<br>　　卷821_47  「次日」皎然
<br>
<br>　　野外有一人，独立无四邻。彼见是我身，我见是彼身。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
