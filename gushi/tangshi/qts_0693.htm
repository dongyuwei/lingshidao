<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百九十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百九十三
<br>
<br>　　卷693_1  「感寓」杜荀鹤
<br>
<br>　　大海波涛浅，小人方寸深。海枯终见底，人死不知心。
<br>
<br>　　卷693_2  「春闺怨」杜荀鹤
<br>
<br>　　朝喜花艳春，暮悲花委尘。不悲花落早，悲妾似花身。
<br>
<br>　　卷693_3  「马上行」杜荀鹤
<br>
<br>　　五里复五里，去时无住时。日将家渐远，犹恨马行迟。
<br>
<br>　　卷693_4  「钓叟」杜荀鹤
<br>
<br>　　茅屋深湾里，钓船横竹门。经营衣食外，犹得弄儿孙。
<br>
<br>　　卷693_5  「再经胡城县」杜荀鹤
<br>
<br>　　去岁曾经此县城，县民无口不冤声。
<br>
<br>　　今来县宰加朱绂，便是生灵血染成。
<br>
<br>　　卷693_6  「读诸家诗」杜荀鹤
<br>
<br>　　辞赋文章能者稀，难中难者莫过诗。
<br>
<br>　　直应吟骨无生死，只我前身是阿谁。
<br>
<br>　　卷693_7  「春来燕」杜荀鹤
<br>
<br>　　我屋汝嫌低不住，雕梁画阁也知宽。
<br>
<br>　　大须稳择安巢处，莫道巢成却不安。
<br>
<br>　　卷693_8  「清溪来明府出二子请诗因遗一绝」杜荀鹤
<br>
<br>　　珠明玉润尽惊人，不称寒门不称贫。
<br>
<br>　　若向吾唐作双瑞，便同祥凤与祥麟。
<br>
<br>　　卷693_9  「哭陈陶」杜荀鹤
<br>
<br>　　耒阳山下伤工部，采石江边吊翰林。
<br>
<br>　　两地荒坟各三尺，却成开解哭君心。
<br>
<br>　　卷693_10  「哭贝韬」杜荀鹤
<br>
<br>　　交朋来哭我来歌，喜傍山家葬荔萝。
<br>
<br>　　四海十年人杀尽，似君埋少不埋多。
<br>
<br>　　卷693_11  「蚕妇」杜荀鹤
<br>
<br>　　粉色全无饥色加，岂知人世有荣华。
<br>
<br>　　年年道我蚕辛苦，底事浑身着苎麻。
<br>
<br>　　卷693_12  「山寺老僧」杜荀鹤
<br>
<br>　　草无尘心地闲，静随猿鸟过寒暄。
<br>
<br>　　眼昏齿落看经遍，却向僧中总不言。
<br>
<br>　　卷693_13  「闽中秋思」杜荀鹤
<br>
<br>　　雨匀紫菊丛丛色，风弄红蕉叶叶声。
<br>
<br>　　北畔是山南畔海，只堪图画不堪行。
<br>
<br>　　卷693_14  「八骏图」杜荀鹤
<br>
<br>　　丹o传真未得真，那知筋骨与精神。
<br>
<br>　　只今恃骏凭毛色，绿耳骅骝赚杀人。
<br>
<br>　　卷693_15  「赠僧」杜荀鹤
<br>
<br>　　利门名路两何凭，百岁风前短焰灯。
<br>
<br>　　只恐为僧僧不了，为僧得了总输僧。
<br>
<br>　　卷693_16  「秋夕」杜荀鹤
<br>
<br>　　世间多少能诗客，谁是无愁得睡人。
<br>
<br>　　自我夜来霜月下，到头吟魄始终身。
<br>
<br>　　卷693_17  「溪兴」杜荀鹤
<br>
<br>　　山雨溪风卷钓丝，瓦瓯篷底独斟时。
<br>
<br>　　醉来睡着无人唤，流下前溪也不知。
<br>
<br>　　卷693_18  「过巢湖」杜荀鹤
<br>
<br>　　世人贪利复贪荣，来向湖边始至诚。
<br>
<br>　　男子登舟与登陆，把心何不一般行。
<br>
<br>　　卷693_19  「伤硖石县病叟」杜荀鹤
<br>
<br>　　无子无孙一病翁，将何筋力事耕农。
<br>
<br>　　官家不管蓬蒿地，须勒王租出此中。
<br>
<br>　　卷693_20  「赠老僧」杜荀鹤
<br>
<br>　　童子为僧今白首，暗锄心地种闲情。
<br>
<br>　　时将旧衲添新线，披坐披行过一生。
<br>
<br>　　卷693_21  「钓叟」杜荀鹤
<br>
<br>　　田不曾耕地不锄，谁人闲散得如渠。
<br>
<br>　　渠将底物为香饵，一度抬竿一个鱼。
<br>
<br>　　卷693_22  「溪岸秋思」杜荀鹤
<br>
<br>　　桑柘穷头三四家，挂罾垂钓是生涯。
<br>
<br>　　秋风忽起溪滩白，零落岸边芦荻花。
<br>
<br>　　卷693_23  「春日旅寓」杜荀鹤
<br>
<br>　　满城罗绮拖春色，几处笙歌揭画楼。
<br>
<br>　　江上有家归未得，眼前花是眼前愁。
<br>
<br>　　卷693_24  「田翁」杜荀鹤
<br>
<br>　　白发星星筋力衰，种田犹自伴孙儿。
<br>
<br>　　官苗若不平平纳，任是丰年也受饥。
<br>
<br>　　卷693_25  「秋江雨夜逢诗友」杜荀鹤
<br>
<br>　　故友别来三四载，新诗吟得百馀篇。
<br>
<br>　　夜来江上秋无月，恨不相逢在雪天。
<br>
<br>　　卷693_26  「感春」杜荀鹤
<br>
<br>　　无况青云有恨身，眼前花似梦中春。
<br>
<br>　　浮生七十今三十，已是人间半世人。
<br>
<br>　　卷693_27  「题花木障」杜荀鹤
<br>
<br>　　不假东风次第吹，笔匀春色一枝枝。
<br>
<br>　　由来画看胜栽看，免见朝开暮落时。
<br>
<br>　　卷693_28  「顾云侍御出二子请诗因遗一绝」杜荀鹤
<br>
<br>　　二雏毛骨秀仍奇，小小能吟大大诗。
<br>
<br>　　想得月中仙桂树，各从生日长新枝。
<br>
<br>　　卷693_29  「秋夕病中」杜荀鹤
<br>
<br>　　坏屋不眠风雨夜，故园无信水云秋。
<br>
<br>　　病中枕上谁相问，一一蝉声槐树头。
<br>
<br>　　卷693_30  「宿栾城驿却寄常山张书记」杜荀鹤
<br>
<br>　　一更更尽到三更，吟破离心句不成。
<br>
<br>　　数树秋风满庭月，忆君时复下阶行。
<br>
<br>　　卷693_31  「湘江秋夕」杜荀鹤
<br>
<br>　　三湘月色三湘水，浸骨寒光似练铺。
<br>
<br>　　一夜塞鸿来不住，故乡书信半年无。
<br>
<br>　　卷693_32  「旅怀」杜荀鹤
<br>
<br>　　蒹葭月冷时闻雁，杨柳风和日听莺。
<br>
<br>　　水涉山行二年客，就中偏怕雨船声。
<br>
<br>　　卷693_33  「赠崔道士」杜荀鹤
<br>
<br>　　四海兵戈无静处，人家废业望烽烟。
<br>
<br>　　九华道士浑如梦，犹向尊前笑揭天。
<br>
<br>　　卷693_34  「题道林寺」杜荀鹤
<br>
<br>　　身未立间终日苦，身当立后几年荣。
<br>
<br>　　万般不及僧无事，共水将山过一生。
<br>
<br>　　卷693_35  「赠质上人」杜荀鹤
<br>
<br>　　ㄗ云游出世尘，兼无瓶钵可随身。
<br>
<br>　　逢人不说人间事，便是人间无事人。
<br>
<br>　　卷693_36  「泾溪」杜荀鹤
<br>
<br>　　泾溪石险人兢慎，终岁不闻倾覆人。
<br>
<br>　　却是平流无石处，时时闻说有沈沦。
<br>
<br>　　卷693_37  「夏日题悟空上人院」杜荀鹤
<br>
<br>　　三伏闭门披一衲，兼无松竹荫房廊。
<br>
<br>　　安禅不必须山水，灭得心中火自凉。
<br>
<br>　　卷693_38  「经严陵钓台」杜荀鹤
<br>
<br>　　苍翠云峰开俗眼，泓澄烟水浸尘心。
<br>
<br>　　唯将道业为芳饵，钓得高名直至今。
<br>
<br>　　卷693_39  「关试后筵上别同人」杜荀鹤
<br>
<br>　　日午离筵到夕阳，明朝秦地与吴乡。
<br>
<br>　　同年多是长安客，不信行人欲断肠。
<br>
<br>　　卷693_40  「鸬鹚」杜荀鹤
<br>
<br>　　一般毛羽结群飞，雨岸烟汀好景时。
<br>
<br>　　深水有鱼衔得出，看来却是鹭鹚饥。
<br>
<br>　　卷693_41  「宿村舍」杜荀鹤
<br>
<br>　　野人于我有何情，半掩柴门向月明。
<br>
<br>　　深夜欲眠眠未著，一丛寒木一猿声。
<br>
<br>　　卷693_42  「题新雁（一作罗邺诗）」杜荀鹤
<br>
<br>　　暮天新雁起汀洲，红蓼花疏水国秋。
<br>
<br>　　想得故园今夜月，几人相忆在江楼。
<br>
<br>　　卷693_43  「离家」杜荀鹤
<br>
<br>　　丈夫三十身如此，疲马离乡懒著鞭。
<br>
<br>　　槐柳路长愁杀我，一枝蝉到一枝蝉。
<br>
<br>　　卷693_44  「旅舍遇雨」杜荀鹤
<br>
<br>　　月华星彩坐来收，岳色江声暗结愁。
<br>
<br>　　半夜灯前十年事，一时和雨到心头。
<br>
<br>　　卷693_45  「送人归淝上」杜荀鹤
<br>
<br>　　巢湖春涨喻溪深，才过东关见故林。
<br>
<br>　　莫道南来总无利，水亭山寺二年吟。
<br>
<br>　　卷693_46  「自遣」杜荀鹤
<br>
<br>　　粝食粗衣随分过，堆金积帛欲如何。
<br>
<br>　　百年身后一丘土，贫富高低争几多。
<br>
<br>　　卷693_47  「闻子规」杜荀鹤
<br>
<br>　　楚天空阔月成轮，蜀魄声声似告人。
<br>
<br>　　啼得血流无用处，不如缄口过残春。
<br>
<br>　　卷693_48  「秋夜苦吟」杜荀鹤
<br>
<br>　　吟尽三更未著题，竹风松雨花凄凄。
<br>
<br>　　此时若有人来听，始觉巴猿不解啼。
<br>
<br>　　卷693_49  「秋夜闻砧」杜荀鹤
<br>
<br>　　荒凉客舍眠秋色，砧杵家家弄月明。
<br>
<br>　　不及巴山听猿夜，三声中有不愁声。
<br>
<br>　　卷693_50  「将过湖南经马当山庙因书三绝」杜荀鹤
<br>
<br>　　人说马当波浪险，我经波浪似通衢。
<br>
<br>　　大凡君子行藏是，自有龙神卫过湖。
<br>
<br>　　贪残官吏虔诚谒，毒害商人沥胆过。
<br>
<br>　　只怕马当山下水，不知平地有风波。
<br>
<br>　　九江连海一般深，未必船经庙下沈。
<br>
<br>　　头上苍苍没瞒处，不如平取一生心。
<br>
<br>　　卷693_51  「梁王坐上赋无云雨」杜荀鹤
<br>
<br>　　同是乾坤事不同，雨丝飞洒日轮中。
<br>
<br>　　若教阴朗长相似，争表梁王造化功。
<br>
<br>　　卷693_52  「小松」杜荀鹤
<br>
<br>　　自小刺头深草里，而今渐觉出蓬蒿。
<br>
<br>　　时人不识凌云木，直待凌云始道高。
<br>
<br>　　卷693_53  「醉书僧壁」杜荀鹤
<br>
<br>　　九华山色真堪爱，留得高僧尔许年。
<br>
<br>　　听我吟诗供我酒，不曾穿得判斋钱。
<br>
<br>　　卷693_54  「寄李隐居」杜荀鹤
<br>
<br>　　自小栖玄到老闲，如云如鹤住应难。
<br>
<br>　　溪山不必将钱买，赢得来来去去看。
<br>
<br>　　卷693_55  「句」杜荀鹤
<br>
<br>　　旧衣灰絮絮，新酒竹NN.（《唐诗纪事》）
<br>
<br>　　只知断送豪家酒，不解安排旅客情。（《闻笛》。
<br>
<br>　　《吟窗杂录》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
