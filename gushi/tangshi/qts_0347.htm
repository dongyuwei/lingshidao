<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百四十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百四十七
<br>
<br>　　卷347_1  「御沟新柳」贾棱
<br>
<br>　　御苑阳和早，章沟柳色新。托根偏近日，布叶乍迎春。
<br>
<br>　　秀质方含翠，清阴欲庇人。轻云度斜景，多露滴行尘。
<br>
<br>　　袅袅堪离赠，依依独望频。王孙如可赏，攀折在芳辰。
<br>
<br>　　卷347_2  「御沟新柳」刘遵古
<br>
<br>　　韶光先禁柳，几处覆沟新。映水疑分翠，含烟欲占春。
<br>
<br>　　悠悠迟日晚，袅袅好风频。吐节茸犹嫩，通条泽稍均。
<br>
<br>　　远和瑶草色，暗拂玉楼尘。愿假骞飞便，归栖及此辰。
<br>
<br>　　卷347_3  「洛阳清明日雨霁」李正封
<br>
<br>　　晓日清明天，夜来嵩少雨。千门尚烟火，九陌无尘土。
<br>
<br>　　酒绿河桥春，漏闲宫殿午。游人恋芳草，半犯严城鼓。
<br>
<br>　　卷347_4  「咏露」李正封
<br>
<br>　　霏霏灵液重，云表无声落。沾树急玄蝉，洒池栖皓鹤。
<br>
<br>　　流尘清远陌，飞月澄高阁。宵润玉堂帘，曙寒金井索。
<br>
<br>　　佳人比珠泪，坐感红绡薄。
<br>
<br>　　卷347_5  「夏游招隐寺暴雨晚晴」李正封
<br>
<br>　　竹柏风雨过，萧疏台殿凉。石渠写奔溜，金刹照颓阳。
<br>
<br>　　鹤飞岩烟碧，鹿鸣涧草香。山僧引清梵，幡盖绕回廊。
<br>
<br>　　卷347_6  「禅门寺暮钟（一作刘复诗）」李正封
<br>
<br>　　高悬于阗钟，黄昏发地殷龙宫。
<br>
<br>　　游人忆到嵩山夜，叠阁连楼倚太空。
<br>
<br>　　卷347_7  「贡院楼北新栽小松」李正封
<br>
<br>　　青苍初得地，华省植来新。尚带山中色，犹含洞里春。
<br>
<br>　　近楼依北户，隐砌净游尘。鹤寿应成盖，龙形未有鳞。
<br>
<br>　　为梁资大厦，封爵耻嬴秦。幸此观光日，清风屡得亲。
<br>
<br>　　卷347_8  「南至隔仗望含元殿香炉」崔立之
<br>
<br>　　千官望长至，万国拜含元。隔仗炉光出，浮霜烟气翻。
<br>
<br>　　飘飘萦内殿，漠漠澹前轩。圣日开如捧，卿云近欲浑。
<br>
<br>　　轮锶鞴阙，萧索散乾坤。愿倚天风便，披香奉至尊。
<br>
<br>　　卷347_9  「曲池洁寒流」崔立之
<br>
<br>　　闲寻欹岸步，因向曲池看。透底何澄彻，回流乍屈盘。
<br>
<br>　　稍随高树古，迥与远天寒。月入镜华转，星临珠影攒。
<br>
<br>　　纤鳞时蔽石，转吹或生澜。愿假涓微效，来濡拙笔端。
<br>
<br>　　卷347_10  「赋得春风扇微和」崔立之
<br>
<br>　　时令忽已变，年光俄又春。高低惠风入，远近芳气新。
<br>
<br>　　靡靡才偃草，泠泠不动尘。温和乍扇物，煦妪偏感人。
<br>
<br>　　去出桂林漫，来过蕙圃频。晨辉正澹荡，披拂长相亲。
<br>
<br>　　卷347_11  「南至日隔仗望含元殿香炉（一作裴次元诗）」郭遵
<br>
<br>　　冕旒亲负，卉服尽朝天。D谷移初日，金炉出御烟。
<br>
<br>　　芬馨流远近，散漫入貂蝉。霜仗凝逾白，朱栏映转鲜。
<br>
<br>　　如看浮阙在，稍觉逐风迁。为沐皇家庆，来瞻羽卫前。
<br>
<br>　　卷347_12  「赋得春风扇微和」郭遵
<br>
<br>　　微风飘淑气，散漫及兹晨。习习何处至，熙熙与春亲。
<br>
<br>　　暧空看早辨，映日度逾频。高拂非烟杂，低垂众卉新。
<br>
<br>　　霁天轻有霭，绮陌尽无尘。还似登台意，元和欲煦人。
<br>
<br>　　卷347_13  「赋得风动万年枝」韦纾
<br>
<br>　　嘉名标万祀，擢秀出深宫。嫩叶含烟霭，芳柯振惠风。
<br>
<br>　　参差摇翠色，绮靡舞晴空。气禀祯祥异，荣沾雨露同。
<br>
<br>　　天年方未极，圣寿比应崇。幸列华林里，知殊众木中。
<br>
<br>　　卷347_14  「赋得风动万年枝」樊阳源
<br>
<br>　　珍木罗前殿，乘春任好风。振柯方袅袅，舒叶乍鳌
<br>
<br>　　影动丹墀上，声传紫禁中。离披偏向日，凌乱半分空。
<br>
<br>　　轻拂祥烟散，低摇翠色同。长令占天眷，四气借全功。
<br>
<br>　　卷347_15  「赋得风动万年枝」许稷
<br>
<br>　　琼树偏春早，光飞处处宜。晓浮三殿日，暗度万年枝。
<br>
<br>　　婀娜摇仙禁，缤翻映玉池。含芳烟乍合，拂砌影初移。
<br>
<br>　　为近韶阳煦，皆先众卉垂。成阴知可待，不与众芳随。
<br>
<br>　　卷347_16  「闰月定四时」许稷
<br>
<br>　　玉律穷三纪，推为积闰期。月馀因妙算，岁遍自成时。
<br>
<br>　　乍觉年华改，翻怜物候迟。六旬知不惑，四气本无欺。
<br>
<br>　　月桂亏还正，阶q落复滋。从斯分历象，共仰定毫厘。
<br>
<br>　　卷347_17  「谢真人还旧山」范传正
<br>
<br>　　麾盖从仙府，笙歌入旧山。水流丹灶缺，云起草堂关。
<br>
<br>　　白鹿行为卫，青鸾舞自闲。种松鳞未立，移石藓仍斑。
<br>
<br>　　望路烟霞外，回舆岩岫间。岂唯辽海鹤，空叹令威还。
<br>
<br>　　卷347_18  「范成君击洞阴磬」范传正
<br>
<br>　　历历闻金奏，微微下玉京。为祥家谍久，偏识洞阴名。
<br>
<br>　　澹伫人间听，铿锵古曲成。何须百兽舞，自畅九天情。
<br>
<br>　　注目看无见，留心记未精。云霄如可托，借鹤向层城。
<br>
<br>　　卷347_19  「赋得春风扇微和」范传正
<br>
<br>　　暧暧当迟日，微微扇好风。吹摇新叶上，光动浅花中。
<br>
<br>　　澹荡凝清昼，氤氲暧碧空。稍看生绿水，已觉散芳丛。
<br>
<br>　　徙倚情偏适，裴回赏未穷。妍华不可状，竟夕气融融。
<br>
<br>　　卷347_20  「赋得春风扇微和」豆卢荣
<br>
<br>　　春晴生缥缈，软吹和初遍。池影动渊沦，山容发葱`.
<br>
<br>　　迟迟入绮阁，习习流芳甸。树杪r莺啼，阶前落花片。
<br>
<br>　　韶光恐闲放，旭日宜游宴。文客拂尘衣，仁风愿回扇。
<br>
<br>　　卷347_21  「赋得春风扇微和」邵偃
<br>
<br>　　微风扇和气，韶景共芳晨。始见郊原绿，旋过御苑春。
<br>
<br>　　三条开广陌，八水泛通津。烟动花间叶，香流马上人。
<br>
<br>　　逶迤云彩曙，嘹唳鸟声频。为报东堂客，明朝桂树新。
<br>
<br>　　卷347_22  「赋得春风扇微和」柳道伦
<br>
<br>　　青阳初入律，淑气应春风。始辨梅花里，俄分柳色中。
<br>
<br>　　依微开夕照，澹荡媚晴空。拂水生O末，经岩触桂丛。
<br>
<br>　　稍抽兰叶紫，微吐杏花红。愿逐仁风布，将俾生植功。
<br>
<br>　　卷347_23  「赋得春风扇微和」陈九流
<br>
<br>　　喜见阳和至，遥知橐a功。迟迟散南阳，袅袅逐东风。
<br>
<br>　　暗入芳园里，潜吹草木中。兰荪才有绿，桃杏未成红。
<br>
<br>　　已觉寒光尽，还看淑气通。由来荣与悴，今日发应同。
<br>
<br>　　卷347_24  「谢真人仙驾还旧山」夏方庆
<br>
<br>　　何年成道去，绰约化童颜。天上辞仙侣，人间忆旧山。
<br>
<br>　　沧桑今已变，萝蔓尚堪攀。云覆瑶坛净，苔生丹灶闲。
<br>
<br>　　逍遥堪白石，寂寞闭玄关。应是悲尘世，思将羽驾还。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
