<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百六十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百六十二
<br>
<br>　　卷862_1  「同沈恭子游虎丘寺有作」清远道士
<br>
<br>　　我本长殷周，遭罹历秦汉。四渎与五岳，名山尽幽窜。
<br>
<br>　　及此寰区中，始有近峰玩。近峰何郁郁，平湖渺漫。
<br>
<br>　　吟俯川之阴，步上山之岸。山川共澄澈，光彩交凌乱。
<br>
<br>　　白云蓊欲归，青松忽消半。客去川岛静，人来山鸟散。
<br>
<br>　　谷深中见日，崖幽晓非旦。闻子盛游遨，风流足词翰。
<br>
<br>　　嘉兹好松石，一言常累叹。勿谓余鬼神，忻君共幽赞。
<br>
<br>　　卷862_2  「游春台诗」春台仙
<br>
<br>　　玉幢亘碧虚，此乃真人居。裴回仍未进，邪省犹难除。
<br>
<br>　　日落烟水黯，骊珠色岂昏。寒光射万里，霜缟遍千门。
<br>
<br>　　玉魄东方开，嫦娥逐影来。洗心兼涤目，U若游春台。
<br>
<br>　　清波滔碧天，乌藏黯l连。二仪不辨处，忽吐清光圆。
<br>
<br>　　乌沈海西岸，蟾吐天东头。
<br>
<br>　　凤凰三十六，碧天高太清。元君夫人蹋云语，
<br>
<br>　　冷风飒飒吹鹅笙。
<br>
<br>　　卷862_3  「醉吟」酒肆布衣
<br>
<br>　　阳春时节天气和，万物芳盛人如何。素秋时节天地肃，
<br>
<br>　　荣秀丛林立衰促。有同人世当少年，壮心仪貌皆俨然。
<br>
<br>　　一旦形羸又发白，旧游空使泪连连。
<br>
<br>　　卷862_4  「又吟」酒肆布衣
<br>
<br>　　有形皆朽孰不知，休吟春景与秋时。
<br>
<br>　　争如且醉长安酒，荣华零悴总奚为。
<br>
<br>　　卷862_5  「嫁女诗」嵩岳诸仙
<br>
<br>　　劝君酒，为君悲且吟。自从频见市朝改，无复瑶池宴乐心。
<br>
<br>　　奉君酒，休叹市朝非。早知无复瑶池兴，悔驾骅骝草草归。
<br>
<br>　　八马回乘汗漫风，犹思往事憩昭宫。宴移玄圃情方洽，
<br>
<br>　　乐奏钧天曲未终。斜汉露凝残月冷，流霞杯泛曙光红。
<br>
<br>　　昆仑回首不知处，疑是酒酣魂梦中。
<br>
<br>　　一曲笙歌瑶水滨，曾留逸足驻征轮。人间甲子周千岁，
<br>
<br>　　灵境杯觞初一巡。玉兔银河终不夜，奇花好树镇长春。
<br>
<br>　　悄知碧海饶词句，歌向俗流疑误人。
<br>
<br>　　珠露金风下界秋，汉家陵树冷修修。
<br>
<br>　　当时不得仙桃力，寻作浮尘飘陇头。
<br>
<br>　　五十馀年四海清，自亲丹药得长生。
<br>
<br>　　若言尽是仙桃力，看取神仙簿上名。
<br>
<br>　　月照骊山露泣花，似悲先帝早升遐。
<br>
<br>　　至今犹有长生鹿，时绕温泉望翠华。
<br>
<br>　　幽蓟烟尘别九重，贵妃汤殿罢歌钟。中宵扈从无全仗，
<br>
<br>　　大驾苍黄发六龙。妆匣尚留金翡翠，暖池犹浸玉芙蓉。
<br>
<br>　　荆榛一闭朝元路，唯有悲风吹晚松。
<br>
<br>　　上清神女，玉京仙郎。乐此今夕，和鸣凤凰。
<br>
<br>　　凤凰和鸣，将翱将翔。与天齐休，庆流无央。
<br>
<br>　　玉为质兮花为颜，蝉为鬓兮云为鬟。何劳傅粉兮施渥丹，
<br>
<br>　　早出娉婷兮缥缈间。
<br>
<br>　　水晶帐开银烛明，风摇珠连云清。
<br>
<br>　　休匀红粉饰花态，早驾双鸾朝玉京。
<br>
<br>　　三星在天银河回，人间曙色东方来。
<br>
<br>　　玉苗琼蕊亦宜夜，莫使一花冲晓开。
<br>
<br>　　卷862_6  「吟」
<br>
<br>　　饵柏身轻叠嶂间，是非无意到尘寰。
<br>
<br>　　冠裳暂备论浮世，一饷云游碧落间。
<br>
<br>　　谁知古是与今非，闲蹑青霞与翠微。
<br>
<br>　　箫管秦楼应寂寂，彩云空惹薜萝衣。
<br>
<br>　　卷862_7  「授炙毂子歌二首」希道
<br>
<br>　　木津天魂，金液地魄。坎离运行宽无成，金木有数秦晋合。
<br>
<br>　　近效宜六旬，远期三载阔。
<br>
<br>　　魄微入魂牝牡结，阳橐踝躺窆砻稹
<br>
<br>　　千歌万赞皆未决，古往今来抛日月。
<br>
<br>　　卷862_8  「李泌庭黑石诗」隐者
<br>
<br>　　神真炼形年未足，化为我子功相续。
<br>
<br>　　丞相瘗之刻玄玉，仙路何长死何促。
<br>
<br>　　卷862_9  「戏吟」广陵道士
<br>
<br>　　无事到扬州，相携上酒楼。药囊为赠别，千载更何求。
<br>
<br>　　卷862_10  「授马氏女诗」黄冠野夫
<br>
<br>　　女是寄生枝，男是冬青木。冬青驾白鹅，寄生跨黄鹿。
<br>
<br>　　若遇寇相凌，稳便抛家族。早早上三清，莫候丹砂熟。
<br>
<br>　　卷862_11  「歌」蜀酒阁道人
<br>
<br>　　尾闾不禁沧溟竭，九转神丹都谩说。
<br>
<br>　　惟有班龙顶上珠，能补玉堂关下穴。
<br>
<br>　　卷862_12  「吟」章江书生
<br>
<br>　　西去长沙东上船，思量此事已千年。
<br>
<br>　　长春殿掩无人扫，满眼梨花哭杜鹃。
<br>
<br>　　卷862_13  「示边洞元」萼岭书生
<br>
<br>　　邂逅相逢萼岭边，对倾浮蚁共谈玄。
<br>
<br>　　拟将剑法亲传授，却为迷人未有缘。
<br>
<br>　　卷862_14  「示胡二郎歌」成都醉道士
<br>
<br>　　欲究丹砂理，幽玄无处寻。不离铅与汞，无出水中金。
<br>
<br>　　金欲炼时须得水，水遇土兮终不起。但知火候不参差，
<br>
<br>　　自得还丹微妙旨。人世分明知有死，刚只留心恋朱紫。
<br>
<br>　　岂知光景片时间，将谓人生长似此。何不回心师至道，
<br>
<br>　　免逐年光虚自老。临樽只解醉醺酣，对镜方知渐枯槁。
<br>
<br>　　二郎切切听我语，仙乡咫尺无寒暑。与君说尽只如斯，
<br>
<br>　　莫恋娇奢不肯去。感君恩义言方苦，火急回心求出路。
<br>
<br>　　吟成数句赠君辞，不觉便成今与古。
<br>
<br>　　卷862_15  「贻白永年诗」樵夫
<br>
<br>　　清秋无所事，乘露出遥天。凭仗樵人语，相期白永年。
<br>
<br>　　卷862_16  「留诗」李公佐仆
<br>
<br>　　我有衣中珠，不嫌衣上尘。我有长生理，不厌有生身。
<br>
<br>　　江南神仙窟，吾当混其真。不嫌市井喧，来救世间人。
<br>
<br>　　苏子迹已往，颛蒙事可亲。莫言东海变，天地有长春。
<br>
<br>　　卷862_17  「木客」李公佐仆
<br>
<br>　　酒尽君莫沽，壶倾我当发。城市多嚣尘，还山弄明月。
<br>
<br>　　卷862_18  「西山吟」许大
<br>
<br>　　自从明府归仙后，出入尘寰直至今。
<br>
<br>　　不是藏名混时俗，卖药沽酒要安心。
<br>
<br>　　卷862_19  「东洛货丹」许学士
<br>
<br>　　三千功满去升天，一住人间数百年。
<br>
<br>　　华表他时却归日，沧溟应恐变桑田。
<br>
<br>　　卷862_20  「天关回到世吟」许学士
<br>
<br>　　九霄云路奇哉险，曾把冲身入太和。
<br>
<br>　　今日东归浑似梦，望崖回首隔天波。
<br>
<br>　　卷862_21  「送青城丈人酒」紫微孙处士
<br>
<br>　　深羡青城好洞天，白龙一觉已千年。
<br>
<br>　　铺云枕石长松下，朝退看书尽日眠。
<br>
<br>　　卷862_22  「送王懿昌酒」紫微孙处士
<br>
<br>　　将知骨分到仙乡，酒饮金华玉液浆。
<br>
<br>　　莫道人间只如此，回头已是一年强。
<br>
<br>　　卷862_23  「送太乙真君酒」青城丈人
<br>
<br>　　峨嵋仙府静沈沈，玉液金华莫厌斟。
<br>
<br>　　凡客欲知真一洞，剑门西北五云深。
<br>
<br>　　卷862_24  「送紫微处士酒」太乙真君
<br>
<br>　　此中何必羡青城，玉树云栖不记名。
<br>
<br>　　闷即乘龙游紫府，北辰南斗逐君行。
<br>
<br>　　卷862_25  「题法云寺双桧」方壶居士
<br>
<br>　　谢郎双桧绿于云，昏晓浓阴色未分。
<br>
<br>　　若并亳宫仙鹿迹，定知高峭不如君。
<br>
<br>　　卷862_26  「隋堤词」方壶居士
<br>
<br>　　尝忆江都大业秋，曾随銮跸戏龙舟。
<br>
<br>　　伤心一觉兴亡梦，堤柳无情识世愁。
<br>
<br>　　卷862_27  「画地吟」太白山玄士
<br>
<br>　　学得丹青数万年，人间几度变桑田。
<br>
<br>　　桑田虽变丹青在，谁向丹青合得仙。
<br>
<br>　　卷862_28  「货丹吟」邻道场人
<br>
<br>　　寻仙何必三山上，但使神存九窍清。
<br>
<br>　　炼得绵绵元气定，自然不食亦长生。
<br>
<br>　　卷862_29  「灵响词」无名氏
<br>
<br>　　此响非俗响，心知是灵仙。不曾离耳里，高下如秋蝉。
<br>
<br>　　入夜声则厉，在昼声则微。神灵斥众恶，与我作风威。
<br>
<br>　　妙响无住时，昼夜常轮回。那是偶然事，上界特使来。
<br>
<br>　　何以辨灵应，事须得梯媒。自从灵响降，如有真人来。
<br>
<br>　　存念长在心，展转无停音。可怜清爽夜，静听秋蝉吟。
<br>
<br>　　卷862_30  「度世古玄歌」无名氏
<br>
<br>　　始青之下月与日，两半同升合为一。大如弹丸甘如蜜，
<br>
<br>　　出彼玉堂入金室，子若得之慎勿失。
<br>
<br>　　卷862_31  「鬻丹砂醉吟」刘道昌
<br>
<br>　　心田但使灵芝长，气海常教法水朝。
<br>
<br>　　功满自然留不住，更将何物驭丹霄。
<br>
<br>　　卷862_32  「龟市告别」刘道昌
<br>
<br>　　还丹功满气成胎，九百年来混俗埃。
<br>
<br>　　自此三山一归去，无因重到世间来。
<br>
<br>　　卷862_33  「摘紫芝」李太玄
<br>
<br>　　偶游洞府到芝田，星月茫茫欲曙天。
<br>
<br>　　虽则似离尘世了，不知何处偶真仙。
<br>
<br>　　卷862_34  「玉女舞霓裳」李太玄
<br>
<br>　　舞势随风散复收，歌声似磬韵还幽。
<br>
<br>　　千回赴节填词处，娇眼如波入鬓流。
<br>
<br>　　卷862_35  「玩月诗」曲龙山仙
<br>
<br>　　曲龙桥顶玩瀛洲，凡骨空陪汗漫游。
<br>
<br>　　不假丹梯蹑霄汉，水晶盘冷桂花秋。
<br>
<br>　　月砌瑶阶泉滴乳，玉箫催凤和烟舞。
<br>
<br>　　青城丈人何处游，玄鹤唳天云一缕。
<br>
<br>　　造化天桥碧海东，玉轮还过辗晴虹。
<br>
<br>　　霓襟似拂瀛洲顶，颢气潜消橐a中。
<br>
<br>　　危桥横石架云端，跨鹿登临景象宽。
<br>
<br>　　颢魄洗烟澄碧落，桂花低拂玉簪寒。
<br>
<br>　　卷862_36  「句」陈复休
<br>
<br>　　夜坐空庭月色微，一树寒梅发两枝。
<br>
<br>　　卷862_37  「句」郑冠卿
<br>
<br>　　不缘过去行方便，安得今朝会碧虚。
<br>
<br>　　（栖霞洞遇日华月华君）
<br>
<br>　　卷862_38  「句」陈蓬
<br>
<br>　　竹篱疏见浦，茅屋漏通星。（题松山）
<br>
<br>　　卷862_39  「句」伊梦昌
<br>
<br>　　惟有松杉空弄月，更无云鹤暗迷人。（题攸县司空观仙台）
<br>
<br>　　露凝金盏滴残酒，檀点佳人喷异香。（题黄蜀葵）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
