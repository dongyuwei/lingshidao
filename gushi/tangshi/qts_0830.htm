<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百三十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷八百三十
<br>
<br>　　卷830_1  「闻征四处士」贯休
<br>
<br>　　一诏群公起，移山四海闻。因知丈夫事，须佐圣明君。
<br>
<br>　　白酒全倾瓮，蒲轮半载云。从兹居谏署，笔砚几人焚。
<br>
<br>　　卷830_2  「送友人下第游边」贯休
<br>
<br>　　失意穷边去，孤城值晚春。黑山霞不赤，白日鬼随人。
<br>
<br>　　角咽胡风紧，沙昏碛月新。明时至公在，回首莫因循。
<br>
<br>　　卷830_3  「寄匡山纪公」贯休
<br>
<br>　　锦绣谷中人，相思入梦频。寄言无别事，琢句似终身。
<br>
<br>　　书卷须求旨，须根易得银。斯言如不惑，千里亦相亲。
<br>
<br>　　卷830_4  「闻无相道人顺世五首」贯休
<br>
<br>　　一事不经营，孤峰长老情。惟餐橡子饼，爱说道君兄。
<br>
<br>　　池藕香狸掘，山神白日行。又闻行脚也，何处化群生。
<br>
<br>　　自昔寻师日，颠峰绝顶头。虽闻不相似，特地使人愁。
<br>
<br>　　庭树雪摧残，上有白猴。大哉法中龙，去去不可留。
<br>
<br>　　常思将道者，高论地炉傍。迂谈无世味，夜深山木僵。
<br>
<br>　　下山遭离乱，多病惟深藏。一别三十年，烟水空茫茫。
<br>
<br>　　石霜既顺世，吾师亦不住。杉桂有猩猩，糠秕无句句。
<br>
<br>　　土肥多孟蕨，道老如婴孺。莫比优昙花，斯人更难遇。
<br>
<br>　　百千万亿偈，共他勿交涉。所以那老人，密传与迦叶。
<br>
<br>　　吾师得此法，不论劫不劫。去矣不可留，无踪若为蹑。
<br>
<br>　　卷830_5  「苦热」贯休
<br>
<br>　　松桂枝不动，阳乌飞半天。稻麻须结实，沙石欲生烟。
<br>
<br>　　毒气仍干扇，高枝不立蝉。旧山多积雪，归去是何年。
<br>
<br>　　卷830_6  「鄂渚赠祥公」贯休
<br>
<br>　　寂寥堆积者，自为是高僧。客远何人识，吟多冷病增。
<br>
<br>　　松烟青透壁，雪气细吹灯。犹赖师于我，依依非面朋。
<br>
<br>　　卷830_7  「怀武昌栖一二首」贯休
<br>
<br>　　常忆能吟一，房连古帝墟。无端多忤物，唯我独知渠。
<br>
<br>　　病愈囊空后，神清木落初。只因烽火起，书札自兹疏。
<br>
<br>　　清风江上月，霜洒月中砧。得句先呈佛，无人知此心。
<br>
<br>　　寂寥从鬼出，苍翠到门深。惟有双峰寺，时时独去寻。
<br>
<br>　　卷830_8  「寒食郊外」贯休
<br>
<br>　　寒食将吾族，相随过石溪。冢花沾酒落，林鸟学人啼。
<br>
<br>　　白水穿芜疾，新霞出雾低。不堪回首望，家在赤松西。
<br>
<br>　　卷830_9  「送道士归天台」贯休
<br>
<br>　　道高留不住，道去更何云。举世皆趋世，如君始爱君。
<br>
<br>　　径侵银地滑，瀑到石城闻。它日如相忆，金桃一为分。
<br>
<br>　　卷830_10  「经孟浩然鹿门旧居二首」贯休
<br>
<br>　　孟子终焉处，游人得得过。dz深黄小，地暖白云多。
<br>
<br>　　孔圣嗟大谬，玄宗争奈何。空馀岘山色，千古共嵯峨。
<br>
<br>　　花落谷莺啼，精灵安在哉。青山不可问，永日独裴回。
<br>
<br>　　冢穴应藏虎，荒碑只见苔。伊余亦惆怅，昨日郢城回。
<br>
<br>　　卷830_25  「春送禅师归闽中」贯休
<br>
<br>　　春色满三湘，送师还故乡。穿霞逢黑yU，乞食得红姜。
<br>
<br>　　大化宗门辟，孤禅海树凉。傥为新句偈，寄我亦何妨。
<br>
<br>　　卷830_26  「途中逢周朴」贯休
<br>
<br>　　东西南北路，相遇共兴哀。世浊无知己，子从何处来。
<br>
<br>　　菊衰芳草在，程远宿烟开。傥遇中兴主，还应不用媒。
<br>
<br>　　卷830_27  「避寇山中作」贯休
<br>
<br>　　山翠碧嵯峨，攀牵去者多。浅深俱得地，好恶未知他。
<br>
<br>　　有草皆为户，无人不荷戈。相逢空怅望，更有好时么。
<br>
<br>　　卷830_28  「避寇上唐台山」贯休
<br>
<br>　　苍黄缘鸟道，峰胁见楼台。柽桂香皆滴，烟霞湿不开。
<br>
<br>　　僧高眉半白，山老石多摧。莫问尘中事，如今正可哀。
<br>
<br>　　卷830_29  「题峄桐律师院」贯休
<br>
<br>　　律中麟角者，高淡出尘埃。芳草不曾触，几生如此来。
<br>
<br>　　壑风吹磬断，杉露滴花开。如结林中社，伊余亦愿陪。
<br>
<br>　　卷830_30  「上冯使君渡水僧障子」贯休
<br>
<br>　　跣足拄巴藤，潺渡几曾。尽权无著印，不是等闲僧。
<br>
<br>　　熊耳应初到，牛头始去登。画来偏觉好，将寄柳吴兴。
<br>
<br>　　卷830_31  「秋夜玩月怀玉霄道士」贯休
<br>
<br>　　光异磨砻出，轮非雕斫成。今宵刚道别，举世勿人争。
<br>
<br>　　征妇砧添怨，诗人哭到明。惟宜华顶叟，笙磬有馀声。
<br>
<br>　　卷830_32  「上杭州令狐使君」贯休
<br>
<br>　　颜冉德无邻，分忧浙水滨。爱山成大癖，求瘼似诸身。
<br>
<br>　　视事奸回尽，登楼海岳春。野人如有幸，应得见陶钧。
<br>
<br>　　卷830_33  「怀诸葛珏二首」贯休
<br>
<br>　　诸葛子作者，诗曾我细看。出山因觅孟，踏雪去寻韩。
<br>
<br>　　谬独哭不错，常流饮实难。知音知便了，归去旧江干。
<br>
<br>　　羸马与羸童，微吟冒北风。店孤僧共歇，日落思无穷。
<br>
<br>　　囊草无非刺，魏人那识公。莺花五陵道，去去与谁同。
<br>
<br>　　卷830_34  「怀钱唐罗隐、章鲁封」贯休
<br>
<br>　　二子依公子，鸡鸣狗盗徒。青云十上苦，白发一茎无。
<br>
<br>　　风涩潮声恶，天寒角韵孤。别离千万里，何以慰荣枯。
<br>
<br>　　卷830_35  「送沈侍郎」贯休
<br>
<br>　　从知无远近，木落去闽城。地入无诸俗，冠峨甲乙精。
<br>
<br>　　山多高兴乱，江直好风生。俭府清无事，唯应荐祢衡。
<br>
<br>　　卷830_36  「题宿禅师院」贯休
<br>
<br>　　身闲心亦然，如此已多年。语淡不著物，茶香别有泉。
<br>
<br>　　古衣和藓衲，新偈几人传。时说秋归梦，孤峰在海边。
<br>
<br>　　卷830_37  「秋晚泊石头驿有寄」贯休
<br>
<br>　　萧索漳江北，何人慰寂寥。北风人独立，南国信空遥。
<br>
<br>　　烧坞新云白，渔家众木凋。所思不可见，行雁在青霄。
<br>
<br>　　卷830_38  「别卢使君」贯休
<br>
<br>　　杜宇声声急，行行楚水濉５牢揆哉化，行处傲孤云。
<br>
<br>　　幸到膺门下，频蒙俸粟分。诗虽曾引玉，棋数中埋军。
<br>
<br>　　山好还寻去，恩深岂易云。扇风千里泰，车雨九重闻。
<br>
<br>　　晴雾和花气，危樯鼓浪文。终期陶铸日，再见信陵君。
<br>
<br>　　卷830_39  「秋夜吟」贯休
<br>
<br>　　如愚复爱诗，木落即眠迟。思苦香消尽，更深笔尚随。
<br>
<br>　　饥童舂赤黍，繁露洒乌馈？慈戳钟也，归山是底时。
<br>
<br>　　卷830_40  「桐江闲居作十二首」贯休
<br>
<br>　　木落雨，桐江古岸头。拟归仙掌去，刚被谢公留。
<br>
<br>　　猛烧侵茶坞，残霞照角楼。坐来还有意，流水面前流。
<br>
<br>　　香刹通真观，楼台倚郡城。阴森古树气，粗淡老僧情。
<br>
<br>　　壁画连山润，仙钟扣月清。何须结西社，大道本无生。
<br>
<br>　　静室焚檀印，深炉烧铁瓶。茶和阿魏暖，火种柏根馨。
<br>
<br>　　数只飞来鹤，成堆读了经。何妨似支遁，骑马入青冥。
<br>
<br>　　不问赓桑子，唯师妙吉祥。等闲眠片石，不觉到斜阳。
<br>
<br>　　独自收槠叶，教童探柏瓤。王孙莫指笑，淡泊味还长。
<br>
<br>　　诗琢冰成句，多将大道论。人谁知此意，日日只关门。
<br>
<br>　　乳鼠穿荒壁，溪龟上净盆。因知无事贵，言外更无言。
<br>
<br>　　红黍饭溪苔，清吟茗数杯。只应唯道在，无意俟时来。
<br>
<br>　　树叠藏仙洞，山蒸足爆雷。从他嫌复笑，门更不曾开。
<br>
<br>　　蝉急野萧萧，山中信屡招。树香烹菌术，诗□□琼瑶。
<br>
<br>　　诸境教人认，荒榛引烧烧。吾皇礼金骨，谁□美南朝。
<br>
<br>　　露滴滴蘅茅，秋成爽气交。霜廊缑酃，□□似盐苞。
<br>
<br>　　浮藓侵蛩穴，微阳落鹤巢。还如山里日，门更绝人敲。
<br>
<br>　　堑鸟毛衣别，频来似爱吟。萧条秋病后，斑驳绿苔深。
<br>
<br>　　珠翠笼金像，风泉洒玉琴。孰知吾所适，终不是心心。
<br>
<br>　　芙蓉峰里居，关闭复何如。白P兼花鹿，多年不见渠。
<br>
<br>　　红泉香滴沥，丹桂冷扶疏。唯有西溪叟，时时到弊庐。
<br>
<br>　　忆在山中日，为僧鬓欲衰。一灯常到晓，十载不离师。
<br>
<br>　　水汲冰溪滑，钟撞雪阁危。从来多自省，不学拟何为。
<br>
<br>　　囊非扑满器，门更绝人过。土井连冈冷，风帘迸叶多。
<br>
<br>　　村童顽似铁，山菜硬如莎。唯有前山色，窗中无奈何。
<br>
<br>　　卷830_41  「寄冯使君」贯休
<br>
<br>　　山风与霜气，浩浩满松枝。永日烧杉子，无人共此时。
<br>
<br>　　为文攀讽谏，得道在毫厘。唯有桐江守，常怜志不卑。
<br>
<br>　　卷830_42  「经栖白旧院二首」贯休
<br>
<br>　　竺卿何处去，触目尽凄凉。不见中秋月，空馀一炷香。
<br>
<br>　　残花飘暮雨，枯叶盖啼。谁礼新坟塔，萧条渭水傍。
<br>
<br>　　国宝还亡一，时多李德林。故人卿相泣，承制渥恩深。
<br>
<br>　　旧藁谁收得，空堂影似吟。裴回不能去，寒日下西岑。
<br>
<br>　　卷830_43  「赠李v道人（一作赠道士）」贯休
<br>
<br>　　F茸复埃尘，难亲复易亲。皆疑有仙术，问著却愁人。
<br>
<br>　　只是耽浮蚁，曾云见泣麟。相逢先合手，浑似有前因。
<br>
<br>　　卷830_44  「赠景和尚院」贯休
<br>
<br>　　藏经看几遍，眉有数条霜。万境心都泯，深冬日亦长。
<br>
<br>　　窗虚花木气，衲挂水云乡。时说秋归梦，峰头雪满床。
<br>
<br>　　卷830_45  「上宋使君」贯休
<br>
<br>　　折桂文如锦，分忧力若春。位高空倚命，诗妙古无人。
<br>
<br>　　有感禾争熟，无私吏尽贫。野人如有幸，应得见陶钧。
<br>
<br>　　卷830_46  「离乱后寄九峰和尚二首」贯休
<br>
<br>　　乱后知深隐，庵应近石楼。异香因雪歇，仙果落池浮。
<br>
<br>　　诗老全抛格，心空未到头。还应嫌笑我，世路独悠悠。
<br>
<br>　　萧洒复萧洒，松根独据梧。瀑冰吟次折，远烧坐来无。
<br>
<br>　　老ch寒披衲，孤云静入厨。不知知我否，已到不区区。
<br>
<br>　　卷830_47  「送黄宾于赴举」贯休
<br>
<br>　　冬暮雨霏霏，行人喜可稀。二阶□夜雪，亚圣在春闱。
<br>
<br>　　马疾顽童远，山荒冻叶飞。□师无一事，应见丽龟归。
<br>
<br>　　卷830_48  「题灵溪畅公墅」贯休
<br>
<br>　　境清僧格冷，新斩古林开。旧隐还如此，令人来又来。
<br>
<br>　　岚飞黏似雾，茶好碧于苔。但使心清净，从渠岁月催。
<br>
<br>　　卷830_49  「送高九经赴举」贯休
<br>
<br>　　回也曾言志，明君则事之。中兴今若此，须去更何疑。
<br>
<br>　　志列秋霜好，忠言剧谏奇。陆机游洛日，文举荐衡时。
<br>
<br>　　虎迹商山雪，云痕岳庙碑。夫君将潦倒，一说向深知。
<br>
<br>　　卷830_50  「东西二林寺流水」贯休
<br>
<br>　　水尔何如此，区区LL流。墙墙边沥沥，砌砌下啾啾。
<br>
<br>　　味不卑于乳，声常占得秋。崩腾成大瀑，落托出深沟。
<br>
<br>　　远历神仙窟，高淋竹树头。数家舂碓o，几处浴猿猴。
<br>
<br>　　共月穿峰罅，喧僧睡石楼。派通天宇阔，溜入楚江浮。
<br>
<br>　　为润知何极，无边始自由。好归江海里，长负济川舟。
<br>
<br>　　卷830_51  「送王贞白重试东归」贯休
<br>
<br>　　心苦酬心了，东归谢所知。可怜重试者，如折两三枝。
<br>
<br>　　雨毒逢花少，山多爱马迟。此行三可羡，正值倒戈时。
<br>
<br>　　卷830_52  「早秋即事寄冯使君」贯休
<br>
<br>　　金脉火初微，开门竹杖随。此身全是病，今日更嗔谁。
<br>
<br>　　落叶峥嵘处，诸峰爽拔时。唯思棠树下，高论入圆伊。
<br>
<br>　　卷830_53  「赠景和尚院」贯休
<br>
<br>　　貌古眉如雪，看经二十霜。寻常对诗客，只劝疗心疮。
<br>
<br>　　炭火邕湖滢，山晴紫竹凉。怡然无一事，流水自汤汤。
<br>
<br>　　卷830_54  「寄西山胡汾」贯休
<br>
<br>　　待价欲要君，山前独灌园。虽然不识面，要且已消魂。
<br>
<br>　　鹿睡红霞影，泉淋白石门。伊余心更苦，何日共深论。
<br>
<br>　　卷830_55  「题师颖和尚院」贯休
<br>
<br>　　师院清无敌，师心智不知。腊高清眼细，闲甚白云卑。
<br>
<br>　　煮茗然枫ǎ泥墙札祖碑。爱师终不及，谩住许多时。
<br>
<br>　　卷830_56  「游云顶山晚望」贯休
<br>
<br>　　云顶聊一望，山灵草木奇。黔南在何处，堪笑复堪悲。
<br>
<br>　　菊歇香未歇，露繁蝉不饥。明朝又西去，锦水与峨眉。
<br>
<br>　　卷830_57  「刘相公见访」贯休
<br>
<br>　　千骑拥朱轮，香尘岂是尘。如何补衮服，来看衲衣人。
<br>
<br>　　庄叟因先觉，空王有宿因。对花无俗态，爱竹见天真。
<br>
<br>　　欹枕松窗迥，题墙道意新。戒师惭匪什，都讲更胜询。
<br>
<br>　　桃熟多红璺，茶香有碧筋。高宗多不寐，终是梦中人。
<br>
<br>　　卷830_58  「寄赤松舒道士二首」贯休
<br>
<br>　　不见高人久，空令鄙吝多。遥思青嶂下，无那白云何。
<br>
<br>　　子爱寒山子，歌惟乐道歌。会应陪太守，一日到烟萝。
<br>
<br>　　余亦如君也，诗魔不敢魔。一餐兼午睡，万事不如他。
<br>
<br>　　雨阵冲溪月，蛛丝I砌莎。近知山果熟，还拟寄来么。
<br>
<br>　　卷830_59  「鄂渚逢杨赞禹」贯休
<br>
<br>　　流浪兵荒苦，相思岁月阑。理惟通至道，人或谓无端。
<br>
<br>　　烧猛湖烟赤，窗空雪月寒。知音不可见，始为一吟看。
<br>
<br>　　卷830_60  「别性空禅师」贯休
<br>
<br>　　积翠迸一瀑，红霞碧雾开。方寻此境去，莫问几时回。
<br>
<br>　　荡桨入檐石，思诗闻早雷。唯师心似我，欲近不然灰。
<br>
<br>　　卷830_61  「送胡处士」贯休
<br>
<br>　　不名兼不利，相遇海西濉０鬃治锤煞，清时错爱云。
<br>
<br>　　头巾多酒气，竹杖有苔文。久积希颜意，林中又送君。
<br>
<br>　　卷830_62  「寄澜公二首」贯休
<br>
<br>　　小一头应白，孤高住歙城。不知安乐否，何以近无生。
<br>
<br>　　烧逼鸿行侧，风干雪朕清。途中逢此信，珍重未精诚。
<br>
<br>　　荒乱抛深隐，飘零远寓居。片云无定所，得力是逢渠。
<br>
<br>　　瀑群公社，江崩古帝墟。终期再相见，招手复何如。
<br>
<br>　　卷830_63  「寄栖一上人」贯休
<br>
<br>　　花堑接沧洲，阴云闲楚丘。雨声虽到夜，吟味不如秋。
<br>
<br>　　古屋藏花鸽，荒园聚乱流。无机心便是，何用话归休。
<br>
<br>　　卷830_64  「送僧之湖南」贯休
<br>
<br>　　湘水万馀里，师游芳草生。登山乞食后，无伴入云行。
<br>
<br>　　宿雨和花落，春牛拥雾耕。不知今夜月，何处听猿声。
<br>
<br>　　卷830_65  「秋末寄张侍郎」贯休
<br>
<br>　　静坐黔城北，离仁半岁强。雾中红黍熟，烧后白云香。
<br>
<br>　　多病如何好，无心去始长。寂寥还得句，溪上寄三张。
<br>
<br>　　卷830_66  「古塞曲三首」贯休
<br>
<br>　　单于烽火动，都护去天涯。别赐黄金甲，亲临白玉除。
<br>
<br>　　塞垣须静谧，师旅审安危。定远条支宠，如今胜古时。
<br>
<br>　　方见将军贵，分明对冕旒。圣恩如远被，狂虏不难收。
<br>
<br>　　臣节唯期死，功勋敢望侯。终辞修里第，从此出皇州。
<br>
<br>　　百万精兵动，参差便渡辽。如何好白日，亦照此天骄。
<br>
<br>　　远树深疑贼，惊蓬迥似雕。凯歌何日唱，碛路共天遥。
<br>
<br>　　卷830_67  「古塞下曲七首」贯休
<br>
<br>　　下营依遁甲，分帅把河隍。地使人心恶，风吹旗焰荒。
<br>
<br>　　搜山得探卒，放火猎黄羊。唯有南飞雁，声声断客肠。
<br>
<br>　　归去是何年，山连逻C川。苍黄曾战地，空阔养雕天。
<br>
<br>　　旗插蒸沙堡，枪担卓槊泉。萧条寒日落，号令彻穷边。
<br>
<br>　　虏寇日相持，如龙马不肥。突围金甲破，趁贼铁枪飞。
<br>
<br>　　汉月堂堂上，胡云惨惨微。黄河冰已合，犹未送征衣。
<br>
<br>　　南北惟堪恨，东西实可嗟。常飞侵夏雪，何处有人家。
<br>
<br>　　风刮阴山薄，河推大岸斜。只应寒夜梦，时见故园花。
<br>
<br>　　不是将军勇，胡兵岂易当。雨曾淋火阵，箭又中金疮。
<br>
<br>　　铁岭全无土，豺群亦有狼。因思无战日，天子是陶唐。
<br>
<br>　　榆叶飘萧尽，关防烽寨重。寒来知马疾，战后觉人凶。
<br>
<br>　　烧逐飞蓬死，沙生毒雾浓。谁能奏明主，功业已堪封。
<br>
<br>　　万战千征地，苍茫古塞门。阴兵为客祟，恶酒发刀痕。
<br>
<br>　　风落昆仑石，河崩苜蓿根。将军更移帐，日日近西蕃。
<br>
<br>　　卷830_68  「古塞上曲七首」贯休
<br>
<br>　　幽并儿百万，百战未曾输。蕃界已深入，将军仍远图。
<br>
<br>　　月明风拔帐，碛暗鬼骑狐。但有东归日，甘从筋力枯。
<br>
<br>　　中军杀白马，白日祭苍苍。号变旗幡乱，鼙干草木黄。
<br>
<br>　　朔云含冻雨，枯骨放妖光。故国今何处，参差近鬼方。
<br>
<br>　　白雁兼羌笛，几年垂泪听。阴风吹杀气，永日在青冥。
<br>
<br>　　远戍秋添将，边烽夜杂星。嫖姚头半白，犹自看兵经。
<br>
<br>　　久雨始无尘，边声四散闻。浸河荒寨柱，吹角白头军。
<br>
<br>　　战马腥草，乌鸢识阵云。征人心力尽，枯骨更遭焚。
<br>
<br>　　帐幕侵奚界，凭陵未可涯。擒生行别路，寻箭向平沙。
<br>
<br>　　赤落蒲桃叶，香微甘草花。不堪登陇望，白日又西斜。
<br>
<br>　　地角天涯外，人号鬼哭边。大河流败卒，寒日下苍烟。
<br>
<br>　　杀气诸蕃动，军书一箭传。将军莫惆怅，高处是燕然。
<br>
<br>　　山接胡奴水，河连勃勃城。数州今已伏，此命岂堪轻。
<br>
<br>　　碛吼旄头落，风干刁斗清。因嗟李陵苦，只得没蕃名。
<br>
<br>　　卷830_69  「古出塞曲三首」贯休
<br>
<br>　　扫尽狂胡迹，回头望故关。相逢惟死斗，岂易得生还。
<br>
<br>　　纵宴参胡乐，收兵过雪山。不封十万户，此事亦应闲。
<br>
<br>　　玉帐将军意，殷勤把酒论。功高宁在我，阵没与招魂。
<br>
<br>　　塞色干戈束，军容喜气屯。男儿今始是，出玉关门。
<br>
<br>　　回首陇山头，连天草木秋。圣君应入梦，半路遣封侯。
<br>
<br>　　水不担阴雪，柴令倒戍楼。归来麟阁上，春色满皇州。
<br>
<br>　　卷830_70  「闻赤松舒道士下世（东阳未乱前相别）」贯休
<br>
<br>　　地变贤人丧，疮痍不可观。一闻消息苦，千种破除难。
<br>
<br>　　阴骘那虚掷，深山近始安。玄关评兔角，玉器琢鸡冠。
<br>
<br>　　傲野高难狎，融怡美不殚。冀迎新渥泽，遽逐逝波澜。
<br>
<br>　　蜕壳埋金隧，飞精驾锦鸾。倾摧千仞壁，枯歇一株兰。
<br>
<br>　　仙庙诗虽继，苔墙篆必鞔。烟霞成片黯，松桂著行干。
<br>
<br>　　影拄溪流咽，堂扃隙月寒。寂寥遗药犬，缥缈想琼竿。
<br>
<br>　　伊昔相寻远，留连几尽欢。论诗花作席，炙菌叶为盘。
<br>
<br>　　彭伉心相似，承祯趣一般。琴弹溪月侧，棋次砌云残。
<br>
<br>　　倏忽成千古，飘零见百端。荆襄春浩浩，吴越浪漫漫。
<br>
<br>　　已矣红霞子，空留白石坛。无弦亦须绝，回首一长叹。
<br>
<br>　　卷830_71  「赠抱麻刘舍人」贯休
<br>
<br>　　郡政今良吏，门风古缙绅。万年唐社稷，一个哭麻人。
<br>
<br>　　愤烈身先死，敷扬气益贞。天乎资大宝，泰矣见忠臣。
<br>
<br>　　得罪钟多故，投荒岂是。玉寒方重涩，松古更青皴。
<br>
<br>　　鹏cR宁唯白，龙多岂止荀。道孤梳有雪，恩重泪盈巾。
<br>
<br>　　喻蜀须凭草，成周必仗仁。三峰宵旰切，万里渥恩新。
<br>
<br>　　赋f言无累，依刘德有邻。风期仁祖帽，鼠讶史云尘。
<br>
<br>　　禅叟知何幸，玄谈有宿因。双溪逢陆海，荆渚遇平津。
<br>
<br>　　落日愁闻笛，何人为吐茵。生徒希匠化，寰海仰经纶。
<br>
<br>　　疾愈蝉声老，年丰雨滴频。刘虬师弟子，时喜一相亲。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
