<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷九十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷九十四
<br>
<br>　　卷94_1  「明冰篇」富嘉谟
<br>
<br>　　北陆苍茫河海凝，南山阑干昼夜冰，素彩峨峨明月升。
<br>
<br>　　深山穷谷不自见，安知采斫备嘉荐，阴房涸Z掩寒扇。
<br>
<br>　　阳春二月朝始暾，春光潭沱度千门，明冰时出御至尊。
<br>
<br>　　彤庭赫赫九仪备，腰玉煌煌千官事，明冰毕赋周在位。
<br>
<br>　　忆昨沙漠寒风涨，昆仑长河冰始壮，漫汗蚧亭障。
<br>
<br>　　廾雁江上来，禁苑池台冰复开，摇青涵绿映楼台。
<br>
<br>　　豳歌七月王风始，凿冰藏用昭物轨，四时不忒千万祀。
<br>
<br>　　卷94_2  「长门怨」吴少微
<br>
<br>　　月出映层城，孤圆上太清。君王眷爱歇，枕席凉风生。
<br>
<br>　　怨咽不能寝，踟蹰步前楹。空阶白露色，百草寒虫鸣。
<br>
<br>　　念昔金房里，犹嫌玉座轻。如何娇所误，长夜泣恩情。
<br>
<br>　　卷94_3  「和崔侍御日用游开化寺阁」吴少微
<br>
<br>　　左宪多才雄，故人尤鸷鹗。护赠单于使，休轺太原郭。
<br>
<br>　　馆次厌烦R，清怀寻寂寞。西缘十里馀，北上开化阁。
<br>
<br>　　初入云树间，冥蒙未昭廓。渐出栏n外，万里秋景焯。
<br>
<br>　　岁晏风落山，天寒水归壑。览物颂幽景，三乘动玄钥。
<br>
<br>　　但敷利解言，永用忘昏著。
<br>
<br>　　卷94_4  「哭富嘉谟」吴少微
<br>
<br>　　吾友适不死，於戏社稷臣。直禄非造利，长怀大庇人。
<br>
<br>　　乃通承明籍，遘此敦春。药厉其可畏，皇穹故匪仁。
<br>
<br>　　畴昔与夫子，孰云异天伦。同病一相失，茫茫不重陈。
<br>
<br>　　子之文章在，其殆尼父新。鼓兴斡河岳，贞词毒鬼神。
<br>
<br>　　可悲不可朽，车没荒榛。圣主贤为宝，吁兹大国贫。
<br>
<br>　　卷94_5  「过汉故城」吴少微
<br>
<br>　　大汉昔未定，强秦犹擅场。中原逐鹿罢，高祖郁龙骧。
<br>
<br>　　经始谋帝座，兹焉壮未央。规模窥栋宇，表里浚城隍。
<br>
<br>　　群后崇长乐，中朝增建章。句陈被兰，乐府奏芝房。
<br>
<br>　　翡翠明珠帐，鸳鸯白玉堂。清晨宝鼎食，闲夜郁金香。
<br>
<br>　　天马来东道，佳人倾北方。何其赫隆盛，自谓宝灵长。
<br>
<br>　　历数有时尽，哀平嗟不昌。冰坚成巨猾，火德遂颓纲。
<br>
<br>　　奥位匪虚校，贪天竟速亡。魂神吁社稷，豹虎斗岩廊。
<br>
<br>　　金狄移灞岸，铜盘向洛阳。君王无处所，年代几荒凉。
<br>
<br>　　宫阙谁家域，蓁芜I我裳。井田唯有草，海水变为桑。
<br>
<br>　　昔在高门内，于今岐路傍。馀基不可识，古墓列成行。
<br>
<br>　　狐兔惊魍魉，鸱鸟吓狂。空城寒日晚，平野暮云黄。
<br>
<br>　　烈烈樊青棘，萧萧吹白杨。千秋并万岁，空使咏歌伤。
<br>
<br>　　卷94_6  「古意」吴少微
<br>
<br>　　洛阳芳树向春开，洛阳女儿平旦来。流车走马纷相催，
<br>
<br>　　折芳瑶华向曲台。曲台自有千万行，重花累叶间垂杨。
<br>
<br>　　北林朝日镜明光，南国微风苏合香。可怜窈窕女，
<br>
<br>　　不作邯郸娼。妙舞轻回拂长袖，高歌浩唱发清商。
<br>
<br>　　歌终舞罢欢无极，乐往悲来长叹息。阳春白日不少留，
<br>
<br>　　红荣碧树无颜色。碧树风花先春度，珠帘粉泽无人顾。
<br>
<br>　　如何年少忽迟暮，坐见明月与白露。明月白露夜已寒，
<br>
<br>　　香衣锦带空珊珊。今日阳春一妙曲，凤凰楼上与君弹。
<br>
<br>　　卷94_7  「怨歌行」吴少微
<br>
<br>　　城南有怨妇，含情傍芳丛。自谓二八时，歌舞入汉宫。
<br>
<br>　　皇恩数流眄，承幸玉堂中。绿柏黄花催夜酒，
<br>
<br>　　锦衣罗袂逐春风。建章西宫焕若神，燕赵美女三千人。
<br>
<br>　　君王厌德不忘新，况群艳冶纷来陈。是时别君不再见，
<br>
<br>　　三十三春长信殿。长信重门昼掩关，清房晓帐幽且闲。
<br>
<br>　　绮窗虫网氛尘色，文轩莺对桃李颜。天王贵宫不贮老，
<br>
<br>　　浩然含泪今来还。自怜春色转晚暮，试逐佳游芳草路。
<br>
<br>　　小腰丽女夺人奇，金鞍少年曾不顾。（有逸句）
<br>
<br>　　归来谁为夫，请谢西家妇，莫辞先醉解罗襦。
<br>
<br>　　卷94_8  「陇头水」员半千
<br>
<br>　　路出金河道，山连玉塞门。旌旗云里度，杨柳曲中喧。
<br>
<br>　　喋血多壮胆，裹革无怯魂。严霜敛曙色，大明辞朝暾。
<br>
<br>　　尘销营卒垒，沙静都尉垣。雾卷白山出，风吹黄叶翻。
<br>
<br>　　将军献凯入，万里绝河源。
<br>
<br>　　卷94_9  「陇右途中遭非语」员半千
<br>
<br>　　赵有两毛遂，鲁闻二曾参。慈母犹且惑，况在行路心。
<br>
<br>　　冠冕无丑士，贿赂成知己。名利我所无，清浊谁见理。
<br>
<br>　　敝服空逢春，缓带不著身。出游非怀璧，何忧乎忌人。
<br>
<br>　　正须自保爱，振衣出世尘。
<br>
<br>　　卷94_10  「仪坤庙乐章」员半千
<br>
<br>　　孝享云毕，维彻有章。云感玄羽，风凄素商。
<br>
<br>　　瞻望神座，祗恋匪遑。礼终乐阕，肃雍锵锵。
<br>
<br>　　卷94_11  「铜雀妓」王m
<br>
<br>　　日暮铜雀迥，秋深玉座清。萧森松柏望，委郁绮罗情。
<br>
<br>　　君恩不再得，妾舞为谁轻。
<br>
<br>　　卷94_12  「蜀中言怀」王m
<br>
<br>　　独坐年将暮，常怀志不通。有时须问影，无事却书空。
<br>
<br>　　弃置如天外，平生似梦中。蓬心犹是客，华发欲成翁。
<br>
<br>　　迹滞魂逾窘，情乖路转穷。别离同夜月，愁思隔秋风。
<br>
<br>　　老少悲颜驷，盈虚悟翟公。时来不可问，何用求童蒙。
<br>
<br>　　卷94_13  「古别离」王m
<br>
<br>　　昔岁惊杨柳，高楼悲独守。今年芳树枝，孤栖怨别离。
<br>
<br>　　珠帘昼不卷，罗幔晓长垂。苦调琴先觉，愁容镜独知。
<br>
<br>　　频年雁度无消息，罢却鸳文何用织。夜还罗帐空有情，
<br>
<br>　　春著裙腰自无力。青轩桃李落纷纷，紫庭兰蕙日氛氲。
<br>
<br>　　已能憔悴今如此，更复含情一待君。
<br>
<br>　　卷94_14  「江上有怀」王m
<br>
<br>　　湛湛江水见底清，荷花莲子傍江生。采莲将欲寄同心，
<br>
<br>　　秋风落花空复情。棹歌数曲如有待，正见明月度东海。
<br>
<br>　　海上云尽月苍苍，万里分辉满洛阳。洛阳闺阁夜何央，
<br>
<br>　　蛾眉婵娟断人肠。寂寥金屏空自掩，青荧银烛不生光。
<br>
<br>　　应怜水宿洞庭子，今夕迢遥天一方。
<br>
<br>　　卷94_15  「江滨梅」王m
<br>
<br>　　忽见寒梅树，开花汉水滨。不知春色早，疑是弄珠人。
<br>
<br>　　卷94_16  「临水亭」闾丘均
<br>
<br>　　高馆基曾山，微幂生花草。傍对野村树，下临车马道。
<br>
<br>　　清朗悟心术，幽遐备瞻讨。回合峰隐云，联绵渚萦岛。
<br>
<br>　　气似沧洲胜，风为青春好。相及盛年时，无令叹衰老。
<br>
<br>　　卷94_17  「长门怨」齐浣
<br>
<br>　　茕茕孤思逼，寂寂长门夜。妾妒亦知非，君恩那不借。
<br>
<br>　　携琴就玉阶，调悲声未谐。将心托明月，流影入君怀。
<br>
<br>　　卷94_18  「长门怨（一作刘皂诗）」齐浣
<br>
<br>　　宫殿沉沉月欲分，昭阳更漏不堪闻。
<br>
<br>　　珊瑚枕上千行泪，不是思君是恨君。
<br>
<br>　　卷94_19  「仪坤庙乐章」祝钦明
<br>
<br>　　s宫实实，清庙微微。降格无象，馨香有依。
<br>
<br>　　式昭纂庆，方融嗣徽。明是享，神保聿归。
<br>
<br>　　卷94_20  「仪坤庙乐章」刘知几
<br>
<br>　　妙算申帷幄，神谋出庙廷。两阶文物备，七德武功成。
<br>
<br>　　校猎长杨苑，屯军细柳营。将军献凯入，歌舞溢重城。
<br>
<br>　　卷94_21  「仪坤庙乐章」胡雄
<br>
<br>　　送文迎武递参差，一始一终光圣仪。
<br>
<br>　　四海生人歌有庆，千龄孝享肃无亏。
<br>
<br>　　卷94_22  「仪坤庙乐章」张齐贤
<br>
<br>　　圭既濯，郁鬯既陈。画幕云举，黄流玉醇。
<br>
<br>　　仪充献酌，礼盛众。地察惟孝，愉焉飨亲。
<br>
<br>　　卷94_23  「仪坤庙乐章」郑善玉
<br>
<br>　　酌郁既灌，取萧方k，笾豆静器，簋芬。
<br>
<br>　　鱼腊荐美，牲槐斫e.是戢是将，载迎载列。
<br>
<br>　　卷94_24  「仪坤庙乐章」丘悦
<br>
<br>　　孝哉我后，冲乎乃圣。道映重华，德辉文命。慕深视箧，
<br>
<br>　　情殷抚镜。万国移命，兆人承庆。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
