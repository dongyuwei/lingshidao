<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百五十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百五十九
<br>
<br>　　卷559_1  「春日旅舍书怀」薛能
<br>
<br>　　出去归来旅食人，麻衣长带几坊尘。开门草色朝无客，
<br>
<br>　　落案灯花夜一身。贫舍卧多消永日，故园莺老忆残春。
<br>
<br>　　蹉跎冠盖谁相念，二十年中尽苦辛。
<br>
<br>　　卷559_2  「秋日将离滑台酬所知二首」薛能
<br>
<br>　　身起中宵骨亦惊，一分年少已无成。松吹竹簟朝眠冷，
<br>
<br>　　雨湿蔬餐宿疾生。僮汲野泉兼土味，马磨霜树作秋声。
<br>
<br>　　相知莫话诗心苦，未似前贤取得名。
<br>
<br>　　灯涩秋光静不眠，叶声身影客窗前。闲园露湿鸣蛩夜，
<br>
<br>　　急雨风吹落木天。城见远山应北岳，野多空地本南燕。
<br>
<br>　　明朝欲别忘形处，愁把离杯听管弦。
<br>
<br>　　卷559_3  「下第后夷门乘舟至永城驿题」薛能
<br>
<br>　　秋赋春还计尽违，自知身是拙求知。唯思旷海为休处，
<br>
<br>　　忽喜孤舟似去时。连浦一城兼汴宋，夹堤千柳杂唐隋。
<br>
<br>　　从来此恨皆前达，敢负吾君作楚辞。
<br>
<br>　　卷559_4  「秋夜旅舍寓怀」薛能
<br>
<br>　　庭锁荒芜独夜吟，西风吹动故山心。三秋木落半年客，
<br>
<br>　　满地月明何处砧。渔唱乱沿汀鹭合，雁声寒咽陇云深。
<br>
<br>　　平生只有松堪对，露潘欺不受侵。
<br>
<br>　　卷559_5  「洛下寓怀」薛能
<br>
<br>　　胡为遭遇孰为官，朝野君亲各自欢。敢向官途争虎首，
<br>
<br>　　尚嫌身累爱猪肝。冰霜谷口晨樵远，星火炉边夜坐寒。
<br>
<br>　　唯有报恩心未剖，退居犹欲佩芄兰。
<br>
<br>　　卷559_6  「题平湖」薛能
<br>
<br>　　平湖湖畔雨晴新，南北东西不隔尘。映野烟波浮动日，
<br>
<br>　　损花风雨寂寥春。山无俗路藏高士，岸泊仙舟忆主人。
<br>
<br>　　那得载来都未保，此心离此甚情亲。
<br>
<br>　　卷559_7  「平阳寓怀」薛能
<br>
<br>　　晋国风流阻洳川，家家弦管路岐边。曾为郡职随分竹，
<br>
<br>　　亦作歌词乞采莲。北榭远峰闲即望，西湖残景醉常眠。
<br>
<br>　　墙花此日休回避，不是当时恶少年。
<br>
<br>　　卷559_8  「留题汾上旧居」薛能
<br>
<br>　　乡园一别五年归，回首人间总祸机。尚胜邻翁常寂寞，
<br>
<br>　　敢嫌裘马未轻肥。尘颜不见应消落，庭树曾栽已合围。
<br>
<br>　　难说累牵还却去，可怜榆柳尚依依。
<br>
<br>　　卷559_9  「怀汾上旧居」薛能
<br>
<br>　　素汾千载傍吾家，常忆衡门对浣纱。好事喜逢投宿客，
<br>
<br>　　刈田因得自生瓜。山头鼓笛阴沉庙，陌上薪蒸突兀车。
<br>
<br>　　投暗作珠何所用，被人专拟害灵蛇。
<br>
<br>　　卷559_10  「送同儒大德归柏梯寺」薛能
<br>
<br>　　柏梯还拟谢微官，遥拟千峰送法兰。行径未曾青石断，
<br>
<br>　　拂床终有白云残。京尘濯后三衣洁，山舍禅初万象安。
<br>
<br>　　薇蕨纵多师莫踏，我心犹欲尽图看。
<br>
<br>　　卷559_11  「春日使府寓怀二首」薛能
<br>
<br>　　一想流年百事惊，已抛渔父戴尘缨。青春背我堂堂去，
<br>
<br>　　白发欺人故故生。道困古来应有分，诗传身后亦何荣。
<br>
<br>　　谁怜合负清朝力，独把风骚破郑声。
<br>
<br>　　平生无解亦无操，永日书生坐独劳。唯觉宦情如水薄，
<br>
<br>　　不知人事有山高。孤心好直犹强，病发慵梳痒更搔。
<br>
<br>　　何事故溪归未得，几抛清浅泛红桃。
<br>
<br>　　卷559_12  「许州题德星亭」薛能
<br>
<br>　　瀵水南流东有堤，堤边亭是武陵溪。槎松配石堪僧坐，
<br>
<br>　　蕊杏含春欲鸟啼。高树月生沧海外，远郊山在夕阳西。
<br>
<br>　　频来不似军从事，只戴纱巾曳杖藜。
<br>
<br>　　卷559_13  「送人归上党（时潞寇初平）」薛能
<br>
<br>　　燕台基坏穴狐蛇，计拙因循岁月赊。兵革未销王在镐，
<br>
<br>　　桑蚕临熟客还家。霏微对岸漳边雨，堆阜邻疆蓟北沙。
<br>
<br>　　若到长平战场地，为求遗镞辟魔邪。
<br>
<br>　　卷559_14  「春日重游平湖」薛能
<br>
<br>　　湖上春风发管弦，须临三十此离筵。离人忽有重来日，
<br>
<br>　　游女初非旧少年。官职已辜疲瘵望，诗名空被后生传。
<br>
<br>　　啼莺莫惜蹉跎恨，闲事听吟一两篇。
<br>
<br>　　卷559_15  「并州」薛能
<br>
<br>　　少年流落在并州，裘脱文君取次游。携挈共过芳草渡，
<br>
<br>　　登临齐凭绿杨楼。庭前蛱蝶春方好，床上樗蒲宿未收。
<br>
<br>　　坊号偃松人在否，饼炉南畔曲西头。
<br>
<br>　　卷559_16  「相国陇西公南征，能以留务独宿府城作」薛能
<br>
<br>　　吾君贤相事南征，独宿军厨负请缨。灯室卧孤如怨别，
<br>
<br>　　月阶簪草似临行。高墉撼铎思巴栈，老木嗥风念野营。
<br>
<br>　　殊忆好僧招不及，夜来仓卒锁严城。
<br>
<br>　　卷559_17  「早春书事」薛能
<br>
<br>　　百蛮降伏委三秦，锦里风回岁已新。渠滥水泉花巷湿，
<br>
<br>　　日销冰雪柳营春。何年道胜苏群物，尽室天涯是旅人。
<br>
<br>　　焚却蜀书宜不读，武侯无可律余身。
<br>
<br>　　卷559_18  「春日书怀」薛能
<br>
<br>　　伯牙琴绝岂求知，往往情牵自有诗。垄月正当寒食夜，
<br>
<br>　　春阴初过海棠时。耽书未必酬良相，断酒唯堪作老师。
<br>
<br>　　多病不任衣更薄，东风台上莫相吹。
<br>
<br>　　卷559_19  「投杜舍人」薛能
<br>
<br>　　床上新诗诏草和，栏边清酒落花多。闲消白日舍人宿，
<br>
<br>　　梦觉紫薇山鸟过。春刻几分添禁漏，夏桐初叶满庭柯。
<br>
<br>　　风骚委地苦无主，此事圣君终若何。
<br>
<br>　　卷559_20  「献仆射相公」薛能
<br>
<br>　　清如冰雪重如山，百辟严趋礼绝攀。强虏外闻应丧胆，
<br>
<br>　　平人相见尽开颜。朝廷有道青春好，门馆无私白日闲。
<br>
<br>　　致却垂衣更何事，几多诗句咏关关。
<br>
<br>　　卷559_21  「上盐铁尚书（时太庙宿斋）」薛能
<br>
<br>　　南宫环雉隔嚣尘，况值清斋宿大臣。城绝鼓钟更点后，
<br>
<br>　　雨凉烟树月华新。檐前漱晓穹苍碧，庭下眠秋沆瀣津。
<br>
<br>　　闻说务闲心更静，此时忧国合求人。
<br>
<br>　　卷559_22  「汉南春望」薛能
<br>
<br>　　独寻春色上高台，三月皇州驾未回。几处松筠烧后死，
<br>
<br>　　谁家桃李乱中开。奸邪用法原非法，唱和求才不是才。
<br>
<br>　　自古浮云蔽白日，洗天风雨几时来。
<br>
<br>　　卷559_23  「晚春」薛能
<br>
<br>　　恶怜风景极交亲，每恨年年作瘦人。卧晚不曾抛好夜，
<br>
<br>　　情多唯欲哭残春。阴成杏叶才通日，雨著杨花已污尘。
<br>
<br>　　无限后期知有在，只愁烦作总戎身。
<br>
<br>　　卷559_24  「将赴镇过太康县有题」薛能
<br>
<br>　　才入东郊便太康，自听何暮岂龚黄。晴村透日桑榆影，
<br>
<br>　　晓露湿秋禾黍香。十万旌旗移巨镇，几多r负孤庄。
<br>
<br>　　时人欲识征东将，看取偾孤涮荒。
<br>
<br>　　卷559_25  「彭门解嘲二首」薛能
<br>
<br>　　呜呜吹角贰师营，落日身闲笑傲行。尽觉文章尊万事，
<br>
<br>　　却嫌官职剩双旌。终休未拟降低屈，忽遇还须致太平。
<br>
<br>　　频上水楼谁会我，泗滨浮磬是同声。
<br>
<br>　　伤禽栖后意犹惊，偶向[竿脱此生。身外不思簪组事，
<br>
<br>　　耳中唯要管弦声。耽吟乍可妨时务，浅饮无因致宿酲。
<br>
<br>　　秦客莫嘲瓜戍远，水风潇洒是彭城。
<br>
<br>　　卷559_26  「清河泛舟」薛能
<br>
<br>　　都人层立似山丘，坐啸将军拥棹游。绕郭烟波浮泗水，
<br>
<br>　　一船丝竹载凉州。城中睹望皆丹o，旗里惊飞尽白鸥。
<br>
<br>　　儒将不须夸郄e，未闻诗句解风流。
<br>
<br>　　卷559_27  「新竹」薛能
<br>
<br>　　柳营茅土倦粗材，因向山家乞翠栽。清露便教终夜滴，
<br>
<br>　　好风疑是故园来。栏边匠去朱犹湿，溉后虫浮穴暗开。
<br>
<br>　　他日会应威凤至，莫辞公府受尘埃。
<br>
<br>　　卷559_28  「晚春」薛能
<br>
<br>　　征东留滞一年年，又向军前遇火前。画出o舟宜祓禊，
<br>
<br>　　镂成鸡卵有秋千。澄明烟水孤城立，狼藉风花落日眠。
<br>
<br>　　赖指清和樱笋熟，不然愁杀暮春天。
<br>
<br>　　卷559_29  「题彭祖楼」薛能
<br>
<br>　　新晴天状湿融融，徐国滩声上下洪。极目澄鲜无限景，
<br>
<br>　　入怀轻好可怜风。身防潦倒师彭祖，妓拥登临愧谢公。
<br>
<br>　　谁致此楼潜惠我，万家残照在河东。
<br>
<br>　　卷559_30  「汉庙祈雨回阳春亭有怀」薛能
<br>
<br>　　南荣轩槛接城，适罢祈农此访春。九九已从南至尽，
<br>
<br>　　芊芊初傍北篱新。池中水是前秋雨，陌上风惊自古尘。
<br>
<br>　　欲召罗敷倾一盏，乘闲言语不容人。
<br>
<br>　　卷559_31  「送李倍秀才」薛能
<br>
<br>　　南朝才子尚途穷，毕竟应须问叶公。书剑伴身离泗上，
<br>
<br>　　雪风吹面立船中。家园枣熟归圭窦，会府槐疏试射弓。
<br>
<br>　　相顾日偏留不得，夜深聊欲一杯同。
<br>
<br>　　卷559_32  「重游德星亭感事」薛能
<br>
<br>　　颍水川中枕水台，当时离别此重来。舟沉土岸生新草，
<br>
<br>　　诗映纱笼有薄埃。事系兴亡人少到，地当今古我迟回。
<br>
<br>　　残阳照树明于旭，犹向池边把酒杯。
<br>
<br>　　卷559_33  「许州题观察判官厅」薛能
<br>
<br>　　三载从戎类系匏，重游全许尚分茅。刘郎别后无遗履，
<br>
<br>　　丁令归来有旧巢。冬暖井梧多未落，夜寒窗竹自相敲。
<br>
<br>　　纤腰弟子知千恨，笑与扬雄作解嘲。
<br>
<br>　　卷559_34  「闲题」薛能
<br>
<br>　　八年藩翰似侨居，只此谁知报玉除。旧将已成三仆射，
<br>
<br>　　老身犹是六尚书。时丁厚终无咎，道致中兴尚有馀。
<br>
<br>　　为问春风谁是主，空催弱柳拟何如。
<br>
<br>　　卷559_35  「送福建李大夫」薛能
<br>
<br>　　洛州良牧帅瓯闽，曾是西垣作谏臣。红旆已胜前尹正，
<br>
<br>　　尺书犹带旧丝纶。秋来海有幽都雁，船到城添外国人。
<br>
<br>　　行过小藩应大笑，只知夸近不知贫。
<br>
<br>　　卷559_36  「送李倍巡官归永乐旧居」薛能
<br>
<br>　　羡君归去五峰前，往往星河实见仙。麦垄夏枯成废地，
<br>
<br>　　枣枝秋赤近高天。山泉饮犊流多变，村酒经蚕味可怜。
<br>
<br>　　曾约道门终老住，步虚声里寄闲眠。
<br>
<br>　　卷559_37  「赠歌者」薛能
<br>
<br>　　一字新声一颗珠，转喉疑是击珊瑚。听时坐部音中有，
<br>
<br>　　唱后樱花叶里无。汉浦蔑闻虚解佩，临邛焉用枉当垆。
<br>
<br>　　谁人得向青楼宿，便是仙郎不是夫。
<br>
<br>　　卷559_38  「舞者」薛能
<br>
<br>　　绿毛钗动小相思，一唱南轩日午时。慢轻裾行欲近，
<br>
<br>　　待调诸曲起来迟。筵停匕箸无非听，吻带宫商尽是词。
<br>
<br>　　为问倾城年几许，更胜琼树是琼枝。
<br>
<br>　　卷559_39  「天际识归舟」薛能
<br>
<br>　　斜日满江楼，天涯照背流。同人在何处，远目认孤舟。
<br>
<br>　　帆省当时席，歌声旧日讴。人浮津济晚，棹倚寥秋。
<br>
<br>　　晴阔忻全见，归迟怪久游。离居意无限，贪此望难休。
<br>
<br>　　卷559_40  「和曹侍御除夜有怀」薛能
<br>
<br>　　有病无媒客，多慵亦太疏。自怜成叔夜，谁与荐相如。
<br>
<br>　　嗜退思年老，谙空笑岁除。迹闲过寺宿，头暖近阶梳。
<br>
<br>　　春立穷冬后，阳生旧物初。叶多庭不扫，根在径新锄。
<br>
<br>　　田事终归彼，心情倦老於。斫材须见像，藏剑岂为鱼。
<br>
<br>　　效浅惭尹禄，恩多负辟书。酬知必拟共，勿使浪踌躇。
<br>
<br>　　卷559_41  「华清宫和杜舍人（一作张祜诗，一作赵嘏诗）」薛能
<br>
<br>　　五十年天子，离宫仰峻墙。登封时正泰，御宇日何长。
<br>
<br>　　上位先名实，中兴事宪章。起戎轻甲胄，馀地复河湟。
<br>
<br>　　道降玄元祖，儒封孔子王。因缘百司署，聚会一人汤。
<br>
<br>　　渭水波摇绿，秦山草半黄。马驯金勒细，鹰健玉铃锵。
<br>
<br>　　下箭朱方满，鸣鞭皓腕攘。畋思获吕望，谏只避周昌。
<br>
<br>　　兔迹贪前逐，枭心不早防。几添鹦鹉劝，先赐荔枝尝。
<br>
<br>　　月锁千门静，天吹一笛凉。细音摇羽佩，轻步宛霓裳。
<br>
<br>　　祸乱基潜结，升平意遽忘。衣冠逃犬虏，鼙鼓动渔阳。
<br>
<br>　　外戚心殊迫，中原事可量。血埋妃子艳，刃断禄儿肠。
<br>
<br>　　近侍烟尘隔，前踪辇路荒。益知迷宠佞，遗恨丧贤良。
<br>
<br>　　北阙尊明主，南宫逊上皇。禁清馀凤吹，池冷睡龙光。
<br>
<br>　　祝寿山犹在，流年水共伤。杜鹃魂厌蜀，蝴蝶梦悲庄。
<br>
<br>　　雀卵遗雕恚虫丝I画梁。紫苔侵壁润，红树闭门芳。
<br>
<br>　　守吏齐鸳瓦，耕民得翠。登年昔T乐，讲武旧兵场。
<br>
<br>　　暮草深岩翠，幽花坠径香。不堪垂白叟，行折御沟杨。
<br>
<br>　　卷559_42  「送浙东王大夫」薛能
<br>
<br>　　天爵擅忠贞，皇恩复宠荣。远源过晋史，甲族本缑笙。
<br>
<br>　　亚相兼尤美，周行历尽清。制除天近晓，衙谢草初生。
<br>
<br>　　宾客招闲地，戎装拥上京。九街鸣玉勒，一宅照红旌。
<br>
<br>　　细雨当离席，遥花显去程。佩刀畿甸色，歌吹馆桥声。
<br>
<br>　　[从秦赐，到汴迎。步沙逢霁月，宿岸致严更。
<br>
<br>　　渤柿鞫鄙，天台压属城。众谈称重镇，公意念疲m.
<br>
<br>　　井邑曾多难，疮痍此未平。察应均赋敛，逃必复桑耕。
<br>
<br>　　隼重权兼帅，鼍雄设有兵。越台随厚俸，剡得尤名。
<br>
<br>　　夜蜡州中宴，春风部外行。香奁扃凤诏，朱篆动龙坑。
<br>
<br>　　报后功何患，投虚论素精。徵还真指掌，感激自关情。
<br>
<br>　　旧业怀昏作，微班负旦评。空馀骚雅事，千古傲刘桢。
<br>
<br>　　卷559_43  「送李殷游京西」薛能
<br>
<br>　　立马送君地，黯然愁到身。万途皆有匠，六义独无人。
<br>
<br>　　莫怪敢言此，已能甘世贫。时来贵亦在，事是掩何因。
<br>
<br>　　投刺皆羁旅，游边更苦辛。岐山终蜀境，泾水复蛮尘。
<br>
<br>　　埋没餐须强，炎蒸醉莫频。俗徒欺合得，吾道死终新。
<br>
<br>　　展分先难许，论诗永共亲。归京稍作意，充斥犯西邻。
<br>
<br>　　卷559_44  「长安送友人之黔南」薛能
<br>
<br>　　衡岳犹云过，君家独几千。心从贱游话，分向禁城偏。
<br>
<br>　　陆路终何处，三湘在素船。琴书去迢递，星路照潺。
<br>
<br>　　台镜簪秋晚，盘蔬饭雨天。同文到乡尽，殊国共行连。
<br>
<br>　　后会应多日，归程自一年。贫交永无忘，孤进合相怜。
<br>
<br>　　卷559_45  「寄李频」薛能
<br>
<br>　　长安千万蹊，迷者自多迷。直性身难达，良时日易低。
<br>
<br>　　环檐消旧雪，晴气满春泥。那得同君去，逢峰苦爱齐。
<br>
<br>　　卷559_46  「赠苗端公二首」薛能
<br>
<br>　　繁总近何如，君才必有馀。身欢步兵酒，吏写鲁连书。
<br>
<br>　　坐默闻鼙吹，庭班见雪初。沉碑若果去，一为访邻居。
<br>
<br>　　至老不相疏，斯言不是虚。两心宜一体，同舍又邻居。
<br>
<br>　　晓角秋砧外，清云白月初。从军何有用，未造鲁连书。
<br>
<br>　　卷559_47  「寄河南郑侍郎」薛能
<br>
<br>　　三峡与三壕，门阑梦去劳。细冰和洛水，初雪洒嵩高。
<br>
<br>　　大雅何由接，微荣亦已逃。寒窗不可寐，风地叶萧骚。
<br>
<br>　　卷559_48  「蒙恩除侍御史行次华州寄蒋相」薛能
<br>
<br>　　林下天书起遁逃，不堪移疾入尘劳。黄河近岸阴风急，
<br>
<br>　　仙掌临关旭日高。行野众喧闻雁发，宿亭孤寂有狼嗥。
<br>
<br>　　荀家位极兼禅理，应笑埋轮著所操。
<br>
<br>　　卷559_49  「寄唐州杨郎中」薛能
<br>
<br>　　关睢憔悴一儒生，忽把鱼须事圣明。贫得俸钱还乍喜，
<br>
<br>　　晚登朝序却无荣。前年坐蜀同樽俎，此日边淮独旆旌。
<br>
<br>　　班列道孤君不见，曲江春暖共僧行。
<br>
<br>　　卷559_50  「塞上蒙汝州任中丞寄书」薛能
<br>
<br>　　三省推贤两掖才，关东深许稍迟回。舟浮汝水通淮去，
<br>
<br>　　雨出嵩峰到郡来。投札转京忧不远，枉缄经虏喜初开。
<br>
<br>　　西楼一望知无极，更与何人把酒杯。
<br>
<br>　　卷559_51  「题盐铁李尚书褐荼鹨怠寡δ
<br>
<br>　　鹿原阴面褐蒌兀坐觉林泉逼梦思。闲景院开花落后，
<br>
<br>　　湿香风好雨来时。邻惊麦野闻雏雉，别创茅亭住老师。
<br>
<br>　　备足好中还有阙，许昌军里李陵诗。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
