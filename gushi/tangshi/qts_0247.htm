<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百四十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百四十七
<br>
<br>　　卷247_1  「雨后公超谷北原眺望寄高拾遗」独孤及
<br>
<br>　　崖口雨足收，清光洗高天。虹U敛残霭，山水含碧鲜。
<br>
<br>　　远空霞破露月轮，薄云片片成鱼鳞。五陵如荠渭如带，
<br>
<br>　　目极千里关山春。朝来爽气未易说，画取花峰赠远人。
<br>
<br>　　卷247_2  「自东都还濠州，奉酬王八谏议见赠」独孤及
<br>
<br>　　关西仕时俱稚容，彪彪之鬓始相逢。天地变化县城改，
<br>
<br>　　独有故人交态在。不言会合迹未并，犹以岁寒心相待。
<br>
<br>　　洛阳居守寄侯，君著貂冠参运筹。高阁连云骑省夜，
<br>
<br>　　新文会友凉风秋。青袍白面昔携手，冉冉府趋君记否。
<br>
<br>　　云分雨散十五年，始得一笑樽酒前。未遑少留骤远别，
<br>
<br>　　况值旅雁鸣秋天。二华旧游如梦想，他时再会何由缘。
<br>
<br>　　赖君赠我郢中曲，别后相思被管弦。
<br>
<br>　　卷247_3  「官渡柳歌送李员外承恩往扬州觐省」独孤及
<br>
<br>　　君不见官渡河两岸，三月杨柳枝。千条万条色，
<br>
<br>　　一一胜绿丝。花作铅粉絮，叶成翠羽帐。此时送远人，
<br>
<br>　　怅望春水上。远客折杨柳，依依两含情。夹郎木兰舟，
<br>
<br>　　送郎千里行。郎把紫泥书，东征觐庭闱。脱却貂b，
<br>
<br>　　新著五彩衣。双凤并两翅，将雏东南飞。五两得便风，
<br>
<br>　　几日到扬州。莫贪扬州好，客行剩淹留。郎到官渡头，
<br>
<br>　　春阑已应久。殷勤道远别，为谢大堤柳。攀条倘相忆，
<br>
<br>　　五里一回首。明年柳枝黄，问郎还家否。
<br>
<br>　　卷247_4  「东平蓬莱驿夜宴平卢杨判官醉后赠别姚太守置酒留宴」独孤及
<br>
<br>　　驿楼涨海迹秋月寒城边。相见自不足，况逢主人贤。
<br>
<br>　　夜清酒浓人如玉，一斗何啻直十千。木兰为樽金为杯，
<br>
<br>　　江南急管卢女弦。齐童如花解郢曲，起舞激楚歌采莲。
<br>
<br>　　固知别多相逢少，乐极哀至心婵娟。少留莫辞醉，
<br>
<br>　　前路方悠然。明日分飞倘相忆，只应遥望西南天。
<br>
<br>　　卷247_5  「同岑郎中屯田韦员外花树歌」独孤及
<br>
<br>　　东风动地只花发，渭城桃李千树雪。芳菲可爱不可留，
<br>
<br>　　武陵归客心欲绝。金华省郎惜佳辰，只持棣萼照青春。
<br>
<br>　　君家自是成蹊处，况有庭花作主人。
<br>
<br>　　卷247_6  「和李尚书画射虎图歌」独孤及
<br>
<br>　　饥虎呀呀立当路，万夫震恐百兽怒。彤弓金镞当者谁，
<br>
<br>　　鸣鞭飞控流星驰。居然画中见真态，若务除恶不顾私。
<br>
<br>　　时和年丰五兵已，白额未诛壮士耻。分铢远迩悬彀中，
<br>
<br>　　不中不发思全功。舍矢如破石可裂，应弦尽敌山为空。
<br>
<br>　　杀气满堂观者骇，飒若崖谷生长风。精微入神在毫末，
<br>
<br>　　作缋造物可同功。方叔秉钺受命新，丹青起予气益振，
<br>
<br>　　底绥静难巧可拟，嗟叹不足声成文。他时代天育万物，
<br>
<br>　　亦以此道安斯民。
<br>
<br>　　卷247_7  「和赠远」独孤及
<br>
<br>　　忆得去年春风至，中庭桃李映琐窗。美人挟瑟对芳树，
<br>
<br>　　玉颜亭亭与花双。今年新花如旧时，去年美人不在兹。
<br>
<br>　　借问离居恨深浅，只应独有庭花知。
<br>
<br>　　卷247_8  「和题藤架」独孤及
<br>
<br>　　mH々叶成幄，璀璀花落架。花前离心苦，愁至无日夜。
<br>
<br>　　人去藤花千里强，藤花无主为谁芳。相思历乱何由尽，
<br>
<br>　　春日迢迢如线长。
<br>
<br>　　卷247_9  「江上代书寄裴使君」独孤及
<br>
<br>　　何地离念剧，江皋风雪时。艰难伤远道，老大怯前期。
<br>
<br>　　畴昔行藏计，只将力命推。能令书信数，犹足缓相思。
<br>
<br>　　卷247_10  「诣开悟禅师问心法次第寄韩郎中」独孤及
<br>
<br>　　障深闻道晚，根钝出尘难。浊劫相从惯，迷途自谓安。
<br>
<br>　　得知身垢妄，始喜额珠完。欲识真如理，君尝法味看。
<br>
<br>　　卷247_11  「登后湖（一作登凌湖亭）伤春怀京师故旧」独孤及
<br>
<br>　　昨日看摇落，惊秋方怨咨。几经开口笑，复及看花时。
<br>
<br>　　世事空名束，生涯素发知。山山春草满，何处不相思。
<br>
<br>　　卷247_12  「暮春于山谷寺上方遇恩命加官赐服酬皇甫侍御见贺之作」独孤及
<br>
<br>　　天书到法堂，朽质被荣光。自笑无功德，殊恩谬激扬。
<br>
<br>　　还登建礼署，犹忝会稽章。佳句惭相及，称仁岂易当。
<br>
<br>　　卷247_13  「答李滁州题庭前石竹花见寄」独孤及
<br>
<br>　　殷疑曙霞染，巧类匣刀裁。不怕南风热，能迎小暑开。
<br>
<br>　　游蜂怜色好，思妇感年催。览赠添离恨，愁肠日几回。
<br>
<br>　　卷247_14  「得李滁州书以玉潭庄见托，因书春思，以诗代答」独孤及
<br>
<br>　　春物行将老，怀君意讵堪。朱颜因酒强，白发对花惭。
<br>
<br>　　日日思琼树，书书话玉潭。知同百口累，曷日办抽簪。
<br>
<br>　　卷247_15  「答李滁州忆玉潭新居见寄」独孤及
<br>
<br>　　从来招隐地，未有剖符人。山水能成癖，巢夷拟独亲。
<br>
<br>　　猪肝无足累，马首敢辞勤。扫洒潭中月，他时望德邻。
<br>
<br>　　卷247_16  「将赴京答李纾赠别」独孤及
<br>
<br>　　胶漆常投分，荆蛮各倦游。帝乡今独往，沟水便分流。
<br>
<br>　　甘作远行客，深惭不系舟。思君带将缓，岂直日三秋。
<br>
<br>　　卷247_17  「和张大夫秋日有怀呈院中诸公」独孤及
<br>
<br>　　至公无暇日，高阁闭秋天。肘印拘王事，篱花思长年。
<br>
<br>　　绩成心不有，虑澹物犹牵。窃效泉鱼跃，因闻郢曲妍。
<br>
<br>　　卷247_18  「和大夫秋夜书情即事」独孤及
<br>
<br>　　上略当分阃，高情善闭关。忘机群动息，无战五兵闲。
<br>
<br>　　铃阁风传漏，书窗月满山。方知秋兴作，非惜二毛斑。
<br>
<br>　　卷247_19  「送虢州王录事之任」独孤及
<br>
<br>　　谓子文章达，当年羽翼高。一经俄白首，三命尚青袍。
<br>
<br>　　未遇须藏器，安卑莫告劳。盘根倘相值，试用发硎刀。
<br>
<br>　　卷247_20  「送长孙将军拜歙州之任」独孤及
<br>
<br>　　临难敢横行，遭时取盛名。五兵常典校，四十又专城。
<br>
<br>　　浪逐楼船破，风从虎竹生。岛夷今可料，系颈有长缨。
<br>
<br>　　卷247_21  「送何员外使湖南」独孤及
<br>
<br>　　夙昔皆黄绶，差池复琐闱。上田无晚熟，逸翮果先飞。
<br>
<br>　　前路舟休系，故山云不归。王程倘未复，莫遣鲤书稀。
<br>
<br>　　卷247_22  「送江陵全少卿赴府任」独孤及
<br>
<br>　　冢司方慎选，剧县得英髦。固是攀云渐，何嗟趋府劳。
<br>
<br>　　楚山迎驿路，汉水涨秋涛。N翥方兹始，看君六翮高。
<br>
<br>　　卷247_23  「送虞秀才擢第归长沙」独孤及
<br>
<br>　　充赋名今遂，安亲事不违。甲科文比玉，归路锦为衣。
<br>
<br>　　海运同d化，风帆若鸟飞。知君到三径，松菊有光辉。
<br>
<br>　　卷247_24  「送阳翟张主簿之任」独孤及
<br>
<br>　　旧闻阳翟县，西接凤高山。作吏同山隐，知君处剧闲。
<br>
<br>　　少年当效用，远道岂辞艰。迟子扬名后，方期彩服还。
<br>
<br>　　卷247_25  「送游员外赴淮西」独孤及
<br>
<br>　　多君有奇略，投笔佐元戎。已佩郎官印，兼乘御史骢。
<br>
<br>　　使星随驿骑，归路有秋风。莫道无书札，他年怀袖空。
<br>
<br>　　卷247_26  「送马郑州」独孤及
<br>
<br>　　使君朱两N，春日整东辕。芳草成皋路，青山凉水源。
<br>
<br>　　勉修循吏迹，以谢主人恩。当使仁风动，遥听舆颂喧。
<br>
<br>　　卷247_27  「送义乌韦明府」独孤及
<br>
<br>　　妙年能致身，陈力复安亲。不惮关山远，宁辞簿领勤。
<br>
<br>　　过江云满路，到县海为邻。每叹违心赏，吴门正早春。
<br>
<br>　　卷247_28  「送陈王府张长史还京」独孤及
<br>
<br>　　论齿弟兄列，为邦前后差。十年方一见，此别复何嗟。
<br>
<br>　　极目故关道，伤心南浦花。少时相忆处，招手望行车。
<br>
<br>　　卷247_29  「水西馆泛舟送王员外」独孤及
<br>
<br>　　单醪敢献酢，曲沼荷经过。泛览亲鱼鸟，夤缘涉芰荷。
<br>
<br>　　剧谈增惠爱，美景借清和。明日汀洲草，依依奈别何。
<br>
<br>　　卷247_30  「李卿东池夜宴得池字」独孤及
<br>
<br>　　政成机不扰，心惬宴忘疲。去烛延高月，倾就小池。
<br>
<br>　　舞盘回雪动，弦奏跃鱼随。自是山公兴，谁令下士知。
<br>
<br>　　卷247_31  「九月九日李苏州东楼宴」独孤及
<br>
<br>　　是菊花开日，当君乘兴秋。风前孟嘉帽，月下庾公楼。
<br>
<br>　　酒解留征客，歌能破别愁。醉归无以赠，只奉万年酬。
<br>
<br>　　卷247_32  「萧文学山池宴集」独孤及
<br>
<br>　　檀栾千亩绿，知是辟疆园。远岫当庭户，诸花覆水源。
<br>
<br>　　主人邀尽醉，林鸟助狂言。莫问愁多少，今皆付酒樽。
<br>
<br>　　卷247_33  「与韩侍御同寻李七舍人不遇，题壁留赠」独孤及
<br>
<br>　　三径何寂寂，主人山上山。亭空檐月在，水落钓矶闲。
<br>
<br>　　药院鸡犬静，酒垆苔藓班。知君少机事，当待暮云还。
<br>
<br>　　卷247_34  「喜辱韩十四郎中书兼封近诗示代书题赠」独孤及
<br>
<br>　　各牵于役间游遨，独坐相思正郁陶。长跪读书心暂缓，
<br>
<br>　　短章投我曲何高。宦情缘木知非愿，王事敦人敢告劳。
<br>
<br>　　所叹在官成远别，徒言袼才容s.
<br>
<br>　　卷247_35  「早发龙沮馆舟中寄东海徐司仓郑司户」独孤及
<br>
<br>　　沙禽相呼曙色分，渔浦鸣O十里闻。正当秋风渡楚水，
<br>
<br>　　况值远道伤离群。津头却望后湖岸，别处已隔东山云。
<br>
<br>　　停舻目送北归翼，惜无瑶华持寄君。
<br>
<br>　　卷247_36  「酬常d县见赠」独孤及
<br>
<br>　　爱君修政若修身，鳏寡来归乳雉驯。堂上五弦销暇日，
<br>
<br>　　邑中千室有阳春。谓乘凫舄朝天子，却愧猪肝累主人。
<br>
<br>　　辞后读君怀县作，定知三岁字犹新。
<br>
<br>　　卷247_37  「登山谷寺上方答皇甫侍御卧疾阙陪车骑之后」独孤及
<br>
<br>　　梵宫香阁攀霞上，天柱孤峰指掌看。汉主马踪成蔓草，
<br>
<br>　　法王身相示空棺。云扶踊塔青霄庳，松荫禅庭白日寒。
<br>
<br>　　不见戴逵心莫展，赖将新赠比琅\.
<br>
<br>　　卷247_38  「答皇甫十六侍御北归留别作」独孤及
<br>
<br>　　正当楚客伤春地，岂是骚人道别时。俱徇空名嗟欲老，
<br>
<br>　　况将行役料前期。劳生多故应同病，羸马单车莫自悲。
<br>
<br>　　明日相望隔云水，解颜唯有袖中诗。
<br>
<br>　　卷247_39  「答李滁州见寄」独孤及
<br>
<br>　　相逢遽叹别离牵，三见江皋蕙草鲜。白发俱生欢未再，
<br>
<br>　　沧洲独往意何坚。愁看郡内花将歇，忍过山中月屡圆。
<br>
<br>　　终日望君休汝骑，愧无堪报起予篇。
<br>
<br>　　卷247_40  「得柳员外书封寄近诗书中兼报新主行营兵马因代书戏答」独孤及
<br>
<br>　　郎官作掾心非好，儒服临戎政已闻。说剑尝宗漆园吏。
<br>
<br>　　戒严应笑棘门军。遥知抵掌论皇道，时复吟诗向白云。
<br>
<br>　　百越待君言即叙，相思不敢怆离群。
<br>
<br>　　卷247_41  「同皇甫侍御斋中春望见示之作」独孤及
<br>
<br>　　望远思归心易伤，况将衰鬓偶年光。时攀芳树愁花尽，
<br>
<br>　　昼掩高斋厌日长。甘比流波辞旧浦，忍看新草遍横塘。
<br>
<br>　　因君赠我江枫咏，春思如今未易量。
<br>
<br>　　卷247_42  「伤春赠远」独孤及
<br>
<br>　　去水流年日并驰，年光客思两相随。咨嗟斑鬓今承弁，
<br>
<br>　　惭愧新荷又发池。杨柳逶迤愁远道，鹧鸪啁哳怨南枝。
<br>
<br>　　忆君何啻同琼树，但向春风送别离。
<br>
<br>　　卷247_43  「奉和中书常舍人晚秋集贤院即事寄赠徐薛二侍御」独孤及
<br>
<br>　　汉家金马署，帝座紫微郎。图籍凌群玉，歌诗冠柏梁。
<br>
<br>　　阴阴万年树，肃肃五经堂。挥翰忘朝食，研精待夕阳。
<br>
<br>　　晴空露盘迥，秋月琐窗凉。远兴生斑鬓，高情寄缥囊。
<br>
<br>　　葳蕤双N|，夙昔并翱翔。汲冢同刊谬，蓬山共补亡。
<br>
<br>　　差池摧羽翮，流落限江湘。禁省一分袂，昊天三雨霜。
<br>
<br>　　石渠遗迹满，水国暮云长。早晚朝宣室，归时道路光。
<br>
<br>　　卷247_44  「江宁酬郑县刘少府兄赠别作」独孤及
<br>
<br>　　往年脱缝掖，接武仕关西。结绶腰章并，趋阶手板齐。
<br>
<br>　　仙山不用买，朋酒日相携。抵掌夸潭壑，忘情向组。
<br>
<br>　　事迁时既往，年长迹逾暌。何为青云器，犹嗟浊水泥。
<br>
<br>　　役牵方远别，道在或先迷。莫见良田晚，遭时亦杖藜。
<br>
<br>　　卷247_45  「送李宾客荆南迎亲」独孤及
<br>
<br>　　宗室刘中垒，文场谢客儿。当为天北斗，曾使海西陲。
<br>
<br>　　毛节精诚著，铜楼羽翼施。还申供帐别，言赴倚门期。
<br>
<br>　　恩渥沾行李，晨昏在路岐。君亲两报遂，不敢议伤离。
<br>
<br>　　卷247_46  「题玉潭」独孤及
<br>
<br>　　碧玉徒强名，冰壶难比德。唯当寂照心，可并[沦色。
<br>
<br>　　卷247_47  「海上怀华中旧游寄郑县刘少府造、渭南王少府」独孤及
<br>
<br>　　凉风台上三峰月，不夜城边万里沙。
<br>
<br>　　离别莫言关塞远，梦魂长在子真家。
<br>
<br>　　卷247_48  「和虞部韦郎中寻杨驸马不遇」独孤及
<br>
<br>　　金屋琼台萧史家，暮春三月渭州花。
<br>
<br>　　到君仙洞不相见，谓已吹箫乘早霞。
<br>
<br>　　卷247_49  「李张皇甫阎权等数公并有送别之作见寄因答」独孤及
<br>
<br>　　洞庭正波O叶衰，岂是秦吴远别时。
<br>
<br>　　谢君箧中绮端赠，何以报之长相思。
<br>
<br>　　卷247_50  「将还越留别豫章诸公」独孤及
<br>
<br>　　客鸟倦飞思旧林，裴徊犹恋众花阴。
<br>
<br>　　他时相忆双航苇，莫问吴江深不深。
<br>
<br>　　卷247_51  「送别荆南张判官」独孤及
<br>
<br>　　车骆马往从谁，梦浦兰台日更迟。
<br>
<br>　　欲识桃花最多处，前程问取武陵儿。
<br>
<br>　　卷247_52  「陪王员外北楼宴待月」独孤及
<br>
<br>　　劝酒论心夜不疲，含情有待问谁思。
<br>
<br>　　伫看晴月澄澄影，来照江楼酩酊时。
<br>
<br>　　卷247_53  「垂花坞醉后戏题（赋得俱字韵）」独孤及
<br>
<br>　　紫蔓青条拂酒壶，落花时与竹风俱。
<br>
<br>　　归时自负花前醉，笑向鲦鱼问乐无。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
