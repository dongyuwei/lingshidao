<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百四十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百四十五
<br>
<br>　　卷145_1  「从军行」杜Q
<br>
<br>　　秋草马蹄轻，角弓持弦急。去为龙城候，正值胡兵袭。
<br>
<br>　　军气横大荒，战酣日将入。长风金鼓动，白露铁衣湿。
<br>
<br>　　四起愁边声，南辕时伫立。断蓬孤自转，寒雁飞相及。
<br>
<br>　　万里云沙涨，平川冰霰溢。夜闻汉使归，独向刀环泣。
<br>
<br>　　卷145_2  「故绛行」杜Q
<br>
<br>　　君不见铜L观，数里城池已芜漫。君不见h6祁宫，
<br>
<br>　　几重台榭亦微鳌＝槁肀车全盛时，歌童舞女妖艳姿。
<br>
<br>　　一代繁华皆共绝，九原唯望冢累累。
<br>
<br>　　卷145_3  「少年行三首」李嶷
<br>
<br>　　十八羽林郎，戎衣侍汉王。臂鹰金殿侧，挟弹玉舆傍。
<br>
<br>　　驰道春风起，陪游出建章。
<br>
<br>　　侍猎长杨下，承恩更射飞。尘生马影灭，箭落雁行稀。
<br>
<br>　　薄暮随天仗，联翩入琐闱。
<br>
<br>　　玉剑膝边横，金杯马上倾。朝游茂陵道，夜宿凤凰城。
<br>
<br>　　豪吏多猜忌，无劳问姓名。
<br>
<br>　　卷145_4  「淮南秋夜呈周侃（一作呈同僚）」李嶷
<br>
<br>　　天净河汉高，夜闲砧杵发。清秋忽如此，离恨应难歇。
<br>
<br>　　风乱池上萍，露光竹间月。与君共游处，勿作他乡别。
<br>
<br>　　卷145_5  「林园秋夜作」李嶷
<br>
<br>　　林卧避残暑，白云长在天。赏心既如此，对酒非徒然。
<br>
<br>　　月色遍秋露，竹声兼夜泉。凉风怀袖里，兹意与谁传。
<br>
<br>　　卷145_6  「读前汉外戚传」李嶷
<br>
<br>　　人录尚书事，家临御路傍。凿池通渭水，避暑借明光。
<br>
<br>　　印绶妻封邑，轩车子拜郎。宠因宫掖里，势极必先亡。
<br>
<br>　　卷145_7  「春怨」崔亘
<br>
<br>　　夜尽梦初惊，纱窗早雾明。晓妆脂粉薄，春服绮罗轻。
<br>
<br>　　妾有今朝恨，君无旧日情。愁来理弦管，皆是断肠声。
<br>
<br>　　卷145_8  「古歌二首」蒋维翰
<br>
<br>　　美人怨何深，含情倚金阁。不垢床挥铮红泪双双落。
<br>
<br>　　美人闭红烛，独坐裁新锦。频放剪刀声，夜寒知未寝。
<br>
<br>　　卷145_9  「春夜裁缝」蒋维翰
<br>
<br>　　珠箔因风起，飞蛾入最能。不教人夜作，方便杀明灯。
<br>
<br>　　卷145_10  「春女怨」蒋维翰
<br>
<br>　　白玉堂前一树梅，今朝忽见数花开。
<br>
<br>　　儿家门户寻常闭，春色因何入得来。
<br>
<br>　　卷145_11  「怨歌」蒋维翰
<br>
<br>　　百尺珠楼临狭斜，新妆能唱美人车。
<br>
<br>　　皆言贱妾红颜好，要自狂夫不忆家。
<br>
<br>　　卷145_12  「小山歌」万楚
<br>
<br>　　人说淮南有小山，淮王昔日此登仙。城中鸡犬皆飞去，
<br>
<br>　　山上坛场今宛然。世人贵身不贵寿，共笑华阳洞天口。
<br>
<br>　　不知金石变长年，谩在人间恋携手。君能举帆至淮南，
<br>
<br>　　家住盱眙余先谙。桐柏乱流平入海，茱萸一曲沸成潭。
<br>
<br>　　忆记来时魂悄悄，想见仙山众峰小。今日长歌思不堪，
<br>
<br>　　君行为报三青鸟。
<br>
<br>　　卷145_13  「题江潮庄壁」万楚
<br>
<br>　　田家喜秋熟，岁晏林叶稀。禾黍积场圃，楂梨垂户扉。
<br>
<br>　　野闲犬时吠，日暮牛自归。时复落花酒，茅斋堪解衣。
<br>
<br>　　卷145_14  「咏帘」万楚
<br>
<br>　　玳瑁昔称华，玲珑薄绛纱。钩衔门势曲，节乱水纹斜。
<br>
<br>　　日弄长飞鸟，风摇不卷花。自当分内外，非是为骄奢。
<br>
<br>　　卷145_15  「茱萸女」万楚
<br>
<br>　　山阴柳家女，九日采茱萸。复得东邻伴，双为陌上姝。
<br>
<br>　　插枝著高髻，结子置长裾。作性常迟缓，非关诧丈夫。
<br>
<br>　　平明折林樾，日入返城隅。侠客要罗袖，行人挑短书。
<br>
<br>　　蛾眉自有主，年少莫踟蹰。
<br>
<br>　　卷145_16  「五日观妓」万楚
<br>
<br>　　西施谩道浣春纱，碧玉今时斗丽华。眉黛夺将萱草色，
<br>
<br>　　红裙妒杀石榴花。新歌一曲令人艳，醉舞双眸敛鬓斜。
<br>
<br>　　谁道五丝能续命，却令今日死君家。
<br>
<br>　　卷145_17  「骢马」万楚
<br>
<br>　　金络青骢白玉鞍，长鞭紫陌野游盘。朝驱东道尘恒灭，
<br>
<br>　　暮到河源日未阑。汗血每随边地苦，蹄伤不惮陇阴寒。
<br>
<br>　　君能一饮长城窟，为报天山行路难。
<br>
<br>　　卷145_18  「题情人药栏」万楚
<br>
<br>　　敛眉语芳草，何许太无情。正见离人别，春心相向生。
<br>
<br>　　卷145_19  「河上逢落花」万楚
<br>
<br>　　河水浮落花，花流东不息。应见浣纱人，为道长相忆。
<br>
<br>　　卷145_20  「宁王山池」范朝
<br>
<br>　　水势临阶转，峰形对路开。槎从天上得，石是海边来。
<br>
<br>　　瑞草分丛种，祥花间色栽。旧传词赋客，唯见有邹枚。
<br>
<br>　　卷145_21  「题石瓮寺」范朝
<br>
<br>　　胜境宜长望，迟春好散愁。关连四塞起，河带八川流。
<br>
<br>　　复磴承香阁，重岩映彩楼。为临温液近，偏美圣君游。
<br>
<br>　　卷145_22  「田家」杨颜
<br>
<br>　　小园足生事，寻胜日倾壶。莳蔬利于鬻，才青摘已无。
<br>
<br>　　四邻依野竹，日夕采其枯。田家心适时，春色遍桑榆。
<br>
<br>　　卷145_23  「后庭怨」王N
<br>
<br>　　君不见红闺少女端正时，夭夭桃李仙容姿。
<br>
<br>　　幸得君王怜巧笑，披香殿里荐蛾眉。蛾眉双双人共进，
<br>
<br>　　常恐妾身从此摈。甄妃为妒出层宫，班女因猜下长信。
<br>
<br>　　长信宫门闭不开，昭阳歌吹风送来。梦中魂魄犹言是，
<br>
<br>　　觉后精神尚未回。念君娇爱无终始，使妾长啼后庭里。
<br>
<br>　　独立每看斜日尽，孤眠直至残灯死。秋日闻虫翡翠帘，
<br>
<br>　　春晴照面鸳鸯水。红颜旧来花不胜，白发如今雪相似。
<br>
<br>　　传闻纨扇恩未歇，预想蛾眉上初月。如君贵伪不贵真，
<br>
<br>　　还同弃妾逐新人。借问南山松叶意，何如北砌槿花新。
<br>
<br>　　卷145_24  「夜坐看o筝」王N
<br>
<br>　　调筝夜坐灯光里，却挂罗帷露纤指。朱弦一一声不同，
<br>
<br>　　玉柱连连影相似。不知何处学新声，曲曲弹来未睹名。
<br>
<br>　　应是石家金谷里，流传未满洛阳城。
<br>
<br>　　卷145_25  「长信怨」王N
<br>
<br>　　飞燕倚身轻，争人巧笑名。生君弃妾意，增妾怨君情。
<br>
<br>　　日落昭阳壁，秋来长信城。寥寥金殿里，歌吹夜无声。
<br>
<br>　　卷145_26  「闺情」王N
<br>
<br>　　日暮裁缝歇，深嫌气力微。才能收箧笥，懒起下帘帷。
<br>
<br>　　怨坐空然烛，愁眠不解衣。昨来频梦见，夫婿莫应知。
<br>
<br>　　卷145_27  「十五夜观灯」王N
<br>
<br>　　暂得金吾夜，通看火树春。停车傍明月，走马入红尘。
<br>
<br>　　妓杂歌偏胜，场移舞更新。应须尽记取，说向不来人。
<br>
<br>　　卷145_28  「除夜（一作史青诗）」王N
<br>
<br>　　今岁今宵尽，明年明日催。寒随一夜去，春逐五更来。
<br>
<br>　　气色空中改，容颜暗里回。风光人不觉，已著后园梅。
<br>
<br>　　卷145_29  「闻漏」王岳灵
<br>
<br>　　建礼含香处，重城待漏臣。徐闻传凤诏，晓唱辨鸡人。
<br>
<br>　　银箭残将尽，铜壶漏更新。催筹当午夜，移刻及三辰。
<br>
<br>　　杳杳从天远，泠泠出禁频。直疑残漏曙，肃肃对钩陈。
<br>
<br>　　卷145_30  「送沈芳谒李观察求仕进」周万
<br>
<br>　　往日长安路，欢游不惜年。为贪卢女曲，用尽沈郎钱。
<br>
<br>　　身老方投刺，途穷始著鞭。犹闻有知己，此去不徒然。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
