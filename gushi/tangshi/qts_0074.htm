<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷七十四
<br>
<br>　　卷74_1  「奉和晦日幸昆明池应制」苏F
<br>
<br>　　炎历事边陲，昆明始凿池。豫游光后圣，征战罢前规。
<br>
<br>　　霁色清珍宇，年芳入锦陂。御杯兰荐叶，仙仗柳交枝。
<br>
<br>　　二石分河泻，双珠代月移。微臣比翔泳，恩广自无涯。
<br>
<br>　　卷74_2  「奉和圣制幸礼部尚书窦希d宅应制」苏F
<br>
<br>　　尚书列侯第，外戚近臣家。飞栋临青绮，回舆转翠华。
<br>
<br>　　日交当户树，泉漾满池花。圆顶图嵩石，方流拥魏沙。
<br>
<br>　　豫游今听履，侍从昔鸣笳。自有天文降，无劳访海槎。
<br>
<br>　　卷74_3  「奉和幸韦嗣立山庄应制」苏F
<br>
<br>　　金寒野霁，步玉晓山幽。帝幄期松子，臣庐访葛侯。
<br>
<br>　　百工征往梦，七圣扈来游。斗柄乘时转，台阶捧日留。
<br>
<br>　　树重岩籁合，泉迸水光浮。石径喧朝履，璜溪拥钓舟。
<br>
<br>　　恩如犯星夜，欢拟济河秋。不学尧年隐，空令傲许由。
<br>
<br>　　卷74_4  「奉和圣制送张说上集贤学士赐宴得兹字」苏F
<br>
<br>　　肃肃金殿里，招贤固在兹。锵锵石渠内，序拜亦同时。
<br>
<br>　　宴锡欢谈道，文成贵说诗。用儒今作相，敦学旧为师。
<br>
<br>　　下际天光近，中来帝渥滋。国朝良史载，能事日论思。
<br>
<br>　　卷74_5  「奉和圣制途经华岳应制」苏F
<br>
<br>　　朝望莲华狱，神心就日来。晴观五千仞，仙掌拓山开。
<br>
<br>　　受命金符叶，过祥玉瑞陪。雾披乘鹿见，云起驭龙回。
<br>
<br>　　偃树枝封雪，残碑石冒苔。圣皇惟道契，文字勒岩隈。
<br>
<br>　　卷74_6  「奉和圣制经河上公庙应制」苏F
<br>
<br>　　河流无日夜，河上有神仙。辇路曾经此，坛场即宛然。
<br>
<br>　　下疑成洞穴，高若在空烟。善物遗方外，和光绕道边。
<br>
<br>　　事因周史得，言与汉王传。喜属膺期圣，邦家业又玄。
<br>
<br>　　卷74_7  「奉和圣制答张说出雀鼠谷」苏F
<br>
<br>　　雨施巡方罢，云从训俗回。密途汾水卫，清跸晋郊陪。
<br>
<br>　　寒著山边尽，春当日下来。御祠玄鸟应，仙仗绿杨开。
<br>
<br>　　作颂音传雅，观文色动台。更知西向乐，宸藻协盐梅。
<br>
<br>　　卷74_8  「奉和恩赐乐游园宴应制」苏F
<br>
<br>　　乐游光地选，T饮庆天从。座密千官盛，场开百戏容。
<br>
<br>　　绿塍际山尽，缇幕倚云重。下上花齐发，周回柳遍浓。
<br>
<br>　　夺晴纷剑履，喧听杂歌钟。日晚衔恩散，尧人并可封。
<br>
<br>　　卷74_9  「恩制尚书省僚宴昆明池同用尧字」苏F
<br>
<br>　　露渥洒云霄，天官次斗杓。昆明四十里，空水极晴朝。
<br>
<br>　　雁似衔红叶，鲸疑喷海潮。翠山来彻底，白日去回标。
<br>
<br>　　泳广渔杈溢，浮深妓舫摇。饱恩皆醉止，合舞共歌尧。
<br>
<br>　　卷74_10  「奉和圣制幸望春宫送朔方大总管张仁」苏F
<br>
<br>　　北风吹早雁，日夕渡河飞。气冷胶应折，霜明草正腓。
<br>
<br>　　老臣帷幄算，元宰庙堂机。饯饮回仙跸，临戎解御衣。
<br>
<br>　　军装乘晓发，师律候春归。方伫勋庸盛，天词降紫微。
<br>
<br>　　卷74_11  「奉和圣制登太行山中言志应制」苏F
<br>
<br>　　北山东入海，驰道上连天。顺动三光注，登临万象悬。
<br>
<br>　　俯观河内邑，平指洛阳川。按跸夷关险，张旗亘井泉。
<br>
<br>　　晓岩中警柝，春事下搜田。德重周王问，歌轻汉后传。
<br>
<br>　　宸游铺令典，睿思起芳年。愿以封书奏，回銮禅肃然。
<br>
<br>　　卷74_12  「奉和圣制漕桥东送新除岳牧」苏F
<br>
<br>　　宝贤不遗俊，台阁尽g鸾。未若调人切，其如简帝难。
<br>
<br>　　上才膺出典，中旨念分官。特以专城贵，深惟列郡安。
<br>
<br>　　政行思务本，风靡属胜残。有令田知急，无分狱在宽。
<br>
<br>　　至言题睿札，殊渥洒仙翰。诏饯三台降，朝荣万国欢。
<br>
<br>　　举杯临水发，张乐拥桥观。式伫东封会，锵锵检玉坛。
<br>
<br>　　卷74_13  「奉和圣制途次旧居应制」苏F
<br>
<br>　　潞国临淄邸，天王别驾舆。出潜离隐际，小往大来初。
<br>
<br>　　东陆行春典，南阳即旧居。约川星罕驻，扶道日缡妗
<br>
<br>　　云覆连行在，风回助扫除。木行城邑望，皋落土田疏。
<br>
<br>　　昔试邦兴后，今过俗杏琛Ｊ就宁校猎，崇让不陈鱼。
<br>
<br>　　府吏趋宸，乡耆捧帝车。帐倾三饮处，闲整六飞馀。
<br>
<br>　　盛业铭汾鼎，昌期应洛书。愿陪歌赋末，留比蜀相如。
<br>
<br>　　卷74_14  「奉和圣制至长春宫登楼望稼穑之作」苏F
<br>
<br>　　帝迹奚其远，皇符之所崇。敬时尧务作，尽力禹称功。
<br>
<br>　　赫赫惟元后，经营自左冯。变芜粳稻实，流恶水泉通。
<br>
<br>　　国阜犹前豹，人疲讵昔熊。黄图巡沃野，清吹入离宫。
<br>
<br>　　是阅京坻富，仍观都邑雄。凭轩一何绮，积溜写晴空。
<br>
<br>　　礼节家安外，和平俗在中。见龙垂渭北，辞雁指河东。
<br>
<br>　　睿思方居镐，宸游若饮丰。宁夸子云从，只为猎扶风。
<br>
<br>　　卷74_15  「利州北佛龛前重于去岁题处作」苏F
<br>
<br>　　重岩载看美，分塔起层标。蜀守经涂处，巴人作礼朝。
<br>
<br>　　地疑三界出，空是六尘销。卧石铺苍藓，行塍覆绿条。
<br>
<br>　　岁年书有记，非为学题桥。
<br>
<br>　　卷74_16  「闲园即事寄韦侍郎」苏F
<br>
<br>　　结庐东城下，直望江南山。青霭远相接，白云来复还。
<br>
<br>　　拂筵红藓上，开幔绿条间。物应春偏好，情忘趣转闲。
<br>
<br>　　宪臣饶美度，联事惜徂颜。有酒空盈酌，高车不可攀。
<br>
<br>　　卷74_17  「扈从温泉同紫微黄门群公泛渭川得齐字」苏F
<br>
<br>　　虹旗映绿荑，春仗汉丰西。侍跸浮清渭，扬z降紫泥。
<br>
<br>　　近临钧石地，遥指钓璜溪。岸转帆飞疾，川平棹举齐。
<br>
<br>　　傅舟来是用，轩驭往应迷。兴阕菱歌动，沙洲乱夕p.
<br>
<br>　　卷74_18  「饯赵尚书摄御史大夫赴朔方军」苏F
<br>
<br>　　劲虏欲南窥，扬兵护朔陲。赵尧宁易印，邓禹即分麾。
<br>
<br>　　野饯回三杰，军谋用六奇。云边愁出塞，日下怆临岐。
<br>
<br>　　拔剑行人舞，挥戈战马驰。明年麟阁上，充国画于斯。
<br>
<br>　　卷74_19  「晓发兴州入陈平路」苏F
<br>
<br>　　旌节指巴岷，年年行且巡。暮来青嶂宿，朝去绿江春。
<br>
<br>　　鱼贯梁缘马，猿奔树息人。邑祠犹是汉，溪道即名陈。
<br>
<br>　　旧史饶迁谪，恒情厌苦辛。宁知报恩者，天子一忠臣。
<br>
<br>　　卷74_20  「同饯阳将军兼源州都督御史中丞」苏F
<br>
<br>　　右地接龟沙，中朝任虎牙。然明方改俗，去病不为家。
<br>
<br>　　将礼登坛盛，军容出塞华。朔风摇汉鼓，边马思胡笳。
<br>
<br>　　旗合无邀正，冠危有触邪。当看劳还日，及此御沟花。
<br>
<br>　　卷74_21  「扈从凤泉和崔黄门喜恩旨解严罢围之作」苏F
<br>
<br>　　辇路岐山曲，储胥渭水湄。教成提将鼓，礼备植虞旗。
<br>
<br>　　不取从畋乐，先流去杀慈。舜韶同舞日，汤祝尽飞时。
<br>
<br>　　物应阳和施，人知雨露私。何如穆天子，七萃几劳师。
<br>
<br>　　卷74_22  「秋夜寓直中书呈黄门舅」苏F
<br>
<br>　　帘栊上夜钩，清列听更筹。忽共鸡枝老，还如骑省秋。
<br>
<br>　　循庭喜三入，对渚忆双游。紫绂名初拜，黄缣迹尚留。
<br>
<br>　　月舒当北幌，云赋直东楼。恩渥迷天施，童蒙慰我求。
<br>
<br>　　迟君台鼎节，闻义一承流。
<br>
<br>　　卷74_23  「先是新昌小园期京兆尹一访兼郎官数子自顷沉疴…成章」苏F
<br>
<br>　　独好中林隐，先期上月春。闲花傍户落，喧鸟逼檐驯。
<br>
<br>　　寂寞东坡叟，传呼北里人。在山琴易调，开瓮酒归醇。
<br>
<br>　　伫望应三接，弥留忽几旬。不疑丹火变，空负绿条新。
<br>
<br>　　斗蚁闻常日，歌龙值此辰。其如众君子，嘉会阻清尘。
<br>
<br>　　卷74_24  「奉和马常侍寺中之作」苏F
<br>
<br>　　怨暑时云谢，愆阳泽暂偏。鼎陈从祀日，钥动问刑年。
<br>
<br>　　绛服龙雩寝，玄冠马使旋。作霖期傅说，为旱听周宣。
<br>
<br>　　河岳阴符启，星辰暗檄传。浮凉吹景气，飞动洒空烟。
<br>
<br>　　飒飒将秋近，沉沉与暝连。分湍泾水石，合颖雍州田。
<br>
<br>　　德施超三五，文雄赋十千。及斯何以乐，明主敬人天。
<br>
<br>　　卷74_25  「慈恩寺二月半寓言」苏F
<br>
<br>　　二月韶春半，三空霁景初。献来应有受，灭尽竟无馀。
<br>
<br>　　化迹传官寺，归诚谒梵居。殿堂花覆席，观阁柳垂疏。
<br>
<br>　　共命枝间鸟，长生水上鱼。问津窥彼岸，迷路得真车。
<br>
<br>　　行密幽关静，谈精俗态祛。稻麻欣所遇，蓬箨怆焉如。
<br>
<br>　　不驻秦京陌，还题蜀郡舆。爱离方自此，回望独蹰躇。
<br>
<br>　　卷74_26  「饯泽州卢使君赴任」苏F
<br>
<br>　　闻道降纶书，为邦建彩。政凭循吏往，才以贵卿除。
<br>
<br>　　词赋良无敌，声华蔼有馀。荣承四岳后，请绝五天初。
<br>
<br>　　关路通秦壁，城池接晋墟。撰期行子赋，分典列侯居。
<br>
<br>　　别望喧追饯，离言系惨舒。平芜寒蛩乱，乔木夜蝉疏。
<br>
<br>　　寥秋先起，推移月向诸。旧交何以赠，客至待烹鱼。
<br>
<br>　　卷74_27  「陈仓别陇州司户李维深」苏F
<br>
<br>　　京国自携手，同途欣解颐。情言正的的，春物宛迟迟。
<br>
<br>　　忽背雕戎役，旋瞻获宝祠。蜀城余出守，吴岳尔归思。
<br>
<br>　　欢惬更伤此，眷殷殊念兹。扬麾北林径，石南涧湄。
<br>
<br>　　中作壶觞饯，回添道路悲。数花临磴日，百草覆田时。
<br>
<br>　　有美同人意，无为行子辞。酣歌拔剑起，毋是答恩私。
<br>
<br>　　卷74_28  「奉和崔尚书赠大理陆卿鸿胪刘卿见示之作」苏F
<br>
<br>　　戏藻嘉鱼乐，栖梧见凤飞。类从皆有召，声应乃无违。
<br>
<br>　　美价逢时出，奇才选众稀。避堂贻后政，扫第发前几。
<br>
<br>　　出曳仙人履，还熏侍女衣。省中何赫奕，庭际满芳菲。
<br>
<br>　　吏部端清鉴，丞郎肃紫机。会心歌咏是，回迹宴言非。
<br>
<br>　　北寺邻玄阙，南城写翠微。参差交隐见，仿佛接光辉。
<br>
<br>　　宾序尝柔德，刑孚已霁威。巨源林下契，不速自同归。
<br>
<br>　　卷74_29  「敬和崔尚书大明朝堂雨后望终南山见示之作」苏F
<br>
<br>　　奕奕轻车至，清晨朝未央。未央在霄极，中路视咸阳。
<br>
<br>　　委曲汉京近，周回秦塞长。日华动泾渭，天翠合岐梁。
<br>
<br>　　五丈旌旗色，百层鞴狻６连归马地，南指斗鸡场。
<br>
<br>　　晴壑照金鳎秋云含璧。由余窥霸国，萧相奉兴王。
<br>
<br>　　功役隐不见，颂声存复扬。权宜珍构绝，圣作宝图昌。
<br>
<br>　　在德期巢燧，居安法禹汤。冢卿才顺美，多士赋成章。
<br>
<br>　　价重三台俊，名超百郡良。焉知掖垣下，陈力自迷方。
<br>
<br>　　卷74_30  「夜闻故梓州韦使君明当引绋感而成章」苏F
<br>
<br>　　恻矣南邻问，冥然东岱幽。里\宁相杵，朝叹忽迁舟。
<br>
<br>　　君心惟伯仲，吾人复款游。对连时亦早，交喜岁才周。
<br>
<br>　　序发扶阳赠，文因司寇酬。讵期危露尽，相续逝川流。
<br>
<br>　　卧疾无三吊，居闲有百忧。振风吟鼓夕，明月照帷秋。
<br>
<br>　　藓驳题诗馆，杨疏奏伎楼。共将歌笑叹，转为弟兄留。
<br>
<br>　　感物存如梦，观生去若浮。余非忘情者，雪涕报林丘。
<br>
<br>　　卷74_31  「御箭连中双兔」苏F
<br>
<br>　　宸游经上苑，羽猎向闲田。狡兔初迷窟，纤骊讵著鞭。
<br>
<br>　　三驱仍百步，一发遂双连。影射含霜草，魂消向月弦。
<br>
<br>　　欢声动寒木，喜气满晴天。那似陈王意，空随乐府篇。
<br>
<br>　　卷74_32  「奉和圣制过潼津关」苏F
<br>
<br>　　在德何夷险，观风复往还。自能同善闭，中路可无关。
<br>
<br>　　卷74_33  「山鹧鸪词二首」苏F
<br>
<br>　　玉关征戍久，空闺人独愁。寒露湿青苔，别来蓬鬓秋。
<br>
<br>　　人坐青楼晚，莺语百花时。愁多人易老，断肠君不知。
<br>
<br>　　卷74_34  「汾上惊秋」苏F
<br>
<br>　　北风吹白云，万里渡河汾。心绪逢摇落，秋声不可闻。
<br>
<br>　　卷74_35  「山驿闲卧即事」苏F
<br>
<br>　　息燕归檐静，飞花落院闲。不愁愁自著，谁道忆乡关。
<br>
<br>　　卷74_36  「将赴益州题小园壁」苏F
<br>
<br>　　岁穷惟益老，春至却辞家。可惜东园树，无人也作花。
<br>
<br>　　卷74_37  「咏礼部尚书厅后鹊」苏F
<br>
<br>　　怀印喜将归，窥巢恋且依。自知栖不定，还欲向南飞。
<br>
<br>　　卷74_38  「咏死兔」苏F
<br>
<br>　　兔子死兰弹，持来挂竹竿。试将明镜照，何异月中看。
<br>
<br>　　卷74_39  「夜宴安乐公主新宅」苏F
<br>
<br>　　车如流水马如龙，仙史高台十二重。
<br>
<br>　　天上初移衡汉匹，可怜歌舞夜相从。
<br>
<br>　　卷74_40  「侍宴桃花园咏桃花应制」苏F
<br>
<br>　　桃花灼灼有光辉，无数成蹊点更飞。
<br>
<br>　　为见芳林含笑待，遂同温树不言归。
<br>
<br>　　卷74_41  「奉和圣制幸韦嗣立庄应制」苏F
<br>
<br>　　树色参差隐翠微，泉流百尺向空飞。
<br>
<br>　　传闻此处投竿住，遂使兹辰扈跸归。
<br>
<br>　　卷74_42  「重送舒公」苏F
<br>
<br>　　散骑金貂服彩衣，松花水上逐春归。
<br>
<br>　　悬知邑里遥相望，事主荣亲代所稀。
<br>
<br>　　卷74_43  「句」苏F
<br>
<br>　　飞埃结红雾，游盖飘青云。
<br>
<br>　　指如十挺墨，耳似两张匙。
<br>
<br>　　丑虽有足，甲不全身。见君无口，知伊少人。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
