<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百八十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百八十九
<br>
<br>　　卷889_1  「好时光」李隆基
<br>
<br>　　宝髻偏宜宫样，莲脸嫩，体红香。眉黛不须张敞画，
<br>
<br>　　天教入鬓长¤
<br>
<br>　　莫倚倾国貌，嫁取个，有情郎。彼此当年少，
<br>
<br>　　莫负好时光。
<br>
<br>　　卷889_2  「巫山一段云」李晔
<br>
<br>　　缥缈云间质，盈盈波上身。袖罗斜举动埃尘，明艳不胜春¤
<br>
<br>　　翠鬓晚妆烟重，寂寂阳台一梦。冰眸莲脸见长新，
<br>
<br>　　巫峡更何人。
<br>
<br>　　蝶舞梨园雪，莺啼柳带烟。小池残日艳阳天，苎萝山又山¤
<br>
<br>　　青鸟不来愁绝，忍看鸳鸯双结。春风一等少年心，
<br>
<br>　　闲情恨不禁。
<br>
<br>　　卷889_3  「菩萨蛮（又名子夜歌、巫山一片云、重叠金）」李晔
<br>
<br>　　登楼遥望秦宫殿，茫茫只见双飞燕。渭水一条流，
<br>
<br>　　千山与万丘¤
<br>
<br>　　远烟笼碧树，陌上行人去。安得有英雄，迎归大内中。
<br>
<br>　　飘飘且在三峰下，秋风往往堪沾洒。肠断忆仙宫，
<br>
<br>　　朦胧烟雾中¤
<br>
<br>　　思梦时时睡，不语长如醉。早晚是归期，苍穹知不知。
<br>
<br>　　卷889_4  「一叶落」李存勖
<br>
<br>　　一叶落，搴朱箔，此时景物正萧索。画楼月影寒，
<br>
<br>　　西风吹罗幕。吹罗幕，往事思量著。
<br>
<br>　　卷889_5  「如梦令（一名忆仙姿、宴桃源、比梅）」李存勖
<br>
<br>　　曾宴桃源深洞，一曲清歌舞凤。长记别伊时，
<br>
<br>　　和泪出门相送。如梦，如梦，残月落花烟重。
<br>
<br>　　卷889_6  「阳台梦」李存勖
<br>
<br>　　薄罗衫子金泥缝，困纤腰怯铢衣重。笑迎移步小兰丛，
<br>
<br>　　金翘玉凤¤
<br>
<br>　　娇多情脉脉，羞把同心拈弄。楚天云雨却相和，
<br>
<br>　　又入阳台梦。
<br>
<br>　　卷889_7  「歌头」李存勖
<br>
<br>　　赏芳春，暖风飘箔。莺啼绿树，轻烟笼晚阁。杏桃红，
<br>
<br>　　开繁萼。灵和殿，禁柳千行斜，金丝络。夏云多，
<br>
<br>　　奇峰如削。纨扇动微凉，轻绡薄，梅雨霁，火云烁。
<br>
<br>　　临水槛，永日逃繁暑，泛觥酌¤
<br>
<br>　　露华浓，冷高梧，凋万叶。一霎晚风，蝉声新雨歇。
<br>
<br>　　惜惜此光阴，如流水。东篱菊残时，叹萧索。繁阴积，
<br>
<br>　　岁时暮，景难留。不觉朱颜失却，好容光。且且须呼宾友，
<br>
<br>　　西园长宵。宴云谣，歌皓齿，且行乐。
<br>
<br>　　卷889_8  「浣溪纱（一作浣纱溪、小庭花）」李Z
<br>
<br>　　风压轻云贴水飞，乍晴池馆燕争泥，沈郎多病不胜衣¤
<br>
<br>　　沙上未闻鸿雁信，竹间时听鹧鸪啼，此情惟有落花知。
<br>
<br>　　卷889_9  「摊破浣溪沙（一名山花子）」李Z
<br>
<br>　　菡萏香销翠叶残，西风愁起绿波间。还与韶光共憔悴，
<br>
<br>　　不堪看¤
<br>
<br>　　细雨梦回鸡塞远，小楼吹彻玉笙寒。多少泪珠何限恨，
<br>
<br>　　倚阑干。
<br>
<br>　　手卷真珠上玉钩，依前春恨锁重楼。风里落花谁是主，
<br>
<br>　　思悠悠¤
<br>
<br>　　青鸟不传云外信，丁香空结雨中愁。回首渌波三峡暮，
<br>
<br>　　接天流。
<br>
<br>　　卷889_10  「渔父（一名渔歌子）」李煜
<br>
<br>　　浪花有意千里雪，桃花无言一队春。一壶酒，一竿身，
<br>
<br>　　快活如侬有几人¤
<br>
<br>　　一棹春风一叶舟，一纶茧缕一轻钩。花满渚，酒满瓯，
<br>
<br>　　万顷波中得自由。
<br>
<br>　　卷889_11  「忆江南」李煜
<br>
<br>　　（一名望江南、梦江南、江南好、梦江口、望江梅、
<br>
<br>　　归塞北、谢秋娘、春去也）
<br>
<br>　　多少恨，昨夜梦魂中。还似旧时游上苑，
<br>
<br>　　车如流水马如龙。花月正春风。
<br>
<br>　　多少泪，沾袖复横颐。心事莫将和泪滴，
<br>
<br>　　凤笙休向月明吹。肠断更无疑。
<br>
<br>　　闲梦远，南国正芳春。船上管弦江面绿，
<br>
<br>　　满城飞絮混轻尘。愁杀看花人。
<br>
<br>　　闲梦远，南国正清秋。千里江山寒色暮，
<br>
<br>　　芦花深处泊孤舟。笛在月明楼。
<br>
<br>　　卷889_12  「捣练子（一名深院月）」李煜
<br>
<br>　　深院静，小庭空，断续寒砧断续风。无奈夜长人不寐，
<br>
<br>　　数声和月到帘栊。
<br>
<br>　　云鬓乱，晚妆残，带恨眉儿远岫攒。斜托香腮春笋懒，
<br>
<br>　　为谁和泪倚阑干。
<br>
<br>　　卷889_13  「相见欢（一名乌夜啼）」李煜
<br>
<br>　　（又名上西楼、西楼子、月上瓜洲、秋夜月、忆真妃）
<br>
<br>　　林花谢了春红，太匆匆。无奈朝来寒雨，晚来风¤
<br>
<br>　　胭脂泪，相留醉，几时重。自是人生长恨，水长东。
<br>
<br>　　无言独上西楼，月如钩。寂寞梧桐深院，锁清秋¤
<br>
<br>　　剪不断，理还乱，是离愁。别是一般滋味，在心头。
<br>
<br>　　卷889_14  「长相思（一名双红豆、山渐青、忆多娇）」李煜
<br>
<br>　　一重山，两重山。山远天高烟水寒，相思枫叶丹¤
<br>
<br>　　菊花开，菊花残。塞雁高飞人未还，一帘风月闲。
<br>
<br>　　云一涡，玉一梭。澹澹衫儿薄薄罗，轻颦双黛螺¤
<br>
<br>　　秋风多，雨如和。帘外芭蕉三两窠，夜长人奈何。
<br>
<br>　　卷889_15  「浣溪沙」李煜
<br>
<br>　　红日已高三丈透，金炉次第添香兽，红锦地衣随步皱¤
<br>
<br>　　佳人舞点金钗溜，酒恶时拈花蕊嗅，别殿遥闻箫鼓奏。
<br>
<br>　　转烛飘蓬一梦归，欲寻陈迹怅人非，天教心愿与身违¤
<br>
<br>　　待月池台空逝水，荫花楼阁漫斜晖，登临不惜更沾衣。
<br>
<br>　　卷889_16  「采桑子（一名丑奴儿、罗敷媚、罗敷艳歌）」李煜
<br>
<br>　　辘轳金井梧桐晚，几树惊秋。昼雨如愁，百尺虾须上玉钩¤
<br>
<br>　　琼窗春断双蛾皱，回首边头。欲寄鳞游，九曲寒波不溯流。
<br>
<br>　　亭前春逐红英尽，舞态徘徊。细雨霏微，不放双眉时暂开¤
<br>
<br>　　绿窗冷静芳音断，香印成灰。可奈情怀，欲睡朦胧入梦来。
<br>
<br>　　卷889_17  「菩萨蛮」李煜
<br>
<br>　　花明月暗笼轻雾，今宵好向郎边去。i袜步香阶，
<br>
<br>　　手提金缕鞋¤
<br>
<br>　　画堂南畔见，一晌偎人颤。好为出来难，教君恣意怜。
<br>
<br>　　蓬莱院闭天台女，画堂昼寝无人语。抛枕翠云光，
<br>
<br>　　绣衣闻异香¤
<br>
<br>　　潜来珠锁动，惊觉鸳鸯梦。慢脸笑盈盈，相看无限情。
<br>
<br>　　铜簧韵脆锵寒竹，新声慢奏移纤玉。眼色暗相钩，
<br>
<br>　　秋波横欲流¤
<br>
<br>　　雨云深绣户，来便谐衷素。宴罢又成空，梦迷春睡中。
<br>
<br>　　人生愁恨何能免，消魂独我情何限。故国梦重归，
<br>
<br>　　觉来双泪垂¤
<br>
<br>　　高楼谁与上，长记秋晴望。往事已成空，还如一梦中。
<br>
<br>　　卷889_18  「清平乐（一名忆萝月）」李煜
<br>
<br>　　别来春半，触目愁肠断。砌下落梅如雪乱，拂了一身还满¤
<br>
<br>　　雁来音信无凭，路遥归梦难成。离恨却如春草，
<br>
<br>　　更行更远还生。
<br>
<br>　　卷889_19  「喜迁莺（一名鹤冲天、燕归来）」李煜
<br>
<br>　　晓月坠，宿云微，无语枕频欹。梦回芳草思依依，
<br>
<br>　　天远雁声稀¤
<br>
<br>　　啼莺散，馀花乱，寂寞画堂深院。片红休扫尽从伊，
<br>
<br>　　留待舞人归。
<br>
<br>　　卷889_20  「阮郎归（一名醉桃源、碧桃春）」李煜
<br>
<br>　　东风吹水日衔山，春来长是闲。落花狼藉酒阑珊，
<br>
<br>　　笙歌醉梦间¤
<br>
<br>　　春睡觉，晚妆残，无人整翠鬟。留连光景惜朱颜，
<br>
<br>　　黄昏独倚阑。
<br>
<br>　　卷889_21  「锦堂春（一名乌夜啼）」李煜
<br>
<br>　　昨夜风兼雨，帘帏飒飒秋声。烛残漏滴频欹枕，
<br>
<br>　　起坐不能平¤
<br>
<br>　　世事漫随流水，算来一梦浮生。醉乡路稳宜频到，
<br>
<br>　　此外不堪行。
<br>
<br>　　卷889_22  「应天长」李煜
<br>
<br>　　一钩初月临妆镜，蝉鬓凤钗慵不整。重帘静，层楼迥，
<br>
<br>　　惆怅落花风不定¤
<br>
<br>　　柳堤芳草径，梦断辘轳金井。昨夜更阑酒醒，春愁过却病。
<br>
<br>　　卷889_23  「望远行」李煜
<br>
<br>　　碧砌花光照眼明，朱扉长日镇长扃。馀寒欲去梦难成，
<br>
<br>　　炉香烟冷自亭亭¤
<br>
<br>　　辽阳月，秣陵砧，不传消息但传情。黄金台下忽然惊，
<br>
<br>　　征人归日二毛生。
<br>
<br>　　卷889_24  「浪淘沙（一名卖花声）」李煜
<br>
<br>　　帘外雨潺潺，春意阑珊。罗衾不耐五更寒。
<br>
<br>　　梦里不知身是客，一晌贪欢¤
<br>
<br>　　独自暮凭阑，无限江山。别时容易见时难。
<br>
<br>　　流水落花春去也，天上人间。
<br>
<br>　　往事只堪哀，对景难排。秋风庭院藓侵阶。
<br>
<br>　　一桁珠帘闲不卷，终日谁来¤
<br>
<br>　　金剑已沈埋，壮气蒿莱。晚凉天净月华开。
<br>
<br>　　想得玉楼瑶殿影，空照秦淮。
<br>
<br>　　卷889_25  「木兰花（一名玉楼春、春晓曲、惜春容）」李煜
<br>
<br>　　晓妆初了明肌雪，春殿嫔娥鱼贯列。凤箫声断水云闲，
<br>
<br>　　重按霓裳歌遍彻¤
<br>
<br>　　临风谁更飘香屑，醉拍阑干情未切。归时休放烛花红，
<br>
<br>　　待蹋马蹄清夜月。
<br>
<br>　　卷889_26  「虞美人」李煜
<br>
<br>　　风回小院庭芜绿，柳眼春相续。凭阑半日独无言，
<br>
<br>　　依旧竹声新月，似当年¤
<br>
<br>　　笙歌未散尊在，池面冰初解。烛明香暗画楼深，
<br>
<br>　　满鬓清霜残雪，思难禁。
<br>
<br>　　春花秋月何时了，往事知多少。小楼昨夜又东风，
<br>
<br>　　故国不堪回首月明中¤
<br>
<br>　　雕阑玉砌应犹在，只是朱颜改。问君能有几多愁，
<br>
<br>　　恰似一江春水向东流。
<br>
<br>　　卷889_27  「一斛珠（一名醉落魄）」李煜
<br>
<br>　　晚妆初过，沈檀轻注些儿个。向人微露丁香颗。
<br>
<br>　　一曲清歌，暂引樱桃破¤
<br>
<br>　　罗袖`残殷色可，杯深旋被香醪稹
<br>
<br>　　绣床斜凭娇无那。烂嚼红茸，笑向檀郎唾。
<br>
<br>　　卷889_28  「临江仙」李煜
<br>
<br>　　樱桃落尽春归去，蝶翻轻粉双飞。子规啼月小楼西。
<br>
<br>　　玉钩罗幕，惆怅暮烟垂¤
<br>
<br>　　别巷寂寥人散后，望残烟草低迷。炉香闲袅凤凰儿。
<br>
<br>　　空持罗带，回首恨依依。
<br>
<br>　　卷889_29  「蝶恋花」李煜
<br>
<br>　　（一名一箩金、黄金缕、明月生南浦、凤栖梧、
<br>
<br>　　鹊蹋枝、卷珠帘、鱼水同欢）
<br>
<br>　　遥夜亭皋闲信步。才过清明，渐觉伤春暮。
<br>
<br>　　数点雨声风约住，朦胧澹月云来去¤
<br>
<br>　　桃李依依香暗度。谁在秋千，笑里轻轻语。
<br>
<br>　　一片芳心千万绪，人间没个安排处。
<br>
<br>　　卷889_30  「破阵子（一名十拍子）」李煜
<br>
<br>　　四十年来家国，三千里地山河。凤阙龙楼连霄汉，
<br>
<br>　　玉树琼枝作烟萝，几曾识干戈。¤
<br>
<br>　　一旦归为臣虏，沈腰潘鬓销磨。最是苍黄辞庙日，
<br>
<br>　　教坊独奏别离歌，垂泪对宫娥。
<br>
<br>　　卷889_31  「醉妆词」王衍
<br>
<br>　　者边走，那边走，只是寻花柳。那边走，者边走，
<br>
<br>　　莫厌金杯酒。
<br>
<br>　　卷889_32  「甘州曲」王衍
<br>
<br>　　画罗裙，能解束，称腰身。柳眉桃脸不胜春。
<br>
<br>　　薄媚足精神，可惜沦落在风尘。
<br>
<br>　　卷889_33  「木兰花」孟昶
<br>
<br>　　冰肌玉骨清无汗，水殿风来暗香满。绣帘一点月窥人，
<br>
<br>　　欹枕钗横云鬓乱¤
<br>
<br>　　起来琼户启无声，时见疏星渡河汉。屈指西风几时来，
<br>
<br>　　只恐流年暗中换。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
