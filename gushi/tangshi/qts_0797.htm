<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百九十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百九十七
<br>
<br>　　卷797_1  「离别难」武后宫人
<br>
<br>　　此别难重陈，花飞复恋人。来时梅覆雪，去日柳含春。
<br>
<br>　　物候催行客，归途淑气新。剡川今已远，魂梦暗相亲。
<br>
<br>　　卷797_2  「袍中诗」开元宫人
<br>
<br>　　沙场征戍客，寒苦若为眠。战袍经手作，知落阿谁边。
<br>
<br>　　蓄意多添线，含情更著绵。今生已过也，结取后生缘。
<br>
<br>　　卷797_3  「题洛苑梧叶上」天宝宫人
<br>
<br>　　旧宠悲秋扇，新恩寄早春。聊题一片叶，将寄接流人。
<br>
<br>　　卷797_4  「又题」天宝宫人
<br>
<br>　　一叶题诗出禁城，谁人酬和独含情。
<br>
<br>　　自嗟不及波中叶，荡漾乘春取次行。
<br>
<br>　　卷797_5  「题花叶诗」德宗宫人
<br>
<br>　　一入深宫里，无由得见春。题诗花叶上，寄与接流人。
<br>
<br>　　卷797_6  「题红叶」宣宗宫人
<br>
<br>　　流水何太急，深宫尽日闲。殷勤谢红叶，好去到人间。
<br>
<br>　　卷797_7  「金锁诗」僖宗宫人
<br>
<br>　　玉烛制袍夜，金刀呵手裁。锁寄千里客，锁心终不开。
<br>
<br>　　卷797_8  「随驾游青城」李舜弦
<br>
<br>　　因随八马上仙山，顿隔尘埃物象闲。
<br>
<br>　　只恐西追王母宴，却忧难得到人间。
<br>
<br>　　卷797_9  「蜀宫应制」李舜弦
<br>
<br>　　浓树禁花开后庭，饮筵中散酒微醒。
<br>
<br>　　饔瓴菅阶湿，钟晓愁吟独倚屏。
<br>
<br>　　卷797_10  「钓鱼不得」李舜弦
<br>
<br>　　尽日池边钓锦鳞，芰荷香里暗消魂。
<br>
<br>　　依稀纵有寻香饵，知是金钩不肯吞。
<br>
<br>　　卷797_11  「宫词（一作王建诗，又作花蕊夫人诗）」李玉箫
<br>
<br>　　鸳鸯瓦上瞥然声，昼寝宫娥梦里惊。
<br>
<br>　　元是我王金弹子，海棠花下打流莺。
<br>
<br>　　卷797_12  「太平诗」金真德
<br>
<br>　　大唐开鸿业，巍巍皇猷昌。止戈戎衣定，修文继百王。
<br>
<br>　　统天崇雨施，理物体含章。深仁谐日月，抚运迈时康。
<br>
<br>　　幡旗既赫赫，钲鼓何BB.外夷违命者，翦覆被大殃。
<br>
<br>　　和风凝宇宙，遐迩竞呈祥。四时调玉烛，七曜巡万方。
<br>
<br>　　维岳降宰辅，维帝用忠良。三五咸一德，昭我皇家唐。
<br>
<br>　　卷797_13  「句」宝历宫人
<br>
<br>　　宝帐香重重，一双红芙蓉。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
