<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百六十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百六十八
<br>
<br>　　卷468_1  「苦妇词」刘言史
<br>
<br>　　地远易骄崇，用刑匪精研。哀哉苦妇身，夫死百殃缠。
<br>
<br>　　草草催出门，衣堕发披肩。独随军吏行，当夕余欲迁。
<br>
<br>　　来时已厌生，到此自不全。临江卧黄砂，二子死在边。
<br>
<br>　　气哕不发声，背头血涓涓。有时强为言，只是尤青天。
<br>
<br>　　稿蓐无一枝，冷气两悬悬。穷荒夷教卑，骨肉病弃捐。
<br>
<br>　　况非本族音，肌露谁为怜。事痛感行宾，住得贪程船。
<br>
<br>　　必当负严法，岂有胎孕篇。游畋复释，羔兔尚免r.
<br>
<br>　　何处摈逐深，一罪三见颠。校尉勋望重，幕府才且贤。
<br>
<br>　　兰裙间珠履，食玉处花筵。但勿轻所暗，莫虑无人焉。
<br>
<br>　　卷468_2  「与孟郊洛北野泉上煎茶」刘言史
<br>
<br>　　粉细越笋芽，野煎寒溪滨。恐乖灵草性，触事皆手亲。
<br>
<br>　　敲石取鲜火，撇泉避腥鳞。荧荧爨风铛，拾得坠巢薪。
<br>
<br>　　洁色既爽别，浮氲亦殷勤。以兹委曲静，求得正味真。
<br>
<br>　　宛如摘山时，自f指下春。湘瓷泛轻花，涤尽昏渴神。
<br>
<br>　　此游惬醒趣，可以话高人。
<br>
<br>　　卷468_3  「七夕歌」刘言史
<br>
<br>　　星寥寥兮月细轮，佳期可想兮不可亲。云衣香薄妆态新，
<br>
<br>　　彩悠悠度天津。玉幌相逢夜将极，妖红惨黛生愁色。
<br>
<br>　　寂寞低容入旧机，歇著金梭思往夕。人间不见因谁知，
<br>
<br>　　万家闺艳求此时。碧空露重彩盘湿，花上乞得蜘蛛丝。
<br>
<br>　　卷468_4  「立秋日」刘言史
<br>
<br>　　商风动叶初，萧索一贫居。老性容茶少，羸肌与簟疏。
<br>
<br>　　旧醅难重漉，新菜未胜I.才薄无潘兴，便便画偃庐。
<br>
<br>　　卷468_5  「题茅山仙台药院」刘言史
<br>
<br>　　扰扰浮生外，华阳一洞春。道书金字小，仙圃玉苗新。
<br>
<br>　　芝草迎飞燕，桃花笑俗人。楼台争耸汉，鸡犬亦嫌秦。
<br>
<br>　　愿得青芽散，长年驻此身。
<br>
<br>　　卷468_6  「送婆罗门归本国」刘言史
<br>
<br>　　刹利王孙字迦摄，竹锥横写叱萝叶。遥知汉地未有经，
<br>
<br>　　手牵白马绕天行。龟兹碛西胡雪黑，大师冻死来不得。
<br>
<br>　　地尽年深始到船，海里更行三十国。行多耳断金环落，
<br>
<br>　　冉冉悠悠不停脚。马死经留却去时，往来应尽一生期。
<br>
<br>　　出漠独行人绝处，碛西天漏雨丝丝。
<br>
<br>　　卷468_7  「潇湘游」刘言史
<br>
<br>　　夷女采山蕉，缉纱浸江水。野花满髻妆色新，
<br>
<br>　　闲歌G乃深峡里。G乃知从何处生，当时泣舜肠断声。
<br>
<br>　　翠华寂寞婵娟没，野筱空馀红泪情。青烟冥冥覆杉桂，
<br>
<br>　　崖壁凌天风雨细。昔人幽恨此地遗，绿芳红艳含怨姿。
<br>
<br>　　清猿未尽鼯鼠切，泪水流到湘妃祠。北人莫作潇湘游，
<br>
<br>　　九疑云入苍梧愁。
<br>
<br>　　卷468_8  「放萤怨」刘言史
<br>
<br>　　放萤去，不须留，聚时年少今白头。架中科斗万馀卷，
<br>
<br>　　一字千回重照见。青云杳渺不可亲，开囊欲放增馀怨。
<br>
<br>　　且逍遥，还酩酊，仲舒漫不窥园井。那将寂寞老病身，
<br>
<br>　　更就微虫借光影。欲放时，泪沾裳。冲篱落，千点光。
<br>
<br>　　卷468_9  「观绳伎（潞府李相公席上作）」刘言史
<br>
<br>　　泰陵遗乐何最珍，彩绳冉冉天仙人。广场寒食风日好，
<br>
<br>　　百夫伐鼓锦臂新。银画青绡抹云发，高处绮罗香更切。
<br>
<br>　　重肩接立三四层，著屐背行仍应节。两边丸剑渐相迎，
<br>
<br>　　侧身交步何轻盈。闪然欲落却收得，万人肉上寒毛生。
<br>
<br>　　危机险势无不有，倒挂纤腰学垂柳。下来一一芙蓉姿，
<br>
<br>　　粉薄钿稀态转奇。坐中还有沾巾者，曾见先皇初教时。
<br>
<br>　　卷468_10  「买花谣」刘言史
<br>
<br>　　杜陵村人不田穑，入谷经G复缘壁。每至南山草木春，
<br>
<br>　　即向侯家取金碧。幽艳凝华春景曙，林夫移得将何处。
<br>
<br>　　蝶惜芳丛送下山，寻断孤香始回去。豪少居连T鹊东，
<br>
<br>　　千金使买一株红。院多花少栽未得，零落绿娥纤指中。
<br>
<br>　　咸阳亲戚长安里，无限将金买花子。浇红湿绿千万家，
<br>
<br>　　青丝玉轳声哑哑。
<br>
<br>　　卷468_11  「王中丞宅夜观舞胡腾（王中丞武俊也）」刘言史
<br>
<br>　　石国胡儿人见少，蹲舞尊前急如鸟。织成蕃帽虚顶尖，
<br>
<br>　　细酆衫双袖小。手中抛下蒲萄盏，西顾忽思乡路远。
<br>
<br>　　跳身转毂宝带鸣，弄脚缤纷锦靴软。四座无言皆瞪目，
<br>
<br>　　横笛琵琶遍头促。乱腾新毯雪朱毛，傍拂轻花下红烛。
<br>
<br>　　酒阑舞罢丝管绝，木槿花西见残月。
<br>
<br>　　卷468_12  「竹里梅」刘言史
<br>
<br>　　竹里梅花相并枝，梅花正发竹枝垂。
<br>
<br>　　风吹总向竹枝上，直似王家雪下时。
<br>
<br>　　卷468_13  「春过赵墟」刘言史
<br>
<br>　　下马邯郸陌头歇，寂寥崩隧临车辙。古柏重生枝亦乾，
<br>
<br>　　馀燎见风幽焰灭。白蒿微发紫槿新，行人感此复悲春。
<br>
<br>　　卷468_14  「初下东周赠孟郊」刘言史
<br>
<br>　　鹤老身更b3，龟死壳亦灵。正信非外沿，终始全本情。
<br>
<br>　　童子不戏尘，积书就岩扃。身著木叶衣，养鹿兼几。
<br>
<br>　　偶随下山云，荏苒失故程。渐入机险中，危思难太行。
<br>
<br>　　十发九缕丝，悠然东周城。言词野麋态，出口多累形。
<br>
<br>　　因依汉元寮，未似羁细轻。冷灶助新热，静砧与寒声。
<br>
<br>　　断蓬在门栏，岂当桃李荣。寄食若蠹虫，侵损利微生。
<br>
<br>　　固非拙为强，懦劣外疗并。素坚冰蘖心，洁持保坚贞。
<br>
<br>　　修文返正风，刊字齐古经。惭将衰末分，高栖喧世名。
<br>
<br>　　卷468_15  「过春秋峡」刘言史
<br>
<br>　　峭壁苍苍苔色新，无风晴景自胜春。
<br>
<br>　　不知何树幽崖里，腊月开花似北人。
<br>
<br>　　卷468_16  「长门怨」刘言史
<br>
<br>　　独坐炉边结夜愁，暂时思去亦难留。
<br>
<br>　　手持金箸垂红泪，乱拨寒灰不举头。
<br>
<br>　　卷468_17  「春游曲」刘言史
<br>
<br>　　花颔红i一何偏，绿槐香陌欲朝天。
<br>
<br>　　仍嫌众里娇行疾，傍镫深藏白玉鞭。
<br>
<br>　　喷沫团香小桂条，玉鞭兼赐霍嫖姚。
<br>
<br>　　弄影便从天禁出，碧蹄声碎五门桥。
<br>
<br>　　卷468_18  「广州王园寺伏日即事寄北中亲友」刘言史
<br>
<br>　　南越逢初伏，东林度一朝。曲池煎畏景，高阁绝微飙。
<br>
<br>　　竹簟移先洒，蒲葵破复摇。地偏毛瘴近，山毒火威饶。
<br>
<br>　　`汗如濯，亲床枕并烧。坠枝伤翠羽，萎叶惜红蕉。
<br>
<br>　　且困流金炽，难成独酌谣。望霖窥润础，思吹候生条。
<br>
<br>　　旅恨生乌浒，乡心系洛桥。谁怜在炎客，一夕壮容销。
<br>
<br>　　卷468_19  「立秋」刘言史
<br>
<br>　　兹晨戒流火，商飙早已惊。云天收夏色，木叶动秋声。
<br>
<br>　　卷468_20  「别落花」刘言史
<br>
<br>　　风艳霏霏去，羁人处处游。明年纵相见，不在此枝头。
<br>
<br>　　卷468_21  「登甘露台」刘言史
<br>
<br>　　偶至无尘空翠间，雨花甘露境闲闲。
<br>
<br>　　身心未寂终为累，非想天中独退还。
<br>
<br>　　卷468_22  「夜泊润州江口」刘言史
<br>
<br>　　秋江欲起白头波，贾客瞻风无渡河。
<br>
<br>　　千船火绝寒宵半，独听钟声觉寺多。
<br>
<br>　　卷468_23  「看山木瓜花二首」刘言史
<br>
<br>　　`露凝氛紫艳新，千般婉娜不胜春。
<br>
<br>　　年年此树花开日，出尽丹阳郭里人。
<br>
<br>　　柔枝湿艳亚朱栏，暂作庭芳便欲残。
<br>
<br>　　深藏数片将归去，红缕金针绣取看。
<br>
<br>　　卷468_24  「题十三弟竹园」刘言史
<br>
<br>　　绕屋扶疏耸翠茎，苔滋粉漾有幽情。
<br>
<br>　　丹阳万户春光静，独自君家秋雨声。
<br>
<br>　　卷468_25  「乐府杂词三首」刘言史
<br>
<br>　　紫禁梨花飞雪毛，春风丝管翠楼高。
<br>
<br>　　城里万家闻不见，君王试舞郑樱桃。
<br>
<br>　　蝉鬓红冠粉黛轻，云和新教羽衣成。
<br>
<br>　　月光如雪金阶上，迸却颇梨义甲声。
<br>
<br>　　不耐檐前红槿枝，薄妆春寝觉仍迟。
<br>
<br>　　梦中无限风流事，夫婿多情亦未知。
<br>
<br>　　卷468_26  「岁暮题杨录事江亭（杨生，蜀客）」刘言史
<br>
<br>　　垂丝蜀客涕濡衣，岁尽长沙未得归。
<br>
<br>　　肠断锦帆风日好，可怜桐鸟出花飞。
<br>
<br>　　卷468_27  「冬日峡中旅泊」刘言史
<br>
<br>　　霜月明明雪复残，孤舟夜泊使君滩。
<br>
<br>　　一声钟出远山里，暗想雪窗僧起寒。
<br>
<br>　　卷468_28  「泊花石浦」刘言史
<br>
<br>　　旧业丛台废苑东，几年为梗复为蓬。
<br>
<br>　　杜鹃啼断回家梦，半在邯郸驿树中。
<br>
<br>　　卷468_29  「闻崔倚旅葬」刘言史
<br>
<br>　　远客那能返故庐，苍梧埋骨痛何如。
<br>
<br>　　他时亲戚空相忆，席上同悲一纸书。
<br>
<br>　　卷468_30  「赋蕃子牧马」刘言史
<br>
<br>　　碛净山高见极边，孤烽引上一条烟。
<br>
<br>　　蕃落多晴尘扰扰，天军猎到G鹈泉。
<br>
<br>　　卷468_31  「牧马泉」刘言史
<br>
<br>　　平沙漫漫马悠悠，弓箭闲抛郊水头。
<br>
<br>　　鼠毛衣里取羌笛，吹向秋天眉眼愁。
<br>
<br>　　卷468_32  「越井台望」刘言史
<br>
<br>　　独立阳台望广州，更添羁客异乡愁。
<br>
<br>　　晚潮未至早潮落，井邑暂依沙上头。
<br>
<br>　　卷468_33  「扶病春亭」刘言史
<br>
<br>　　强梳稀发著纶巾，舍杖空行试病身。
<br>
<br>　　花间自欲裴回立，稚子牵衣不许人。
<br>
<br>　　卷468_34  「赠童尼」刘言史
<br>
<br>　　旧时艳质如明玉，今日空心是冷灰。
<br>
<br>　　料得襄王惆怅极，更无云雨到阳台。
<br>
<br>　　卷468_35  「读故友于君集」刘言史
<br>
<br>　　大底从头总是悲，就中偏怆筑城词。
<br>
<br>　　依然想得初成日，寄出秋山与我时。
<br>
<br>　　卷468_36  「病僧二首」刘言史
<br>
<br>　　竺国乡程算不回，病中衣锡遍浮埃。
<br>
<br>　　如今汉地诸经本，自过流沙远背来。
<br>
<br>　　空林衰病卧多时，白发从成数寸丝。
<br>
<br>　　西行却过流沙日，枕上寥寥心独知。
<br>
<br>　　卷468_37  「右军墨池」刘言史
<br>
<br>　　永嘉人事尽归空，逸少遗居蔓草中。
<br>
<br>　　至今池水涵馀墨，犹共诸泉色不同。
<br>
<br>　　卷468_38  「送僧归山」刘言史
<br>
<br>　　楚俗翻花自送迎，密人来往岂知情。
<br>
<br>　　夜行独自寒山寺，雪径泠泠金锡声。
<br>
<br>　　卷468_39  「题源分竹亭」刘言史
<br>
<br>　　绕屋扶疏千万竿，年年相诱独行看。
<br>
<br>　　日光不透烟常在，先校诸家一月寒。
<br>
<br>　　卷468_40  「山寺看樱桃花题僧壁」刘言史
<br>
<br>　　楚寺春风腊尽时，含桃先坼一千枝。
<br>
<br>　　老僧不语傍边坐，花发人来总不知。
<br>
<br>　　卷468_41  「伤清江上人」刘言史
<br>
<br>　　往年偏共仰师游，闻过流沙泪不休。
<br>
<br>　　此身岂得多时住，更著尘心起外愁。
<br>
<br>　　卷468_42  「山寺看海榴花」刘言史
<br>
<br>　　琉璃地上绀宫前，发翠凝红已十年。
<br>
<br>　　夜久月明人去尽，火光霞焰递相燃。
<br>
<br>　　卷468_43  「赠成炼师四首」刘言史
<br>
<br>　　花冠蕊帔色婵娟，一曲清箫凌紫烟。
<br>
<br>　　不知今日重来意，更住人间几百年。
<br>
<br>　　黄昏骑得下天龙，巡遍茅山数十峰。
<br>
<br>　　采芝却到蓬莱上，花里犹残碧玉钟。
<br>
<br>　　等闲何处得灵方，丹脸云鬟日月长。
<br>
<br>　　大罗过却三千岁，更向人间魅阮郎。
<br>
<br>　　曾随阿母汉宫斋，凤驾龙列玉阶。
<br>
<br>　　当时白燕无寻处，今日云鬟见玉钗。
<br>
<br>　　卷468_44  「上巳日陪襄阳李尚书宴光风亭」刘言史
<br>
<br>　　碧池萍嫩柳垂波，绮席丝镛舞翠娥。
<br>
<br>　　为报会稽亭上客，永和应不胜元和。
<br>
<br>　　卷468_45  「奉酬」刘言史
<br>
<br>　　闰馀春早景沉沉，禊饮风亭恣赏心。
<br>
<br>　　红袖青娥留永夕，汉阴宁肯羡山阴。
<br>
<br>　　卷468_46  「病中客散复言怀」刘言史
<br>
<br>　　华发离披卧满头，暗虫衰草入乡愁。
<br>
<br>　　枕前人去空庭暮，又见芭蕉白露秋。
<br>
<br>　　卷468_47  「处州月夜穆中丞席和主人」刘言史
<br>
<br>　　羌竹繁弦银烛红，月光初出柳城东。
<br>
<br>　　忽见隐侯裁一咏，还须书向郡楼中。
<br>
<br>　　卷468_48  「寻花」刘言史
<br>
<br>　　游春未足春将度，访紫寻红少在家。
<br>
<br>　　借问流莺与飞蝶，更知何处有幽花。
<br>
<br>　　卷468_49  「赠陈长史妓（本内宫人）」刘言史
<br>
<br>　　宝钿云和玉禁仙，深含媚靥袅朱弦。
<br>
<br>　　春风不怕君王恨，引出幽花落外边。
<br>
<br>　　卷468_50  「题王况故居」刘言史
<br>
<br>　　入巷萧条起悲绪，儿女犹居旧贫处。
<br>
<br>　　尘满空床屋见天，独作驴鸣一声去。
<br>
<br>　　卷468_51  「偶题」刘言史
<br>
<br>　　迟日新妆游冶娘，盈盈彩艇白莲塘。
<br>
<br>　　掬水远湿岸边郎，红绡缕中玉钏光。
<br>
<br>　　卷468_52  「恸柳论」刘言史
<br>
<br>　　孀妻栖户仍无嗣，欲访孤坟谁引至。
<br>
<br>　　裴回无处展哀情，惟有衣襟知下泪。
<br>
<br>　　卷468_53  「夜入简子古城」刘言史
<br>
<br>　　远火荧荧聚寒鬼，绿焰欲销还复起。
<br>
<br>　　夜深风雪古城空，行客衣襟汗如水。
<br>
<br>　　卷468_54  「桂江中题香顶台」刘言史
<br>
<br>　　香积凌空翠，天上名花落幽地。
<br>
<br>　　老僧相对竟无言，山鸟却呼诸佛字。
<br>
<br>　　卷468_55  「僧檐前独竹咏」刘言史
<br>
<br>　　乱石田中寄孤本，亭亭不住凌虚引。
<br>
<br>　　欲以袈裟拂著来，一边碧玉无轻粉。
<br>
<br>　　卷468_56  「送人随姊夫任云安令」刘言史
<br>
<br>　　闲逐维私向武城，北风青雀片时行。
<br>
<br>　　孤帆瞥过荆州岸，认得瞿塘急浪声。
<br>
<br>　　卷468_57  「山中喜崔补阙见寻」刘言史
<br>
<br>　　鹿袖青藜鼠耳巾，潜夫岂解拜朝臣。
<br>
<br>　　白屋藜床还共入，山妻老大不羞人。
<br>
<br>　　卷468_58  「偶题二首」刘言史
<br>
<br>　　金榜荣名俱失尽，病身为庶更投魑。
<br>
<br>　　春娥慢笑无愁色，别向人家舞柘枝。
<br>
<br>　　得罪除名谪海头，惊心无暇与身愁。
<br>
<br>　　中使不知何处住，家书莫寄向春州。
<br>
<br>　　卷468_59  「嘉兴社日」刘言史
<br>
<br>　　消渴天涯寄病身，临邛知我是何人。
<br>
<br>　　今年社日分馀肉，不值陈平又不均。
<br>
<br>　　卷468_60  「席上赠李尹」刘言史
<br>
<br>　　伛偻山夫发似丝，松间石上坐多时。
<br>
<br>　　瓢饮不曾看酒肆，世人空笑亦何为。
<br>
<br>　　卷468_61  「弼公院问病」刘言史
<br>
<br>　　一头细发两分丝，卧见芭蕉白露滋。
<br>
<br>　　欲令居士身无病，直待众生苦尽时。
<br>
<br>　　卷468_62  「惜花」刘言史
<br>
<br>　　年少共怜含露色，老人偏惜委尘红。
<br>
<br>　　如何遂得心中事，每要花时不厌风。
<br>
<br>　　卷468_63  「代胡僧留别」刘言史
<br>
<br>　　此地缘疏语未通，归时老病去无穷。
<br>
<br>　　定知不彻南天竺，死在条支阴碛中。
<br>
<br>　　卷468_64  「桂江逢王使君旅榇归」刘言史
<br>
<br>　　故人丹沓瞿贤，少妇随丧哭渐归。
<br>
<br>　　遥想北原新垄上，日寒光浅水松稀。
<br>
<br>　　卷468_65  「玉京词」刘言史
<br>
<br>　　绝景寥寥日更迟，人间甲子不同时。
<br>
<br>　　未知樵客终何得，归后无家是看棋。
<br>
<br>　　卷468_66  「葛巾歌（贝州漳南县赠杨炯A）」刘言史
<br>
<br>　　一片白葛巾，潜夫自能结。篱边折枯蒿，聊用簪华发。
<br>
<br>　　有时醉倒长松侧，酒醒不见心还忆。谷鸟衔将却趁来，
<br>
<br>　　野风吹去还寻得。十年紫竹溪南住，迹同玄豹依深雾。
<br>
<br>　　草堂窗底漉春醅，山寺门前逢暮雨。临汝袁郎得相见，
<br>
<br>　　闲云引到东阳县。鲁性将他类此身，还拈野物赠傍人。
<br>
<br>　　空留仗犊鼻T，餮逃旯樯酱濉
<br>
<br>　　卷468_67  「北原情三首」刘言史
<br>
<br>　　错莫天色愁，挽歌出重。谁家白网车，送客入幽尘。
<br>
<br>　　铭旌下官道，葬舆去辚辚。萧条黄蒿中，奠酒花翠新。
<br>
<br>　　米雪晚霏微，墓成悄无人。乌鸢下空地，烟火残荒榛。
<br>
<br>　　生人更多苦，入户事盈身。营营日易深，却到不得频。
<br>
<br>　　寂寥孤隧头，草绿棠梨春。
<br>
<br>　　洛阳城北山，古今葬冥客。聚骨朽成泥，此山土多白。
<br>
<br>　　近来送葬人，亦去闻归声。岂能车轮疾，渐是墓侵城。
<br>
<br>　　城中人不绝，哀挽相次行。莫非北邙后，重向洛城生。
<br>
<br>　　卜地起孤坟，全家送葬去。归来却到时，不复重知处。
<br>
<br>　　叠叠葬相续，土乾草已绿。列纸泻壶浆，空向春云哭。
<br>
<br>　　卷468_68  「林中独醒」刘言史
<br>
<br>　　晚来林沼静，独坐间瓢尊。向己非前迹，齐心欲不言。
<br>
<br>　　微凉生乱筱，轻馥起孤萱。未得浑无事，瓜田草正繁。
<br>
<br>　　卷468_69  「江陵客舍留别樊尚书」刘言史
<br>
<br>　　信陵门馆下，多病有归思。坠履忘情后，寒灰更湿时。
<br>
<br>　　委栏芳蕙晚，凭几雪髫垂。明日秋关外，单车风雨随。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
