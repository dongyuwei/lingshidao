<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二十三
<br>
<br>　　卷23_1  「琴曲歌辞。白雪歌」贯休
<br>
<br>　　列鼎佩金章，泪眼看风枝。却思食藜藿，身作屠沽儿。
<br>
<br>　　负米无远近，所希升斗归。为人无贵贱，莫学鸡狗肥。
<br>
<br>　　斯言如不忘，别更无光辉。斯言如或忘，即安用人为。
<br>
<br>　　卷23_2  「琴曲歌辞。湘妃」刘长卿
<br>
<br>　　帝子不可见，秋风来暮思。婵娟湘江月，千载空蛾眉。
<br>
<br>　　卷23_3  「琴曲歌辞。湘妃」李贺
<br>
<br>　　筠竹千年老不死，长伴秦娥盖湘水。蛮娘吟弄满寒空，
<br>
<br>　　九山静绿泪花红。离鸾别凤烟梧中，巫云蜀雨遥相通。
<br>
<br>　　幽愁秋气上青枫，凉夜波间吟古龙。
<br>
<br>　　卷23_4  「琴曲歌辞。湘妃怨」孟郊
<br>
<br>　　南巡竟不返，帝子怨逾积。万里丧蛾眉，潇湘水空碧。
<br>
<br>　　冥冥荒山下，古庙收贞魄。乔木深青春，清光满瑶席。
<br>
<br>　　搴芳徒有荐，灵意殊脉脉。玉佩不可亲，裴回烟波夕。
<br>
<br>　　卷23_5  「琴曲歌辞。湘妃怨」陈羽
<br>
<br>　　二妃怨处云沉沉，二妃哭处湘水深。
<br>
<br>　　商人酒滴庙前草，萧飒风生斑竹林。
<br>
<br>　　卷23_6  「琴曲歌辞。湘妃列女操」鲍溶
<br>
<br>　　有虞夫人哭虞后，淑女何事又伤离。竹上泪迹生不尽，
<br>
<br>　　寄哀云和五十丝。云和经奏钧天曲，乍听宝琴遥嗣续。
<br>
<br>　　三湘测测流急绿，秋夜露寒蜀帝飞。枫林月斜楚臣宿，
<br>
<br>　　更疑川宫日黄昏。暗携女手殷勤言，环佩玲珑有无间。
<br>
<br>　　终疑既远双悄悄，苍梧旧云岂难召，老猿心寒不可啸。
<br>
<br>　　目眄眄兮意蹉跎，魂腾腾兮惊秋波。曲一尽兮忆再奏，
<br>
<br>　　众弦不声且如何。
<br>
<br>　　卷23_7  「琴曲歌辞。湘夫人」邹绍先
<br>
<br>　　枫叶下秋渚，二妃愁渡湘。疑山空杳蔼，何处望君王。
<br>
<br>　　日落水云里，油油心自伤。
<br>
<br>　　卷23_8  「琴曲歌辞。湘夫人」李颀
<br>
<br>　　九嶷日已暮，三湘云复愁。蔼罗袂色，潺江水流。
<br>
<br>　　佳期来北渚，捐i在芳洲。
<br>
<br>　　卷23_9  「琴曲歌辞。湘夫人」郎士元
<br>
<br>　　娥眉对湘水，遥哭苍梧间。万乘既已殁，孤舟谁忍还。
<br>
<br>　　至今楚山上，犹有泪痕斑。南有涔阳路，渺渺多新愁。
<br>
<br>　　昔神降回时，风波江上秋。彩云忽无处，碧水空安流。
<br>
<br>　　卷23_10  「琴曲歌辞。霹雳引」沈缙
<br>
<br>　　岁七月，火伏而金生。客有鼓瑟于门者，奏霹雳之商声。
<br>
<br>　　始戛羽以d砉，终扣宫而砰|.电耀耀兮龙跃，
<br>
<br>　　雷阗阗兮雨冥。气呜i以会雅，态H翕以横生。
<br>
<br>　　有如驱千旗，制五兵，截荒虺，斫长鲸。孰与广陵比，
<br>
<br>　　意别鹤俦精而已。俾我雄子魄动，毅夫发立，怀恩不浅，
<br>
<br>　　武义双辑。视胡若芥，翦羯如拾。岂徒慨慷中筵，
<br>
<br>　　备群娱之翕习哉。
<br>
<br>　　卷23_11  「琴曲歌辞。拘幽操」韩愈
<br>
<br>　　目掩掩兮其凝其盲，耳肃肃兮听不闻声。
<br>
<br>　　朝不日出兮夜不见月与星，有知无知兮为死为生。
<br>
<br>　　呜呼！臣罪当诛兮天王圣明。
<br>
<br>　　卷23_12  「琴曲歌辞。越裳操」韩愈
<br>
<br>　　雨之施，物以孳。我何意于彼为？自周之先，其艰其勤。
<br>
<br>　　以有疆宇，私我后人。我祖在上，四方在下。
<br>
<br>　　厥临孔威，敢戏以侮。孰荒于门，孰治于田。四海既均，
<br>
<br>　　越裳是臣。
<br>
<br>　　卷23_13  「琴曲歌辞。岐山操」韩愈
<br>
<br>　　我家于豳，自我先公。伊我承绪，敢有不同。
<br>
<br>　　今狄之人，将土我疆。民为我战，谁使死伤。
<br>
<br>　　彼岐有，我往独处。人莫余追，无思我悲。
<br>
<br>　　卷23_14  「琴曲歌辞。履霜操」韩愈
<br>
<br>　　父兮儿寒，母兮儿饥。儿罪当笞，逐儿何为。
<br>
<br>　　儿在中野，以宿以处。四无人声，谁与儿语。
<br>
<br>　　儿寒何衣，儿饥何食。儿行于野，履霜以足。
<br>
<br>　　母生众儿，有母怜之。独无母怜，儿宁不悲。
<br>
<br>　　卷23_15  「琴曲歌辞。雉朝飞操」李白
<br>
<br>　　麦陇青青三月时，白雉朝飞挟两雌。锦衣绮翼何离，
<br>
<br>　　犊牧采薪感之悲。春天和，白日暖，啄食饮泉勇气满，
<br>
<br>　　争雄斗死绣颈断。雉子班奏急管弦，心倾美酒尽玉碗。
<br>
<br>　　枯杨枯杨尔生荑，我独七十而孤栖。弹弦写恨意不尽，
<br>
<br>　　瞑目归黄泥。
<br>
<br>　　卷23_16  「琴曲歌辞。雉朝飞操」韩愈
<br>
<br>　　雉之飞，于朝日。群雌孤雄，意气横出。当东而西，
<br>
<br>　　当啄而飞。随飞随啄，群雌粥粥。嗟我虽人，
<br>
<br>　　曾不如彼雉鸡。生身七十年，无一妾与妃。
<br>
<br>　　卷23_17  「琴曲歌辞。雉朝飞操」张祜
<br>
<br>　　朝阳陇东泛暖景，双啄双飞双顾影。朱冠锦襦聊日整，
<br>
<br>　　漠漠雾中如衣。伤心卢女弦，七十老翁长独眠。
<br>
<br>　　雄飞在草雌在田，衷肠结愤气呵天。圣人在上心不偏，
<br>
<br>　　翁得女妻甚可怜。
<br>
<br>　　卷23_18  「琴曲歌辞。思归引」张祜
<br>
<br>　　重重作闺清旦~，两耳深声长不彻。深宫坐愁百年身，
<br>
<br>　　一片玉中生愤血。焦桐罢弹丝自绝，漠漠暗魂愁夜月。
<br>
<br>　　故乡不归谁共穴，石上作蒲蒲九节。
<br>
<br>　　卷23_19  「琴曲歌辞。猗兰操」韩愈
<br>
<br>　　兰之猗猗，扬扬其香。不采而佩，于兰何伤。
<br>
<br>　　今天之旋，其曷为然。我行四方，以日以年。
<br>
<br>　　雪霜贸贸，荠麦之茂。子如不伤，我不尔觏。
<br>
<br>　　荠麦之茂，荠麦之有。君子之伤，君子之守。
<br>
<br>　　卷23_20  「琴曲歌辞。幽兰」崔涂
<br>
<br>　　幽植众能知，贞芳只暗持。自无君子佩，未是国香衰。
<br>
<br>　　白露沾长早，青春每到迟。不知当路草，芳馥欲何为。
<br>
<br>　　卷23_21  「琴曲歌辞。将归操」韩愈
<br>
<br>　　秋之水兮其色幽幽，我将济兮不得其由。
<br>
<br>　　涉其浅兮石啮我足，乘其深兮龙入我舟。
<br>
<br>　　我济而悔兮将安归尤。归乎归乎，无与石斗兮无应龙求。
<br>
<br>　　卷23_22  「琴曲歌辞。龟山操」韩愈
<br>
<br>　　龟之气兮不能云雨，龟之ㄙ獠恢辛褐，
<br>
<br>　　龟之大兮只以奄鲁。知将隳兮哀莫余伍，
<br>
<br>　　周公有鬼兮嗟余归辅。
<br>
<br>　　卷23_23  「琴曲歌辞。残形操」韩愈
<br>
<br>　　有兽维狸兮我梦得之，其身孔明兮而头不知。
<br>
<br>　　吉凶何为兮觉坐而思，巫咸上天兮识者其谁。
<br>
<br>　　卷23_24  「琴曲歌辞。双燕离」李白
<br>
<br>　　双燕复双燕，双飞令人羡。玉楼珠阁不独栖，
<br>
<br>　　金窗绣户长相见。柏梁失火去，因入吴王宫。
<br>
<br>　　吴宫又焚荡，雏尽巢亦空。憔悴一身在，孀雌忆故雄。
<br>
<br>　　双飞难再得，伤我寸心中。
<br>
<br>　　卷23_25  「琴曲歌辞。列女操」孟郊
<br>
<br>　　梧桐相待老，鸳鸯会双死。贞妇贵殉夫，舍生亦如此。
<br>
<br>　　波澜誓不起，妾心井中水。
<br>
<br>　　卷23_26  「琴曲歌辞。别鹄操」韩愈
<br>
<br>　　雄鹄衔枝来，雌鹄啄泥归。巢成不生子，大义当乖离。
<br>
<br>　　江汉水之大，鹄身鸟之微。更无相逢日，安可相随飞。
<br>
<br>　　卷23_27  「琴曲歌辞。别鹤」杨巨源
<br>
<br>　　海鹤一为别，高程方杳然。影摇江海路，思结潇湘天。
<br>
<br>　　皎然仰白日，真姿栖紫烟。含情九霄际，顾侣五云前。
<br>
<br>　　遐心属清都，凄响激朱弦。超摇间云雨，迢递各山川。
<br>
<br>　　东南信多水，会合当有年。雄飞戾冥寞，此意何由传。
<br>
<br>　　卷23_28  「琴曲歌辞。别鹤」王建
<br>
<br>　　主人一去池水绝，池鹤散飞不相别。青天漫漫碧海重，
<br>
<br>　　知向何山风雪中。万里虽然音影在，向心终是死生同。
<br>
<br>　　池边巢破松树死，树头年年乌生子。
<br>
<br>　　卷23_29  「琴曲歌辞。别鹤」张籍
<br>
<br>　　双鹤出云G，分飞各自迷。空巢在松杪，折羽落江泥。
<br>
<br>　　寻水终不饮，逢林亦未栖。别离应易老，万里两凄凄。
<br>
<br>　　卷23_30  「琴曲歌辞。别鹤」杜牧
<br>
<br>　　分飞共所从，六翮势摧风。声断碧云外，影孤明月中。
<br>
<br>　　青田归路远，月桂旧巢空。矫翼知何处，天涯不可穷。
<br>
<br>　　卷23_31  「琴曲歌辞。走马引」李贺
<br>
<br>　　我有辞乡剑，玉锋堪截云。襄阳走马客，意气自生春。
<br>
<br>　　朝嫌剑光静，暮嫌剑花冷。能持剑向人，不解持照身。
<br>
<br>　　卷23_32  「琴曲歌辞。昭君怨」白居易
<br>
<br>　　明妃风貌最娉婷，合在椒房应四星。只得当年备宫掖，
<br>
<br>　　何曾专夜奉帏屏。见疏从道迷图画，知屈那教配虏庭。
<br>
<br>　　自是君恩薄如纸，不须一向恨丹青。
<br>
<br>　　卷23_33  「琴曲歌辞。昭君怨二首」张祜
<br>
<br>　　万里边城远，千山行路难。举头惟见月，何处是长安。
<br>
<br>　　汉庭无大议，戎虏几先和。莫羡倾城色，昭君恨最多。
<br>
<br>　　卷23_34  「琴曲歌辞。昭君怨」梁氏琼
<br>
<br>　　自古无和亲，贻灾到妾身。胡风嘶去马，汉月吊行轮。
<br>
<br>　　衣薄狼山雪，妆成虏塞春。回看父母国，生死毕胡尘。
<br>
<br>　　卷23_35  「琴曲歌辞。明妃怨」杨凌
<br>
<br>　　汉国明妃去不还，马驼弦管向阴山。
<br>
<br>　　匣中纵有菱花镜，羞对单于照旧颜。
<br>
<br>　　卷23_36  「琴曲歌辞。蔡氏五弄。游春曲二首」王涯
<br>
<br>　　万树江边杏，新开一夜风。满园深浅色，照在绿波中。
<br>
<br>　　上苑何穷树，花开次第新。香车与丝骑，风静亦生尘。
<br>
<br>　　卷23_37  「琴曲歌辞。蔡氏五弄。游春辞二首」王涯
<br>
<br>　　曲江丝柳变烟条，寒骨冰随暖气销。
<br>
<br>　　才见春光生绮陌，已闻清乐动云韶。
<br>
<br>　　经过柳陌与桃蹊，寻逐风光著处迷。
<br>
<br>　　鸟度时时冲絮起，花繁衮衮压枝低。
<br>
<br>　　卷23_38  「琴曲歌辞。蔡氏五弄。游春辞三首」令狐楚
<br>
<br>　　晚游临碧殿，日上望春亭。芳树罗仙仗，晴山展翠屏。
<br>
<br>　　一夜好风吹，新花一万枝。风前调玉管，花下簇金羁。
<br>
<br>　　阊阖春风起，蓬莱雪水消。相将折杨柳，争取最长条。
<br>
<br>　　卷23_39  「琴曲歌辞。蔡氏五弄。渌水曲」李白
<br>
<br>　　渌水明秋月，南湖采白O.荷花娇欲语，愁杀荡舟人。
<br>
<br>　　卷23_40  「琴曲歌辞。蔡氏五弄。渌水辞」李贺
<br>
<br>　　今宵好风月，阿侯在何处。为有倾城色，翻成足愁苦。
<br>
<br>　　东湖采莲叶，南湖拔蒲根。未持寄小姑，且持感愁魂。
<br>
<br>　　卷23_41  「琴曲歌辞。蔡氏五弄。幽居弄」顾况
<br>
<br>　　苔衣生，花露滴，月入西林荡东壁。扣商占角两三声，
<br>
<br>　　洞户G窗一冥寂。独去沧洲无四邻，身婴世网此何身。
<br>
<br>　　关情命曲寄惆怅，久别江南山里人。
<br>
<br>　　卷23_42  「琴曲歌辞。蔡氏五弄。秋思二首」李白
<br>
<br>　　春阳如昨日，碧树鸣黄鹂。芜然蕙草暮，飒尔凉风吹。
<br>
<br>　　天秋木叶下，月冷莎鸡悲。坐愁群芳歇，白露凋华滋。
<br>
<br>　　阏氏黄叶落，妾望白登台。月出碧云断，蝉声秋色来。
<br>
<br>　　胡兵沙塞合，汉使玉关回。征客无归日，空悲蕙草摧。
<br>
<br>　　卷23_43  「琴曲歌辞。蔡氏五弄。秋思二首」鲍溶
<br>
<br>　　胡风吹雁翼，远别无人乡。君近雁来处，几回断君肠。
<br>
<br>　　昔奉千日书，抚心怨星霜。无书又千日，世路重茫茫。
<br>
<br>　　燕国有佳丽，蛾眉富春光。自然君归晚，花落君空堂。
<br>
<br>　　君其若不然，岁晚双鸳鸯。顾兔蚀残月，幽光不如星。
<br>
<br>　　女儿晚事夫，颜色同秋萤。秋日边马思，武夫不遑宁。
<br>
<br>　　燕歌易水怨，剑舞蛟龙腥。风折连枝树，水翻无蒂萍。
<br>
<br>　　立身多户门，何必燕山铭。生世不如鸟，双双比翼翎。
<br>
<br>　　季秋天地间，万物生意足。我忧长于生，安得及草木。
<br>
<br>　　试从古人愿，致酒歌秉烛。燕赵皆世人，讵能长似玉。
<br>
<br>　　俯怜老期近，仰视日车速。萧飒御风君，魂梦愿相逐。
<br>
<br>　　百年夜销半，端为垂缨束。
<br>
<br>　　卷23_44  「琴曲歌辞。蔡氏五弄。秋思」司空曙
<br>
<br>　　静与懒相偶，年将衰共催。前途欢不集，往事恨空来。
<br>
<br>　　昼景委红叶，月华铺绿苔。沉思更何有，结坐玉琴哀。
<br>
<br>　　卷23_45  「琴曲歌辞。蔡氏五弄。秋思」司空图
<br>
<br>　　身病时亦危，逢秋多恸哭。风波一摇荡，天地几翻覆。
<br>
<br>　　孤萤出荒池，落叶穿破屋。势利长草草，何人访幽独。
<br>
<br>　　卷23_46  「琴曲歌辞。蔡氏五弄。秋思二首」王涯
<br>
<br>　　网轩凉吹动轻衣，夜听更长玉漏稀。
<br>
<br>　　月渡天河光转湿，鹊惊秋树叶频飞。
<br>
<br>　　宫连太液见苍波，暑气微清秋意多。
<br>
<br>　　一夜轻风O末起，露珠翻尽满池荷。
<br>
<br>　　卷23_47  「琴曲歌辞。胡笳十八拍」刘商
<br>
<br>　　汉室将衰兮四夷不宾，动干戈兮征战频。
<br>
<br>　　哀哀父母生育我，见离乱兮当此辰。纱窗对镜未经事，
<br>
<br>　　将谓珠帘能蔽身。一朝虏骑入中国，苍黄处处逢胡人。
<br>
<br>　　忽将薄命委锋镝，可惜红颜随虏尘。（第一拍）
<br>
<br>　　马上将余向绝域，厌生求死死不得。戎羯腥膻岂是人，
<br>
<br>　　豺狼喜怒难姑息。行尽天山足霜霰，风土萧条近胡国。
<br>
<br>　　万里重阴鸟不飞，寒沙莽莽无南北。（第二拍）
<br>
<br>　　如羁囚兮在缧绁，忧虑万端无处说。使余力兮翦余发，
<br>
<br>　　食余肉兮饮余血。诚知杀身愿如此，以余为妻不如死。
<br>
<br>　　早被蛾眉累此身，空悲弱质柔如水。（第三拍）
<br>
<br>　　山川路长谁记得，何处天涯是乡国。自从惊怖少精神，
<br>
<br>　　不觉风霜损颜色。夜中归梦来又去，朦胧岂解传消息。
<br>
<br>　　漫漫胡天叫不闻，明明汉月应相识。（第四拍）
<br>
<br>　　水头宿兮草头坐，风吹汉地衣裳破。羊脂沐发长不梳，
<br>
<br>　　羔子皮裘领仍左。狐襟貉袖腥复膻，昼披行兮夜披卧。
<br>
<br>　　毡帐时移无定居，日月长兮不可过。（第五拍）
<br>
<br>　　怪得春光不来久，胡中风土无花柳。天翻地覆谁得知，
<br>
<br>　　如今正南看北斗。姓名音信两不通，终日经年常闭口。
<br>
<br>　　是非取与在指郑言语传情不如手。（第六拍）
<br>
<br>　　男儿妇人带弓箭，塞马蕃羊卧霜霰。寸步东西岂自由，
<br>
<br>　　偷生乞死非情愿。龟兹筚篥愁中听，碎叶琵琶夜深怨。
<br>
<br>　　竟夕无云月上天，故乡应得重相见。（第七拍）
<br>
<br>　　忆昔私家恣娇小，远取珍禽学驯扰。如今沦弃念故乡，
<br>
<br>　　悔不当初放林表。朔风萧萧寒日暮，星河寥落胡天晓。
<br>
<br>　　旦夕思归不得归，愁心想似笼中鸟。（第八拍）
<br>
<br>　　当日苏武单于问，道是宾鸿解传信。学他刺血写得书，
<br>
<br>　　书上千重万重恨。髯胡少年能走马，弯弓射飞无远近。
<br>
<br>　　遂令边雁转怕人，绝域何由达方寸。（第九拍）
<br>
<br>　　恨凌辱兮恶腥膻，憎胡地兮怨胡天。生得胡儿欲弃捐，
<br>
<br>　　及生母子情宛然。貌殊语异憎还爱，心中不觉常相牵。
<br>
<br>　　朝朝暮暮在眼前，腹生手养宁不怜。（第十拍）
<br>
<br>　　日来月往相推迁，迢迢星岁欲周天。无冬无夏卧霜霰，
<br>
<br>　　水冻草枯为一年。汉家甲子有正朔，绝域三光空自悬。
<br>
<br>　　几回鸿雁来又去，肠断蟾蜍亏复圆。（第十一拍）
<br>
<br>　　破瓶落井空永沉，故乡望断无归心。宁知远使问姓名，
<br>
<br>　　汉语泠泠传好音。梦魂几度到乡国，觉后翻成哀怨深。
<br>
<br>　　如今果是梦中事，喜过悲来情不任。（第十二拍）
<br>
<br>　　童稚牵衣双在侧，将来不可留又忆。还乡惜别两难分，
<br>
<br>　　宁弃胡儿归旧国。山川万里复边戍，背面无由得消息。
<br>
<br>　　泪痕满面对残阳，终日依依向南北。（第十三拍）
<br>
<br>　　莫以胡儿可羞耻，思情亦各言其子。手中十指有长短，
<br>
<br>　　截之痛惜皆相似。还乡岂不见亲族，念此飘零隔生死。
<br>
<br>　　南风万里吹我心，心亦随风渡辽水。（第十四拍）
<br>
<br>　　叹息襟怀无定分，当时怨来归又恨。不知愁怨意若何，
<br>
<br>　　似有锋扰方寸。悲欢并行情未快，心意相尤自相问。
<br>
<br>　　不缘生得天属亲，岂向仇雠结恩信。（第十五拍）
<br>
<br>　　去时只觉天苍苍，归日始知胡地长。重阴白日落何处，
<br>
<br>　　秋雁所向应南方。平沙四顾自迷惑，远近悠悠随雁行。
<br>
<br>　　征途未尽马蹄尽，不见行人边草黄。（第十六拍）
<br>
<br>　　行尽胡天千万里，惟见黄沙白云起。马饥跑雪衔草根，
<br>
<br>　　人渴敲冰饮流水。燕山仿佛辨烽戍，鼙鼓如闻汉家垒。
<br>
<br>　　努力前程是帝乡，生前免向胡中死。（第十七拍）
<br>
<br>　　归来故乡见亲族，田园半芜春草绿。明烛重然煨烬灰，
<br>
<br>　　寒泉更洗沉泥玉。载持巾栉礼仪好，一弄丝桐生死足。
<br>
<br>　　出入关山十二年，哀情尽在胡笳曲。（第十八拍）
<br>
<br>　　卷23_48  「琴曲歌辞。飞龙引二首」李白
<br>
<br>　　黄帝铸鼎于荆山，炼丹砂，丹砂成黄金。
<br>
<br>　　骑龙飞上太清家，云愁海思令人嗟。宫中彩女颜如花，
<br>
<br>　　飘然挥手凌紫霞。从风纵体登銮车。登銮车，侍轩辕，
<br>
<br>　　遨游青天中，其乐不可言。
<br>
<br>　　鼎湖流水清且闲，轩辕去时有弓剑。古人传道留其间，
<br>
<br>　　后宫婵娟多花颜。乘鸾飞烟亦不还，骑龙攀天造天关。
<br>
<br>　　造天关，闻天语，长云河车载玉女。载玉女，过紫皇，
<br>
<br>　　紫皇乃赐白兔所捣之药，后天而老凋三光。
<br>
<br>　　下视瑶池见王母，蛾眉萧飒如秋霜。
<br>
<br>　　卷23_49  「琴曲歌辞。乌夜啼引」张籍
<br>
<br>　　秦乌啼哑哑，夜啼长安吏人家。吏人得罪囚在狱，
<br>
<br>　　倾家卖产将自赎。少妇起听夜啼乌，知是官家有赦书。
<br>
<br>　　下床心喜不重寐，未明上堂贺舅姑。少妇语啼乌，
<br>
<br>　　汝啼慎勿虚。借汝庭树作高巢，年年不令伤尔雏。
<br>
<br>　　卷23_50  「琴曲歌辞。宛转歌」郎大家宋氏
<br>
<br>　　风已清，月朗琴复鸣。掩抑非千态，殷勤是一声。
<br>
<br>　　歌宛转，宛转和且长。愿为双鸿鹄，比翼共翱翔。
<br>
<br>　　日已暮，长檐鸟应度。此时望君君不来，
<br>
<br>　　此时思君君不顾。歌宛转，宛转那能异栖宿。
<br>
<br>　　愿为形与影，出入恒相逐。
<br>
<br>　　卷23_51  「琴曲歌辞。宛转歌二首」刘方平
<br>
<br>　　星参差，月二八，灯五枝。黄鹤瑶琴将别去，
<br>
<br>　　芙蓉羽帐惜空垂。歌宛转，宛转恨无穷。愿为波与浪，
<br>
<br>　　俱起碧流中。
<br>
<br>　　晓将近，黄姑织女银河尽。九华锦衾无复情，
<br>
<br>　　千金宝镜谁能引。歌宛转，宛转伤别离。愿作杨与柳，
<br>
<br>　　同向玉窗垂。
<br>
<br>　　卷23_52  「琴曲歌辞。宛转行」张籍
<br>
<br>　　华屋重翠幄，绮席雕象床。远漏微更疏，薄衾中夜凉。
<br>
<br>　　炉氲暗裴回，寒灯背斜光。妍姿结宵态，寝臂幽梦长。
<br>
<br>　　宛转复宛转，忆忆更未央。
<br>
<br>　　卷23_53  「琴曲歌辞。王敬伯歌」李端
<br>
<br>　　妾本舟中客，闻君江上琴。君初感妾叹，妾亦感君心。
<br>
<br>　　遂出合欢被，同为交颈禽。传杯惟畏浅，接膝犹嫌远。
<br>
<br>　　侍婢奏箜篌，女郎歌宛转。宛转怨如何，中庭霜渐多。
<br>
<br>　　霜多叶可惜，昨日非今夕。徒结万里欢，终成一宵客。
<br>
<br>　　王敬伯，渌水青山从此隔。
<br>
<br>　　卷23_54  「琴曲歌辞。三峡流泉歌」李季兰
<br>
<br>　　妾家本住巫山云，巫山流水常自闻。玉琴弹出转寥椋
<br>
<br>　　直似当时梦中听。三峡流泉几千里，一时流入深闺里。
<br>
<br>　　巨石奔崖指下生，飞波走浪弦中起。初疑喷涌含雷风，
<br>
<br>　　又似呜咽流不通。回湍曲濑势将尽，时复滴沥平沙中。
<br>
<br>　　忆昔阮公为此曲，能使仲容听不足。一弹既罢复一弹，
<br>
<br>　　愿似流泉镇相续。
<br>
<br>　　卷23_55  「琴曲歌辞。风入松歌」皎然
<br>
<br>　　西岭松声落日秋，千枝万叶风飕v.美人援琴弄成曲，
<br>
<br>　　写得松间声断续。声断续，清我魂，流波坏陵安足论。
<br>
<br>　　美人夜坐月明里，含少商兮照清徵。风何凄兮飘m，
<br>
<br>　　搅寒松兮又夜起。夜未央，曲何长，金徽更促声泱泱。
<br>
<br>　　何人此时不得意，意苦弦悲闻客堂。
<br>
<br>　　卷23_56  「琴曲歌辞。秋风引」刘禹锡
<br>
<br>　　何处秋风至，萧萧送雁群。朝来入庭树，孤客最先闻。
<br>
<br>　　卷23_57  「琴曲歌辞。明月引」卢照邻
<br>
<br>　　洞庭波起兮鸿雁翔，风瑟瑟兮野苍苍。
<br>
<br>　　浮云卷霭，明月流光。荆南兮赵北，碣石兮潇湘。
<br>
<br>　　澄清规于万里，照离思于千行。横桂枝于西第，
<br>
<br>　　绕菱花于北堂。高楼思妇，飞盖君王。文姬绝域，
<br>
<br>　　侍子他乡。见胡鞍之似练，知汉剑之如霜。
<br>
<br>　　试登高而极目，莫不变而回肠。
<br>
<br>　　卷23_58  「琴曲歌辞。明月歌」阎朝隐
<br>
<br>　　梅花雪白柳叶黄，云雾四起月苍苍，箭水泠泠刻漏长。
<br>
<br>　　挥玉指，拂罗裳，为君一奏楚明光。
<br>
<br>　　卷23_59  「琴曲歌辞。绿竹引」宋之问
<br>
<br>　　青溪绿潭潭水侧，修竹婵娟同一色。徒生仙实凤不游，
<br>
<br>　　老死空山人讵识。妙年秉愿逃俗纷，归卧嵩丘弄白云。
<br>
<br>　　含情傲慰心目，何可一日无此君。
<br>
<br>　　卷23_60  「琴曲歌辞。山人劝酒」李白
<br>
<br>　　苍苍云松，落落绮皓。春风尔来为阿谁，
<br>
<br>　　胡蝶忽然满芳草。秀眉霜雪颜桃花，骨青髓绿长美好。
<br>
<br>　　称是秦时避世人，劝酒相欢不知老。各守兔鹿志，
<br>
<br>　　耻随龙虎争。H起佐太子，汉王乃复惊。顾谓戚夫人，
<br>
<br>　　彼翁羽翼成。归来南山下，泛若云无情。举觞酹巢由，
<br>
<br>　　洗耳何独清。浩歌望嵩岳，意气还相倾。
<br>
<br>　　卷23_61  「琴曲歌辞。幽涧泉」李白
<br>
<br>　　拂彼白石，弹吾素琴。幽涧愀兮流泉深，
<br>
<br>　　善手明徽高张清。心寂历似千古，松飕v兮万寻。
<br>
<br>　　中见愁猿吊影而危处兮，叫秋木而长吟。
<br>
<br>　　客有哀时失志而听者，泪淋浪以沾襟。乃缉商缀羽，
<br>
<br>　　潺成音。吾但写声发情于妙指，殊不知此曲之古今。
<br>
<br>　　幽涧泉，鸣深林。
<br>
<br>　　卷23_62  「琴曲歌辞。龙宫操」顾况
<br>
<br>　　龙宫月明光参差，精卫衔石东飞时，鲛人织绡采藕丝。
<br>
<br>　　翻江倒海倾吴蜀，汉女江妃杳相续，龙王宫中水不足。
<br>
<br>　　卷23_63  「琴曲歌辞。飞鸢操」刘禹锡
<br>
<br>　　鸢飞杳杳青云里，鸢鸣萧萧风四起。旗尾飘扬势渐高，
<br>
<br>　　箭头砉划声相似。长空悠悠霁日悬，六翮不动凝飞烟。
<br>
<br>　　游A翔雁出其下，庆云清景相回旋。忽闻饥乌一噪聚，
<br>
<br>　　瞥下云中争腐鼠。腾音砺吻相喧呼，仰天大吓疑鸳雏。
<br>
<br>　　畏人避犬投高处，俯啄无声犹屡顾。青鸟自爱玉山禾，
<br>
<br>　　仙禽徒贵华亭露。朴晌３蚕蚰菏保吮ジ苟卓葜Α
<br>
<br>　　游童挟弹一麾肘，臆碎羽分人不悲。天生众禽各有类，
<br>
<br>　　威凤文章在仁义。鹰隼仪形蝼蚁心，虽能戾天何足贵。
<br>
<br>　　卷23_64  「琴曲歌辞。升仙操」李群玉
<br>
<br>　　嬴女去秦宫，琼箫生碧空。凤台闭烟雾，鸾吹飘天风。
<br>
<br>　　复闻周太子，亦遇浮丘公。丛簧发仙弄，轻举紫霞中。
<br>
<br>　　浊世不久住，清都路何穷。一去霄汉上，世人那得逢。
<br>
<br>　　卷23_65  「琴曲歌辞。司马相如琴歌」张祜
<br>
<br>　　凤兮凤兮非无凰，山重水阔不可量。
<br>
<br>　　梧桐结阴在朝阳，濯羽弱水鸣高翔。
<br>
<br>　　卷23_66  「琴曲歌辞。霍将军」崔颢
<br>
<br>　　长安甲第高入云，谁家居住霍将军。日晚朝回拥宾从，
<br>
<br>　　路傍揖拜何纷纷。莫言炙手手可热，须臾火尽灰亦灭。
<br>
<br>　　莫言贫贱即可欺，人生富贵自有时。一朝天子赐颜色，
<br>
<br>　　世上悠悠应自知。
<br>
<br>　　卷23_67  「琴曲歌辞。琴歌」顾况
<br>
<br>　　琴调秋些，胡风绕雪。峡泉声咽，佳人愁些。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
