<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百八十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百八十三
<br>
<br>　　卷483_1  「江南暮春寄家」李绅
<br>
<br>　　雒阳城见梅迎雪，鱼口桥逢雪送梅。剑水寺前芳草合，
<br>
<br>　　镜湖亭上野花开。江鸿断续翻云去，海燕差池拂水回。
<br>
<br>　　想得心知近寒食，潜听喜鹊望归来。
<br>
<br>　　卷483_2  「奉酬乐天立秋夕有怀见寄」李绅
<br>
<br>　　深夜星汉静，秋风初报凉。阶篁淅沥响，露叶参差光。
<br>
<br>　　冰兔半升魄，铜壶微滴长。薄帷乍飘卷，襟带轻摇r.
<br>
<br>　　此际昏梦清，斜月满轩房。屣履步前楹，剑戟森在行。
<br>
<br>　　重城宵正分，号鼓互相望。独坐有所思，夫君鸾凤章。
<br>
<br>　　天津落星河，一苇安可航。龙泉白玉首，鱼服黄金装。
<br>
<br>　　报国未知效，惟鹈徒在梁。裴回顾戎旃，颢气生东方。
<br>
<br>　　衰叶满栏草，斑毛盈镜霜。羸牛未脱辕，老马强腾骧。
<br>
<br>　　吟君白雪唱，惭愧巴人肠。
<br>
<br>　　卷483_3  「山出云」李绅
<br>
<br>　　杳霭祥云起，飘r翠岭新。萦峰开石秀，吐叶间松春。
<br>
<br>　　林静翻空少，山明度岭频。回崖时掩鹤，幽涧或随人。
<br>
<br>　　姑射朝凝雪，阳台晚伴神。悠悠九霄上，应坐玉京宾。
<br>
<br>　　卷483_4  「上党奏庆云见」李绅
<br>
<br>　　飞龙久驭宇，真气尚兴云。五色传嘉瑞，千龄表圣君。
<br>
<br>　　从风忽萧索，依汉更氛氲。影彻天初霁，光鲜日未曛。
<br>
<br>　　表祥近自远，垂化聚还分。宁作无依者，空传陶令文。
<br>
<br>　　卷483_5  「华山庆云见」李绅
<br>
<br>　　圣主祠名岳，高峰发庆云。金柯初缭绕，玉叶渐氛氲。
<br>
<br>　　气色含珠日，晴夫吐翠。依稀来鹤态，仿佛列山群。
<br>
<br>　　万树流光影，千潭写锦文。苍生欣有望，祥瑞在吾君。
<br>
<br>　　卷483_6  「欲到西陵寄王行周」李绅
<br>
<br>　　西陵沙岸回流急，船底粘沙去岸遥。驿吏递呼催下缆，
<br>
<br>　　棹郎闲立道齐桡。犹瞻伍相青山庙，未见双童白鹤桥。
<br>
<br>　　欲责舟人无次第，自知贪酒过春潮。
<br>
<br>　　卷483_7  「华顶」李绅
<br>
<br>　　欲向仙峰炼九丹，独瞻华顶礼仙坛。石标琪树凌空碧，
<br>
<br>　　水挂银河映月寒。天外鹤声随绛节，洞中云气隐琅\.
<br>
<br>　　浮生未有从师地，空诵仙经想羽翰。
<br>
<br>　　卷483_8  「莺莺歌（一作东飞伯劳西飞燕歌，为莺莺作）」李绅
<br>
<br>　　伯劳飞迟燕飞疾，垂杨绽金花笑日。绿窗娇女字莺莺，
<br>
<br>　　金雀娅鬟年十七。黄姑上天阿母在，寂寞霜姿素莲质。
<br>
<br>　　门掩重关萧寺中，芳草花时不曾出。
<br>
<br>　　卷483_9  「赠毛仙翁」李绅
<br>
<br>　　忆昔我祖神仙主，玄元皇帝周柱史。曾师轩黄友尧汤，
<br>
<br>　　混迹和光佐周武。周之天子无仙气，成武康昭都瞥尔。
<br>
<br>　　穆王粗识神仙事，八极轮蹄方逞志。鹤发韬真世不知，
<br>
<br>　　日月星辰几回死。金鼎作丹丹化碧，三万六千神入宅。
<br>
<br>　　仙兄受术几千年，已是当时驾鸿客。海光悠容天路长，
<br>
<br>　　春风玉女开宫院。紫笔亲教书姓名，玉皇诏刻青金简。
<br>
<br>　　桂窗一别三千春，秦妃镜里娥眉新。忽控香虬天上去，
<br>
<br>　　海隅劫石霄花尘。一从仙驾辞中土，顽日昏风老无主。
<br>
<br>　　九州争夺无时休，八骏垂头避豺虎。我亦玄元千世孙，
<br>
<br>　　眼穿望断苍烟根。花麟白凤竟冥寞，飞春走月劳神昏。
<br>
<br>　　百年命促奔马疾，愁肠盘结心摧。今朝稽首拜仙兄，
<br>
<br>　　愿赠丹砂化秋骨。
<br>
<br>　　卷483_10  「和晋公三首」李绅
<br>
<br>　　凤仪常欲附，蚊力自知微。愿假樽末，膺门自此依。
<br>
<br>　　貂蝉公独步，鸳鹭我同群。插羽先飞酒，交锋便著文。
<br>
<br>　　穷阴初莽苍，离思渐氛氲。残雪午桥岸，斜阳伊水滨。
<br>
<br>　　卷483_11  「古风二首」李绅
<br>
<br>　　春种一粒粟，秋成万颗子。四海无闲田，农夫犹饿死。
<br>
<br>　　锄禾日当午，汗滴禾下土。谁知盘中餐，粒粒皆辛苦。
<br>
<br>　　卷483_12  「柳二首」李绅
<br>
<br>　　陶令门前I接篱，亚夫营里拂朱旗。
<br>
<br>　　人事推移无旧物，年年春至绿垂丝。
<br>
<br>　　千条垂柳拂金丝，日暖牵风叶学眉。
<br>
<br>　　愁见花飞狂不定，还同轻薄五陵儿。
<br>
<br>　　卷483_13  「题白乐天文集」李绅
<br>
<br>　　寄玉莲花藏，缄珠贝叶扃。院闲容客读，讲倦许僧听。
<br>
<br>　　部列雕金榜，题存刻石铭。永添鸿宝集，莫杂小乘经。
<br>
<br>　　卷483_14  「答章孝标」李绅
<br>
<br>　　假金方用真金镀，若是真金不镀金。
<br>
<br>　　十载长安得一第，何须空腹用高心。
<br>
<br>　　卷483_15  「朱槿花」李绅
<br>
<br>　　瘴烟长暖无霜雪，槿艳繁花满树红。
<br>
<br>　　每叹芳菲四时厌，不知开落有春风。
<br>
<br>　　卷483_16  「至潭州闻猿」李绅
<br>
<br>　　昔陪天上三清客，今作端州万里人。
<br>
<br>　　湘浦更闻猿夜啸，断肠无泪可沾巾。
<br>
<br>　　卷483_17  「江亭」李绅
<br>
<br>　　瘴江昏雾连天合，欲作家书更断肠。
<br>
<br>　　今日病身悲状候，岂能埋骨向炎荒。
<br>
<br>　　卷483_18  「红蕉花」李绅
<br>
<br>　　红蕉花样炎方识，瘴水溪边色最深。
<br>
<br>　　叶满丛深殷似火，不唯烧眼更烧心。
<br>
<br>　　卷483_19  「忆汉月」李绅
<br>
<br>　　花开花落无时节，春去春来有底凭。
<br>
<br>　　燕子不藏雷不蛰，烛烟昏雾暗腾腾。
<br>
<br>　　卷483_20  「端州江亭得家书二首」李绅
<br>
<br>　　雨中鹊语喧江树，风处蛛丝r水浔。
<br>
<br>　　开拆远书何事喜，数行家信抵千金。
<br>
<br>　　长安别日春风早，岭外今来白露秋。
<br>
<br>　　莫道淮南悲木叶，不闻摇落更堪愁。
<br>
<br>　　卷483_21  「闻猿」李绅
<br>
<br>　　见说三声巴峡深，此时行者尽沾襟。
<br>
<br>　　端州江口连云处，始信哀猿伤客心。
<br>
<br>　　卷483_22  「赠韦金吾」李绅
<br>
<br>　　自报金吾主禁兵，腰间宝剑重横行。
<br>
<br>　　接舆也是狂歌客，更就将军乞一声。
<br>
<br>　　卷483_23  「长门怨」李绅
<br>
<br>　　宫殿沈沈晓欲分，昭阳更漏不堪闻。
<br>
<br>　　珊瑚枕上千行泪，不是思君是恨君。
<br>
<br>　　卷483_24  「龟山寺鱼池」李绅
<br>
<br>　　汲水添池活白莲，十千G鬣尽生天。
<br>
<br>　　凡庸不识慈悲意，自葬江鱼入九泉。
<br>
<br>　　剃发多缘是代耕，好闻人死恶人生。
<br>
<br>　　o园说法无高下，尔辈何劳尚世情。
<br>
<br>　　卷483_25  「赋月」李绅
<br>
<br>　　月。光辉，皎洁。耀乾坤，静空阔。圆满中秋，玩争诗哲。
<br>
<br>　　玉兔镝难穿，桂枝人共折。万象照乃无私，琼台岂遮君谒。
<br>
<br>　　抱琴对弹别鹤声，不得知音声不切。
<br>
<br>　　卷483_26  「句」李绅
<br>
<br>　　君咏风月夕，余当童稚年。闲窗读书罢，偷咏左司篇。
<br>
<br>　　（韦应物为滁州刺史，有《登北楼》诗。绅后为刺史继和，
<br>
<br>　　存句止此，见《方舆胜览》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
