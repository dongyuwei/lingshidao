<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百一十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百一十五
<br>
<br>　　卷215_1  「剑池」李岘
<br>
<br>　　阖闾葬日劳人力，嬴政穿来役鬼功。
<br>
<br>　　澄碧尚疑神物在，等闲雷雨起潭中。
<br>
<br>　　卷215_2  「张公洞」李栖筠
<br>
<br>　　一径深窈窕，上升翠微中。忽然灵洞前，日月开仙宫。
<br>
<br>　　道士十二人，往还驭清风。焚香入深洞，巨石如虚空。
<br>
<br>　　夙夜备O藻，诏书祠张公。五云何裴回，玄鹤下苍穹。
<br>
<br>　　我本道门子，愿言出尘笼。扫除方寸间，几与神灵通。
<br>
<br>　　宿昔勤梦想，契之在深衷。迟回将不还，章绶系我躬。
<br>
<br>　　稽首谢真侣，辞满归崆峒。
<br>
<br>　　卷215_3  「投宋大夫」李栖筠
<br>
<br>　　十处投人九处违，家乡万里又空归。
<br>
<br>　　严霜昨夜侵人骨，谁念高堂未授衣。
<br>
<br>　　卷215_4  「宝林寺作」徐浩
<br>
<br>　　兹山昔飞来，远自琅琊台。孤岫龟形在，深泉鳗井开。
<br>
<br>　　越王屡登陟，何相传词才。塔庙崇其巅，规模称壮哉。
<br>
<br>　　禅堂清溽润，高阁无恢炱。照耀珠吐月，铿轰钟隐雷。
<br>
<br>　　揆余久缨弁，末路遭回。一弃沧海曲，六年稽岭隈。
<br>
<br>　　逝川惜东驶，驰景怜西颓。腰带愁疾减，容颜衰悴催。
<br>
<br>　　赖居兹寺中，法士多瑰能。洗心听经论，礼足蠲凶灾。
<br>
<br>　　永愿依胜侣，清江乘度杯。
<br>
<br>　　卷215_5  「谒禹庙」徐浩
<br>
<br>　　亩浍敷四海，川源涤九州。既膺九命锡，乃建洪范畴。
<br>
<br>　　鼎革固天启，运兴匪人谋。肇开宅土业，永庇昏垫忧。
<br>
<br>　　山足灵庙在，门前清镜流。象筵陈玉帛，容卫俨戈矛。
<br>
<br>　　探穴图书朽，卑宫堂殿修。梅梁今不坏，松u古仍留。
<br>
<br>　　负责故乡近，A来申俎羞。为鱼知造化，叹凤仰徽猷。
<br>
<br>　　不复闻夏乐，唯馀奏楚幽。婆娑非舞羽，镗O异鸣球。
<br>
<br>　　盛德吾无间，高功谁与俦。灾淫破凶慝，祚圣拥神休。
<br>
<br>　　出谷莺初语，空山猿独愁。春晖生草树，柳色暖汀州。
<br>
<br>　　恩贷题舆重，荣殊衣锦游。宦情同械系，生理任桴浮。
<br>
<br>　　地极临沧海，天遥过斗牛。精诚如可谅，他日寄冥搜。
<br>
<br>　　卷215_6  「自悼」薛令之
<br>
<br>　　朝日上团团，照见先生盘。盘中何所有，苜蓿长阑干。
<br>
<br>　　饭涩匙难绾，羹稀箸易宽。只可谋朝夕，何由保岁寒。
<br>
<br>　　卷215_7  「灵岩寺」薛令之
<br>
<br>　　草堂栖在灵山谷，勤苦诗书向灯烛。
<br>
<br>　　柴门半掩寂无人，惟有白云相伴宿。
<br>
<br>　　卷215_8  「湘夫人」邹绍先
<br>
<br>　　枫叶下秋渚，二妃愁渡湘。疑山空杳蔼，何处望君王。
<br>
<br>　　日落水云里，悠悠心自伤。
<br>
<br>　　卷215_9  「寄妻父刘长卿（一作严维诗，题作发桐庐寄刘员外）」李穆
<br>
<br>　　处处云山无尽时，桐庐南望转参差。
<br>
<br>　　舟人莫道新安近，欲上潺行自迟。
<br>
<br>　　卷215_10  「短歌行」冯著
<br>
<br>　　寂寞草中兰，亭亭山上松。贞芳日有分，生长耐相容。
<br>
<br>　　结根各得地，幸沾雨露功。参辰无停泊，且顾一西东。
<br>
<br>　　君但开怀抱，猜恨莫匆匆。
<br>
<br>　　卷215_11  「洛阳道」冯著
<br>
<br>　　洛阳宫中花柳春，洛阳道上无行人。皮裘毡帐不相识，
<br>
<br>　　万户千门闭春色。春色深，春色深，君王一去何时寻。
<br>
<br>　　春雨洒，春雨洒，周南一望堪泪下。蓬莱殿中寝胡人，
<br>
<br>　　T鹊楼前放胡马。闻君欲行西入秦，君行不用过天津。
<br>
<br>　　天津桥上多胡尘，洛阳道上愁杀人。
<br>
<br>　　卷215_12  「行路难」冯著
<br>
<br>　　男儿R轲徒搔首，入市脱衣且沽酒。行路难，
<br>
<br>　　权门慎勿干，平人争路相摧残。春秋四气更回换，
<br>
<br>　　人事何须再三叹。君不见雀为鸽，鹰为鸠，
<br>
<br>　　东海成田谷为岸。负薪客，归去来。龟反顾，鹤裴回，
<br>
<br>　　黄河岸上起尘埃。相逢未相识，何用强相猜。行路难，
<br>
<br>　　故山应不改，茅舍汉中在。白酒杯中聊一歌，
<br>
<br>　　苍蝇苍蝇奈尔何。
<br>
<br>　　卷215_13  「燕衔泥」冯著
<br>
<br>　　双燕碌碌飞入屋，屋中老人喜燕归，裴回绕我床头飞。
<br>
<br>　　去年为尔逐黄雀，雨多屋漏泥土落。尔莫厌老翁茅屋低，
<br>
<br>　　梁头作窠梁下栖。尔不见东家黄d鸣啧啧，
<br>
<br>　　蛇盘瓦沟鼠穿壁。豪家大屋尔莫居，骄儿少妇采尔雏。
<br>
<br>　　井旁写水泥自足，衔泥上屋随尔欲。
<br>
<br>　　卷215_14  「同孟浩然宴赋（一作题壁歌）」王迥
<br>
<br>　　屈宋英声今止已，江山继嗣多才子。作者于今尽相似，
<br>
<br>　　聚宴王家其乐矣。共赋新诗发宫徵，书于屋壁彰厥美。
<br>
<br>　　卷215_15  「尚书都堂瓦松」李晔2
<br>
<br>　　华省秘仙踪，高堂露瓦松。叶因春后长，花为雨来浓。
<br>
<br>　　影混鸳鸯色，光含翡翠容。天然斯所寄，地势太无从。
<br>
<br>　　接栋临双阙，连甍近九重。宁知深涧底，霜雪岁兼封。
<br>
<br>　　卷215_16  「省试七月流火」敬括
<br>
<br>　　前庭一叶下，言念忽悲秋。变节金初至，分寒火正流。
<br>
<br>　　气含凉夜早，光拂夏云收。助月微明散，沿河丽景浮。
<br>
<br>　　礼标时令爽，诗兴国风幽。自此观邦正，深知王业休。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
