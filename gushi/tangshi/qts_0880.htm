<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百八十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷八百八十
<br>
<br>　　卷880_1  「城阳公主卜繇」
<br>
<br>　　二火皆食，始同荣，末同戚。
<br>
<br>　　卷880_2  「冯存澄为明皇占」
<br>
<br>　　合因斩关，铸印乘轩。始当果断，终得嗣天。
<br>
<br>　　卷880_3  「钱知微卜卖天津桥」
<br>
<br>　　两头点土，中心虚悬。人足踏跋，不肯下钱。
<br>
<br>　　卷880_4  「王山人为李卫公按冥」
<br>
<br>　　位极人臣，寿六十四。
<br>
<br>　　卷880_5  「钟传客占历日包橘」
<br>
<br>　　太岁当头坐，诸神不敢当。其中有一物，常带洞庭香。
<br>
<br>　　卷880_6  「马重绩占随卦繇辞」
<br>
<br>　　南瞻析木，木不自续。虚而动之，动随其覆。
<br>
<br>　　卷880_7  「方龟精为钱元懿卜词」
<br>
<br>　　太乙接天河，金华宝贝多。郡侯六十六，别处不经过。
<br>
<br>　　卷880_8  「叶简占失牛」
<br>
<br>　　占失牛，已被家边载上州。欲知贼姓一斤求，
<br>
<br>　　欲知贼名十干头。（果邻人丘甲盗之）
<br>
<br>　　卷880_9  「又射覆橘子」
<br>
<br>　　圆似珠，色如丹。傥能擘破同分吃，争不惭愧洞庭山。
<br>
<br>　　卷880_10  「射覆巾子」
<br>
<br>　　近来好裹束，各自竞尖新。秤无三五两，因何号一斤。
<br>
<br>　　卷880_11  「射覆二鸡子」
<br>
<br>　　此物不难知，一雄兼一雌。谁将打破看，方明混沌时。
<br>
<br>　　卷880_12  「天冲星占」
<br>
<br>　　天冲抱极泣帝前，血浊雾下天下冤。
<br>
<br>　　卷880_13  「占月语」
<br>
<br>　　月如弯弓，少雨多风。月如仰瓦，不求自下。
<br>
<br>　　卷880_14  「占雨」
<br>
<br>　　乾星照湿土，明日依旧雨。
<br>
<br>　　云行西，星照泥。
<br>
<br>　　朝霞不出门，暮霞行千里。
<br>
<br>　　天将雨，鸠逐妇。
<br>
<br>　　卷880_15  「占四时甲子雨」
<br>
<br>　　春雨甲子，赤地千里。夏雨甲子，乘船入市。秋雨甲子，
<br>
<br>　　禾头生耳。冬雨甲子，牛羊冻死。鹊巢下地，其年大水。
<br>
<br>　　卷880_16  「占年」
<br>
<br>　　要见麦，见三白。
<br>
<br>　　正月三白，田公笑赫赫。
<br>
<br>　　卷880_17  「树稼谚」
<br>
<br>　　树稼，达官怕。
<br>
<br>　　卷880_18  「相书语（张Z藏论妇人相引此）」
<br>
<br>　　目有四白，五夫守宅。
<br>
<br>　　卷880_19  「葬书语」
<br>
<br>　　葬压龙角，其棺必斫。
<br>
<br>　　朱雀和鸣，子孙盛荣。
<br>
<br>　　朱雀悲哀，棺中见灰。
<br>
<br>　　安龙头，枕龙角。不三年，自消铄。
<br>
<br>　　安龙头，枕龙耳。不三年，万乘至。
<br>
<br>　　卷880_20  「阴阳书语」
<br>
<br>　　乔木先枯，众子必孤。
<br>
<br>　　卷880_21  「本草采萍时日歌（唐高供奉作）」
<br>
<br>　　不在山，不在岸，采我之时七月半。选甚瘫风与缓风，
<br>
<br>　　些小微风都不算。豆淋酒内下三丸，铁幞头上也出汗。
<br>
<br>　　卷880_22  「和剂方补骨脂丸方诗」
<br>
<br>　　三年时节向边隅，人信方知药力殊。
<br>
<br>　　夺得春光来在手，青娥休笑白髭须。
<br>
<br>　　卷880_23  「李廷藏墨诀」
<br>
<br>　　赠尔乌玉i，泉清研须洁。避暑悬葛囊，临风度梅月。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
