<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百八十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百八十八
<br>
<br>　　卷688_1  「寄杜先生诗」孙
<br>
<br>　　蜀国信难遇，楚乡心更愁。我行同范蠡，师举效浮丘。
<br>
<br>　　他日相逢处，多应在十洲。
<br>
<br>　　卷688_2  「赠南岳僧全n」孙
<br>
<br>　　窠居过后更何人，传得如来法印真。
<br>
<br>　　昨日祝融峰下见，草衣便是雪山□。
<br>
<br>　　卷688_3  「答门生王涣李德邻赵光胤王拯长句（一作裴贽诗）」孙
<br>
<br>　　谬持文柄得时贤，粉署清华次第迁。昔岁策名皆健笔，
<br>
<br>　　今朝称职并同年。各怀器业宁推让，俱上青霄肯后先。
<br>
<br>　　何事老夫犹赋咏，欲将酬和永留传。
<br>
<br>　　卷688_4  「句」孙
<br>
<br>　　好是步虚明月夜，瑞炉蜚下醮坛前。（见《玉堂闲话》）
<br>
<br>　　卷688_5  「禁林闻晓莺」陆
<br>
<br>　　曙色分层汉，莺声绕上林。报花开瑞锦，催柳绽黄金。
<br>
<br>　　断续随风远，间关送月沈。语当温树近，飞觉禁园深。
<br>
<br>　　绣户惊残梦，瑶池啭好音。愿将栖息意，从此沃天心。
<br>
<br>　　卷688_6  「句」陆
<br>
<br>　　今秋已约天台月。（《纪事》）
<br>
<br>　　卷688_7  「华州榜寄诸门生」薛昭纬
<br>
<br>　　时君过听委平衡，粉署华灯到晓明。开卷固难窥浩汗，
<br>
<br>　　执衡空欲慕公平。机云笔舌临文健，沈宋章篇发咏清。
<br>
<br>　　自笑观光辉（下阙）
<br>
<br>　　卷688_8  「谢银工」薛昭纬
<br>
<br>　　一碟毡根数十皴，盘中犹更有红鳞。
<br>
<br>　　早知文字多辛苦，悔不当初学冶银。
<br>
<br>　　卷688_9  「闲居即事」陆翱
<br>
<br>　　衰柳迷隋苑，衡门啼暮鸦。茅厨烟不动，书牖日空斜。
<br>
<br>　　悔下东山石，贫于南阮家。沈忧损神虑，萱草自开花。
<br>
<br>　　卷688_10  「赵氏北楼」陆翱
<br>
<br>　　殷勤赵公子，良夜竟相留。朗月生东海，仙娥在北楼。
<br>
<br>　　酒阑珠露滴，歌迥石城秋。本为愁人设，愁人到晓愁。
<br>
<br>　　卷688_11  「题马嵬驿（一作罗隐诗）」狄归昌
<br>
<br>　　马嵬烟柳正依依，重见銮舆幸蜀归。
<br>
<br>　　泉下阿蛮应有语，这回休更怨杨妃。
<br>
<br>　　卷688_12  「蜀中登第答李搏六韵」裴廷裕
<br>
<br>　　何劳问我成都事，亦报君知便纳降。蜀柳笼堤烟矗矗，
<br>
<br>　　海棠当户燕双双。富春不并穷师子，濯锦全胜旱曲江。
<br>
<br>　　高卷绛纱扬氏宅，半垂红袖薛涛窗。浣花泛o诗千首，
<br>
<br>　　静众寻梅酒百缸。若说弦歌与风景，主人兼是碧油幢。
<br>
<br>　　卷688_13  「偶题」裴廷裕
<br>
<br>　　微雨微风寒食节，半开半合木兰花。
<br>
<br>　　看花倚柱终朝立，却似凄凄不在家。
<br>
<br>　　卷688_14  「闲宵望月」李W
<br>
<br>　　卷箔舒红茵，当轩玩明月。懿哉深夜中，静听歌初发。
<br>
<br>　　苔含殿华湿，竹影蟾光洁。转扇来清风，援琴飞白雪。
<br>
<br>　　行愁景候变，坐恐流芳歇。桂影有馀光，兰灯任将灭。
<br>
<br>　　卷688_15  「醮词」李W
<br>
<br>　　犬咬天关闭，彩童呼仙吏。一封红篆书，为奏尘寰事。
<br>
<br>　　八极鳌柱倾，四溟龙鬣沸。长庚冷有芒，文曲淡无气。
<br>
<br>　　乌轮不再中，黄沙瘗腥鬼。请帝命真官，临云启金匮。
<br>
<br>　　方与清华宫，重正紫极位。旷古雨露恩，安得惜沾施。
<br>
<br>　　生人血欲尽，搀抢无饱意。
<br>
<br>　　卷688_16  「巫山高」李W
<br>
<br>　　抉天心，开地脉，浮动凌霄拂蓝碧。襄王端眸望不极，
<br>
<br>　　似睹瑶姬长叹息。巫妆不治独西望，暗泣红蕉抱云帐。
<br>
<br>　　君王妒妾梦荆宫，虚把金泥印仙掌。江涛迅激如相助，
<br>
<br>　　十二狞龙怒行雨。昆仑谩有通天路，九峰正在天低处。
<br>
<br>　　卷688_17  「梦仙谣」李W
<br>
<br>　　海宫蹙浪收残月，挈壶掌事传更歇。银蟾半坠恨流咽，
<br>
<br>　　六鳌披月撼蓬阙。九耪嫖唐锇紫，临池静听雌蛟啼。
<br>
<br>　　桂花`露曙香冷，八窗玉朗惊晨鸡。裁纱剪罗贴丹凤，
<br>
<br>　　腻霞远闭瑶山梦。露干欲醉芙蕖塘，回首驱云朝正阳。
<br>
<br>　　卷688_18  「秋霖歌」李W
<br>
<br>　　西方龙儿口犹乳，初解驱云学行雨。纵恣群阴驾老虬，
<br>
<br>　　勺水蹄涔尽奔注。叶破苔黄未休滴，腻光透长狂莎色。
<br>
<br>　　恨无长剑一千仞，划断顽云看晴碧。
<br>
<br>　　卷688_19  「方响歌」李W
<br>
<br>　　敲金扣石声相凌，遥空冷静天正澄。宝瓶下井辘轳急，
<br>
<br>　　小娃弄索伤清冰。穿丝透管音未歇，回风绕指惊泉咽。
<br>
<br>　　季伦怒击珊瑚摧，灵芸整鬓步摇折。十六叶中侵素光，
<br>
<br>　　寒玲震月杂。云和不觉罢馀怨，莲峰一夜啼琴姜。
<br>
<br>　　急节写商商恨促，秦愁越调逡巡足。梦入仙楼戛残曲，
<br>
<br>　　飞霜棱棱上秋玉。
<br>
<br>　　卷688_20  「答王涣（一作孙诗）」裴贽
<br>
<br>　　谬持文柄得时贤，粉署清华次第迁。昔岁策名皆健笔，
<br>
<br>　　今朝称职并同年。各怀器业宁推让，俱上青霄肯后先。
<br>
<br>　　何事老夫犹赋咏，欲将酬和永留传。
<br>
<br>　　卷688_21  「薄命妾」卢汝弼
<br>
<br>　　君恩已断尽成空，追想娇欢恨莫穷。长为花光晓日，
<br>
<br>　　谁知团扇送秋风。黄金买赋心徒切，清路飞尘信莫通。
<br>
<br>　　闲凭玉栏思旧事，几回春暮泣残红。
<br>
<br>　　卷688_22  「秋夕寓居精舍书事」卢汝弼
<br>
<br>　　叶满苔阶杵满城，此中多恨恨难平。疏檐看织]蛸网，
<br>
<br>　　暗隙愁听蟋蟀声。醉卧欲抛羁客思，梦归偏动故乡情。
<br>
<br>　　觉来独步长廊下，半夜西风吹月明。
<br>
<br>　　卷688_23  「闻雁」卢汝弼
<br>
<br>　　秋风萧瑟静埃氛，边雁迎风响咽群。瀚海应嫌霜下早，
<br>
<br>　　湘川偏爱草初薰。芦洲宿处依沙岸，榆塞飞时度晚云。
<br>
<br>　　何处最添羁客恨，竹窗残月酒醒闻。
<br>
<br>　　卷688_24  「鸳鸯」卢汝弼
<br>
<br>　　双浮双浴傍苔矶，蓼浦兰皋绣帐帏。长羡鹭鸶能洁白，
<br>
<br>　　不随斗毛衣。霞侵绿渚香衾暖，楼倚青云殿瓦飞。
<br>
<br>　　应笑随阳沙漠雁，洞庭烟暖又思归。
<br>
<br>　　卷688_25  「和李秀才边庭四时怨」卢汝弼
<br>
<br>　　春风昨夜到榆关，故国烟花想已残。
<br>
<br>　　少妇不知归不得，朝朝应上望夫山。
<br>
<br>　　卢龙塞外草初肥，雁乳平芜晓不飞。
<br>
<br>　　乡国近来音信断，至今犹自著寒衣。
<br>
<br>　　八月霜飞柳半黄，蓬根吹断雁南翔。
<br>
<br>　　陇头流水关山月，泣上龙堆望故乡。
<br>
<br>　　朔风吹雪透刀瘢，饮马长城窟更寒。
<br>
<br>　　半夜火来知有敌，一时齐保贺兰山。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
