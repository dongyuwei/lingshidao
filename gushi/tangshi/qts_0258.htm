<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百五十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百五十八
<br>
<br>　　卷258_1  「宴城东庄（一作崔惠诗，一作崔思诗）」崔惠童
<br>
<br>　　一月主人笑几回，相逢相识且衔杯。
<br>
<br>　　眼看春色如流水，今日残花昨日开。
<br>
<br>　　卷258_2  「宴城东庄」崔敏童
<br>
<br>　　一年始有一年春，百岁曾无百岁人。
<br>
<br>　　能向花前几回醉，十千沽酒莫辞贫。
<br>
<br>　　卷258_3  「奉和圣制早登太行山中言志」苗晋卿
<br>
<br>　　金吾戒道清，羽骑动天声。砥路方南绝，重岩始北征。
<br>
<br>　　关楼前望远，河邑下观平。喜气回舆合，祥风入旆轻。
<br>
<br>　　祝尧三老至，会禹百神迎。月令农先急，春L礼复行。
<br>
<br>　　仍亲后土祭，更理晋阳兵。不似劳车辙，空留八骏名。
<br>
<br>　　卷258_4  「赋虞书歌」贾l
<br>
<br>　　众书之中虞书巧，体法自然归大道。不同怀素只攻颠，
<br>
<br>　　岂类张芝惟创草。形势素，筋骨老，父子君臣相揖抱。
<br>
<br>　　孤青似竹更飕v，阔白如波长浩渺。能方正，不隳倒，
<br>
<br>　　功夫未至难寻奥。须知孔子庙堂碑，便是青箱中至宝。
<br>
<br>　　卷258_5  「云门山投龙诗」赵居贞
<br>
<br>　　晓登云门山，直上一千尺。绝顶弥孤耸，盘途几倾窄。
<br>
<br>　　前对竖裂峰，下临削成壁。阳t灵芝秀，阴崖半天赤。
<br>
<br>　　大壑静不波，渺溟无际极。是时雪初霁，冱寒水更积。
<br>
<br>　　披展送龙仪，宁安服狐白。沛恩惟圣主，祈福在方伯。
<br>
<br>　　三元章醮升，五域□□觌。幕翠微亘，机茵丹洞辟。
<br>
<br>　　祝起鸣天鼓，拜传端素册。霞间朱绂萦，岚际黄裳襞。
<br>
<br>　　玉策奉诚信，仙佩俟奔驿。香气入岫门，瑞云出岩石。
<br>
<br>　　至诚必招感，大福旋来格。空中忽神言，帝寿万千百。
<br>
<br>　　卷258_6  「扈从回銮应制」萧华
<br>
<br>　　粤在秦京日，议乎封禅难。岂知陶唐主，道济苍生安。
<br>
<br>　　惟彼烈祖事，增修实荣观。声名朝万国，玉帛礼三坛。
<br>
<br>　　纂圣德重光，建元功载刊。仍开旧驰道，不记昔回銮。
<br>
<br>　　羽卫摇晴日，弓戈生早寒。犹思检玉处，却望白云端。
<br>
<br>　　卷258_7  「西河郡太原守张夫人挽歌」李岑2
<br>
<br>　　鹊印庆仍传，鱼轩宠莫先。从夫元凯贵，训子孟轲贤。
<br>
<br>　　龙是双归日，鸾非独舞年。哀荣今共尽，凄怆杜陵田。
<br>
<br>　　卷258_8  「玄元皇帝应见贺圣祚无疆」李岑2
<br>
<br>　　皇纲归有道，帝系祖玄元。运表南山祚，神通北极尊。
<br>
<br>　　大同齐日月，兴废应乾坤。圣后趋庭礼，宗臣稽首言。
<br>
<br>　　千官欣肆觐，万国贺深恩。锡宴云天接，飞声雷地喧。
<br>
<br>　　祥光浮紫阁，喜气绕皇轩。未预承天命，空勤望帝门。
<br>
<br>　　卷258_9  「复游浯溪」元友让
<br>
<br>　　昔到才三岁，今来鬓已苍。剥苔看篆字，S草觅书堂。
<br>
<br>　　引客登台上，呼童扫树旁。石渠疏拥水，门径贝泽颉
<br>
<br>　　田地潜更主，林园尽废荒。悲凉问耆耋，疆界指垂杨。
<br>
<br>　　卷258_10  「南溪别业」蒋冽
<br>
<br>　　结宇依青嶂，开轩对绿畴。树交花两色，溪合水同流。
<br>
<br>　　竹径春来扫，兰尊夜不收。逍遥自得意，鼓腹醉中游。
<br>
<br>　　卷258_11  「古意」蒋冽
<br>
<br>　　冉冉红罗帐，开君玉楼上。画作同心鸟，衔花两相向。
<br>
<br>　　春风正可怜，吹映绿窗前。妾意空相感，君心何处边。
<br>
<br>　　卷258_12  「台中书怀」蒋冽
<br>
<br>　　持宪当休明，饬躬免颠沛。直绳备豪右，正色清冠盖。
<br>
<br>　　寄切才恨薄，职雄班匪大。坐居三独中，立在百僚外。
<br>
<br>　　简牍时休暇，依然秋兴多。披书唯骨鲠，循迹少闲和。
<br>
<br>　　庭树凌霜柏，池倾萎露荷。岁寒应可见，感此遂成歌。
<br>
<br>　　卷258_13  「经埋轮地」蒋冽
<br>
<br>　　汉家张御史，晋国绿珠楼。时代邈已远，共谢洛阳秋。
<br>
<br>　　洛阳大道边，旧地尚依然。下马独太息，扰扰城市喧。
<br>
<br>　　时人欣绿珠，诗满金谷园。千载埋轮地，无人兴一言。
<br>
<br>　　正直死犹忌，况乃未死前。汨罗有翻浪，恐是嫌屈原。
<br>
<br>　　我闻太古水，上与天相连。如何一落地，又作九曲泉。
<br>
<br>　　万古惟高步，可以旌我贤。
<br>
<br>　　卷258_14  「山行见鹊巢」蒋冽
<br>
<br>　　鹊巢性本高，更在西山木。朝下清泉戏，夜近明月宿。
<br>
<br>　　非直避网罗，兼能免倾覆。岂忧五陵子，挟弹来相逐。
<br>
<br>　　卷258_15  「巫山之阳，香溪之阴，明妃神女旧迹存焉」蒋冽
<br>
<br>　　神女归巫峡，明妃入汉宫。捣衣馀石在，荐枕旧台空。
<br>
<br>　　行雨有时度，溪流何日穷。至今词赋里，凄怆写遗风。
<br>
<br>　　卷258_16  「夜飞鹊」蒋冽
<br>
<br>　　北林夜方久，南月影频移。何啻飞三匝，犹言未得枝。
<br>
<br>　　卷258_17  「途次维扬望京口寄白下诸公」蒋涣
<br>
<br>　　北望情何限，南行路转深。晚帆低荻叶，寒日下枫林。
<br>
<br>　　云白兰陵渚，烟青建业岑。江天秋向尽，无处不伤心。
<br>
<br>　　卷258_18  「登栖霞寺塔」蒋涣
<br>
<br>　　三休寻磴道，九折步云霓。e涧临江北，郊原极海西。
<br>
<br>　　沙平瓜步出，树远绿杨低。南指晴天外，青峰是会稽。
<br>
<br>　　卷258_19  「和徐侍郎书丛筱韵」蒋涣
<br>
<br>　　中禁夕沈沈，幽篁别作林。色连鸡树近，影落凤池深。
<br>
<br>　　为重凌霜节，能虚应物心。年年承雨露，长对紫庭阴。
<br>
<br>　　卷258_20  「故太常卿赠礼部尚书李公及夫人挽歌二首」蒋涣
<br>
<br>　　白简尝持宪，黄图复尹京。能标百郡则，威肃一朝清。
<br>
<br>　　典秩崇三礼，临戎振五兵。更闻传世业，才子有高名。
<br>
<br>　　封树遵同穴，生平此共归。镜埋鸾已去，泉掩凤何飞。
<br>
<br>　　薤挽疑笳曲，松风思翟衣。扬名将宠赠，泉路满光辉。
<br>
<br>　　卷258_21  「挽涌泉寺僧怀玉」段怀然
<br>
<br>　　我师一念登初地，佛国笙歌两度来。
<br>
<br>　　唯有门前古槐树，枝低只为挂银台。
<br>
<br>　　卷258_22  「辞房相公」张
<br>
<br>　　秋风飒飒雨霏霏，愁杀j遑一布衣。
<br>
<br>　　辞君且作随阳鸟，海内无家何处归。
<br>
<br>　　卷258_23  「移耶溪旧居呈陈元初校书」陈孙
<br>
<br>　　鸡犬渔舟里，长谣任兴行。即令邀客醉，已被远山迎。
<br>
<br>　　书笈将非重，荷衣著甚轻。谢安无个事，忽起为苍生。
<br>
<br>　　卷258_24  「西河郡太原守张夫人挽歌（一作李岑诗）」李峰
<br>
<br>　　鹊印庆仍传，鱼轩宠莫先。从夫元凯贵，训子孟轲贤。
<br>
<br>　　龙是双归日，鸾非独舞年。哀荣今共尽，凄怆杜陵田。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
