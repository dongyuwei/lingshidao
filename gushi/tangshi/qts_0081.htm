<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷八十一
<br>
<br>　　卷81_1  「长信宫中树」乔知之
<br>
<br>　　婀娜当轩树，zv茸倚兰殿。叶艳九春华，香摇五明扇。
<br>
<br>　　馀花鸟弄尽，新叶虫书遍。零落心自知，芳菲君不见。
<br>
<br>　　卷81_13  「下山逢故夫」乔知之
<br>
<br>　　妾身本薄命，轻弃城南隅。庭前厌芍药，山上采蘼芜。
<br>
<br>　　春风I纨袖，零露湿罗襦。羞将憔悴日，提笼逢故夫。
<br>
<br>　　卷81_14  「巫山高」乔知之
<br>
<br>　　巫山十二峰，参差互隐见。浔阳几千里，周览忽已遍。
<br>
<br>　　想像神女姿，摘芳共珍荐。楚云何逶迤，红树日葱`.
<br>
<br>　　楚云没湘源，红树断荆门。郢路不可见，况复夜闻猿。
<br>
<br>　　卷81_15  「弃妾篇」乔知之
<br>
<br>　　妾本丛台右，君在雁门陲。悠悠淇水曲，彩燕入桑枝。
<br>
<br>　　不因媒结好，本以容相知。容谢君应去，情移会有离。
<br>
<br>　　还君结缕带，归妾织成诗。此物虽轻贱，不用使人嗤。
<br>
<br>　　卷81_16  「苦寒行」乔知之
<br>
<br>　　胡天夜清迥，孤云独飘r.遥裔出雁关，逶迤含晶光。
<br>
<br>　　阴陵久裴回，幽都无多阳。初寒冻巨海，杀气流大荒。
<br>
<br>　　朔马饮寒冰，行子履胡霜。路有从役倦，卧死黄沙场。
<br>
<br>　　羁旅因相依，恸之泪沾裳。由来从军行，赏存不赏亡。
<br>
<br>　　亡者诚已矣，徒令存者伤。
<br>
<br>　　卷81_17  「从军行（一作秋闺）」乔知之
<br>
<br>　　南庭结白露，北风扫黄叶。此时鸿雁来，惊鸣催思妾。
<br>
<br>　　曲房理针线，平砧捣文练。鸳绮裁易成，龙乡信难见。
<br>
<br>　　窈窕九重闺，寂寞十年啼。纱窗白云宿，罗幌月光栖。
<br>
<br>　　云月隐微微，夜上流黄机。玉霜冻珠履，金吹薄罗衣。
<br>
<br>　　汉家已得地，君去将何事。宛转结蚕书，寂寥无雁使。
<br>
<br>　　生平荷恩信，本为荣华进。况复落红颜，蝉声催绿鬓。
<br>
<br>　　卷81_18  「拟古赠陈子昂」乔知之
<br>
<br>　　墓滦斡埃悄悄独游心。以此从王事，常与子同衾。
<br>
<br>　　别离三河间，征战二庭深。胡天夜雨霜，胡雁晨南翔。
<br>
<br>　　节物感离居，同衾违故乡。南归日将远，北方尚蓬飘。
<br>
<br>　　孟秋七月时，相送出外郊。海风吹凉木，边声响梢梢。
<br>
<br>　　勤役千万里，将临五十年。心事为谁道，抽琴歌坐筵。
<br>
<br>　　一弹再三叹，宾御泪潺。送君竟此曲，从兹长绝弦。
<br>
<br>　　卷81_19  「定情篇」乔知之
<br>
<br>　　共君结新婚，岁寒心未卜。相与游春园，各随情所逐。
<br>
<br>　　君爱菖蒲花，妾感苦寒竹。菖花多艳姿，寒竹有贞叶。
<br>
<br>　　此时妾比君，君心不如妾。簪玉步河堤，妖韶援绿荑。
<br>
<br>　　凫雁将子游，莺燕从双栖。君念春光好，妾向春光啼。
<br>
<br>　　君时不得意，弃妾还金闺。结言本同心，悲欢何未齐。
<br>
<br>　　怨咽前致辞，愿得申所悲。人间丈夫易，世路妇难为。
<br>
<br>　　始如经天月，终若流星驰。天月相终始，流星无定期。
<br>
<br>　　长信佳丽人，失意非蛾眉。庐江小吏妇，非关织作迟。
<br>
<br>　　本愿长相对，今已长相思。复有游宦子，结援从梁陈。
<br>
<br>　　燕居崇三朝，去来历九春。誓心妾终始，蚕桑奉所亲。
<br>
<br>　　归愿未克从，黄金赠路人。洁妇怀明义，从泛河之津。
<br>
<br>　　于今千万年，谁当问水滨。更忆娼家楼，夫婿事封侯。
<br>
<br>　　去时恩灼灼，去罢心悠悠。不怜妾岁晏，十载陇西头。
<br>
<br>　　以兹常惕惕，百虑恒盈积。由来共结，几人同匪石。
<br>
<br>　　故岁雕梁燕，双去今来只。今日玉庭梅，朝红暮成碧。
<br>
<br>　　碧荣始芬敷，黄叶已淅沥。何用念芳春，芳春有流易。
<br>
<br>　　何用重欢娱，欢娱俄戚戚。家本巫山阳，归去路何长。
<br>
<br>　　叙言情未尽，采已盈筐。桑榆日及景，物色盈高冈。
<br>
<br>　　下有碧流水，上有丹桂香。桂花不须折，碧流清且洁。
<br>
<br>　　赠君比芳菲，爱惠常不歇。赠君比潺，相思无断绝。
<br>
<br>　　妾有秦家镜，宝匣装珠玑。鉴来年二八，不记易阴晖。
<br>
<br>　　妾无光寂寂，委照影依依。今日持为赠，相识莫相违。
<br>
<br>　　卷81_20  「绿珠篇」乔知之
<br>
<br>　　石家金谷重新声，明珠十斛买娉婷。此日可怜君自许，
<br>
<br>　　此时可喜得人情。君家闺阁不曾难，常将歌舞借人看。
<br>
<br>　　意气雄豪非分理，骄矜势力横相干。辞君去君终不忍，
<br>
<br>　　徒劳掩袂伤铅粉。百年离别在高楼，一旦红颜为君尽。
<br>
<br>　　卷81_21  「和李侍郎古意（一作古意和李侍郎峤）」乔知之
<br>
<br>　　妾家巫山隔汉川，君度南庭向胡苑。高楼迢递想金天，
<br>
<br>　　河汉昭回更怆然。夜如何其夜未央，闲花照月愁洞房。
<br>
<br>　　自矜夫婿胜王昌，三十曾作侍中郎。一从流落戍渔阳，
<br>
<br>　　怀哉万恨结中肠。南山幂幂兔丝花，北陵青青女萝树。
<br>
<br>　　由来花叶同一根，今日枝条分两处。三星差池光照灼，
<br>
<br>　　北斗西指秋云薄。茎枯花谢枝憔悴，香销色尽花零落。
<br>
<br>　　美人长叹艳容萎，含情收取摧折枝。调丝独弹声未移，
<br>
<br>　　感君行坐星岁迟。闺中宛转今若斯，谁能为报征人知。
<br>
<br>　　卷81_22  「倡女行」乔知之
<br>
<br>　　石榴酒，葡萄浆。兰桂芳，茱萸香。愿君驻金鞍，
<br>
<br>　　暂此共年芳。愿君解罗襦，一醉同匡床。文君正新寡，
<br>
<br>　　结念在歌倡。昨宵绮帐迎韩寿，今朝罗袖引潘郎。
<br>
<br>　　莫吹羌笛惊邻里，不用琵琶喧洞房。且歌新夜曲，
<br>
<br>　　莫弄楚明光。此曲怨且艳，哀音断人肠。
<br>
<br>　　卷81_23  「羸骏篇」乔知之
<br>
<br>　　喷玉长鸣西北来，自言当代是龙媒。万里铁关行入贡，
<br>
<br>　　九重金阙为君开，蹀躞朝驰过上苑，zazb暝走发章台。
<br>
<br>　　玉勒金鞍荷装饰，路傍观者无穷极。小山桂树比权奇，
<br>
<br>　　上林桃花况颜色。忽闻天将出龙沙，汉主持将驾鼓车。
<br>
<br>　　去去山川劳日夜，遥遥关塞断烟霞。山川关塞十年征，
<br>
<br>　　汗血流离赴月营。肌肤销远道，膂力尽长城。
<br>
<br>　　长城日夕苦风霜，中有连年百战场。摇珂啮勒金羁尽，
<br>
<br>　　争锋足顿铁菱伤。垂耳罢轻赍，弃置在寒G.
<br>
<br>　　大宛蒲海北，滇壑隽崖西。沙平留缓步，路远频嘶。
<br>
<br>　　从来力尽君须弃，何必寻途我已迷。岁岁年年奔远道，
<br>
<br>　　朝朝暮暮催疲老。扣冰晨饮黄河源，拂雪夜食天山草。
<br>
<br>　　楚水澶溪征战事，吴塞乌江辛苦地。持来报主不辞劳，
<br>
<br>　　宿昔立功非重利。丹心素节本无求，长鸣向君君不留。
<br>
<br>　　只应澶漫归田里，万里低昂任生死。君王倘若不见遗，
<br>
<br>　　白骨黄金犹可市。
<br>
<br>　　卷81_33  「铜雀妓」乔知之
<br>
<br>　　金阁惜分香，铅华不重妆。空馀歌舞地，犹是为君王。
<br>
<br>　　哀弦调已绝，艳曲不须长。共看西陵暮，秋烟起白杨。
<br>
<br>　　卷81_34  「侍宴应制得分字」乔知之
<br>
<br>　　紫禁肃晴氛，朱楼落晓云。豫游龙驾转，天乐凤箫闻。
<br>
<br>　　竹外仙亭出，花间辇路分。微臣一何幸，词赋奉明君。
<br>
<br>　　卷81_35  「梨园亭子侍宴」乔知之
<br>
<br>　　年光陌上发，香辇禁中游。草绿鸳鸯殿，花红翡翠楼。
<br>
<br>　　天杯承露酌，仙管杂风流。今日陪欢豫，皇恩不可酬。
<br>
<br>　　卷81_36  「和苏员外寓直」乔知之
<br>
<br>　　自昔重为郎，伊人练国章。三旬登建礼，五夜直明光。
<br>
<br>　　墨草尚书奏，衣飘侍御香。开轩竹气静，拂簟蕙风凉。
<br>
<br>　　晓漏离阊阖，鸣钟出未央。从来宿台上，天子贵文强。
<br>
<br>　　卷81_37  「哭故人」乔知之
<br>
<br>　　生死久离居，凄凉历旧庐。叹兹三径断，不践十年馀。
<br>
<br>　　古木巢禽合，荒庭爱客疏。匣留弹罢剑，床积读残书。
<br>
<br>　　玉没终无像，兰言强问虚。平生不得意，泉路复何如。
<br>
<br>　　卷81_38  「折杨柳」乔知之
<br>
<br>　　可怜濯濯春杨柳，攀折将来就纤手。
<br>
<br>　　妾容与此同盛衰，何必君恩能独久。
<br>
<br>　　卷81_39  「人日登高」乔侃
<br>
<br>　　仆本多悲者，年来不悟春。登高一游目，始觉柳条新。
<br>
<br>　　杜陵犹识汉，桃源不辨秦。暂若升云雾，还似出嚣尘。
<br>
<br>　　赖得烟霞气，淹留攀桂人。
<br>
<br>　　卷81_40  「出塞」乔备
<br>
<br>　　沙场三万里，猛将五千兵。旌断冰溪戍，笳吹铁关城。
<br>
<br>　　阴云暮下雪，寒日昼无晶。直为怀恩苦，谁知边塞情。
<br>
<br>　　卷81_41  「长门怨」乔备
<br>
<br>　　秋入长门殿，木落洞房虚。妾思宵徒静，君恩日更疏。
<br>
<br>　　坠露清金阁，流萤点玉除。还将闺里恨，遥问马相如。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
