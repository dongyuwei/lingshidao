<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百六十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百六十六
<br>
<br>　　卷266_1  「洛阳早春」顾况
<br>
<br>　　何地避春愁，终年忆旧游。一家千里外，百舌五更头。
<br>
<br>　　客路偏逢雨，乡山不入楼。故园桃李月，伊水向东流。
<br>
<br>　　卷266_2  「步虚词（太清宫作）」顾况
<br>
<br>　　迥步游三洞，清心礼七真。飞符超羽翼，焚火醮星辰。
<br>
<br>　　残药沾鸡犬，灵香出凤麟。壶中无窄处，愿得一容身。
<br>
<br>　　卷266_3  「鄱阳大云寺一公房」顾况
<br>
<br>　　尽日陪游处，斜阳竹院清。定中观有漏，言外证无生。
<br>
<br>　　色界聊传法，空门不用情。欲知相去近，钟鼓两闻声。
<br>
<br>　　卷266_4  「送友失意南归」顾况
<br>
<br>　　衣挥京洛尘，完璞伴归人。故国青山遍，沧江白发新。
<br>
<br>　　邻荒收酒幔，屋古布苔茵。不用通名姓，渔樵共主宾。
<br>
<br>　　卷266_5  「南归」顾况
<br>
<br>　　老病力难任，犹多镜雪侵。鲈鱼消宦况，鸥鸟识归心。
<br>
<br>　　急雨江帆重，残更驿树深。乡关殊可望，渐渐入吴音。
<br>
<br>　　卷266_6  「闲居自述」顾况
<br>
<br>　　荣辱不关身，谁为疏与亲。有山堪结屋，无地可容尘。
<br>
<br>　　白发偏添寿，黄花不笑贫。一樽朝暮醉，陶令果何人。
<br>
<br>　　卷266_7  「题歙山栖霞寺」顾况
<br>
<br>　　明征君旧宅，陈后主题诗。迹在人亡处，山空月满时。
<br>
<br>　　宝瓶无破响，道树有低枝。已是伤离客，仍逢靳尚祠。
<br>
<br>　　卷266_8  「经废寺（前半首一本作五言绝句）」顾况
<br>
<br>　　不知何世界，有处似南朝。石路无人扫，松门被火烧。
<br>
<br>　　断幡犹挂刹，故板尚支桥。数卷残经在，多年字欲销。
<br>
<br>　　卷266_9  「送李道士（一本题下有归桃花崦四字）」顾况
<br>
<br>　　人境年虚掷，仙源日未斜。羡君乘竹杖，辞我隐桃花。
<br>
<br>　　鸟去宁知路，云飞似忆家。莫愁客鬓改，自有紫河车。
<br>
<br>　　卷266_10  「酬唐起居前后见寄二首」顾况
<br>
<br>　　愁人空望国，惊鸟不归林。莫话弹冠事，谁知结袜心。
<br>
<br>　　霜凋树吹断，土蚀剑痕深。欲作怀沙赋，明时耻自沉。
<br>
<br>　　何处吊灵均，江边一老人。汉仪君已接，楚奏我空频。
<br>
<br>　　直道其如命，平生不负神。自伤庚子日，f鸟上承尘。
<br>
<br>　　卷266_11  「奉酬茅山赠赐并简綦毋正字」顾况
<br>
<br>　　玉帝居金阙，灵山几处朝。简书犹有畏，神理讵能超。
<br>
<br>　　鹤庙新家近，龙门旧国遥。离怀结不断，玉洞一吹箫。
<br>
<br>　　卷266_12  「白O洲送客」顾况
<br>
<br>　　莫信梅花发，由来谩报春。不才充野客，扶病送朝臣。
<br>
<br>　　阙下摇青，洲边采白O.临流不痛饮，鸥鸟也欺人。
<br>
<br>　　卷266_13  「春鸟词送元秀才入京」顾况
<br>
<br>　　春来绣羽齐，暮向竹林栖。禁苑衔花出，河桥隔树啼。
<br>
<br>　　寻声知去远，顾影念飞低。别有无巢燕，犹窥幕上泥。
<br>
<br>　　卷266_14  「别江南」顾况
<br>
<br>　　江城吹晓角，愁杀远行人。汉将犹防虏，吴官欲向秦。
<br>
<br>　　布帆轻白浪，锦带入红尘。将底求名宦，平生但任真。
<br>
<br>　　卷266_15  「空梁落燕泥」顾况
<br>
<br>　　卷幕参差燕，常衔浊水泥。为黏珠履迹，未等画梁齐。
<br>
<br>　　旧点痕犹浅，新巢缉尚低。不缘频上落，那得此飞栖。
<br>
<br>　　卷266_16  「上元夜忆长安」顾况
<br>
<br>　　沧州老一年，老去忆秦川。处处逢珠翠，家家听管弦。
<br>
<br>　　云车龙阙下，火树凤楼前。今夜沧州夜，沧州夜月圆。
<br>
<br>　　卷266_17  「酬扬州白塔寺永上人」顾况
<br>
<br>　　塔上是何缘，香灯续细烟。松枝当麈尾，柳絮替蚕绵。
<br>
<br>　　浮草经行遍，空花义趣圆。我来虽为法，暂借一床眠。
<br>
<br>　　卷266_18  「送韦秀才赴举」顾况
<br>
<br>　　鄱阳中酒地，楚老独醒年。芳桂君应折，沈灰我不然。
<br>
<br>　　洛桥浮逆水，关树接非烟。唯有残生梦，犹能到日边。
<br>
<br>　　卷266_19  「送使君」顾况
<br>
<br>　　天中洛阳道，海上使君归。拂雾趋金殿，焚香入琐闱。
<br>
<br>　　山亭倾别酒，野服间朝衣。他日思朱鹭，知从小苑飞。
<br>
<br>　　卷266_20  「历阳苦雨（一作夜雨）」顾况
<br>
<br>　　襄城秋雨晦，楚客不归心。亥市风烟接，隋宫草路深。
<br>
<br>　　离忧翻独笑，用事感浮阴。夜夜空阶响，唯馀蚯蚓吟。
<br>
<br>　　卷266_21  「伤大理谢少卿」顾况
<br>
<br>　　旧馆绝逢迎，新诗何处呈。空留封禅草，已作岱宗行。
<br>
<br>　　柳蠹风吹析，阶崩雪绕平。无因重来此，剩哭两三声。
<br>
<br>　　卷266_22  「经徐侍郎墓作」顾况
<br>
<br>　　不知山吏部，墓作石桥东。宅兆乡关异，平生翰墨空。
<br>
<br>　　夜泉无晓日，枯树足悲风。更想幽冥事，唯应有梦同。
<br>
<br>　　卷266_23  「@公合y挽歌」顾况
<br>
<br>　　草露前朝事，荆茅圣主封。空传馀竹帛，永绝旧歌钟。
<br>
<br>　　清镜无双影，穷泉有几重。笳箫最悲处，风入九原松。
<br>
<br>　　卷266_24  「相国晋公挽歌二首」顾况
<br>
<br>　　玉节朝天罢，洪炉造化新。中和方作圣，太素忽收神。
<br>
<br>　　盛德横千古，高标出四邻。欲知言不尽，处处有遗尘。
<br>
<br>　　凝笳催晓奠，丹硐蚯嗌健Ｏφ招萝憬，秋风故吏还。
<br>
<br>　　本朝光汉代，从此扫胡关。今日天难问，浮云满世间。
<br>
<br>　　卷266_25  「晋公魏国夫人柳氏挽歌」顾况
<br>
<br>　　鱼轩海上遥，鸾影月中销。双剑来时合，孤桐去日凋。
<br>
<br>　　夕阳迷陇隧，秋雨咽笳箫。画无留影，铭旌已度桥。
<br>
<br>　　卷266_26  「义川公主挽词」顾况
<br>
<br>　　弄玉吹箫后，湘灵鼓瑟时。月边丹桂落，风底白杨悲。
<br>
<br>　　杂分泉户，馀香出帷。夜台飞镜匣，偏共掩蛾眉。
<br>
<br>　　卷266_27  「忆山中」顾况
<br>
<br>　　春还不得还，家在最深山。蕙圃泉浇湿，松窗月映闲。
<br>
<br>　　薄田临谷口，小职向人间。去处但无事，重门深闭关。
<br>
<br>　　卷266_28  「送大理张卿（一题作送张卫尉）」顾况
<br>
<br>　　春色依依惜解携，月卿今夜泊隋堤。白沙洲上江蓠长，
<br>
<br>　　绿树村边谢豹啼。迁客比来无倚仗，故人相去隔云泥。
<br>
<br>　　越禽唯有南枝分，目送孤鸿飞向西。
<br>
<br>　　卷266_29  「宿湖边山寺」顾况
<br>
<br>　　群峰过雨涧淙淙，松下扉扃白鹤双。香透经窗笼桧柏，
<br>
<br>　　云生梵宇湿幡幢。蒲团僧定风过席，苇岸渔歌月堕江。
<br>
<br>　　谁悟此生同寂灭，老禅慧力得心降。
<br>
<br>　　卷266_30  「湖南客中春望」顾况
<br>
<br>　　鸣雁嘹嘹北向频，渌波何处是通津。风尘海内怜双鬓，
<br>
<br>　　涕泪天涯惨一身。故里音书应望绝，异乡景物又更新。
<br>
<br>　　便抛印绶从归隐，吴渚香莼漫吐春。
<br>
<br>　　卷266_31  「闲居怀旧」顾况
<br>
<br>　　日长鼓腹爱吾庐，洗竹浇花兴有馀。骚客空传成相赋，
<br>
<br>　　晋人已负绝交书。贫居谪所谁推毂，仕向侯门耻曳裾。
<br>
<br>　　今日思来总皆罔，汗青功业又何如。
<br>
<br>　　卷266_32  「寄江南鹤林寺石冰上人」顾况
<br>
<br>　　山川重复出，心地暗相逢。忽忆秋江月，如闻古寺钟。
<br>
<br>　　湖平南北岸，云抱两三峰。定力超香象，真言摄毒龙。
<br>
<br>　　风中何处鹤，石上几年松。为报烟霞道，人间共不容。
<br>
<br>　　卷266_33  「乐府」顾况
<br>
<br>　　暖谷春光至，宸游近甸荣。云随天仗转，风入御帘轻。
<br>
<br>　　翠盖浮佳气，朱楼倚太清。朝臣冠剑退，宫女管弦迎。
<br>
<br>　　细草承雕辇，繁花入幔城。文房开圣藻，武卫宿天营。
<br>
<br>　　玉醴随觞至，铜壶逐漏行。五星含土德，万姓彻中声。
<br>
<br>　　亲祀先崇典，躬推示劝耕。国风新正乐，农器近消兵。
<br>
<br>　　道德关河固，刑章日月明。野人同鸟兽，率舞感升平。
<br>
<br>　　卷266_34  「送从兄使新罗」顾况
<br>
<br>　　六气铜浑转，三光玉律调。河宫清奉赆，海岳晏来朝。
<br>
<br>　　地绝提封入，天平赐贡饶。扬威轻破虏，柔服耻征辽。
<br>
<br>　　曙色黄金阙，寒声白鹭潮。楼船非习战，骢马是嘉招。
<br>
<br>　　帝女飞衔石，鲛人卖泪绡。管宁虽不偶，徐市倘相邀。
<br>
<br>　　独岛缘空翠，孤霞上寥。蟾蜍同汉月，EX异秦桥。
<br>
<br>　　水豹横吹浪，花鹰迥拂霄。晨装凌莽渺，夜泊记招摇。
<br>
<br>　　几路通员峤，何山是沃焦。飓风晴汩起，阴火暝潜烧。
<br>
<br>　　鬓发成新髻，人参长旧苗。扶桑衔日近，析木带津遥。
<br>
<br>　　梦向愁中积，魂当别处销。临川思结网，见弹欲求^.
<br>
<br>　　共散羲和历，谁差甲子朝。沧波伏忠信，译语辨讴谣。
<br>
<br>　　叠鼓鲸鳞隐，阴帆o首飘。南溟垂大翼，西海饮文鳐。
<br>
<br>　　指景寻灵草，排云听洞箫。封侯万里外，未肯后班超。
<br>
<br>　　卷266_35  「山居即事」顾况
<br>
<br>　　下泊降茅仙，萧闲隐洞天。杨君闲上法，司命驻流年。
<br>
<br>　　崦合桃花水，窗分柳谷烟。抱孙堪种树，倚杖问耘田。
<br>
<br>　　世事休相扰，浮名任一边。由来谢安石，不解饮灵泉。
<br>
<br>　　卷266_36  「题卢道士房」顾况
<br>
<br>　　秋砧响落木，共坐茅君家。唯见两童子，门外汲井花。
<br>
<br>　　空坛静白日，神鼎飞丹砂。麈尾拂霜草，金铃摇霁霞。
<br>
<br>　　上章尘世隔，看弈桐阴斜。稽首问仙要，黄精堪饵花。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
