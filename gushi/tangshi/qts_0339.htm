<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百三十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百三十九
<br>
<br>　　卷339_1  「刘生诗」韩愈
<br>
<br>　　生名师命其姓刘，自少轩轾非常俦。弃家如遗来远游，
<br>
<br>　　东走梁宋暨扬州。遂凌大江极东陬，洪涛舂天禹穴幽。
<br>
<br>　　越女一笑三年留，南逾横岭入炎州。青鲸高磨波山浮，
<br>
<br>　　怪魅炫曜堆蛟虬。山cd噪猩猩游，毒气烁体黄膏流。
<br>
<br>　　问胡不归良有由，美酒倾水炙肥牛。妖歌慢舞烂不收，
<br>
<br>　　倒心回肠为青眸。千金邀顾不可酬，乃独遇之尽绸缪。
<br>
<br>　　瞥然一饷成十秋，昔须未生今白头。五管历遍无贤侯，
<br>
<br>　　回望万里还家羞。阳山穷邑惟猿猴，手持钓竿远相投。
<br>
<br>　　我为罗列陈前修，芟蒿斩蓬利锄i.天星回环数才周，
<br>
<br>　　文学穰穰锊殖怼３登嵊良马力优，咄哉识路行勿休，
<br>
<br>　　往取将相酬恩雠。
<br>
<br>　　卷339_2  「郑群赠簟」韩愈
<br>
<br>　　蕲州笛竹天下知，郑君所宝尤瑰奇。携来当昼不得卧，
<br>
<br>　　一府传看黄琉璃。体坚色净又藏节，尽眼凝滑无瑕疵。
<br>
<br>　　法曹贫贱众所易，腰腹空大何能为，自从五月困暑湿，
<br>
<br>　　如坐深甑遭蒸炊。手磨袖拂心语口，慢肤多汗真相宜。
<br>
<br>　　日暮归来独惆怅，有卖直欲倾家资。谁谓故人知我意，
<br>
<br>　　卷送八尺含风漪。呼奴扫地铺未了，光彩照耀惊童儿。
<br>
<br>　　青蝇侧翅蚤虱避，肃肃疑有清飙吹。倒身甘寝百疾愈，
<br>
<br>　　却愿天日恒炎曦。明珠青玉不足报，赠子相好无时衰。
<br>
<br>　　卷339_3  「丰陵行（顺宗陵也，在富平县东北三十里）」韩愈
<br>
<br>　　羽卫煌煌一百里，晓出都门葬天子。群臣杂沓驰后先，
<br>
<br>　　宫官穰穰来不已。是时新秋七月初，金神按节炎气除。
<br>
<br>　　清风飘飘轻雨洒，偃蹇旗旆卷以舒。逾梁下坂笳鼓咽，
<br>
<br>　　运熳咝宫闾。哭声訇天百鸟噪，幽坎昼闭空灵舆。
<br>
<br>　　皇帝孝心深且远，资送礼备无赢馀。设官置卫锁嫔妓，
<br>
<br>　　供养朝夕象平居。臣闻神道尚清净，三代旧制存诸书。
<br>
<br>　　墓藏庙祭不可乱，欲言非职知何如。
<br>
<br>　　卷339_4  「游青龙寺赠崔大补阙（寺在京城南门之东）」韩愈
<br>
<br>　　秋灰初吹季月管，日出卯南晖景短。友生招我佛寺行，
<br>
<br>　　正值万株红叶满。光华闪壁见神鬼，赫赫炎官张火伞。
<br>
<br>　　然云烧树火实骈，金乌下啄W虬卵。魂翻眼倒忘处所，
<br>
<br>　　赤气冲融无间断。有如流传上古时，九轮照烛乾坤旱。
<br>
<br>　　二三道士席其间，灵液屡进玻黎碗。忽惊颜色变韶稚，
<br>
<br>　　却信灵仙非怪诞。桃源迷路竟茫茫，枣下悲歌徒纂纂。
<br>
<br>　　前年岭隅乡思发，踯躅成山开不算。去岁羁帆湘水明，
<br>
<br>　　霜枫千里随归伴。猿呼鼯啸鹧鸪啼，恻耳酸肠难濯浣。
<br>
<br>　　思君携手安能得，今者相从敢辞懒。由来钝I寡参寻，
<br>
<br>　　况是儒官饱闲散。惟君与我同怀抱，锄去陵谷置平坦。
<br>
<br>　　年少得途未要忙，时清谏疏尤宜罕。何人有酒身无事，
<br>
<br>　　谁家多竹门可款。须知节候即风寒，幸及亭午犹妍暖。
<br>
<br>　　南山逼冬转清瘦，刻画圭角出崖U.当忧复被冰雪埋，
<br>
<br>　　汲汲来窥戒迟缓。
<br>
<br>　　卷339_5  「赠崔立之评事（崔斯立，字立之，博陵人）」韩愈
<br>
<br>　　崔侯文章苦捷敏，高浪驾天输不尽。曾从关外来上都，
<br>
<br>　　随身卷轴车连轸。朝为百赋犹郁怒，暮作千诗转遒紧。
<br>
<br>　　摇毫掷简自不供，顷刻青红浮海蜃。才豪气猛易语言，
<br>
<br>　　往往蛟螭杂蝼蚓。知音自古称难遇，世俗乍见那妨哂。
<br>
<br>　　勿嫌法官未登朝，犹胜赤尉长趋尹。时命虽乖心转壮，
<br>
<br>　　技能虚富家逾窘。念昔尘埃两相逢，争名龃龉持矛J.
<br>
<br>　　子时专场夸觜距，余始张军严`。尔来但欲保封疆，
<br>
<br>　　莫学庞涓怯孙膑。窜逐新归厌闻闹，齿发早衰嗟可闵。
<br>
<br>　　频蒙怨句刺弃遗，岂有闲官敢推引。深藏箧笥时一发，
<br>
<br>　　戢戢已多如束笋。可怜无益费精神，有似黄金掷虚牝。
<br>
<br>　　当今圣人求侍从，拔擢杞梓收。东马严徐已奋飞，
<br>
<br>　　枚皋即召穷且忍。复闻王师西讨蜀，霜风冽冽摧朝菌。
<br>
<br>　　走章驰檄在得贤，燕雀纷要鹰隼。窃料二途必处一，
<br>
<br>　　岂比恒人长蠢蠢。劝君韬养待征招，不用雕琢愁肝肾。
<br>
<br>　　墙根菊花好沽酒，钱帛纵空衣可准。晖晖檐日暖且鲜，
<br>
<br>　　壕梧疏更殒。高士例须怜曲蘖，丈夫终莫生畦畛。
<br>
<br>　　能来取醉任喧呼，死后贤愚俱泯泯。
<br>
<br>　　卷339_6  「送区弘南归」韩愈
<br>
<br>　　穆昔南征军不归，虫沙猿鹤伏以飞。汹汹洞庭莽翠微，
<br>
<br>　　九疑K天荒是非。野有象犀水贝玑，分散百宝人士稀。
<br>
<br>　　我迁于南日周围，来见者众莫依`.爰有区子荧荧晖，
<br>
<br>　　观以彝训或从违。我念前人譬葑菲，落以斧引以g徽。
<br>
<br>　　虽有不逮驱WW，或采于薄渔于矶。服役不辱言不讥，
<br>
<br>　　从我荆州来京畿。离其母妻绝因依，嗟我道不能自肥。
<br>
<br>　　子虽勤苦终何希，王都观阙双巍巍。腾蹋众骏事鞍Z，
<br>
<br>　　佩服上色紫与绯。独子之节可嗟唏，母附书至妻寄衣。
<br>
<br>　　开书拆衣泪痕，虽不敕还情庶几。朝暮盘羞恻庭闱，
<br>
<br>　　幽房无人感伊威。人生此难馀可祈，子去矣时若发机。
<br>
<br>　　蜃沉海底气升霏，彩雉野伏朝扇。处子窈窕王所妃，
<br>
<br>　　苟有令德隐不腓。况今天子铺德威，蔽能者诛荐受S.
<br>
<br>　　出送抚背我涕挥，行行正直慎脂韦。业成志树来颀颀，
<br>
<br>　　我当为子言天扉。
<br>
<br>　　卷339_7  「三星行」韩愈
<br>
<br>　　我生之辰，月宿南斗。牛奋其角，箕张其口。
<br>
<br>　　牛不见服箱，斗不挹酒浆。箕独有神灵，无时停簸扬。
<br>
<br>　　无善名已闻，无恶声已。名声相乘除，得少失有馀。
<br>
<br>　　三星各在天，什伍东西陈。嗟汝牛与斗，汝独不能神。
<br>
<br>　　卷339_8  「剥啄行」韩愈
<br>
<br>　　剥剥啄啄，有客至门。我不出应，客去而嗔。从者语我，
<br>
<br>　　子胡为然。我不厌客，困于语言。欲不出纳，以堙其源。
<br>
<br>　　空堂幽幽，有秸有莞。门以两板，丛书于间。深堑，
<br>
<br>　　其墉甚完。彼宁可隳，此不可干。从者语我，嗟子诚难。
<br>
<br>　　子虽云尔，其口益蕃。我为子谋，有万其全。凡今之人，
<br>
<br>　　急名与官。子不引去，与为波澜。虽不开口，虽不开关。
<br>
<br>　　变化咀嚼，有鬼有神。今去不勇，其如后艰。我谢再拜，
<br>
<br>　　汝无复云。往追不及，来不有年。
<br>
<br>　　卷339_9  「青青水中蒲三首」韩愈
<br>
<br>　　青青水中蒲，下有一双鱼。君今上陇去，我在与谁居。
<br>
<br>　　青青水中蒲，长在水中居。寄语浮萍草，相随我不如。
<br>
<br>　　青青水中蒲，叶短不出水。妇人不下堂，行子在万里。
<br>
<br>　　卷339_10  「孟东野失子」韩愈
<br>
<br>　　失子将何尤，吾将上尤天。女实主下人，与夺一何偏。
<br>
<br>　　彼于女何有，乃令蕃且延。此独何罪辜，生死旬日间。
<br>
<br>　　上呼无时闻，滴地泪到泉。地o为之悲，瑟缩久不安。
<br>
<br>　　乃呼大灵龟，骑云款天门。问天主下人，薄厚胡不均。
<br>
<br>　　天曰天地人，由来不相关。吾悬日与月，吾系星与辰。
<br>
<br>　　日月相噬啮，星辰踣而颠。吾不女之罪，知非女由因。
<br>
<br>　　且物各有分，孰能使之然。有子与无子，祸福未可原。
<br>
<br>　　鱼子满母腹，一一欲谁怜。细腰不自乳，举族常孤鳏。
<br>
<br>　　鸱枭啄母脑，母死子始翻。蝮蛇生子时，坼裂肠与肝。
<br>
<br>　　好子虽云好，未还恩与勤。恶子不可说，鸱枭蝮蛇然。
<br>
<br>　　有子且勿喜，无子固勿叹。上圣不待教，贤闻语而迁。
<br>
<br>　　下愚闻语惑，虽教无由悛。大灵顿头受，即日以命还。
<br>
<br>　　地o谓大灵，女往告其人。东野夜得梦，有夫玄衣巾。
<br>
<br>　　闯然入其户，三称天之言。再拜谢玄夫，收悲以欢忻。
<br>
<br>　　卷339_11  「陆浑山火和皇甫用其韵（时为陆浑尉）」韩愈
<br>
<br>　　皇甫补官古贲浑，时当玄冬泽乾源。山狂谷很相吐吞，
<br>
<br>　　风怒不休何轩轩。摆磨出火以自燔，有声夜中惊莫原。
<br>
<br>　　天跳地踔颠乾坤，赫赫上照穷崖垠。截然高周烧四垣，
<br>
<br>　　神焦鬼烂无逃门。三光弛隳不复暾，虎熊麋猪逮猴猿。
<br>
<br>　　水龙鼍龟鱼与鼋，鸦鸱雕鹰雉鹄d.@潇n孰飞奔，
<br>
<br>　　祝融告休酌卑尊，错陈齐玫辟华园，芙蓉披猖塞鲜繁。
<br>
<br>　　千钟万鼓咽耳喧。攒杂啾沸篪埙，彤幢绛旃紫纛幡。
<br>
<br>　　炎官热属朱冠T，髹其肉皮通髀臀。颓胸垤腹车掀辕，
<br>
<br>　　缇颜股豹两K.霞车虹日毂N，丹蕤X盖绯fH.
<br>
<br>　　红帷赤幕罗，fI池波风肉陵屯。E呀钜壑颇黎盆，
<br>
<br>　　豆登五山瀛四尊。熙熙酬笑语言，雷公擘山海水翻。
<br>
<br>　　齿牙嚼啮舌腭反，电光zeW目fu，顼冥收威避玄根，
<br>
<br>　　斥弃舆马背厥孙。缩身潜喘拳肩跟，君臣相怜加爱恩。
<br>
<br>　　命黑螭侦焚其元，天阙悠悠不可援。梦通上帝血面论，
<br>
<br>　　侧身欲进叱于阍。帝赐九河湔涕痕，又诏巫阳反其魂。
<br>
<br>　　徐命之前问何冤，火行于冬古所存。我如禁之绝其飧，
<br>
<br>　　女丁妇壬传世婚。一朝结雠奈后昆，时行当反慎藏蹲。
<br>
<br>　　视桃著花可小骞，月及申酉利复怨。助汝五龙从九鲲，
<br>
<br>　　溺厥邑囚之昆仑。皇甫作诗止睡昏，辞夸出真遂上焚。
<br>
<br>　　要余和增怪又烦，虽欲悔舌不可扪。
<br>
<br>　　卷339_21  「县斋读书（在阳山作）」韩愈
<br>
<br>　　出宰山水县，读书松桂林。萧条捐末事，邂逅得初心。
<br>
<br>　　哀醒俗耳，清泉洁尘襟。诗成有共赋，酒熟无孤斟。
<br>
<br>　　青竹时默钓，白云日幽寻。南方本多毒，北客恒惧侵。
<br>
<br>　　谪谴甘自守，滞留愧难任。投章类缟带，伫答逾兼金。
<br>
<br>　　卷339_22  「新竹」韩愈
<br>
<br>　　笋添南阶竹，日日成清s.缥节已储霜，黄苞犹掩翠。
<br>
<br>　　出栏抽五六，当户罗三四。高标陵秋严，贞色夺春媚。
<br>
<br>　　稀生巧补林，并出疑争地。纵横乍依行，烂熳忽无次。
<br>
<br>　　风枝未飘吹，露粉先涵泪。何人可携玩，清景空瞪视。
<br>
<br>　　卷339_23  「晚菊」韩愈
<br>
<br>　　少年饮酒时，踊跃见菊花。今来不复饮，每见恒咨嗟。
<br>
<br>　　伫立摘满手，行行把归家。此时无与语，弃置奈悲何。
<br>
<br>　　卷339_24  「落齿」韩愈
<br>
<br>　　去年落一牙，今年落一齿。俄然落六七，落势殊未已。
<br>
<br>　　馀存皆动摇，尽落应始止。忆初落一时，但念豁可耻。
<br>
<br>　　及至落二三，始忧衰即死。每一将落时，懔懔恒在已。
<br>
<br>　　叉牙妨食物，颠倒怯漱水。终焉舍我落，意与崩山比。
<br>
<br>　　今来落既熟，见落空相似。馀存二十馀，次第知落矣。
<br>
<br>　　倘常岁落一，自足支两纪。如其落并空，与渐亦同指。
<br>
<br>　　人言齿之落，寿命理难恃。我言生有涯，长短俱死尔。
<br>
<br>　　人言齿之豁，左右惊谛视。我言庄周云，水雁各有喜。
<br>
<br>　　语讹默固好，嚼废软还美。因歌遂成诗，持用诧妻子。
<br>
<br>　　卷339_25  「哭杨兵部凝陆歙州参」韩愈
<br>
<br>　　人皆期七十，才半岂蹉跎。并出知己泪，自然白发多。
<br>
<br>　　晨兴为谁恸，还坐久滂沱。论文与晤语，已矣可如何。
<br>
<br>　　卷339_26  「苦寒」韩愈
<br>
<br>　　四时各平分，一气不可兼。隆寒夺春序，颛顼固不廉。
<br>
<br>　　太昊弛维纲，畏避但守谦。遂令黄泉下，萌牙夭句尖。
<br>
<br>　　草木不复抽，百味失苦甜。凶飙搅宇宙，刃甚割砭。
<br>
<br>　　日月虽云尊，不能活乌蟾。羲和送日出，b怯频窥觇。
<br>
<br>　　炎帝持祝融，呵嘘不相炎。而我当此时，恩光何由沾。
<br>
<br>　　肌肤生鳞甲，衣被如刀镰。气寒鼻莫嗅，血冻指不拈。
<br>
<br>　　浊醪沸入喉，口角如衔箝。将持匕箸食，触指如排签。
<br>
<br>　　侵炉不觉暖，炽炭屡已添。探汤无所益，何况纩与缣。
<br>
<br>　　虎豹僵穴中，蛟螭死幽潜。荧惑丧缠次，六龙冰脱髯。
<br>
<br>　　芒砀大包内，生类恐尽歼。啾啾窗间雀，不知已微纤。
<br>
<br>　　举头仰天鸣，所愿晷刻淹。不如弹射死，却得亲@.
<br>
<br>　　鸾皇苟不存，尔固不在占。其馀蠢动俦，俱死谁恩嫌。
<br>
<br>　　伊我称最灵，不能女覆苫。悲哀激愤叹，五藏难安恬。
<br>
<br>　　中宵倚墙立，淫泪何渐渐。天王哀无辜，惠我下顾瞻。
<br>
<br>　　褰旒去耳纩，调和进梅盐。贤能日登御，黜彼傲与。
<br>
<br>　　生风吹死气，豁达如褰帘。悬乳零落堕，晨光入前檐。
<br>
<br>　　雪霜顿销释，土脉膏且黏。岂徒兰蕙荣，施及艾与蒹。
<br>
<br>　　日萼行铄铄，风条坐bb.天乎苟其能，吾死意亦厌。
<br>
<br>　　卷339_27  「和虞部卢四酬翰林钱七赤藤杖歌（元和四年作）」韩愈
<br>
<br>　　赤藤为杖世未窥，台郎始携自滇池。滇王扫宫避使者，
<br>
<br>　　跪进再拜语爝蕖Ｉ桥拄过免倾堕，性命造次蒙扶持。
<br>
<br>　　途经百国皆莫识，君臣聚观逐旌麾。共传滇神出水献，
<br>
<br>　　赤龙拔须血淋漓。又云羲和操火鞭，暝到西极睡所遗。
<br>
<br>　　几重包裹自题署，不以珍怪夸荒夷。归来捧赠同舍子，
<br>
<br>　　浮光照手欲把疑。空堂昼眠倚牖户，飞电著壁搜蛟螭。
<br>
<br>　　南宫清深禁闱密，唱和有类吹埙篪。妍辞丽句不可继，
<br>
<br>　　见寄聊且慰分司。
<br>
<br>　　卷339_28  「崔十六少府摄伊阳，以诗及书见投，因酬三十韵」韩愈
<br>
<br>　　崔君初来时，相识颇未惯。但闻赤县尉，不比博士慢。
<br>
<br>　　赁屋得连墙，往来忻莫间。我时亦新居，触事苦难办。
<br>
<br>　　蔬飧要同吃，破袄请来绽。谓言安堵后，贷借更何患。
<br>
<br>　　不知孤遗多，举族仰薄宦。有时未朝餐，得米日已晏。
<br>
<br>　　隔墙闻呼，众口极鹅雁。前计顿乖张，居然见真赝。
<br>
<br>　　娇儿好眉眼，F脚冻两_.捧书随诸兄，累累两角O.
<br>
<br>　　冬惟茹寒齑，秋始识瓜瓣。问之不言饥，饫若厌刍豢。
<br>
<br>　　才名三十年，久合居给谏。白头趋走里，闭口绝谤讪。
<br>
<br>　　府公旧同袍，拔擢宰山涧。寄诗杂诙俳，有类说鹏`.
<br>
<br>　　上言酒味酸，冬衣竟未擐。下言人吏稀，惟足彪与。
<br>
<br>　　又言致猪鹿，此语乃善幻。三年国子师，肠肚习藜苋。
<br>
<br>　　况住洛之涯，鲂鳟可罩汕。肯效屠门嚼，久嫌弋者篡。
<br>
<br>　　谋拙日焦拳，活计似锄i.男寒涩诗书，妻瘦剩腰襻。
<br>
<br>　　为官不事职，厥罪在欺谩。行当自劾去，渔钓老葭H.
<br>
<br>　　岁穷寒气骄，冰雪滑磴栈。音问难屡通，何由觌清盼。
<br>
<br>　　卷339_29  「送侯参谋赴河中幕（侯继时从王谔辟）」韩愈
<br>
<br>　　忆昔初及第，各以少年称。君颐始生须，我齿清如冰。
<br>
<br>　　尔时心气壮，百事谓己能。一别讵几何，忽如隔晨兴。
<br>
<br>　　我齿豁可鄙，君颜老可憎。相逢风尘中，相视迭嗟矜。
<br>
<br>　　幸同学省官，末路再得朋。东司绝教授，游宴以为恒。
<br>
<br>　　秋渔荫密树，夜博然明灯。雪径抵樵叟，风廊折谈僧。
<br>
<br>　　陆浑桃花间，有汤沸如A.三月崧少步，踯躅红千层。
<br>
<br>　　洲沙厌晚坐，岭壁穷晨升。沈冥不计日，为乐不可胜。
<br>
<br>　　迁满一已异，乖离坐难凭。行行事结束，人马何F腾。
<br>
<br>　　感激生胆勇，从军岂尝曾。菜就焦，天子爪与肱。
<br>
<br>　　提师十万馀，四海钦风棱。河北兵未进，蔡州帅新薨。
<br>
<br>　　曷不请扫除，活彼黎与A.鄙夫诚怯弱，受恩愧徒弘。
<br>
<br>　　犹思脱儒冠，弃死取先登。又欲面言事，上书求诏征。
<br>
<br>　　侵官固非是，妄作谴可惩。惟当待责免，耕惫楣惦蟆
<br>
<br>　　今君得所附，势若脱鞲鹰。檄笔无与让，幕谋识其膺。
<br>
<br>　　收绩开史牒，翰飞逐溟鹏。男儿贵立事，流景不可乘。
<br>
<br>　　岁老阴l作，云颓雪翻崩。别袖拂洛水，征车转崤陵。
<br>
<br>　　勤勤酒不进，勉勉恨已仍。送君出门归，愁肠若牵绳。
<br>
<br>　　默坐念语笑，痴如遇寒蝇。策马谁可适，晤言谁为应。
<br>
<br>　　席尘惜不扫，残尊对空凝。信知后会时，日月屡环K.
<br>
<br>　　生期理行役，欢绪绝难承。寄书惟在频，无吝简与缯。
<br>
<br>　　卷339_30  「东都遇春」韩愈
<br>
<br>　　少年气真狂，有意与春竞。行逢二三月，九州花相映。
<br>
<br>　　川原晓服鲜，桃李晨妆靓。荒乘不知疲，醉死岂辞病。
<br>
<br>　　饮啖惟所便，文章倚豪横。尔来曾几时，白发忽满镜。
<br>
<br>　　旧游喜乖张，新辈足嘲评。心肠一变化，羞见时节盛。
<br>
<br>　　得闲无所作，贵欲辞视听。深居疑避仇，默卧如当暝。
<br>
<br>　　朝曦入牖来，鸟唤昏不醒。为生鄙计算，盐米告屡罄。
<br>
<br>　　坐疲都忘起，冠侧懒复正。幸蒙东都官，获离机与阱。
<br>
<br>　　乖慵遭傲僻，渐染生弊性。既去焉能追，有来犹莫骋。
<br>
<br>　　有船魏王池，往往纵孤泳。水容与天色，此处皆绿净。
<br>
<br>　　岸树共纷披，渚牙相纬经。怀归苦不果，即事取幽迸。
<br>
<br>　　贪求匪名利，所得亦已并。悠悠度朝昏，落落捐季孟。
<br>
<br>　　群公一何贤，上戴天子圣。谋谟收禹绩，四面出雄劲。
<br>
<br>　　转输非不勤，稽逋有军令。在庭百执事，奉职各祗敬。
<br>
<br>　　我独胡为哉，坐与亿兆庆。譬如笼中鸟，仰给活性命。
<br>
<br>　　为诗告友生，负愧终究竟。
<br>
<br>　　卷339_31  「感春五首（分司东都作）」韩愈
<br>
<br>　　辛夷高花最先开，青天露坐始此回。已呼孺人戛鸣瑟，
<br>
<br>　　更遣稚子传清杯。选壮军兴不为用，坐狂朝论无由陪。
<br>
<br>　　如今到死得闲处，还有诗赋歌康哉。
<br>
<br>　　洛阳东风几时来，川波岸柳春全回。宫门一锁不复启，
<br>
<br>　　虽有九陌无尘埃。策马上桥朝日出，楼阙赤白正崔嵬。
<br>
<br>　　孤吟屡阕莫与和，寸恨至短谁能裁。
<br>
<br>　　春田可耕时已催，王师北讨何当回。放车载草农事济，
<br>
<br>　　战马苦饥谁念哉。蔡州纳节旧将死，起居谏议联翩来。
<br>
<br>　　朝廷未省有遗策，肯不垂意瓶与。
<br>
<br>　　前随杜尹拜表回，笑言溢口何欢酢？棕┍鹞沂柿偃辏
<br>
<br>　　风骨峭峻遗尘埃。音容不接只隔夜，凶讣讵可相寻来。
<br>
<br>　　天公高居鬼神恶，欲保性命诚难哉。
<br>
<br>　　辛夷花房忽全开，将衰正盛须频来。清晨辉辉烛霞日，
<br>
<br>　　薄暮耿耿和烟埃。朝明夕暗已足叹，况乃满地成摧颓。
<br>
<br>　　迎繁送谢别有意，谁肯留恋少环回。
<br>
<br>　　卷339_32  「酬裴十六功曹巡府西驿途中见寄」韩愈
<br>
<br>　　相公罢论道，聿至活东人。御史坐言事，作吏府中尘。
<br>
<br>　　遂令河南治，今古无俦伦。四海日富庶，道途隘蹄轮。
<br>
<br>　　府西三百里，候馆同鱼鳞。相公谓御史，劳子去自巡。
<br>
<br>　　是时山水秋，光景何鲜新。哀鸿鸣清耳，宿雾褰高F.
<br>
<br>　　遗我行旅诗，轩轩有风神。譬如黄金盘，照耀荆璞真。
<br>
<br>　　我来亦已幸，事贤友其仁。持竿洛水侧，孤坐屡穷辰。
<br>
<br>　　多才自劳苦，无用只因循。辞免期匪远，行行及山春。
<br>
<br>　　卷339_33  「燕河南府秀才得生字」韩愈
<br>
<br>　　吾皇绍祖烈，天下再太平。诏下诸郡国，岁贡乡曲英。
<br>
<br>　　元和五年冬，房公尹东京。功曹上言公，是月当登名。
<br>
<br>　　乃选二十县，试官得鸿生。群儒负己材，相贺简择精。
<br>
<br>　　怒起簸羽翮，引吭吐铿轰。此都自周公，文章继名声。
<br>
<br>　　自非绝殊尤，难使耳目惊。今者遭震薄，不能出声鸣。
<br>
<br>　　鄙夫忝县尹，愧栗难为情。惟求文章写，不敢妒与争。
<br>
<br>　　还家敕妻儿，具此煎渑搿Ｊ梁炱烟炎希肴果相扶檠。
<br>
<br>　　芳荼出蜀门，好酒浓且清。何能充欢燕，庶以露厥诚。
<br>
<br>　　昨闻诏书下，权公作邦桢。文人得其职，文道当大行。
<br>
<br>　　阴风搅短日，冷雨涩不晴。勉哉戒徒驭，家国迟子荣。
<br>
<br>　　卷339_34  「送李翱」韩愈
<br>
<br>　　广州万里途，山重江逶迤。行行何时到，谁能定归期。
<br>
<br>　　揖我出门去，颜色异恒时。虽云有追送，足迹绝自兹。
<br>
<br>　　人生一世间，不自张与弛。譬如浮江木，纵横岂自知。
<br>
<br>　　宁怀别时苦，勿作别后思。
<br>
<br>　　卷339_35  「送石洪处士赴河阳幕得起字」韩愈
<br>
<br>　　长把种树书，人云避世士。忽骑将军马，自号报恩子。
<br>
<br>　　风云入壮怀，泉石别幽耳。钜鹿师欲老，常山险犹恃。
<br>
<br>　　岂惟彼相忧，固是吾徒耻。去去事方急，酒行可以起。
<br>
<br>　　卷339_36  「送湖南李正字归」韩愈
<br>
<br>　　长沙入楚深，洞庭值秋晚。人随鸿雁少，江共蒹葭远。
<br>
<br>　　历历余所经，悠悠子当返。孤游怀耿介，旅宿梦婉娩。
<br>
<br>　　风土稍殊音，鱼虾日异饭。亲交俱在此，谁与同息偃。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
