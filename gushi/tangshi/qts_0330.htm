<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百三十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷三百三十
<br>
<br>　　卷330_1  「奉酬礼部阁老转韵离合见赠（时为秘书监）」张荐
<br>
<br>　　移居既同里，多幸陪君子。弘雅重当朝，弓旌早见招。
<br>
<br>　　植根琼林圃，直夜金闺步。劝深子玉铭，力竞相如赋。
<br>
<br>　　间阔向春闱，日复想光仪。格言信难继，木石强为词。
<br>
<br>　　卷330_2  「和潘孟阳春日雪回文绝句」张荐
<br>
<br>　　迟迟日气暖，漫漫雪天春。知君欲醉饮，思见此交亲。
<br>
<br>　　卷330_3  「享文恭太子庙乐章」张荐
<br>
<br>　　三献具举，九旗将旋。追劳表德，罢享宾天。
<br>
<br>　　风引仙管，堂虚画筵。芳馨常在，瞻望悠然。
<br>
<br>　　卷330_4  「礼部权侍郎阁老史馆张秘监阁老有离合酬赠…聊继此章」崔
<br>
<br>　　脉脉羡佳期，月夜吟丽词。谏垣则随步，东观方承顾。
<br>
<br>　　林雪消艳阳，简册漏华光。坐更芝兰室，千载各芬芳。
<br>
<br>　　节苦文俱盛，即时人并命。翩翻紫霄中，羽翮相辉映。
<br>
<br>　　卷330_5  「享文恭太子庙乐章」崔
<br>
<br>　　醴齐泛樽彝，轩县动干戚。入室v如在，升阶虔所历。
<br>
<br>　　奋疾合威容，定利舒泽。方崇庙貌礼，永被君恩锡。
<br>
<br>　　卷330_6  「和权载之离合诗（时为中书舍人）」杨於陵
<br>
<br>　　校德尽璋，才臣时所扬。放情寄文律，方茂经邦术。
<br>
<br>　　王猷符发挥，十载契心期。昼游有嘉话，书法无隐辞。
<br>
<br>　　信兹酬和美，言与芝兰比。昨来恣吟绎，日觉祛蒙鄙。
<br>
<br>　　卷330_7  「郡斋有紫薇双本自朱明接于徂暑其花芳馥…因诗纪述」杨於陵
<br>
<br>　　晏朝受明命，继夏走天衢。逮兹三伏候，息驾万里途。
<br>
<br>　　省躬既R，结思多烦纡。簿领幸无事，宴休谁与娱。
<br>
<br>　　内斋有嘉树，双植分庭隅。绿叶下成幄，紫花纷若铺。
<br>
<br>　　は纪硎嫜蓿凝露朝垂珠。炎l昼方铄，幽姿闲且都。
<br>
<br>　　夭桃固难匹，芍药宁为徒。懿此时节久，讵同光景驱。
<br>
<br>　　陶甄试一致，品汇乃散殊。濯质非受彩，无心那夺朱。
<br>
<br>　　粤予负羁絷，留赏益踟蹰。通夕靡云倦，西南山月孤。
<br>
<br>　　卷330_8  「赠毛仙翁」杨於陵
<br>
<br>　　先生赤松侣，混俗游人间。昆阆无穷路，何时下故山。
<br>
<br>　　千年犹孺质，秘术救尘寰。莫便冲天去，云雷不可攀。
<br>
<br>　　卷330_9  「答权载之离合诗（时为给事中）」许孟容
<br>
<br>　　史才司秘府，文哲今超古。亦有擅风骚，六联文墨曹。
<br>
<br>　　圣贤三代意，工艺千金字。化识从臣谣，人推仙阁吏。
<br>
<br>　　如登昆阆时，口诵灵真词。孙简下威凤，系霜琼玉枝。
<br>
<br>　　卷330_10  「奉和武相公春晓闻莺」许孟容
<br>
<br>　　碧树当窗啼晓莺，间关入梦听难成。
<br>
<br>　　千回万啭尽愁思，疑是血魂哀困声。
<br>
<br>　　卷330_11  「享文恭太子庙乐章」许孟容
<br>
<br>　　觞牢具品，管弦有节。祝道寅恭，神仪昭晰。
<br>
<br>　　桐早贵，象辂追设。磬达乐成，降歆丰洁。
<br>
<br>　　卷330_12  「和权载之离合诗（时为给事中）」冯伉
<br>
<br>　　车马退朝后，聿怀在文友。动词宗伯雄，重美良史功。
<br>
<br>　　亦曾吟鲍谢，二妙尤增价。雨霜鸿唳天，匝树鸟鸣夜。
<br>
<br>　　覃思各纵横，早擅希代名。息心欲焚砚，自t陪群英。
<br>
<br>　　卷330_13  「享文恭太子庙乐章二首」冯伉
<br>
<br>　　撰日瞻景，诚陈乐张。礼容秩秩，羽舞煌煌。
<br>
<br>　　肃将涤濯，祗荐芬芳。永锡繁祉，思深享尝。
<br>
<br>　　干旄羽a相亏蔽，一进一退殊行缀。
<br>
<br>　　昔献三雍盛礼容，今陈六佾崇仪制。
<br>
<br>　　卷330_14  「和权载之离合诗」潘孟阳
<br>
<br>　　咏歌有离合，永夜观酬答。笥中操彩笺，竹简何足编。
<br>
<br>　　意深俱妙绝，心契交情结。计彼官接联，言初并清切。
<br>
<br>　　翔集本相随，羽仪良在斯。烟云竞文藻，因喜玩新诗。
<br>
<br>　　卷330_15  「春日雪以回文绝句呈张荐权德舆」潘孟阳
<br>
<br>　　春梅杂落雪，发树几花开。真须尽兴饮，仁里愿同来。
<br>
<br>　　卷330_16  「元日和布泽」潘孟阳
<br>
<br>　　至德生成泰，咸欢照育恩。流辉沾万物，布泽在三元。
<br>
<br>　　北阙祥云迥，东方嘉气繁。青阳初应律，苍玉正临轩。
<br>
<br>　　恩洽因时令，风和比化原。自惭同草木，无以答乾坤。
<br>
<br>　　卷330_17  「和权载之离合诗（时为国子司业）」武少仪
<br>
<br>　　少年慕时彦，小悟文多变。木铎比群英，八方流德声。
<br>
<br>　　雷陈美交契，雨雪音尘继。恩顾各飞翔，因诗睹瑰丽。
<br>
<br>　　傅野绝遗贤，人希有盛迁。早钦风与雅，日咏赠酬篇。
<br>
<br>　　卷330_18  「诸葛丞相庙（《蜀志》一作武侯祠）」武少仪
<br>
<br>　　执简焚香入庙门，武侯神象俨如存。因机定蜀延衰汉，
<br>
<br>　　以计连吴振弱孙。欲尽智能倾僭盗，善持忠节转庸昏。
<br>
<br>　　宣王请战贻巾帼，始见才吞亦气吞。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
