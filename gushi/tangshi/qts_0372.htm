<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百七十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百七十二
<br>
<br>　　卷372_1  「列女操」孟郊
<br>
<br>　　梧桐相待老，鸳鸯会双死。贞女贵徇夫，舍生亦如此。
<br>
<br>　　波澜誓不起，妾心井中水。
<br>
<br>　　卷372_2  「灞上轻薄行」孟郊
<br>
<br>　　长安无缓步，况值天景暮。相逢灞杭洌亲戚不相顾。
<br>
<br>　　自叹方拙身，忽随轻薄伦。常恐失所避，化为车辙尘。
<br>
<br>　　此中生白发，疾走亦未歇。
<br>
<br>　　卷372_3  「长安羁旅行」孟郊
<br>
<br>　　十日一理发，每梳飞旅尘。三旬九过饮，每食唯旧贫。
<br>
<br>　　万物皆及时，独余不觉春。失名谁肯访，得意争相亲。
<br>
<br>　　直木有恬翼，静流无躁鳞。始知喧竞场，莫处君子身。
<br>
<br>　　野策藤竹轻，山蔬薇蕨新。潜歌归去来，事外风景真。
<br>
<br>　　卷372_4  「长安道」孟郊
<br>
<br>　　胡风激秦树，贱子风中泣。家家朱门开，得见不可入。
<br>
<br>　　长安十二衢，投树鸟亦急。高阁何人家，笙簧正喧吸。
<br>
<br>　　卷372_5  「送远吟」孟郊
<br>
<br>　　河水昏复晨，河边相送频。离杯有泪饮，别柳无枝春。
<br>
<br>　　一笑忽然敛，万愁俄已新。东波与西日，不惜远行人。
<br>
<br>　　卷372_6  「古薄命妾」孟郊
<br>
<br>　　不惜十指弦，为君千万弹。常恐新声至，坐使故声残。
<br>
<br>　　弃置今日悲，即是昨日欢。将新变故易，持故为新难。
<br>
<br>　　青山有蘼芜，泪叶长不干。空令后代人，采掇幽思攒。
<br>
<br>　　卷372_7  「古离别（一作对景惜别）」孟郊
<br>
<br>　　松山云缭绕，萍路水分离。云去有归日，水分无合时。
<br>
<br>　　春芳役双眼，春色柔四支。杨柳织别愁，千条万条丝。
<br>
<br>　　卷372_8  「杂怨（一作古乐府杂怨）」孟郊
<br>
<br>　　忆人莫至悲，至悲空自衰。寄人莫剪衣，剪衣未必归。
<br>
<br>　　朝为双蒂花，莫为四散飞。花落还绕树，游子不顾期。
<br>
<br>　　夭桃花清晨，游女红粉新。夭桃花薄暮，游女红粉故。
<br>
<br>　　树有百年花，人无一定颜。花送人老尽，人悲花自闲。
<br>
<br>　　贫女镜不明，寒花日少容。暗蛩有虚织，短线无长缝。
<br>
<br>　　浪水不可照，狂夫不可从。浪水多散影，狂夫多异踪。
<br>
<br>　　持此一生薄，空成万恨浓。
<br>
<br>　　卷372_9  「静女吟」孟郊
<br>
<br>　　艳女皆妒色，静女独检踪。任礼耻任妆，嫁德不嫁容。
<br>
<br>　　君子易求聘，小人难自从。此志谁与谅，琴弦幽韵重。
<br>
<br>　　卷372_10  「归信吟」孟郊
<br>
<br>　　泪墨洒为书，将寄万里亲。书去魂亦去，兀然空一身。
<br>
<br>　　卷372_11  「山老吟」孟郊
<br>
<br>　　不行山下地，唯种山上田。腰斧斫旅松，手瓢汲家泉。
<br>
<br>　　讵知文字力，莫记日月迁。蟠木为我身，始得全天年。
<br>
<br>　　卷372_12  「游子吟（迎母漂上作）」孟郊
<br>
<br>　　慈母手中线，游子身上衣。临行密密缝，意恐迟迟归。
<br>
<br>　　谁言寸草心，报得三春晖。
<br>
<br>　　卷372_13  「小隐吟」孟郊
<br>
<br>　　我饮不在醉，我欢长寂然。酌溪四五盏，听弹两三弦。
<br>
<br>　　炼性静栖白，洗情深寄玄。号怒路傍子，贪败不贪全。
<br>
<br>　　卷372_14  「苦寒吟」孟郊
<br>
<br>　　天寒色青苍，北风叫枯桑。厚冰无裂文，短日有冷光。
<br>
<br>　　敲石不得火，壮阴夺正阳。苦调竟何言，冻吟成此章。
<br>
<br>　　卷372_15  「猛将吟」孟郊
<br>
<br>　　拟脍楼兰肉，蓄怒时未扬。秋鼙无退声，夜剑不隐光。
<br>
<br>　　虎队手驱出，豹篇心卷藏。古今皆有言，猛将出北方。
<br>
<br>　　卷372_16  「伤哉行」孟郊
<br>
<br>　　众毒蔓贞松，一枝难久荣。岂知黄庭客，仙骨生不成。
<br>
<br>　　春色舍芳蕙，秋风绕枯茎。弹琴不成曲，始觉知音倾。
<br>
<br>　　馆月改旧照，吊宾写馀情。还舟空江上，波浪送铭旌。
<br>
<br>　　卷372_17  「怨诗（一作古怨）」孟郊
<br>
<br>　　试妾与君泪，两处滴池水。看取芙蓉花，今年为谁死。
<br>
<br>　　卷372_18  「湘弦怨」孟郊
<br>
<br>　　昧者理芳草，蒿兰同一锄。狂飙怒秋林，曲直同一枯。
<br>
<br>　　嘉木忌深蠹，哲人悲巧诬。灵均入回流，靳尚为良谟。
<br>
<br>　　我愿分众泉，清浊各异渠。我愿分众巢，枭鸾相远居。
<br>
<br>　　此志谅难保，此情竟何如。湘弦少知音，孤响空踟蹰。
<br>
<br>　　卷372_19  「楚竹吟酬卢虔端公见和湘弦怨」孟郊
<br>
<br>　　握中有新声，楚竹人未闻。识音者谓谁，清夜吹赠君。
<br>
<br>　　昔为潇湘引，曾动潇湘云。一叫凤改听，再惊鹤失群。
<br>
<br>　　江花匪秋落，山日当昼曛。众浊响杂沓，孤清思氛氲。
<br>
<br>　　欲知怨有形，愿向明月分。一掬灵均泪，千年湘水文。
<br>
<br>　　卷372_20  「远愁曲」孟郊
<br>
<br>　　飘u何所从，遗冢行未逢。东西不见人，哭向青青松。
<br>
<br>　　此地有时尽，此哀无处容。声翻太白云，泪洗蓝田峰。
<br>
<br>　　水涉七八曲，山登千万重。愿邀玄夜月，出视白日踪。
<br>
<br>　　卷372_21  「贫女词寄从叔先辈简」孟郊
<br>
<br>　　蚕女非不勤，今年独无春。二月冰雪深，死尽万木身。
<br>
<br>　　时令自逆行，造化岂不仁。仰企碧霞仙，高控沧海云。
<br>
<br>　　永别劳苦场，飘u游无垠。
<br>
<br>　　卷372_22  「边城吟」孟郊
<br>
<br>　　西城近日天，俗禀气候偏。行子独自渴，主人仍卖泉。
<br>
<br>　　烧烽碧云外，牧马青坡巅。何处鹘突梦，归思寄仰眠。
<br>
<br>　　卷372_23  「新平歌送许问」孟郊
<br>
<br>　　边柳三四尺，暮春离别歌。早回儒士驾，莫饮土番河。
<br>
<br>　　谁识匣中宝，楚云章句多。
<br>
<br>　　卷372_24  「杀气不在边」孟郊
<br>
<br>　　杀气不在边，凛然中国秋。道险不在山，平地有摧c.
<br>
<br>　　河南又起兵，清浊俱锁流。岂唯私客艰，拥滞官行舟。
<br>
<br>　　况余隔晨昏，去家成阻修。忽然两鬓雪，同是一日愁。
<br>
<br>　　独寝夜难晓，起视星汉浮。凉风荡天地，日夕声飕v.
<br>
<br>　　万物无少色，兆人皆老忧。长策苟未立，丈夫诚可羞。
<br>
<br>　　灵响复何事，剑鸣思戮雠。
<br>
<br>　　卷372_25  「结爱（一作古结爱）」孟郊
<br>
<br>　　心心复心心，结爱务在深。一度欲离别，千回结衣襟。
<br>
<br>　　结妾独守志，结君早归意。始知结衣裳，不如结心肠。
<br>
<br>　　坐结行亦结，结尽百年月。
<br>
<br>　　卷372_26  「弦歌行」孟郊
<br>
<br>　　驱傩击鼓吹长笛，瘦鬼染面惟齿白。暗中拽茅鞭，
<br>
<br>　　倮足朱T行戚戚。相顾笑声冲庭燎，桃弧射矢时独叫。
<br>
<br>　　卷372_27  「覆巢行」孟郊
<br>
<br>　　荒城古木枝多枯，飞禽嗷嗷朝哺雏。枝倾巢覆雏坠地，
<br>
<br>　　乌鸢下啄更相呼。阳和发生均孕育，鸟兽有情知不足。
<br>
<br>　　枝危巢小风雨多，未容长成已先覆。灵枝珍木满上林，
<br>
<br>　　凤巢阿阁重且深。尔今所托非本地，乌鸢何得同尔心。
<br>
<br>　　卷372_28  「出门行」孟郊
<br>
<br>　　长河悠悠去无极，百龄同此可叹息。秋风白露沾人衣，
<br>
<br>　　壮心凋落夺颜色。少年出门将诉谁，川无梁兮路无岐。
<br>
<br>　　一闻陌上苦寒奏，使我伫立惊且悲。君今得意厌粱肉，
<br>
<br>　　岂复念我贫贱时。
<br>
<br>　　海风萧萧天雨霜，穷愁独坐夜何长。驱车旧忆太行险，
<br>
<br>　　始知游子悲故乡。美人相思隔天阙，长望云端不可越。
<br>
<br>　　手持琅\欲有赠，爱而不见心断绝。南山峨峨白石烂，
<br>
<br>　　碧海之波浩漫漫。参辰出没不相待，我欲横天无羽翰。
<br>
<br>　　卷372_29  「湘妃怨（一作湘灵祠）」孟郊
<br>
<br>　　南巡竟不返，二妃怨逾积。万里丧蛾眉，潇湘水空碧。
<br>
<br>　　冥冥荒山下，古庙收贞魄。乔木深青春，清光满瑶席。
<br>
<br>　　搴芳徒有荐，灵意殊脉脉。玉不可亲，徘徊烟波夕。
<br>
<br>　　卷372_30  「巫山曲」孟郊
<br>
<br>　　巴江上峡重复重，阳台碧峭十二峰。荆王猎时逢暮雨，
<br>
<br>　　夜卧高丘梦神女。轻红流烟湿艳姿，行云飞去明星稀。
<br>
<br>　　目极魂断望不见，猿啼三声泪滴衣。
<br>
<br>　　卷372_31  「巫山高」孟郊
<br>
<br>　　见尽数万里，不闻三声猿。但飞萧萧雨，中有亭亭魂。
<br>
<br>　　千载楚王恨，遗文宋玉言。至今晴明天，云结深闺门。
<br>
<br>　　卷372_32  「楚怨」孟郊
<br>
<br>　　秋入楚江水，独照汨罗魂。手把绿荷泣，意愁珠泪翻。
<br>
<br>　　九门不可入，一犬吠千门。
<br>
<br>　　卷372_33  「塘下行」孟郊
<br>
<br>　　塘边日欲斜，年少早还家。徒将白羽扇，调妾木兰花。
<br>
<br>　　不是城头树，那栖来去鸦。
<br>
<br>　　卷372_34  「临池曲」孟郊
<br>
<br>　　池中春蒲叶如带，紫菱成角莲子大。
<br>
<br>　　罗裙蝉鬓倚迎风，双双伯劳飞向东。
<br>
<br>　　卷372_35  「车遥遥」孟郊
<br>
<br>　　路喜到江尽，江上又通舟。舟车两无阻，何处不得游。
<br>
<br>　　丈夫四方志，女子安可留。郎自别日言，无令生远愁。
<br>
<br>　　旅雁忽叫月，断猿寒啼秋。此夕梦君梦，君在百城楼。
<br>
<br>　　寄泪无因波，寄恨无因c.愿为驭者手，与郎回马头。
<br>
<br>　　卷372_36  「征妇怨」孟郊
<br>
<br>　　良人昨日去，明月又不圆。别时各有泪，零落青楼前。
<br>
<br>　　君泪濡罗巾，妾泪满路尘。罗巾长在手，今得随妾身。
<br>
<br>　　路尘如得风，得上君车轮。
<br>
<br>　　渔阳千里道，近如中门限。中门逾有时，渔阳长在眼。
<br>
<br>　　生在绿罗下，不识渔阳道。良人自戍来，夜夜梦中到。
<br>
<br>　　卷372_37  「空城雀」孟郊
<br>
<br>　　一雀入官仓，所食宁损几。只虑往覆频，官仓终害尔。
<br>
<br>　　鱼网不在天，鸟罗不张水。饮啄要自然，可以空城里。
<br>
<br>　　卷372_38  「闲怨（一作闺怨）」孟郊
<br>
<br>　　妾恨比斑竹，下盘烦冤根。有笋未出土，中已含泪痕。
<br>
<br>　　卷372_39  「羽林行」孟郊
<br>
<br>　　朔雪寒断指，朔风劲裂冰。胡中射雕者，此日犹不能。
<br>
<br>　　翩翩羽林儿，锦臂飞苍鹰。挥鞭快白马，走出黄河凌。
<br>
<br>　　卷372_40  「古意」孟郊
<br>
<br>　　河边织女星，河畔牵牛郎。未得渡清浅，相对遥相望。
<br>
<br>　　卷372_41  「古别离」孟郊
<br>
<br>　　欲别牵郎衣，郎今到何处。不恨归来迟，莫向临邛去。
<br>
<br>　　卷372_42  「游侠行」孟郊
<br>
<br>　　壮士性刚决，火中见石裂。杀人不回头，轻生如暂别。
<br>
<br>　　岂知眼有泪，肯白头上发。半生无恩酬，剑闲一百月。
<br>
<br>　　卷372_43  「黄雀吟」孟郊
<br>
<br>　　黄雀舞承尘，倚恃主人仁。主人忽不仁，买弹弹尔身。
<br>
<br>　　何不远飞去，蓬蒿正繁新。蒿粒无人争，食之足为珍。
<br>
<br>　　莫觑翻车粟，觑翻罪有因。黄雀不知言，赠之徒殷勤。
<br>
<br>　　卷372_44  「有所思」孟郊
<br>
<br>　　桔槔烽火昼不灭，客路迢迢信难越。古镇刀攒万片霜，
<br>
<br>　　寒江浪起千堆雪。此时西去定如何，空使南心远凄切。
<br>
<br>　　卷372_45  「求仙曲」孟郊
<br>
<br>　　仙教生为门，仙宗静为根。持心若妄求，服食安足论。
<br>
<br>　　铲惑有灵药，饵真成本源。自当出尘网，驭凤登昆仑。
<br>
<br>　　卷372_46  「婵娟篇」孟郊
<br>
<br>　　花婵娟，泛春泉。竹婵娟，笼晓烟。妓婵娟，不长妍。
<br>
<br>　　月婵娟，真可怜。夜半娥朝太一，人间本自无灵匹。
<br>
<br>　　汉宫承宠不多时，飞燕婕妤相妒嫉。
<br>
<br>　　卷372_47  「南浦篇」孟郊
<br>
<br>　　南浦桃花亚水红，水边柳絮由春风。鸟鸣喈喈烟鳎
<br>
<br>　　自从远送对悲翁。此翁已与少年别，唯忆深山深谷中。
<br>
<br>　　卷372_48  「清东曲」孟郊
<br>
<br>　　樱桃花参差，香雨红霏霏。含笑竞攀折，美人湿罗衣。
<br>
<br>　　采采清东曲，明眸艳玉。青巾上郎，上下看不足。
<br>
<br>　　南阳公首词，编入新乐录。
<br>
<br>　　卷372_49  「望远曲」孟郊
<br>
<br>　　朝朝候归信，日日登高台。行人未去植庭梅，
<br>
<br>　　别来三见庭花开。庭花开尽复几时，春光骀荡阻佳期。
<br>
<br>　　愁来望远烟尘隔，空怜绿鬓风吹白。何当归见远行客。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
