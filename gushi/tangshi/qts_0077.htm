<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷七十七
<br>
<br>　　卷77_1  「夏日游德州赠高四」骆宾王
<br>
<br>　　日观邻全赵，星临俯旧吴。鬲津开巨浸，稽阜镇名都。
<br>
<br>　　紫云浮剑匣，青山孕宝符。封疆恢霸道，问鼎竞雄图。
<br>
<br>　　神光包四大，皇威震八区。风烟通地轴，星象正天枢。
<br>
<br>　　天枢限南北，地轴殊乡国。辟门通舜宾，比屋封尧德。
<br>
<br>　　言谢垂钩隐，来参负鼎职。天子不见知，群公讵相识。
<br>
<br>　　未展从东骏，空戢图南翼。时命欲何言，抚膺长叹息。
<br>
<br>　　叹息将如何，游人意气多。白雪梁山曲，寒风易水歌。
<br>
<br>　　泣魏伤吴起，思赵切廉颇。凄断韩王剑，生死翟公罗。
<br>
<br>　　罗悲翟公意，剑负韩王气。骄饵去易论，忌途良可畏。
<br>
<br>　　夙昔怀江海，平生混泾渭。千载契风云，一言忘贱贵。
<br>
<br>　　去去访林泉，空谷有遗贤。言投爵里刺，来泛野人船。
<br>
<br>　　缔交君赠缟，投分我忘筌。成风郢匠斫，流水伯牙弦。
<br>
<br>　　牙弦忘道术，漳滨恣闲逸。聊安张蔚庐，讵扫陈蕃室。
<br>
<br>　　虚室狎招寻，敬爱混浮沉。一诺黄金信，三复白心。
<br>
<br>　　霜松贞雅节，月桂朗冲襟。灵台万顷浚，学府九流深。
<br>
<br>　　谈玄明毁璧，拾紫陋Y金。鹭涛开碧海，凤彩缀词林。
<br>
<br>　　林虚星华映，水澈霞光净。霞水两分红，川源四望通。
<br>
<br>　　雾卷天山静，烟销太史空。鸟声流向薄，蝶影乱芳丛。
<br>
<br>　　柳阴低椠水，荷气上薰风。风月芳菲节，物华纷可悦。
<br>
<br>　　将欢促席赏，遽尔又归别。积水带吴门，通波连禹穴。
<br>
<br>　　赠言虽欲尽，机心庶应绝。潘岳本自闲，梁鸿不因热。
<br>
<br>　　一瓢欣狎道，三月聊栖拙。栖拙隐金华，狎道访仙查。
<br>
<br>　　放旷愚公谷，消散野人家。一顷南山豆，五色东陵瓜。
<br>
<br>　　野衣裁薜叶，山酒酌藤花。白云离望远，青溪隐路赊。
<br>
<br>　　傥忆幽岩桂，犹冀折疏麻。
<br>
<br>　　卷77_2  「在江南赠宋五之问」骆宾王
<br>
<br>　　井络双源浚，浔阳九派长。沦波通地穴，输委下归塘。
<br>
<br>　　别岛笼朝蜃，连洲拥夕涨。韫珠澄积润，让璧动浮光。
<br>
<br>　　浮光凝折水，积润疏圆b.玉轮涵地开，剑阁连星起。
<br>
<br>　　风烟标迥秀，英灵信多美。怀德践遗芳，端操惭谋己。
<br>
<br>　　谋己谬观光，牵迹强凄惶。揆拙迷三省，劳生昧两忘。
<br>
<br>　　弹随空被笑，献楚自多伤。一朝殊默语，千里易炎凉。
<br>
<br>　　炎凉几迁贸，川陆疲臻凑。积水架吴涛，连山横楚岫。
<br>
<br>　　风月虽殊昔，星河犹是旧。姑苏望南浦，邯郸通北走。
<br>
<br>　　北走平生亲，南浦别离津。潇湘一超忽，洞庭多苦辛。
<br>
<br>　　秋江无绿芷，寒汀有白O.采之将何遗，故人漳水滨。
<br>
<br>　　漳滨已辽远，江潭未旋返。为听短歌行，当想长洲苑。
<br>
<br>　　露金熏菊岸，风佩摇兰坂。蝉鸣稻叶秋，雁起芦花晚。
<br>
<br>　　晚秋云日明，亭皋风雾清。独负平生气，重牵摇落情。
<br>
<br>　　占星非聚德，梦月讵悬名。寂寥伤楚奏，凄断泣秦声。
<br>
<br>　　秦声怀旧里，楚奏悲无已。郢路少知音，丛台富奇士。
<br>
<br>　　温辉凌爱日，壮气惊寒水。一顾重风云，三冬足文史。
<br>
<br>　　文史盛纷纶，京洛多风尘。犹轻五车富，未重一囊贫。
<br>
<br>　　李仙非易托，苏鬼尚难因。不惜劳歌尽，谁为听阳春。
<br>
<br>　　卷77_3  「晚憩田家」骆宾王
<br>
<br>　　转蓬劳远役，披薜下田家。山形类九折，水势急三巴。
<br>
<br>　　悬梁接断岸，涩路拥崩查。雾岩沦晓魄，风溆涨寒沙。
<br>
<br>　　心迹一朝舛，关山万里赊。龙章徒表越，闽俗本殊华。
<br>
<br>　　旅行悲泛梗，离赠折疏麻。唯有寒潭菊，独似故园花。
<br>
<br>　　卷77_4  「出石门」骆宾王
<br>
<br>　　层岩远接天，绝岭上栖烟。松低轻盖偃，藤细弱丝悬。
<br>
<br>　　石明如挂镜，苔分似列钱。暂策为龙杖，何处得神仙。
<br>
<br>　　卷77_5  「至分陕」骆宾王
<br>
<br>　　陕西开胜壤，召南分沃畴。列树巢维鹊，平渚下睢鸠。
<br>
<br>　　憩棠疑勿剪，曳葛似攀汀Ｖ两裢趸美，非独在隆周。
<br>
<br>　　卷77_6  「寓居洛滨对雪忆谢二（一作洛滨对雪忆谢二兄弟）」骆宾王
<br>
<br>　　旅思眇难裁，冲飙恨易哀。旷望洛川晚，飘u瑞雪来。
<br>
<br>　　积彩明书幌，流韵绕琴台。色夺迎仙羽，花避犯霜梅。
<br>
<br>　　谢庭赏方逸，袁扉掩未开。高人傥有访，兴尽讵须回。
<br>
<br>　　卷77_7  「北眺舂陵」骆宾王
<br>
<br>　　揽辔疲宵迈，驱马倦晨兴。既出封泥谷，还过避雨陵。
<br>
<br>　　山行明照上，G宿密云蒸。登高徒欲赋，词殚独抚膺。
<br>
<br>　　卷77_8  「夏日游目聊作」骆宾王
<br>
<br>　　暂屏嚣尘累，言寻物外情。致逸心逾默，神幽体自轻。
<br>
<br>　　浦夏荷香满，田秋麦气清。讵假沧浪上，将濯楚臣缨。
<br>
<br>　　卷77_9  「同崔驸马晓初登楼思京」骆宾王
<br>
<br>　　丽谯通四望，繁忧起万端。绮疏低晚魄，镂槛肃初寒。
<br>
<br>　　白云乡思远，黄图归路难。唯馀西向笑，暂似当长安。
<br>
<br>　　卷77_10  「月夜有怀简诸同病」骆宾王
<br>
<br>　　闲庭落景尽，疏帘夜月通。山灵响似应，水净望如空。
<br>
<br>　　栖枝犹绕鹊，遵渚未来鸿。可叹高楼妇，悲思杳难终。
<br>
<br>　　卷77_11  「叙寄员半千」骆宾王
<br>
<br>　　薄宦三河道，自负十馀年。不应惊若厉，只为直如弦。
<br>
<br>　　坐历山川险，吁嗟陵谷迁。长吟空抱膝，短翮讵冲天。
<br>
<br>　　魂归沧海上，望断白云前。钓名劳拾紫，隐迹自谈玄。
<br>
<br>　　不学多能圣，徒思鸿宝仙。斯志良难已，此道岂徒然。
<br>
<br>　　嗟为刀笔吏，耻从绳墨牵。岐路情虽狎，人伦地本偏。
<br>
<br>　　长揖谢时事，独往访林泉。寄言二三子，生死不来旋。
<br>
<br>　　卷77_12  「咏怀古意上裴侍郎」骆宾王
<br>
<br>　　三十二馀罢，鬓是潘安仁。四十九仍入，年非朱买臣。
<br>
<br>　　纵横愁系越，坎熬胗吻亍３隽穷短翮，委辙涸枯鳞。
<br>
<br>　　穷经不沾用，弹铗欲谁申。天子未驱策，岁月几沉沦。
<br>
<br>　　轻生长慷慨，效死独殷勤。徒歌易水客，空老渭川人。
<br>
<br>　　一得视边塞，万里何苦辛。剑匣胡霜影，弓开汉月轮。
<br>
<br>　　金刀动秋色，铁骑想风尘。为国坚诚款，捐躯忘贱贫。
<br>
<br>　　勒功思比宪，决略暗欺陈。若不犯霜雪，虚掷玉京春。
<br>
<br>　　卷77_13  「春夜韦明府宅宴得春字」骆宾王
<br>
<br>　　酌桂陶芳夜，披薜啸幽人。雅琴驯鲁雉，清歌落范尘。
<br>
<br>　　宿云低迥盖，残月上虚轮。幸此承恩洽，聊当故乡春。
<br>
<br>　　卷77_14  「过张平子墓」骆宾王
<br>
<br>　　西鄂该通理，南阳擅德音。玉卮浮藻丽，铜浑积思深。
<br>
<br>　　忽怀今日昔，非复昔时今。日落丰碑暗，风来古木吟。
<br>
<br>　　惟叹穷泉下，终郁羡鱼心。
<br>
<br>　　卷77_15  「从军中行路难二首（一作行军军中行路难、军中行路难）」骆宾王
<br>
<br>　　君不见封狐雄虺自成群，冯深负固结妖氛。
<br>
<br>　　玉玺分兵征恶少，金坛受律动将军。将军拥旄宣庙略，
<br>
<br>　　战士横行静夷落。长驱一息背铜梁，直指三巴登剑阁。
<br>
<br>　　阁道i起戍楼，剑门遥裔俯灵丘。邛关九折无平路，
<br>
<br>　　江水双源有急流。征役无期返，他乡岁华晚。
<br>
<br>　　杳杳丘陵出，苍苍林薄远。途危紫盖峰，路涩青泥坂。
<br>
<br>　　去去指哀牢，行行入不毛。绝壁千里险，连山四望高。
<br>
<br>　　中外分区宇，夷夏殊风土。交趾枕南荒，昆弥临北户。
<br>
<br>　　川原绕毒雾，溪谷多淫雨。行潦四时流，崩查千岁古。
<br>
<br>　　漂梗飞蓬不自安，扪藤引葛度危峦。昔时闻道从军乐，
<br>
<br>　　今日方知行路难。沧江绿水东流驶，炎洲丹徼南中地。
<br>
<br>　　南中南斗映星河，秦川秦塞阻烟波。三春边地风光少，
<br>
<br>　　五月泸中瘴疠多。朝驱疲斥候，夕息倦樵歌。
<br>
<br>　　向月弯繁弱，连星转太阿。重义轻生怀一顾，
<br>
<br>　　东伐西征凡几度。夜夜朝朝斑鬓新，年年岁岁戎衣故。
<br>
<br>　　灞城隅，滇池水，天涯望转积，地际行无已。
<br>
<br>　　徒觉炎凉节物非，不知关山千万里。弃置勿重陈，
<br>
<br>　　征行多苦辛。且悦清笳杨柳曲，讵忆芳园桃李人。
<br>
<br>　　绛节朱旗分白羽，丹心白刃酬明主。但令一被君王知，
<br>
<br>　　谁惮三边征战苦。行路难，几千端，无复归云凭短翰，
<br>
<br>　　空馀望日想长安。（此首一作辛常伯诗）
<br>
<br>　　君不见玉关尘色暗边庭，铜L杂虏寇长城。
<br>
<br>　　天子按剑征馀勇，将军受事横行。七德龙韬开玉帐，
<br>
<br>　　千里鼍鼓叠金钲。阴山苦雾埋高垒，交河孤月照连营。
<br>
<br>　　连营去去无穷极，拥旆遥遥过绝国。阵云朝结晦天山，
<br>
<br>　　寒沙夕涨迷疏勒。龙鳞水上开鱼贯，马首山前振雕翼。
<br>
<br>　　长驱万里祁连，分麾三命武功宣。百发乌号遥碎柳，
<br>
<br>　　七尺龙文迥照莲。春来秋去移灰g，兰闺柳市芳尘断。
<br>
<br>　　雁门迢递尺书稀，鸳被相思双带缓。行路难，行路难，
<br>
<br>　　誓令氛静皋兰。但使封侯龙额贵，讵随中妇凤楼寒。
<br>
<br>　　（同辛常伯作）
<br>
<br>　　卷77_16  「帝京篇」骆宾王
<br>
<br>　　山河千里国，城阙九重门。不睹皇居壮，安知天子尊。
<br>
<br>　　皇居帝里崤函谷，鹑野龙山侯甸服。五纬连影集星躔，
<br>
<br>　　八水分流横地轴。秦塞重关一百二，汉家离宫三十六。
<br>
<br>　　桂殿翎对玉楼，椒房窈窕连金屋。三条九陌丽城隈，
<br>
<br>　　万户千门平旦开。复道斜通T鹊观，交衢直指凤凰台。
<br>
<br>　　剑履南宫入，簪缨北阙来。声名冠寰宇，文物象昭回。
<br>
<br>　　钩陈肃兰鳎璧沼浮槐市。铜羽应风回，金茎承露起。
<br>
<br>　　校文天禄阁，习战昆明水。朱邸抗平台，黄扉通戚里。
<br>
<br>　　平台戚里带崇墉，炊金馔玉待鸣钟。小堂绮帐三千户，
<br>
<br>　　大道青楼十二重。宝盖雕鞍金络马，兰窗绣柱玉盘龙。
<br>
<br>　　绣柱璇题粉壁映，锵金鸣玉王侯盛。王侯贵人多近臣，
<br>
<br>　　朝游北里暮南邻。陆贾分金将宴喜，陈遵投辖正留宾。
<br>
<br>　　赵李经过密，萧朱交结亲。丹凤朱城白日暮，
<br>
<br>　　青牛绀液斐径取Ｏ揽椭榈垂杨道，倡妇银钩采桑路。
<br>
<br>　　倡家桃李自芳菲，京华游侠盛轻肥。延年女弟双凤入，
<br>
<br>　　罗敷使君千骑归。同心结缕带，连理织成衣。
<br>
<br>　　春朝桂尊尊百味，秋夜兰灯灯九微。翠幌珠帘不独映，
<br>
<br>　　清歌宝瑟自相依。且论三万六千是，宁知四十九年非。
<br>
<br>　　古来荣利若浮云，人生倚伏信难分。始见田窦相移夺，
<br>
<br>　　俄闻卫霍有功勋。未厌金陵气，先开石椁文。
<br>
<br>　　朱门无复张公子，灞亭谁畏李将军。相顾百龄皆有待，
<br>
<br>　　居然万化咸应改。桂枝芳气已销亡，柏梁高宴今何在。
<br>
<br>　　春去春来苦自驰，争名争利徒尔为。久留郎署终难遇，
<br>
<br>　　空扫相门谁见知。当时一旦擅豪华，自言千载长骄奢。
<br>
<br>　　倏忽抟风生羽翼，须臾失浪委泥沙。黄雀徒巢桂，
<br>
<br>　　青门遂种瓜。黄金销铄素丝变，一贵一贱交情见。
<br>
<br>　　红颜宿昔白头新，脱粟布衣轻故人。故人有湮沦，
<br>
<br>　　新知无意气。灰死韩安国，罗伤翟廷尉。
<br>
<br>　　已矣哉，归去来。马卿辞蜀多文藻，扬雄仕汉乏良媒。
<br>
<br>　　三冬自矜诚足用，十年不调几回。汲黯薪逾积，
<br>
<br>　　孙弘阁未开。谁惜长沙傅，独负洛阳才。
<br>
<br>　　卷77_17  「畴昔篇」骆宾王
<br>
<br>　　少年重英侠，弱岁贱衣冠。既托寰中赏，方承膝下欢。
<br>
<br>　　遨游灞水曲，风月洛城端。且知无玉馔，谁肯逐金丸。
<br>
<br>　　金丸玉馔盛繁华，自言轻侮季伦家。五霸争驰千里马，
<br>
<br>　　三条竞骛七香车。掩映飞轩乘落照，参差步障引朝霞。
<br>
<br>　　池中旧水如悬镜，屋里新妆不让花。意气风云倏如昨，
<br>
<br>　　岁月春秋屡回薄。上苑频经柳絮飞，中园几见梅花落。
<br>
<br>　　当时门客今何在，畴昔交朋已疏索。莫教憔悴损容仪，
<br>
<br>　　会得高秋云雾廓。淹留坐帝乡，无事积炎凉。
<br>
<br>　　一朝披短褐，六载奉长廊。赋文惭昔马，执戟叹前扬。
<br>
<br>　　挥戈出武帐，荷笔入文昌。文昌隐隐皇城里，
<br>
<br>　　由来奕奕多才子。潘陆词锋骆驿飞，张曹翰苑纵横起。
<br>
<br>　　卿相未曾识，王侯宁见拟。垂钓甘成白首翁，
<br>
<br>　　负薪何处逢知己。判将运命赋穷通，从来奇舛任西东。
<br>
<br>　　不应永弃同刍狗，且复飘u类转蓬。容鬓年年异，
<br>
<br>　　春华岁岁同。荣亲未尽礼，徇主欲申功。
<br>
<br>　　脂车秣马辞乡国，萦辔西南使邛k.玉垒铜梁不易攀，
<br>
<br>　　地角天涯眇难测。莺啭蝉吟有悲望，鸿来雁度无音息。
<br>
<br>　　阳关积雾万里昏，剑阁连山千种色。蜀路何悠悠，
<br>
<br>　　岷峰阻且修。回肠随九折，迸泪连双流。寒光千里暮，
<br>
<br>　　露气二江秋。长途看束马，平水且沉牛。
<br>
<br>　　华阳旧地标神制，石镜蛾眉真秀丽。诸葛才雄已号龙，
<br>
<br>　　公孙跃马轻称帝。五丁卓荦多奇力，四士英灵富文艺。
<br>
<br>　　云气横开八阵形，桥形遥分七星势。川平烟雾开，
<br>
<br>　　游戏锦城隈。墉高龟望出，水净雁文回。寻姝入酒肆，
<br>
<br>　　访客上琴台。不识金貂重，偏惜玉山颓。
<br>
<br>　　他乡冉冉消年月，帝里沈沈限城阙。不见猿声助客啼，
<br>
<br>　　唯闻旅思将花发。我家迢递关山里，关山迢递不可越。
<br>
<br>　　故园梅柳尚馀春，来时勿使芳菲歇。解鞅欲言归，
<br>
<br>　　执袂怆多违。北梁俱握手，南浦共沾衣。别情伤去盖，
<br>
<br>　　离念惜徂辉。知音何所托，木落雁南飞。回来望平陆，
<br>
<br>　　春来酒应熟。相将菌阁卧青溪，且用藤杯泛黄菊。
<br>
<br>　　十年不调为贫贱，百日屡迁随倚伏。只为须求负郭田，
<br>
<br>　　使我再干州县禄。百年郁郁少腾迁，万里遥遥入镜川。
<br>
<br>　　褰拂潮冲白日，淮海长波接远天。
<br>
<br>　　丛竹凝朝露，孤山起暝烟。赖有边城月，常伴客旌悬。
<br>
<br>　　东南美箭称吴会，名都隐轸三江外。涂山执玉应昌期，
<br>
<br>　　曲水开襟重文会。仙镝流音鸣鹤岭，宝剑分辉落蛟濑。
<br>
<br>　　未看白马对芦刍，且觉浮云似车盖。江南节序多，
<br>
<br>　　文酒屡经过。共踏春江曲，俱唱采菱歌。舟移疑入镜，
<br>
<br>　　棹举若乘波。风光无限极，归楫碍池荷。
<br>
<br>　　眺听烟霞正流眄，即从王事归舻转。芝田花月屡裴回，
<br>
<br>　　金谷佳期重游衍。登高北望嗤梁叟，凭轼西征想潘掾。
<br>
<br>　　峰开华岳耸疑莲，水激龙门急如箭。人事谢光阴，
<br>
<br>　　俄遭霜露侵。偷存七尺影，分没九泉深。穷途行泣玉，
<br>
<br>　　愤路未藏金。茹荼空有叹，怀橘独伤心。
<br>
<br>　　年来岁去成销铄，怀抱心期渐寥落。挂冠裂冕已辞荣，
<br>
<br>　　南亩东皋事耕凿。宾阶客院常疏散，蓬径柴扉终寂寞。
<br>
<br>　　自有林泉堪隐栖，何必山中事丘壑。我住青门外，
<br>
<br>　　家临素罕酢ＲＵ暗し镢冢斜望黑龙津。荒衢通猎骑，
<br>
<br>　　穷巷抵樵轮。时有桃源客，来访竹林人。
<br>
<br>　　昨夜琴声奏悲调，旭旦含颦不成笑。果乘骢马发嚣书，
<br>
<br>　　复道郎官禀纶诰。冶长非罪曾缧绁，长孺然灰也经溺。
<br>
<br>　　高门有阅不图封，峻笔无闻敛敷妙。适离京兆谤，
<br>
<br>　　还从御史弹。炎威资夏景，平曲况秋翰。画地终难入，
<br>
<br>　　书空自不安。吹毛未可待，摇尾且求餐。
<br>
<br>　　丈夫坎岸喑罴玻契阔尽今日。慎罚宁凭两造辞，
<br>
<br>　　严科直挂三章律。邹衍衔悲系燕狱，李斯抱怨拘秦桎。
<br>
<br>　　不应白发顿成丝，直为黄沙暗如漆。紫禁终难叫，
<br>
<br>　　朱门不易排。惊魂闻叶落，危魄逐轮埋。霜威遥有厉，
<br>
<br>　　雪枉遂无阶。含冤欲谁道，饮气独居怀。
<br>
<br>　　忽闻驿使发关东，传道天波万里通。涸鳞去辙还游海，
<br>
<br>　　幽禽释网便翔空。舜泽尧曦方有极，谗言巧佞傥无穷。
<br>
<br>　　谁能R迹依三辅，会就商山访四翁。
<br>
<br>　　卷77_18  「艳情代郭氏答卢照邻」骆宾王
<br>
<br>　　迢迢芊路望芝田，眇眇函关恨蜀川。归云已落涪江外，
<br>
<br>　　还雁应过洛水e.洛水傍连帝城侧，帝宅层甍垂凤翼。
<br>
<br>　　铜驼路上柳千条，金谷园中花几色。柳叶园花处处新，
<br>
<br>　　洛阳桃李应芳春。妾向双流窥石镜，君住三川守玉人。
<br>
<br>　　此时离别那堪道，此日空床对芳沼。芳沼徒游比目鱼，
<br>
<br>　　幽径还生拔心草。流风回雪傥便娟，骥子鱼文实可怜。
<br>
<br>　　掷果河阳君有分，货酒成都妾亦然。莫言贫贱无人重，
<br>
<br>　　莫言富贵应须种。绿珠犹得石崇怜，飞燕曾经汉皇宠。
<br>
<br>　　良人何处醉纵横，直如循默守空名。倒提新缣成慊慊，
<br>
<br>　　翻将故剑作平平。离前吉梦成兰兆，别后啼痕上竹生。
<br>
<br>　　别日分明相约束，已取宜家成诫勖。当时拟弄掌中珠，
<br>
<br>　　岂谓先摧庭际玉。悲鸣五里无人问，肠断三声谁为续。
<br>
<br>　　思君欲上望夫台，端居懒听将雏曲。沉沉落日向山低，
<br>
<br>　　檐前归燕并头栖。抱膝当窗看夕兔，侧耳空房听晓鸡。
<br>
<br>　　舞蝶临阶只自舞，啼鸟逢人亦助啼。独坐伤孤枕，
<br>
<br>　　春来悲更甚。峨眉山上月如眉，濯锦江中霞似锦。
<br>
<br>　　锦字回文欲赠君，剑壁层峰自纠纷。平江淼淼分清浦，
<br>
<br>　　长路悠悠间白云。也知京洛多佳丽，也知山岫遥亏蔽。
<br>
<br>　　无那短封即疏索，不在长情守期契。传闻织女对牵牛，
<br>
<br>　　相望重河隔浅流。谁分迢迢经两岁，谁能脉脉待三秋。
<br>
<br>　　情知唾井终无理，情知覆水也难收。不复下山能借问，
<br>
<br>　　更向卢家字莫愁。
<br>
<br>　　卷77_19  「代女道士王灵妃赠道士李荣」骆宾王
<br>
<br>　　玄都五府风尘绝，碧海三山波浪深。桃实千年非易待，
<br>
<br>　　桑田一变已难寻。别有仙居对三市，金阙银宫相向起。
<br>
<br>　　台前镜影伴仙娥，楼上箫声随凤史。凤楼迢递绝尘埃，
<br>
<br>　　莺时物色正裴回。灵芝紫检参差长，仙桂丹花重叠开。
<br>
<br>　　双童绰约时游陟，三鸟联翩报消息。尽言真侣出遨游，
<br>
<br>　　传道风光无限极。轻花委砌惹裾香，残月窥窗觇幌色。
<br>
<br>　　个时无数并妖妍，个里无穷总可怜。别有众中称黜帝，
<br>
<br>　　天上人间少流例。洛滨仙驾启遥源，淮浦灵津符远筮。
<br>
<br>　　自言少小慕幽玄，只言容易得神仙。中邀勒经时序，
<br>
<br>　　箫里寻思复几年。寻思许事真情变，二人容华识少选。
<br>
<br>　　漫道烧丹止七飞，空传化石曾三转。寄语天上弄机人，
<br>
<br>　　寄语河边值查客，乍可匆匆共百年，谁使遥遥期七夕。
<br>
<br>　　想知人意自相寻，果得深心共一心。一心一意无穷已，
<br>
<br>　　投漆投胶非足拟。只将羞涩当风流，持此相怜保终始。
<br>
<br>　　相怜相念倍相亲，一生一代一双人。不把丹心比玄石，
<br>
<br>　　惟将浊水况清尘。只言柱下留期信，好欲将心学松。
<br>
<br>　　不能京兆画蛾眉，翻向成都骋驺引。青牛紫气度灵关，
<br>
<br>　　尺素V鳞去不还。连苔上砌无穷绿，修竹临坛几处斑。
<br>
<br>　　此时空床难独守，此日别离那可久。梅花如雪柳如丝，
<br>
<br>　　年去年来不自持。初言别在寒偏在，何悟春来春更思。
<br>
<br>　　春时物色无端绪，双枕孤眠谁分许。分念娇莺一种啼，
<br>
<br>　　生憎燕子千般语。朝云旭日照青楼，迟晖丽色满皇州。
<br>
<br>　　落花泛泛浮灵沼，垂柳长长拂御沟。御沟大道多奇赏，
<br>
<br>　　侠客妖容递来往。宝骑连花铁作钱，香轮骛水珠为网。
<br>
<br>　　香轮宝骑竞繁华，可怜今夜宿倡家。鹦鹉杯中浮竹叶，
<br>
<br>　　凤凰琴里落梅花。许辈多情偏送款，为问春花几时满。
<br>
<br>　　千回鸟信说众诸，百过莺啼说长短。长短众诸判不寻，
<br>
<br>　　千回百过浪关心。何曾举意西邻玉，未肯留情南陌金。
<br>
<br>　　南陌西邻咸自保，还辔归期须及早。为想三春狭斜路，
<br>
<br>　　莫辞九折邛关道。假令白里似长安，须使青牛学剑端。
<br>
<br>　　O风入驭来应易，竹杖成龙去不难。龙飙去去无消息，
<br>
<br>　　鸾镜朝朝减容色。君心不记下山人，妾欲空期上林翼。
<br>
<br>　　上林三月鸿欲稀，华表千年鹤未归。不分淹留桑路待，
<br>
<br>　　只应直取桂轮飞。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
