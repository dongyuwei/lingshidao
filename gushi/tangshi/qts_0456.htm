<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百五十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百五十六
<br>
<br>　　卷456_1  「从同州刺史改授太子少傅分司」白居易
<br>
<br>　　承华东署三分务，履道西池七过春。歌酒优游聊卒岁，
<br>
<br>　　园林萧洒可终身。留侯爵秩诚虚贵，疏受生涯未苦贫。
<br>
<br>　　月俸百千官二品，朝廷雇我作闲人。
<br>
<br>　　卷456_2  「奉和裴令公新成午桥庄绿野堂即事」白居易
<br>
<br>　　旧径开桃李，新池凿凤凰。只添丞相阁，不改午桥庄。
<br>
<br>　　远处尘埃少，闲中日月长。青山为外屏，绿野是前堂。
<br>
<br>　　引水多随势，栽松不趁行。年华玩风景，春事看农桑。
<br>
<br>　　花妒谢家妓，兰偷荀令香。游丝飘酒席，瀑布溅琴床。
<br>
<br>　　巢许终身稳，萧曹到老忙。千年落公便，进退处中央。
<br>
<br>　　卷456_3  「自题小草亭」白居易
<br>
<br>　　新结一茅茨，规模俭且卑。土阶全垒块，山木半留皮。
<br>
<br>　　阴合连藤架，丛香近菊篱。壁宜藜杖倚，门称荻帘垂。
<br>
<br>　　窗里风清夜，檐间月好时。留连尝酒客，句引坐禅师。
<br>
<br>　　伴宿双栖鹤，扶行一侍儿。绿醅量\饮，红稻约升炊。
<br>
<br>　　龌龊豪家笑，酸寒富室欺。陶庐闲自爱，颜巷陋谁知。
<br>
<br>　　蝼蚁谋深穴，鹪鹩占小枝。各随其分足，焉用有馀为。
<br>
<br>　　卷456_4  「自咏」白居易
<br>
<br>　　细故随缘尽，衰形具体微。斗闲僧尚闹，较瘦鹤犹肥。
<br>
<br>　　老遣宽裁袜，寒教厚絮衣。马从衔草展，鸡任啄笼飞。
<br>
<br>　　只要天和在，无令物性违。自馀君莫问，何是复何非。
<br>
<br>　　卷456_5  「新亭病后独坐，招李侍郎公垂」白居易
<br>
<br>　　新亭未有客，竟日独何为。趁暖泥茶灶，防寒夹竹篱。
<br>
<br>　　头风初定后，眼暗欲明时。浅把三分酒，闲题数句诗。
<br>
<br>　　应须置两榻，一榻待公垂。
<br>
<br>　　卷456_6  「闲卧寄刘同州」白居易
<br>
<br>　　软褥短屏风，昏昏醉卧翁。鼻香茶熟后，腰暖日阳中。
<br>
<br>　　伴老琴长在，迎春酒不空。可怜闲气味，唯欠与君同。
<br>
<br>　　卷456_7  「残酌晚餐」白居易
<br>
<br>　　闲倾残酒后，暖拥小炉时。舞看新翻曲，歌听自作词。
<br>
<br>　　鱼香肥泼火，饭细滑流匙。除却慵馋外，其馀尽不知。
<br>
<br>　　卷456_8  「喜见刘同州梦得」白居易
<br>
<br>　　紫绶白髭须，同年二老夫。论心共牢落，见面且欢娱。
<br>
<br>　　酒好携来否，诗多记得无。应须为春草，五马少踟蹰。
<br>
<br>　　卷456_9  「裴令公席上赠别梦得」白居易
<br>
<br>　　年老官高多别离，转难相见转相思。
<br>
<br>　　雪销酒尽梁王起，便是邹枚分散时。
<br>
<br>　　卷456_10  「寻春题诸家园林」白居易
<br>
<br>　　闻健朝朝出，乘春处处寻。天供闲日月，人借好园林。
<br>
<br>　　渐以狂为态，都无闷到心。平生身得所，未省似而今。
<br>
<br>　　卷456_11  「又题一绝」白居易
<br>
<br>　　貌随年老欲何如，兴遇春牵尚有馀。
<br>
<br>　　遥见人家花便入，不论贵贱与亲疏。
<br>
<br>　　卷456_12  「家园三绝」白居易
<br>
<br>　　沧浪峡水子陵滩，路远江深欲去难。
<br>
<br>　　何似家池通小院，卧房阶下插鱼竿。
<br>
<br>　　篱下先生时得醉，瓮间吏部暂偷闲。
<br>
<br>　　何如家酝双鱼}，雪夜花时长在前。
<br>
<br>　　鸳鸯怕捉竟难亲，鹦鹉虽笼不著人。
<br>
<br>　　何似家禽双白鹤，闲行一步亦随身。
<br>
<br>　　卷456_13  「老来生计」白居易
<br>
<br>　　老来生计君看取，白日游行夜醉吟。陶令有田唯种黍，
<br>
<br>　　邓家无子不留金。人间荣耀因缘浅，林下幽闲气味深。
<br>
<br>　　烦虑渐消虚白长，一年心胜一年心。
<br>
<br>　　卷456_14  「早春题少室东岩」白居易
<br>
<br>　　三十六峰晴，雪销岚翠生。月留三夜宿，春引四山行。
<br>
<br>　　远草初含色，寒禽未变声。东岩最高石，唯我有题名。
<br>
<br>　　卷456_15  「早春即事」白居易
<br>
<br>　　眼重朝眠足，头轻宿酒醒。阳光满前户，雪水半中庭。
<br>
<br>　　物变随天气，春生逐地形。北檐梅晚白，东岸柳先青。
<br>
<br>　　葱垄抽羊角，松巢堕鹤翎。老来诗更拙，吟罢少人听。
<br>
<br>　　卷456_16  「叹春风兼赠李二十侍郎二绝」白居易
<br>
<br>　　树根雪尽催花发，池岸冰消放草生。
<br>
<br>　　唯有须霜依旧白，春风于我独无情。
<br>
<br>　　道场斋戒今初毕，酒伴欢娱久不同。
<br>
<br>　　不把一杯来劝我，无情亦得似春风。
<br>
<br>　　卷456_17  「春来频与李二宾客郭外同游，因赠长句」白居易
<br>
<br>　　风光引步酒开颜，送老消春嵩洛间。朝蹋落花相伴出，
<br>
<br>　　暮随飞鸟一时还。我为病叟诚宜退，君是才臣岂合闲。
<br>
<br>　　可惜济时心力在，放教临水复登山。
<br>
<br>　　卷456_18  「二月二日」白居易
<br>
<br>　　二月二日新雨晴，草芽菜甲一时生。
<br>
<br>　　轻衫细马春年少，十字津头一字行。
<br>
<br>　　卷456_19  「奉和令公绿野堂种花」白居易
<br>
<br>　　绿野堂开占物华，路人指道令公家。
<br>
<br>　　令公桃李满天下，何用堂前更种花。
<br>
<br>　　卷456_20  「清明日登老君阁望洛城，赠韩道士」白居易
<br>
<br>　　风光烟火清明日，歌哭悲欢城市间。何事不随东洛水，
<br>
<br>　　谁家又葬北邙山。中桥车马长无已，下渡舟航亦不闲。
<br>
<br>　　冢墓累累人扰扰，辽东怅望鹤飞还。
<br>
<br>　　卷456_21  「三月三日」白居易
<br>
<br>　　画堂三月初三日，絮扑窗纱燕拂檐。莲子数杯尝冷酒，
<br>
<br>　　柘枝一曲试春衫。阶临池面胜看镜，户映花丛当下帘。
<br>
<br>　　指点楼南玩新月，玉钩素手两纤纤。
<br>
<br>　　卷456_22  「雨中听琴者弹别鹤操」白居易
<br>
<br>　　双鹤分离一何苦，连阴雨夜不堪闻。
<br>
<br>　　莫教迁客孀妻听，嗟叹悲啼eW杀君。
<br>
<br>　　卷456_23  「酬郑二司录与李六郎中寒食日相过，同宴见赠」白居易
<br>
<br>　　偶因冷节会嘉宾，况是平生心所亲。迎接须矜疏傅老，
<br>
<br>　　只供莫笑阮家贫。杯盘狼藉宜侵夜，风景阑珊欲过春。
<br>
<br>　　相对喜欢还怅望，同年只有此三人。
<br>
<br>　　卷456_24  「喜杨六侍御同宿（一喜下有与字）」白居易
<br>
<br>　　岸帻静言明月夜，匡床闲卧落花朝。二三月里饶春睡，
<br>
<br>　　七八年来不早朝。浊水清尘难会合，高鹏低`各逍遥。
<br>
<br>　　眼看又上青云去，更卜同衾一两宵。
<br>
<br>　　卷456_25  「残春咏怀，赠杨慕巢侍郎」白居易
<br>
<br>　　位逾三品日，年过六旬时。不道官班下，其如筋力衰。
<br>
<br>　　犹怜好风景，转重旧亲知。少壮难重得，欢娱且强为。
<br>
<br>　　兴来池上酌，醉出袖中诗。静话开襟久，闲吟放\迟。
<br>
<br>　　落花无限雪，残鬓几多丝。莫说伤心事，春翁易酒悲。
<br>
<br>　　卷456_26  「闲居春尽」白居易
<br>
<br>　　闲泊池舟静掩扉，老身慵出客来稀。愁应暮雨留教住，
<br>
<br>　　春被残莺唤遣归。揭瓮偷尝新熟酒，开箱试著旧生衣。
<br>
<br>　　冬裘夏葛相催促，垂老光阴速似飞。
<br>
<br>　　卷456_27  「春尽日天津桥醉吟偶呈李尹侍郎」白居易
<br>
<br>　　宿雨洗天津，无泥未有尘。初晴迎早夏，落照送残春。
<br>
<br>　　兴发诗随口，狂来酒寄身。水边行嵬峨，桥上立逡巡。
<br>
<br>　　疏傅心情老，吴公政化新。三川徒有主，风景属闲人。
<br>
<br>　　卷456_28  「池上逐凉二首」白居易
<br>
<br>　　青苔地上消残暑，绿树阴前逐晚凉。轻屐单衫薄纱帽，
<br>
<br>　　浅池平岸庳藤床。簪缨怪我情何薄，泉石谙君味甚长。
<br>
<br>　　遍问交亲为老计，多言宜静不宜忙。
<br>
<br>　　窗间睡足休高枕，水畔闲来上小船。棹遣秃头奴子拨，
<br>
<br>　　茶教纤手侍儿煎。门前便是红尘地，林外无非赤日天。
<br>
<br>　　谁信好风清簟上，更无一事但然。
<br>
<br>　　卷456_29  「香山避暑二绝」白居易
<br>
<br>　　六月滩声如猛雨，香山楼北畅师房。
<br>
<br>　　夜深起凭阑干立，满耳潺满面凉。
<br>
<br>　　纱巾草履竹疏衣，晚下香山蹋翠微。
<br>
<br>　　一路凉风十八里，卧乘篮舆睡中归。
<br>
<br>　　卷456_30  「老夫」白居易
<br>
<br>　　七八年来游洛都，三分游伴二分无。风前月下花园里，
<br>
<br>　　处处唯残个老夫。世事劳心非富贵，人间实事是欢娱。
<br>
<br>　　谁能逐我来闲坐，时共酣歌倾一壶。
<br>
<br>　　卷456_31  「香山下卜居」白居易
<br>
<br>　　老须为老计，老计在抽簪。山下初投足，人间久息心。
<br>
<br>　　乱藤遮石壁，绝涧护云林。若要深藏处，无如此处深。
<br>
<br>　　卷456_32  「无长物」白居易
<br>
<br>　　莫讶家居窄，无嫌活计贫。只缘无长物，始得作闲人。
<br>
<br>　　青竹单床簟，乌纱独幅巾。其馀皆称是，亦足奉吾身。
<br>
<br>　　卷456_33  「宿香山寺酬广陵牛相公见寄」白居易
<br>
<br>　　手札八行诗一篇，无由相见但依然。君匡圣主方行道，
<br>
<br>　　我事空王正坐禅。支许徒思游白月，夔龙未放下青天。
<br>
<br>　　应须且为苍生住，犹去悬车十四年。
<br>
<br>　　卷456_34  「以诗代书，寄户部杨侍郎，劝买东邻王家宅」白居易
<br>
<br>　　劝君买取东邻宅，与我衡门相并开。云映嵩峰当户牖，
<br>
<br>　　月和伊水入池台。林园亦要闻闲置，筋力应须及健回。
<br>
<br>　　莫学因循白宾客，欲年六十始归来。
<br>
<br>　　卷456_35  「赠谈客」白居易
<br>
<br>　　上客清谈何，幽人闲思自寥寥。
<br>
<br>　　请君休说长安事，膝上风清琴正调。
<br>
<br>　　卷456_36  「初入香山院对月（太和六年秋作）」白居易
<br>
<br>　　老住香山初到夜，秋逢白月正圆时。
<br>
<br>　　从今便是家山月，试问清光知不知。
<br>
<br>　　卷456_37  「题龙门堰西涧」白居易
<br>
<br>　　东岸菊丛西岸柳，柳阴烟合菊花开。一条秋水琉璃色，
<br>
<br>　　阔狭才容小舫回。除却悠悠白少傅，何人解入此中来。
<br>
<br>　　卷456_38  「秋霖中奉裴令公见招早出赴会马上先寄六韵」白居易
<br>
<br>　　雨暗三秋日，泥深一尺时。老人平旦出，自问欲何之。
<br>
<br>　　不是寻医药，非干送别离。素书传好语，绛帐赴佳期。
<br>
<br>　　续借桃花马，催迎杨柳姬。只愁张录事，罚我怪来迟。
<br>
<br>　　卷456_39  「尝酒听歌招客」白居易
<br>
<br>　　一瓮香醪新插刍，双鬟小妓薄能讴。管弦渐好新教得，
<br>
<br>　　罗绮虽贫免外求。世上贪忙不觉苦，人间除醉即须愁。
<br>
<br>　　不知此事君知否，君若知时从我游。
<br>
<br>　　卷456_40  「八月三日夜作」白居易
<br>
<br>　　露白月微明，天凉景物清。草头珠颗冷，楼角玉钩生。
<br>
<br>　　气爽衣裳健，风疏砧杵鸣。夜衾香有思，秋簟冷无情。
<br>
<br>　　梦短眠频觉，宵长起暂行。烛凝临晓影，虫怨欲寒声。
<br>
<br>　　槿老花先尽，莲凋子始成。四时无了日，何用叹衰荣。
<br>
<br>　　卷456_41  「病中赠南邻觅酒」白居易
<br>
<br>　　头痛牙疼三日卧，妻看煎药婢来扶。
<br>
<br>　　今朝似校抬头语，先问南邻有酒无。
<br>
<br>　　卷456_42  「晓眠后寄杨户部」白居易
<br>
<br>　　软绫腰褥薄绵被，凉冷秋天稳暖身。
<br>
<br>　　一觉晓眠殊有味，无因寄与早朝人。
<br>
<br>　　卷456_43  「秋雨夜眠」白居易
<br>
<br>　　凉冷三秋夜，安闲一老翁。卧迟灯灭后，睡美雨声中。
<br>
<br>　　灰宿温瓶火，香添暖被笼。晓晴寒未起，霜叶满阶红。
<br>
<br>　　卷456_44  「喜梦得自冯翊归洛，兼呈令公」白居易
<br>
<br>　　上客新从左辅回，高阳兴助洛阳才。已将四海声名去，
<br>
<br>　　又占三春风景来。甲子等头怜共老，文章敌手莫相猜。
<br>
<br>　　邹枚未用争诗酒，且饮梁王贺喜杯。
<br>
<br>　　卷456_45  「斋戒满夜，戏招梦得」白居易
<br>
<br>　　纱笼灯下道场前，白日持斋夜坐禅。无复更思身外事，
<br>
<br>　　未能全尽世间缘。明朝又拟亲杯酒，今夕先闻理管弦。
<br>
<br>　　方丈若能来问疾，不妨兼有散花天。
<br>
<br>　　卷456_46  「和令公问刘宾客归来称意无之作」白居易
<br>
<br>　　水南秋一半，风景未萧条。皂盖回沙苑，蓝舆上洛桥。
<br>
<br>　　闲尝黄菊酒，醉唱紫芝谣。称意那劳问，请钱不早朝。
<br>
<br>　　卷456_47  「酬梦得穷秋夜坐，即事见寄」白居易
<br>
<br>　　焰细灯将尽，声遥漏正长。老人秋向火，小女夜缝裳。
<br>
<br>　　菊悴篱经雨，萍销水得霜。今冬暖寒酒，先拟共君尝。
<br>
<br>　　卷456_48  「偶于维扬牛相公处觅得筝筝未到先寄诗来走笔戏答」白居易
<br>
<br>　　楚匠饶巧思，秦筝多好音。如能惠一面，何啻直双金。
<br>
<br>　　玉柱调须品，朱弦染要深。会教魔女弄，不动是禅心。
<br>
<br>　　卷456_49  「答梦得秋庭独坐见赠」白居易
<br>
<br>　　林梢隐映夕阳残，庭际萧疏夜气寒。霜草欲枯虫思急，
<br>
<br>　　风枝未定鸟栖难。容衰见镜同惆怅，身健逢杯且喜欢。
<br>
<br>　　应是天教相暖热，一时垂老与闲官。
<br>
<br>　　卷456_50  「长斋月满携酒先与梦得对酌醉中同赴令公之宴戏赠梦得」白居易
<br>
<br>　　斋宫前日满三旬，酒}今朝一拂尘。乘兴还同访戴客，
<br>
<br>　　解酲仍对姓刘人。病心汤沃寒灰活，老面花生朽木春。
<br>
<br>　　若怕平原怪先醉，知君未惯吐车茵。
<br>
<br>　　卷456_51  「奉酬淮南牛相公思黯见寄二十四韵（每对双关分叙两意）」白居易
<br>
<br>　　白老忘机客，牛公济世贤。鸥栖心恋水，鹏举翅摩天。
<br>
<br>　　累就优闲秩，连操造化权。贫司甚萧洒，荣路自喧阗。
<br>
<br>　　望苑三千日，台阶十五年。是人皆弃忘，何物不陶甄。
<br>
<br>　　篮舆游嵩岭，油幢镇海肌Ｖ窀莩诺鐾В金甲拥楼船。
<br>
<br>　　雪夜寻僧舍，春朝列妓筵。长斋俨香火，密宴簇花钿。
<br>
<br>　　自觉闲胜闹，遥知醉笑禅。是非分未定，会合杳无缘。
<br>
<br>　　我正思扬府，君应望洛川。西来风袅袅，南去雁连连。
<br>
<br>　　日落龙门外，潮生瓜步前。秋同一时尽，月共两乡圆。
<br>
<br>　　旧眷交欢在，新文气调全。惭无白雪曲，难答碧云篇。
<br>
<br>　　金谷诗谁赏，芜城赋众传。珠应哂鱼目，铅未伏龙泉。
<br>
<br>　　远讯惊魔物，深情寄酒钱。霜纨一百匹，玉柱十三弦。
<br>
<br>　　楚醴来尊里，秦声送耳边。何时红烛下，相对一陶然。
<br>
<br>　　卷456_52  「吴秘监每有美酒独酌独醉但蒙诗报不以饮招…酬兼呈梦得」白居易
<br>
<br>　　蓬山仙客下烟霄，对酒唯吟独酌谣。不怕道狂挥玉爵，
<br>
<br>　　亦曾乘兴解金貂。君称名士夸能饮，我是愚夫肯见招。
<br>
<br>　　赖有伯伦为醉伴，何愁不解傲松乔。
<br>
<br>　　卷456_53  「酬梦得霜夜对月见怀」白居易
<br>
<br>　　凄清冬夜景，摇落长年情。月带新霜色，砧和远雁声。
<br>
<br>　　暖怜炉火近，寒觉被衣轻。枕上酬佳句，诗成梦不成。
<br>
<br>　　卷456_54  「初冬月夜得皇甫泽州手札并诗数篇因遣报书偶题长句」白居易
<br>
<br>　　清泠玉韵两三章，落箔银钩七八行。心逐报书悬雁足，
<br>
<br>　　梦寻来路绕羊肠。水南地空多明月，山北天寒足早霜。
<br>
<br>　　最恨泼醅新熟酒，迎冬不得共君尝。
<br>
<br>　　卷456_55  「雪中酒熟，欲携访吴监，先寄此诗」白居易
<br>
<br>　　新雪对新酒，忆同倾一杯。自然须访戴，不必待延枚。
<br>
<br>　　陈榻无辞解，袁门莫懒开。笙歌与谈笑，随事自将来。
<br>
<br>　　卷456_56  「酬令公雪中见赠，讶不与梦得同相访」白居易
<br>
<br>　　雪似鹅毛飞散乱，人披鹤氅立裴回。
<br>
<br>　　邹生枚叟非无兴，唯待梁王召即来。
<br>
<br>　　卷456_57  「题酒瓮呈梦得」白居易
<br>
<br>　　若无清酒两三瓮，争向白须千万茎。Lf销愁真得力，
<br>
<br>　　光阴催老苦无情。凌烟阁上功无分，伏火炉中药未成。
<br>
<br>　　更拟共君何处去，且来同作醉先生。
<br>
<br>　　卷456_58  「迂叟」白居易
<br>
<br>　　一辞魏阙就商宾，散地闲居八九春。初时被目为迂叟，
<br>
<br>　　近日蒙呼作隐人。冷暖俗情谙世路，是非闲论任交亲。
<br>
<br>　　应须绳墨机关外，安置疏愚钝滞身。
<br>
<br>　　卷456_59  「洛下闲居，寄山南令狐相公」白居易
<br>
<br>　　已收身向园林下，犹寄名于禄仕间。不锻嵇康弥懒静，
<br>
<br>　　无金疏傅更贫闲。支分门内馀生计，谢绝朝中旧往还。
<br>
<br>　　唯是相君忘未得，时思汉水梦巴山。
<br>
<br>　　卷456_60  「惜春赠李尹」白居易
<br>
<br>　　春色有时尽，公门终日忙。两衙但不阙，一醉亦何妨。
<br>
<br>　　芳树花团雪，衰翁鬓扑霜。知君倚年少，未苦惜风光。
<br>
<br>　　卷456_61  「对酒劝令公开春游宴」白居易
<br>
<br>　　时泰岁丰无事日，功成名遂自由身。前头更有忘忧日，
<br>
<br>　　向上应无快活人。自去年来多事故，从今日去少交亲。
<br>
<br>　　宜须数数谋欢会，好作开成第二春。
<br>
<br>　　卷456_62  「与梦得偶同到敦诗宅，感而题壁」白居易
<br>
<br>　　山东才副苍生愿，川上俄惊逝水波。履道凄凉新第宅，
<br>
<br>　　宣城零落旧笙歌。园荒唯有薪堪采，门冷兼无雀可罗。
<br>
<br>　　今日相逢偶同到，伤心不是故经过。
<br>
<br>　　卷456_63  「杨六尚书新授东川节度使，代妻戏贺兄嫂二绝」白居易
<br>
<br>　　刘纲与妇共升仙，弄玉随夫亦上天。
<br>
<br>　　何似沙哥领崔嫂，碧油幢引向东川。
<br>
<br>　　金花银碗饶君用，罨画罗衣尽嫂裁。
<br>
<br>　　觅得黔娄为妹婿，可能空寄蜀茶来。
<br>
<br>　　卷456_64  「闲游即事」白居易
<br>
<br>　　郊野游行熟，村园次第过。蓦山寻沤В蹋水渡伊河。
<br>
<br>　　寒食青青草，春风瑟瑟波。逢人共杯酒，随马有笙歌。
<br>
<br>　　胜事经非少，芳辰过亦多。还须自知分，不老拟如何。
<br>
<br>　　卷456_65  「六十六」白居易
<br>
<br>　　七十欠四岁，此生那足论。每因悲物故，还且喜身存。
<br>
<br>　　安得头长黑，争教眼不昏。交游成拱木，婢仆见曾孙。
<br>
<br>　　瘦觉腰金重，衰怜鬓雪繁。将何理老病，应付与空门。
<br>
<br>　　卷456_66  「池上早春，即事招梦得」白居易
<br>
<br>　　老更惊年改，闲先觉日长。晴熏榆荚黑，春染柳梢黄。
<br>
<br>　　云破山呈色，冰融水放光。低平稳船舫，轻暖好衣裳。
<br>
<br>　　白角三升}，红茵六尺床。偶游难得伴，独醉不成狂。
<br>
<br>　　我有中心乐，君无外事忙。经过莫慵懒，相去两三坊。
<br>
<br>　　卷456_67  「因梦得题公垂所寄蜡烛，因寄公垂」白居易
<br>
<br>　　照梁初日光相似，出水新莲艳不如。
<br>
<br>　　却寄两条君令取，明年双引入中书。
<br>
<br>　　卷456_68  「令公南庄花柳正盛，欲偷一赏，先寄二篇」白居易
<br>
<br>　　最忆楼花千万朵，偏怜堤柳两三株。
<br>
<br>　　拟提社酒携村妓，擅入朱门莫怪无。
<br>
<br>　　可惜亭台闲度日，欲偷风景暂游春。
<br>
<br>　　只愁花里莺饶舌，飞入宫城报主人。
<br>
<br>　　卷456_69  「春夜宴席上戏赠裴淄川」白居易
<br>
<br>　　九十不衰真地仙，六旬犹健亦天怜。今年相遇莺花月，
<br>
<br>　　此夜同欢歌酒筵。四座齐声和丝竹，两家随分斗金钿。
<br>
<br>　　留君到晓无他意，图向君前作少年。
<br>
<br>　　卷456_70  「赠梦得」白居易
<br>
<br>　　年颜老少与君同，眼未全昏耳未聋。放醉卧为春日伴，
<br>
<br>　　趁欢行入少年丛。寻花借马烦川守，弄水偷船恼令公。
<br>
<br>　　闻道洛城人尽怪，呼为刘白二狂翁。
<br>
<br>　　卷456_71  「晚春欲携酒寻沈四著作，先以六韵寄之」白居易
<br>
<br>　　病容衰惨澹，芳景晚蹉跎。无计留春得，争能奈老何。
<br>
<br>　　篇章慵报答，杯宴喜经过。顾我酒狂久，负君诗债多。
<br>
<br>　　敢辞携绿蚁，只愿见青娥。最忆阳关唱，真珠一串歌。
<br>
<br>　　卷456_72  「三月三日祓禊洛滨」白居易
<br>
<br>　　三月草萋萋，黄莺歇又啼。柳桥晴有絮，沙路润无泥。
<br>
<br>　　禊事修初半，游人到欲齐。金钿耀桃李，丝管骇凫p.
<br>
<br>　　转岸回船尾，临流簇马蹄。闹翻扬子渡，蹋破魏王堤。
<br>
<br>　　妓接谢公宴，诗陪荀令题。舟同李膺泛，醴为穆生携。
<br>
<br>　　水引春心荡，花牵醉眼迷。尘街从鼓动，烟树任鸦栖。
<br>
<br>　　舞急红腰软，歌迟翠黛低。夜归何用烛，新月凤楼西。
<br>
<br>　　卷456_73  「同梦得暮春寄贺东西川二杨尚书」白居易
<br>
<br>　　龙节对持真可爱，雁行相接更堪夸。两川风景同三月，
<br>
<br>　　千里江山属一家。鲁卫定知连气色，潘杨亦觉有光华。
<br>
<br>　　应怜洛下分司伴，冷宴闲游老看花。
<br>
<br>　　卷456_74  「喜小楼西新柳抽条」白居易
<br>
<br>　　一行弱柳前年种，数尺柔条今日新。渐欲拂他骑马客，
<br>
<br>　　未多遮得上楼人。须教碧玉羞眉黛，莫与红桃作L尘。
<br>
<br>　　为报金堤千万树，饶伊未敢苦争春。
<br>
<br>　　卷456_75  「晚春酒醒寻梦得」白居易
<br>
<br>　　料合同惆怅，花残酒亦残。醉心忘老易，醒眼别春难。
<br>
<br>　　独出虽慵懒，相逢定喜欢。还携小蛮去，试觅老刘看。
<br>
<br>　　卷456_76  「感事」白居易
<br>
<br>　　服气崔常侍，烧丹郑舍人。常期生羽翼，那忽化灰尘。
<br>
<br>　　每遇凄凉事，还思潦倒身。唯知趁杯酒，不解炼金银。
<br>
<br>　　睡适三尸性，慵安五藏神。无忧亦无喜，六十六年春。
<br>
<br>　　卷456_77  「和裴令公南庄绝句」白居易
<br>
<br>　　陶庐僻陋那堪比，谢墅幽微不足攀。
<br>
<br>　　何似嵩峰三十六，长随申甫作家山。
<br>
<br>　　卷456_78  「宅西有流水墙下构小楼临玩之时颇有幽趣…吟偶题五绝句」白居易
<br>
<br>　　伊水分来不自由，无人解爱为谁流。
<br>
<br>　　家家抛向墙根底，唯我栽莲越小楼。
<br>
<br>　　水色波文何所似，L尘罗带一条斜。
<br>
<br>　　莫言罗带春无主，自置楼来属白家。
<br>
<br>　　日滟水光摇素壁，风飘树影拂朱栏。
<br>
<br>　　皆言此处宜弦管，试奏霓裳一曲看。
<br>
<br>　　霓裳奏罢唱梁州，红袖斜翻翠黛愁。
<br>
<br>　　应是遥闻胜近听，行人欲过尽回头。
<br>
<br>　　独醉还须得歌舞，自娱何必要亲宾。
<br>
<br>　　当时一部清商乐，亦不长将乐外人。
<br>
<br>　　卷456_79  「偶作」白居易
<br>
<br>　　篮舁出即忘归舍，柴户昏犹未掩关。闻客病时惭体健，
<br>
<br>　　见人忙处觉心闲。清凉秋寺行香去，和暖春城拜表还。
<br>
<br>　　木雁一篇须记取，致身才与不才间。
<br>
<br>　　卷456_80  「因梦得酬牛相公初到洛中小饮见赠」白居易
<br>
<br>　　淮南挥手抛红旆，洛下回头向白云。政事堂中老丞相，
<br>
<br>　　制科场里旧将军。宫城烟月饶全占，关塞风光请半分。
<br>
<br>　　诗酒放狂犹得在，莫欺白叟与刘君。
<br>
<br>　　卷456_81  「幽居早秋闲咏」白居易
<br>
<br>　　幽僻嚣尘外，清凉水木间。卧风秋拂簟，步月夜开关。
<br>
<br>　　且得身安泰，从他世险艰。但休争要路，不必入深山。
<br>
<br>　　轩鹤留何用，泉鱼放不还。谁人知此味，临老十年闲。
<br>
<br>　　卷456_82  「和令狐仆射小饮听阮咸」白居易
<br>
<br>　　掩抑复凄清，非琴不是筝。还弹乐府曲，别占阮家名。
<br>
<br>　　古调何人识，初闻满座惊。落盘珠历历，摇玉bb.
<br>
<br>　　似劝杯中物，如含林下情。时移音律改，岂是昔时声。
<br>
<br>　　卷456_83  「烧药不成命酒独醉」白居易
<br>
<br>　　白发逢秋王，丹砂见火空。不能留姹女，争免作衰翁。
<br>
<br>　　赖有杯中绿，能为面上红。少年心不远，只在半酣中。
<br>
<br>　　卷456_84  「送卢郎中赴河东裴令公幕」白居易
<br>
<br>　　别时暮雨洛桥岸，到日凉风汾水波。
<br>
<br>　　荀令见君应问我，为言秋草闭门多。
<br>
<br>　　卷456_85  「送李滁州」白居易
<br>
<br>　　君于觉路深留意，我亦禅门薄致功。未悟病时须去病，
<br>
<br>　　已知空后莫依空。白衣卧病嵩山下，皂盖行春楚水东。
<br>
<br>　　谁道三年千里别，两心同在道场中。
<br>
<br>　　卷456_86  「长斋月满寄思黯」白居易
<br>
<br>　　一日不见如三月，一月相思如七年。似隔山河千里地，
<br>
<br>　　仍当风雨九秋天。明朝斋满相寻去，挈}抱衾同醉眠。
<br>
<br>　　卷456_87  「冬夜对酒寄皇甫十」白居易
<br>
<br>　　霜杀中庭草，冰生后院池。有风空动树，无叶可辞枝。
<br>
<br>　　十月苦长夜，百年强半时。新开一瓶酒，那得不相思。
<br>
<br>　　卷456_88  「岁除夜对酒」白居易
<br>
<br>　　衰翁岁除夜，对酒思悠然。草白经霜地，云黄欲雪天。
<br>
<br>　　醉依香枕坐，慵傍暖炉眠。洛下闲来久，明朝是十年。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
