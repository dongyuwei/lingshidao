<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百九十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷七百九十
<br>
<br>　　卷790_1  「春池泛舟联句」裴度
<br>
<br>　　凤池新雨后，池上好风光。                                ――刘禹锡
<br>
<br>　　取酒愁春尽，留宾喜日长。                                ――裴度
<br>
<br>　　柳丝迎画舸，水镜写雕梁，                                ――崔群
<br>
<br>　　潭洞迷仙府，烟霞认醉乡。                                ――贾M
<br>
<br>　　莺声随笑语，竹色入壶觞。                                ――张籍
<br>
<br>　　晚景含澄澈，时芳得艳阳。                                ――刘禹锡
<br>
<br>　　飞凫拂轻浪，绿柳暗回塘。                                ――裴度
<br>
<br>　　逸韵追安石，高居胜辟强。                                ――崔群
<br>
<br>　　杯停新令举，诗动彩笺忙。                                ――贾M
<br>
<br>　　顾谓同来客，欢游不可忘。                              ――张籍
<br>
<br>　　卷790_2  「西池落泉联句」裴度
<br>
<br>　　东阁听泉落，能令野兴多。                                ――行式
<br>
<br>　　散时犹带沫，淙处即跳波。                                ――裴度
<br>
<br>　　偏洗磷磷石，还惊泛泛鹅。                                ――张籍
<br>
<br>　　色清尘不染，光白月相和。                                ――白居易
<br>
<br>　　喷雪萦松竹，攒珠溅芰荷。                                ――刘禹锡
<br>
<br>　　对吟时合响，触树更摇柯。                                ――张籍
<br>
<br>　　照圃红分药，侵阶绿浸莎。                                ――白居易
<br>
<br>　　日斜车马散，馀韵逐鸣珂。                              ――刘禹锡
<br>
<br>　　卷790_3  「首夏犹清和联句」裴度
<br>
<br>　　记得谢家诗，清和即此时。                                ――白居易
<br>
<br>　　馀花数种在，密叶几重垂。                                ――裴度
<br>
<br>　　芳谢人人惜，阴成处处宜。                                ――刘禹锡
<br>
<br>　　水萍争点缀，梁燕共追随。                                ――行式
<br>
<br>　　乱蝶怜疏蕊，残莺恋好枝。                                ――张籍
<br>
<br>　　草香殊未歇，云势渐多奇。                                ――白居易
<br>
<br>　　单服初宁体，新篁已出篱。                                ――裴度
<br>
<br>　　与春为别近，觉日转行迟。                                ――刘禹锡
<br>
<br>　　绕树风光少，侵阶苔藓滋。                                ――行式
<br>
<br>　　惟思奉欢乐，长得在西池。                              ――张籍
<br>
<br>　　卷790_4  「蔷薇花联句」裴度
<br>
<br>　　似锦如霞色，连春接夏开。                                ――刘禹锡
<br>
<br>　　波红分影入，风好带香来。                                ――裴度
<br>
<br>　　得地依东阁，当阶奉上台。                                ――行式
<br>
<br>　　浅深皆有态，次第暗相催。                                ――刘禹锡
<br>
<br>　　满地愁英落，缘堤惜棹回。                                ――裴度
<br>
<br>　　芳浓濡雨露，明丽隔尘埃。                                ――行式
<br>
<br>　　似著胭脂染，如经巧妇裁。                                ――白居易
<br>
<br>　　奈花无别计，只有酒残杯。                              ――张籍
<br>
<br>　　卷790_5  「喜遇刘二十八偶书两韵联句」裴度
<br>
<br>　　病来佳兴少，老去旧游稀。笑语纵横作，杯觞络绎飞。        ――裴度
<br>
<br>　　清谈如水玉，逸韵贯珠玑。高位当金铉，虚怀似布衣。        ――刘禹锡
<br>
<br>　　已容狂取乐，仍任醉忘机。舍眷将何适，留欢便是归。        ――白居易
<br>
<br>　　凤仪常欲附，蚊力自知微。愿假尊末，膺门自此依。      ――李绅
<br>
<br>　　卷790_6  「刘二十八自汝赴左冯，涂经洛中相见联句」裴度
<br>
<br>　　不归丹掖去，铜竹漫云云。唯喜因过我，须知未贺君。        ――裴度
<br>
<br>　　诗闻安石咏，香见令公熏。欲首函关路，来披缑岭云。        ――白居易
<br>
<br>　　貂蝉公独步，鸳鹭我同群。插羽先飞酒，交锋便战文。        ――李绅
<br>
<br>　　镇嵩知表德，定鼎为铭勋。顾鄙容商洛，徵欢候汝坟。        ――刘禹锡
<br>
<br>　　频年多谑浪，此夕任喧纷。故态犹应在，行期未要闻。        ――裴度
<br>
<br>　　游藩荣已久，捧袂惜将分。讵厌杯行疾，唯愁日向曛。        ――白居易
<br>
<br>　　穷阴初莽苍，离思渐氤氲。残雪午桥岸，斜阳伊水濉        ――李绅
<br>
<br>　　上谟尊右掖，全略静东军。万顷徒称量，沧溟讵有垠。      ――刘禹锡
<br>
<br>　　卷790_7  「度自到洛中与乐天为文酒之会时时构咏乐不可…因为联句」裴度
<br>
<br>　　成周文酒会，吾友胜邹枚。唯忆刘夫子，而今又到来。        ――裴度
<br>
<br>　　欲迎先倒屣，亦坐便倾杯。饮许伯伦右，诗推公干才。        ――白居易
<br>
<br>　　久曾聆郢唱，重喜上燕台。昼话墙阴转，宵欢斗柄回。        ――刘禹锡
<br>
<br>　　新声还共听，故态复相酢Ｓ鑫锝韵壬停从花半未开。        ――裴度
<br>
<br>　　起时乌帽侧，散处玉山颓。墨客喧东阁，文星犯上台。        ――白居易
<br>
<br>　　咏吟君称首，疏放我为魁。忆戴何劳访，留髡不用猜。        ――裴度
<br>
<br>　　奉觞承Lf，落笔捧琼瑰。醉弁无妨侧，词锋不可摧。        ――白居易
<br>
<br>　　水轩看翡翠，石径践莓苔。童子能骑竹，佳人解咏梅。        ――刘禹锡
<br>
<br>　　洛中三可矣，邺下七悠哉。自向风光急，不须弦管催。        ――裴度
<br>
<br>　　乐观鱼踊跃，闲爱鹤裴回。烟柳青凝黛，波萍绿拨醅。        ――白居易
<br>
<br>　　春榆初改火，律管又飞灰。红药多迟发，碧松宜乱栽。        ――刘禹锡
<br>
<br>　　马嘶驼陌上，o泛凤城隈。色色时堪惜，些些病莫推。        ――裴度
<br>
<br>　　涸流寻轧轧，馀刃转恢恢。从此知心伏，无因敢自媒。        ――刘禹锡
<br>
<br>　　室随亲客入，席许旧寮陪。逸兴嵇将阮，交情陈与雷。        ――白居易
<br>
<br>　　洪炉思哲匠，大厦要群材。他日登龙路，应知免曝鳃。      ――刘禹锡
<br>
<br>　　卷790_8  「宴兴化池亭送白二十二东归联句」裴度
<br>
<br>　　东洛言归去，西园告别来。白头青眼客，池上手中杯。        ――裴度
<br>
<br>　　离瑟殷勤奏，仙舟委曲回。征轮今欲动，宾阁为谁开。        ――刘禹锡
<br>
<br>　　坐弄琉璃水，行登绿缛堆。花低妆照影，萍散酒吹醅。        ――白居易
<br>
<br>　　岸荫新抽竹，亭香欲变梅。随游多笑傲，遇胜且裴回。        ――张籍
<br>
<br>　　澄澈连天境，潺出地雷。林塘难共赏，鞍马莫相催。        ――裴度
<br>
<br>　　信及鱼还乐，机忘鸟不猜。晚晴槐起露，新雨石添苔。        ――刘禹锡
<br>
<br>　　拟作云泥别，尤思顷刻陪。歌停珠贯断，饮罢玉峰颓。        ――白居易
<br>
<br>　　虽有逍遥志，其如磊落才。会当重入用，此去肯悠哉。      ――张籍
<br>
<br>　　卷790_9  「西池送白二十二东归兼寄令狐相公联句」裴度
<br>
<br>　　促坐宴回塘，送君归洛阳。彼都留上宰，为我说中肠。        ――裴度
<br>
<br>　　威凤池边别，冥鸿天际翔。披云见居守，望日拜封章。        ――刘禹锡
<br>
<br>　　春尽年华少，舟通景气长。送行欢共惜，寄远意难忘。        ――张籍
<br>
<br>　　东道瞻轩盖，西园醉羽觞。谢公深眷眄，商皓信辉光。        ――行式
<br>
<br>　　旧德推三友，新篇代八行。（以下缺）                    ――
<br>
<br>　　卷790_10  「杏园联句」李绛
<br>
<br>　　杏园千树欲随风，一醉同人此暂同。                        ――群上司空
<br>
<br>　　老态忽忘丝管里，衰颜宜解酒杯中。                        ――李绛
<br>
<br>　　曲江日暮残红在，翰苑年深旧事空。                        ――白居易
<br>
<br>　　二十四年流落者，故人相引到花丛。                      ――刘禹锡
<br>
<br>　　卷790_11  「花下醉中联句」李绛
<br>
<br>　　共醉风光地，花飞落酒杯。                                ――李绛
<br>
<br>　　残春犹可赏，晚景莫相催。                                ――刘禹锡
<br>
<br>　　酒幸年年有，花应岁岁开。                                ――白居易
<br>
<br>　　且当金韵掷，莫遣玉山颓。                                ――李绛
<br>
<br>　　高会弥堪惜，良时不易陪。                                ――庾承宣
<br>
<br>　　谁能拉花住，争换得春回。                                ――刘禹锡
<br>
<br>　　我辈寻常有，佳人早晚来。                                ――杨嗣复
<br>
<br>　　寄言三相府，欲散且裴回。                              ――白居易
<br>
<br>　　卷790_12  「乐天是月长斋鄙夫此时愁卧里闾非远云雾难披因以…惊禅」刘禹锡
<br>
<br>　　五月长斋月，文心苦行心。兰葱不入户，U卜自成林。        ――刘禹锡
<br>
<br>　　护戒先辞酒，嫌喧亦彻琴。尘埃宾位静，香火道场深。        ――白居易
<br>
<br>　　我静驯狂象，餐馀施众禽。定知于佛佞，岂复向书淫。        ――刘禹锡
<br>
<br>　　阑药凋红艳，庭槐换绿阴。风光徒满目，云雾未披襟。        ――白居易
<br>
<br>　　树为清凉倚，池因盥漱临。O芳遭燕拂，莲坼待蜂寻。        ――刘禹锡
<br>
<br>　　舍下环流水，窗中列远岑。苔斑钱剥落，石怪玉翎。        ――白居易
<br>
<br>　　鹊顶迎秋秃，莺喉入夏。绿杨垂嫩色，棘露长针。        ――刘禹锡
<br>
<br>　　散秩身犹幸，趋朝力不任。官将方共拙，年与病交侵。        ――白居易
<br>
<br>　　徇乐非时选，忘机似陆沈。鉴容称四皓，扪腹有三壬。        ――刘禹锡
<br>
<br>　　携手惭连璧，同心许断金。紫芝虽继唱，白雪少知音。        ――白居易
<br>
<br>　　忆罢吴门守，相逢楚水浔。舟中频曲晏，夜后各加斟。        ――刘禹锡
<br>
<br>　　浊酒销残漏，弦声间远砧。酡颜舞长袖，密坐接华簪。        ――白居易
<br>
<br>　　持论峰峦峻，战文矛戟森。笑言诚莫逆，造次必相箴。        ――刘禹锡
<br>
<br>　　往事应如昨，馀欢迄至今。迎君常倒屣，访我辄携衾。        ――白居易
<br>
<br>　　阴魄初离毕，阳光正在参。待公休一食，纵饮共狂吟。      ――刘禹锡
<br>
<br>　　卷790_13  「秋霖即事联句三十韵」白居易
<br>
<br>　　萧索穷秋月，苍茫苦雨天。泄云生栋上，行潦入庭前。        ――白居易
<br>
<br>　　苔色侵三径，波声想五弦。井蛙争入户，辙鲋乱归泉。        ――王起
<br>
<br>　　高C愁晨坐，空阶惊夜眠。鹤鸣犹未已，蚁穴亦频迁。        ――刘禹锡
<br>
<br>　　散漫疏还密，空鞫细戳。竹沾青玉润，荷滴白珠圆。        ――白居易
<br>
<br>　　地湿灰蛾灭，池添水马怜。有苗沾A，无月弄潺。        ――王起
<br>
<br>　　篱菊潜开秀，园蔬已罢鲜。断行随雁翅，孤啸耸鸢肩。        ――刘禹锡
<br>
<br>　　桥柱黏黄菌，墙衣点绿钱。草荒行药路，沙泛钓鱼船。        ――白居易
<br>
<br>　　长者车犹阻，高人榻且悬。金乌何日见，玉爵几时传。        ――王起
<br>
<br>　　近井桐先落，当檐石欲穿。趋风诚有恋，披雾邈无缘。        ――刘禹锡
<br>
<br>　　廪米陈生醭，庖薪湿起烟。鸣鸡潜报晓，急景暗凋年。        ――白居易
<br>
<br>　　盖洒高松上，丝繁细柳边。拂丛时起蝶，堕叶乍惊蝉。        ――王起
<br>
<br>　　巾角皆争垫，裙裾别似湔。人多蒙翠被，马尽著连乾。        ――刘禹锡
<br>
<br>　　好客无来者，贫家但悄然。湿泥印鹤迹，漏壁络蜗涎。        ――白居易
<br>
<br>　　蚊聚雷侵室，鸥翻浪满川。上楼愁幂幂，绕舍厌溅溅。        ――王起
<br>
<br>　　律候今秋矣，欢娱久旷焉。但令高兴在，晴后奉周旋。      ――刘禹锡
<br>
<br>　　卷790_14  「喜晴联句」白居易
<br>
<br>　　苦雨晴何喜，喜于未雨时。气收云物变，声乐鸟乌知。        ――白居易
<br>
<br>　　蕙泛光风圃，兰开皎月池。千峰分远近，九陌好追随。        ――王起
<br>
<br>　　白日开天路，玄阴卷地维。馀清在林薄，新照入涟漪。        ――刘禹锡
<br>
<br>　　碧树凉先落，青芜湿更滋。晒毛经浴鹤，曳尾出泥龟。        ――白居易
<br>
<br>　　舞去商羊速，飞来野马迟。柱边无润础，台上有游丝。        ――王起
<br>
<br>　　桥净行尘息，堤长禁柳垂。宫城开睥睨，观阙丽罘Q.        ――刘禹锡
<br>
<br>　　洛水澄清镇，嵩烟展翠帷。梁成虹乍见，市散蜃初移。        ――白居易
<br>
<br>　　藉草风犹暖，攀条露已。屋穿添碧瓦，墙缺召金锤。        ――王起
<br>
<br>　　迥彻来双目，昏烦去四支。霞文晚焕烂，星影夕参差。        ――刘禹锡
<br>
<br>　　爽助门庭肃，寒摧草木衰。黄干向阳菊，红洗得霜梨。        ――白居易
<br>
<br>　　假盖闲谁惜，弹弦燥更悲。散蹄良马稳，炙背野人宜。        ――王起
<br>
<br>　　洞户晨晖入，空庭宿雾披。推林出书目，倾笥上衣唷        ――刘禹锡
<br>
<br>　　道路行非阻，轩车望可期。无辞访圭窦，且愿见琼枝。        ――白居易
<br>
<br>　　山阁蓬莱客，储宫羽翼师。每优陪丽句，何暇觌英姿。        ――王起
<br>
<br>　　玩景方搔首，怀人尚敛眉。因吟仲文什，高兴尽于斯。      ――刘禹锡
<br>
<br>　　卷790_15  「会昌春连宴即事」白居易
<br>
<br>　　元年寒食日，上巳暮春天。鸡黍三家会，莺花二节连。        ――白居易
<br>
<br>　　光风初澹荡，美景渐暄妍。簪组兰亭上，车舆曲水边。        ――刘禹锡
<br>
<br>　　松声添奏乐，草色助铺筵。雀舫宜闲泛，螺杯任漫传。        ――王起
<br>
<br>　　园蔬香带露，厨柳暗藏烟。丽句轻珠玉，清谈胜管弦。        ――白居易
<br>
<br>　　陌喧金距斗，树动彩绳悬。姹女妆梳艳，游童衣服鲜。        ――刘禹锡
<br>
<br>　　圃香知种蕙，池暖忆开莲。怪石云疑触，夭桃火欲然。        ――王起
<br>
<br>　　正欢唯恐散，虽醉未思眠。啸傲人间世，追随地上仙。        ――白居易
<br>
<br>　　燕来双涎涎，雁去累翩翩。行乐真吾事，寻芳独我先。        ――刘禹锡
<br>
<br>　　滞周惭太史，入洛继先贤。昔恨多分手，今欢谬比肩。        ――王起
<br>
<br>　　病犹陪宴饮，老更奉周旋。望重青云客，情深白首年。        ――白居易
<br>
<br>　　遍尝珍馔后，许入画堂前。舞袖翻红炬，歌鬟插宝蝉。        ――刘禹锡
<br>
<br>　　断金多感激，倚玉贵迁延。说史吞颜注，论诗笑郑笺。        ――王起
<br>
<br>　　松筠寒不变，胶漆冷弥坚。兴伴王寻戴，荣同隗在燕。        ――白居易
<br>
<br>　　掷卢夸使气，刻烛斗成篇。实艺皆三捷，虚名愧六联。        ――刘禹锡
<br>
<br>　　兴阑犹举白，话静每思玄。更说归时好，亭亭月正圆。      ――王起
<br>
<br>　　卷790_16  「仆射来示有三春向晚四者难并之说诚哉是言辄…兼简尚书」白居易
<br>
<br>　　三春今向晚，四者昔难并。借问低眉坐，何如携手行。        ――白居易
<br>
<br>　　旧游多过隙，新宴且寻盟。鹦鹉林须乐，麒麟阁未成。        ――王起
<br>
<br>　　分阴当爱惜，迟景好逢迎。林野熏风起，楼台谷雨晴。        ――刘禹锡
<br>
<br>　　墙低山半出，池广水初平。桥转长虹曲，舟回小o轻。        ――白居易
<br>
<br>　　残花犹布绣，密竹自闻笙。欲过芳菲节，难忘宴慰情。        ――王起
<br>
<br>　　月轮行似箭，时物始如倾。见雁随兄去，听莺求友声。        ――刘禹锡
<br>
<br>　　蕙长书带展，菰嫩剪刀生。坐密衣裳暖，堂虚丝管清。        ――白居易
<br>
<br>　　峰峦侵碧落，草木近朱明。与点非沂水，陪膺是洛城。        ――王起
<br>
<br>　　拨醅争绿醑，卧酪待朱樱。几处能留客，何人唤解酲。        ――刘禹锡
<br>
<br>　　旧仪尊右揆，新命宠春卿。有喜鹊频语，无机鸥不惊。        ――白居易
<br>
<br>　　青林思小隐，白雪仰芳名。访旧殊千里，登高赖九城。        ――王起
<br>
<br>　　侯司管钥，疏傅傲簪缨。纶曾同掌，烟霄即上征。        ――刘禹锡
<br>
<br>　　册庭尝接武，书殿忝连衡。兰室春弥馥，松心晚更贞。        ――白居易
<br>
<br>　　琴招翠羽下，钩掣紫鳞呈，只愿回乌景。谁能避兕觥。        ――王起
<br>
<br>　　方知醉兀兀，应是走营营。凤阁鸾台路，从他年少争。      ――白居易
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
