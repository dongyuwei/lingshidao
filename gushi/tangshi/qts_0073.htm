<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷七十三
<br>
<br>　　卷73_1  「祭汾阴乐章（寿和）」苏F
<br>
<br>　　礼物斯具，乐章乃陈。谁其作主，皇考圣真。
<br>
<br>　　对越在天，圣明佐神。然汾上，厚泽如春。
<br>
<br>　　卷73_2  「奉和圣制行次成皋途经先圣擒建德之所感而成诗应制」苏F
<br>
<br>　　汉东不执象，河朔方斗龙。夏灭渐宁乱，唐兴终奋庸。
<br>
<br>　　皇威正赫赫，兵气何匈匈。用武三川震，归淳六代x.
<br>
<br>　　成皋睹王业，天下致人雍。即此巡于岱，曾孙受命封。
<br>
<br>　　卷73_3  「奉和圣制登蒲州逍遥楼应制」苏F
<br>
<br>　　在昔尧舜禹，遗尘成典谟。圣皇东巡狩，况乃经此都。
<br>
<br>　　楼观纷迤逦，河山几萦纡。缅怀祖宗业，相继文武图。
<br>
<br>　　尚德既无险，观风谅有孚。岂如汾水上，箫鼓事游娱。
<br>
<br>　　卷73_4  「奉和圣制过晋阳宫应制」苏F
<br>
<br>　　隋运与天绝，生灵厌氛昏。圣期在宁乱，士马兴太原。
<br>
<br>　　立极万邦推，登庸四海尊。庆膺神武帝，业付皇曾孙。
<br>
<br>　　缅慕封唐道，追惟归沛魂。诏书感先义，典礼巡旧藩。
<br>
<br>　　高殿彩云合，春旗祥风翻。率西见汾水，奔北空塞垣。
<br>
<br>　　款曲童儿佐，依迟故老言。里颁慈惠赏，家受复除恩。
<br>
<br>　　下辇崇三教，建碑当九门。孝思敦至美，亿载奉开元。
<br>
<br>　　卷73_5  「奉和姚令公温汤旧馆永怀故人卢公之作」苏F
<br>
<br>　　树德岂孤迈，降神良并出。伟兹廊庙桢，调彼盐梅实。
<br>
<br>　　正悦虞垂举，翻悲郑侨卒。同心不可忘，交臂何为失。
<br>
<br>　　清路荷前幸，明时称右弼。曾联野外游，尚记帷中密。
<br>
<br>　　新恸情莫遣，旧游词更述。空令还辱和，长叹知音日。
<br>
<br>　　卷73_6  「和杜主簿春日有所思」苏F
<br>
<br>　　朝上高楼上，俯见洛阳陌。摇荡吹花风，落英纷已积。
<br>
<br>　　美人不共此，芳好空所惜。揽镜尘网滋，当窗苔藓碧。
<br>
<br>　　缅怀在云汉，良愿暌枕席。翻似无见时，如何久为客。
<br>
<br>　　卷73_7  「饯郢州李使君」苏F
<br>
<br>　　楚有章华台，遥遥云梦泽。复闻拥符传，及是收图籍。
<br>
<br>　　佳政在离人，能声寄侯伯。离怀朔风起，试望秋阴积。
<br>
<br>　　中路凄以寒，群山霭将夕。伤心聊把袂，怊怅麒麟客。
<br>
<br>　　卷73_8  「饯唐州高使君赴任」苏F
<br>
<br>　　永日奏文时，东风摇荡夕。浩然思乐事，翻复饯征客。
<br>
<br>　　淮水春流清，楚山暮云白。勿言行路远，所贵专城伯。
<br>
<br>　　卷73_9  「晓济胶川南入密界」苏F
<br>
<br>　　饮马胶川上，傍胶南趣密。林遥飞鸟迟，云去晴山出。
<br>
<br>　　落晖隐桑柘，秋原被花实。惨然游子寒，风露将萧瑟。
<br>
<br>　　卷73_10  「夜发三泉即事」苏F
<br>
<br>　　暗发三泉山，穷秋听骚屑。北林夜鸣雨，南望晓成雪。
<br>
<br>　　只咏北风凉，讵知南土热。沙溪忽沸渭，石道乍明灭。
<br>
<br>　　宛若银碛横，复如瑶台结。指程赋所恋，遇虞不遑歇。
<br>
<br>　　重纩濡莫解，悬旌冻犹揭。下奔泥栈u，上觏云梯设。
<br>
<br>　　搏颊羸马顿，回眸惴人跌。憧憧往复还，心注思逾切。
<br>
<br>　　冉冉年将病，力困衰怠竭。天彭信方隅，地势诚斗绝。
<br>
<br>　　忝曳尚书履，叨兼使臣节。京坻有岁饶，亭障无边孽。
<br>
<br>　　归奏丹墀左，骞能俟来哲。
<br>
<br>　　卷73_11  「小园纳凉即事」苏F
<br>
<br>　　烦暑避蒸郁，居闲习高明。长风自远来，层阁有馀清。
<br>
<br>　　散洒纳凉气，萧条遗世情。奈何夸大隐，终日系尘缨。
<br>
<br>　　卷73_12  「昆明池晏坐答王兵部三韵见示」苏F
<br>
<br>　　画舸疾如飞，遥遥泛夕晖。石鲸吹浪隐，玉女步尘归。
<br>
<br>　　独有衔恩处，明珠在钓矶。
<br>
<br>　　卷73_13  「奉和圣制春台望应制」苏F
<br>
<br>　　壮丽天之府，神明王者宅。大君乘飞龙，登彼复怀昔。
<br>
<br>　　圆阙朱光焰，横山翠微积。河F流作表，县聚开成陌。
<br>
<br>　　即旧在皇家，维新具物华。云连所上居恒属，
<br>
<br>　　日更时中望不斜。三月沧池摇积水，万年青树缀新花。
<br>
<br>　　暴嬴国此尝图霸，霸业后仁先以诈。东破诸侯西入秦，
<br>
<br>　　咸阳北阪南渭津。诗书焚k散学士，高阁奢逾娇美人。
<br>
<br>　　事往覆c经远喻，春还按跸凭高赋。戎观爱力深惟省，
<br>
<br>　　越厌陈方何足务。清吹遥遥发帝台，宸文耿耿照天回。
<br>
<br>　　伯夷位事愚臣忝，喜奏声成凤鸟来。
<br>
<br>　　卷73_14  「长相思」苏F
<br>
<br>　　君不见天津桥下东流水，南望龙门北朝市。
<br>
<br>　　杨柳青青宛地垂，桃红李白花参差。花参差，柳堪结，
<br>
<br>　　此时忆君心断绝。
<br>
<br>　　卷73_15  「蜀城哭台州乐安少府」苏F
<br>
<br>　　远游跻剑阁，长想属天台。万里隔三载，此邦余重来。
<br>
<br>　　音容旷不睹，梦寐殊悠哉。边郡饶藉藉，晚庭正回回。
<br>
<br>　　喜传上都封，因促傍吏开。向悟海盐客，已而梁木摧。
<br>
<br>　　变衣寝门外，挥涕少城隈。却记分明得，犹持委曲猜。
<br>
<br>　　师儒昔训奖，仲季时童孩。服义题书箧，邀欢泛酒杯。
<br>
<br>　　暂令风雨散，仍迫岁时回。其道惟正直，其人信美啤
<br>
<br>　　白头还作尉，黄绶固非才。可叹悬蛇疾，先贻问f灾。
<br>
<br>　　故乡闭穷壤，宿草生寒D.零落九原去，蹉跎四序催。
<br>
<br>　　曩期冬赠橘，今哭夏成梅。执礼谁为R，居常不徇财。
<br>
<br>　　北登gF坂，东望姑苏台。天路本悬绝，江波复溯洄。
<br>
<br>　　念孤心易断，追往恨艰裁。不遂卿将伯，孰云陈与雷。
<br>
<br>　　吾衰亦如此，夫子复何哀。
<br>
<br>　　卷73_16  「立春日侍宴内出剪彩花应制」苏F
<br>
<br>　　晓入宜春苑，芳吐禁中。剪刀因裂素，妆粉为开红。
<br>
<br>　　彩异惊流雪，香饶点便风。裁成识天意，万物与花同。
<br>
<br>　　卷73_17  「春日芙蓉园侍宴应制」苏F
<br>
<br>　　御道红旗出，芳园翠辇游。绕花开水殿，架竹起山楼。
<br>
<br>　　荷芰轻薰幄，鱼龙出负舟。宁知穆天子，空赋白云秋。
<br>
<br>　　卷73_18  「奉和圣制人日清晖阁宴群臣遇雪应制」苏F
<br>
<br>　　楼观空烟里，初年瑞雪过。苑花齐玉树，池水作银河。
<br>
<br>　　七日祥图启，千春御赏多。轻飞传彩胜，天上奉薰歌。
<br>
<br>　　卷73_19  「奉和七夕宴两仪殿应制」苏F
<br>
<br>　　灵媛乘秋发，仙装警夜催。月光窥欲渡，河色辨应来。
<br>
<br>　　机石天文写，针楼御赏开。窃观栖鸟至，疑向鹊桥回。
<br>
<br>　　卷73_20  「奉和九日幸临渭亭登高应制得时字」苏F
<br>
<br>　　嘉会宜长日，高筵顺动时。晓光云外洗，晴色雨馀滋。
<br>
<br>　　降鹤因韶德，吹花入御词。愿陪阳数节，亿万九秋期。
<br>
<br>　　卷73_21  「游禁苑幸临渭亭遇雪应制」苏F
<br>
<br>　　平明敞帝居，霰雪下凌虚。写月含珠缀，从风薄绮疏。
<br>
<br>　　年惊花絮早，春夜管弦初。已属云天外，欣承霈泽馀。
<br>
<br>　　卷73_22  「奉和送金城公主适西蕃应制」苏F
<br>
<br>　　帝女出天津，和戎转Y轮。川经断肠望，地与析支邻。
<br>
<br>　　奏曲风嘶马，衔悲月伴人。旋知偃兵革，长是汉家亲。
<br>
<br>　　卷73_23  「奉和圣制登骊山高顶寓目应制」苏F
<br>
<br>　　仙跸御层氛，高高积翠分。岩声中谷应，天语半空闻。
<br>
<br>　　丰树连黄叶，函关入紫云。圣图恢宇县，歌赋小横汾。
<br>
<br>　　卷73_24  「幸白鹿观应制」苏F
<br>
<br>　　碧虚清吹下，蔼蔼入仙宫。松磴攀云绝，花源接涧空。
<br>
<br>　　受符邀羽使，传诀注香童。讵似闲居日，徒闻有顺风。
<br>
<br>　　卷73_25  「题寿安王主簿池馆」苏F
<br>
<br>　　洛邑通驰道，韩郊在属城。馆将花雨映，潭与竹声清。
<br>
<br>　　贤俊鸾栖棘，宾游马佩衡。愿言随狎鸟，从此濯吾缨。
<br>
<br>　　卷73_26  「扈从温泉奉和姚令公喜雪」苏F
<br>
<br>　　清道丰人望，乘时汉主游。恩晖随霰下，庆泽与云浮。
<br>
<br>　　泉暖惊银碛，花寒爱玉楼。鼎臣今有问，河伯且应留。
<br>
<br>　　卷73_27  「秋社日崇让园宴得新字」苏F
<br>
<br>　　鸣爵三农稔，句龙百代神。运昌叨辅弼，时泰喜黎民。
<br>
<br>　　树缺池光近，云开日影新。生全应有地，长愿乐交亲。
<br>
<br>　　卷73_28  「奉和魏仆射秋日还乡有怀之作」苏F
<br>
<br>　　南宫夙拜罢，东道昼游初。饮饯倾冠盖，传呼问里闾。
<br>
<br>　　树悲悬剑所，溪想钓璜馀。明发辉光至，增荣驷马车。
<br>
<br>　　卷73_29  「武担山寺」苏F
<br>
<br>　　武担独苍然，坟山下玉泉。鳖灵时共尽，龙女事同迁。
<br>
<br>　　松柏衔哀处，幡花种福田。讵知留镜石，长与法轮圆。
<br>
<br>　　卷73_30  「饯潞州陆长史再守汾州」苏F
<br>
<br>　　河尹政成期，为汾昔所推。不荣三入地，还美再临时。
<br>
<br>　　拥传云初合，闻莺日正迟。道傍多出饯，别有吏民思。
<br>
<br>　　卷73_31  「饯荆州崔司马」苏F
<br>
<br>　　茂礼雕龙昔，香名展骥初。水连南海涨，星拱北辰居。
<br>
<br>　　稍发仙人履，将题别驾舆。明年征拜入，荆玉不藏诸。
<br>
<br>　　卷73_32  「送吏部李侍郎东归得归字」苏F
<br>
<br>　　陌上有光辉，披云向洛畿。赏来荣扈从，别至惜分飞。
<br>
<br>　　泉溜含风急，山烟带日微。茂曹今去矣，人物喜东归。
<br>
<br>　　卷73_33  「送光禄姚卿还都」苏F
<br>
<br>　　汉室有英台，荀家宠俊才。九卿朝已入，三子暮同来。
<br>
<br>　　不授纶为草，还司鼎用梅。两京王者宅，驷马日应回。
<br>
<br>　　卷73_34  「春晚送瑕丘田少府还任，因寄洛中镜上人」苏F
<br>
<br>　　闻道还沂上，因声寄洛滨。别时花欲尽，归处酒应春。
<br>
<br>　　聚散同行客，悲欢属故人。少年追乐地，遥赠一沾巾。
<br>
<br>　　卷73_35  「送贾起居奉使入洛取图书因便拜觐」苏F
<br>
<br>　　旧国才因地，当朝史命官。遗文征阙简，还思采芳兰。
<br>
<br>　　传发关门候，觞称邑里欢。早持京副入，旋伫洛书刊。
<br>
<br>　　卷73_36  「送常侍舒公归觐」苏F
<br>
<br>　　朝闻讲艺馀，晨省拜恩初。训胄尊庠序，荣亲耀里闾。
<br>
<br>　　朱丹华毂送，斑白绮筵舒。江上春流满，还应荐跃鱼。
<br>
<br>　　卷73_37  「兴州出行」苏F
<br>
<br>　　危途晓未分，驱马傍江濉５蔚纹花露，微微出岫云。
<br>
<br>　　松梢半吐月，萝翳渐移曛。旅客肠应断，吟猿更使闻。
<br>
<br>　　卷73_38  「边秋薄暮（一作出塞）」苏F
<br>
<br>　　海外秋鹰击，霜前旅雁归。边风思@鼓，落日惨旌麾。
<br>
<br>　　浦暗渔舟入，川长猎骑稀。客悲逢薄暮，况乃事戎机。
<br>
<br>　　卷73_39  「晓发方骞驿」苏F
<br>
<br>　　传置远山蹊，龙钟蹴涧泥。片阴常作雨，微照已生霓。
<br>
<br>　　鬓发愁氛换，心情险路迷。方知向蜀者，偏识子规啼。
<br>
<br>　　卷73_40  「经三泉路作」苏F
<br>
<br>　　三月松作花，春行日渐赊。竹障山鸟路，藤蔓野人家。
<br>
<br>　　透石飞梁下，寻云绝磴斜。此中谁与乐，挥涕语年华。
<br>
<br>　　卷73_41  「故高安大长公主挽词」苏F
<br>
<br>　　彤管承师训，青圭备礼容。孟孙家代宠，元女国朝封。
<br>
<br>　　柔轨题贞顺，闲规赋肃雍。宁知落照尽，霜吹入悲松。
<br>
<br>　　卷73_42  「赠司徒豆卢府君挽词」苏F
<br>
<br>　　宠赠追胡广，亲临比贺循。几闻投剑客，多会服缌人。
<br>
<br>　　草闭坟将古，松阴地不春。二陵犹可望，存殁有忠臣。
<br>
<br>　　卷73_43  「故右散骑常侍舒国公褚公挽词」苏F
<br>
<br>　　阳翟疏丰构，临平演庆源。学筵尊授几，儒服宠乘轩。
<br>
<br>　　审谕留中密，开陈与上言。徂晖一不借，空有赐东园。
<br>
<br>　　卷73_44  「奉和初春幸太平公主南庄应制」苏F
<br>
<br>　　主第山门起灞川，宸游风景入初年。凤凰楼下交天仗，
<br>
<br>　　乌鹊桥头敞御筵。往往花间逢彩石，时时竹里见红泉。
<br>
<br>　　今朝扈跸平阳馆，不羡乘槎云汉边。
<br>
<br>　　卷73_45  「奉和春日幸望春宫应制」苏F
<br>
<br>　　东望望春春可怜，更逢晴日柳含烟。宫中下见南山尽，
<br>
<br>　　城上平临北斗悬。细草遍承回辇处，轻花微落奉觞前。
<br>
<br>　　宸游对此欢无极，鸟U声声入管弦。
<br>
<br>　　卷73_46  「人日重宴大明宫恩赐彩缕人胜应制」苏F
<br>
<br>　　疏龙磴道切昭回，建凤旗门绕帝台。七叶仙q依月吐，
<br>
<br>　　千株御柳拂烟开。初年竞贴宜春胜，长命先浮献寿杯。
<br>
<br>　　是日皇灵知窃幸，群心就捧大明来。
<br>
<br>　　卷73_47  「侍宴安乐公主山庄应制」苏F
<br>
<br>　　羽骑历城池，帝女楼台向晚披。雾洒旌旗云外出，
<br>
<br>　　风回岩岫雨中移。当轩半落天河水，绕径全低月树枝。
<br>
<br>　　箫鼓宸游陪宴日，和鸣双凤喜来仪。
<br>
<br>　　卷73_48  「兴庆池侍宴应制」苏F
<br>
<br>　　降鹤池前回步辇，栖鸾树杪出行宫。山光积翠遥疑逼，
<br>
<br>　　水态含青近若空。直视天河垂象外，俯窥京室画图中。
<br>
<br>　　皇欢未使恩波极，日暮楼船更起风。
<br>
<br>　　卷73_49  「广达楼下夜侍T宴应制」苏F
<br>
<br>　　东岳封回宴洛京，西墉通晚会公卿。楼台绝胜宜春苑，
<br>
<br>　　灯火还同不夜城。正睹人间朝市乐，忽闻天上管弦声。
<br>
<br>　　T来万舞群臣醉，喜戴千年圣主明。
<br>
<br>　　卷73_50  「龙池乐章（唐享龙池乐章第七章）」苏F
<br>
<br>　　西京凤邸跃龙泉，佳气休光镇在天。轩后雾图今已得，
<br>
<br>　　秦王水剑昔常传。恩鱼不入昆明钓，瑞鹤长如太液仙。
<br>
<br>　　愿侍巡游同旧里，更闻箫鼓济楼船。
<br>
<br>　　卷73_51  「扈从杜间奉呈刑部尚书舅崔黄门马常侍」苏F
<br>
<br>　　翠辇红旗出帝京，长杨杜昔知名。云山一一看皆美，
<br>
<br>　　竹树萧萧画不成。羽骑将过持袂拂，香车欲度卷帘行。
<br>
<br>　　汉家曾草巡游赋，何似今来应圣明。
<br>
<br>　　卷73_52  「景龙观送裴士曹」苏F
<br>
<br>　　昔日尝闻公主第，今时变作列仙家。池傍坐客穿丛筱，
<br>
<br>　　树下游人扫落花。雨雪长疑向函谷，山泉直似到流沙。
<br>
<br>　　君还洛邑分明记，此处同来阅岁华。
<br>
<br>　　卷73_53  「春晚紫微省直寄内」苏F
<br>
<br>　　直省清华接建章，向来无事日犹长。花间燕子栖T鹊，
<br>
<br>　　竹下g雏绕凤凰。内史通宵承紫诰，中人落晚爱红妆。
<br>
<br>　　别离不惯无穷忆，莫误卿卿学太常。
<br>
<br>　　卷73_54  「赠彭州权别驾」苏F
<br>
<br>　　双流脉脉锦城开，追饯年年往复回。只道歌谣迎半刺，
<br>
<br>　　徒闻礼数揖中台。黄莺急啭春风尽，斑马长嘶落景催。
<br>
<br>　　莫怆分飞岐路别，还当奏最掖垣来。
<br>
<br>　　卷73_55  「寒食宴于中舍别驾兄弟宅」苏F
<br>
<br>　　子推山上歌龙罢，定国门前结驷来。始睹元昆锵玉至，
<br>
<br>　　旋闻季子佩刀回。晴花处处因风起，御柳条条向日开。
<br>
<br>　　自有长筵欢不极，还将彩服咏南陔。
<br>
<br>　　卷73_56  「九月九日望蜀台」苏F
<br>
<br>　　蜀王望蜀旧台前，九日分明见一川。北料乡关方自此，
<br>
<br>　　南辞城郭复依然。青松系马攒岩畔，黄菊留人籍道边。
<br>
<br>　　自昔登临湮灭尽，独闻忠孝两能传。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
