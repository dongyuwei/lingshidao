<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百零一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百零一
<br>
<br>　　卷101_1  「海上作」宋务光
<br>
<br>　　旷哉潮汐池，大矣乾坤力。浩浩去无际，VV深不测。
<br>
<br>　　崩腾翕众流，泱漭环中国。鳞介错殊品，氛霞饶诡色。
<br>
<br>　　天波混莫分，岛树遥难识。汉主探灵怪，秦王恣游陟。
<br>
<br>　　搜奇大壑东，竦望成山北。方术徒相误，蓬莱安可得。
<br>
<br>　　吾君略仙道，至化孚淳默。惊浪晏穷溟，飞航通绝域。
<br>
<br>　　马韩底厥贡，龙伯修其职。粤我遘休明，匪躬期正直。
<br>
<br>　　敢输鹰隼执，以间豺狼忒。海路行已殚，轩未皇息。
<br>
<br>　　劳歌玄月暮，旅睇沧浪极。魏阙渺云端，驰心附归冀。
<br>
<br>　　卷101_2  「回波辞」李景伯
<br>
<br>　　回波尔时酒卮，微臣职在箴规。
<br>
<br>　　侍宴既过三爵，喧哗窃恐非仪。
<br>
<br>　　卷101_3  「秋晚度废关」李行言
<br>
<br>　　秦郊平旧险，周德眷遗黎。始闻清夜柝，俄见落封泥。
<br>
<br>　　物色来无限，津途去不迷。空亭谁问马，闲戍但鸣鸡。
<br>
<br>　　山月寒弥净，河风晓更凄。赠言杨伯起，非复是关西。
<br>
<br>　　卷101_4  「上元」郭利贞
<br>
<br>　　九陌连灯影，千门度月华。倾城出宝骑，匝路转香车。
<br>
<br>　　烂熳惟愁晓，周游不问家。更逢清管发，处处落梅花。
<br>
<br>　　卷101_5  「赠皇甫侍御赴都八首」元希声
<br>
<br>　　东南之美，生于会稽。牛斗之气，蓄于昆溪。
<br>
<br>　　有瑶者玉，连城是齐。有威者凤，非梧不栖。
<br>
<br>　　猗嗟众珍，以况君子。公侯之胄，必复其始。
<br>
<br>　　利器长材，温仪峻峙。
<br>
<br>　　道心惟微，厥用允塞。德辉不泯，而映邦国。
<br>
<br>　　静以有神，动而作则。九皋千里，其声不忒。
<br>
<br>　　粤在古昔，分官厥初。刺邪矫枉，非贤勿居。
<br>
<br>　　棱棱直指，烈烈方书。苍玉鸣，绣衣登车。
<br>
<br>　　绰绰夫君，是膺柱下。准绳有望，名器无假。
<br>
<br>　　宠盖伯山，气雄公雅。立朝正色，俟我能者。
<br>
<br>　　载怀朋情，尝接闲宴。好洽昆弟，官联州县。
<br>
<br>　　如彼松竹，春荣冬`.柯叶蔼然，下渝霜霰。
<br>
<br>　　会合非我，关山坐违。离鸿晓引，别叶秋飞。
<br>
<br>　　W骖徐动，尊饯相依。远情超忽，岐路光辉。
<br>
<br>　　金石其心，芝兰其室。言语方间，音徽自溢。
<br>
<br>　　肃子风威，严子霜质。赠言岁暮，以保贞吉。
<br>
<br>　　卷101_6  「秋庭夜月有怀」李澄之
<br>
<br>　　游客三江外，单栖百虑违。山川忆处近，形影梦中归。
<br>
<br>　　夜月明虚帐，秋风入捣衣。从来不惯别，况属雁南飞。
<br>
<br>　　卷101_7  「明月」李如璧
<br>
<br>　　三五月华流炯光，可怜怀归郢路长。逾江越汉津无梁，
<br>
<br>　　遥遥永夜思茫茫。昭君失宠辞上宫，蛾眉婵娟卧毡穹。
<br>
<br>　　胡人琵琶弹北风，汉家音信绝南鸿。昭君此时怨画工，
<br>
<br>　　可怜明月光S胧。节既秋兮天向寒，沅有漪兮湘有澜，
<br>
<br>　　沅湘纠合淼漫漫。洛阳才子忆长安，可怜明月复团团。
<br>
<br>　　逐臣恋主心愈恪，弃妻思君情不薄。已悲芳岁徒沦落，
<br>
<br>　　复恐红颜坐销铄。可怜明月方照灼，向影倾身比葵藿。
<br>
<br>　　卷101_8  「严陵祠」洪子舆
<br>
<br>　　汉主召子陵，归宿洛阳殿。客星今安在，隐迹犹可见。
<br>
<br>　　水石空潺，松篁尚葱`.岸深翠阴合，川回白云遍。
<br>
<br>　　幽径滋芜没，荒祠幂霜霰。垂钓想遗芳，掇O羞野荐。
<br>
<br>　　高风激终古，语理忘荣贱。方验道可尊，山林情不变。
<br>
<br>　　卷101_9  「度涂山」寇
<br>
<br>　　小年弄文墨，不识戎旅难。一朝事@鼓，策马度涂山。
<br>
<br>　　涂山横地轴，万里留荒服。悠悠正旆远，W骖一何速。
<br>
<br>　　流月挥金戈，惊风折寒木。行闻汉飞将，还向皋兰宿。
<br>
<br>　　卷101_10  「永泰公主挽歌二首」吴兢
<br>
<br>　　华从妇道，降适诸侯。河汉天孙合，潇湘帝子游。
<br>
<br>　　关雎方作训，鸣凤自相求。可叹凌波迹，东川遂不流。
<br>
<br>　　舜华徂北渚，宸思结南阳。X绶哀荣备，游轩宠悼彰。
<br>
<br>　　三川谋远日，八水宅连冈。无复秦楼上，吹箫下凤凰。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
