<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百三十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百三十五
<br>
<br>　　卷435_1  「短歌行」白居易
<br>
<br>　　犹阳如火色，上行千里下一刻。出为白昼入为夜，
<br>
<br>　　圆转如珠住不得。住不得，可奈何，为君举酒歌短歌。
<br>
<br>　　歌声苦，词亦苦，四座少年君听取。今夕未竟明夕催，
<br>
<br>　　秋风才往春风回。人无根蒂时不驻，朱颜白日相隳颓。
<br>
<br>　　劝君且强笑一面，劝君且强饮一杯。人生不得长欢乐，
<br>
<br>　　年少须臾老到来。
<br>
<br>　　卷435_2  「生离别」白居易
<br>
<br>　　食檗不易食梅难，檗能苦兮梅能酸。未如生别之为难，
<br>
<br>　　苦在心兮酸在肝。晨鸡再鸣残月没，征马连嘶行人出。
<br>
<br>　　回看骨肉哭一声，梅酸檗苦甘如蜜。黄河水白黄云秋，
<br>
<br>　　行人河边相对愁。天寒野旷何处宿，棠梨叶战风飕飕。
<br>
<br>　　生离别，生离别，忧从中来无断绝。忧极心劳血气衰，
<br>
<br>　　未年三十生白发。
<br>
<br>　　卷435_3  「浩歌行」白居易
<br>
<br>　　天长地久无终毕，昨夜今朝又明日。鬓发苍浪牙齿疏，
<br>
<br>　　不觉身年四十七。前去五十有几年，把镜照面心茫然。
<br>
<br>　　既无长绳系白日，又无大药驻朱颜。朱颜日渐不如故，
<br>
<br>　　青史功名在何处。欲留年少待富贵，富贵不来年少去。
<br>
<br>　　去复去兮如长河，东流赴海无回波。贤愚贵贱同归尽，
<br>
<br>　　北邙冢墓高嵯峨。古来如此非独我，未死有酒且高歌。
<br>
<br>　　颜回短命伯夷饿，我今所得亦已多。功名富贵须待命，
<br>
<br>　　命若不来知奈何。
<br>
<br>　　卷435_4  「王夫子」白居易
<br>
<br>　　王夫子，送君为一尉，东南三千五百里。道途虽远位虽卑，
<br>
<br>　　月俸犹堪活妻子。男儿口读古人书，束带敛手来从事。
<br>
<br>　　近将徇禄给一家，远则行道佐时理，行道佐时须待命，
<br>
<br>　　委身下位无为耻。命苟未来且求食，官无卑高及远迩。
<br>
<br>　　男儿上既未能济天下，下又不至饥寒死。吾观九品至一品，
<br>
<br>　　其间气味都相似。紫绶朱绂青布衫，颜色不同而已矣。
<br>
<br>　　王夫子，别有一事欲劝君，遇酒逢春且欢喜。
<br>
<br>　　卷435_5  「江南遇天宝乐叟」白居易
<br>
<br>　　白头病叟泣且言，禄山未乱入梨园。能弹琵琶和法曲，
<br>
<br>　　多在华清随至尊。是时天下太平久，年年十月坐朝元。
<br>
<br>　　千官起居环合，万国会同车马奔。金钿照耀石瓮寺，
<br>
<br>　　兰麝熏煮温汤源。贵妃宛转侍君侧，体弱不胜珠翠繁。
<br>
<br>　　冬雪飘u锦袍暖，春风荡漾霓裳翻。欢娱未足燕寇至，
<br>
<br>　　弓劲马肥胡语喧。豳土人迁避夷狄，鼎湖龙去哭轩辕。
<br>
<br>　　从此漂沦落南土，万人死尽一身存。秋风江上浪无限，
<br>
<br>　　暮雨舟中酒一尊。涸鱼久失风波势，枯草曾沾雨露恩。
<br>
<br>　　我自秦来君莫问，骊山渭水如荒村。新丰树老笼明月，
<br>
<br>　　长生殿暗锁春云。红叶纷纷盖欹瓦，绿苔重重封坏垣。
<br>
<br>　　唯有中官作宫使，每年寒食一开门。
<br>
<br>　　卷435_6  「送张山人归嵩阳」白居易
<br>
<br>　　黄昏惨惨天微雪，修行坊西鼓声绝。张生马瘦衣且单，
<br>
<br>　　夜扣柴门与我别。愧君冒寒来别我，为君酤酒张灯火。
<br>
<br>　　酒酣火暖与君言，何事入关又出关。答云前年偶下山，
<br>
<br>　　四十馀月客长安。长安古来名利地，空手无金行路难。
<br>
<br>　　朝游九城陌，肥马轻车欺杀客。暮宿五侯门，
<br>
<br>　　残茶冷酒愁杀人。春明门，门前便是嵩山路。
<br>
<br>　　幸有云泉容此身，明日辞君且归去。
<br>
<br>　　卷435_7  「醉后走笔酬刘五主簿长句之赠兼简张大贾二十四先辈昆季」白居易
<br>
<br>　　刘兄文高行孤立，十五年前名翕习。是时相遇在符离，
<br>
<br>　　我年二十君三十。得意忘年心迹亲，寓居同县日知闻。
<br>
<br>　　衡门寂寞朝寻我，古寺萧条暮访君。朝来暮去多携手，
<br>
<br>　　穷巷贫居何所有。秋灯夜写联句诗，春雪朝倾暖寒酒。
<br>
<br>　　陴湖绿爱白鸥飞，濉水清怜红鲤肥。偶语闲攀芳树立，
<br>
<br>　　相扶醉蹋落花归。张贾弟兄同里巷，乘闲数数来相访，
<br>
<br>　　雨天连宿草堂中，月夜徐行石桥上。我年渐长忽自惊，
<br>
<br>　　镜中冉冉髭须生。心畏后时同励志，身牵前事各求名。
<br>
<br>　　问我栖栖何所适，乡人荐为鹿鸣客。二千里别谢交游，
<br>
<br>　　三十韵诗慰行役。出门可怜唯一身，敝裘瘦马入咸秦。
<br>
<br>　　冬冬街鼓红尘暗，晚到长安无主人。二贾二张与余弟，
<br>
<br>　　驱车逦迤来相继。操词握赋为干戈，锋锐森然胜气多。
<br>
<br>　　齐入文场同苦战，五人十载九登科。二张得隽名居甲，
<br>
<br>　　美退争雄重告捷。棠棣辉荣并桂枝，芝兰芳馥和荆叶。
<br>
<br>　　唯有沅犀屈未伸，握中自谓骇鸡珍。三年不鸣鸣必大，
<br>
<br>　　岂独骇鸡当骇人。元和运启千年圣，同遇明时余最幸。
<br>
<br>　　始辞秘阁吏王畿，遽列谏垣升禁闱。蹇步何堪鸣玉，
<br>
<br>　　衰容不称著朝衣。阊阖晨开朝百辟，冕旒不动香烟碧。
<br>
<br>　　步登龙尾上虚空，立去天颜无咫尺。宫花似雪从乘舆，
<br>
<br>　　禁月如霜坐直庐。身贱每惊随内宴，才微常愧草天书。
<br>
<br>　　晚松寒竹新昌第，职居密近门多闭。日暮银台下直回，
<br>
<br>　　故人到门门暂开。回头下马一相顾，尘土满衣何处来。
<br>
<br>　　敛手炎凉叙未毕，先说旧山今悔出。岐阳旅宦少欢娱，
<br>
<br>　　江左羁游费时日。赠我一篇行路吟，吟之句句披沙金。
<br>
<br>　　岁月徒催白发貌，泥涂不屈青云心。谁会茫茫天地意，
<br>
<br>　　短才获用长才弃。我随g鹭入烟云，谬上丹墀为近臣。
<br>
<br>　　君同鸾凤栖荆棘，犹著青袍作选人。惆怅知贤不能荐，
<br>
<br>　　徒为出入蓬莱殿。月惭谏纸二百张，岁愧俸钱三十万。
<br>
<br>　　大底浮荣何足道，几度相逢即身老。且倾斗酒慰羁愁，
<br>
<br>　　重话符离问旧游。北巷邻居几家去，东林旧院何人住。
<br>
<br>　　武里村花落复开，流沟山色应如故。感此酬君千字诗，
<br>
<br>　　醉中分手又何之。须知通塞寻常事，莫叹浮沉先后时。
<br>
<br>　　慷慨临歧重相勉，殷勤别后加餐饭。
<br>
<br>　　君不见买臣衣锦还故乡，五十身荣未为晚。
<br>
<br>　　卷435_8  「和钱员外答卢员外早春独游曲江见寄长句」白居易
<br>
<br>　　春来有色暗融融，先到诗情酒思中。柳岸霏微`尘雨，
<br>
<br>　　杏园澹荡开花风。闻君独游心郁郁，薄晚新晴骑马出。
<br>
<br>　　醉思诗侣有同年，春叹翰林无暇日。云夫首倡寒玉音，
<br>
<br>　　蔚章继和春搜吟。此时我亦闭门坐，一日风光三处心。
<br>
<br>　　卷435_9  「东墟晚歇（时退居渭村）」白居易
<br>
<br>　　凉风冷露萧索天，黄蒿紫菊荒凉田。绕冢秋花少颜色，
<br>
<br>　　细虫小蝶飞翻翻。中有腾腾独行者，手拄渔竿不骑马。
<br>
<br>　　晚从南涧钓鱼回，歇此墟中白杨下。褐衣半故白发新，
<br>
<br>　　人逢知我是何人。谁言渭浦栖迟客，曾作甘泉侍从臣。
<br>
<br>　　卷435_10  「客中月」白居易
<br>
<br>　　客从江南来，来时月上弦。悠悠行旅中，三见清光圆。
<br>
<br>　　晓随残月行，夕与新月宿。谁谓月无情，千里远相逐。
<br>
<br>　　朝发渭水桥，暮入长安陌。不知今夜月，又作谁家客。
<br>
<br>　　卷435_11  「挽歌词」白居易
<br>
<br>　　丹砗畏裳铮素骖亦悲鸣。晨光照闾巷，[车俨欲行。
<br>
<br>　　萧条九月天，哀挽出重城。借问送者谁，妻子与弟兄。
<br>
<br>　　苍苍上古原，峨峨开新茔。含酸一恸哭，异口同哀声。
<br>
<br>　　旧陇转芜绝，新坟日罗列。春风草绿北邙山，
<br>
<br>　　此地年年生死别。
<br>
<br>　　卷435_12  「长相思」白居易
<br>
<br>　　九月西风兴，月冷露华凝。思君秋夜长，一夜魂九升。
<br>
<br>　　二月东风来，草拆花心开。思君春日迟，一日肠九回。
<br>
<br>　　妾住洛桥北，君住洛桥南。十五即相识，今年二十三。
<br>
<br>　　有如女萝草，生在松之侧。蔓短枝苦高，萦回上不得。
<br>
<br>　　人言人有愿，愿至天必成。愿作远方兽，步步比肩行。
<br>
<br>　　愿作深山木，枝枝连理生。
<br>
<br>　　卷435_13  「山鹧鸪」白居易
<br>
<br>　　山鹧鸪，朝朝暮暮啼复啼，啼时露白风凄凄。
<br>
<br>　　黄茅冈头秋日晚，苦竹岭下寒月低。田有粟何不啄，
<br>
<br>　　石楠有枝何不栖。迢迢不缓复不急，楼上舟中声暗入。
<br>
<br>　　梦乡迁客展转卧，抱儿寡妇彷徨立。山鹧鸪，
<br>
<br>　　尔本此乡鸟，生不辞巢不别群，何苦声声啼到晓。
<br>
<br>　　啼到晓，唯能愁北人，南人惯闻如不闻。
<br>
<br>　　卷435_14  「放旅雁（元和十年冬作）」白居易
<br>
<br>　　九江十年冬大雪，江水生冰树枝折。百鸟无食东西飞，
<br>
<br>　　中有旅雁声最饥。雪中啄草冰上宿，翅冷腾空飞动迟。
<br>
<br>　　江童持网捕将去，手携入市生卖之。我本北人今谴谪，
<br>
<br>　　人鸟虽殊同是客。见此客鸟伤客人，赎汝放汝飞入云。
<br>
<br>　　雁雁汝飞向何处，第一莫飞西北去。淮西有贼讨未平，
<br>
<br>　　百万甲兵久屯聚。官军贼军相守老，食尽兵穷将及汝。
<br>
<br>　　健儿饥饿射汝吃，拔汝翅翎为箭羽。
<br>
<br>　　卷435_15  「送春归（元和十一年三月三十日作）」白居易
<br>
<br>　　送春归，三月尽日日暮时。去年杏园花飞御沟绿，
<br>
<br>　　何处送春曲江曲。今年杜鹃花落子规啼，送春何处西江西。
<br>
<br>　　帝城送春犹怏怏，天涯送春能不加惆怅。莫惆怅，
<br>
<br>　　送春人。冗员无替五年罢，应须准拟再送浔阳春。
<br>
<br>　　五年炎凉凡十变，又知此身健不健。好去今年江上春，
<br>
<br>　　明年未死还相见。
<br>
<br>　　卷435_16  「山石榴寄元九」白居易
<br>
<br>　　山石榴，一名山踯躅，一名杜鹃花，杜鹃啼时花扑扑。
<br>
<br>　　九江三月杜鹃来，一声催得一枝开。江城上佐闲无事，
<br>
<br>　　山下钡锰前栽。烂熳一阑十八树，根株有数花无数。
<br>
<br>　　千房万叶一时新，嫩紫殷红鲜L尘。泪痕`损燕支脸，
<br>
<br>　　剪刀裁破红绡巾。谪仙初堕愁在世，姹女新嫁娇泥春。
<br>
<br>　　日射血珠将滴地，风翻火焰欲烧人。闲折两枝持在手，
<br>
<br>　　细看不似人间有。花中此物似西施，芙蓉芍药皆嫫母。
<br>
<br>　　奇芳绝艳别者谁，通州迁客元拾遗。拾遗初贬江陵去，
<br>
<br>　　去时正值青春暮。商山秦岭愁杀君，山石榴花红夹路。
<br>
<br>　　题诗报我何所云，苦云色似石榴裙。当时丛畔唯思我，
<br>
<br>　　今日阑前只忆君。忆君不见坐销落，日西风起红纷纷。
<br>
<br>　　卷435_17  「画竹歌」白居易
<br>
<br>　　植物之中竹难写，古今虽画无似者。萧郎下笔独逼真，
<br>
<br>　　丹青以来唯一人。人画竹身肥拥肿，萧画茎瘦节节竦。
<br>
<br>　　人画竹梢死羸垂，萧画枝活叶叶动。不根而生从意生，
<br>
<br>　　不笋而成由笔成。野塘水边J岸侧，森森两丛十五茎。
<br>
<br>　　婵娟不失筠粉态，萧飒尽得风烟情。举头忽看不似画，
<br>
<br>　　低耳静听疑有声。西丛七茎劲而健，省向天竺寺前石上见。
<br>
<br>　　东丛八茎疏且寒，忆曾湘妃庙里雨中看。幽姿远思少人别，
<br>
<br>　　与君相顾空长叹。萧郎萧郎老可惜，手颤眼昏头雪色。
<br>
<br>　　自言便是绝笔时，从今此竹尤难得。
<br>
<br>　　卷435_18  「真娘墓（墓在虎丘寺）」白居易
<br>
<br>　　真娘墓，虎丘道。不识真娘镜中面，唯见真娘墓头草。
<br>
<br>　　霜摧桃李风折莲，真娘死时犹少年。脂肤荑手不牢固，
<br>
<br>　　世间尤物难留连。难留连，易销歇。塞北花，江南雪。
<br>
<br>　　卷435_19  「长恨歌」白居易
<br>
<br>　　汉皇重色思倾国，御宇多年求不得。杨家有女初长成，
<br>
<br>　　养在深闺人未识。天生丽质难自弃，一朝选在君王侧。
<br>
<br>　　回眸一笑百媚生，六宫粉黛无颜色。春寒赐浴华清池，
<br>
<br>　　温泉水滑洗凝脂。侍儿扶起娇无力，始是新承恩泽时。
<br>
<br>　　云鬓花颜金步摇，芙蓉帐暖度春宵。春宵苦短日高起，
<br>
<br>　　从此君王不早朝。承欢侍宴无闲暇，春从春游夜专夜。
<br>
<br>　　后宫佳丽三千人，三千宠爱在一身。金屋妆成娇侍夜，
<br>
<br>　　玉楼宴罢醉和春。姊妹弟兄皆列土，可怜光彩生门户。
<br>
<br>　　遂令天下父母心，不重生男重生女。骊宫高处入青云，
<br>
<br>　　仙乐风飘处处闻。缓歌慢舞凝丝竹，尽日君王看不足。
<br>
<br>　　渔阳@鼓动地来，惊破霓裳羽衣曲。九重城阙烟尘生，
<br>
<br>　　千乘万骑西南行。翠华摇摇行复止，西出都门百馀里。
<br>
<br>　　六军不发无奈何，宛转蛾眉马前死。花钿委地无人收，
<br>
<br>　　翠翘金雀玉搔头。君王掩面救不得，回看血泪相和流。
<br>
<br>　　黄埃散漫风萧索，云栈萦纡登剑阁。峨嵋山下少人行，
<br>
<br>　　旌旗无光日色薄。蜀江水碧蜀山青，圣主朝朝暮暮情。
<br>
<br>　　行宫见月伤心色，夜雨闻铃肠断声。天旋日转回龙驭，
<br>
<br>　　到此踌躇不能去。马嵬坡下泥土中，不见玉颜空死处。
<br>
<br>　　君臣相顾尽沾衣，东望都门信马归。归来池苑皆依旧，
<br>
<br>　　太液芙蓉未央柳。芙蓉如面柳如眉，对此如何不泪垂。
<br>
<br>　　春风桃李花开夜，秋雨梧桐叶落时。西宫南苑多秋草，
<br>
<br>　　宫叶满阶红不扫。梨园弟子白发新，椒房阿监青娥老。
<br>
<br>　　夕殿萤飞思悄然，孤灯挑尽未成眠。迟迟钟鼓初长夜，
<br>
<br>　　耿耿星河欲曙天。鸳鸯瓦冷霜华重，翡翠衾寒谁与共。
<br>
<br>　　悠悠生死别经年，魂魄不曾来入梦。临邛道士鸿都客，
<br>
<br>　　能以精诚致魂魄。为感君王展转思，遂教方士殷勤觅。
<br>
<br>　　排空驭气奔如电，升天入地求之遍。上穷碧落下黄泉，
<br>
<br>　　两处茫茫皆不见。忽闻海上有仙山，山在虚无缥缈间。
<br>
<br>　　楼阁玲珑五云起，其中绰约多仙子。中有一人字太真，
<br>
<br>　　雪肤花貌参差是。金阙西厢叩玉扃，转教小玉报双成。
<br>
<br>　　闻道汉家天子使，九华帐里梦魂惊。揽衣推枕起裴回，
<br>
<br>　　珠箔银屏逦迤开。云鬓半偏新睡觉，花冠不整下堂来。
<br>
<br>　　风吹仙袂飘u举，犹似霓裳羽衣舞。玉容寂寞泪阑干，
<br>
<br>　　梨花一枝春带雨。含情凝睇谢君王，一别音容两渺茫。
<br>
<br>　　昭阳殿里恩爱绝，蓬莱宫中日月长。回头下望人寰处，
<br>
<br>　　不见长安见尘雾。唯将旧物表深情，钿合金钗寄将去。
<br>
<br>　　钗留一股合一扇，钗擘黄金合分钿。但教心似金钿坚，
<br>
<br>　　天上人间会相见。临别殷勤重寄词，词中有誓两心知。
<br>
<br>　　七月七日长生殿，夜半无人私语时。在天愿作比翼鸟，
<br>
<br>　　在地愿为连理枝。天长地久有时尽，此恨绵绵无绝期。
<br>
<br>　　卷435_20  「妇人苦」白居易
<br>
<br>　　蝉鬓加意梳，蛾眉用心扫。几度晓妆成，君看不言好。
<br>
<br>　　妾身重同穴，君意轻偕老。惆怅去年来，心知未能道。
<br>
<br>　　今朝一开口，语少意何深。愿引他时事，移君此日心。
<br>
<br>　　人言夫妇亲，义合如一身。及至死生际，何曾苦乐均。
<br>
<br>　　妇人一丧夫，终身守孤孑。有如林中竹，忽被风吹折。
<br>
<br>　　一折不重生，枯死犹抱节。男儿若丧妇，能不暂伤情。
<br>
<br>　　应似门前柳，逢春易发荣。风吹一枝折，还有一枝生。
<br>
<br>　　为君委曲言，愿君再三听。须知妇人苦，从此莫相轻。
<br>
<br>　　卷435_21  「长安道」白居易
<br>
<br>　　花枝缺处青楼开，艳歌一曲酒一杯。美人劝我急行乐，
<br>
<br>　　自古朱颜不再来。君不见外州客，长安道，一回来，
<br>
<br>　　一回老。
<br>
<br>　　卷435_22  「潜别离」白居易
<br>
<br>　　不得哭，潜别离。不得语，暗相思。两心之外无人知。
<br>
<br>　　深笼夜锁独栖鸟，利剑春断连理枝。河水虽浊有清日，
<br>
<br>　　乌头虽黑有白时。唯有潜离与暗别，彼此甘心无后期。
<br>
<br>　　卷435_23  「隔浦莲」白居易
<br>
<br>　　隔浦爱红莲，昨日看犹在。夜来风吹落，只得一回采。
<br>
<br>　　花开虽有明年期，复愁明年还暂时。
<br>
<br>　　卷435_24  「寒食野望吟」白居易
<br>
<br>　　丘墟郭门外，寒食谁家哭。风吹旷野纸钱飞，
<br>
<br>　　古墓累累春草绿。棠梨花映白杨树，尽是死生离别处。
<br>
<br>　　冥寞重泉哭不闻，萧萧墓雨人归去。
<br>
<br>　　卷435_25  「琵琶引」白居易
<br>
<br>　　浔阳江头夜送客，枫叶荻花秋索索。主人下马客在船，
<br>
<br>　　举酒欲饮无管弦。醉不成欢惨将别，别时茫茫江浸月。
<br>
<br>　　忽闻水上琵琶声，主人忘归客不发。寻声暗问弹者谁，
<br>
<br>　　琵琶声停欲语迟。移船相近邀相见，添酒回灯重开宴。
<br>
<br>　　千呼万唤始出来，犹抱琵琶半遮面。转轴拨弦三两声，
<br>
<br>　　未成曲调先有情。弦弦掩抑声声思，似诉平生不得意。
<br>
<br>　　低眉信手续续弹，说尽心中无限事。轻拢慢捻抹复挑，
<br>
<br>　　初为霓裳后六幺。大弦嘈嘈如急雨，小弦切切如私语。
<br>
<br>　　嘈嘈切切错杂弹，大珠小珠落玉盘。间关莺语花底滑，
<br>
<br>　　幽咽泉流水下滩。水泉冷涩弦疑绝，疑绝不通声暂歇。
<br>
<br>　　别有幽愁暗恨生，此时无声胜有声。银瓶乍破水浆迸，
<br>
<br>　　铁骑突出刀枪鸣。曲终收拨当心画，四弦一声如裂帛。
<br>
<br>　　东舟西舫悄无言，唯见江心秋月白。沉吟放拨插弦中，
<br>
<br>　　整顿衣裳起敛容。自言本是京城女，家在虾蟆陵下住。
<br>
<br>　　十三学得琵琶成，名属教坊第一部。曲罢曾教善才伏，
<br>
<br>　　妆成每被秋娘妒。五陵年少争缠头，一曲红绡不知数。
<br>
<br>　　钿头云篦击节碎，血色罗裙翻酒污。今年欢笑复明年，
<br>
<br>　　秋月春风等闲度。弟走从军阿姨死，暮去朝来颜色故。
<br>
<br>　　门前冷落鞍马稀，老大嫁作商人妇。商人重利轻别离，
<br>
<br>　　前月浮梁买茶去。去来江口守空船，绕船月明江水寒。
<br>
<br>　　夜深忽梦少年事，梦啼妆泪红阑干。我闻琵琶已叹息，
<br>
<br>　　又闻此语重唧唧。同是天涯沦落人，相逢何必曾相识。
<br>
<br>　　我从去年辞帝京，谪居卧病浔阳城。浔阳小处无音乐，
<br>
<br>　　终岁不闻丝竹声。住近湓江地低湿，黄芦苦竹绕宅生。
<br>
<br>　　其间旦暮闻何物，杜鹃啼血猿哀鸣。春江花朝秋月夜，
<br>
<br>　　往往取酒还独倾。岂无山歌与村笛，呕哑嘲哳难为听。
<br>
<br>　　今夜闻君琵琶语，如听仙乐耳暂明。莫辞更坐弹一曲，
<br>
<br>　　为君翻作琵琶行。感我此言良久立，却坐促弦弦转急。
<br>
<br>　　凄凄不似向前声，满座重闻皆掩泣。座中泣下谁最多，
<br>
<br>　　江州司马青衫湿。
<br>
<br>　　卷435_26  「简简吟」白居易
<br>
<br>　　苏家小女名简简，芙蓉花腮柳叶眼。十一把镜学点妆，
<br>
<br>　　十二抽针能绣裳。十三行坐事调品，不肯迷头白地藏。
<br>
<br>　　玲珑云髻生花样，飘u风袖蔷薇香。殊姿异态不可状，
<br>
<br>　　忽忽转动如有光。二月繁霜杀桃李，明年欲嫁今年死。
<br>
<br>　　丈人阿母勿悲啼，此女不是凡夫妻。恐是天仙谪人世，
<br>
<br>　　只合人间十三岁。大都好物不坚牢，彩云易散琉璃脆。
<br>
<br>　　卷435_27  「花非花」白居易
<br>
<br>　　花非花，雾非雾。夜半来，天明去。来如春梦几多时，
<br>
<br>　　去似朝云无觅处。
<br>
<br>　　卷435_28  「醉后狂言，酬赠萧、殷二协律」白居易
<br>
<br>　　馀杭邑客多羁贫，其间甚者萧与殷。天寒身上犹衣葛，
<br>
<br>　　日高甑中未拂尘。江城山寺十一月，北风吹沙雪纷纷。
<br>
<br>　　宾客不见绨袍惠，黎庶未沾襦F恩。此时太守自惭愧，
<br>
<br>　　重衣复衾有馀温。因命染人与针女，先制两裘赠二君。
<br>
<br>　　吴绵细软桂布密，柔如狐腋白似云。劳将诗书投赠我，
<br>
<br>　　如此小惠何足论。我有大裘君未见，宽广和暖如阳春。
<br>
<br>　　此裘非缯亦非纩，裁以法度絮以仁。刀尺钝拙制未毕，
<br>
<br>　　出亦不独裹一身。若令在郡得五考，与君展覆杭州人。
<br>
<br>　　卷435_29  「醉歌（示伎人商玲珑）」白居易
<br>
<br>　　罢胡琴，掩秦瑟，玲珑再拜歌初毕。谁道使君不解歌，
<br>
<br>　　听唱黄鸡与白日。黄鸡催晓丑时鸣，白日催年酉前没。
<br>
<br>　　腰间红绶系未稳，镜里朱颜看已失。玲珑玲珑奈老何，
<br>
<br>　　使君歌了汝更歌。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
