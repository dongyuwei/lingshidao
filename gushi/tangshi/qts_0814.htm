<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百一十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百一十四
<br>
<br>　　卷814_1  「奉和裴舍人春日杜城旧事」无可
<br>
<br>　　早晚辞纶，观农下杜西。草新池似镜，麦暖土如泥。
<br>
<br>　　g鹭依川宿，骅骝向野嘶。春来诗更苦，松韵亦含凄。
<br>
<br>　　卷814_2  「酬厉侍御秋中思归树石所居见寄」无可
<br>
<br>　　三峰居接近，数里蹑云行。深去通仙境，思归厌宦名。
<br>
<br>　　月从高掌出，泉向乱松鸣。坐石眠霞侣，秋来短褐成。
<br>
<br>　　卷814_3  「奉和段著作山居呈诸同志三首次本韵」无可
<br>
<br>　　香花怀道侣，巾舄立双童。解印鸳鸿内，抽毫水石中。
<br>
<br>　　履温行烧地，衣赤动霞风。又似朝天去，诸僧不可同。
<br>
<br>　　官辞中秘府，疏放野麋齐。偃仰青霄近，登临白日低。
<br>
<br>　　折腰窥乳窦，定足涉冰溪。染翰挥岚翠，僧名几处题。
<br>
<br>　　暂收丹陛迹，独往乱山居。入雪知人远，眠云觉俗虚。
<br>
<br>　　足垂岩顶石，缨濯洞中渠。只见僧酬答，新归绝壑书。
<br>
<br>　　卷814_4  「春日送丽处士归龙山」无可
<br>
<br>　　爱弟直霜台，家山羡独回。出门时返顾，何日更西来。
<br>
<br>　　柳亦临关发，花应到越开。渔舟谁伴上，依旧恣沿洄。
<br>
<br>　　卷814_5  「寄兴善寺崔律师」无可
<br>
<br>　　沐浴前朝像，深秋白发师。从来居此寺，未省有东池。
<br>
<br>　　幽石丛圭片，孤松动雪枝。顷曾听道话，别起远山思。
<br>
<br>　　卷814_6  「送清散游太白山」无可
<br>
<br>　　卷经归太白，蹑藓别萝龛。若履浮云上，须看积翠南。
<br>
<br>　　倚身松入汉，瞑目月离潭。此境堪长往，尘中事可谙。
<br>
<br>　　卷814_7  「冬晚姚谏议宅会送元绪上人归南山」无可
<br>
<br>　　禅客诗家见，凝寒忽告还。分题回谏笔，留偈在商关。
<br>
<br>　　盘径缘高雪，闲房在半山。自知麋鹿性，亦欲离人间。
<br>
<br>　　卷814_8  「送契公自桂阳赴南海」无可
<br>
<br>　　南行登岭首，与俗洗烦埃。磬罢孤舟发，禅移积瘴开。
<br>
<br>　　中餐湘鸟下，朝讲海人来。莫便将经卷，炎方去不回。
<br>
<br>　　卷814_9  「冬中与诸公会宿姚端公宅，怀永乐殷侍御」无可
<br>
<br>　　柱史静开筵，所思何地偏。故人为县吏，五老远峰前。
<br>
<br>　　宾榻寒侵树，公庭夜落泉。会当随假务，一就白云禅。
<br>
<br>　　卷814_10  「同刘秀才宿见赠」无可
<br>
<br>　　浮云流水心，只是爱山林。共恨多年别，相逢一夜吟。
<br>
<br>　　既能持苦节，勿谓少知音。忆就西池宿，月圆松竹深。
<br>
<br>　　卷814_11  「官池上」无可
<br>
<br>　　迥疏城阙内，寒泻出云波。岸广山鱼到，汀闲海鹭过。
<br>
<br>　　泛沟侵道急，流叶入宫多。移舸浮中b，清宵彻晓河。
<br>
<br>　　卷814_12  「中秋月」无可
<br>
<br>　　蟾宜天地静，三五对阶q.照耀超诸夜，光芒掩众星。
<br>
<br>　　影寒池更澈，露冷树销青。枉值中秋半，长乖宿洞庭。
<br>
<br>　　卷814_13  「雪」无可
<br>
<br>　　松亚竹珊珊，心知万井欢。山明迷旧径，溪满涨新澜。
<br>
<br>　　客醉瑶台曙，兵防玉塞寒。红楼知有酒，谁肯学袁安。
<br>
<br>　　卷814_14  「宿西岳白石院」无可
<br>
<br>　　白石上嵌空，寒云西复东。瀑流悬住处，雏鹤失禅中。
<br>
<br>　　岳壁松多古，坛基雪不通。未能亲近去，拥褐愧相同。
<br>
<br>　　卷814_15  「送僧」无可
<br>
<br>　　四海无拘系，行心兴自浓。百年三事衲，万里一枝筇。
<br>
<br>　　夜减当晴影，春消过雪踪。白云深处去，知宿在何峰。
<br>
<br>　　卷814_16  「送赞律师归嵩山（一作清江诗）」无可
<br>
<br>　　禅意归心急，山深定易安。清贫修道苦，孝友别家难。
<br>
<br>　　雪路寻溪转，花宫映岳看。到时孤塔暮，松月向人寒。
<br>
<br>　　卷814_17  「春晚喜悟禅师自琉璃上方见过」无可
<br>
<br>　　琉璃师到城，谈性外诸经。下岭雪霜在，近人林木清。
<br>
<br>　　苔痕深草履，瀑布滴铜瓶。乐问山中事，宵言彻晓星。
<br>
<br>　　卷814_18  「秋暮与诸文士集宿姚端公所居」无可
<br>
<br>　　宵清月复圆，共集侍臣筵。独寡区中学，空论树下禅。
<br>
<br>　　风多秋晚竹，云尽夜深天。此会东西去，堪愁又隔年。
<br>
<br>　　卷814_19  「客中闻从兄岛游蒲绛因寄」无可
<br>
<br>　　遥遥行李心，苍野入寒深。吟待黄河雪，眠听绛郡砧。
<br>
<br>　　差期逢缺月，访信出空林。何处孤灯下，只闻嘹唳禽。
<br>
<br>　　卷814_20  「送李长吉之任东井」无可
<br>
<br>　　江盘栈转虚，候吏拜行车。家世维城后，官资宰邑初。
<br>
<br>　　市饶黄犊卖，田蹑白云I.万里千山路，何因欲寄书。
<br>
<br>　　卷814_21  「宿安国简公院（一作安国寺静居法师故院）」无可
<br>
<br>　　雨后清凉境，因还欲不回。井甘桐有露，竹迸地多苔。
<br>
<br>　　幡映宫墙动，香从御苑来。青龙旧经疏，寥落有谁开。
<br>
<br>　　卷814_22  「京口别崔固」无可
<br>
<br>　　积雨晴时近，西风叶满泉。相逢嵩岳客，共听楚城蝉。
<br>
<br>　　宿馆横秋岛，归帆张远田。别君还寂寞，不似剡中年。
<br>
<br>　　卷814_23  「中秋夜陇州徐常侍座中咏月」无可
<br>
<br>　　陇城秋月满，太守待停歌。与鹤来松杪，开烟出海波。
<br>
<br>　　气笼星欲尽，光满露初多。若遣山僧说，高明不可过。
<br>
<br>　　卷814_24  「中秋江驿示韦益」无可
<br>
<br>　　莫惜三更坐，难销万里情。同看一片月，俱在广州城。
<br>
<br>　　泪逐金波满，魂随夜鹊惊。支颐乡思断，无语到鸡鸣。
<br>
<br>　　卷814_25  「中秋台看月」无可
<br>
<br>　　海雨洗烟埃，月从空碧来。水光笼草树，练影挂楼台。
<br>
<br>　　皓耀迷鲸口，晶荧失蚌胎。宵分凭栏望，应合见蓬莱。
<br>
<br>　　卷814_26  「中秋夜南楼寄友人」无可
<br>
<br>　　海月出白浪，湖光射高楼。朗吟无绿酒，贱价买清秋。
<br>
<br>　　气冷鱼龙寂，轮高星汉幽。他乡此夜客，对酌经多愁。
<br>
<br>　　卷814_27  「吊从兄岛」无可
<br>
<br>　　尽日叹沉沦，孤高碣石人。诗名从盖代，谪宦竟终身。
<br>
<br>　　蜀集重编否，巴仪薄葬新。青门临旧卷，欲见永无因。
<br>
<br>　　卷814_28  「题崔驸马林亭」无可
<br>
<br>　　宫花野药半相和，藤蔓参差惜不科。纤草连门留径细，
<br>
<br>　　高楼出树见山多。洞中避暑青苔满，池上吟诗白鸟过。
<br>
<br>　　更买太湖千片石，叠成云顶绿叨搿
<br>
<br>　　卷814_29  「送韩校书赴江西」无可
<br>
<br>　　车马东门别，扬帆过楚津。花繁期到幕，雪在已离秦。
<br>
<br>　　吟落江沙月，行飞驿骑尘。猿声孤岛雨，草色五湖春。
<br>
<br>　　折苇鸣风岸，遥烟起暮O.鄱江连郡府，高兴寄何人。
<br>
<br>　　卷814_30  「送姚中丞赴陕州」无可
<br>
<br>　　二陕周分地，恩除左掖臣。门阑开幕重，枪甲下天新。
<br>
<br>　　夹道行霜骑，迎风满草人。河流银汉水，城赛铁牛神。
<br>
<br>　　意气思高谢，依违许上陈。何妨向红旆，自与白云亲。
<br>
<br>　　卷814_31  「送李使君赴琼州兼五州招讨使」无可
<br>
<br>　　分竹雄兼使，南方到海行。临门双旆引，隔岭五州迎。
<br>
<br>　　猿鹤同枝宿，兰蕉夹道生。云垂前骑失，山豁去帆轻。
<br>
<br>　　雨雾蒸秋岸，浪涛震夜城。政闲开迥阁，欹枕岛风清。
<br>
<br>　　卷814_32  「送姚明府赴招义县」无可
<br>
<br>　　濠梁古县城，结束赴王程。道路携家去，波涛隔月行。
<br>
<br>　　车临芳草下，吏踏落花迎。暮郭山遥见，春洲鸟不惊。
<br>
<br>　　风烟谯国远，桑柘楚田平。何以书能化，长淮彻海清。
<br>
<br>　　卷814_33  「送杜司马再游蜀中」无可
<br>
<br>　　为客应非愿，愁成欲别时。还游蜀国去，不惜杜陵期。
<br>
<br>　　剑水啼猿在，关林转栈迟。日光低峡口，雨势出蛾眉。
<br>
<br>　　山迥逢残角，云开识远夷。勿令双鬓发，并向锦城衰。
<br>
<br>　　卷814_34  「赠王将军」无可
<br>
<br>　　勋高绝少年，分卫玉阶前。雄勇明王重，温恭执友贤。
<br>
<br>　　功书唐史满，名到虏庭偏。剑彩浮龙影，衣香袭御烟。
<br>
<br>　　搜书秋霁阁，走马夕阳田。急兔投深草，_鹰下半天。
<br>
<br>　　野人盈邸第，朝客醉盘筵。位在将军列，官随宪府迁。
<br>
<br>　　刻心思报国，吁气欲开边。选帅如公议，须知少比肩。
<br>
<br>　　卷814_35  「寄羽林卢大夫将军」无可
<br>
<br>　　将军直禁闱，绣服耀金羁。羽卫九天静，英豪四塞知。
<br>
<br>　　望云回朔雁，隔水射宫麋。旧国无归思，秋堂梦战时。
<br>
<br>　　门风荀氏敌，剑艺霍家推。计日旌旄下，萧萧万马随。
<br>
<br>　　卷814_36  「书事寄万年厉员外」无可
<br>
<br>　　帝城皆剧县，令尹美居东。遂拜赵张下，暂离星象中。
<br>
<br>　　拥归从北阙，送上动南宫。举起盆中日，驱行草上风。
<br>
<br>　　不惊卢犬吠，渐见夏台空。紫禁黄山绕，沧溟素和ā
<br>
<br>　　封疆亲日月，邑里出王公。逐盗千门启，兴祥五稼丰。
<br>
<br>　　胥徒迎晓集，赋税共秋终。条教关天道，歌谣入圣聪。
<br>
<br>　　土膏寒麦覆，人海昼尘蒙。廨宇松连翠，朝街日散红。
<br>
<br>　　文场新桂茂，粉署旧兰崇。留客把盈爵，抽毫咏早鸿。
<br>
<br>　　前驺潘岳贵，故里邵平穷。劝隐莲峰久，期耕树谷同。
<br>
<br>　　凫飞将去叶，剑气尚埋丰。何必华阴土，方垂拂拭功。
<br>
<br>　　卷814_37  「小雪」无可
<br>
<br>　　片片互玲珑，飞扬玉漏终。乍微全满地，渐密更无风。
<br>
<br>　　集物圆方别，连云远近同。作膏凝瘠土，呈瑞下深宫。
<br>
<br>　　气射重衣透，花窥小隙通。飘秦增旧岭，发汉揽长空。
<br>
<br>　　迥冒巢松鹤，孤鸣穴岛虫。过三知腊尽，盈尺贺年丰。
<br>
<br>　　委积休闻竹，稀疏渐见鸿。盖沙资澶漫，洒海助冲融。
<br>
<br>　　草木潜加润，山河更益雄。因知天地力，覆育有全功。
<br>
<br>　　卷814_38  「和宾客相国咏雪诗」无可
<br>
<br>　　近腊千岩白，迎春四气催。云阴连海起，风急度山来。
<br>
<br>　　尽日隋堤絮，经冬越岭梅。艳疑歌处散，轻似舞时回。
<br>
<br>　　道蕴诗传丽，相如赋骋才。霁添松筱媚，寒积蕙兰猜。
<br>
<br>　　暗涨宫池水，平封辇路埃。烛龙初照耀，巢鹤乍裴回。
<br>
<br>　　檐日琼先挂，墙风粉旋摧。五门环玉垒，双阙对瑶台。
<br>
<br>　　绮席陵寒坐，珠帘远曙开。灵芝霜下秀，仙桂月中栽。
<br>
<br>　　卷幌书千帙，援琴酒百杯。垂休编太史，呈瑞表中台。
<br>
<br>　　皓夜迷三径，浮光彻九垓。兹辰是丰岁，歌咏属良哉。
<br>
<br>　　卷814_39  「中秋夜君山脚下看月」无可
<br>
<br>　　汹涌吹苍雾，朦S吐玉盘。雨师清滓秽，川后扫波澜。
<br>
<br>　　气射繁星灭，光笼八表寒。来驱云涨晚，路上碧霄宽。
<br>
<br>　　熠耀游何在，蟾蜍食渐难。棹飞银电碎，林映白虹攒。
<br>
<br>　　水魄连空合，霜辉压树干。夜深高不动，天下仰头看。
<br>
<br>　　卷814_40  「哭张籍司业」无可
<br>
<br>　　先生抱衰疾，不起茂陵间。夕临诸孤少，荒居吊客还。
<br>
<br>　　遗文禅东岳，留语葬乡山。多雨铭旌故，残灯素帐闲。
<br>
<br>　　乐章谁与集，垄树即堪攀。神理今难问，予将叫帝关。
<br>
<br>　　卷814_41  「寄题庐山二林寺」无可
<br>
<br>　　庐岳东南秀，香花惠远踪。名齐松岭峻，气比沃州浓。
<br>
<br>　　积岫连何处，幽崖越几重。双流湓隐隐，九派棹憧憧。
<br>
<br>　　山限东西寺，林交旦暮钟。半天倾瀑溜，数郡见炉峰。
<br>
<br>　　岩并金绳道，潭分玉像容。江微匡俗路，日杲晋朝松。
<br>
<br>　　棕径新苞拆，梅篱故叶壅。岚光生叠砌，霞焰发高墉。
<br>
<br>　　窗籁虚闻，庭烟黑过龙。定僧仙峤起，逋客虎溪逢。
<br>
<br>　　C落垂杨户，荒凉种杏封。塔留红舍利，池吐白芙蓉。
<br>
<br>　　画壁披云见，禅衣对鹤缝。喧经泉滴沥，没履草丰茸。
<br>
<br>　　翠窦欹攀乳，苔桥侧杖筇。探奇盈梦想，搜峭涤心胸。
<br>
<br>　　冥奥终难尽，登临惜未从。上方薇蕨满，归去养乖慵。
<br>
<br>　　卷814_42  「御沟水」无可
<br>
<br>　　鉴禁疏云数道开，垂风岸柳拂青苔。
<br>
<br>　　银波玉沫空池去，曾历千岩万壑来。
<br>
<br>　　卷814_43  「中秋月彩如昼，寄上南海从翁侍御」无可
<br>
<br>　　海静天高景气殊，鲸睛失彩蚌潜珠。
<br>
<br>　　不知今夜越台上，望见瀛洲方丈无。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
