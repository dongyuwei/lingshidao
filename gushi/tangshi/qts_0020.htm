<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二十
<br>
<br>　　卷20_1  「相和歌辞。前苦寒行二首」杜甫
<br>
<br>　　汉时长安雪一丈，牛马毛寒缩如猬。楚江巫峡冰入怀，
<br>
<br>　　虎豹哀号又堪记。秦城老翁荆扬客，惯习炎蒸岁。
<br>
<br>　　玄冥祝融气或交，手持白羽未敢释。
<br>
<br>　　去年白帝雪在山，今年白帝雪在地。冻埋蛟龙南浦缩，
<br>
<br>　　寒刮肌肤北风利。楚人四时皆麻衣，楚天万里无晶辉。
<br>
<br>　　三足之乌足恐断，羲和送将安所归。
<br>
<br>　　卷20_2  「相和歌辞。后苦寒行二首」杜甫
<br>
<br>　　南纪巫庐瘴不绝，太古已来无尺雪。蛮夷长老怨苦寒，
<br>
<br>　　昆仑天关冻应折。玄猿口噤不能啸，白鹄翅垂眼流血，
<br>
<br>　　安得春泥补地裂。
<br>
<br>　　晚来江门失大木，猛风中夜吹白屋。天兵断斩青海戎，
<br>
<br>　　杀气南行动坤轴，不尔苦寒何太酷。巴东之峡生凌@，
<br>
<br>　　彼苍回轩人得知。
<br>
<br>　　卷20_3  「相和歌辞。苦寒行」刘驾
<br>
<br>　　严寒动八荒，DD无休时。阳乌不自暖，雪压扶桑枝。
<br>
<br>　　岁暮寒益壮，青春安得归。朔雁到南海，越禽何处飞。
<br>
<br>　　谁言贫士叹，不为身无衣。
<br>
<br>　　卷20_4  「相和歌辞。苦寒行」贯休
<br>
<br>　　北风北风，职何严毒，摧壮士心，缩金乌足。
<br>
<br>　　冻云嚣嚣碍雪，一片下不得。声绕枯桑，根在沙塞。
<br>
<br>　　黄河彻底，顽直到海。一气搏束，万物无态。
<br>
<br>　　唯有吾庭前杉松树枝，枝枝健在。
<br>
<br>　　卷20_5  「相和歌辞。苦寒行」齐己
<br>
<br>　　冰峰撑空寒矗矗，云凝水冻埋海陆。
<br>
<br>　　杀物之性，伤人之欲，既不能断绝蒺藜荆棘之根株，
<br>
<br>　　又不能展凤凰麒麟之拳R.如此则何如为和煦，为膏雨，
<br>
<br>　　自然天下之荣枯，融融于万户。
<br>
<br>　　卷20_6  「相和歌辞。北上行」李白
<br>
<br>　　北上何所苦，北上缘太行。磴道盘且峻，f岩凌穹苍。
<br>
<br>　　马足蹶侧石，车轮摧高冈。沙尘接幽州，烽火连朔方。
<br>
<br>　　杀气毒剑戟，严风裂衣裳。奔鲸夹黄河，凿齿屯洛阳。
<br>
<br>　　前行无归日，返顾思旧乡。惨戚冰雪里，悲号绝中肠。
<br>
<br>　　尺布不掩体，皮肤剧枯桑。汲水涧谷阻，采薪陇坂长。
<br>
<br>　　猛虎又掉尾，磨牙皓秋霜。草木不可餐，饥饮零露浆。
<br>
<br>　　叹此北上苦，停骖为之伤。何日王道平，开颜睹天光。
<br>
<br>　　卷20_7  「相和歌辞。豫章行」李白
<br>
<br>　　胡风吹代马，北拥鲁阳关。吴兵照海雪，西讨何时还。
<br>
<br>　　半渡上辽津，黄云惨无颜。老母与子别，呼天野草间。
<br>
<br>　　白马绕旌旗，悲鸣相追攀。白杨秋月苦，早落豫章山。
<br>
<br>　　本为休明人，斩虏素不闲。岂惜战斗死，为君扫凶顽。
<br>
<br>　　精感石没羽，岂忘惮险艰。楼船若鲸飞，波荡落星湾。
<br>
<br>　　此曲不可奏，三军鬓成斑。
<br>
<br>　　卷20_8  「相和歌辞。董逃行」元稹
<br>
<br>　　董逃董逃董卓逃，揩铿戈甲声劳嘈。剜剜深脐脂焰焰，
<br>
<br>　　人皆数叹曰，尔独不忆年年取我身上膏。
<br>
<br>　　膏销骨尽烟火死，长安城中贼毛起。城门四走公卿士，
<br>
<br>　　走劝刘虞作天子。刘虞不敢作天子，曹瞒篡乱从此始。
<br>
<br>　　董逃董逃人莫喜，胜负翻环相枕倚。缝缀难成裁破易，
<br>
<br>　　何况曲针不能伸巧指，欲学裁缝须准拟。
<br>
<br>　　卷20_9  「相和歌辞。董逃行」张籍
<br>
<br>　　洛阳城头火樱乱兵烧我天子宫。宫城南面有深山，
<br>
<br>　　尽将老幼藏其间。重岩为屋橡为食，丁男夜行候消息。
<br>
<br>　　闻道官军犹掠人，旧里如今归未得。
<br>
<br>　　董逃行，汉家几时重太平。
<br>
<br>　　卷20_10  「相和歌辞。相逢行」崔颢
<br>
<br>　　妾年初二八，家住洛桥头。玉户临驰道，朱门近御沟。
<br>
<br>　　使君何假问，夫婿大长秋。女弟新承宠，诸兄近拜侯。
<br>
<br>　　春生百子殿，花发五城楼。出入千门里，年年乐未休。
<br>
<br>　　卷20_11  「相和歌辞。相逢行二首」李白
<br>
<br>　　朝骑五花马，谒帝出银台。秀色谁家子，云车珠箔开。
<br>
<br>　　金鞭遥指点，玉勒近迟回。夹毂相借问，疑从天上来。
<br>
<br>　　怜肠愁欲断，斜日复相催。下车何轻盈，飘然似落梅。
<br>
<br>　　邀入青绮门，当歌共衔杯。衔杯映歌扇，似月云中见。
<br>
<br>　　相见不相亲，不如不相见。相见情已深，未语可知心。
<br>
<br>　　胡为守空闺，孤眠愁锦衾。锦衾与罗帏，缠绵会有时。
<br>
<br>　　春风正澹荡，暮雨来何迟。愿因三青鸟，更报长相思。
<br>
<br>　　光景不待人，须臾发成丝。当年失行乐，老去徒伤悲。
<br>
<br>　　持此道密意，无令旷佳期。
<br>
<br>　　相逢红尘内，高揖黄金鞭。万户垂杨里，君家阿那边。
<br>
<br>　　卷20_12  「相和歌辞。相逢行」韦应物
<br>
<br>　　二十登汉朝，英声迈今古。适从东方来，又欲谒明主。
<br>
<br>　　犹酣新丰酒，尚带霸陵雨。邂逅两相逢，别来间寒暑。
<br>
<br>　　宁知白日晚，暂向花间语。忽闻长乐钟，走马东西去。
<br>
<br>　　卷20_13  「相和歌辞。三妇艳诗」董思恭
<br>
<br>　　大妇裁纨素，中妇弄明。小妇多姿态，登楼红粉妆。
<br>
<br>　　丈人且安坐，初日渐流光。
<br>
<br>　　卷20_14  「相和歌辞。中妇织流黄」虞世南
<br>
<br>　　寒闺织素锦，含怨敛双蛾。综新交缕涩，经脆断丝多。
<br>
<br>　　衣香逐举袖，钏动应鸣梭。还恐裁缝罢，无信达交河。
<br>
<br>　　卷20_15  「相和歌辞。难忘曲」李贺
<br>
<br>　　夹道开洞门，弱杨低画戟。帘影竹叶起，箫声吹日色。
<br>
<br>　　蜂语绕妆镜，拂蛾学春碧。乱系丁香梢，满阑花向夕。
<br>
<br>　　卷20_16  「相和歌辞。塘上行」李贺
<br>
<br>　　藕花凉露湿，花缺藕根涩。飞下雌鸳鸯，塘水声溢溢。
<br>
<br>　　卷20_17  「相和歌辞。苦辛行」戎昱
<br>
<br>　　且莫奏短歌，听余苦辛词：如今刀笔士，不及屠酤儿。
<br>
<br>　　少年无事学诗赋，岂意文章复相误。东西南北少知音，
<br>
<br>　　终年竟岁悲行路。仰面诉天天不闻，低头告地地不言。
<br>
<br>　　天地生我尚如此，陌上他人何足论。谁谓西江深，
<br>
<br>　　涉之固无忧；谁谓南山高，可以登之游。
<br>
<br>　　险d惟有世间路，一向令人堪白头。贵人立意不可测，
<br>
<br>　　等闲桃李成荆棘。风尘之士深可亲，心如鸡犬能依人。
<br>
<br>　　悲来却忆汉天子，不弃相如家旧贫。饮酒酒能散羁愁，
<br>
<br>　　谁家有酒判一醉，万事从他江水流。
<br>
<br>　　卷20_18  「相和歌辞。秋胡行」高m
<br>
<br>　　妾本邯郸未嫁时，容华倚翠人未知。一朝结发从君子，
<br>
<br>　　将妾迢迢东路陲。时逢大道无难阻，君方游宦从陈汝。
<br>
<br>　　蕙楼独卧频度春，彩落辞君几徂暑。三月垂杨蚕未眠，
<br>
<br>　　携笼结侣南陌边。道逢行子不相识，赠妾黄金买少年。
<br>
<br>　　妾家夫婿轻离久，寸心誓与长相守。愿言行路莫多情，
<br>
<br>　　送妾贞心在人口。日暮蚕饥相命归，携笼端饰来庭闱。
<br>
<br>　　劳心苦力终无恨，所冀君恩那可依。闻说行人已归止，
<br>
<br>　　乃是向来赠金子。相看颜色不复言，相顾怀惭有何已。
<br>
<br>　　从来自隐无疑背，直为君情也相会。如何咫尺仍有情，
<br>
<br>　　况复迢迢千里外。此时顾恩不顾身，念君此日赴河津。
<br>
<br>　　莫道向来不得意，故欲留规诫后人。
<br>
<br>　　卷20_19  「相和歌辞。善哉行」贯休
<br>
<br>　　有美一人兮婉如清扬，识曲别音兮令姿煌煌。
<br>
<br>　　绣袂捧琴兮登君子堂，如彼萱草兮使我忧忘。
<br>
<br>　　欲赠之以紫玉尺，白银，久不见之兮湘水茫茫。
<br>
<br>　　卷20_20  「相和歌辞。善哉行」齐己
<br>
<br>　　大鹏刷翮谢溟渤，青云万层高突出。下视秋涛空渺弥，
<br>
<br>　　旧处鱼龙皆细物。人生在世何容易，眼浊心昏信生死。
<br>
<br>　　愿除嗜欲待身轻，携手同寻列仙事。
<br>
<br>　　卷20_21  「相和歌辞。来日大难」李白
<br>
<br>　　来日一身，携粮负薪。道长食尽，苦口焦唇。今日醉饱，
<br>
<br>　　乐过千春。仙人相存，诱我远学。海陵三山，陆憩五岳。
<br>
<br>　　乘龙上三天，飞目瞻两角。授以神药，金丹满握。
<br>
<br>　　蟪蛄蒙恩，深愧短促。思填东海，强衔一木。道重天地，
<br>
<br>　　轩师广成。蝉翼九五，以求长生。下士大笑，如苍蝇声。
<br>
<br>　　卷20_22  「相和歌辞。当来日大难」元稹
<br>
<br>　　当来日大难行，前有坂，后有坑，大梁侧，小梁倾。
<br>
<br>　　两轴相绞，两轮相撑。大牛竖，小牛横。乌啄牛背，
<br>
<br>　　足跌力狞。当来日大难行，太行虽险，险可使平。
<br>
<br>　　轮轴自挠，牵制不停。泥潦渐久，荆棘旋生。
<br>
<br>　　行必不得，不如不行。
<br>
<br>　　卷20_23  「相和歌辞。陇西行」王维
<br>
<br>　　十里一走马，五里一扬鞭。都护军书至，匈奴围酒泉。
<br>
<br>　　关山正飞雪，烽戍断无烟。
<br>
<br>　　卷20_24  「相和歌辞。陇西行」耿
<br>
<br>　　雪下阳关路，人稀陇戍头。封狐犹未翦，边将岂无羞。
<br>
<br>　　白草三冬色，黄云万里愁。因思李都尉，毕竟不封侯。
<br>
<br>　　卷20_25  「相和歌辞。陇西行」长孙佐辅
<br>
<br>　　阴云凝朔气，陇上正飞雪。四月草不生，北风劲如切。
<br>
<br>　　朝来羽书急，夜救长城窟。道隘行不前，相呼抱鞍歇。
<br>
<br>　　人寒指欲堕，马冻蹄亦裂。射雁旋充饥，斧冰还止渴。
<br>
<br>　　宁辞解围斗，但恐乘疲没。早晚边候空，归来养羸卒。
<br>
<br>　　卷20_26  「相和歌辞。东门行」柳宗元
<br>
<br>　　汉家三十六将军，东方雷动横阵云。鸡鸣函谷客如雾，
<br>
<br>　　貌同心异不可数。赤丸夜语飞电光，徼巡司隶眠如羊。
<br>
<br>　　当街一叱百吏走，冯敬胸中函匕首。凶徒侧耳潜惬心，
<br>
<br>　　悍臣破胆皆杜口。魏王卧内藏兵符，子西掩袂真无辜。
<br>
<br>　　羌胡毂下一朝起，敌国舟中非所拟。安陵谁辨削砺功，
<br>
<br>　　韩国讵明深井里。绝咽断骨那下补，万金宠赠不如土。
<br>
<br>　　卷20_27  「相和歌辞。饮马长城窟行」李世民
<br>
<br>　　塞外悲风切，交河冰已结。瀚海百重波，阴山千里雪。
<br>
<br>　　迥戍危烽火，层峦引高节。悠悠卷旆旌，饮马出长城。
<br>
<br>　　寒沙连骑迹，朔吹断边声。胡尘清玉塞，羌笛韵金钲。
<br>
<br>　　绝漠干戈戢，车徒振原隰。都尉反龙堆，将军旋马邑。
<br>
<br>　　扬麾氛雾静，纪石功名立。荒裔一戎衣，云台凯歌入。
<br>
<br>　　卷20_28  「相和歌辞。饮马长城窟行」虞世南
<br>
<br>　　驰马渡河干，流深马渡难。前逢锦车使，都护在楼兰。
<br>
<br>　　轻骑犹衔勒，疑兵尚解鞍。温池下绝涧，栈道接危峦。
<br>
<br>　　拓地勋未赏，亡城律讵宽。有月关犹暗，经春陇尚寒。
<br>
<br>　　云昏无复影，冰合不闻湍。怀君不可遇，聊持报一餐。
<br>
<br>　　卷20_29  「相和歌辞。饮马长城窟行」袁朗
<br>
<br>　　朔风动秋草，清跸长安道。长城连不穷，所以隔华戎。
<br>
<br>　　规模惟圣作，荷负晓成功。鸟庭已向内，龙荒更凿空。
<br>
<br>　　玉关尘卷静，金微路已通。汤征随北怨，舜咏起南风。
<br>
<br>　　画野功初立，绥边事云集。朝服践狼居，凯歌旋马邑。
<br>
<br>　　山响传凤吹，霜华藻琼。属国拥节归，单于款关入。
<br>
<br>　　日落寒云起，惊沙被原隰。零落叶已寒，河流清且急。
<br>
<br>　　四时徭役尽，千载干戈戢。太平今若斯，汗马竟无施。
<br>
<br>　　惟当事笔研，归去草封禅。
<br>
<br>　　卷20_30  「相和歌辞。饮马长城窟行」王翰
<br>
<br>　　长安少年无远图，一生惟羡执金吾。骐前殿拜天子，
<br>
<br>　　走马为君西击胡。胡沙猎猎吹人面，汉虏相逢不相见。
<br>
<br>　　遥闻鼙鼓动地来，传道单于夜犹战。此时顾恩宁顾身，
<br>
<br>　　为君一行摧万人。壮士挥戈回白日，单于溅血染朱轮。
<br>
<br>　　回来饮马长城窟，长安道傍多白骨。问之耆老何代人，
<br>
<br>　　云是秦王筑城卒。黄昏塞北无人烟，鬼哭啾啾声沸天。
<br>
<br>　　无罪见诛功不赏，孤魂流落此城边。当昔秦王按剑起，
<br>
<br>　　诸侯膝行不敢视。富国强兵二十年，筑怨兴徭九千里。
<br>
<br>　　秦王筑城何太愚，天实亡秦非北胡。一朝祸起萧墙内，
<br>
<br>　　渭水咸阳不复都。
<br>
<br>　　卷20_31  「相和歌辞。饮马长城窟行」王建
<br>
<br>　　长城窟，长城窟边多马骨。古来此地无井泉，
<br>
<br>　　赖得秦家筑城卒。征人饮马愁不回，长城变作望乡堆。
<br>
<br>　　蹄迹未干人去近，续后马来泥污尽。枕弓睡著待水生，
<br>
<br>　　不见阴山在前阵。马蹄足脱装马头，健儿战死谁封侯。
<br>
<br>　　卷20_32  「相和歌辞。饮马长城窟行」子兰
<br>
<br>　　游客长城下，饮马长城窟。马嘶闻水腥，为浸征人骨。
<br>
<br>　　岂不是流泉，终不成潺。洗尽骨上土，不洗骨中冤。
<br>
<br>　　骨若比流水，四海有还魂。空流呜咽声，声中疑是言。
<br>
<br>　　卷20_33  「相和歌辞。上留田」李白
<br>
<br>　　行至上留田，孤坟何峥嵘。积此万古恨，春草不复生。
<br>
<br>　　悲风四边来，肠断白杨声。借问谁家地，埋没蒿里茔。
<br>
<br>　　古老向余言，言是上留田，蓬科马鬣今已平。
<br>
<br>　　昔之弟死兄不葬，他人于此举铭旌。一鸟死，百鸟鸣；
<br>
<br>　　一兽死，百兽惊。桓山之禽别离苦，欲去回翔不能征。
<br>
<br>　　田氏仓卒骨肉分，青天白日摧紫荆。交柯之木本同形，
<br>
<br>　　东枝憔悴西枝荣。无心之物尚如此，参商胡乃寻天兵。
<br>
<br>　　孤竹延陵，让国扬名；高风缅邈，颓波激清。
<br>
<br>　　尺布之谣，塞耳不能听。
<br>
<br>　　卷20_34  「相和歌辞。上留田」贯休
<br>
<br>　　父不父，兄不兄，上留田，蝥贼生。徒陟冈，泪峥嵘。
<br>
<br>　　我欲使诸凡鸟雀，尽变为Wo；我欲使诸凡草木，
<br>
<br>　　尽变为田荆。邻人歌，邻人歌，古风清，清风生。
<br>
<br>　　卷20_35  「相和歌辞。安乐宫」李贺
<br>
<br>　　深井桐乌起，尚复牵清水。未盥邵陵王，瓶中弄长翠。
<br>
<br>　　新城安乐宫，宫如凤凰翅。歌回蜡版鸣，大绾提壶使。
<br>
<br>　　绿繁悲水曲，茱萸别秋子。
<br>
<br>　　卷20_36  「相和歌辞。放歌行」王昌龄
<br>
<br>　　南渡洛阳津，西望十二楼。明堂坐天子，月朔朝诸侯。
<br>
<br>　　清乐动千门，皇风被九州。庆云从东来，泱漭抱日流。
<br>
<br>　　升平贵论道，文墨将何求。有诏征草泽，微臣献谋猷。
<br>
<br>　　冠冕如星罗，拜揖曹与周。望尘非吾事，入赋且迟留。
<br>
<br>　　幸蒙国士识，因脱负薪裘。今者放歌行，以慰梁父愁。
<br>
<br>　　但营数斗禄，奉养毋丰羞。若得金膏遂，飞云亦可俦。
<br>
<br>　　卷20_37  「相和歌辞。野田黄雀行」李白
<br>
<br>　　游莫逐炎洲翠，栖莫近吴宫燕。吴宫火起焚尔窠，
<br>
<br>　　炎洲逐翠遭网罗。萧条两翅蓬蒿下，纵有鹰r奈若何。
<br>
<br>　　卷20_38  「相和歌辞。野田黄雀行」储光羲
<br>
<br>　　啧啧野田雀，不知躯体微。闲穿深蒿里，争食复争飞。
<br>
<br>　　穷老一颓舍，枣多桑树稀。无枣犹可食，无桑何以衣。
<br>
<br>　　萧条空仓暮，相引时来归。邪路岂不捷，渚田岂不肥。
<br>
<br>　　水长路且坏，恻恻与心违。
<br>
<br>　　卷20_39  「相和歌辞。野田黄雀行」贯休
<br>
<br>　　高树风多，吹尔巢落。深蒿叶暖，宜尔依薄。莫近^类，
<br>
<br>　　珠网亦恶。饮野田之清水，食野田之黄粟。深花中睡，
<br>
<br>　　ej土里浴。如此即全胜啄太仓之谷，而更穿人屋。
<br>
<br>　　卷20_40  「相和歌辞。野田黄雀行」齐己
<br>
<br>　　双双野田雀，上下同饮啄。暖去栖蓬蒿，寒归傍篱落。
<br>
<br>　　殷勤避罗网，乍可遇雕鹗。雕鹗虽不仁，分明在寥廓。
<br>
<br>　　卷20_41  「相和歌辞。雁门太守行」李贺
<br>
<br>　　黑云压城城欲摧，甲光向月金鳞开。角声满天秋色里，
<br>
<br>　　塞上燕支凝夜紫。半卷红旗临易水，霜重鼓寒声不起。
<br>
<br>　　报君黄金台上意，提携玉龙为君死。
<br>
<br>　　卷20_42  「相和歌辞。雁门太守行」张祜
<br>
<br>　　城头月没霜如水，xx蹋沙人似鬼。灯前拭泪试香裘，
<br>
<br>　　长引一声残漏子。驼囊泻酒酒一杯，前头血心不回。
<br>
<br>　　寄语年少妻莫哀，鱼金虎竹天上来，雁门山边骨成灰。
<br>
<br>　　卷20_43  「相和歌辞。雁门太守行」庄南杰
<br>
<br>　　旌旗闪闪摇天末，长笛横吹虏尘阔。跨下嘶风白练狞，
<br>
<br>　　腰间切玉青蛇活。击革金燧牛尾，犬羊兵败如山死。
<br>
<br>　　九泉寂寞葬秋虫，湿云荒草啼秋思。
<br>
<br>　　卷20_44  「相和歌辞。飞来双白鹤」虞世南
<br>
<br>　　飞来双白鹤，奋翼远凌烟。双栖集紫盖，一举背青田。
<br>
<br>　　r影过伊洛，流声入管弦。鸣群倒景外，刷羽阆风前。
<br>
<br>　　映海疑浮雪，拂涧泻飞泉。燕雀宁知去，蜉蝣不识还。
<br>
<br>　　何言别俦侣，从此间山川。顾步已相失，裴回反自怜。
<br>
<br>　　危心犹警露，哀响讵闻天。无因振六翮，轻举复随仙。
<br>
<br>　　卷20_45  「相和歌辞。门有车马客行」虞世南
<br>
<br>　　财雄重交结，戚里擅豪华。曲台临上路，高门抵狭斜。
<br>
<br>　　赭汗千金马，绣毂五香车。白鹤随飞盖，朱鹭入鸣笳。
<br>
<br>　　夏莲开剑水，春桃发露花。轻裙染回雪，浮蚁泛流霞。
<br>
<br>　　高谈辨飞兔，ぴ逦樟樯摺７甓鹘栌鹨恚失路委泥沙。
<br>
<br>　　暧暧风烟晚，路长归骑远。日斜青琐第，尘飞金谷苑。
<br>
<br>　　危弦促柱奏巴渝，遗簪堕珥解罗襦。如何守直道，
<br>
<br>　　翻使谷名愚。
<br>
<br>　　卷20_46  「相和歌辞。门有车马客行」李白
<br>
<br>　　门有车马客，金鞍曜朱轮。谓从丹霄落，乃是故乡亲。
<br>
<br>　　呼儿扫中堂，坐客论悲辛。对酒两不饮，停觞泪盈巾。
<br>
<br>　　叹我万里游，飘u三十春。空谈霸王略，紫绶不挂身。
<br>
<br>　　雄剑藏玉匣，阴符生素尘。廓落无所合，流离湘水滨。
<br>
<br>　　借问宗党间，多为泉下人。生苦百战役，死托万鬼邻。
<br>
<br>　　北风扬胡沙，埋翳周与秦。大运且如此，苍穹宁匪仁。
<br>
<br>　　恻怆竟何道，存亡任大钧。
<br>
<br>　　卷20_47  「相和歌辞。蜀道难」张文琮
<br>
<br>　　梁山镇地险，积石阻云端。深谷下寥廓，层岩上郁盘。
<br>
<br>　　飞梁架绝岭，栈道接危峦。揽辔独长息，方知斯路难。
<br>
<br>　　卷20_48  「相和歌辞。蜀道难」李白
<br>
<br>　　噫吁剑危乎高哉！蜀道之难，难于上青天。
<br>
<br>　　蚕丛及鱼凫，开国何茫然。尔来四万八千岁，
<br>
<br>　　乃与秦塞通人烟。西当太白有鸟道，可以横绝峨眉巅。
<br>
<br>　　地崩山摧壮士死，然后天梯石栈方钩连。
<br>
<br>　　上有六龙回日之高标，下有冲波逆折之回川。
<br>
<br>　　黄鹤之飞尚不得，猿猱欲度愁攀缘。青泥何盘盘，
<br>
<br>　　百步九折萦岩峦。扪参历井仰胁息，以手抚膺坐长叹。
<br>
<br>　　问君西游何时还，畏途f岩不可攀。但见悲鸟号枯木，
<br>
<br>　　雄飞呼雌绕林间。又闻子规啼夜月，愁空山。蜀道之难，
<br>
<br>　　难于上青天，使人听此凋朱颜。连峰去天不盈尺，
<br>
<br>　　枯松倒挂倚绝壁。飞湍瀑流相喧Y，f崖转石万壑雷。
<br>
<br>　　其M也若此，嗟尔远道之人胡为乎来哉！
<br>
<br>　　剑阁峥嵘而崔嵬，一夫当关，万夫莫开。所守或匪亲，
<br>
<br>　　化为狼与豺。朝避猛虎，夕避长蛇，磨牙吮血，
<br>
<br>　　杀人如麻。锦城虽云乐，不如早还家。
<br>
<br>　　蜀道之难难于上青天，侧身西望长咨嗟。
<br>
<br>　　卷20_49  「相和歌辞。棹歌行」骆宾王
<br>
<br>　　写月图黄罢，凌波拾翠通。镜花摇芰日，衣麝入荷风。
<br>
<br>　　叶密舟难荡，莲疏浦易空。凤媒羞自托，鸳翼恨难穷。
<br>
<br>　　秋帐灯花翠，倡楼粉色红。相思无别曲，并在棹歌中。
<br>
<br>　　卷20_50  「相和歌辞。棹歌行」徐坚
<br>
<br>　　棹女饰银钩，新妆下翠楼。霜丝青桂楫，兰ぷ舷贾邸
<br>
<br>　　水落金陵曙，风起洞庭秋。扣船过曲浦，飞帆越回流。
<br>
<br>　　影入桃花浪，香飘杜若洲。洲长殊未返，萧散云霞晚。
<br>
<br>　　日下大江平，烟生归岸远。岸远闻潮波，争途游戏多。
<br>
<br>　　因声赵津女，来听采菱歌。
<br>
<br>　　卷20_51  「相和歌辞。胡无人行」徐彦伯
<br>
<br>　　十月繁霜下，征人远凿空。云摇锦更节，海照角端弓。
<br>
<br>　　暗碛埋砂树，冲飙卷塞蓬。方随膜拜入，歌舞玉门中。
<br>
<br>　　卷20_52  「相和歌辞。胡无人行」聂夷中
<br>
<br>　　男儿徇大义，立节不沽名。腰间悬陆离，大歌胡无行。
<br>
<br>　　不读战国书，不览黄石经。醉卧咸阳楼，梦入受降城。
<br>
<br>　　更愿生羽翼，飞身入青冥。请携天子剑，斫下旄头星。
<br>
<br>　　自然胡无人，虽有无战争。悠哉典属国，驱羊老一生。
<br>
<br>　　卷20_53  「相和歌辞。胡无人行」李白
<br>
<br>　　严风吹霜海草凋，筋干精坚胡马骄。汉家战士三十万，
<br>
<br>　　将军兼领霍嫖姚。流星白羽腰间插，剑花秋莲光出匣。
<br>
<br>　　天兵照雪下玉关，虏箭如沙射金甲。云龙风虎尽交回，
<br>
<br>　　太白入月敌可摧。敌可摧，旄头灭，履胡之肠涉胡血。
<br>
<br>　　悬胡青天上，埋胡紫塞旁。胡无人，汉道昌，
<br>
<br>　　陛下之寿三千霜。但歌大风云飞扬，安得猛士兮守四方。
<br>
<br>　　胡无人，汉道昌。
<br>
<br>　　卷20_54  「相和歌辞。胡无人行」贯休
<br>
<br>　　霍嫖姚，赵充国，天子将之平朔漠。肉胡之肉，
<br>
<br>　　烬胡帐幄，千里万里，惟留胡之空壳。边风萧萧，
<br>
<br>　　榆叶初落，杀气昼赤，枯骨夜哭。将军既立殊勋，
<br>
<br>　　遂有胡无人曲。我闻之天子富有四海，德被无垠。
<br>
<br>　　但令一物得所，八表来宾，亦何必令彼胡无人。
<br>
<br>　　卷20_55  「相和歌辞。白头吟」刘希夷
<br>
<br>　　洛阳城东桃李花，飞来飞去落谁家。洛阳女儿惜颜色，
<br>
<br>　　行逢落花长叹息。今年花落颜色改，明年花开复谁在。
<br>
<br>　　已见松柏摧为薪，更闻桑田变成海。古人无复洛城东，
<br>
<br>　　今人还对落花风。年年岁岁花相似，岁岁年年人不同。
<br>
<br>　　寄言全盛红颜子，须怜半死白头翁。此翁白头真可怜，
<br>
<br>　　伊昔红颜美少年。公子王孙芳树下，清歌妙舞落花前。
<br>
<br>　　光禄池台文锦绣，将军楼阁画神仙。一朝卧病无人识，
<br>
<br>　　三春行乐在谁边。宛转蛾眉能几时，须臾白发乱如丝。
<br>
<br>　　但看旧来歌舞地，惟有黄昏鸟雀悲。
<br>
<br>　　卷20_56  「相和歌辞。白头吟二首」李白
<br>
<br>　　锦水东北流，波荡双鸳鸯。雄巢汉宫树，雌弄秦草芳。
<br>
<br>　　宁同万死碎绮翼，不忍云间两分张。此时阿娇正娇妒，
<br>
<br>　　独坐长门愁日暮。但愿君恩顾妾深，岂惜黄金将买赋。
<br>
<br>　　相如作赋得黄金，丈夫好新多异心，一朝将聘茂陵女，
<br>
<br>　　文君因赠白头吟。东流不作西归水，落花辞条归故林。
<br>
<br>　　兔丝固无情，随风任颠倒。谁使女萝枝，而来强萦抱。
<br>
<br>　　两草犹一心，人心不如草。莫卷龙须席，从他生网丝。
<br>
<br>　　且留琥珀枕，或有梦来时。覆水再收岂满杯，
<br>
<br>　　弃妾已去难重回。古时得意不相负，只今惟见青陵台。
<br>
<br>　　锦水东流碧，波荡双鸳鸯。雄巢汉宫树，雌弄秦草芳。
<br>
<br>　　相如去蜀谒武帝，赤车驷马生辉光。一朝再览大人作，
<br>
<br>　　万乘忽欲凌云翔。闻道阿娇失恩宠，千金买赋要君王。
<br>
<br>　　相如不忆贫贱日，官高金多聘私室。茂陵姝子皆见求，
<br>
<br>　　文君欢爱从此毕。泪如双泉水，行堕紫罗襟。
<br>
<br>　　五起鸡三唱，清晨白头吟。长吁不整绿云鬓，
<br>
<br>　　仰诉青天哀怨深。城崩杞梁妻，谁道土无心。
<br>
<br>　　东流不作西归水，落花辞枝羞故林。头上玉燕钗，
<br>
<br>　　是妾嫁时物，赠君表相思，罗袖幸时拂。莫卷龙须席，
<br>
<br>　　从他生网丝，且留琥珀枕，还有梦来时。ht裘在锦屏上，
<br>
<br>　　自君一挂无由披。妾有秦楼镜，照心胜照井。
<br>
<br>　　愿持照新人，双对可怜影。覆水却收不满杯，
<br>
<br>　　相如还谢文君回。古来得意不相负，只今惟有青陵台。
<br>
<br>　　卷20_57  「相和歌辞。白头吟」张籍
<br>
<br>　　请君膝上琴，弹我白头吟。忆昔君前娇笑语，
<br>
<br>　　两情宛转如萦素。宫中为我起高楼，更开华池种芳树。
<br>
<br>　　春天百草秋始衰，弃我不待白头时。罗襦玉珥色未暗，
<br>
<br>　　今朝已道不相宜。扬州青铜作明镜，暗中持照不见影。
<br>
<br>　　人心回互自无穷，眼前好恶那能定。君恩已去若再返，
<br>
<br>　　菖蒲花生月长满。
<br>
<br>　　卷20_58  「相和歌辞。反白头吟」白居易
<br>
<br>　　炎炎者烈火，营营者小蝇。火不热真玉，蝇不点清冰。
<br>
<br>　　此苟无所受，彼莫能相仍。乃知物性中，各有能不能。
<br>
<br>　　古称怨报死，则人有所惩。惩淫或应可，在道未为弘。
<br>
<br>　　譬如蜩`徒，啾啾龙鹏。宜当委之去，寥廓高飞腾。
<br>
<br>　　岂能泥尘下，区区酬怨憎。胡为坐自苦，吞悲仍抚膺。
<br>
<br>　　卷20_59  「相和歌辞。决绝词三首」元稹
<br>
<br>　　乍可为天上牵牛织女星，不愿为庭前红槿枝。
<br>
<br>　　七月七日一相见，故心终不移。那能朝开暮飞去，
<br>
<br>　　一任东西南北吹。分不两相守，恨不两相思。
<br>
<br>　　对面且如此，背面当何知。春风撩乱伯劳语，
<br>
<br>　　此时抛去时。握手苦相问，竟不言后期。君情既决绝，
<br>
<br>　　妾意已参差。借如死生别，安得长苦悲。
<br>
<br>　　噫春冰之将泮，何余怀之独结。有美一人，於焉旷绝。
<br>
<br>　　一日不见，比一日于三年，况三年之旷别。
<br>
<br>　　水得风兮小而已波，笋在苞兮高不见节。矧桃李之当春，
<br>
<br>　　竞众人之攀折。我自顾悠悠而若云，
<br>
<br>　　又安能保君皓皓之如雪。感破镜之分明，睹泪痕之馀血。
<br>
<br>　　幸他人之既不我先，又安能使他人之终不我夺。已焉哉，
<br>
<br>　　织女别黄姑，一年一度暂相见，彼此隔河何事无。
<br>
<br>　　夜夜相抱眠，幽怀尚沉结。那堪一年事，长遣一宵说。
<br>
<br>　　但感久相思，何暇暂相悦。虹桥薄夜成，龙驾侵晨列。
<br>
<br>　　生憎野鹊往迟回，死恨天鸡识时节。曙色渐睿
<br>
<br>　　华星次明灭。一去又一年，一年何时彻。有此迢递期，
<br>
<br>　　不如生死别。天公隔是妒相怜，何不便教相决绝。
<br>
<br>　　卷20_60  「相和歌辞。梁甫吟」李白
<br>
<br>　　长啸梁甫吟，何时见阳春？君不见朝歌屠叟辞棘津，
<br>
<br>　　八十西来钓渭滨。宁羞白发照渌水，逢时吐气思经纶。
<br>
<br>　　广张三千六百钧，风雅暗与文王亲。大贤虎变愚不测，
<br>
<br>　　当年颇似寻常人。君不见高阳酒徒起草中，
<br>
<br>　　长揖山东隆准公。入门不拜骋雄辨，两女辍洗来趋风。
<br>
<br>　　东下齐城七十二，指麾楚汉如旋蓬。狂生落拓尚如此，
<br>
<br>　　何况壮士当群雄！我欲攀龙见明主，雷公砰訇震天鼓，
<br>
<br>　　帝旁投壶多玉女。三时大笑开电光，倏烁晦冥起风雨。
<br>
<br>　　阊阖九门不可通，以额叩关阍者怒。白日不照吾精诚，
<br>
<br>　　杞国无事忧天倾。m磨牙竞人肉，驺虞不折生草茎。
<br>
<br>　　手接飞猱搏雕虎，侧足焦原未言苦。智者可卷愚者豪，
<br>
<br>　　世人见我轻鸿毛。力排南山三壮士，齐相杀之费二桃。
<br>
<br>　　吴楚弄兵无剧孟，亚夫醵为徒劳。梁父吟，梁父吟，
<br>
<br>　　声正悲。张公两龙剑，神物合有时。风云感会起屠钓，
<br>
<br>　　大人zj涞卑仓。
<br>
<br>　　卷20_5  「相和歌辞。东武吟」李白
<br>
<br>　　好古笑流俗，素闻贤达风。方希佐明主，长揖辞成功。
<br>
<br>　　白日在高天，回光烛微躬。恭承凤凰诏，H起云萝中。
<br>
<br>　　清切紫霄迥，优游丹禁通。君王赐颜色，声价凌烟虹。
<br>
<br>　　乘舆拥翠盖，扈从金城东。宝马丽绝景，锦衣入新丰。
<br>
<br>　　倚岩望松雪，对酒鸣丝桐。因学扬子云，献赋甘泉宫。
<br>
<br>　　天书美片善，清芬播无穷。归来入咸阳，谈笑皆王公。
<br>
<br>　　一朝去金马，飘落成飞蓬。宾友日疏散，玉尊亦已空。
<br>
<br>　　才力犹可倚，不惭世上雄。闲作东武吟，曲尽情未终。
<br>
<br>　　书此谢知己，吾寻黄绮翁。
<br>
<br>　　卷20_6  「相和歌辞。怨诗二首」薛奇童
<br>
<br>　　日晚梧桐落，微寒入禁垣。月悬三雀观，霜度万秋门。
<br>
<br>　　艳舞矜新宠，愁容泣旧恩。不堪深殿里，帘外欲黄昏。
<br>
<br>　　禁苑春风起，流莺绕合欢。玉窗通日气，珠箔卷轻寒。
<br>
<br>　　杨叶垂金砌，梨花入井阑。君王好长袖，新作舞衣宽。
<br>
<br>　　卷20_7  「相和歌辞。怨诗」张K
<br>
<br>　　去年离别雁初归，今夜裁缝萤已飞。
<br>
<br>　　征客去来音信断，不知何处寄寒衣。
<br>
<br>　　卷20_8  「相和歌辞。怨诗」刘元济
<br>
<br>　　玉关芳信断，兰闺锦字新。愁来好自抑，念切已含埂
<br>
<br>　　虚牖风惊梦，空床月厌人。归期傥可促，勿度柳园春。
<br>
<br>　　卷20_9  「相和歌辞。怨诗三首」李暇
<br>
<br>　　罗敷初总髻，蕙芳正娇小。月落始归船，春眠恒著晓。
<br>
<br>　　何处期郎游，小苑花台间。相忆不可见，且复乘月还。
<br>
<br>　　别来花照路，别后露垂叶。歌舞须及时，如何坐悲妾。
<br>
<br>　　卷20_10  「相和歌辞。怨诗二首」崔国辅
<br>
<br>　　楼前桃李疏，池上芙蓉落。织锦犹未成，虫声入罗幕。
<br>
<br>　　妾有罗衣裳，秦王在时作。为舞春风多，秋来不堪著。
<br>
<br>　　卷20_11  「相和歌辞。怨诗」孟郊
<br>
<br>　　试妾与君泪，两处滴池水。看取芙蓉花，今年为谁死。
<br>
<br>　　卷20_12  「相和歌辞。怨诗」刘义
<br>
<br>　　君莫嫌丑妇，丑妇死守贞。山头一怪石，长作望夫名。
<br>
<br>　　鸟有并翼飞，兽有比肩行。丈夫不立义，岂如鸟兽情。
<br>
<br>　　卷20_13  「相和歌辞。怨诗」鲍溶
<br>
<br>　　女萝寄松柏，绿蔓花绵绵。三五定君婚，结发早移天。
<br>
<br>　　肃肃羊雁礼，泠泠琴瑟篇。恭承采蘩祀，敢效同居贤。
<br>
<br>　　皎日不留景，良时如逝川。秋心还遗爱，春貌无归妍。
<br>
<br>　　翠袖洗朱粉，碧阶对绮钱。新人易如玉，废瑟难为弦。
<br>
<br>　　寄羡华木，荣名香阁前。岂无摇落苦，贵与根蒂连。
<br>
<br>　　希君旧光景，照妾薄暮年。
<br>
<br>　　卷20_14  「相和歌辞。怨诗」白居易
<br>
<br>　　夺宠心那惯，寻思倚殿门。不知移旧爱，何处作新恩。
<br>
<br>　　卷20_15  「相和歌辞。怨诗二首」姚氏月华
<br>
<br>　　春水悠悠春草绿，对此思君泪相续。
<br>
<br>　　羞将离恨向东风，理尽秦筝不成曲。
<br>
<br>　　与君形影分胡越，玉枕终年对离别。
<br>
<br>　　登台北望烟雨深，回身泣向寥天月。
<br>
<br>　　卷20_16  「相和歌辞。怨歌行」虞世南
<br>
<br>　　紫殿秋风冷，雕甍白日沉。裁纨凄断曲，织素别离心。
<br>
<br>　　掖庭羞改画，长门不惜金。宠移恩稍薄，情疏恨转深。
<br>
<br>　　香销翠羽帐，弦断凤凰琴。镜前红粉歇，阶上绿苔侵。
<br>
<br>　　谁言掩歌扇，翻作白头吟。
<br>
<br>　　卷20_17  「相和歌辞。怨歌行」李白
<br>
<br>　　十五入汉宫，花颜笑春红。君王选玉色，侍寝金屏中。
<br>
<br>　　荐枕娇夕月，卷衣恋春风。宁知赵飞燕，夺宠恨无穷。
<br>
<br>　　沉忧能伤人，绿鬓成霜蓬。一朝不得意，世事徒为空。
<br>
<br>　　ht换美酒，舞衣罢雕笼。寒苦不忍言，为君奏丝桐。
<br>
<br>　　肠断弦亦绝，悲心夜忡忡。
<br>
<br>　　卷20_18  「相和歌辞。怨歌行」吴少微
<br>
<br>　　城南有怨妇，含怨倚兰丛。自谓二八时，歌舞入汉宫，
<br>
<br>　　皇恩弄幸玉堂中。绿陌黄花催夜酒，锦衣罗袂逐春风。
<br>
<br>　　建章西宫焕若神，燕赵美女二千人。君王厌德不忘新，
<br>
<br>　　况群艳冶纷来陈。是时别君不再见，三十三春长信殿。
<br>
<br>　　长信重门昼掩关，清房晓帐幽且闲。绮窗虫网氛尘色，
<br>
<br>　　文轩莺对桃李颜。天王贵宫不贮老，浩然泪陨今来还。
<br>
<br>　　自怜转晚暮，试逐佳游芳草路。小腰丽女夺人奇，
<br>
<br>　　金鞍少年曾不顾。归来谁为夫，请谢西家妇，
<br>
<br>　　莫辞先醉解罗襦。
<br>
<br>　　卷20_19  「相和歌辞。明月照高楼」雍陶
<br>
<br>　　朗月何高高，楼中帘影寒。一妇独含叹，四坐谁成欢。
<br>
<br>　　时节屡已移，游旅杳不还。沧溟倘未涸，妾泪终不干。
<br>
<br>　　君若无定云，妾若不动山。云行出山易，山逐云去难。
<br>
<br>　　愿为边塞尘，因风委君颜。君颜良洗多，荡妾浊水间。
<br>
<br>　　卷20_20  「相和歌辞。长门怨」徐贤妃
<br>
<br>　　旧爱柏梁台，新宠昭阳殿。守分辞方辇，含情泣团扇。
<br>
<br>　　一朝歌舞荣，夙昔诗书贱。颓恩诚已矣，覆水难重荐。
<br>
<br>　　卷20_21  「相和歌辞。长门怨」沈缙
<br>
<br>　　月皎风泠泠，长门次掖庭。玉阶闻坠叶，罗幌见飞萤。
<br>
<br>　　清露凝珠缀，流尘下翠屏。妾心君未察，愁叹剧繁星。
<br>
<br>　　卷20_22  「相和歌辞。长门怨」吴少微
<br>
<br>　　月出映曾城，孤圜上太清。君王春爱歇，枕席凉风生。
<br>
<br>　　怨咽不能寝，踟蹰步前楹。空阶白露色，百草塞虫鸣。
<br>
<br>　　念昔金房里，犹嫌玉座轻。如何娇所误，长夜泣恩情。
<br>
<br>　　卷20_23  「相和歌辞。长门怨」张修之
<br>
<br>　　长门落景尽，洞房秋月明。玉阶草露积，金屋网尘生。
<br>
<br>　　妾妒今应改，君恩昔未平。寄语临邛客，何时作赋成。
<br>
<br>　　卷20_24  「相和歌辞。长门怨」裴交泰
<br>
<br>　　自闭长门经几秋，罗衣湿尽泪还流。
<br>
<br>　　一种蛾眉明月夜，南宫歌管北宫愁。
<br>
<br>　　卷20_25  「相和歌辞。长门怨」刘阜
<br>
<br>　　宫殿沉沉月欲分，昭阳更漏不堪闻。
<br>
<br>　　珊瑚枕上千行泪，不是思君是恨君。
<br>
<br>　　卷20_26  「相和歌辞。长门怨」袁晖
<br>
<br>　　早知君爱歇，本自无萦妒。谁使恩情深，今来反相误。
<br>
<br>　　愁眠罗帐晓，泣坐金闺暮。独有梦中魂，犹言意如故。
<br>
<br>　　卷20_27  「相和歌辞。长门怨」刘言史
<br>
<br>　　独坐炉边结夜愁，暂时恩去亦难留。
<br>
<br>　　手持金箸垂红泪，乱拨寒灰不举头。
<br>
<br>　　卷20_28  「相和歌辞。长门怨二首」李白
<br>
<br>　　天回北斗挂西楼，金屋无人萤火流。
<br>
<br>　　月光欲到长门殿，别作深宫一段愁。
<br>
<br>　　桂殿长愁不记春，黄金四屋起秋尘。
<br>
<br>　　夜悬明镜青天上，独照长门宫里人。
<br>
<br>　　卷20_29  「相和歌辞。长门怨」李华
<br>
<br>　　弱体鸳鸯荐，啼妆翡翠衾。鸦鸣秋殿晓，人静禁门深。
<br>
<br>　　每忆椒房宠，那堪永巷阴。日惊罗带缓，非复旧来心。
<br>
<br>　　卷20_30  「相和歌辞。长门怨」岑参
<br>
<br>　　君王嫌妾妒，闭妾在长门。舞袖垂新宠，愁眉结旧恩。
<br>
<br>　　绿钱生履迹，红粉湿啼痕。羞被桃花笑，看春独不言。
<br>
<br>　　卷20_31  「相和歌辞。长门怨」齐浣
<br>
<br>　　茕茕孤思逼，寂寂长门夕。妾妒亦非深，君恩那不惜。
<br>
<br>　　携琴就玉阶，调悲声未谐。将心托明月，流影入君怀。
<br>
<br>　　卷20_32  「相和歌辞。长门怨」刘长卿
<br>
<br>　　何事长门闭，珠帘只自垂。月移深殿早，春向后宫迟。
<br>
<br>　　蕙草生闲地，梨花发旧枝。芳菲自恩幸，看却被风吹。
<br>
<br>　　卷20_33  「相和歌辞。长门怨」皎然
<br>
<br>　　春风日日闭长门，摇荡春心自梦魂。
<br>
<br>　　若遣花开只笑妾，不如桃李正无言。
<br>
<br>　　卷20_34  「相和歌辞。长门怨」卢纶
<br>
<br>　　空宫古廊殿，寒月照斜晖。卧听未央曲，满箱歌舞衣。
<br>
<br>　　卷20_35  「相和歌辞。长门怨」戴叔伦
<br>
<br>　　自忆专房宠，曾居第一流。移恩向何处，暂妒不容收。
<br>
<br>　　夜久丝管绝，月明宫殿秋。空将旧时意，长望凤凰楼。
<br>
<br>　　卷20_36  「相和歌辞。长门怨」刘驾
<br>
<br>　　御泉长绕凤凰楼，只是恩波别处流。
<br>
<br>　　闲揲舞衣归未得，夜来砧杵六宫秋。
<br>
<br>　　卷20_37  「相和歌辞。长门怨二首」高蟾
<br>
<br>　　天上何劳万古春，君前谁是百年人。魂销尚愧金炉烬，
<br>
<br>　　思起犹惭玉辇尘。烟翠薄情攀不得，星芒浮艳采无因。
<br>
<br>　　可怜明镜来相向，何似恩光朝夕新。
<br>
<br>　　天上凤凰休寄梦，人间鹦鹉旧堪悲。
<br>
<br>　　平生心绪无人识，一只金梭万丈丝。
<br>
<br>　　卷20_38  「相和歌辞。长门怨」张祜
<br>
<br>　　日映宫墙柳色寒，笙歌遥指碧云端。
<br>
<br>　　珠铅滴尽无心语，强把花枝冷笑看。
<br>
<br>　　卷20_39  「相和歌辞。长门怨二首」郑谷
<br>
<br>　　闲把罗衣泣凤凰，先朝曾教舞霓裳。
<br>
<br>　　春来却羡庭花落，得逐晴风出禁墙。
<br>
<br>　　流水君恩共不回，杏花争忍扫成堆。
<br>
<br>　　残春未必多烟雨，泪滴闲阶长绿苔。
<br>
<br>　　卷20_40  「相和歌辞。长门怨二首」刘氏媛
<br>
<br>　　雨滴梧桐秋夜长，愁心和雨到昭阳。
<br>
<br>　　泪痕不学君恩断，拭却千行更万行。
<br>
<br>　　学画蛾眉独出群，当时人道便承恩。
<br>
<br>　　经年不见君王面，花落黄昏空掩门。
<br>
<br>　　卷20_41  「相和歌辞。阿娇怨」刘禹锡
<br>
<br>　　望见葳蕤举翠华，试开金屋扫庭花。
<br>
<br>　　须臾宫女传来信，云幸平阳公主家。
<br>
<br>　　卷20_42  「相和歌辞。班婕妤」徐彦伯
<br>
<br>　　君恩忽断绝，妾思终未央。巾栉不可见，枕席空馀香。
<br>
<br>　　窗暗网罗白，阶秋苔藓黄。应门寂已闭，流涕向昭阳。
<br>
<br>　　卷20_43  「相和歌辞。班婕妤」严识玄
<br>
<br>　　贱妾如桃李，君王若岁时。秋风一已劲，摇落不胜悲。
<br>
<br>　　寂寂苍苔满，沉沉绿草滋。荣华非此日，指辇竞何辞。
<br>
<br>　　卷20_44  「相和歌辞。班婕妤三首」王维
<br>
<br>　　玉窗萤影度，金殿人声绝。秋夜守罗帏，孤灯耿不灭。
<br>
<br>　　宫殿生秋草，君王恩幸疏。那堪闻凤吹，门外度金舆。
<br>
<br>　　怪来妆阁闭，朝下不相迎。总向春园里，花间语笑声。
<br>
<br>　　卷20_45  「相和歌辞。婕妤怨」崔
<br>
<br>　　不分君恩断，新妆视镜中。容华尚春日，娇爱已秋风。
<br>
<br>　　枕席临窗晓，帏屏向月空。年年后庭树，荣落在深宫。
<br>
<br>　　卷20_46  「相和歌辞。婕妤怨」崔国辅
<br>
<br>　　长信宫中草，年年愁处生。故侵珠履迹，不使玉阶行。
<br>
<br>　　卷20_47  「相和歌辞。婕妤怨」张@
<br>
<br>　　贱妾裁纨扇，初摇明月姿。君王看舞席，坐起秋风时。
<br>
<br>　　玉树清御路，金陈翳垂丝。昭阳无分理，愁寂任前期。
<br>
<br>　　卷20_48  「相和歌辞。婕妤怨」刘方平
<br>
<br>　　夕殿别君王，宫深月似霜。人愁在长信，萤出向昭阳。
<br>
<br>　　露`红兰死，秋凋碧树伤。惟当合欢扇，从此箧中藏。
<br>
<br>　　卷20_49  「相和歌辞。婕妤怨」王沈
<br>
<br>　　长信梨花暗欲栖，应门上a草萋萋。
<br>
<br>　　春风吹花乱扑户，班车声不至啼。
<br>
<br>　　卷20_50  「相和歌辞。婕妤怨」皇甫冉
<br>
<br>　　由来咏团扇，今与值秋风。事逐时皆往，恩无日再中。
<br>
<br>　　早鸿闻上苑，寒露下深宫。颜色年年谢，相如赋岂工。
<br>
<br>　　卷20_51  「相和歌辞。婕妤怨」陆龟蒙
<br>
<br>　　妾貌非倾国，君王忽然宠。南山掌上来，不及新恩重。
<br>
<br>　　后宫多窈窕，日日学新声。一落君王耳，南山又须轻。
<br>
<br>　　卷20_52  「相和歌辞。婕妤怨」翁绶
<br>
<br>　　谗谤潜来起百忧，朝承恩宠暮仇雠。火烧白玉非因玷，
<br>
<br>　　霜翦红兰不待秋。花落昭阳谁共辇，月明长信独登楼。
<br>
<br>　　繁华事逐东流水，团扇悲歌万古愁。
<br>
<br>　　卷20_53  「相和歌辞。婕妤怨」刘氏云
<br>
<br>　　君恩不可见，妾岂如秋扇。秋扇尚有时，妾身永微贱。
<br>
<br>　　莫言朝花不复落，娇容几夺昭阳殿。
<br>
<br>　　卷20_54  「相和歌辞。长信怨」王N
<br>
<br>　　飞燕倚身轻，争人巧笑名。生君弃妾意，增妾怨君情。
<br>
<br>　　日落昭阳殿，秋来长信城。寥寥金殿里，歌吹夜无声。
<br>
<br>　　卷20_55  「相和歌辞。长信怨」王昌龄
<br>
<br>　　金井梧桐秋叶黄，珠帘不卷夜来霜。
<br>
<br>　　金炉玉枕无颜色，卧听南宫清漏长。
<br>
<br>　　奉帚平明金殿开，暂将团扇共裴回。
<br>
<br>　　玉颜不及寒鸦色，犹带昭阳日影来。
<br>
<br>　　卷20_56  「相和歌辞。长信怨」李白
<br>
<br>　　月皎昭阳殿，霜清长信宫。天行乘玉辇，飞燕与君同。
<br>
<br>　　更有留情处，承恩乐未穷。谁怜团扇妾，独坐怨秋风。
<br>
<br>　　卷20_57  「相和歌辞。蛾眉怨」王翰
<br>
<br>　　君不见宜春苑中九华殿，飞阁连连直如发。
<br>
<br>　　白日全含朱鸟窗，流云半入苍龙阙。宫中彩女夜无事，
<br>
<br>　　学凤吹箫弄清越。珠帘北卷待凉风，绣户南开向明月。
<br>
<br>　　忽闻天子忆蛾眉，宝凤衔花揲两螭。传声走马开金屋，
<br>
<br>　　夹路鸣环上玉墀。长乐彤庭宴华寝，三千美人曳光锦。
<br>
<br>　　灯前含笑更罗衣，帐里承恩荐瑶枕。不意君心半路回，
<br>
<br>　　求仙别作望仙台。仓琅禁闼遥相忆，紫翠岩房昼不开。
<br>
<br>　　欲向人间种桃实，先从海底觅蓬莱。蓬莱可求不可上，
<br>
<br>　　孤舟缥缈知何往。黄金作盘铜作茎，晴天白露掌中擎。
<br>
<br>　　王母嫣然感君意，云车雨旆欲相迎。飞廉观前空怨慕，
<br>
<br>　　少君何事须相误。一朝埋没茂陵田，贱妾蛾眉不重顾。
<br>
<br>　　宫车晚出向南山，仙卫逶迤去不还。朝晡泣对麒麟树，
<br>
<br>　　树下苍苔日渐斑。人生百年夜将半，对酒长歌莫长叹。
<br>
<br>　　剩知白日不可思，一死一生何足算。
<br>
<br>　　卷20_58  「相和歌辞。玉阶怨」李白
<br>
<br>　　玉阶生白露，夜久侵罗袜。却下水精帘，玲珑望秋月。
<br>
<br>　　卷20_59  「相和歌辞。宫怨」长孙佐辅
<br>
<br>　　窗前好树名玫瑰，去年花落今年开。无情春色尚识返，
<br>
<br>　　君心忽断何时来。忆昔妆成候仙仗，宫琐玲珑日新上。
<br>
<br>　　拊心却笑西子梗掩鼻谁忧郑姬谤。草染文章衣下履，
<br>
<br>　　花粘甲乙床前帐。三千玉貌休自夸，十二金钗独相向。
<br>
<br>　　盛衰倾夺欲何如，娇爱翻悲逐佞谀。重远岂能惭沼鹄，
<br>
<br>　　弃前方见泣船鱼。看笼不记熏龙脑，咏扇空曾秃鼠须。
<br>
<br>　　始意类萝新托柏，终伤如荠却甘荼。深院独开还独闭，
<br>
<br>　　鹦鹉惊飞苔覆地。满箱旧赐前日衣，渍枕新垂夜来泪。
<br>
<br>　　痕多开镜照还悲，绿髻青蛾尚未衰。莫道新缣长绝比，
<br>
<br>　　犹逢故剑会相追。
<br>
<br>　　卷20_60  「相和歌辞。宫怨」李益
<br>
<br>　　露湿晴花宫殿香，月明歌吹在昭阳。
<br>
<br>　　似将海水添宫漏，共滴长门一夜长。
<br>
<br>　　卷20_61  「相和歌辞。宫怨」于
<br>
<br>　　妾家望江口，少年家财厚。临江起珠楼，不卖文君酒。
<br>
<br>　　当年乐贞独，巢燕时为友。父兄未许人，畏妾事姑舅。
<br>
<br>　　西墙邻宋玉，窥见妾眉宇。一旦及天聪，恩光生户牖。
<br>
<br>　　谓言入汉宫，富贵可长久。君王纵有情，不奈陈皇后。
<br>
<br>　　谁怜颊似桃，孰知腰胜柳。今日在长门，从来不如丑。
<br>
<br>　　卷20_62  「相和歌辞。宫怨」柯崇
<br>
<br>　　尘满金炉不炷香，黄昏独自立重廊。
<br>
<br>　　笙歌何处承恩宠，一一随风入上阳。
<br>
<br>　　长门槐柳半萧疏，玉辇沉思恨有馀。
<br>
<br>　　红泪旋销倾国态，黄金谁为达相如。
<br>
<br>　　卷20_63  「相和歌辞。杂怨三首」聂夷中
<br>
<br>　　生在绮罗下，岂识渔阳道。良人自戍来，夜夜梦中到。
<br>
<br>　　渔阳万里远，近于中门限。中门逾有时，渔阳常在眼。
<br>
<br>　　良人昨日去，明日又不还。别时各有泪，零落青楼前。
<br>
<br>　　君泪濡罗巾，妾泪滴路尘。罗巾今在手，日得随妾身。
<br>
<br>　　路尘如因飞，得上君车轮。
<br>
<br>　　卷20_64  「相和歌辞。杂怨三首」孟郊
<br>
<br>　　夭桃花清晨，游女红粉新。夭桃花薄暮，游女红粉故。
<br>
<br>　　树有百年花，人无一定颜。花送人老尽，人悲花自闲。
<br>
<br>　　贫女镜不明，寒花日少容。暗蛩有虚织，短线无长缝。
<br>
<br>　　浪水不可照，狂夫不可从。浪水多散影，狂夫多异踪。
<br>
<br>　　持此一生薄，空成百恨浓。
<br>
<br>　　忆人莫至悲，至悲空自衰。寄人莫翦衣，翦衣未必归。
<br>
<br>　　朝为双蒂花，暮为四散飞。花落却绕树，游子不顾期。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
