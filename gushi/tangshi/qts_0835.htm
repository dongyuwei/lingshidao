<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百三十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百三十五
<br>
<br>　　卷835_1  「蜀王入大慈寺听讲（天复三年作）」贯休
<br>
<br>　　玉节金珂响似雷，水晶宫殿步裴回。只缘支遁谈经妙，
<br>
<br>　　所以许询都讲来。帝释镜中遥仰止，魔军殿上动崔巍。
<br>
<br>　　千重香拥龙鳞立，五种风生锦绣开。宽似大溟生日月，
<br>
<br>　　秀如四岳出尘埃。一条紫气随高步，九色仙花落古台。
<br>
<br>　　谢太傅须同八凯，姚梁公可并三台。登楼喜色禾将熟，
<br>
<br>　　望国诚明首不回。驾驭英雄如赤子，雌黄贤哲贡琼瑰。
<br>
<br>　　六条消息心常苦，一剑晶荧敌尽摧。木铎声中天降福，
<br>
<br>　　景星光里地无灾。百千民拥听经座，始见重天社稷才。
<br>
<br>　　卷835_2  「蜀王登福感寺塔三首」贯休
<br>
<br>　　天资忠孝佐金轮，香火空王有宿因。此世喜登金骨塔，
<br>
<br>　　前生应是育王身。封疆岁暮笙歌合，襦F正初锦绣新。
<br>
<br>　　释子沾恩无以报，只擎章句贡平津。
<br>
<br>　　似圣悲增道不穷，忧民忧国契尧聪。两髯有雪丹霄外，
<br>
<br>　　万里无尘一望中。南照微明连莽苍，峨嵋拥秀接崆峒。
<br>
<br>　　林僧岁月知何幸，还似支公见谢公。
<br>
<br>　　步步层层孰可陪，相轮边日照三台。喜欢A庶皆相逐，
<br>
<br>　　惆怅銮舆尚未回。金铎撼风天乐近，仙花含露瑞烟开。
<br>
<br>　　一年一度常如此，愿见文翁百度来。
<br>
<br>　　卷835_3  「少监三首」贯休
<br>
<br>　　器琢仙美有馀，席珍国宝比难如。衔花乳燕看调瑟，
<br>
<br>　　衣锦佳人侍读书。荀氏门风龙变化，谢家庭树玉扶疏。
<br>
<br>　　即期寰海隆平日，归佐吾皇侍玉除。
<br>
<br>　　益友相随益自强，趋庭问礼日昭彰。袍新宫锦千人目，
<br>
<br>　　马骏桃花一巷香。偏爱曾颜终必及，或如韩白亦无妨。
<br>
<br>　　八龙三虎森如也，万古千秋瑞圣唐。
<br>
<br>　　具体而微太少年，凤毛五色带非烟。倚天长剑看无敌，
<br>
<br>　　绕树号猿已应弦。接士开襟清圣熟，分题得句落花前。
<br>
<br>　　即应出将传家法，圣泽恩波浩浩然。
<br>
<br>　　卷835_4  「再到钟陵作」贯休
<br>
<br>　　六七年来到豫章，旧游知己半凋伤。春风还有花千树，
<br>
<br>　　往事都如梦一场。无限丘墟侵郭路，几多台榭浸湖光。
<br>
<br>　　只应唯有西山色，依旧崔巍上寺墙。
<br>
<br>　　卷835_5  「经弟妹坟」贯休
<br>
<br>　　泪不曾垂此日垂，山前弟妹冢离离。年长于吾未得力，
<br>
<br>　　家贫抛尔去多时。鸿冲□□霜中断，蕙杂黄蒿冢上衰。
<br>
<br>　　恩爱苦情抛未得，不堪回首步迟迟。
<br>
<br>　　卷835_6  「到蜀与郑中丞相遇」贯休
<br>
<br>　　深隐犹为未死灰，远寻知己遇三台。如何麋鹿群中出，
<br>
<br>　　又见g鸾天上来。剑阁霞粘残雪在，锦江香甚百花开。
<br>
<br>　　谩期王谢来相访，不是支公出世才。
<br>
<br>　　卷835_7  「别冯使君」贯休
<br>
<br>　　瓦砾文章岂有媒，两三年只在金台。本师头白须归去，
<br>
<br>　　太守门清愿再来。皓皓玉霜孤雁远，萧萧松岛片帆开。
<br>
<br>　　从兹林下终无事，唯只焚香祝上台。
<br>
<br>　　卷835_8  「上新定宋使君」贯休
<br>
<br>　　禅坐吟行谁与同，杉松共在寂寥中。碧云诗里终难到，
<br>
<br>　　白藕花经讲始终。水叠山层擎草疏，砧清月苦立霜风。
<br>
<br>　　十年勤苦今酬了，得句桐江识谢公。
<br>
<br>　　卷835_9  「和李判官见新榜为兄下第」贯休
<br>
<br>　　失意荆枝滴泪频，陟冈何翅不知春。心中岐路平如砥，
<br>
<br>　　天上文章妙入神。休说宋风回o首，即看雷火燎龙鳞。
<br>
<br>　　从兹相次红霞里，留取方书与世人。
<br>
<br>　　卷835_10  「送罗邺赴许昌辟」贯休
<br>
<br>　　方得论心又别离，黯然江上步迟迟。不堪回首崎岖路，
<br>
<br>　　正是寒风皴错时。美似郄超终有日，去依刘表更何疑。
<br>
<br>　　前程不少南飞雁，聊寄新诗慰所思。
<br>
<br>　　卷835_11  「酬韦相公见寄」贯休
<br>
<br>　　盐梅金鼎美调和，诗寄空林问讯多。秦客弈棋抛已久，
<br>
<br>　　楞严禅髓更无过。万般如幻希先觉，一丈临山且奈何。
<br>
<br>　　空讽平津好珠玉，不知更得及门么。
<br>
<br>　　卷835_12  「酬张相公见寄」贯休
<br>
<br>　　周郎怀抱好知音，常爱山僧物外心。闭户不知芳草歇，
<br>
<br>　　无能唯拟住山深。感通未合三生石，骚雅欢擎九转金。
<br>
<br>　　但似前朝萧与蒋，老僧风雪亦相寻。
<br>
<br>　　卷835_13  「酬王相公见赠」贯休
<br>
<br>　　孤拙将来岂偶然，不能为漏滴青莲。一从麟笔题墙后，
<br>
<br>　　常只冥心古像前。九德陶熔空有迹，六窗清净始通禅。
<br>
<br>　　今朝幸捧琼瑶赠，始见玄中更有玄。
<br>
<br>　　卷835_14  「酬周相公见赠」贯休
<br>
<br>　　三界无家是出家，岂宜拊凤睹新麻。幸生白发逢今圣，
<br>
<br>　　曾梦青莲映玉沙。境陟名山烹锦水，睡忘东白洞平茶。
<br>
<br>　　喜擎绣段攀金鼎，谢x馀霞始是霞。
<br>
<br>　　卷835_15  「道情偈三首」贯休
<br>
<br>　　崆峒老人专一一，黄梅真叟却无无。
<br>
<br>　　独坐松根石头上，四溟无限月轮孤。
<br>
<br>　　非色非空非不空，空中真色不玲珑。
<br>
<br>　　可怜卢大担柴者，拾得骊珠橐a中。
<br>
<br>　　优钵罗花万劫春，频犁田地绝纤尘。
<br>
<br>　　道吾道者相招好，不是香林采叶人。
<br>
<br>　　卷835_16  「马上作」贯休
<br>
<br>　　柳岸花堤夕照红，风清襟袖辔璁珑。
<br>
<br>　　行人莫讶频回首，家在凝岚一点中。
<br>
<br>　　卷835_17  「道中逢乞食老僧」贯休
<br>
<br>　　赤棕榈笠眉毫垂，拄栗杖行迟迟。
<br>
<br>　　时人只施盂中饭，心似白莲那得知。
<br>
<br>　　卷835_18  「秋末寄武昌一公」贯休
<br>
<br>　　见说武昌江上住，柏枯槐朽战时风。
<br>
<br>　　知师诗癖难医也，霜洒芦花明月中。
<br>
<br>　　卷835_19  「陋巷」贯休
<br>
<br>　　坠叶如花欲满沟，破篱荒井一蝉幽。
<br>
<br>　　亦知希骥无希者，作么令人强转头。
<br>
<br>　　卷835_20  「终南僧」贯休
<br>
<br>　　声利掀天竟不闻，草衣木食度朝昏。
<br>
<br>　　遥思山雪深一丈，时有仙人来打门。
<br>
<br>　　卷835_21  「听僧弹琴」贯休
<br>
<br>　　家近吴王古战城，海风终日打墙声。
<br>
<br>　　今朝乡思浑堆积，琴上闻师大蟹行。
<br>
<br>　　卷835_22  「渔者」贯休
<br>
<br>　　风恶波狂身似闲，满头霜雪背青山。
<br>
<br>　　相逢略问家何在，回指芦花满舍间。
<br>
<br>　　卷835_23  「大蜀皇帝潜龙日述圣德诗五首」贯休
<br>
<br>　　岳渎殊祥日月精，入尧金镜佐休明。衣严黼黻皇恩重，
<br>
<br>　　剑折芙蓉紫气横。玉L金汤山岳峻，花藏台榭管弦清。
<br>
<br>　　已闻图上凌烟阁，宠渥穹窿玉不名。
<br>
<br>　　扶持社稷似齐桓，百万雄师贵可观。神智发中真莫测，
<br>
<br>　　贡输天下学应难，风清鼙角□□□，□肃神龙草木寒。
<br>
<br>　　堪羡蜀民恒有福，太平时节一般般。
<br>
<br>　　珠履三千侍玉除，宫花飘锦早莺初。虽然周孔心相似，
<br>
<br>　　其奈龚黄政不如。浩浩歌谣闻禁掖，重重襦F满樵渔。
<br>
<br>　　若论朝野艰难日，第一之功美有馀。
<br>
<br>　　紫髯青眼代天才，韩白孙吴稍可陪。只见赤心尧日下，
<br>
<br>　　岂知真气梵天来。听经瑞雪时时落，登塔天花步步开。
<br>
<br>　　尽祝庄椿同寿考，人间岁月岂能催。
<br>
<br>　　丈夫勋业正乾坤，麟凤龟龙尽在门。西伯最怜耕让畔，
<br>
<br>　　曹参空爱酒盈樽。心慈为受金仙嘱，发白缘酬玉砌恩。
<br>
<br>　　从此于门转高大，可怜子子与孙孙。
<br>
<br>　　卷835_24  「陈情献蜀皇帝」贯休
<br>
<br>　　河北江东处处灾，唯闻全蜀勿尘埃。一瓶一钵垂垂老，
<br>
<br>　　千水千山得得来，奈菀幽栖多胜景，巴Q陈贡愧非才。
<br>
<br>　　自惭林薮龙钟者，亦得亲登郭隗台。
<br>
<br>　　卷835_25  「寿春节进大蜀皇帝五首」贯休
<br>
<br>　　上玄大帝降坤维，箕尾为臣副圣期。岂比赤光盈室日，
<br>
<br>　　全同白象下天时。文经武纬包三古，日角龙颜遏四夷。
<br>
<br>　　今日降神天上会，愿将天福比须弥。
<br>
<br>　　异香滴露降纷纷，紫电环枢照禁门。先冠百王临亿兆，
<br>
<br>　　后称十号震乾坤。羲轩之道方为道，草木沾恩始是恩。
<br>
<br>　　今以j才歌睿德，犹如饮海妙难论。
<br>
<br>　　茂祉遐宣胜事并，薰风微入舜弦清。四洲不必归王化，
<br>
<br>　　一统那能计圣情。合合鼓钟膏雨滴，峨峨宫阙瑞烟横。
<br>
<br>　　西逾昆岳东连海，谁不梯山贺圣明。
<br>
<br>　　远人玉帛尽来归，及物天慈物物肥。春力遍时皆甲拆，
<br>
<br>　　王言闻者尽光辉。家家锦绣香醪熟，处处笙歌乳燕飞。
<br>
<br>　　为报蜀皇勤祷祝，圣明天子古今稀。
<br>
<br>　　积劫修来似炼金，为皇为帝万灵钦。能当浊世为清世，
<br>
<br>　　始见君心是佛心。九野黎民耕浩浩，百蛮朝骑日。
<br>
<br>　　今朝献寿将何比，愿似庄椿一万寻。
<br>
<br>　　卷835_26  「对雪寄新定冯使君二首」贯休
<br>
<br>　　仙掌空思归未能，焚香冥目对残灯。岂知瑞雪千山合，
<br>
<br>　　空觉春寒半夜增。翳月素云埋粉堞，堆巢孤鹤下金绳。
<br>
<br>　　因思太守忧民切，吟对琼枝喜不胜。
<br>
<br>　　政化由来通上灵，丰年祥瑞满窗明。气严坐久灯凝焰，
<br>
<br>　　片大更深屋作声。飘掩烟霞何处去，欹斜杉竹向帘倾。
<br>
<br>　　雪林中客虽无事，还有新诗半夜成。
<br>
<br>　　卷835_27  「送刘相公朝觐二首」贯休
<br>
<br>　　九苞仙瑞曜垂衣，一品高标百辟师。魏相十思常自切，
<br>
<br>　　曹溪一句几生知。久交玉帐虽难别，须佐金轮去已迟。
<br>
<br>　　唯杜荆州最惆怅，柳门回首落花时。
<br>
<br>　　急征只是再登庸，生意人心万国同。燮理久征殷傅说，
<br>
<br>　　谭真欲过李玄通。程穿岘首春光老，马速商於曙色红。
<br>
<br>　　从此龙颜又应瘦，寰瀛俱荷代天功。
<br>
<br>　　卷835_28  「避寇游成福山院」贯休
<br>
<br>　　成福僧留不拟归，猕猴菌嫩豆苗肌。那堪蚕月偏多雨，
<br>
<br>　　况复衢城未解围。翠拥槿篱泉乱入，云开花岛雉双飞。
<br>
<br>　　堪嗟大似悠悠者，只向诗中话息机。
<br>
<br>　　卷835_29  「别李常侍」贯休
<br>
<br>　　楚水和烟海浪通，又擎杯锡去山东。道情虽拟攀孤鹤，
<br>
<br>　　诗业那堪至远公。梦入深云香雨滴，吟搜残雪石林空。
<br>
<br>　　朱门再到知何日，一片征帆万里风。
<br>
<br>　　卷835_30  「送郑阁赴闽辟」贯休
<br>
<br>　　便便书腹德无邻，健笔从知又入闽。鹦鹉才须归紫禁，
<br>
<br>　　真珠履不称清贫。武夷山夹仙霞薄，螺女潭通海树春。
<br>
<br>　　从此应多好消息，莫忘江上一闲人。
<br>
<br>　　卷835_31  「寄信州张使君」贯休
<br>
<br>　　水坛柽殿地含烟，领鹤行吟积翠间。数阁凉t终日去，
<br>
<br>　　满怀明月上方还。时来自有g鸾识，道在从如草木闲。
<br>
<br>　　唯羡灵溪贤太守，一麾清坐似深山。
<br>
<br>　　卷835_32  「春末寄周琏」贯休
<br>
<br>　　暮角含风雨气曛，寂寥莓翠上衣巾。道情不向莺花薄，
<br>
<br>　　诗意自如天地春。梦入乱峰仍履雪，吟看芳草只思人。
<br>
<br>　　手中孤桂月中在，来听泉声莫厌频。
<br>
<br>　　卷835_33  「读《吴越春秋》」贯休
<br>
<br>　　犹来吴越尽须惭，背德违盟又信谗。宰阂谎灾丈蔽椋
<br>
<br>　　大夫七事只须三。功成献寿歌飘雪，谁爱扁舟水似蓝。
<br>
<br>　　今日雄图又何在，野花香径鸟喃喃。
<br>
<br>　　卷835_34  「春游灵泉寺」贯休
<br>
<br>　　水蹴危梁翠拥沙，钟声微径入深花。嘴红涧鸟啼芳草，
<br>
<br>　　头白山僧自I茶。松色摧残遭贼火，水声幽咽落人家。
<br>
<br>　　因寻古迹空惆怅，满袖香风白日斜。
<br>
<br>　　卷835_35  「归东阳临岐上杜使君七首」贯休
<br>
<br>　　小谢清高大谢才，圣君令泰此方来。
<br>
<br>　　一从到后常无事，铃阁公庭满绿苔。
<br>
<br>　　红锦帐中歌白雪，乌皮几畔抚青英。
<br>
<br>　　不知何物为心地，赛却澄江彻底清。
<br>
<br>　　谁报田中有黑虫，一家斋戒减仙容。
<br>
<br>　　分忧若也皆如此，天下家家有剩舂。
<br>
<br>　　忧民心切出冲炎，禾稼如云喜气兼。
<br>
<br>　　林下闲人亦何幸，也随旌旆到银尖。
<br>
<br>　　方恐狱中桃树出，忽闻枯木却生烟。
<br>
<br>　　褚祥为郡曾如此，却恐当时是偶然。
<br>
<br>　　枯骨纵横遍水湄，尽收为冢碧参差。
<br>
<br>　　分明为报精灵辈，好送旌旗到凤池。
<br>
<br>　　舍鲁依刘一片云，好风吹去远纤尘。
<br>
<br>　　犹期明月清风夜，来作西园第八人。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
