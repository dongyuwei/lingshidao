<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百九十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百九十三
<br>
<br>　　卷493_1  「虎丘山真娘墓」沈亚之
<br>
<br>　　金钗沦剑壑，兹地似花台。油壁何人值，钱塘度曲哀。
<br>
<br>　　翠馀长染柳，香重欲薰梅。但道行云去，应随魂梦来。
<br>
<br>　　卷493_2  「答殷尧藩赠罢泾源记室」沈亚之
<br>
<br>　　劳君辍雅话，听说事疆场。提笔从征虏，飞书始伏羌。
<br>
<br>　　河流辞马岭，节卧听龙骧。孤负平生剑，空怜射斗光。
<br>
<br>　　卷493_3  「五月六日，发石头城，步望前船，示舍弟兼寄侯郎」沈亚之
<br>
<br>　　客子去淮阳，逶迤别梦长。水关开夜锁，雾棹起晨凉。
<br>
<br>　　烟月期同赏，风波勿异行。隐山曾撼橹，转濑指遥樯。
<br>
<br>　　蒲叶吴刀绿，筠筒楚粽香。因书报惠远，为我忆檀郎。
<br>
<br>　　卷493_4  「别庞子肃」沈亚之
<br>
<br>　　自为应仙才，丹砂炼几回。山秋梦桂树，月晓忆瑶台。
<br>
<br>　　雨雪依岩避，烟云逐步开。今朝龙仗去，早晚鹤书来。
<br>
<br>　　卷493_5  「春色满皇州」沈亚之
<br>
<br>　　何处春辉好，偏宜在雍州。花明夹城道，柳暗曲江头。
<br>
<br>　　风软游丝重，光融瑞气浮。斗鸡怜短草，乳燕傍高楼。
<br>
<br>　　绣毂盈香陌，新泉溢御沟。回看日欲暮，还骑似川流。
<br>
<br>　　卷493_6  「宿白马津寄寇立」沈亚之
<br>
<br>　　客思听蛩嗟，秋怀似乱砂。剑头悬日影，蝇鼻落灯花。
<br>
<br>　　天外归鸿断，漳南别路赊。闻君同旅舍，几得梦还家。
<br>
<br>　　卷493_7  「汴州船行赋岸傍所见」沈亚之
<br>
<br>　　古木晓苍苍，秋林拂岸香。露珠虫网细，金缕兔丝长。
<br>
<br>　　秋浪时回沫，惊鳞乍触航。蓬烟拈绿线，棘实缀红囊。
<br>
<br>　　乱穗摇鼯尾，出根挂凤肠。聊持一濯足，谁道比沧浪。
<br>
<br>　　卷493_8  「送文颖上人游天台」沈亚之
<br>
<br>　　露花浮翠瓦，鲜思起芳丛。此际断客梦，况复别志公。
<br>
<br>　　既历天台去，言过赤城东。莫说人间事，崎岖尘土中。
<br>
<br>　　卷493_9  「宿后自华阳行次昭应寄王直方」沈亚之
<br>
<br>　　重归能几日，物意早如春。暖色先骊岫，寒声别雁群。
<br>
<br>　　川光如戏剑，帆态似翔云。为报东园蝶，南枝日已曛。
<br>
<br>　　卷493_10  「题海榴树呈八叔大人」沈亚之
<br>
<br>　　曾在蓬壶伴众仙，文章枝叶五云边。几时奉宴瑶台下，
<br>
<br>　　何日移荣玉砌前。染日裁霞深雨露，凌寒送暖占风烟。
<br>
<br>　　应笑强如河畔柳，逢波逐浪送张骞。
<br>
<br>　　卷493_11  「西蕃请谒庙」沈亚之
<br>
<br>　　肃肃层城里，巍巍祖庙清。圣恩覃布C，异域献精诚。
<br>
<br>　　冠盖分行列，戎夷辨姓名。礼终齐百拜，心洁表忠贞。
<br>
<br>　　瑞气千重色，箫韶九奏声。仗移迎日转，旌动逐风轻。
<br>
<br>　　休运威仪正，年推俎豆盈。不才惭圣泽，空此望华缨。
<br>
<br>　　卷493_12  「劝政楼下观百官献寿」沈亚之
<br>
<br>　　御气黄花节，临轩紫陌头。早阳生彩仗，霁色入仙楼。
<br>
<br>　　献寿皆鸳鹭，瞻天在冕旒。菊尊开九日，凤历启千秋。
<br>
<br>　　乐阕祥烟起，杯酣瑞影收。年年歌舞夕，此地庆皇休。
<br>
<br>　　卷493_13  「山出云」沈亚之
<br>
<br>　　片云朝出岫，孤色迥难亲。盖小辞山早，根轻触石新。
<br>
<br>　　飘扬经绿野，明丽照青春。拂树疑舒叶，临江似结鳞。
<br>
<br>　　从龙方有感，捧日岂无因。看助为霖去，恩沾雨露均。
<br>
<br>　　卷493_14  「曲江亭望慈恩杏花发」沈亚之
<br>
<br>　　曲台晴好望，近接梵王家。十亩开金地，千株发杏花。
<br>
<br>　　带云犹误雪，映日欲欺霞。紫陌传香远，红泉落影斜。
<br>
<br>　　园中春尚早，亭上路非赊。芳景偏堪赏，其如积岁华。
<br>
<br>　　卷493_15  「村居」沈亚之
<br>
<br>　　有树巢宿鸟，无酒共客醉。月上蝉韵残，梧桐阴绕地。
<br>
<br>　　独出村舍门，吟剧微风起。萧萧芦荻丛，叫啸如山鬼。
<br>
<br>　　应缘我憔悴，为我哭秋思。
<br>
<br>　　卷493_16  「春词酬元微之（一作施肩吾诗）」沈亚之
<br>
<br>　　黄莺啼时春日高，红芳发尽井边桃。
<br>
<br>　　美人手暖裁衣易，片片轻花落翦刀。
<br>
<br>　　卷493_17  「题侯仙亭」沈亚之
<br>
<br>　　新创仙亭覆石坛，雕梁峻宇入云端。
<br>
<br>　　岭北啸猿高枕听，湖南山色卷帘看。
<br>
<br>　　卷493_18  「送庞子肃」沈亚之
<br>
<br>　　三年游宦也迷津，马困长安九陌尘。
<br>
<br>　　都作无成不归去，古来妻嫂笑苏秦。
<br>
<br>　　卷493_19  「梦挽秦弄玉」沈亚之
<br>
<br>　　泣葬一枝红，生同死不同。金钿坠芳草，香绣满春风。
<br>
<br>　　旧日闻箫处，高楼当月中。梨花寒食夜，深闭翠微宫。
<br>
<br>　　卷493_20  「梦别秦穆公」沈亚之
<br>
<br>　　击m舞，恨满烟光无处所。泪如雨，欲拟著辞不成语。
<br>
<br>　　金凤衔红旧绣衣，几度宫中同看舞。人间春日正欢乐，
<br>
<br>　　日暮东风何处去。
<br>
<br>　　卷493_21  「梦游秦宫（一作题宫门）」沈亚之
<br>
<br>　　君王多感放东归，从此秦宫不复期。
<br>
<br>　　春景似伤秦丧主，落花如雨泪胭脂。
<br>
<br>　　卷493_22  「湘中怨」沈亚之
<br>
<br>　　隆佳秀兮昭盛时，播薰绿兮淑华归。顾室荑与处萼兮，
<br>
<br>　　潜重房以饰姿。见稚态之韶羞兮，蒙长霭以为帏。
<br>
<br>　　醉融光兮渺渺，迷千里兮涵烟眉，晨陶陶兮暮熙熙。
<br>
<br>　　舞衲侵条兮，骋盈盈以披迟。酡游颜兮倡蔓卉e，
<br>
<br>　　流茜霓兮石发髓旎。（《风光词》）。
<br>
<br>　　溯青山兮江之隅，拖湘波兮袅绿裾。荷拳拳兮未舒，
<br>
<br>　　匪同归兮将焉如。（《汜人歌》）。
<br>
<br>　　卷493_23  「文祝延二阕」沈亚之
<br>
<br>　　闽山之杭杭兮水堋堋，吞荒抱大兮香叠层。
<br>
<br>　　腾气清浑兮朝昏，神生其中兮宅幽凝。居如山兮惠如水，
<br>
<br>　　处端卓兮赴下而忘鄙。集人之祈兮从人之所市，
<br>
<br>　　攀清明兮叩仿佛。我民清兮期吉日，愿听诚兮陈所当。
<br>
<br>　　侯临我兮恩如光，照导兮天覆。惠流吾兮乐且康，
<br>
<br>　　恭闻侯兮饮食失常。民萦忧兮心苦疮，饱我之饥兮侯由有谷。
<br>
<br>　　神有泽兮宜荫沃，脱侯之恙兮归侯之多福。
<br>
<br>　　群卑勤之恭洁兮，鉴贞盟乎山竹。（右一阕为祈神）。
<br>
<br>　　兕载吹兮音咿咿，铜铙呶兮呼n睢。樟之盖兮麓下，
<br>
<br>　　云垂幄兮为帷。合吾民兮将安，维吾侯之康兮乐欣。
<br>
<br>　　肴盘列兮答神，神摆渔篁兮降拂@@.
<br>
<br>　　右持妓兮左夫人，态修邃兮佻眇。调丹含琼兮佳笑，
<br>
<br>　　馨炮膻燔兮溢按豆。爵盎无虚兮果摭杂佑，
<br>
<br>　　秋云清醉兮流融光。巫裾旋兮觋袖翔，
<br>
<br>　　瞪虚凝兮览回杨。语神欢兮酒云央，望吾侯兮遵赏事。
<br>
<br>　　朝马驾兮搦宝辔，千弭函弦兮森道骑。吾何乐兮神轩，
<br>
<br>　　维侯之康兮居游自遂。（右一阕为酬神）。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
