<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百八十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百八十七
<br>
<br>　　卷787_1  「日暮山河清」无名氏
<br>
<br>　　天高爽气晶，驰景忽西倾。山列千重静，河流一带明。
<br>
<br>　　想同金镜澈，宁让玉壶清。纤翳无由出，浮埃不复生。
<br>
<br>　　荣纡分汉苑，表里见秦城。逸兴终难系，抽毫仰此情。
<br>
<br>　　卷787_2  「秋日悬清光」无名氏
<br>
<br>　　寥廓凉天静，晶明白日秋。圆光含万象，碎影入闲流。
<br>
<br>　　迥与青冥合，遥同江甸浮。昼阴殊众木，斜影下危楼。
<br>
<br>　　宋玉登高怨，张衡望远愁。馀辉如可托，云路岂悠悠。
<br>
<br>　　卷787_3  「落日山照曜」无名氏
<br>
<br>　　裴回空山下，晚残阳落。圆影过峰峦，半规入林薄。
<br>
<br>　　馀光澈群岫，乱彩分重壑。石镜共澄明，岩光同照灼。
<br>
<br>　　栖禽去杳杳，夕烟生漠漠。此境谁复知，独怀谢康乐。
<br>
<br>　　卷787_4  「月映清淮流」无名氏
<br>
<br>　　淮月秋偏静，含虚夜转明。桂花窥镜发，蟾影映波生。
<br>
<br>　　澹滟轮初上，裴回魄正盈。遥塘分草树，近浦写山城。
<br>
<br>　　桐柏流光逐，珠濯景清。孤舟方利涉，更喜照前程。
<br>
<br>　　卷787_5  「寿星见」无名氏
<br>
<br>　　玄象今何应，时和政亦平。祥为一人寿，色映九霄明。
<br>
<br>　　皎洁垂银汉，光芒近斗城。合规同月满，表瑞得天清。
<br>
<br>　　甘露盈条降，祥烟向日生。无如此嘉祉，率土荷秋成。
<br>
<br>　　卷787_6  「华山庆云见」无名氏
<br>
<br>　　圣主祠名岳，高风发庆云。金柯初缭绕，玉叶渐氛氲。
<br>
<br>　　气色含珠日，光明吐翠。依稀来鹤态，仿佛列仙群。
<br>
<br>　　万树流光影，千潭写锦文。苍生忻有望，祥瑞在吾君。
<br>
<br>　　卷787_7  「清风戒寒」无名氏
<br>
<br>　　萧飒清风至，悠然发思端。入林翻别叶，绕树败红兰。
<br>
<br>　　晓拂轻霜度，宵分远籁攒。稍依帘隙静，遍觉座隅寒。
<br>
<br>　　乍逐惊蓬振，偏催急漏残。遥知洞庭水，此夕起波澜。
<br>
<br>　　卷787_8  「空水共澄鲜」无名氏
<br>
<br>　　悠然四望通，渺渺水无穷。海鹤飞天际，烟林出镜中。
<br>
<br>　　云消澄遍碧，霞起澹微红。落日浮光满，遥山翠色同。
<br>
<br>　　樵声喧竹屿，棹唱入莲丛。远客舟中兴，烦襟暂一空。
<br>
<br>　　卷787_9  「寒流聚细文」无名氏
<br>
<br>　　晓野方闲眺，横溪赏乱流。寒文趋浦急，圆折逐烟浮。
<br>
<br>　　不谓飘疏雨，非关浴远鸥。观鱼鳞共细，间石影疑稠。
<br>
<br>　　猎猎风泠夕，潺潺濑响秋。仙槎如共泛，天汉适淹留。
<br>
<br>　　卷787_10  「长安早春」无名氏
<br>
<br>　　杳霭三春色，先从帝里芳。折杨犹恨短，测景已忻长。
<br>
<br>　　莺和红楼乐，花连紫禁香。跃鱼惊太液，佳气接温汤。
<br>
<br>　　风送飞珂响，尘蒙翠辇光。熙熙晴煦远，徒欲奉尧觞。
<br>
<br>　　卷787_11  「嘉禾合颖」无名氏
<br>
<br>　　天祚皇王德，神呈瑞谷嘉。感时苗特秀，证道叶方华。
<br>
<br>　　气转腾佳色，云披映早霞。薰风浮合颖，湛露净祥花。
<br>
<br>　　六穗垂兼倒，孤茎袅复斜。影同唐叔献，称庆比周家。
<br>
<br>　　卷787_12  「膏泽多丰年」无名氏
<br>
<br>　　帝德方多泽，莓莓井径同。八方甘雨布，四远报年丰。
<br>
<br>　　廒庆千厢在，山流万壑通。候时勤稼穑，击壤乐农功。
<br>
<br>　　畎亩人无惰，田庐岁不空。何须忧伏腊，千载贺尧风。
<br>
<br>　　卷787_13  「玉壶冰」无名氏
<br>
<br>　　玄律阴风劲，坚冰在玉壶。暗中花更出，晓后色全无。
<br>
<br>　　涸Z谁能伴，凄清讵可渝。任圆空似璧，照物不成珠。
<br>
<br>　　素质情方契，孤明道岂殊。幽人若相比，还得咏生刍。
<br>
<br>　　卷787_14  「望禁苑祥光」无名氏
<br>
<br>　　佳气生天苑，葱茏几效祥。树遥三殿际，日映九城傍。
<br>
<br>　　山雾宁同色，卿云未可彰。眺汾疑鼎气，临渭想荣光。
<br>
<br>　　当并舂陵发，应开圣历长。微臣时一望，短羽欲飞翔。
<br>
<br>　　卷787_15  「晨光动翠华」无名氏
<br>
<br>　　早朝开紫殿，佳气逐清晨。北阙华旌在，东方曙景新。
<br>
<br>　　影连香雾合，光媚庆云频。鸟羽飘初定，龙文照转真。
<br>
<br>　　直疑冠佩入，长爱冕旒亲。摇动祥云里，朝朝映侍臣。
<br>
<br>　　卷787_16  「观南郊回仗」无名氏
<br>
<br>　　传警千门寂，南效彩仗回。但惊龙再见，谁识日双开。
<br>
<br>　　德泽施云雨，恩光变烬灰。阅兵貔武振，听乐凤凰来。
<br>
<br>　　候刻移宸辇，尊时集观台。多惭远臣贱，不得礼容陪。
<br>
<br>　　卷787_17  「谒见日将至双阙」无名氏
<br>
<br>　　晓色临双阙，微臣礼位陪。远惊龙凤睹，谁识冕旒开。
<br>
<br>　　蔼蔼千年盛，JJ万国来。天文标日月，时令布云雷。
<br>
<br>　　迥出黄金殿，全分白玉台。雕虫意何取，瞻恋不知回。
<br>
<br>　　卷787_18  「尚书郎上直闻春漏」无名氏
<br>
<br>　　地即尚书省，人惟鸳鹭行。审时传玉漏，直夜递星郎。
<br>
<br>　　历历闻仙署，泠泠出建章。自空来断续，随月散凄锵。
<br>
<br>　　物静知声远，寒轻觉夜长。听馀残月落，曙色满东方。
<br>
<br>　　卷787_19  「华清宫望幸」无名氏
<br>
<br>　　骊岫接新丰，i驾碧空。凿山开秘殿，隐雾蔽仙宫。
<br>
<br>　　绛阙犹栖凤，雕梁尚带虹。温泉曾浴日，华馆旧迎风。
<br>
<br>　　肃穆瞻云辇，深沈闭绮栊。东郊望幸处，瑞气霭鳌
<br>
<br>　　卷787_20  「御题国子监」无名氏
<br>
<br>　　宸翰符玄造，荣题国子门。笔锋回日月，字势动乾坤。
<br>
<br>　　檐下云光绕，梁间鹊影翻。张英圣莫拟，索靖妙难言。
<br>
<br>　　为著盘龙迹，能彰舞凤蹲。更随垂露像，常以沐皇恩。
<br>
<br>　　卷787_21  「郊坛听雅乐」无名氏
<br>
<br>　　泰坛恭祀事，彩仗下寒s.展礼陈嘉乐，斋心动众灵。
<br>
<br>　　韵长飘更远，曲度静宜听。泛响何清越，随风散杳冥。
<br>
<br>　　彻悬和气聚，旋退晓山青。本自钧天降，还疑列洞庭。
<br>
<br>　　卷787_22  「册上公太常奏雅乐」无名氏
<br>
<br>　　司乐陈金石，逶迤引上公。奏音人语绝，清韵佩声通。
<br>
<br>　　应律烟云改，来仪鸟兽同。得贤因举颂，修礼便观风。
<br>
<br>　　圣寿三称内，天欢九奏中。寂寥高曲尽，犹自满宸聪。
<br>
<br>　　卷787_23  「听霜钟」无名氏
<br>
<br>　　渺渺飞霜夜，寥寥远岫钟。出云疑断续，入户乍舂容。
<br>
<br>　　度枕频惊梦，随风几韵松。悠扬来不已，杳霭去何从。
<br>
<br>　　仿佛烟岚隔，依`岩峤重。此时聊一听，馀响绕千峰。
<br>
<br>　　卷787_24  「听霜钟」无名氏
<br>
<br>　　寥亮来丰岭，分明辨古钟。应霜如自击，中节每相从。
<br>
<br>　　静听非闲扣，潜应蕴圣踪。风间时断续，云外更舂容。
<br>
<br>　　虚警和清籁，雄鸣隔乱峰。因之论知己，感激更难逢。
<br>
<br>　　卷787_25  「笙磬同音」无名氏
<br>
<br>　　笙磬闻何处，凄锵宛在东。激扬音自彻，高下曲宜同。
<br>
<br>　　历历俱盈耳，泠泠递散空。兽因繁奏舞，人感至和通。
<br>
<br>　　讵间洪纤韵，能齐搏拊功。四悬今尽美，一听辨移风。
<br>
<br>　　卷787_26  「玉卮无当」无名氏
<br>
<br>　　共惜连城宝，翻为无当卮。讵惭君子贵，深讶拙工隳。
<br>
<br>　　泛蚁功全少，如虹色不移。可怜珍砾石，何计辨糟r.
<br>
<br>　　江海诚难满，盘筵莫妄施。纵乖斟酌意，犹得奉光仪。
<br>
<br>　　卷787_27  「府试古镜」无名氏
<br>
<br>　　旧是秦时镜，今来古匣中。龙盘初挂月，凤舞欲生风。
<br>
<br>　　石黛曾留殿，朱光适在宫。应祥知道泰，监物觉神通。
<br>
<br>　　肝胆诚难隐，妍媸信易穷。幸居君子室，长愿免尘蒙。
<br>
<br>　　卷787_28  「焚裘」无名氏
<br>
<br>　　今主临前殿，惩奢k异裘。忽看阳焰发，如睹吉光流。
<br>
<br>　　丽彩辞宸，馀香在御楼。火随馀烬灭，气逐远烟浮。
<br>
<br>　　素朴回风变，雕华逐志休。永垂恭俭德，千古揖皇猷。
<br>
<br>　　卷787_29  「送薛大夫和蕃」无名氏
<br>
<br>　　戎王归汉命，魏绛谕皇恩。旌旆辞双阙，风沙上五原。
<br>
<br>　　往途遵塞道，出祖耀都门。策令天文盛，宣威使者尊。
<br>
<br>　　澄波看四海，入贡伫诸蕃。秋杪迎回骑，无劳枉梦魂。
<br>
<br>　　卷787_30  「观剑南献捷」无名氏
<br>
<br>　　遐圻新破虏，名将旧登坛。戎馘西南至，毡裘长幼观。
<br>
<br>　　边疆氛已息，矛戟血犹残。紫陌欢声动，丹墀喜气盘。
<br>
<br>　　唐虞方德易，卫霍比功难。共睹俘囚入，赓歌万国安。
<br>
<br>　　卷787_31  「云母屏风隔坐」无名氏
<br>
<br>　　彩障成云母，丹墀隔上公。才彰二纪盛，荣播一朝同。
<br>
<br>　　近玉初齐白，临花乍散红。凝姿分缥缈，转佩辨玲珑。
<br>
<br>　　意惬恩偏厚，名新宠更崇。谁知历千古，犹自仰清风。
<br>
<br>　　卷787_32  「白受采」无名氏
<br>
<br>　　~~金方色，迁移妙不穷。轻衣尘迹化，净壁缋文通。
<br>
<br>　　沙变蓝溪渍，冰渝墨沼空。似甘言受和，由礼学资忠。
<br>
<br>　　皎洁形无定，玄黄用莫同。素心如可教，愿染古人风。
<br>
<br>　　卷787_33  「人不易知」无名氏
<br>
<br>　　权衡谅匪易，愚智信难移。九德皆殊进，三端岂易施。
<br>
<br>　　同称昆岫宝，共握桂林枝。郑鼠今奚别，齐竽或滥吹。
<br>
<br>　　瑶台有光鉴，屡照不应疲。片善当无掩，先鸣贵在斯。
<br>
<br>　　龙门峻且极，骥足庶来驰。太息李元礼，期君幸一知。
<br>
<br>　　卷787_34  「晦日同志昆明池泛舟」无名氏
<br>
<br>　　灵沼疑河汉，萧条见斗牛。烟生知岸近，水净觉天秋。
<br>
<br>　　落月低前树，清辉满去舟。兴因孤屿起，心为白O留。
<br>
<br>　　晓吹兼渔笛，闲云伴客愁。龙津如可上，长啸且乘流。
<br>
<br>　　卷787_35  「礼闱阶前春草生」无名氏
<br>
<br>　　河畔虽同色，南宫淑景先。微开曳履处，常对讲经前。
<br>
<br>　　得地风尘隔，依林雨露偏。已逢霜候改，初寄日华妍。
<br>
<br>　　影与丛兰杂，荣将众卉连。哲人如不S，生意在芳年。
<br>
<br>　　卷787_36  「秋风生桂枝」无名氏
<br>
<br>　　寒桂秋风动，萧萧自一枝。方将击林变，不假舞松移。
<br>
<br>　　散翠幽花落，摇青密叶离。哀猿惊助，花露滴争垂。
<br>
<br>　　遗韵连波聚，流音万木随。常闻小山里，逋客最先知。
<br>
<br>　　卷787_37  「幽人折芳桂」无名氏
<br>
<br>　　厚地生芳桂，遥林耸干长。叶开风里色，花吐月中光。
<br>
<br>　　曙鸟啼馀翠，幽人爱早芳。动时垂露滴，攀处拂衣香。
<br>
<br>　　古调声犹苦，孤高力自强。一枝终是折，荣耀在东堂。
<br>
<br>　　卷787_38  「霜菊」无名氏
<br>
<br>　　秋尽北风去，律移寒气肃。淅沥降繁霜，离披委残菊。
<br>
<br>　　华滋尚照灼，幽气含纷郁。的的冒空园，萋萋被幽谷。
<br>
<br>　　骚人有遗咏，陶令曾盈掬。傥使怀袖中，犹堪袭馀馥。
<br>
<br>　　卷787_39  「金谷园花发怀古」无名氏
<br>
<br>　　春风生梓泽，迟景映花林。欲问当时事，因伤此日心。
<br>
<br>　　繁华人已殁，桃李意何深。涧咽歌声在，云归盖影沈。
<br>
<br>　　地形同万古，笑价失千金。遗迹应无限，芳菲不可寻。
<br>
<br>　　卷787_40  「骊龙」无名氏
<br>
<br>　　有美为鳞族，潜蟠得所从。标奇初韫宝，表智即称龙。
<br>
<br>　　大壑长千里，深泉固九重。奋髯云乍起，矫首浪还冲。
<br>
<br>　　荀氏传高誉，庄生冀绝踪。仍知流泪在，何幸此相逢。
<br>
<br>　　卷787_41  「鹤鸣九皋」无名氏
<br>
<br>　　胎化呈仙质，长鸣在九皋。排空散清唳，映日委霜毛。
<br>
<br>　　万里思寥廓，千山望郁陶。香凝光不见，风积韵弥高。
<br>
<br>　　凤侣攀何及，鸡群思忽劳。升天如有应，飞舞出蓬蒿。
<br>
<br>　　卷787_42  「霜隼下晴皋」无名氏
<br>
<br>　　九皋霜气劲，翔隼下初晴。风动闲云卷，星驰白草平。
<br>
<br>　　棱棱方厉疾，肃肃自纵横。掠地秋毫迥，投身逸翮轻。
<br>
<br>　　高墉全失影，逐雀作飞声。薄暮寒郊外，悠悠万里情。
<br>
<br>　　卷787_43  「河鲤登龙门」无名氏
<br>
<br>　　年久还求变，今来有所从。得名当是鲤，无点可成龙。
<br>
<br>　　备历艰难遍，因期造化容。泥沙宁不阻，钓饵莫相逢。
<br>
<br>　　击浪因成势，纤鳞莫继踪。若令摇尾去，雨露此时浓。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
