<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百八十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百八十八
<br>
<br>　　卷488_1  「荐冰」卢钧
<br>
<br>　　荐冰朝日后，辟庙晓光清。不改晶荧质，能彰雨露情。
<br>
<br>　　且无霜共洁，岂与水均明。在捧摇寒色，当呈表素诚。
<br>
<br>　　凝姿陈俎豆，浮彩映窗楹。皎皎盘盂侧，棱棱严气生。
<br>
<br>　　卷488_2  「荐冰」范传质
<br>
<br>　　乘春方启闭，羞献有常程。洁朗寒光彻，辉华素彩明。
<br>
<br>　　色凝霜雪净，影照冕旒清。肃肃将崇礼，兢兢示捧盈。
<br>
<br>　　方圆陈玉座，小大表精诚。朝觌当西陆，桃弧每共行。
<br>
<br>　　卷488_3  「赋得芙蓉出水」贾谟
<br>
<br>　　的舒芳艳，红姿映绿O.摇风开细浪，出沼媚清晨。
<br>
<br>　　翻影初迎日，流香暗袭人。独披千叶浅，不竞百花春。
<br>
<br>　　鱼戏参差动，龟游次第新。涉江如可采，从此免迷津。
<br>
<br>　　卷488_4  「恩赐魏文贞公诸孙旧第以导直臣」陈彦博
<br>
<br>　　阿衡随逝水，池馆主他人。天意能酬德，云孙喜庇身。
<br>
<br>　　生前由直道，殁后振芳尘。雨露新恩日，芝兰旧里春。
<br>
<br>　　勋庸留十代，光彩映诸邻。共贺升平日，从兹得谏臣。
<br>
<br>　　卷488_5  「使南海道长沙，题道林岳麓寺」唐扶
<br>
<br>　　道林岳麓仲与昆，卓荦请从先后论。松根踏云二千步，
<br>
<br>　　始见大屋开三门。泉清或戏蛟龙窟，殿豁数尽高帆掀。
<br>
<br>　　即今异鸟声不断，闻道看花春更繁。从容一衲分若有，
<br>
<br>　　萧瑟两鬓吾能髡。逢迎侯伯转觉贵，膜拜佛像心加尊。
<br>
<br>　　稍揖皇英H浓泪，试与屈贾招清魂。荒唐大树悉楠桂，
<br>
<br>　　细碎枯草多兰荪，沙弥去学五印字，静女来悬千尺幡。
<br>
<br>　　主人念我尘眼昏，半夜号令期至暾。迟回虽得上白舫，
<br>
<br>　　羁泄不敢言绿尊。两祠物色采拾尽，壁间杜甫真少恩。
<br>
<br>　　晚来光彩更腾射，笔锋正健如可吞。
<br>
<br>　　卷488_6  「和兵部郑侍郎省中四松诗」唐扶
<br>
<br>　　幽抱应无语，贞松遂自栽。寄怀丞相业，因擢大夫材。
<br>
<br>　　日射苍鳞动，尘迎翠帚回。嫩茸含细粉，初叶泛新杯。
<br>
<br>　　偶圣为舟去，逢时与鹤来。寒声连晓竹，静气结阴苔。
<br>
<br>　　赫奕鸣驺至，荧煌洞户开。良辰一临眺，憩树几裴回。
<br>
<br>　　恨发风期阻，诗从绮思裁。还闻旧凋契，凡在此中培。
<br>
<br>　　卷488_7  「和兵部郑侍郎省中四松诗」陶雍
<br>
<br>　　右相历兵署，四松皆手栽。笔本鹤去，移处带云来。
<br>
<br>　　根倍双桐植，花分八桂开。生成造化力，长作栋梁材。
<br>
<br>　　岂羡兰依省，犹嫌柏占台。出楼终百尺，入梦已三台。
<br>
<br>　　幽韵和宫漏，馀香度酒杯。拂冠枝上雪，染履影中苔。
<br>
<br>　　高位相承地，新诗寡和才。何由比萝蔓，樊附在条枚。
<br>
<br>　　卷488_8  「谭子池」郭周藩
<br>
<br>　　澄水一百步，世名谭子池。余诘陵阳叟，此池当因谁。
<br>
<br>　　父老谓余说，本郡谭叔皮。开元末年中，生子字阿宜。
<br>
<br>　　坠地便能语，九岁多须眉。不饮亦不食，未尝言渴饥。
<br>
<br>　　十五锐行走，快马不能追。二十入山林，一去无还期。
<br>
<br>　　父母忆念深，乡闾为立祠。大历元年春，此儿忽来归。
<br>
<br>　　头冠簪凤凰，身著霞裳衣。普遍拯疲俗，丁宁告亲知。
<br>
<br>　　余为神仙官，下界不可祈。恐为妖魅假，不如早平夷。
<br>
<br>　　此有黄金藏，镇在兹庙基。发掘散生聚，可以救贫羸。
<br>
<br>　　金出继灵泉，湛若清琉璃。泓澄表符瑞，水旱无竭时。
<br>
<br>　　言讫辞冲虚，杳霭上玄微。凡情留不得，攀望众号悲。
<br>
<br>　　寻禀神仙诫，彻庙笨窥。果获无穷宝，均融沾因危。
<br>
<br>　　巨源出岭顶，喷涌世间稀。异境流千古，终年福四维。
<br>
<br>　　卷488_9  「金谷园花发怀古」侯冽
<br>
<br>　　金谷千年后，春花发满园。红芳徒笑日，艳尚迎轩。
<br>
<br>　　雨湿轻光软，风摇碎影翻。犹疑施锦帐，堪叹罢朱纨。
<br>
<br>　　愁态莺吟涩，啼容露缀繁。殷勤问前事，桃李竟无言。
<br>
<br>　　卷488_10  「花发上林」侯冽
<br>
<br>　　花发三阳盛，香飘五柞深。素晖云积苑，红彩绣张林。
<br>
<br>　　落水随鱼戏，摇风映鸟吟。琼楼出高艳，玉辇驻浓阴。
<br>
<br>　　乱蝶枝开影，繁蜂蕊上音。鲜芳盈禁Z，布泽荷天心。
<br>
<br>　　卷488_11  「金谷园花发怀古」王质
<br>
<br>　　寂寥金谷涧，花发旧时园。人事空怀古，烟霞此独存。
<br>
<br>　　管弦非上客，歌舞少王孙。繁蕊风惊散，轻红鸟乍翻。
<br>
<br>　　山川终不改，桃李自无言。今日经尘路，凄凉讵可论。
<br>
<br>　　卷488_12  「和太原张相公山亭怀古」高铢
<br>
<br>　　斗石类岩t，飞流泻潺。远壑檐宇际，孤峦雉堞间。
<br>
<br>　　何必到海岳，境幽机自闲。兹焉得高趣，高步谢东山。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
