<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷八十八
<br>
<br>　　卷88_1  「扈从幸韦嗣立山庄应制」张说
<br>
<br>　　寒灰飞玉g，汤井驻金舆。既得方明相，还寻大隗居。
<br>
<br>　　悬泉珠贯下，列帐锦屏舒。骑远林逾密，笳繁谷自虚。
<br>
<br>　　门旗堑复磴，殿幕裹通渠。舞凤迎公主，雕龙赋婕妤。
<br>
<br>　　地幽天赏洽，酒乐御筵初。菲才叨侍从，连藻愧应徐。
<br>
<br>　　卷88_2  「奉和圣制喜雪应制」张说
<br>
<br>　　圣德与天同，封峦欲报功。诏书期日下，灵感应时通。
<br>
<br>　　触石云呈瑞，含花雪告丰。积如沙照月，散似面从风。
<br>
<br>　　舞集仙台上，歌流帝乐中。遥知百神喜，洒路待行宫。
<br>
<br>　　卷88_3  「奉和圣制寒食作应制」张说
<br>
<br>　　寒食春过半，花鸟复娇。从来禁火日，会接清明朝。
<br>
<br>　　斗敌鸡殊胜，争球马绝调。晴空数云点，香树百风摇。
<br>
<br>　　改木迎新燧，封田表旧烧。皇情爱嘉节，传曲与箫韶。
<br>
<br>　　卷88_4  「奉和圣制赐崔日知往潞州应制」张说
<br>
<br>　　圣情留曩镇，佳气翊兴王。增戟雄都府，高车转太常。
<br>
<br>　　川横八练阔，山带五龙长。连帅初恩命，天人旧纪纲。
<br>
<br>　　饯涂飞御藻，阖境自生光。明主征循吏，何年下凤凰。
<br>
<br>　　卷88_5  「春晚侍宴丽正殿探得开字」张说
<br>
<br>　　圣政惟稽古，宾门引上才。坊因购书立，殿为集贤开。
<br>
<br>　　髦彦星辰下，仙章日月回。字如龙负出，韵是凤衔来。
<br>
<br>　　庭柳馀春驻，宫莺早夏催。喜承芸阁宴，幸奉柏梁杯。
<br>
<br>　　卷88_6  「奉和圣制花萼楼下宴应制」张说
<br>
<br>　　万心翘乐宴，三舍缓昌时。山接夏云险，台留春日迟。
<br>
<br>　　节移芳未歇，兴隔赏仍追。醉后传嘉惠，楼前舞圣慈。
<br>
<br>　　皇恩与时合，天意若人期。故发前旬雨，新垂湛露诗。
<br>
<br>　　卷88_7  「奉和圣制度蒲关应制」张说
<br>
<br>　　蒲坂横临晋，华芝晓望秦。关城雄地险，桥路扼天津。
<br>
<br>　　楼映行宫日，堤含宫树春。黄云随宝鼎，紫气逐真人。
<br>
<br>　　东咏唐虞迹，西观周汉尘。山河非国宝，明主爱忠臣。
<br>
<br>　　卷88_8  「奉和圣制途经华岳应制」张说
<br>
<br>　　西岳镇皇京，中峰入太清。玉銮重岭应，缇骑薄云迎。
<br>
<br>　　霁日悬高掌，寒空类削成。轩游会神处，汉幸望仙情。
<br>
<br>　　旧庙青林古，新碑绿字生。群臣原封岱，还驾勒鸿名。
<br>
<br>　　卷88_9  「奉和圣制过王F墓应制」张说
<br>
<br>　　牛斗三分国，龙骧一统年。智高宁受制，风急肯回船。
<br>
<br>　　有策擒吴海无言让范宣。援孤因势屈，功重为谗偏。
<br>
<br>　　旧迹灰尘散，枯坟故老传。百代逢明主，何辞死道边。
<br>
<br>　　卷88_10  「奉和圣制经河上公庙应制」张说
<br>
<br>　　河上无名老，知非汉代人。先探道德要，留待圣明辰。
<br>
<br>　　玄妙为天下，清虚用谷神。化将和气一，风与太初邻。
<br>
<br>　　灵庙观遗像，仙歌入至真。皇心齐万物，何处不同尘。
<br>
<br>　　卷88_11  「奉和圣制幸凤汤泉应制」张说
<br>
<br>　　周狩闻岐礼，秦都辨雍名。献禽天子孝，存老圣皇情。
<br>
<br>　　温润宜冬幸，游畋乐岁成。汤云出水殿，暖气入山营。
<br>
<br>　　坎意无私洁，乾心称物平。帝歌流乐府，溪谷也增荣。
<br>
<br>　　卷88_12  「恩赐乐游园宴」张说
<br>
<br>　　汉苑佳游地，轩庭近侍臣。共持荣幸日，来赏艳阳春。
<br>
<br>　　馔玉颁王篚，金下帝钧。池台草色遍，宫观柳条新。
<br>
<br>　　花绶光连榻，朱颜畅饮醇。圣朝多乐事，天意每随人。
<br>
<br>　　卷88_13  「三月二十日诏宴乐游园赋得风字」张说
<br>
<br>　　乐游形胜地，表里望郊宫。北阙连天顶，南山对掌中。
<br>
<br>　　皇恩贷芳月，旬宴美成功。鱼戏芙蓉水，莺啼杨柳风。
<br>
<br>　　春光看欲暮，天泽恋无穷。长袖招斜日，留光待曲终。
<br>
<br>　　卷88_14  「赴集贤院学士上赐宴应制得辉字」张说
<br>
<br>　　侍帝金华讲，千龄道固稀。位将贤士设，书共学徒归。
<br>
<br>　　首命深燕隗，通经浅汉韦。列筵荣赐食，送客愧儒衣。
<br>
<br>　　贺燕窥檐下，迁莺入殿飞。欲知朝野庆，文教日光辉。
<br>
<br>　　卷88_15  「端午三殿侍宴应制探得鱼字」张说
<br>
<br>　　小暑夏弦应，徽音商管初。愿赍长命缕，来续大恩馀。
<br>
<br>　　三殿褰珠箔，群官上玉除。助阳尝麦彘，顺节进龟鱼。
<br>
<br>　　甘露垂天酒，芝花捧御书。合丹同i蜓，灰骨共蟾蜍。
<br>
<br>　　今日伤蛇意，衔珠遂阙如。
<br>
<br>　　卷88_16  「奉和圣制春中兴庆宫T宴应制」张说
<br>
<br>　　千龄逢启圣，万域共来威。庆接郊后，T承农事稀。
<br>
<br>　　御楼横广路，天乐下重闱。鸾凤调歌曲，虹霓动舞衣。
<br>
<br>　　合声云上聚，连步月中归。物睹恩无外，神和道入微。
<br>
<br>　　镐京陪乐饮，柏殿奉文飞。徒竭秋云影，何资春日晖。
<br>
<br>　　卷88_17  「奉和圣制千秋节宴应制」张说
<br>
<br>　　五德生王者，千龄启圣人。赤光来照夜，黄云上覆晨。
<br>
<br>　　海县衔恩久，朝章献舞新。高居帝座出，夹道众官陈。
<br>
<br>　　槊杖洗清景，磬管凝秋F.珠囊含瑞露，金镜抱仙轮。
<br>
<br>　　何岁无乡饮，何田不报神。薰歌与名节，传代幸群臣。
<br>
<br>　　卷88_18  「奉和圣制太行山中言志应制」张说
<br>
<br>　　六龙鸣玉銮，九折步云端。河络南浮近，山经北上难。
<br>
<br>　　羽仪映松雪，戈甲带春寒。百谷晨笳动，千岩晓仗攒。
<br>
<br>　　皇心感韶节，敷藻念人安。既立省方馆，复建礼神坛。
<br>
<br>　　扈跸参天老，承荣忝夏官。长勤百年意，思见一胜残。
<br>
<br>　　卷88_19  「奉和御制与宋Z源乾曜同日上官命宴东堂赐诗应制」张说
<br>
<br>　　大块熔群品，经生偶圣时。猥承三事命，虚忝百僚师。
<br>
<br>　　右揆谋华硕，前星傅重资。连骞求旧礼，滥典乐贤诗。
<br>
<br>　　赐釜同荣拜，金宴宰司。菊花吹御酒，兰叶捧天词。
<br>
<br>　　宝历休明盛，颓年晷漏衰。少留青史笔，未敢赤松期。
<br>
<br>　　卷88_20  「奉和圣制暇日与兄弟同游兴庆宫作应制」张说
<br>
<br>　　汉武横汾日，周王宴镐年。何如造区夏，复此睦亲贤。
<br>
<br>　　巢凤新成阁，飞龙旧跃泉。棣华歌尚在，桐叶戏仍传。
<br>
<br>　　禁Z氛埃隔，平台景物连。圣慈良有裕，王道固无偏。
<br>
<br>　　问俗兆人阜，观风五教宣。献图开益地，张乐奏钧天。
<br>
<br>　　侍酒衢樽满，询刍谏鼓悬。永言形友爱，万国共周旋。
<br>
<br>　　卷88_21  「奉和圣制送王巡边应制」张说
<br>
<br>　　六月歌周雅，三边遣夏卿。欲施攻战法，先作简稽行。
<br>
<br>　　礼乐知谋帅，春秋识用兵。一劳堪定国，万里即长城。
<br>
<br>　　策有和戎利，威传破虏名。军前雨洒道，楼上月临营。
<br>
<br>　　别藻瑶华降，同衣锦q荣。关山由义近，戎马为恩轻。
<br>
<br>　　丝竹路傍散，风云马上生。朝廷谓吉甫，邦国望君平。
<br>
<br>　　卷88_22  「将赴朔方军应制」张说
<br>
<br>　　礼乐逢明主，韬钤用老臣。恭凭神武策，远御鬼方人。
<br>
<br>　　供帐荣恩饯，山川喜诏巡。天文日月丽，朝赋管弦新。
<br>
<br>　　幼志传三略，衰材谢六钧。胆由忠作伴，心固道为邻。
<br>
<br>　　汉保河南地，胡清塞北尘。连年大军后，不日小康辰。
<br>
<br>　　剑舞轻离别，歌酣忘苦辛。从来思博望，许国不谋身。
<br>
<br>　　卷88_23  「奉和圣制爰因巡省途次旧居应制」张说
<br>
<br>　　葱郁兴王郡，殷忧启圣图。周成会西土，汉武幸南都。
<br>
<br>　　岁卜銮舆迈，农祠雁政敷。武威棱外域，文教靡中区。
<br>
<br>　　警跸干戈捧，朝宗万玉趋。旧藩人事革，新化国容殊。
<br>
<br>　　壁有真龙画，庭馀鸣凤梧。丛觞祝尧寿，合鼎献汤厨。
<br>
<br>　　阳乐寒初变，春恩蛰更苏。三耆颁命服，五稔复田输。
<br>
<br>　　君赋大风起，人歌湛露濡。从臣观玉叶，方愿纪灵符。
<br>
<br>　　卷88_24  「宿直温泉宫羽林献诗」张说
<br>
<br>　　冬狩美秦正，新丰乐汉行。星陈玄武阁，月对羽林营。
<br>
<br>　　寒木罗霜仗，空山响夜更。恩深灵液暖，节劲古松贞。
<br>
<br>　　文武皆王事，输心不为名。
<br>
<br>　　卷88_25  「玄武门侍射」张说
<br>
<br>　　射观通玄阙，兵栏辟御筵。雕弧月半上，画的晕重圆。
<br>
<br>　　羿后神幽赞，灵王法暗传。贯心精四返，饮羽妙三联。
<br>
<br>　　雪鹤来衔箭，星麟下集弦。一逢军宴洽，万庆武功宣。
<br>
<br>　　卷88_26  「扈从南出雀鼠谷」张说
<br>
<br>　　豫动三灵赞，时巡四海威。陕关凌曙出，平路半春归。
<br>
<br>　　霍镇迎云罕，汾河送羽纭Ｉ侥狭半密，谷北草全稀。
<br>
<br>　　迟日宜华盖，和风入袷衣。上林千里近，应见百花飞。
<br>
<br>　　卷88_27  「洛桥北亭诏饯诸刺史」张说
<br>
<br>　　离亭拂御沟，别曲舞船楼。诏饯朝廷牧，符分海县忧。
<br>
<br>　　股肱还入郡，父母更临州。扇逐仁风转，车随霖雨流。
<br>
<br>　　恩光水上溢，荣色柳间浮。预待群方最，三公不远求。
<br>
<br>　　卷88_28  「东都T宴」张说
<br>
<br>　　尧舜传天下，同心致太平。吾君内举圣，远合至公情。
<br>
<br>　　锡命承丕业，崇亲享大名。二天资广运，两曜益齐明。
<br>
<br>　　道畅昆虫乐，恩深朽蠹荣。皇舆久西幸，留镇在东京。
<br>
<br>　　合宴千官入，分曹百戏呈。乐来嫌景遽，酒著讶寒轻。
<br>
<br>　　喜气连云阁，欢呼动洛城。人间知几代，今日见河清。
<br>
<br>　　卷88_29  「奉酬韦祭酒嗣立偶游龙门北溪忽怀骊山别业呈诸留守之作」张说
<br>
<br>　　石涧泉虚落，松崖路曲回。闻君北溪下，想像南山隈。
<br>
<br>　　近念鼎湖别，遥思云嶂陪。不同奇觏往，空睹斯文来。
<br>
<br>　　岁后寒初变，春前芳未开。黄蕤袅岸柳，紫萼折村梅。
<br>
<br>　　尽室兹游玩，盈门几乐哉。嗟留洛阳陌，梦诣建章台。
<br>
<br>　　野失巢由性，朝非元凯才。布怀钦远迹，幽意日尘埃。
<br>
<br>　　卷88_30  「奉酬韦祭酒自汤还都经龙门北溪庄见贻之作」张说
<br>
<br>　　闻君汤井至，潇洒憩郊林。拂曙携清赏，披云觏绿岑。
<br>
<br>　　欢言游览意，款曲望归心。是日期佳客，同山忽异寻。
<br>
<br>　　桃花迂路转，杨柳间门深。泛舟伊水涨，系马香树阴。
<br>
<br>　　繁弦弄水族，娇吹狎沙禽。春满汀色媚，景斜岚气侵。
<br>
<br>　　怀仁殊未远，重德匪专临。来藻敷幽思，连词报所钦。
<br>
<br>　　卷88_31  「酬崔光禄冬日述怀赠答」张说
<br>
<br>　　徐陈尝并作，枚马亦同时。各负当朝誉，俱承明主私。
<br>
<br>　　夫君迈前侣，观国骋奇姿。山似鸣威凤，泉如出宝龟。
<br>
<br>　　才雄子云笔，学广仲舒帷。紫绶拂三寺，朱门临九逵。
<br>
<br>　　昔我含香日，联尔缙云司。朝携兰省步，夕退竹林期。
<br>
<br>　　中路一分手，数载来何迟。求友还相得，群英复在兹。
<br>
<br>　　留台少人务，方驾递寻追。涉玩怀同赏，沾芳忆共持。
<br>
<br>　　迎宾南涧饮，载妓东城嬉。春郊绿亩秀，秋涧白云滋。
<br>
<br>　　名画披人物，良书讨滞疑。兴来光不惜，欢往迹如遗。
<br>
<br>　　岁晏罢行乐，层城间所思。夜魂灯处厌，朝发镜前衰。
<br>
<br>　　忽枉崔什，兼流韦孟词。曲高弥寡和，主善代为师。
<br>
<br>　　齐戒观华玉，留连叹色丝。终惭起予者，何足与言诗。
<br>
<br>　　卷88_32  「同刘给事城南宴集」张说
<br>
<br>　　水竹幽闲地，簪缨近侍臣。雍容乘暇日，潇洒出嚣尘。
<br>
<br>　　树对思朋鸟，池深入养鳞。管弦高逐吹，歌舞妙含春。
<br>
<br>　　老子叨专席，欢邀隔缙绅。此中情不浅，遥寄赏心人。
<br>
<br>　　卷88_33  「温泉冯刘二监客舍观妓」张说
<br>
<br>　　温谷寒林薄，群游乐事多。佳人蹀骏马，乘月夜相过。
<br>
<br>　　秀色然红黛，娇香发绮罗。镜前鸾对舞，琴里凤传歌。
<br>
<br>　　妒宠倾新意，衔恩奈老何。为君留上客，欢笑敛双蛾。
<br>
<br>　　卷88_34  「寄许八」张说
<br>
<br>　　万类春皆乐，徂颜独不怡。年来人更老，花发意先衰。
<br>
<br>　　乳鹊穿坛画，巢蜂触网丝。平生美容色，宿昔影中疑。
<br>
<br>　　远道何由梦，同心在者谁。西风欲谁语，悯默遂无词。
<br>
<br>　　卷88_35  「送苏合宫F」张说
<br>
<br>　　都邑群方首，商泉旧俗讹。变风须恺悌，成化伫弦歌。
<br>
<br>　　畴昔璋友，雍容文雅多。振缨游省闼，锵玉宰京河。
<br>
<br>　　别曲鸾初下，行轩雉尚过。百壶非饯意，流咏在人和。
<br>
<br>　　卷88_36  「送乔安邑备」张说
<br>
<br>　　书阁移年岁，文明难复辞。欢言冬雪满，恨别夏云滋。
<br>
<br>　　外尹方为政，高明自不欺。老人骖驭往，童子狎雏嬉。
<br>
<br>　　日茂西河俗，寂寥东观期。遥怀秀才令，京洛见新诗。
<br>
<br>　　卷88_37  「送赵二尚书彦昭北伐」张说
<br>
<br>　　虏地河冰合，边城备此时。兵连紫塞路，将举白云司。
<br>
<br>　　提剑荣中贵，衔珠盛出师。日华光组练，风色焰旌旗。
<br>
<br>　　投笔尊前起，横戈马上辞。梅花吹别引，杨柳赋归诗。
<br>
<br>　　卷88_38  「石门别杨六钦望」张说
<br>
<br>　　燕人同窜越，万里自相哀。影响无期会，江山此地来。
<br>
<br>　　暮年伤泛梗，累日慰寒灰。潮水东南落，浮云西北回。
<br>
<br>　　俱看石门远，倚棹两悲哉。
<br>
<br>　　卷88_39  「南中送北使二首」张说
<br>
<br>　　传闻合蒲叶，曾向洛阳飞。何日南风至，还随北使归。
<br>
<br>　　红颜渡岭歇，白首对秋衰。高歌何由见，层堂不可违。
<br>
<br>　　谁怜炎海曲，泪尽血沾衣。
<br>
<br>　　待罪居重译，穷愁暮雨秋。山临鬼门路，城绕瘴江流。
<br>
<br>　　人事今如此，生涯尚可求。逢君入乡县，传我念京周。
<br>
<br>　　别恨归途远，离言暮景遒。夷歌翻下泪，芦酒未消愁。
<br>
<br>　　闻有胡兵急，深怀汉国羞。和亲先是诈，款塞果为雠。
<br>
<br>　　释系应分爵，蠲徒几复侯。廉颇诚未老，孙叔且无谋。
<br>
<br>　　若道冯唐事，皇恩尚可收。
<br>
<br>　　卷88_40  「送赵顺直郎中赴安西副大都督」张说
<br>
<br>　　绝镇功难立，悬军命匪轻。复承迁相后，弥重任贤情。
<br>
<br>　　将起神仙地，才称礼乐英。长心堪系虏，短语足论兵。
<br>
<br>　　日授休门法，星教置阵名。龙泉恩已著，燕颔相终成。
<br>
<br>　　月窟穷天远，河源入塞清。老夫操别翰，承旨颂升平。
<br>
<br>　　卷88_41  「送宋休远之蜀任」张说
<br>
<br>　　求友殊损益，行道异穷申。缀我平生气，吐赠薄游人。
<br>
<br>　　结恩事明主，忍爱远辞亲。色丽成都俗，膏腴蜀水滨。
<br>
<br>　　如何从宦子，坚白共缁磷。日月千龄旦，河山万族春。
<br>
<br>　　怀铅书瑞府，横草事边尘。不及安人吏，能令王化淳。
<br>
<br>　　卷88_42  「岳州别梁六入朝」张说
<br>
<br>　　远莅长沙渚，欣逢贾谊才。江山疲应接，风日复晴开。
<br>
<br>　　江树云间断，湘山水上来。近洲朝鹭集，古戍夜猿哀。
<br>
<br>　　岸杼含苍海河蒲秀紫台。月馀偏地赏，心尽故人杯。
<br>
<br>　　自我违京洛，嗟君此溯洄。容华因别老，交旧与年颓。
<br>
<br>　　梦见长安陌，朝宗实盛哉。
<br>
<br>　　卷88_43  「相州冬日早衙」张说
<br>
<br>　　城外宵钟敛，闺中曙火残。朝光曜庭雪，宿冻聚池寒。
<br>
<br>　　正色临厅事，疑词定笔端。除苛囹圄息，伐枳吏人宽。
<br>
<br>　　河内功犹浅，淮阳疾未安。镜中星发变，顿使世情阑。
<br>
<br>　　卷88_44  「岳州西城」张说
<br>
<br>　　水国何辽旷，风波遂极天。西江三纪合，南浦二湖连。
<br>
<br>　　危堞临清境，烦忧暂豁然。九围观掌内，万象阅眸前。
<br>
<br>　　日去长沙渚，山横云梦田。汀葭变秋色，津树入寒烟。
<br>
<br>　　潜穴探灵诡，浮生揖圣仙。至今人不见，迹灭事空传。
<br>
<br>　　卷88_45  「岳州观竞渡」张说
<br>
<br>　　画作飞凫艇，双双竞拂流。低装山色变，急棹水华浮。
<br>
<br>　　土尚三闾俗，江传二女游。齐歌迎孟姥，独舞送阳侯。
<br>
<br>　　鼓发南湖眩标争西驿楼。并驱常诧速，非畏日光遒。
<br>
<br>　　卷88_46  「对酒行巴陵作」张说
<br>
<br>　　留侯封万户，园令寿千金。本为成王业，初由赋上林。
<br>
<br>　　繁荣安足恃，霜露递相寻。鸟哭楚山外，猿啼湘水阴。
<br>
<br>　　梦中城阙近，天畔海云深。空对忘忧酌，离忧不去心。
<br>
<br>　　卷88_47  「岳州宴姚绍之」张说
<br>
<br>　　杞梓滞江滨，光华向日新。难兄金作友，媚子玉为人。
<br>
<br>　　山水含秋兴，池亭借善邻。檐松风送静，院竹鸟来驯。
<br>
<br>　　翠写祷凭眨雕盘紫鳞。缓歌将醉舞，为拂绣衣尘。
<br>
<br>　　卷88_48  「岳州九日宴道观西阁」张说
<br>
<br>　　摇落长年叹，蹉跎远宦心。北风嘶代马，南浦宿阳禽。
<br>
<br>　　佳此黄花酌，酣馀白首吟。凉云霾楚望，饔瓯尉ａ。
<br>
<br>　　登眺思清景，谁将眷浊阴。钓歌出江雾，樵唱入山林。
<br>
<br>　　鱼以嘉名采，木为美材侵。大道由中悟，逍遥匪外寻。
<br>
<br>　　参佐多君子，词华妙赏音。留题洞庭观，望古意何深。
<br>
<br>　　卷88_49  「岳州作」张说
<br>
<br>　　水国生秋草，离居再及瓜。山川临洞穴，风日望长沙。
<br>
<br>　　物土南州异，关河北信赊。日昏闻怪鸟，地热见修蛇。
<br>
<br>　　远人梦归路，瘦马嘶去家。正有江潭月，徘徊恋九华。
<br>
<br>　　卷88_50  「游洞庭湖」张说
<br>
<br>　　平湖晓望分，仙峤气氛氲。鼓こ饲邃荆寻峰弄白云。
<br>
<br>　　江寒天一色，日静水重纹。树坐参猿啸，沙行入鹭群。
<br>
<br>　　缘源斑筱密，I径绿萝纷。洞穴传虚应，枫林觉自熏。
<br>
<br>　　双童有灵药，愿取献明君。
<br>
<br>　　卷88_51  「巴丘春作」张说
<br>
<br>　　日出洞庭水，春山挂断霞。江涔相映发，卉木共纷华。
<br>
<br>　　湘戍南浮阔，荆关北望赊。湖阴窥魍魉，丘势辨巴蛇。
<br>
<br>　　岛户巢为馆，渔人艇作家。自怜心问景，三岁客长沙。
<br>
<br>　　卷88_52  「岳州夜坐」张说
<br>
<br>　　炎洲苦三伏，永日卧孤城。赖此闲庭夜，萧条夜月明。
<br>
<br>　　独歌还太息，幽感见馀声。江近鹤时叫，山深猿屡鸣。
<br>
<br>　　息心观有欲，弃知返无名。五十知天命，吾其达此生。
<br>
<br>　　卷88_53  「别湖」张说
<br>
<br>　　念别湖去，浮舟更一临。千峰出浪险，万木抱烟深。
<br>
<br>　　南郡延恩渥，东山恋宿心。露花香欲醉，时鸟啭馀音。
<br>
<br>　　涉趣皆留赏，无奇不遍寻。莫言山水间，幽意在鸣琴。
<br>
<br>　　卷88_54  「伯奴边见归田赋因投赵侍御」张说
<br>
<br>　　尔家叹穷鸟，吾族赋归田。莫道荣枯异，同嗟世网牵。
<br>
<br>　　黄陵浮汨渚，青草会湘川。去国逾三岁，兹山老二年。
<br>
<br>　　寒^鸣舍下，昏虎卧篱前。客泪堪斑竹，离亭欲赠荃。
<br>
<br>　　放言久无次，触兴感成篇。
<br>
<br>　　卷88_55  「清远江峡山寺」张说
<br>
<br>　　流落经荒外，逍遥此梵宫。云峰吐月白，石壁淡烟红。
<br>
<br>　　宝塔灵仙涌，悬龛造化功。天香涵竹气，虚呗引松风。
<br>
<br>　　檐牖飞花入，廊房激水通。猿鸣知谷静，鱼戏辨江空。
<br>
<br>　　静默将何贵，惟应心境同。
<br>
<br>　　卷88_56  「春雨早雷」张说
<br>
<br>　　东北春风至，飘飘带雨来。拂黄先变柳，点素早惊梅。
<br>
<br>　　树蔼悬书阁，烟含作赋台。河鱼未上冻，江蛰已闻雷。
<br>
<br>　　美人宵梦著，金屏曙不开。无缘一启齿，空酌万年杯。
<br>
<br>　　卷88_57  「闻雨」张说
<br>
<br>　　穷冬万花匝，永夜百忧攒。危戍临江火，空斋入雨寒。
<br>
<br>　　断猿知屡别，嘶雁觉虚弹。心对炉灰死，颜随庭树残。
<br>
<br>　　旧恩怀未报，倾胆镜中看。
<br>
<br>　　卷88_58  「赦归在道中作」张说
<br>
<br>　　陈焦心息尽，死意不期生。何幸光华旦，流人归上京。
<br>
<br>　　愁将网共解，服与代俱明。复是三阶正，还逢四海平。
<br>
<br>　　谁能定礼乐，为国著功成。
<br>
<br>　　卷88_59  「喜度岭」张说
<br>
<br>　　东汉兴唐历，南河复禹谋。宁知瘴疠地，生入帝皇州。
<br>
<br>　　雷雨苏虫蛰，春阳放学鸠。洄沿炎海畔，登降闽山陬。
<br>
<br>　　岭路分中夏，川源得上流。见花便独笑，看草即忘忧。
<br>
<br>　　自始居重译，天星已再周。乡关绝归望，亲戚不相求。
<br>
<br>　　弃杖枯还植，穷鳞涸更浮。道消黄鹤去，运启白驹留。
<br>
<br>　　江妾晨炊黍，津童夜棹舟。盛明良可遇，莫后洛城游。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
