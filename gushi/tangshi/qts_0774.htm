<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百七十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百七十四
<br>
<br>　　卷774_1  「题春梦秋归故里」吉师老
<br>
<br>　　故国归路赊，春晚在天涯。明月夜来梦，碧山秋到家。
<br>
<br>　　开窗闻落叶，远墅见晴鸦。惊起晓庭际，莺啼桃杏花。
<br>
<br>　　卷774_2  「看蜀女转昭君变」吉师老
<br>
<br>　　妖姬未著石榴裙，自道家连锦水濉Ｌ纯诮庵千载事，
<br>
<br>　　清词堪叹九秋文。翠眉颦处楚边月，画卷开时塞外云。
<br>
<br>　　说尽绮罗当日恨，昭君传意向文君。
<br>
<br>　　卷774_3  「放猿」吉师老
<br>
<br>　　放尔千山万水身，野泉晴树好为邻。
<br>
<br>　　啼时莫近潇湘岸，明月孤舟有旅人。
<br>
<br>　　卷774_4  「鸳鸯」吉师老
<br>
<br>　　江岛餮迢拔，绿芜深处刷毛衣。
<br>
<br>　　渡头惊起一双去，飞上文君旧锦机。
<br>
<br>　　卷774_5  「巫峡听猿」吴商浩
<br>
<br>　　巴江猿啸苦，响入客舟中。孤枕破残梦，三声随晓风。
<br>
<br>　　连云波澹澹，和雾雨鳌Ｎ紫咳ゼ以叮不堪魂断空。
<br>
<br>　　卷774_6  「长安春赠友人」吴商浩
<br>
<br>　　繁华堪泣帝城春，粉堞青楼势碍云。花对玉钩帘外发，
<br>
<br>　　歌飘尘土路边闻。几多远客魂空断，何处王孙酒自醺。
<br>
<br>　　各有归程千万里，东风时节恨离群。
<br>
<br>　　卷774_7  「塞上即事」吴商浩
<br>
<br>　　身似星流迹似蓬，玉关孤望杳溟鳌：沙万里平铺月，
<br>
<br>　　晓角一声高卷风。战士殁边魂尚哭，单于猎处火犹红。
<br>
<br>　　分明更想残宵梦，故国依然在甬东。
<br>
<br>　　卷774_8  「宿山驿」吴商浩
<br>
<br>　　文战何堪功未图，又驱羸马指天衢。露华凝夜渚莲尽，
<br>
<br>　　月彩满轮山驿孤。岐路辛勤终日有，乡关音信隔年无。
<br>
<br>　　好同范蠡扁舟兴，高挂一帆归五湖。
<br>
<br>　　卷774_9  「北邙山」吴商浩
<br>
<br>　　北邙山草又青青，今日销魂事可明。绿酒醉来春未歇，
<br>
<br>　　白杨风起柳初晴。冈原旋葬松新长，年代无人阙半平。
<br>
<br>　　堪取金炉九还药，不能随梦向浮生。
<br>
<br>　　卷774_10  「秋塘晓望」吴商浩
<br>
<br>　　钟尽疏桐散曙鸦，故山烟树隔天涯。
<br>
<br>　　西风一夜秋塘晓，零落几多红藕花。
<br>
<br>　　卷774_11  「水楼感事」吴商浩
<br>
<br>　　高柳啼雨后秋，年光空感泪如流。
<br>
<br>　　满湖菱荇东归晚，闲倚南轩尽日愁。
<br>
<br>　　卷774_12  「泊舟」吴商浩
<br>
<br>　　身逐烟波魂自惊，木兰舟上一帆轻。
<br>
<br>　　云中有寺在何处，山底宿时闻磬声。
<br>
<br>　　卷774_13  「湘云」吴商浩
<br>
<br>　　□满湘江云莹空，纷纷长对水溶溶。
<br>
<br>　　日西遥望自归处，尽挂九疑千万峰。
<br>
<br>　　卷774_14  「秋闺」沈祖仙
<br>
<br>　　白马三军客，青娥十载思。玉庭霜落夜，罗幌月明时。
<br>
<br>　　炉冷蜘蛛喜，灯高熠耀期。愁多不可曙，流涕坐空帏。
<br>
<br>　　卷774_15  「秋闺」邵士彦
<br>
<br>　　斜日空庭暮，幽闺积恨盈。细风吹帐冷，微月度窗明。
<br>
<br>　　怨坐啼相续，愁眠梦不成。调琴欲有弄，畏作断肠声。
<br>
<br>　　卷774_16  「捣衣」吴大江
<br>
<br>　　沙塞秋应晚，金闺恨已空。那堪裂纨素，时许出房栊。
<br>
<br>　　杵影弄寒月，砧声调夜风。裁缝双泪尽，万里寄云中。
<br>
<br>　　卷774_17  「题慈恩塔」荆叔
<br>
<br>　　汉国山河在，秦陵草树深。暮云千里色，无处不伤心。
<br>
<br>　　卷774_18  「三湘有怀」萧静
<br>
<br>　　柳絮飞来别洛阳，梅花落后到三湘。
<br>
<br>　　世情已逐浮云散，离恨空随江水长。
<br>
<br>　　卷774_19  「九日对酒」元凛
<br>
<br>　　嘉辰复遇登高台，良朋笑语倾金。烟摊秋色正堪玩，
<br>
<br>　　风惹菊香无限来。未保乱离今日后，且谋欢洽玉山颓。
<br>
<br>　　谁知靖节当时事，空学狂歌倒载回。
<br>
<br>　　卷774_20  「中秋夜不见月」元凛
<br>
<br>　　蟾轮何事色全微，赚得佳人出绣帏。四野雾凝空寂寞，
<br>
<br>　　九霄云锁绝光辉。吟诗得句翻停笔，玩处临尊却掩扉。
<br>
<br>　　公子倚栏犹怅望，懒将红烛草堂归。
<br>
<br>　　卷774_21  「雷塘」徐振
<br>
<br>　　九重城阙悲凉尽，一聚园林怨恨长。花忆所为犹自笑，
<br>
<br>　　草知无道更应荒。诗名占得风流在，酒兴催教运祚亡。
<br>
<br>　　若问皇天惆怅事，只应斜日照雷塘。
<br>
<br>　　卷774_22  「古意」徐振
<br>
<br>　　扰扰都城晓又昏，六街车马五侯门。
<br>
<br>　　箕山渭水空明月，可是巢由绝子孙。
<br>
<br>　　卷774_23  「寄人」张K
<br>
<br>　　酷怜风月为多情，还到春时别恨生。
<br>
<br>　　倚柱寻思倍惆怅，一场春梦不分明。
<br>
<br>　　卷774_24  「武昌阻风」方泽
<br>
<br>　　江上春风留客舟，无穷归思满东流。
<br>
<br>　　与君尽日闲临水，贪看飞花忘却愁。
<br>
<br>　　卷774_25  「秋夜宿淮口」景池
<br>
<br>　　露白草犹青，淮舟倚岸停。风帆几处客，天地两河星。
<br>
<br>　　树静禽眠草，沙寒鹿过汀。明朝谁结伴，直去泛沧溟。
<br>
<br>　　卷774_26  「赠乔尊师」张鸿
<br>
<br>　　长忌时人识，有家云涧深。性惟耽嗜酒，贫不破除琴。
<br>
<br>　　静鼓三通齿，频汤一味参。知师最知我，相引坐柽阴。
<br>
<br>　　卷774_27  「村行」姚揆
<br>
<br>　　天淡雨初晴，游人恨不胜。乱山啼蜀魄，孤棹宿巴陵。
<br>
<br>　　影暗村桥柳，光寒水寺灯。罢吟思故国，窗外有渔罾。
<br>
<br>　　卷774_28  「颍川客舍」姚揆
<br>
<br>　　素琴孤剑尚闲游，谁共芳尊话唱酬。乡梦有时生枕上，
<br>
<br>　　客情终日在眉头。云拖雨脚连天去，树夹河声绕郡流。
<br>
<br>　　回首帝京归未得，不堪吟倚夕阳楼。
<br>
<br>　　卷774_29  「独不见」王训
<br>
<br>　　日晚宜春暮，风软上林朝。对酒近初节，开楼荡夜谣。
<br>
<br>　　石桥通小涧，竹路上青霄。持底谁见许，长愁成细腰。
<br>
<br>　　卷774_30  「归去来引」张炽
<br>
<br>　　归去来，归期不可违。相见旋明月，浮云共我归。
<br>
<br>　　卷774_31  「结客少年场行」虞羽客
<br>
<br>　　幽并侠少年，金络控连钱。窃符方救赵，击筑正怀燕。
<br>
<br>　　轻生辞凤阙，挥袂上祁连。陆离横宝剑，出没骛征旃。
<br>
<br>　　蒙轮恒顾敌，超乘忽争先。摧枯逾百战，拓地远三千。
<br>
<br>　　骨都魂已散，楼兰首复传。龙城含宿雾，瀚海接遥天。
<br>
<br>　　歌吹金微返，振旅玉门旋。烽火今已息，非复照甘泉。
<br>
<br>　　卷774_32  「塞上」郑渥
<br>
<br>　　出门何处问西东，指画翻为语论同。到此客头潜觉白，
<br>
<br>　　未秋山叶已飘红。帐前影落传书雁，日下声交失马翁。
<br>
<br>　　早晚回鞭复南去，大衣高盖汉乡风。
<br>
<br>　　卷774_33  「洛阳道」郑渥
<br>
<br>　　客亭门外路东西，多少喧腾事不齐。杨柳惹鞭公子醉，
<br>
<br>　　苎麻掩泪鲁人迷。通宵尘土飞山月，是处经营夹御堤。
<br>
<br>　　顷刻知音几存殁，半回依约认轮蹄。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
