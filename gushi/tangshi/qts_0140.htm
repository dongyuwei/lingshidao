<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百四十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百四十
<br>
<br>　　卷140_1  「变行路难」王昌龄
<br>
<br>　　向晚横吹悲，风动马嘶合。前驱引旗节，千里阵云匝。
<br>
<br>　　单于下阴山，砂砾空飒飒。封侯取一战，岂复念闺阁。
<br>
<br>　　卷140_2  「塞下曲四首」王昌龄
<br>
<br>　　蝉鸣空桑林，八月萧关道。出塞入塞寒，处处黄芦草。
<br>
<br>　　从来幽并客，皆共尘沙老。莫学游侠儿，矜夸紫骝好。
<br>
<br>　　饮马渡秋水，水寒风似刀。平沙日未没，黯黯见临洮。
<br>
<br>　　昔日长城战，咸言意气高。黄尘足今古，白骨乱蓬蒿。
<br>
<br>　　奉诏甘泉宫，总征天下兵。朝廷备礼出，郡国豫郊迎。
<br>
<br>　　纷纷几万人，去者无全生。臣愿节宫厩，分以赐边城。
<br>
<br>　　边头何惨惨，已葬霍将军。部曲皆相吊，燕南代北闻。
<br>
<br>　　功勋多被黜，兵马亦寻分。更遣黄龙戍，唯当哭塞云。
<br>
<br>　　卷140_3  「塞上曲」王昌龄
<br>
<br>　　秋风夜渡河，吹却雁门桑。遥见胡地猎，鞴马宿严霜。
<br>
<br>　　五道分兵去，孤军百战场。功多翻下狱，士卒但心伤。
<br>
<br>　　卷140_4  「从军行二首」王昌龄
<br>
<br>　　向夕临大荒，朔风轸归虑。平沙万里馀，飞鸟宿何处。
<br>
<br>　　虏骑猎长原，翩翩傍河去。边声摇白草，海气生黄雾。
<br>
<br>　　百战苦风尘，十年履霜露。虽投定远笔，未坐将军树。
<br>
<br>　　早知行路难，悔不理章句。
<br>
<br>　　秋草马蹄轻，角弓持弦急。去为龙城战，正值胡兵袭。
<br>
<br>　　军气横大荒，战酣日将入。长风金鼓动，白露铁衣湿。
<br>
<br>　　四起愁边声，南庭时伫立。断蓬孤自转，寒雁飞相及。
<br>
<br>　　万里云沙涨，平原冰霰涩。惟闻汉使还，独向刀环泣。
<br>
<br>　　卷140_5  「少年行二首」王昌龄
<br>
<br>　　西陵侠少年，送客短长亭。青槐夹两道，白马如流星。
<br>
<br>　　闻道羽书急，单于寇井陉。气高轻赴难，谁顾燕山铭。
<br>
<br>　　走马远相寻，西楼下夕阴。结交期一剑，留意赠千金。
<br>
<br>　　高阁歌声远，重门柳色深。夜阑须尽饮，莫负百年心。
<br>
<br>　　卷140_6  「长歌行」王昌龄
<br>
<br>　　旷野饶悲风，飕飕黄蒿草。系马倚白杨，谁知我怀抱。
<br>
<br>　　所是同袍者，相逢尽衰老。北登汉家陵，南望长安道。
<br>
<br>　　下有枯树根，上有鼯鼠窠。高皇子孙尽，千载无人过。
<br>
<br>　　宝玉频发掘，精灵其奈何。人生须达命，有酒且长歌。
<br>
<br>　　卷140_7  「悲哉行」王昌龄
<br>
<br>　　勿听白头吟，人间易忧怨。若非沧浪子，安得从所愿。
<br>
<br>　　北上太行山，临风阅吹万。长云数千里，倏忽还肤寸。
<br>
<br>　　观其微灭时，精意莫能论。百年不容息，是处生意蔓。
<br>
<br>　　始悟海上人，辞君永飞遁。
<br>
<br>　　卷140_8  「古意」王昌龄
<br>
<br>　　桃花四面发，桃叶一枝开。欲暮黄鹂啭，伤心玉镜台。
<br>
<br>　　清筝向明月，半夜春风来。
<br>
<br>　　卷140_9  「放歌行」王昌龄
<br>
<br>　　南渡洛阳津，西望十二楼。明堂坐天子，月朔朝诸侯。
<br>
<br>　　清乐动千门，皇风被九州。庆云从东来，泱漭抱日流。
<br>
<br>　　升平贵论道，文墨将何求。有诏征草泽，微诚将献谋。
<br>
<br>　　冠冕如星罗，拜揖曹与周。望尘非吾事，入赋且迟留。
<br>
<br>　　幸蒙国士识，因脱负薪裘。今者放歌行，以慰梁甫愁。
<br>
<br>　　但营数斗禄，奉养每丰羞。若得金膏遂，飞云亦可俦。
<br>
<br>　　卷140_10  「越女（《乐府诗集》作《采莲曲》）」王昌龄
<br>
<br>　　越女作桂舟，还将桂为楫。湖上水渺漫，清江不可涉。
<br>
<br>　　摘取芙蓉花，莫摘芙蓉叶。将归问夫婿，颜色何如妾。
<br>
<br>　　卷140_11  「郑县宿陶太公馆中赠冯六元二」王昌龄
<br>
<br>　　儒有轻王侯，脱略当世务。本家蓝田下，非为渔弋故。
<br>
<br>　　无何困躬耕，且欲驰永路。幽居与君近，出谷同所骛。
<br>
<br>　　昨日辞石门，五年变秋露。云龙未相感，干谒亦已屡。
<br>
<br>　　子为黄绶羁，余忝蓬山顾。京门望西岳，百里见郊树。
<br>
<br>　　飞雨祠上来，霭然关中暮。驱车郑城宿，秉烛论往素。
<br>
<br>　　山月出华阴，开此河渚雾。清光比故人，豁达展心晤。
<br>
<br>　　冯公尚戢翼，元子仍R步。拂衣易为高，沦迹难有趣。
<br>
<br>　　张范善终始，吾等岂不慕。罢酒当凉风，屈伸备冥数。
<br>
<br>　　卷140_12  「听弹风入松阕赠杨补阙」王昌龄
<br>
<br>　　商风入我弦，夜竹深有露。弦悲与林寂，清景不可度。
<br>
<br>　　寥落幽居心，飕v青松树。松风吹草白，溪水寒日暮。
<br>
<br>　　声意去复还，九变待一顾。空山多雨雪，独立君始悟。
<br>
<br>　　卷140_13  「缑氏尉沈兴宗置酒南溪留赠」王昌龄
<br>
<br>　　林色与溪古，深篁引幽翠。山尊在渔舟，棹月情已醉。
<br>
<br>　　始穷清源口，壑绝人境异。春泉滴空崖，萌草拆阴地。
<br>
<br>　　久之风榛寂，远闻樵声至。海雁时独飞，永然沧洲意。
<br>
<br>　　古时青冥客，灭迹沦一尉。吾子踌躇心，岂其纷埃事。
<br>
<br>　　缑峰信所克，济北余乃遂。齐物意已会，息肩理犹未。
<br>
<br>　　卷舒形性表，脱略贤哲议。仲月期角巾，饭僧嵩阳寺。
<br>
<br>　　卷140_14  「为张U赠阎使臣」王昌龄
<br>
<br>　　哀哀献玉人，楚国同悲辛。泣尽继以血，何由辨其真。
<br>
<br>　　赖承琢磨惠，复使光辉新。犹畏谗口疾，弃之如埃尘。
<br>
<br>　　卷140_15  「赠史昭」王昌龄
<br>
<br>　　东林月未升，廓落星与汉。是夕鸿始来，斋中起长叹。
<br>
<br>　　怀哉望南浦，眇然夜将半。但有秋水声，愁使心神乱。
<br>
<br>　　握中何为赠，瑶草已衰散。海鳞未化时，各在天一岸。
<br>
<br>　　卷140_16  「秋山寄陈谠言」王昌龄
<br>
<br>　　岩间寒事早，众山木已黄。北风何萧萧，兹夕露为霜。
<br>
<br>　　感激未能寐，中宵时慨慷。黄虫初悲鸣，玄鸟去我梁。
<br>
<br>　　独卧时易晚，离群情更伤。思君若不及，鸿雁今南翔。
<br>
<br>　　卷140_17  「出郴山口至叠石湾野人室中寄张十一」王昌龄
<br>
<br>　　槠楠无冬春，柯叶连峰稠。阴壁下苍黑，烟含清江楼。
<br>
<br>　　景开独沿曳，响答随兴酬。旦夕望吾友，如何迅孤舟。
<br>
<br>　　叠沙积为岗，崩剥雨露幽。石脉尽横亘，潜潭何时流。
<br>
<br>　　既见万古色，颇尽一物由。永与世人远，气还草木收。
<br>
<br>　　盈缩理无馀，今往何必忧。郴土群山高，耆老如中州。
<br>
<br>　　孰云议舛降，岂是娱宦游。阴火昔所伏，丹砂将尔谋。
<br>
<br>　　昨临苏耽井，复向衡阳求。同疚来相依，脱身当有筹。
<br>
<br>　　数月乃离居，风湍成阻修。野人善竹器，童子能溪讴。
<br>
<br>　　寒月波荡漾，羁鸿去悠悠。
<br>
<br>　　卷140_18  「宿灞上寄侍御_弟」王昌龄
<br>
<br>　　独饮灞上亭，寒山青门外。长云骤落日，桑枣寂已晦。
<br>
<br>　　古人驱驰者，宿此凡几代。佐邑由东南，岂不知进退。
<br>
<br>　　吾宗秉全璞，楚得G琳最。茅山就一征，柏署起三载。
<br>
<br>　　道契非物理，神交无留碍。知我沧溟心，脱略腐儒辈。
<br>
<br>　　孟冬銮舆出，阳谷群臣会。半夜驰道喧，五侯拥轩盖。
<br>
<br>　　是时燕齐客，献术蓬瀛内。甚悦我皇心，得与王母对。
<br>
<br>　　贱臣欲干谒，稽首期殒碎。哲弟感我情，问易穷否泰。
<br>
<br>　　良马足尚l，宝刀光未淬。昨闻羽书飞，兵气连朔塞。
<br>
<br>　　诸将多失律，庙堂始追悔。安能召书生，愿得论要害。
<br>
<br>　　戎夷非草木，侵逐使狼狈。虽有屠城功，亦有降虏辈。
<br>
<br>　　兵粮如山积，恩泽如雨霈。羸卒不可兴，碛地无足爱。
<br>
<br>　　若用匹夫策，坐令军围溃。不费黄金资，宁求白璧赉。
<br>
<br>　　明主忧既远，边事亦可大。荷宠务推诚，离言深慷慨。
<br>
<br>　　霜摇直指草，烛引明光。公论日夕阻，朝廷蹉跎会。
<br>
<br>　　孤城海门月，万里流光带。不应百尺松，空老钟山霭。
<br>
<br>　　卷140_19  「次汝中寄河南陈赞府」王昌龄
<br>
<br>　　汝山方联延，伊水才明灭。遥见入楚云，又此空馆月。
<br>
<br>　　纷然驰梦想，不谓远离别。京邑多欢娱，衡湘暂沿越。
<br>
<br>　　明湖春草遍，秋桂白花发。岂惟长思君，日夕在魏阙。
<br>
<br>　　卷140_20  「同从弟销南斋玩月忆山阴崔少府」王昌龄
<br>
<br>　　高卧南斋时，开帷月初吐。清辉淡水木，演漾在窗户。
<br>
<br>　　苒苒几盈虚，澄澄变今古。美人清江畔，是夜越吟苦。
<br>
<br>　　千里其如何，微风吹兰杜。
<br>
<br>　　卷140_21  「代扶风主人答」王昌龄
<br>
<br>　　杀气凝不流，风悲日彩寒。浮埃起四远，游子弥不欢。
<br>
<br>　　依然宿扶风，沽酒聊自宽。寸心亦未理，长铗谁能弹。
<br>
<br>　　主人就我饮，对我还慨叹。便泣数行泪，因歌行路难。
<br>
<br>　　十五役边地，三回讨楼兰。连年不解甲，积日无所餐。
<br>
<br>　　将军降匈奴，国使没桑干。去时三十万，独自还长安。
<br>
<br>　　不信沙场苦，君看刀箭瘢。乡亲悉零落，冢墓亦摧残。
<br>
<br>　　仰攀青松枝，恸绝伤心肝。禽兽悲不去，路傍谁忍看。
<br>
<br>　　幸逢休明代，寰宇静波澜。老马思伏枥，长鸣力已殚。
<br>
<br>　　少年与运会，何事发悲端。天子初封禅，贤良刷羽翰。
<br>
<br>　　三边悉如此，否泰亦须观。
<br>
<br>　　卷140_22  「酬鸿胪裴主簿雨后北楼见赠（一作高m诗）」王昌龄
<br>
<br>　　暮霞照新晴，归云犹相逐。有怀晨昏暇，想见登眺目。
<br>
<br>　　问礼侍彤b，题诗访茅屋。高楼多古今，陈事满陵谷。
<br>
<br>　　地久微子封，台馀孝王筑。裴回顾霄汉，豁达俯川陆。
<br>
<br>　　远水对孤城，长天向乔木。公门何清静，列戟森已肃。
<br>
<br>　　不叹携手稀，常思著鞭速。终当拂羽翰，轻举随鸿鹄。
<br>
<br>　　卷140_23  「送任五之桂林」王昌龄
<br>
<br>　　楚客醉孤舟，越水将引棹。山为两乡别，月带千里貌。
<br>
<br>　　羁谴同缯纶，僻幽闻虎豹。桂林寒色在，苦节知所效。
<br>
<br>　　卷140_24  「山中别庞十」王昌龄
<br>
<br>　　幽娟松筱径，月出寒蝉鸣。散发卧其下，谁知孤隐情。
<br>
<br>　　吟时白云合，钓处玄潭清。琼树方杳霭，凤兮保其贞。
<br>
<br>　　卷140_25  「留别伊阙张少府郭大都尉」王昌龄
<br>
<br>　　迁客就一醉，主人空金。江湖青山底，欲去仍裴回。
<br>
<br>　　郭侯未相识，策马伊川来。把手相劝勉，不应老尘埃。
<br>
<br>　　孟阳逢山旧，仙馆留清才。日晚劝趣别，风长云逐开。
<br>
<br>　　幸随板舆远，负谴何忧哉。唯有仗忠信，音书报云雷。
<br>
<br>　　卷140_26  「送韦十二兵曹」王昌龄
<br>
<br>　　县职如长缨，终日检我身。平明趋郡府，不得展故人。
<br>
<br>　　故人念江湖，富贵如埃尘。迹在戎府掾，心游天台春。
<br>
<br>　　独立浦边鹤，白云长相亲。南风忽至吴，分散还入秦。
<br>
<br>　　寒夜天光白，海净月色真。对坐论岁暮，弦悲岂无因。
<br>
<br>　　平生驰驱分，非谓杯酒仁。出处两不合，忠贞何由伸。
<br>
<br>　　看君孤舟去，且欲歌垂纶。
<br>
<br>　　卷140_27  「东京府县诸公与綦毋潜李颀相送至白马寺宿」王昌龄
<br>
<br>　　鞍马上东门，裴回入孤舟。贤豪相追送，即棹千里流。
<br>
<br>　　赤岸落日在，空波微烟收。薄宦忘机括，醉来即淹留。
<br>
<br>　　月明见古寺，林外登高楼。南风开长廊，夏夜如凉秋。
<br>
<br>　　江月照吴县，西归梦中游。
<br>
<br>　　卷140_28  「送东林廉上人归庐山」王昌龄
<br>
<br>　　石溪流已乱，苔径人渐微。日暮东林下，山僧还独归。
<br>
<br>　　昔为庐峰意，况与远公违。道性深寂寞，世情多是非。
<br>
<br>　　会寻名山去，岂复望清辉。
<br>
<br>　　卷140_29  「留别武陵袁丞」王昌龄
<br>
<br>　　皇恩暂迁谪，待罪逢知己。从此武陵溪，孤舟二千里。
<br>
<br>　　桃花遗古岸，金涧流春水。谁识马将军，忠贞抱生死。
<br>
<br>　　卷140_30  「别刘」王昌龄
<br>
<br>　　天地寒更雨，苍茫楚城阴。一尊广陵酒，十载衡阳心。
<br>
<br>　　倚仗不可料，悲欢岂易寻。相逢成远别，后会何如今。
<br>
<br>　　身在江海上，云连京国深。行当务功业，策马何。
<br>
<br>　　卷140_31  「岳阳别李十七越宾」王昌龄
<br>
<br>　　相逢楚水寒，舟在洞庭驿。具陈江波事，不异沦弃迹。
<br>
<br>　　杉上秋雨声，悲切蒹葭夕。弹琴收馀响，来送千里客。
<br>
<br>　　平明孤帆心，岁晚济代策。时在身未充，潇湘不盈画。
<br>
<br>　　湖小洲渚联，澹淡烟景碧。鱼鳖自有性，龟龙无能易。
<br>
<br>　　谴黜同所安，风土任所适。闭门观玄化，携手遗损益。
<br>
<br>　　卷140_32  「留别岑参兄弟」王昌龄
<br>
<br>　　江城建业楼，山尽沧海头。副职守兹县，东南棹孤舟。
<br>
<br>　　长安故人宅，秣马经前秋。便以风雪暮，还为纵饮留。
<br>
<br>　　貂蝉七叶贵，鸿鹄万里游。何必念钟鼎，所在烹肥牛。
<br>
<br>　　为君啸一曲，且莫弹箜篌。徒见枯者艳，谁言直如钩。
<br>
<br>　　岑家双琼树，腾光难为俦。谁言青门悲，俯期吴山幽。
<br>
<br>　　日西石门峤，月吐金陵洲。追随探灵怪，岂不骄王侯。
<br>
<br>　　卷140_33  「送刘Y虚归取宏词解」王昌龄
<br>
<br>　　太清闻海鹤，游子引乡眄。声随羽仪远，势与归云便。
<br>
<br>　　青桂春再荣，白云暮来变。迁飞在礼仪，岂复泪如霰。
<br>
<br>　　卷140_34  「巴陵别刘处士」王昌龄
<br>
<br>　　刘生隐岳阳，心远洞庭水。偃帆入山郭，一宿楚云里。
<br>
<br>　　竹映秋馆深，月寒江风起。烟波桂阳接，日夕数千里。
<br>
<br>　　袅袅清夜猿，孤舟坐如此。湘中有来雁，雨雪候音旨。
<br>
<br>　　卷140_35  「宿裴氏山庄」王昌龄
<br>
<br>　　苍苍竹林暮，吾亦知所投。静坐山斋月，清溪闻远流。
<br>
<br>　　西峰下微雨，向晓白云收。遂解尘中组，终南春可游。
<br>
<br>　　卷140_36  「淇上酬薛据兼寄郭微（一作高m诗）」王昌龄
<br>
<br>　　自从别京华，我心乃萧索。十年守章句，万里空寥落。
<br>
<br>　　北上登蓟门，茫茫见沙漠。倚剑对风尘，慨然思卫霍。
<br>
<br>　　拂衣去燕赵，驱马怅不乐。天长沧洲路，日暮邯郸郭。
<br>
<br>　　酒肆或淹留，渔泽屡栖泊。独行备艰难，孰辞干鼎镬。
<br>
<br>　　皇情念淳古，时俗何浮薄。理道须任贤，安人在求瘼。
<br>
<br>　　故交负奇才，逸气包謇谔。隐轸经济策，纵横建安作。
<br>
<br>　　才望忽先鸣，风期无宿诺。飘u劳州县，迢递限言谑。
<br>
<br>　　东驰眇贝丘，西顾弥虢略。淇水徒自深，浮云不堪托。
<br>
<br>　　吾谋适可用，天道岂辽廓。不然买山田，一身与耕凿。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
