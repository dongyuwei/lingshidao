<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百三十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百三十三
<br>
<br>　　卷333_1  「秋夜闲居即事寄庐山郑员外、蜀郡符处士」杨巨源
<br>
<br>　　忧思繁未整，良辰会无由。引领迟佳音，星纪屡以周。
<br>
<br>　　蓬阆绝华耀，况乃处穷愁。坠叶寒拥砌，灯火夜悠悠。
<br>
<br>　　开琴弄清弦，窥月俯澄流。冉冉鸿雁度，萧萧帷箔秋。
<br>
<br>　　怅怀石门咏，缅慕碧鸡游。仿佛蒙颜色，崇兰隐芳洲。
<br>
<br>　　卷333_2  「独不见」杨巨源
<br>
<br>　　东风艳阳色，柳绿花如霰。竞理同心鬟，争持合欢扇。
<br>
<br>　　香传贾娘手，粉离何郎面。最恨卷帘时，含情独不见。
<br>
<br>　　卷333_3  「题赵孟庄」杨巨源
<br>
<br>　　管鲍化为尘，交友存如线。升堂俱自媚，得路难相见。
<br>
<br>　　懿君敦三益，颓俗期一变。心同袭芝兰，气合回霜霰。
<br>
<br>　　石门云卧久，玉洞花寻遍。王F爱旌旗，梁竦劳州县。
<br>
<br>　　烟鸿秋更远，天马寒愈健。愿事郭先生，青囊书几卷。
<br>
<br>　　卷333_4  「辞魏博田尚书出境后，感恩恋德，因登丛台」杨巨源
<br>
<br>　　荐书及龙钟，此事镂心骨。亲知殊，徒御方咄咄。
<br>
<br>　　丛台邯郸郭，台上见新月。离恨始分明，归思更超忽。
<br>
<br>　　怀仁泪空尽，感事情又发。他时h履声，晓日照丹阙。
<br>
<br>　　卷333_5  「夏日苦热，同长孙主簿过仁寿寺纳凉」杨巨源
<br>
<br>　　火入天地炉，南方正何剧。四郊长云红，六合太阳赤。
<br>
<br>　　赫赫沸泉壑，焰焰焦砂石。思减祝融权，期匡诸子宅。
<br>
<br>　　因投竹林寺，一问青莲客。心空得清凉，理证等喧寂。
<br>
<br>　　开襟天籁回，步履雨花积。微风动珠帘，惠气入瑶席。
<br>
<br>　　境闲性方谧，尘远趣皆适。淹驾殊未还，朱栏敞虚碧。
<br>
<br>　　卷333_6  「送李虞仲秀才归东都，因寄元李二友」杨巨源
<br>
<br>　　高翼闲未倦，孤云旷无期。晴霞海西畔，秋草燕南时。
<br>
<br>　　邺中多上才，耿耿丹霄姿。顾我于逆旅，与君发光仪。
<br>
<br>　　同将儒者方，获忝携人知。幽兰与芳佩，寒玉锵美词。
<br>
<br>　　旧友在伊洛，鸣蝉思山陂。到来再春风，梦尽双琼枝。
<br>
<br>　　素业且无负，青冥殊未迟。南桥天气好，脉脉一相思。
<br>
<br>　　卷333_7  「和卢谏议朝回书情即事寄两省阁老兼呈二起居谏院诸院长」杨巨源
<br>
<br>　　宠位资寂用，回头怜二疏。超遥比鹤性，皎洁同僧居。
<br>
<br>　　华组澹无累，单床欢有馀。题诗天风洒，属思红霞舒。
<br>
<br>　　蔼蔼延x东，晨光映林初。炉香深内殿，山色明前除。
<br>
<br>　　对客默焚稿，何人知谏书。全仁气逾劲，大辨言甚徐。
<br>
<br>　　逸步寄青琐，闲吟亲绮疏。清辉被鸾渚，瑞蔼含龙渠。
<br>
<br>　　谢监营野墅，陶公爱吾庐。悠然远者怀，圣代飘长裾。
<br>
<br>　　端弼缉元化，至音生太虚。一戎殄偾梗重译充储胥。
<br>
<br>　　借地种寒竹，看云忆春蔬。灵机栖杳冥，谈笑登轩车。
<br>
<br>　　晚迹识麒麟，秋英见芙蕖。危言直且庄，旷抱郁以摅。
<br>
<br>　　志业耿冰雪，光容粲[_.时贤俨仙掖，气谢心何如。
<br>
<br>　　卷333_8  「奉酬窦郎中早入省苦寒见寄」杨巨源
<br>
<br>　　玄冥怒含风，群物戒严节。空山顽石破，幽涧层冰裂。
<br>
<br>　　题诗金华彦，接武丹霄烈。旷怀玉京云，孤唱粉垣雪。
<br>
<br>　　穷阴总凝Z，正气直肃杀。天狼看坠地，霜兔敢拒穴。
<br>
<br>　　悠然蓬蒿士，亦得奉朝谒。羸骖苦迟迟，单仆怨切切。
<br>
<br>　　端闱仙阶邃，广陌冻桥滑。旭日鸳鹭行，瑞烟芙蓉阙。
<br>
<br>　　司寒申郑重，成岁在凛冽。谢监逢酒时，袁生闭门月。
<br>
<br>　　渐思霜霰减，欲报阳和发。谁家挟纩心，何地当垆热。
<br>
<br>　　惨舒能一改，恭听远者说。
<br>
<br>　　卷333_9  「野园献果呈员外」杨巨源
<br>
<br>　　西园果初熟，上客心逾惬。凝粉乍辞枝，飘红仍带叶。
<br>
<br>　　幽姿写琼实，殷彩呈妆颊。持此赠佳期，清芬罗袖`.
<br>
<br>　　卷333_10  「大堤曲」杨巨源
<br>
<br>　　二八婵娟大堤女，开垆相对依江渚。待客登楼向水看，
<br>
<br>　　邀郎卷幔临花语。细雨魇芰荷，巴东商侣挂帆多。
<br>
<br>　　自传芳酒鸷煨洌谁调妍妆回翠娥。珍簟华灯夕阳后，
<br>
<br>　　当垆理瑟矜纤手。月落星微五鼓声，春风摇荡窗前柳。
<br>
<br>　　岁岁逢迎沙岸间，北人多识绿云鬟。无端嫁与五陵少，
<br>
<br>　　离别烟波伤玉颜。
<br>
<br>　　卷333_11  「杨花落」杨巨源
<br>
<br>　　北斗南回春物老，红英落尽绿尚早。韶风澹荡无所依，
<br>
<br>　　偏惜垂杨作春好。此时可怜杨柳花，荥盈艳曳满人家。
<br>
<br>　　人家女儿出罗幕，静扫玉庭待花落。宝环纤手捧更飞，
<br>
<br>　　翠羽轻裾承不著。历历瑶琴舞金陈，菲红拂黛怜玉人。
<br>
<br>　　东园桃李芳已歇，独有杨花娇暮春。
<br>
<br>　　卷333_12  「月宫词」杨巨源
<br>
<br>　　宫中月明何所似，如积如流满田地。迥过前殿曾学眉，
<br>
<br>　　回照长门惯催泪。昭阳昨夜秋风来。绮阁金铺情影开。
<br>
<br>　　藻井浮花共陵乱，玉阶零露相裴回。稍映明河泛仙驭，
<br>
<br>　　满窗犹在更衣处。管弦回烛无限情。环凭栏不能去。
<br>
<br>　　皎皎苍苍千里同，穿烟飘叶九门通。珠帘欲卷畏成水，
<br>
<br>　　瑶席初陈惊似空。复值君王事欢宴，宫女三千一时见。
<br>
<br>　　飞盖愁看素晕低，称觞愿踏清辉遍。江上无云夜可怜，
<br>
<br>　　冒沙披浪自婵娟。若共心赏风流夜，那比高高太液前。
<br>
<br>　　卷333_13  「赠从弟茂卿（时欲北游）」杨巨源
<br>
<br>　　吾从骥足杨茂卿，性灵且奇才甚清。海内方微风雅道，
<br>
<br>　　邺中更有文章盟。扣寂由来在渊思，搜奇本自通禅智。
<br>
<br>　　王维证时符水月，杜甫狂处遗天地。流水东西岐路分，
<br>
<br>　　幽州迢递旧来闻。若为向北驱疲马，山似寒空塞似云。
<br>
<br>　　卷333_14  「乌啼曲赠张评事」杨巨源
<br>
<br>　　可怜杨叶复杨花，雪净烟深碧玉家。乌栖不定枝条弱，
<br>
<br>　　城头夜半声哑哑。浮萍流荡门前水，任I芙蓉莫堕沙。
<br>
<br>　　卷333_15  「端午日伏蒙内侍赐晨服」杨巨源
<br>
<br>　　彩缕纤仍丽，凌风卷复开。方应五日至，应自九天来。
<br>
<br>　　在笥清光发，当轩暑气回。遥知及时节，刀尺火云催。
<br>
<br>　　卷333_16  「胡姬词」杨巨源
<br>
<br>　　妍艳照江头，春风好客留。当垆知妾惯，送酒为郎羞。
<br>
<br>　　香渡传蕉扇，妆成上竹楼。数钱怜皓腕，非是不能留。
<br>
<br>　　卷333_17  「春日有赠」杨巨源
<br>
<br>　　堤暖柳丝斜，风光属谢家。晚心应恋水，春恨定因花。
<br>
<br>　　步远怜芳草，归迟见绮霞。由来感情思，独自惜年华。
<br>
<br>　　卷333_18  「襄阳乐」杨巨源
<br>
<br>　　闲随少年去，试上大堤游。画角栖乌起，清弦过客愁。
<br>
<br>　　碑沉楚山石，珠彻汉江秋。处处风情好，卢家更上楼。
<br>
<br>　　卷333_19  「关山月」杨巨源
<br>
<br>　　苍茫临故关，迢递照秋山。万里平芜静，孤城落叶闲。
<br>
<br>　　露浓栖雁起，天远戍兵还。复映征西府，光深组练间。
<br>
<br>　　卷333_20  「长城闻笛」杨巨源
<br>
<br>　　孤城笛满林，断续共霜砧。夜月降羌泪，秋风老将心。
<br>
<br>　　静过寒垒遍，暗入故关深。惆怅梅花落，山川不可寻。
<br>
<br>　　卷333_21  「春晚东归留赠李功曹」杨巨源
<br>
<br>　　芳田岐路斜，脉脉惜年华。云路青丝骑，香含翠页怠
<br>
<br>　　歌声仍隔水，醉色未侵花。唯有怀乡客，东飞羡曙鸦。
<br>
<br>　　卷333_22  「送殷员外使北蕃」杨巨源
<br>
<br>　　二轩将雨露，万里入烟沙。和气生中国，薰风属外家。
<br>
<br>　　塞芦随雁影，关柳拂驼花。努力黄云北，仙曹有雉车。
<br>
<br>　　卷333_23  「送许侍御充云南哀册使判官」杨巨源
<br>
<br>　　万里永昌城，威仪奉圣明。冰心瘴江冷，霜宪漏天晴。
<br>
<br>　　荒外开亭候，云南降旆旌。他时功自许，绝域转哀荣。
<br>
<br>　　卷333_24  「秋日题陈宗儒圃亭，凄然感旧」杨巨源
<br>
<br>　　曾随何水部，待月东亭宿。今日重凭栏，清风空在竹。
<br>
<br>　　前山依旧碧，闲草经秋绿。时物方宛然，蛛丝一何速。
<br>
<br>　　卷333_25  「和郑少师相公题慈恩寺禅院」杨巨源
<br>
<br>　　旧寺长桐孙，朝天是圣恩。谢公诗更老，萧傅道方尊。
<br>
<br>　　白法知深得，苍生要重论。若为将此望，心地向空门。
<br>
<br>　　卷333_26  「同赵校书题普救寺」杨巨源
<br>
<br>　　东门高处天，一望几悠然。白浪过城下，青山满寺前。
<br>
<br>　　尘光分驿道，岚色到人烟。气象须文字，逢君大雅篇。
<br>
<br>　　卷333_27  「春日与刘评事过故证上人院」杨巨源
<br>
<br>　　曾共刘咨议，同时事道林。与君方掩泪，来客是知心。
<br>
<br>　　阶雪凌春积，钟烟向夕深。依然旧童子，相送出花阴。
<br>
<br>　　卷333_28  「春雪题兴善寺广宣上人竹院」杨巨源
<br>
<br>　　皎洁青莲客，焚香对雪朝。竹内催淅沥，花雨让飘u.
<br>
<br>　　触石和云积，萦池拂水消。只应将日月，颜色不相饶。
<br>
<br>　　卷333_29  「清明日后土祠送田彻」杨巨源
<br>
<br>　　清明千万家，处处是年华。榆柳芳辰火，梧桐今日花。
<br>
<br>　　祭祠结云绮，游陌拥香车。惆怅田郎去，原回烟树斜。
<br>
<br>　　卷333_30  「酬令狐员外直夜书怀见寄」杨巨源
<br>
<br>　　花枝暖欲舒，粉署夜方初。世职推传盛，春刑是减馀。
<br>
<br>　　芸香能护字，铅椠善呈书。此地从头白，经年望雉车。
<br>
<br>　　卷333_31  「题表丈三大夫书斋」杨巨源
<br>
<br>　　盛府自莲花，群公是岁华。兰姿丈人圃，松色大夫家。
<br>
<br>　　素卷堆瑶席，朱弦映绛纱。诗题三百首，高韵照春霞。
<br>
<br>　　卷333_32  「春日送沈赞府归浔阳觐叔父」杨巨源
<br>
<br>　　浔阳阮咸宅，九派竹林前。花屿高如浪，云峰远似天。
<br>
<br>　　江声在南巷，海气入东田。才子今朝去，风涛思渺然。
<br>
<br>　　卷333_33  「与李文仲秀才同赋泛酒花诗」杨巨源
<br>
<br>　　若道春无赖，飞花合逐风。巧知人意里，解入酒杯中。
<br>
<br>　　香湿胜含露，光摇似泛空。请君回首看，几片舞芳丛。
<br>
<br>　　卷333_34  「登宁州城楼」杨巨源
<br>
<br>　　宋玉本悲秋，今朝更上楼。清波城下去，此意重悠悠。
<br>
<br>　　晚菊临杯思，寒山满郡愁。故关非内地，一为汉家羞。
<br>
<br>　　卷333_35  「同薛侍御登黎阳县楼眺黄河」杨巨源
<br>
<br>　　倚槛恣流目，高城临大川。九回纡白浪，一半在青天。
<br>
<br>　　气肃晴空外，光翻晓日边。开襟值佳景，怀抱更悠然。
<br>
<br>　　卷333_36  「和权相公南园闲涉寄广宣上人」杨巨源
<br>
<br>　　浩气抱天和，闲园载酒过。步因秋景旷，心向晚云多。
<br>
<br>　　翠玉思回凤，玄珠肯在鹅。问师登几地，空性奈诗何。
<br>
<br>　　卷333_37  「供奉定法师归安南」杨巨源
<br>
<br>　　故乡南越外，万里白云峰。经论辞天去，香花入海逢。
<br>
<br>　　鹭涛清梵彻，蜃阁化城重。心到长安陌，交州后夜钟。
<br>
<br>　　卷333_38  「池上竹」杨巨源
<br>
<br>　　一丛婵娟色，四面清冷波。气润晚烟重，光闲秋露多。
<br>
<br>　　翠筠入疏柳，清影拂圆荷。岁晏琅\实，心期有凤过。
<br>
<br>　　卷333_39  「长安春游」杨巨源
<br>
<br>　　凤城春报曲江头，上客年年是胜游。日暖云山当广陌，
<br>
<br>　　天清丝管在高楼。茏葱树色分仙阁，缥缈花香泛御沟。
<br>
<br>　　桂壁朱门新邸第，汉家恩泽问侯。
<br>
<br>　　卷333_40  「送定法师归蜀，法师即红楼院供奉广宣上人兄弟」杨巨源
<br>
<br>　　凤城初日照红楼，禁寺公卿识惠休。诗引棣华沾一雨，
<br>
<br>　　经分贝叶向双流。孤猿学定前山夕，远雁伤离几地秋。
<br>
<br>　　空性碧云无处所，约公曾许剡溪游。
<br>
<br>　　卷333_41  「早朝」杨巨源
<br>
<br>　　钟声清禁才应彻，漏报仙闱俨已开。双阙薄烟笼菡萏，
<br>
<br>　　九成初日照蓬莱。朝时但向丹墀拜，仗下方从碧殿回。
<br>
<br>　　圣道逍遥更何事，愿将巴曲赞康哉。
<br>
<br>　　卷333_42  「赠张将军」杨巨源
<br>
<br>　　关西诸将揖容光，独立营门剑有霜。知爱鲁连归海上，
<br>
<br>　　肯令王翦在频阳。天晴红帜当山满，日暮清笳入塞长。
<br>
<br>　　年少功高人最羡，汉家坛树月苍苍。
<br>
<br>　　卷333_43  「和侯大夫秋原山观征人回」杨巨源
<br>
<br>　　两河战罢万方清，原上军回识旧营。立马望云秋塞静，
<br>
<br>　　射雕临水晚天晴。戍闲部伍分岐路，地远家乡寄旆旌。
<br>
<br>　　圣代止戈资庙略，诸侯不复更长征。
<br>
<br>　　卷333_44  「送人过卫州」杨巨源
<br>
<br>　　忆昔征南府内游，君家东x最淹留。纵横联句长侵晓，
<br>
<br>　　次第看花直到秋。论旧举杯先下泪，伤离临水更登楼。
<br>
<br>　　相思前路几回首，满眼青山过卫州。
<br>
<br>　　卷333_45  「寄中书同年舍人」杨巨源
<br>
<br>　　晴明紫阁最高峰，仙掖开帘范彦龙。五色天书词焕烂，
<br>
<br>　　九华春殿语从容。彩毫应染炉烟细，清仍含玉漏重。
<br>
<br>　　二十年前同日喜，碧霄何路得相逢。
<br>
<br>　　卷333_46  「酬于驸马二首」杨巨源
<br>
<br>　　绮陌尘香曙色分，碧山如画又逢君。蛟藏秋月一片水，
<br>
<br>　　骥锁晴空千尺云。戚里旧知何驸马，诗家今得鲍参军。
<br>
<br>　　阳和本是烟霄曲，须向花间次第闻。
<br>
<br>　　芳时碧落心应断，今日清词事不同。瑶草秋残仙圃在，
<br>
<br>　　彩云天远凤楼空。晴花暖送金羁影，凉叶寒生玉簟风。
<br>
<br>　　长得闻诗欢自足，会看春露湿兰丛。
<br>
<br>　　卷333_47  「将归东都寄令狐舍人」杨巨源
<br>
<br>　　绿杨红杏满城春，一骑悠悠万井尘。岐路未关今日事，
<br>
<br>　　风光欲醉长年人。闲过绮陌寻高寺，强对朱门谒近臣。
<br>
<br>　　多病晚来还有策，雒阳山色旧相亲。
<br>
<br>　　卷333_48  「寄江州白司马」杨巨源
<br>
<br>　　江州司马平安否，惠远东林住得无。湓浦曾闻似衣带，
<br>
<br>　　庐峰见说胜香炉。题诗岁晏离鸿断，望阙天遥病鹤孤。
<br>
<br>　　莫谩拘牵雨花社，青云依旧是前途。
<br>
<br>　　卷333_49  「薛司空自青州归朝」杨巨源
<br>
<br>　　天眷君陈久在东，归朝人看大司空。黄河岸畔长无事，
<br>
<br>　　沧海东边独有功。已变畏途成雅俗，仍过旧里揖秋风。
<br>
<br>　　一门累叶凌烟阁，次第仪形汉上公。
<br>
<br>　　卷333_50  「送章孝标校书归杭州因寄白舍人」杨巨源
<br>
<br>　　曾过灵隐江边寺，独宿东楼看海门。潮色银河铺碧落，
<br>
<br>　　日光金柱出红盆。不妨公事资高卧，无限诗情要细论。
<br>
<br>　　若访郡人徐孺子，应须骑马到沙村。
<br>
<br>　　卷333_51  「述旧纪勋寄太原李光颜侍中二首」杨巨源
<br>
<br>　　玉塞含凄见雁行，北垣新诏拜龙骧。弟兄间世真飞将，
<br>
<br>　　貔虎归时似故乡。鼓角因风飘朔气，旌旗映水发秋光。
<br>
<br>　　河源收地心犹壮，笑向天西万里霜。
<br>
<br>　　倚天长剑截云孤，报国纵横见丈夫。五载登坛真宰相，
<br>
<br>　　六重分阃正司徒。曾闻转战平坚寇，共说题诗压腐儒。
<br>
<br>　　料敌知机在方寸，不劳心力讲阴符。
<br>
<br>　　卷333_52  「酬卢员外」杨巨源
<br>
<br>　　谢傅旌旗控上游，卢郎樽俎借前筹。舜城风土临清庙，
<br>
<br>　　魏国山川在白楼。云寺当时接高步，水亭今日又同游。
<br>
<br>　　满筵旧府笙歌在，独有羊昙最泪流。
<br>
<br>　　卷333_53  「古意赠王常侍」杨巨源
<br>
<br>　　绣户纱窗北里深，香风暗动凤凰簪。组r常在佳人手。
<br>
<br>　　刀尺空摇寒女心。欲学齐讴逐云管，还思楚练拂霜砧。
<br>
<br>　　东家少妇当机织，应念无衣雪满林。
<br>
<br>　　卷333_54  「送裴中丞出使」杨巨源
<br>
<br>　　一清淮甸假朝纲，金印初迎细柳黄。辞阙天威和雨露，
<br>
<br>　　出关春色避风霜。龙韬何必陈三略，虎旅由来肃万方。
<br>
<br>　　宣谕生灵真重任，回轩应问石渠郎。
<br>
<br>　　卷333_55  「送绛州卢使君」杨巨源
<br>
<br>　　应将清净结心期，又共阳和到郡时。绛老问年须算字，
<br>
<br>　　庾公逢月要题诗。朱栏迢递因高胜，粉堞清明欲下迟。
<br>
<br>　　他日征还作霖雨，不须求赛敬亭祠。
<br>
<br>　　卷333_56  「赠李傅」杨巨源
<br>
<br>　　知因公望掩能文，誓激明诚在致君。曾罢双旌瞻白日，
<br>
<br>　　犹将一剑许黄云。摇窗竹色留僧语，入院松声共鹤闻，
<br>
<br>　　莫被此心生晚计，镇南人忆杜将军。
<br>
<br>　　卷333_57  「上裴中丞」杨巨源
<br>
<br>　　六年西掖弘汤诰，三捷东堂总汉科。政引风霜成物色，
<br>
<br>　　语回天地到阳和。清威更助朝端重，圣泽曾随笔下多。
<br>
<br>　　应笑白须扬执戟，可怜春日老如何。
<br>
<br>　　卷333_58  「和人与人分惠赐冰」杨巨源
<br>
<br>　　天水藏来玉堕空，先颁密署几人同。映盘皎洁非资月，
<br>
<br>　　披扇清凉不在风。莹质方从纶阁内，凝辉更向画堂中。
<br>
<br>　　丽词珍贶难双有，迢递金舆殿角东。
<br>
<br>　　卷333_59  「观打球有作」杨巨源
<br>
<br>　　亲扫球场如砥平，龙骧骤马晓光晴。入门百拜瞻雄势，
<br>
<br>　　动地三军唱好声。玉勒回时沾赤汗，花i分处拂红缨。
<br>
<br>　　欲令四海氛烟静，杖底纤尘不敢生。
<br>
<br>　　卷333_60  「早春即事呈刘员外」杨巨源
<br>
<br>　　明朝晴暖即相随，肯信春光被雨欺。且任文书堆案上，
<br>
<br>　　免令杯酒负花时。马蹄经历须应遍，莺语叮咛已怪迟。
<br>
<br>　　更待杂芳成艳锦，邺中争唱仲宣诗。
<br>
<br>　　卷333_61  「送司徒童子」杨巨源
<br>
<br>　　卫多君子鲁多儒，七岁闻天笑舞雩。光彩春风初转蕙，
<br>
<br>　　性灵秋水不藏珠。两经在口知名小，百拜垂髫禀气殊。
<br>
<br>　　况复元侯旌尔善，桂林枝上得g雏。
<br>
<br>　　卷333_62  「寄昭应王丞」杨巨源
<br>
<br>　　武皇金辂辗香尘，每岁朝元及此辰。光动泉心初浴日，
<br>
<br>　　气蒸山腹总成春。讴歌已入云韶曲，词赋方归侍从臣。
<br>
<br>　　瑞霭朝朝犹望幸，天教赤县有诗人。
<br>
<br>　　卷333_63  「酬崔博士」杨巨源
<br>
<br>　　自知顽叟更何能，唯学雕虫谬见称。长被有情邀唱和，
<br>
<br>　　近来无力更祗承。青松树杪三千鹤，白玉壶中一片冰。
<br>
<br>　　今日为君书壁右，孤城莫怕世人憎。
<br>
<br>　　卷333_64  「酬裴舍人见寄」杨巨源
<br>
<br>　　谁道重迁是旧班，自将霄汉比乡关。二妃楼下宜临水，
<br>
<br>　　五老祠西好看山。再葺吾庐心已足，每来公府路常闲。
<br>
<br>　　诗陪亚相逾三纪，石笥烟霞不共攀。
<br>
<br>　　卷333_65  「和刘员外陪韩仆射野亭公宴」杨巨源
<br>
<br>　　好客风流玳瑁簪，重檐高幕晓沈沈。绮筵霜重旌旗满，
<br>
<br>　　玉帐天清丝管声。繁戏徒过鲁儒目，众欢方集汉郎心。
<br>
<br>　　寒笳一曲严城暮，云骑连嘶香外林。
<br>
<br>　　卷333_66  「酬崔驸马惠笺百张兼贻四韵」杨巨源
<br>
<br>　　百张云样乱花开，七字文头艳锦回。浮碧空从天上得，
<br>
<br>　　殷红应自日边来。捧持价重凌云叶，封裹香深笑海苔。
<br>
<br>　　满箧清光应照眼，欲题凡韵辄裴回。
<br>
<br>　　卷333_67  「赠史开封」杨巨源
<br>
<br>　　天低荒草誓师坛，邓艾心知战地宽。鼓角迥临霜野曙，
<br>
<br>　　旌旗高对雪峰寒。五营向水红尘起，一剑当风白日看。
<br>
<br>　　曾从伏波征绝域，碛西蕃部怯金鞍。
<br>
<br>　　卷333_68  「奉寄通州元九侍御」杨巨源
<br>
<br>　　大明宫殿郁苍苍，紫禁龙楼直署香。九陌华轩争道路，
<br>
<br>　　一枝寒玉任烟霜。须听瑞雪传心语，莫被啼猿续泪行。
<br>
<br>　　共说圣朝容直气，期君新岁奉恩光。
<br>
<br>　　卷333_69  「赠浑钜中允」杨巨源
<br>
<br>　　公子髫年四海闻，城南侍猎雪。马盘旷野弦开月，
<br>
<br>　　雁落寒原箭在云。曾向天西穿虏阵，惯游花下领儒群。
<br>
<br>　　一枝琼萼朝光好，彩服飘飘从冠军。
<br>
<br>　　卷333_70  「重送胡大夫赴振武」杨巨源
<br>
<br>　　向年擢桂儒生业，今日分茅圣主恩。旌旆仍将过乡路，
<br>
<br>　　轩车争看出都门。人间文武能双捷，天下安危待一论。
<br>
<br>　　布惠宣威大夫事，不妨诗思许琴尊。
<br>
<br>　　卷333_71  「送陈判官罢举赴江外」杨巨源
<br>
<br>　　练思多时冰雪清，拂衣无语别书生。莫将甲乙为前累，
<br>
<br>　　不废烟霄是此行。定爱红云燃楚色，应看白雨打江声。
<br>
<br>　　心期玉帐亲台位，魏勃因君说姓名。
<br>
<br>　　卷333_72  「奉和裴相公」杨巨源
<br>
<br>　　竹寺题名一半空，衰荣三十六人中。在生本要求知己，
<br>
<br>　　垂老应怜值相公。敢望燮和回旧律，任应时节到春风。
<br>
<br>　　若为问得苍苍意，造化无言自是功。
<br>
<br>　　卷333_73  「和大夫边春呈长安亲故」杨巨源
<br>
<br>　　严城吹笛思寒梅，二月冰河一半开。紫陌诗情依旧在，
<br>
<br>　　黑山弓力畏春来。游人曲岸看花发，走马平沙猎雪回。
<br>
<br>　　旌旆朝天不知晚，将星高处近三台。
<br>
<br>　　卷333_74  「张郎中段员外初直翰林报寄长句」杨巨源
<br>
<br>　　秋空如练瑞云明，天上人间莫问程。丹凤词头供二妙，
<br>
<br>　　金銮殿角直三清。方瞻北极临星月，犹向南班滞姓名。
<br>
<br>　　启沃朝朝深禁里，香炉烟外是公卿。
<br>
<br>　　卷333_75  「奉酬端公春雪见寄」杨巨源
<br>
<br>　　造化多情状物亲，剪花铺玉万重新。闲飘上路呈丰岁，
<br>
<br>　　狂舞中庭学醉春。兴逸何妨寻剡客，唱高还肯寄巴人。
<br>
<br>　　遥知独立芝兰阁，满眼清光压俗尘。
<br>
<br>　　卷333_76  「卢郎中拜陵遇雪蒙见召因寄」杨巨源
<br>
<br>　　南宫使者有光辉，欲拜诸陵瑞雪飞。O叶已修青玉荐，
<br>
<br>　　柳花仍拂赤车衣。应同谷口寻春去，定似山阴带月归。
<br>
<br>　　寒冷出郊犹未得，羡公将事看芳菲。
<br>
<br>　　卷333_77  「冬夜陪丘侍御先辈听崔校书弹琴」杨巨源
<br>
<br>　　雪满中庭月映林，谢家幽赏在瑶琴。楚妃波浪天南远，
<br>
<br>　　蔡女烟沙漠北深。顾盼何曾因误曲，殷勤终是感知音。
<br>
<br>　　若将雅调开诗兴，未抵丘迟一片心。
<br>
<br>　　卷333_78  「元日含元殿下立仗丹凤楼门下宣赦相公称贺二首」杨巨源
<br>
<br>　　天垂台耀扫偾梗寿献香山祝圣明。丹凤楼前歌九奏，
<br>
<br>　　金鸡竿下鼓千声。衣冠南面薰风动，文字东方喜气生。
<br>
<br>　　从此登封资庙略，两河连海一时清。
<br>
<br>　　临轩启扇似云收，率土朝天剧水流。瑞色含春当正殿，
<br>
<br>　　香烟捧日在高楼。三朝气蚤迎恩泽，万岁声长绕冕旒。
<br>
<br>　　请问汉家功第一，麒麟阁上识侯。
<br>
<br>　　卷333_79  「元日观朝」杨巨源
<br>
<br>　　北极长尊报圣期，周家何用问元龟。天颜入曙千官拜，
<br>
<br>　　元日迎春万物知。阊阖回临黄道正，衣裳高对碧山垂。
<br>
<br>　　微臣愿献尧人祝，寿酒年年太液池。
<br>
<br>　　卷333_80  「题贾巡官林亭」杨巨源
<br>
<br>　　白鸟闲栖亭树枝，绿樽仍对菊花篱。许询本爱交禅侣，
<br>
<br>　　陈由来是好儿。明月出云秋馆思，远泉经雨夜窗知。
<br>
<br>　　门前长者无虚辙，一片寒光动水池。
<br>
<br>　　卷333_81  「和元员外题升平里新斋」杨巨源
<br>
<br>　　自知休沐诸幽胜，遂肯高斋枕广衢。旧地已开新玉圃，
<br>
<br>　　春山仍展绿云图。心源邀得闲诗证，肺气宜将慢酒扶。
<br>
<br>　　此外唯应任真宰，同尘敢是道门枢。
<br>
<br>　　卷333_82  「送澹公归嵩山龙潭寺葬本师」杨巨源
<br>
<br>　　野烟秋水苍茫远，禅境真机去住闲。双树为家思旧壑，
<br>
<br>　　千花成塔礼寒山。洞宫曾向龙边宿，云径应从鸟外还。
<br>
<br>　　莫恋本师金骨地，空门无处复无关。
<br>
<br>　　卷333_83  「邵州陪王郎中宴」杨巨源
<br>
<br>　　西塞无尘多玉筵，貔貅鸳鹭俨相连。红茵照水开樽俎，
<br>
<br>　　翠幕当云发管弦。歌态晓临团扇静，舞容春映薄衫妍。
<br>
<br>　　鲁儒纵使他时有，不似欢娱及少年。
<br>
<br>　　卷333_84  「和令狐舍人酬峰上人题山栏孤竹」杨巨源
<br>
<br>　　满院冰姿粉箨残，一茎青翠近帘端。离丛自欲亲香火，
<br>
<br>　　抱节何妨共岁寒。能让繁声任真籁，解将孤影对芳兰。
<br>
<br>　　范云许访西林寺，枝叶须和彩凤看。
<br>
<br>　　卷333_85  「寄赠田仓曹湾」杨巨源
<br>
<br>　　芳兰媚庭除，灼灼红英舒。身为陋巷客，门有绛辕车。
<br>
<br>　　朝览夷吾传，暮习颍阳书。眄云高羽翼，待贾蕴[_.
<br>
<br>　　缨弁虽云阻，音尘岂复疏。若因风雨晦，应念寂寥居。
<br>
<br>　　卷333_86  「上刘侍中」杨巨源
<br>
<br>　　命代生申甫，承家翊禹汤。庙谟膺间气，师律动清霜。
<br>
<br>　　钟鼎勋庸大，山河诫誓长。英姿凌虎视，逸步压龙骧。
<br>
<br>　　道协陶钧力，恩回日月光。一言弘社稷，九命备璋。
<br>
<br>　　政洽军逾肃，仁敷物已康。朱门重り，丹诏半缣缃。
<br>
<br>　　位总云龙野，师临涿鹿乡。射雕天更碧，吹角塞仍黄。
<br>
<br>　　深入平夷落，横行辟汉疆。功垂贞石远，名映色丝香。
<br>
<br>　　断碛瞻貔武，临池识凤凰。舞腰凝绮榭，歌响拂雕梁。
<br>
<br>　　杯净传鹦鹉，裘鲜照ht.吟诗白羽扇，校猎绿沈枪。
<br>
<br>　　风景佳人地，烟沙壮士场。幕中邀谢鉴，麾下得周郎。
<br>
<br>　　珠影含空彻，琼枝映座芳。王浑知武子，陈奖元方。
<br>
<br>　　富贵春无限，欢娱夜未央。管弦随玉帐，尊俎奉金章。
<br>
<br>　　俗理宁因劝，边城讵假防。军容雄朔漠，公望冠岩廊。
<br>
<br>　　分野邻孤岛，京坻溢万厢。曙华分碣石，秋色入衡阳。
<br>
<br>　　城远迷玄兔，川明辩白狼。忠贤多感激，今古共苍茫。
<br>
<br>　　堤拥红蕖艳，桥分翠柳行。轩车纷自至，亭馆郁相当。
<br>
<br>　　珍簟回烦暑，层轩引早凉。听琴知思静，说剑觉神扬。
<br>
<br>　　佳景燕台上，清辉郑驿傍。鼓鼙喧北里，玉映东床。
<br>
<br>　　敢f由之瑟，甘循赐也墙。官微思假路，战胜忝升堂。
<br>
<br>　　欲奋三年翼，频回一夕肠。消忧期酒圣，乘兴任诗狂。
<br>
<br>　　海内栽桃李，天涯荷稻粱。升沈门下意，谁道在苍苍。
<br>
<br>　　卷333_87  「赠侯侍御」杨巨源
<br>
<br>　　步逸辞群迹，机真结远心。敦诗扬大雅，映古酌高音。
<br>
<br>　　逃祸栖蜗舍，因醒解豸簪。紫兰秋露湿，黄鹤晚天阴。
<br>
<br>　　旧业馀荒草，寒山出远林。月明多宿寺，世乱重悲琴。
<br>
<br>　　霄汉时应在，诗书道未沈。坐期阊阖霁，云暖一开襟。
<br>
<br>　　卷333_88  「怀德抒情寄上信州座主」杨巨源
<br>
<br>　　五马江天郡，诸生泪共垂。宴馀明主德，恩在侍臣知。
<br>
<br>　　怅望缄双鲤，龙钟假一枝。玉峰遥寄梦，云海暗伤离。
<br>
<br>　　幢盖全家去，琴书首路随。沧州值康乐，明月向元规。
<br>
<br>　　g凤终凌汉，蛟龙会出池。蕙香因曙发，松色肯寒移。
<br>
<br>　　举世瞻风藻，当朝揖羽仪。加餐门下意，溪水绿逶迤。
<br>
<br>　　卷333_89  「送杜郎中使君赴虔州」杨巨源
<br>
<br>　　迢递南康路，清辉得使君。虎符秋领俗，g署早辞群。
<br>
<br>　　地远仍连戍，城严本带军。傍江低槛月，当岭满窗云。
<br>
<br>　　境胜闾阎间，天清水陆分。和诗将惠政，颂述九衢闻。
<br>
<br>　　卷333_90  「别鹤词送令狐校书之桂府」杨巨源
<br>
<br>　　海鹤一为别，高程方然。影摇江汉路，思结潇湘天。
<br>
<br>　　皎然仰白日，真姿栖紫烟。含情九霄际，顾侣五云前。
<br>
<br>　　遐心属清都，凄响激朱弦。超遥闻风雨，迢递各山川。
<br>
<br>　　东南信多水，会合当有年。雌飞唳冥冥，此意何由传。
<br>
<br>　　卷333_91  「夏日裴尹员外西斋看花」杨巨源
<br>
<br>　　笑向东来客，看花枉在前。始知清夏月，更胜艳阳天。
<br>
<br>　　露湿呈妆污，风吹畏火燃。葱茏和叶盛，烂熳压枝鲜。
<br>
<br>　　红彩当铃阁，清香到玉筵。蝶栖惊曙色，莺语滞晴烟。
<br>
<br>　　得地殊堪赏，过时倍觉妍。芳菲迟最好，唯是谢家怜。
<br>
<br>　　卷333_92  「赠邻家老将」杨巨源
<br>
<br>　　白首羽林郎，丁年戍朔方。阴天瞻碛落，秋日渡辽阳。
<br>
<br>　　大漠寒山黑，孤城夜月黄。十年依蓐食，万里带金疮。
<br>
<br>　　拂雪陈师祭，冲风立教场。箭飞琼羽合，旗动火云张。
<br>
<br>　　虎翼分营势，鱼鳞拥阵行。誓心清塞色，斗血杂沙光。
<br>
<br>　　战地晴辉薄，军门晓气长。寇深争暗袭，关迥勒春防。
<br>
<br>　　身贱竟何诉，天高徒自伤。功成封宠将，力尽到贫乡。
<br>
<br>　　雀老方悲海，鹰衰却念霜。空馀孤剑在，开匣一沾裳。
<br>
<br>　　卷333_93  「和吕舍人喜张员外自北番回至境上，先寄二十韵」杨巨源
<br>
<br>　　割爱天文动，敦和国步安。仙姿归旧好，戎意结新欢。
<br>
<br>　　并命瞻g鹭，同心揖蕙兰。玉箫临祖帐，金榜引征鞍。
<br>
<br>　　广陌双旌去，平沙万里看。海云侵鬓起，边月向眉残。
<br>
<br>　　突兀阴山迥，苍茫朔野宽。毳庐同甲帐，韦橐比雕盘。
<br>
<br>　　义著亲胡俗，仪全识汉官。地邻冰鼠净，天映烛龙寒。
<br>
<br>　　节异苏卿执，弦殊蔡女弹。碛分黄渺渺，塞极黑漫漫。
<br>
<br>　　欢味膻腥列，徵声byq攒。归期先雁候，登路剧鹏抟。
<br>
<br>　　上客离心远，西宫草诏殚。丽词传锦绮，珍价掩琅\.
<br>
<br>　　百两开戎垒，千蹄入御栏。瑞光麟阁上，喜气凤城端。
<br>
<br>　　尚德曾辞剑，柔凶本舞干。茫茫斗星北，威服古来难。
<br>
<br>　　卷333_94  「春日奉献圣寿无疆词十首」杨巨源
<br>
<br>　　文物京华盛，讴歌国步康。瑶池供寿酒，银汉丽宸章。
<br>
<br>　　灵雨含双阙，雷霆肃万方。代推仙祚远，春共圣恩长。
<br>
<br>　　凤临花暖，龙垆旁日香。遥知千万岁，天意奉君王。
<br>
<br>　　鸳鹭彤庭际，轩车绮陌前。九城多好色，万井半祥烟。
<br>
<br>　　人醉逢尧酒，莺歌答舜弦。花明御沟水，香暖禁城天。
<br>
<br>　　赐宴文逾盛，徵歌物更妍。无穷艳阳月，长照太平年。
<br>
<br>　　云陛临黄道，天门在碧虚。大明含睿藻，元气抱宸居。
<br>
<br>　　戈偃征苗后，诗传宴镐初。年华富仙苑，时哲满公车。
<br>
<br>　　化入s大，恩垂涣汗馀。悠然万方静，风俗揖华胥。
<br>
<br>　　玉漏飘青琐，金铺丽紫宸。云山九门曙，天地一家春。
<br>
<br>　　瑞霭方呈赏，暄风本配仁。岩廊开凤翼，水殿压鳌身。
<br>
<br>　　文雅逢明代，欢娱及贱臣。年年未央阙，恩共物华新。
<br>
<br>　　垂拱乾坤正，欢心品类同。紫烟含北极，玄泽付东风。
<br>
<br>　　珠缀留晴景，金茎直晓空。发生资盛德，交泰让全功。
<br>
<br>　　间气登三事，祥光启四聪。遐荒似川水，天外亦朝宗。
<br>
<br>　　代是文明昼，春当宴喜时。垆烟添柳重，宫漏出花迟。
<br>
<br>　　汉典方宽律，周官正采诗。碧宵传凤吹，红旭在龙旗。
<br>
<br>　　造化膺神契，阳和沃圣思。无因随百兽，率舞奉丹墀。
<br>
<br>　　睿德符玄化，芳情翊太和。日轮皇鉴远，天仗圣朝多。
<br>
<br>　　曙色含金榜，晴光转玉珂。中宫陈广乐，元老进赓歌。
<br>
<br>　　莲叶看龟上，桐花识凤过。小臣空击壤，沧海是恩波。
<br>
<br>　　物象朝高殿，簪裾溢上京。春当九衢好，天向万方明。
<br>
<br>　　乐报箫韶发，杯看沆瀣生。芙蓉丹阙暖，杨柳玉楼晴。
<br>
<br>　　阊阖开中禁，衣裳俨太清。南山同圣寿，长对凤凰城。
<br>
<br>　　日上苍龙阙，香含紫禁林。晴光五云叠，春色九重深。
<br>
<br>　　赏叶元和德，文垂雅颂音。景云随御辇，颢气在宸襟。
<br>
<br>　　永保无疆寿，长怀不战心。圣朝多庆赐，琼树粉墙阴。
<br>
<br>　　化洽生成遂，功宣动植知。瑞凝三秀草，春入万年枝。
<br>
<br>　　凤掖嘉言进，鸳行喜气随。仗临丹地近，衣对碧山垂。
<br>
<br>　　渥泽方柔远，聪明本听卑。愿同东观士，长对汉威仪。
<br>
<br>　　卷333_95  「衔鱼翠鸟」杨巨源
<br>
<br>　　有意莲叶间，瞥然下高树。擘破得全鱼，一点翠光去。
<br>
<br>　　卷333_96  「和郑相公寻宣上人不遇」杨巨源
<br>
<br>　　方寻莲境去，又值竹房空。几韵飘寒玉，馀清不在风。
<br>
<br>　　卷333_97  「题范阳金台驿」杨巨源
<br>
<br>　　六国唯求客，千金遂筑台。若令逢圣代，憔悴郭生回。
<br>
<br>　　卷333_98  「寄薛侍御」杨巨源
<br>
<br>　　世上无穷事，生涯莫废诗。何曾好风月，不是忆君时。
<br>
<br>　　卷333_99  「赋得灞岸柳留辞郑员外」杨巨源
<br>
<br>　　杨柳含烟灞岸春，年年攀折为行人。
<br>
<br>　　好风倘借低枝便，莫遣青丝扫路尘。
<br>
<br>　　卷333_100  「折杨柳（一作和练秀才杨柳，一作戴叔伦诗）」杨巨源
<br>
<br>　　水边杨柳L尘丝，立马烦君折一枝。
<br>
<br>　　惟有春风最相惜，殷勤更向手中吹。
<br>
<br>　　卷333_101  「雪中听筝」杨巨源
<br>
<br>　　玉柱泠泠对寒雪，清商怨徵声何切。
<br>
<br>　　谁怜楚客向隅时，一片愁心与弦绝。
<br>
<br>　　卷333_102  「卢龙塞行送韦掌记二首」杨巨源
<br>
<br>　　雨雪纷纷黑水外，行人共指卢龙塞。
<br>
<br>　　万里飞沙压鼓鼙，三军杀气凝旌旆。
<br>
<br>　　陈琳书记本翩翩，料敌能兵夺酒泉。
<br>
<br>　　圣主好文兼好武，封侯莫比汉皇年。
<br>
<br>　　卷333_103  「题五老峰下费君书院」杨巨源
<br>
<br>　　解向花间栽碧松，门前不负老人峰。
<br>
<br>　　已将心事随身隐，认得溪云第几重。
<br>
<br>　　卷333_104  「僧院听琴（一作宿藏公院听齐孝若弹琴）」杨巨源
<br>
<br>　　禅思何妨在玉琴，真僧不见听时心。
<br>
<br>　　离声怨调秋堂夕，云向苍梧湘水深。
<br>
<br>　　卷333_105  「和武相公春晓闻莺」杨巨源
<br>
<br>　　语恨飞迟天欲明，殷勤似诉有馀情。
<br>
<br>　　仁风已及芳菲节，犹向花溪鸣几声。
<br>
<br>　　卷333_106  「唐昌观玉蕊花」杨巨源
<br>
<br>　　晴空素艳照霞新，香洒天风不到尘。
<br>
<br>　　持赠昔闻将白雪，蕊珠宫上玉花春。
<br>
<br>　　卷333_107  「山中主人」杨巨源
<br>
<br>　　十里青山有一家，翠屏深处更添霞。
<br>
<br>　　若为说得溪中事，锦石和烟四面花。
<br>
<br>　　卷333_108  「太原赠李属侍御」杨巨源
<br>
<br>　　路入桑干塞雁飞，枣郎年少有光辉。
<br>
<br>　　春风走马三千里，不废看花君绣衣。
<br>
<br>　　卷333_109  「崔娘诗」杨巨源
<br>
<br>　　清润潘郎玉不如，中庭蕙草雪消初。
<br>
<br>　　风流才子多春思，肠断萧娘一纸书。
<br>
<br>　　卷333_110  「题云师山房（一作权德舆诗，又作戎昱诗）」杨巨源
<br>
<br>　　云公兰若深山里，月明松殿微风起。
<br>
<br>　　试问空门清净心，莲花不著秋潭水。
<br>
<br>　　卷333_111  「城东早春」杨巨源
<br>
<br>　　诗家清景在新春，绿柳才黄半未匀。
<br>
<br>　　若待上林花似锦，出门俱是看花人。
<br>
<br>　　卷333_112  「秋日登亭赠薛侍御」杨巨源
<br>
<br>　　潦倒从军何取益，东西走马暂同游。
<br>
<br>　　梁王旧客皆能赋，今日因何独怨秋。
<br>
<br>　　卷333_113  「石水词二首」杨巨源
<br>
<br>　　银罂深锁贮清光，无限来人不得尝。
<br>
<br>　　知共金丹争气力，一杯全胜五云浆。
<br>
<br>　　山叟和云贝淦粒煎时分日检仙经。
<br>
<br>　　天人持此扶衰病，胜得瑶池水一瓶。
<br>
<br>　　卷333_114  「答振武李逢吉判官」杨巨源
<br>
<br>　　近来时辈都无兴，把酒皆言肺病同。
<br>
<br>　　唯有单于李评事，不将华发负春风。
<br>
<br>　　卷333_115  「宫燕词」杨巨源
<br>
<br>　　毛衣似锦语如弦，日暖争高绮陌天。
<br>
<br>　　几处野花留不得，双双飞向御炉前。
<br>
<br>　　卷333_116  「赠崔驸马」杨巨源
<br>
<br>　　百尺梧桐画阁齐，箫声落处翠云低。
<br>
<br>　　平阳不惜黄金埒，细雨花骢踏作泥。
<br>
<br>　　卷333_117  「听李凭弹箜篌二首」杨巨源
<br>
<br>　　听奏繁弦玉殿清，风传曲度禁林明。
<br>
<br>　　君王听乐梨园暖，翻到云门第几声。
<br>
<br>　　花咽娇莺玉漱泉，名高半在御筵前。
<br>
<br>　　汉王欲助人间乐，从遣新声坠九天。
<br>
<br>　　卷333_118  「临水看花」杨巨源
<br>
<br>　　一树红花映绿波，晴明骑马好经过。
<br>
<br>　　今朝几许风吹落，闻道萧郎最惜多。
<br>
<br>　　卷333_119  「观妓人入道二首」杨巨源
<br>
<br>　　荀令歌钟北里亭，翠娥红粉敞云屏。
<br>
<br>　　舞衣施尽馀香在，今日花前学诵经。
<br>
<br>　　碧玉芳年事冠军，清歌空得隔花闻。
<br>
<br>　　春来削发芙蓉寺，蝉鬓临风堕绿云。
<br>
<br>　　卷333_120  「方城驿逢孟侍御」杨巨源
<br>
<br>　　走马温汤直隼飞，相逢矍铄理征衣。
<br>
<br>　　军中得力儿男事，入驿从容见落晖。
<br>
<br>　　卷333_121  「题清凉寺」杨巨源
<br>
<br>　　凭槛霏微松树烟，陶潜曾用道林钱。
<br>
<br>　　一声寒磬空心晓，花雨知从第几天。
<br>
<br>　　卷333_122  「酬令狐舍人」杨巨源
<br>
<br>　　晓禁苍苍换直还，暂低鸾翼向人间。
<br>
<br>　　亦知受业公门事，数仞丘墙不见山。
<br>
<br>　　卷333_123  「和令狐郎中」杨巨源
<br>
<br>　　题诗一代占清机，秉笔三年直紫微。
<br>
<br>　　自禀道情龆龀异，不同蘧玉学知非。
<br>
<br>　　卷333_124  「美人春怨」杨巨源
<br>
<br>　　妾家巫峡阳，罗幌寝兰堂。晓日临窗久，春风引梦长。
<br>
<br>　　落钗仍挂鬓，微汗欲销黄。纵便朦胧觉，魂犹逐楚王。
<br>
<br>　　卷333_125  「艳女词」杨巨源
<br>
<br>　　露井桃花发，双双燕并飞。美人姿态里，春色上罗衣。
<br>
<br>　　自爱频开镜，时羞欲掩扉。心知行路客，遥惹五香归。
<br>
<br>　　卷333_126  「名姝咏」杨巨源
<br>
<br>　　阿娇年未多，体弱性能和。怕重愁拈镜，怜轻喜曳罗。
<br>
<br>　　临津双洛浦，对月两嫦娥。独有荆王殿，时时暮雨过。
<br>
<br>　　卷333_127  「送太和公主和蕃」杨巨源
<br>
<br>　　北路古来难，年光独认寒。朔云侵鬓起，边月向眉残。
<br>
<br>　　芦井寻沙到，花门度碛看。薰风一万里，来处是长安。
<br>
<br>　　卷333_128  「秋日韦少府厅池上咏石」杨巨源
<br>
<br>　　主人得幽石，日觉公堂清。一片池上色，孤峰云外情。
<br>
<br>　　旧溪红藓在，秋水绿痕生。何必澄湖彻，移来有令名。
<br>
<br>　　卷333_129  「失题」杨巨源
<br>
<br>　　何事慰朝夕，不逾诗酒情。山河空道路，蕃汉共刀兵。
<br>
<br>　　礼乐新朝市，园林旧弟兄。向风一点泪，塞晚暮江平。
<br>
<br>　　卷333_130  「春日题龙门香山寺」杨巨源
<br>
<br>　　众香天上梵王宫，钟磬寥寥半碧空。清景乍开松岭月，
<br>
<br>　　乱流长响石楼风。山河杳映春云外，城阙参差晓树中。
<br>
<br>　　欲尽出寻那可得，三千世界本无穷。
<br>
<br>　　卷333_131  「寄申州卢拱使君」杨巨源
<br>
<br>　　领郡仍闻总虎貔，致身还是见男儿。小船隔水催桃叶。
<br>
<br>　　大鼓当风舞柘枝。酒坐微酣诸客倒，球场慢拨几人随。
<br>
<br>　　从来乐事憎诗苦，莫放窗中远岫知。
<br>
<br>　　卷333_132  「郊居秋日酬奚赞府见寄」杨巨源
<br>
<br>　　繁菊照深居，芳香春不如。闻寻周处士，知伴庾尚书。
<br>
<br>　　日晚汀洲旷，天晴草木疏。闲言挥麈柄，清步掩蜗庐。
<br>
<br>　　野老能亲牧，高人念远渔。幽丛临古岸，轻叶度寒渠。
<br>
<br>　　暮色无狂蝶，秋华有嫩蔬。若为酬郢曲，从此愧[_.
<br>
<br>　　卷333_133  「圣恩洗雪镇州寄献裴相公」杨巨源
<br>
<br>　　天借春光洗绿林，战尘收尽见花阴。好生本是君王德，
<br>
<br>　　忍死何妨壮士心。曾贺截云翻栅远，仍闻倍诚掠深。
<br>
<br>　　井陉昨日双旗入，萧相无言泪湿襟。
<br>
<br>　　卷333_134  「贺田仆射子弟荣拜金吾」杨巨源
<br>
<br>　　五侯恩泽不同年，叔侄朱门rV槊连。凤沼九重相喜气，
<br>
<br>　　雁行一半入祥烟。街衢烛影侵寒月，文武珂声叠晓天。
<br>
<br>　　为数麒麟高阁上，谁家父子勒燕然。
<br>
<br>　　卷333_135  「和裴舍人观田尚书出猎」杨巨源
<br>
<br>　　圣代司空比玉清，雄藩观猎见皇情。云禽已觉高无益，
<br>
<br>　　霜兔应知狡不成。飞拥尘寒草尽，弯弓开月朔风生。
<br>
<br>　　今朝始贺将军贵，紫禁诗人看旆旌。
<br>
<br>　　卷333_136  「送李舍人归兰陵里」杨巨源
<br>
<br>　　清词举世皆藏箧，美酒当山为满樽。三亩嫩蔬临绮陌，
<br>
<br>　　四行高树拥朱门。家贫境胜心无累，名重官闲口不论。
<br>
<br>　　惟有道情常自足，启期天地易知恩。
<br>
<br>　　卷333_137  「同太常尉迟博士阙下待漏」杨巨源
<br>
<br>　　沈沈延阁抱丹墀，松色苔花颢露滋。爽气晓来青玉L，
<br>
<br>　　薰风宿在翠花旗。方瞻御陌三条广，犹觉仙门一刻迟。
<br>
<br>　　此地含香从白首，冯唐何事怨明时。
<br>
<br>　　卷333_138  「见薛侍御戴不损裹帽子因赠」杨巨源
<br>
<br>　　潘郎对青镜，乌帽似新裁。晓露鸦初洗，春荷叶半开。
<br>
<br>　　堪将护巾栉，不独隔尘埃。已见笼蝉翼，无因映鹿胎。
<br>
<br>　　何人呈巧思，好手自西来。有意怜衰丑，烦君致一枚。
<br>
<br>　　卷333_139  「胡二十拜户部兼判度支」杨巨源
<br>
<br>　　清机果被公材挠，雄拜知承圣主恩。庙略已调天府实，
<br>
<br>　　国征方觉地官尊。徒言玉节将分阃，定是沙堤欲到门。
<br>
<br>　　为爱山前新卜第，不妨风月事琴樽。
<br>
<br>　　卷333_140  「元日呈李逢吉舍人」杨巨源
<br>
<br>　　华夷文物贺新年，霜仗遥排凤阙前。一片彩霞迎曙日，
<br>
<br>　　万条红烛动春天。称觞山色和元气，端冕炉香叠瑞烟。
<br>
<br>　　共说正初当圣泽，试过西掖问群贤。
<br>
<br>　　卷333_141  「和杜中丞西禅院看花」杨巨源
<br>
<br>　　一林堆锦映千灯，照眼牵情欲不胜。知倚晴明娇自足，
<br>
<br>　　解将颜色醉相仍。好风轻引香烟入，甘露才和粉艳凝。
<br>
<br>　　深处最怜莺蹂践，懒时先被蝶侵凌。对持真境应无取，
<br>
<br>　　分付空门又未能。迎日似翻红烧断，临流疑映绮霞层。
<br>
<br>　　幽含晚态怜丹桂，盛续春光识紫藤。每到花枝独惆怅，
<br>
<br>　　山东惟有杜中丞。
<br>
<br>　　卷333_142  「句」杨巨源
<br>
<br>　　三刀梦益州，一箭取辽城。（以下见《纪事》）。
<br>
<br>　　伊陟无闻祖，韦贤不到孙。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
