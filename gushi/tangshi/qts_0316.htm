<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百一十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百一十六
<br>
<br>　　卷316_1  「古意」武元衡
<br>
<br>　　蜀国春与秋，岷江朝夕流。长波东接海，万里至扬州。
<br>
<br>　　开门面淮甸，楚俗饶欢宴。舞榭黄金梯，歌楼白云面。
<br>
<br>　　荡子未言归，池塘月如练。
<br>
<br>　　卷316_2  「塞下曲」武元衡
<br>
<br>　　草枯马蹄轻，角弓劲如石。骄虏初欲来，风尘暗南国。
<br>
<br>　　走檄召都尉，星火剿羌狄。吾身许报主，何暇避锋镝。
<br>
<br>　　白露湿铁衣，半夜待攻击。龙沙早立功，名向燕然勒。
<br>
<br>　　卷316_3  「独不见」武元衡
<br>
<br>　　荆门一柱观，楚国三休殿。环俨神仙，辉光生顾盼。
<br>
<br>　　春风细腰舞，明月高堂宴。梦泽水连云，渚宫花似霰。
<br>
<br>　　俄惊白日晚，始悟炎凉变。别岛异波潮，离鸿分海县。
<br>
<br>　　南北断相闻，叹嗟独不见。
<br>
<br>　　卷316_4  「旬假南亭寄熊郎中」武元衡
<br>
<br>　　旬休屏戎事，凉雨北窗眠。江城一夜雨，万里绕山川。
<br>
<br>　　草木散幽气，池塘鸣早蝉。妍芳落春后，旅思生秋前。
<br>
<br>　　红槿粲庭艳，绿蒲繁渚烟。行歌独谣酌，坐发朱丝弦。
<br>
<br>　　哀玉不可扣，华烛徒湛然。闻君乐林卧，郡阁旷周旋。
<br>
<br>　　酬对龙象侣，灌注清泠泉。如何无碍智，犹苦病缠牵。
<br>
<br>　　卷316_5  「晨兴寄赠窦使君（一作晨兴赠友，寄呈窦使君）」武元衡
<br>
<br>　　江陵岁方晏，晨起眄庭柯。白露伤红叶，清风断绿萝。
<br>
<br>　　徇时真气索，念远怀忧多。夙昔乐山意，纵横南浦波。
<br>
<br>　　有美婵娟子，百虑攒双蛾。缄情郁不舒，幽行骈复罗。
<br>
<br>　　为予歌苦寒，酌酒朱颜酡。世事浮云变，功名将奈何。
<br>
<br>　　卷316_6  「秋日对酒」武元衡
<br>
<br>　　行年过始衰，秋至独先悲。事往怜神魄，感深滋涕。
<br>
<br>　　百忧纷在虑，一醉兀无思。宝瑟拂尘匣，徽音凝朱丝。
<br>
<br>　　幽圃蕙兰气，烟窗松桂姿。我乏济时略，杖节抚藩维。
<br>
<br>　　山川大兵后，牢落空城池。惊沙犹振野，绿草生荒陂。
<br>
<br>　　物变风雨顺，人怀天地慈。春耕事秋战，戎马去封陲。
<br>
<br>　　波澜暗超忽，坚白亦磷缁。客有自嵩颍，重征栖隐期。
<br>
<br>　　丹诀学仙晚，白云归谷迟。君恩不可报，霜露绕南枝。
<br>
<br>　　卷316_7  「安邑里中秋怀寄高员外」武元衡
<br>
<br>　　原宪素非贫，嵇康自寡欲。守道识通穷，达命齐荣辱。
<br>
<br>　　庭梧变葱`，篱菊扬芳馥。坠叶翻夕霜，高堂瞬华烛。
<br>
<br>　　况兹寒夜永，复叹流年促。感物思殷勤，怀贤心踯躅。
<br>
<br>　　雄词封禅草，丽句阳春曲。高德十年兄，异才千里足。
<br>
<br>　　咫尺邈雪霜，相望如琼玉。欲识岁寒心，松筠更秋绿。
<br>
<br>　　卷316_8  「送唐次」武元衡
<br>
<br>　　都门去马嘶，灞水春流浅。青槐驿路长，白日离尊晚。
<br>
<br>　　望望烟景微，草色行人远。
<br>
<br>　　卷316_9  「秋夜雨中怀友」武元衡
<br>
<br>　　庭空雨鸣骄，天寒雁啼苦。青灯淡吐光，白发悄无语。
<br>
<br>　　几年不与联床吟，君方客吴我犹楚。
<br>
<br>　　卷316_10  「望夫石」武元衡
<br>
<br>　　佳名望夫处，苔藓封孤石。万里水连天，巴江暮云碧。
<br>
<br>　　湘妃泣下竹成斑，子规夜啼江树白。
<br>
<br>　　卷316_11  「行路难」武元衡
<br>
<br>　　君不见道傍废井傍开花，原是昔年骄贵家。
<br>
<br>　　几度美人来照影，濯纤笑引银瓶绠。风飘雨散今奈何，
<br>
<br>　　绣闼雕甍绿苔多。笙歌鼎沸君莫矜，豪奢未必长多金。
<br>
<br>　　休说编氓朴无耻，至竟终须合天理。非故败他却成此，
<br>
<br>　　苏张终作多言鬼。行路难，路难不在九折湾。
<br>
<br>　　卷316_12  「长相思」武元衡
<br>
<br>　　长相思，陇云愁，单于台上望伊州。雁书绝，蝉鬓秋。
<br>
<br>　　行人天一畔，暮雨海西头。殷勤大河水，东注不还流。
<br>
<br>　　卷316_13  「出塞作」武元衡
<br>
<br>　　夙驾逾人境，长驱出塞垣。边风引去骑，胡沙拂征辕。
<br>
<br>　　奏笳山月白，结阵瘴云昏。虽云风景异华夏，
<br>
<br>　　亦喜地理通楼烦。白羽矢飞先火炮，黄金甲耀夺朝暾。
<br>
<br>　　要须洒扫龙沙净，归谒明光一报恩。
<br>
<br>　　卷316_14  「桃源行送友」武元衡
<br>
<br>　　武陵川径入幽遐，中有鸡犬秦人家，家傍流水多桃花。
<br>
<br>　　桃花两边种来久，流水一通何时有。垂条落蕊暗春风，
<br>
<br>　　夹岸芳菲至山口。岁岁年年能寂寥，林下青苔日为厚。
<br>
<br>　　时有仙鸟来衔花，曾无世人此携手。可怜不知若为名，
<br>
<br>　　君往从之多所更。古驿荒桥平路尽，崩湍怪石小溪行。
<br>
<br>　　相见维舟登览处，红堤绿岸宛然成。多君此去从仙隐，
<br>
<br>　　令人晚节悔营营。
<br>
<br>　　卷316_15  「长安叙怀寄崔十五」武元衡
<br>
<br>　　延首直城西，花飞绿草齐。迢遥隔山水，怅望思游子。
<br>
<br>　　百啭黄鹂细雨中，千条翠柳衡门里。门对长安九衢路，
<br>
<br>　　愁心不惜芳菲度。风尘冉冉秋复春，钟鼓喧喧朝复暮。
<br>
<br>　　汉家宫阙在中天，紫陌朝臣车马连。萧萧霓旌合仙仗，
<br>
<br>　　悠悠剑佩入炉烟。李广少时思报国，终军未遇敢论边。
<br>
<br>　　无媒守儒行，荣悴纷相映。家甚长卿贫，身多公干病。
<br>
<br>　　不知身病竟如何，懒向青山眠薜萝。鸡黍空多元伯惠，
<br>
<br>　　琴书不见子猷过。超名累岁与君同，自叹还随o退风。
<br>
<br>　　闻说唐生子孙在，何当一为问穷通。
<br>
<br>　　卷316_16  「兵行褒斜谷作」武元衡
<br>
<br>　　古地接龟沙，边风送征雁。霜明草正腓，峰逼日易晏。
<br>
<br>　　集旅布嵌谷，驱马历层涧。岷河源涉屡，蜀甸途行惯。
<br>
<br>　　矢橐弧室岂领军，儋爵食禄由从宦。注意奏凯赴都畿，
<br>
<br>　　速令提兵还石坂。三川顿使气象清，卖刀买犊消忧患。
<br>
<br>　　卷316_17  「西亭早秋送徐员外」武元衡
<br>
<br>　　鼎铉辞台座，麾幢领益州。曲池连月晓，横角满城秋。
<br>
<br>　　有美皇华使，曾同白社游。今年重相见，偏觉艳歌愁。
<br>
<br>　　卷316_18  「送徐员外还京（一作使还上都）」武元衡
<br>
<br>　　九折朱轮动，三巴白露生。蕙兰秋意晚，关塞别魂惊。
<br>
<br>　　宝瑟连宵怨，金尽醉倾。旄头星未落，分手辘轳鸣。
<br>
<br>　　卷316_19  「送柳郎中（一作柳侍御，一作李侍郎）裴起居」武元衡
<br>
<br>　　沱江水绿波，喧鸟去乔柯。南浦别离处，东风兰杜多。
<br>
<br>　　长亭春婉娩，层汉路蹉跎。会有归朝日，班超奈老何。
<br>
<br>　　卷316_20  「八月十五酬从兄常望月有怀」武元衡
<br>
<br>　　坐爱圆景满，况兹秋夜长。寒光生露草，夕韵出风篁。
<br>
<br>　　地远惊金奏，天高失雁行。如何北楼望，不得共池塘。
<br>
<br>　　卷316_21  「酬太常从兄留别（一作送太常十二兄罢册南诏却赴上都）」武元衡
<br>
<br>　　乡路日兹始，征轩行复留。张骞随汉节，王F守刀州。
<br>
<br>　　泽国烟花度，铜梁雾雨愁。别离无可奈，万恨锦江流。
<br>
<br>　　卷316_22  「春日与诸公泛舟」武元衡
<br>
<br>　　千里雪山开，沱江春水来。驻帆云缥缈，吹管鹤裴回。
<br>
<br>　　身外流年驶，尊前落景催。不应归棹远，明月在高台。
<br>
<br>　　卷316_23  「送兄归洛使谒严司空」武元衡
<br>
<br>　　六岁蜀城守，千茎蓬鬓丝。忧心不自遣，骨肉又伤离。
<br>
<br>　　楚峡饶云雨，巴江足梦思。殷勤孔北海，时节易流移。
<br>
<br>　　卷316_24  「同洛阳诸公饯卢起居」武元衡
<br>
<br>　　萧条寒日晏，凄惨别魂惊。宝瑟无声怨，金囊故赠轻。
<br>
<br>　　赤墀方载笔，油幕尚言兵。暮宿青泥驿，烦君泪满缨。
<br>
<br>　　卷316_25  「台中题壁」武元衡
<br>
<br>　　柏台年未老，蓬鬓忽苍苍。无事裨明主，何心弄宪章。
<br>
<br>　　雀声愁霰雪，鸿思恨关梁。会脱簪缨去，故山瑶草芳。
<br>
<br>　　卷316_26  「江上寄隐者」武元衡
<br>
<br>　　归舟不计程，江月屡亏盈。霭霭沧波路，悠悠离别情。
<br>
<br>　　蒹葭连水国，鼙鼓近梁城。却忆沿江叟，汀洲春草生。
<br>
<br>　　卷316_27  「送严绅游兰溪」武元衡
<br>
<br>　　剡岭穷边海，君游别岭西。暮云秋水阔，寒雨夜猿啼。
<br>
<br>　　地僻秦人少，山多越路迷。萧萧驱匹马，何处是兰溪。
<br>
<br>　　卷316_28  「秋思」武元衡
<br>
<br>　　秋室浩烟雾，风柳怨寒蜩。机杼夜声切，蕙兰芳意消。
<br>
<br>　　美人湘水曲，桂楫洞庭遥。常恐时光谢，蹉跎红艳凋。
<br>
<br>　　卷316_29  「夏日别卢太卿（一作江津对雨送卢侍御）」武元衡
<br>
<br>　　汉水清且广，江波渺复深。叶舟烟雨夜，之子别离心。
<br>
<br>　　汀草结春怨，山云连暝阴。年年南北泪，今古共沾襟。
<br>
<br>　　卷316_30  「西亭题壁寄中书李相公（一作寄上中书李相公）」武元衡
<br>
<br>　　昏旦倦兴寝，端忧力尚微。廉颇不觉老，蘧瑗始知非。
<br>
<br>　　授钺虚三顾，持衡旷万机。空馀蝴蝶梦，迢递故山归。
<br>
<br>　　卷316_31  「八月十五夜与诸公锦楼望月得中字」武元衡
<br>
<br>　　玉轮初满空，迥出锦城东。相向秦楼镜，分飞碣石鸿。
<br>
<br>　　桂香随窈窕，珠缀隔玲珑。不及前秋月，圆辉凤沼中。
<br>
<br>　　卷316_32  「四川使宅有韦令公时孔雀…妓兴嗟久之因赋此诗用广其意」武元衡
<br>
<br>　　荀令昔居此，故巢留越禽。动摇金翠尾，飞舞碧梧阴。
<br>
<br>　　上客彻瑶瑟，美人伤蕙心。会因南国使，得放海云深。
<br>
<br>　　卷316_33  「窦三中丞去岁有台中五言四韵未及酬…因追曩篇持以赠之」武元衡
<br>
<br>　　在昔谬司宪，常僚惟有君。报恩如皎日，致位等青云。
<br>
<br>　　削稿书难见，除苛事早吟。双旌不可驻，风雪路岐分。
<br>
<br>　　卷316_34  「春分与诸公同宴呈陆三十四郎中」武元衡
<br>
<br>　　南国宴佳宾，交情老倍亲。月惭红烛泪，花笑白头人。
<br>
<br>　　宝瑟常馀怨，琼枝不让春。更闻歌子夜，桃李艳妆新。
<br>
<br>　　卷316_35  「津梁寺采新茶与幕中诸公遍赏芳香尤异…四韵兼呈陆郎中」武元衡
<br>
<br>　　灵州碧岩下，荑英初散芳。涂涂犹宿露，采采不盈筐。
<br>
<br>　　阴窦藏烟湿，单衣染焙香。幸将调鼎味，一为奏明光。
<br>
<br>　　卷316_36  「元和癸巳余领蜀之七年奉诏征还…途经百牢关因题石门洞」武元衡
<br>
<br>　　昔佩兵符去，今持相印还。天光临井络，春物度巴山。
<br>
<br>　　鸟道青冥外，风泉洞壑间。何惭班定远，辛苦玉门关。
<br>
<br>　　卷316_37  「夕次潘山下」武元衡
<br>
<br>　　南国独行日，三巴春草齐。漾波归海疾，危栈入云迷。
<br>
<br>　　锦谷岚烟里，刀州晚照西。旅情方浩荡，蜀魄满林啼。
<br>
<br>　　卷316_38  「夏日对雨寄朱放拾遗」武元衡
<br>
<br>　　才非谷永传，无意谒王侯。小暑金将伏，微凉麦正秋。
<br>
<br>　　远山欹枕见，暮雨闭门愁。更忆东林寺，诗家第一流。
<br>
<br>　　卷316_39  「早春送欧阳炼师归山」武元衡
<br>
<br>　　双鹤五云车，初辞汉帝家。人寰新甲子，天路旧烟霞。
<br>
<br>　　羽节临风驻，霓裳逐雨斜。昆仑有琪树，相忆寄瑶华。
<br>
<br>　　卷316_40  「长安春望」武元衡
<br>
<br>　　宿雨净烟霞，春风绽百花。绿杨中禁路，朱戟五侯家。
<br>
<br>　　草色金堤晚，莺声御柳斜。无媒犹未达，应共惜年华。
<br>
<br>　　卷316_41  「经严秘校维故宅」武元衡
<br>
<br>　　掩泪山阳宅，生涯此路穷。香销芸阁闭，星落草堂空。
<br>
<br>　　丽藻浮名里，哀声夕照中。不堪投钓处，邻笛怨春风。
<br>
<br>　　卷316_42  「秋夜寄江南旧游」武元衡
<br>
<br>　　寥落九秋晚，端忧时物残。隔林萤影度，出禁漏声寒。
<br>
<br>　　愁雨洞房掩，孤灯遥夜阑。怀贤梦南国，兴尽水漫漫。
<br>
<br>　　卷316_43  「送陆书还吴」武元衡
<br>
<br>　　君住包山下，何年入帝乡。成名归旧业，叹别见秋光。
<br>
<br>　　橘柚吴洲远，芦花楚水长。我行经此路，京口向云阳。
<br>
<br>　　卷316_44  「山中月夜寄朱张二舍人」武元衡
<br>
<br>　　午夜更漏里，九重霄汉间。月华云阙迥，秋色凤池闲。
<br>
<br>　　御锦通清禁，天书出暗关。嵇康不求达，终岁在空山。
<br>
<br>　　卷316_45  「送冯谏议赴河北宣慰」武元衡
<br>
<br>　　汉代衣冠盛，尧年雨露多。恩荣辞紫禁，冰雪渡黄河。
<br>
<br>　　待诏孤城启，宣风万岁和。今宵燕分野，应见使星过。
<br>
<br>　　卷316_46  「夜坐闻雨寄严十少府」武元衡
<br>
<br>　　多负云霄志，生涯岁序侵。风翻凉叶乱，雨滴洞房深。
<br>
<br>　　迢递三秋梦，殷勤独夜心。怀贤不觉寐，清磬发东林。
<br>
<br>　　卷316_47  「资圣寺贲法师晚春茶会」武元衡
<br>
<br>　　虚室昼常掩，心源知悟空。禅庭一雨后，莲界万花中。
<br>
<br>　　时节流芳暮，人天此会同。不知方便理，何路出樊笼。
<br>
<br>　　卷316_48  「慈恩寺起上人院」武元衡
<br>
<br>　　禅堂支许同，清论道源穷。起灭秋云尽，虚无夕霭空。
<br>
<br>　　池澄山倒影，林动叶翻风。他日焚香待，还来礼惠聪。
<br>
<br>　　卷316_49  「送魏正则擢第归江陵」武元衡
<br>
<br>　　客路商山外，离筵小暑前。高文常独步，折桂及龆年。
<br>
<br>　　关国通秦限，波涛隔汉川。叨同会府选，分手倍依然。
<br>
<br>　　卷316_50  「酬韩m归崖见寄」武元衡
<br>
<br>　　惆怅人间事，东山遂独游。露凝瑶草晚，鱼戏石潭秋。
<br>
<br>　　轩冕应相待，烟霞莫遽留。君看仲连意，功立始沧洲。
<br>
<br>　　卷316_51  「河东赠别炼师」武元衡
<br>
<br>　　多累有行役，相逢秋节分。游人甘失路，野鹤亦离群。
<br>
<br>　　戎马犯边垒，天兵屯塞云。孔璋才素健，羽檄定纷纷。
<br>
<br>　　卷316_52  「秋日将赴江上，杨弘微时任凤翔，寄诗别」武元衡
<br>
<br>　　寂寞两相阻，悠悠南北心。燕惊沧海远，鸿避朔云深。
<br>
<br>　　夜梦江亭月，离忧陇树阴。兼秋无限思，惆怅属瑶琴。
<br>
<br>　　卷316_53  「夏与熊王二秀才同宿僧院」武元衡
<br>
<br>　　共将缨上尘，来问雪山人。世网从知累，禅心自证真。
<br>
<br>　　境空宜入梦，藤古不留春。一听林公法，灵嘉愿寄身。
<br>
<br>　　卷316_54  「宜阳所居白蜀葵答咏柬诸公」武元衡
<br>
<br>　　冉冉众芳歇，亭亭虚室前。敷荣时已背，幽赏地宜偏。
<br>
<br>　　红艳世方重，素华徒可怜。何当君子愿，知不竞喧妍。
<br>
<br>　　卷316_55  「送寇侍御司马之明州」武元衡
<br>
<br>　　斗酒上河梁，惊魂去越乡。地穷沧海阔，云入剡山长。
<br>
<br>　　莲唱蒲萄熟，人烟橘柚香。兰亭应驻楫，今古共风光。
<br>
<br>　　卷316_56  「送严侍御」武元衡
<br>
<br>　　巴檄故人去，苍苍枫树林。云山千里合，雾雨四时阴。
<br>
<br>　　峡路猿声断，桃源犬吠深。不须贪胜赏，汉节待南侵。
<br>
<br>　　卷316_57  「酬元十二」武元衡
<br>
<br>　　偶寻乌府客，同醉习家池。积雪初迷径，孤云遂失期。
<br>
<br>　　风前劳引领，月下重相思。何必因尊酒，幽心两自知。
<br>
<br>　　卷316_58  「秋晚途次坊州界寄崔玉员外」武元衡
<br>
<br>　　崎岖崖谷迷，寒雨暮成泥。征路出山顶，乱云生马蹄。
<br>
<br>　　望乡程杳杳，怀远思凄凄。欲识分麾重，孤城万壑西。
<br>
<br>　　卷316_59  「度东径岭」武元衡
<br>
<br>　　又过雁门北，不胜南客悲。三边上岩见，双泪望乡垂。
<br>
<br>　　暮角云中戍，残阳天际旗。更看飞白羽，胡马在封陲。
<br>
<br>　　卷316_60  「送李正字之蜀」武元衡
<br>
<br>　　已献甘泉赋，仍登片玉科。汉官新组绶，蜀国旧烟萝。
<br>
<br>　　剑壁秋云断，巴江夜月多。无穷别离思，遥寄竹枝歌。
<br>
<br>　　卷316_61  「玉泉寺与润上人望秋山怀张少尹」武元衡
<br>
<br>　　山寒天降霜，烟月共苍苍。况此绿岩晚，尚馀丹桂芳。
<br>
<br>　　禅心殊众乐，人世满秋光。莫怪频回首，孤云思帝乡。
<br>
<br>　　卷316_62  「酬崔使君寄麈尾」武元衡
<br>
<br>　　贤人嘉尚同，今制古遗风。寄我襟怀里，辞君掌握中。
<br>
<br>　　金声劳振远，玉柄借谈空。执玩驰心处，迢迢巴峡东。
<br>
<br>　　卷316_63  「送邓州潘使君赴任」武元衡
<br>
<br>　　川陆一都会，旌旗千里舒。虎符中禁授，熊轼上流居。
<br>
<br>　　橘柚金难并，池塘练不如。春风行部日，应驻士元车。
<br>
<br>　　卷316_64  「和李中丞题故将军林亭」武元衡
<br>
<br>　　帝里清和节，侯家邸第春。烟霏瑶草露，苔暗杏梁尘。
<br>
<br>　　城郭悲歌旧，池塘丽句新。年年车马客，钟鼓乐他人。
<br>
<br>　　卷316_65  「送韦侍御司议赴东都」武元衡
<br>
<br>　　洛京千里近，离绪亦纷纷。文宪芙蓉沼，元方羔雁群。
<br>
<br>　　河关连巩树，嵩少接秦云。独有临风思，睽携不可闻。
<br>
<br>　　卷316_66  「送吴侍御司马赴台州」武元衡
<br>
<br>　　卢耽佐郡遥，川陆共迢迢。风景轻吴会，文章变越谣。
<br>
<br>　　烟林繁橘柚，云海浩波潮。余有灵山梦，前君到石桥。
<br>
<br>　　卷316_67  「送七兄赴歙州」武元衡
<br>
<br>　　车马去憧憧，都门闻晓钟。客程将日远，离绪与春浓。
<br>
<br>　　流水逾千度，归云隔万重。玉杯倾酒尽，不换惨凄容。
<br>
<br>　　卷316_68  「德宗皇帝挽歌词三首」武元衡
<br>
<br>　　道启轩皇圣，威扬夏禹功。讴歌亭育外，文武盛明中。
<br>
<br>　　日月光连璧，烟尘屏大风。为人祈福处，台树与天通。
<br>
<br>　　圣历□勤政，瑶图庆运长。寿宫开此地，仙驾缈何乡。
<br>
<br>　　风断清笳调，云愁绿旆扬。上升知不恨，弘济任城王。
<br>
<br>　　尝闻阊阖前，星拱北辰。今来大明祖，辇驾桥山曲。
<br>
<br>　　松柏韵幽音，鱼龙焰寒烛。岁岁秋风辞，兆人歌不足。
<br>
<br>　　卷316_69  「顺宗至德大圣皇帝挽歌词三首」武元衡
<br>
<br>　　桥山同轨会，轩后葬衣冠。东海风波变，西陵松柏攒。
<br>
<br>　　鼎湖仙已去，金掌露宁乾。万木泉扃月，空怜凫雁寒。
<br>
<br>　　容卫晓徘徊，严城阊阖开。乌号龙驭远，遏密凤声哀。
<br>
<br>　　昆浪黄河注，崦嵫白日颓。恭闻天子孝，不忍望铜台。
<br>
<br>　　哀挽渭川曲，空歌汾水阳。夜泉愁更咽，秋日惨无光。
<br>
<br>　　缵夏功传启，兴周业继昌。回瞻五陵上，烟雨为苍苍。
<br>
<br>　　卷316_70  「昭德皇后挽歌词」武元衡
<br>
<br>　　玉将迁坐，金鸡忽报晨。环仙驭远，星月夜台新。
<br>
<br>　　剑没川空冷，菱寒镜不春。国门车马会，多是濯龙亲。
<br>
<br>　　卷316_71  「春晚奉陪相公西亭宴集」武元衡
<br>
<br>　　林花春向兰，高会重邀欢。感物惜芳景，放怀因彩翰。
<br>
<br>　　玉颜处并，银烛焰中看。若折持相赠，风光益别难。
<br>
<br> 　　由<a href="http://greatart.51.net转换成TXT格式">http://greatart.51.net转换成TXT格式</a>
<br>
<br> 
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
