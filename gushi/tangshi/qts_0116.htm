<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百一十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百一十六
<br>
<br>　　卷116_1  「春江花月夜二首」张子容
<br>
<br>　　林花发岸口，气色动江新。此夜江中月，流光花上春。
<br>
<br>　　分明石潭里，宜照浣纱人。
<br>
<br>　　交甫怜瑶，仙妃难重期。沉沉绿江晚，惆怅碧云姿。
<br>
<br>　　初逢花上月，言是弄珠时。
<br>
<br>　　卷116_2  「云阳驿陪崔使君邵道士夜宴」张子容
<br>
<br>　　一尉东南远，谁知此夜欢。诸侯倾皂盖，仙客整黄冠。
<br>
<br>　　染翰灯花满，飞觞云气寒。欣承国士遇，更借美人看。
<br>
<br>　　卷116_3  「除夜乐城逢孟浩然」张子容
<br>
<br>　　远客襄阳郡，来过海岸家。樽开柏叶酒，灯发九枝花。
<br>
<br>　　妙曲逢卢女，高才得孟嘉。东山行乐意，非是竞繁华。
<br>
<br>　　卷116_4  「送苏倩游天台」张子容
<br>
<br>　　灵异寻沧海，笙歌访翠微。江鸥迎共狎，云鹤待将飞。
<br>
<br>　　琪树尝仙果，琼楼试羽衣。遥知神女问，独怪阮郎归。
<br>
<br>　　卷116_5  「泛永嘉江日暮回舟」张子容
<br>
<br>　　无云天欲暮，轻o大江清。归路烟中远，回舟月上行。
<br>
<br>　　傍潭窥竹暗，出屿见沙明。更值微风起，乘流丝管声。
<br>
<br>　　卷116_6  「永嘉即事寄赣县袁少府」张子容
<br>
<br>　　山绕楼台出，G通里\斜。曾为谢客郡，多有逐臣家。
<br>
<br>　　海气朝成雨，江天晚作霞。题书报贾谊，此湿似长沙。
<br>
<br>　　卷116_7  「乐城岁日赠孟浩然（一作王维诗）」张子容
<br>
<br>　　土地穷瓯越，风光肇建寅。插桃销瘴疠，移竹近阶墀。
<br>
<br>　　半是吴风俗，仍为楚岁时。更逢习凿齿，言在汉川湄。
<br>
<br>　　卷116_8  「永嘉作」张子容
<br>
<br>　　拙宦从江左，投荒更海边。山将孤屿近，水共恶G连。
<br>
<br>　　地湿梅多雨，潭蒸竹起烟。未应悲晚发，炎瘴苦华年。
<br>
<br>　　卷116_9  「送孟八浩然归襄阳二首（下篇一作王维诗）」张子容
<br>
<br>　　东越相逢地，西亭送别津。风潮看解缆，云海去愁人。
<br>
<br>　　乡在桃林岸，山连枫树春。因怀故园意，归与孟家邻。
<br>
<br>　　杜门不欲出，久与世情疏。以此为长策，劝君归旧庐。
<br>
<br>　　醉歌田舍酒，笑读古人书。好是一生事，无劳献子虚。
<br>
<br>　　卷116_10  「贬乐城尉日作」张子容
<br>
<br>　　窜谪边穷海，川原近恶G.有时闻虎啸，无夜不猿啼。
<br>
<br>　　地暖花长发，岩高日易低。故乡可忆处，遥指斗牛西。
<br>
<br>　　卷116_11  「自乐城赴永嘉枉路泛白湖寄松阳李少府」张子容
<br>
<br>　　西行碍浅石，北转入G桥。树色烟轻重，湖光风动摇。
<br>
<br>　　百花乱飞雪，万岭叠青霄。猿挂临潭筱，鸥迎出浦桡。
<br>
<br>　　惟应赏心客，兹路不言遥。
<br>
<br>　　卷116_12  「九日陪润州邵使君登北固山」张子容
<br>
<br>　　五马向西椒，重阳坐丽谯。徐州带绿水，楚国在青霄。
<br>
<br>　　张幕连江树，开筵接海潮。凌云词客语，回雪舞人娇。
<br>
<br>　　梅福惭仙吏，羊公赏下僚。新丰酒旧美，况是菊花朝。
<br>
<br>　　卷116_13  「璧池望秋月」张子容
<br>
<br>　　凉夜窥清沼，池空水月秋。满轮沉玉镜，半魄落银钩。
<br>
<br>　　蟾影摇轻浪，菱花渡浅流。漏移光渐洁，云敛色偏浮。
<br>
<br>　　似璧悲三献，疑珠怯再投。能持千里意，来照楚乡愁。
<br>
<br>　　卷116_14  「长安早春（一作孟浩然诗）」张子容
<br>
<br>　　开国维东井，城池起北辰。咸歌太平日，共乐建寅春。
<br>
<br>　　雪尽黄山树，冰开黑水津。草迎金埒马，花伴玉楼人。
<br>
<br>　　鸿渐看无数，莺歌听欲频。何当桂枝擢，还及柳条新。
<br>
<br>　　卷116_15  「赠司勋萧郎中」张子容
<br>
<br>　　作相开黄阁，为郎奏赤墀。君臣道合体，父子贵同时。
<br>
<br>　　国以推贤答，家无内举疑。凤池真水镜，兰省得华滋。
<br>
<br>　　未睹风流日，先闻新赋诗。江山清谢x，花木媚丘迟。
<br>
<br>　　吏部来何暮，王言念在兹。丹青无不可，霖雨亦相期。
<br>
<br>　　昔我投荒处，孤烟望岛夷。群鸥终日狎，落叶数年悲。
<br>
<br>　　渔父留歌咏，江妃入兴词。今将献知己，相感勿吾欺。
<br>
<br>　　卷116_16  「巫山」张子容
<br>
<br>　　巫岭i天际重，佳期宿昔愿相从。
<br>
<br>　　朝云暮雨连天暗，神女知来第几峰。
<br>
<br>　　卷116_17  「除日」张子容
<br>
<br>　　腊月今知晦，流年此夕除。拾樵供岁火，帖牖作春书。
<br>
<br>　　柳觉东风至，花疑小雪馀。忽逢双鲤赠，言是上冰鱼。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
