<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百三十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百三十八
<br>
<br>　　卷438_1  「渭村退居，寄礼部崔侍郎、翰林钱舍人诗一百韵」白居易
<br>
<br>　　圣代元和岁，闲居渭水阳。不才甘命舛，多幸遇时康。
<br>
<br>　　朝野分伦序，贤愚定否臧。重文疏卜式，尚少弃冯唐。
<br>
<br>　　由是推天运，从兹乐性场。笼禽放高翥，雾豹得深藏。
<br>
<br>　　世虑休相扰，身谋且自强。犹须务衣食，未免事农桑。
<br>
<br>　　S草通三径，开田占一坊。昼扉扃白版，夜碓扫黄粱。
<br>
<br>　　隙地治场圃，闲时粪土疆。枳篱编刺夹，薤垄擘科秧。
<br>
<br>　　穑力嫌身病，农心愿岁穰。朝衣典杯酒，佩剑博牛羊。
<br>
<br>　　困倚栽松锸，饥提采蕨筐。引泉来后涧，移竹下前冈。
<br>
<br>　　生计虽勤苦，家资甚渺茫。尘埃常满甑，钱帛少盈囊。
<br>
<br>　　弟病仍扶杖，妻愁不出房。传衣念蓝缕，举案笑糟糠。
<br>
<br>　　犬吠村胥闹，蝉鸣织妇忙。纳租看县帖，输粟问军仓。
<br>
<br>　　夕歇攀村树，秋行绕野塘。云容阴惨澹，月色冷悠扬。
<br>
<br>　　荞麦铺花白，棠梨间叶黄。早寒风海新霁月苍苍。
<br>
<br>　　园菜迎霜死，庭芜过雨荒。檐空愁宿燕，壁暗思啼。
<br>
<br>　　眼为看书损，肱因运甓伤。病骸浑似木，老鬓欲成霜。
<br>
<br>　　少睡知年长，端忧觉夜长。旧游多废忘，往事偶思量。
<br>
<br>　　忽忆烟霄路，常陪剑履行。登朝思检束，入阁学趋跄。
<br>
<br>　　命偶风云会，恩覃雨露Q.沾枯发枝叶，磨钝起锋。
<br>
<br>　　崔阁连镳骛，钱兄接翼翔。齐竽混韶夏，燕石厕琳琅。
<br>
<br>　　同日升金马，分宵直未央。共词加宠命，合表谢恩光。
<br>
<br>　　厩马骄初跨，天厨味始尝。朝晡颁饼饵，寒暑赐衣裳。
<br>
<br>　　对秉鹅毛笔，俱含鸡舌香。青缣衾薄絮，朱里幕高张。
<br>
<br>　　昼食恒连案，宵眠每并床。差肩承诏旨，连署进封章。
<br>
<br>　　起草偏同视，疑文最共详。灭私容点窜，穷理析毫芒。
<br>
<br>　　便共输肝胆，何曾异肺肠。慎微参石奋，决密与张汤。
<br>
<br>　　禁闼青交琐，宫垣紫界墙。井阑排菡萏，檐瓦斗鸳鸯。
<br>
<br>　　楼额题T鹊，池心浴凤凰。风枝万年动，温树四时芳。
<br>
<br>　　宿露凝金掌，晨晖上璧。砌筠涂绿粉，庭果滴红浆。
<br>
<br>　　晓从朝兴庆，春陪宴柏梁。传呼鞭索索，拜舞锵锵。
<br>
<br>　　仙仗环双阙，神兵辟两厢。火翻红尾旆，冰卓白竿枪。
<br>
<br>　　暄经鱼藻，深沈近浴堂。分庭皆命妇，对院即储皇。
<br>
<br>　　贵主冠浮动，亲王辔闹装。金钿相照耀，朱紫间荧煌。
<br>
<br>　　球簇桃花绮，歌巡竹叶觞。洼银中贵带，昂黛内人妆。
<br>
<br>　　赐禊东城下，颁T曲水傍。尊分圣酒，妓乐借仙倡。
<br>
<br>　　浅酌看红药，徐吟把绿杨。宴回过御陌，行歇入僧房。
<br>
<br>　　白鹿原东脚，青龙寺北廊。望春花景暖，避暑竹风凉。
<br>
<br>　　下直闲如社，寻芳醉似狂。有时还后到，无处不相将。
<br>
<br>　　鸡鹤初虽杂，萧兰久乃彰。来燕隗贵重，去鲁孔j惶。
<br>
<br>　　聚散期难定，飞沉势不常。五年同昼夜，一别似参商。
<br>
<br>　　屈折孤生竹，销摧百炼钢。途穷任憔悴，道在肯彷徨。
<br>
<br>　　尚念遗簪折，仍怜病雀疮。恤寒分赐帛，救馁减馀粮。
<br>
<br>　　药物来盈裹，书题寄满箱。殷勤翰林主，珍重礼闱郎。
<br>
<br>　　哪诚多谢，抟扶岂所望。提携劳气力，吹簸不飞扬。
<br>
<br>　　拙劣才何用，龙钟分自当。妆嫫徒费黛，磨S讵成璋。
<br>
<br>　　习隐将时背，干名与道妨。外身宗老氏，齐物学蒙庄。
<br>
<br>　　疏放遗千虑，愚蒙守一方。乐天无怨叹，倚命不稹
<br>
<br>　　愤懑胸须豁，交加臂莫攘。珠沉犹是宝，金跃未为祥。
<br>
<br>　　泥尾休摇掉，灰心罢激昂。渐闲亲道友，因病事医王。
<br>
<br>　　息乱归禅定，存神入坐亡。断痴求慧剑，济苦得慈航。
<br>
<br>　　不动为吾志，无何是我乡。可怜身与世，从此两相忘。
<br>
<br>　　卷438_2  「酬卢秘书二十韵（时初奉诏除赞善大夫）」白居易
<br>
<br>　　谬历文场选，惭非翰苑才。云霄高暂致，毛羽弱先摧。
<br>
<br>　　识分忘轩冕，知归返草莱。杜陵书积蠹，丰狱剑生苔。
<br>
<br>　　晦厌鸣鸡雨，春惊震蛰雷。旧恩收坠履，新律动寒灰。
<br>
<br>　　凤诏容徐起，g行许重陪。衰颜虽拂拭，蹇步尚低徊。
<br>
<br>　　睡少钟偏警，行迟漏苦摧。风霜趁朝去，泥雪拜陵回。
<br>
<br>　　上感君犹念，傍惭友或推。石顽镌费匠，女丑嫁劳媒。
<br>
<br>　　倏忽青春度，奔波白日颓。性将时共背，病与老俱来。
<br>
<br>　　闻有蓬壶客，知怀杞梓材。世家标甲第，官职滞麟台。
<br>
<br>　　笔尽铅黄点，诗成锦绣堆。尝思豁云雾，忽喜访尘埃。
<br>
<br>　　心为论文合，眉因劝善开。不胜珍重意，满袖写琼瑰。
<br>
<br>　　卷438_3  「题卢秘书夏日新栽竹二十韵」白居易
<br>
<br>　　湘竹初封植，卢生此考。久持霜节苦，新托露根难。
<br>
<br>　　等度须当砌，疏稠要满阑。买怜分薄俸，栽称作闲官。
<br>
<br>　　叶翦蓝罗碎，茎抽玉g端。几声清淅沥，一簇绿檀栾。
<br>
<br>　　未夜青岚入，先秋白露团。拂肩摇翡翠，熨手弄琅\.
<br>
<br>　　韵透窗风起，阴铺砌月残。炎天闻觉冷，窄地见疑宽。
<br>
<br>　　梢动胜摇扇，枝低好挂冠。碧笼烟幕幕，珠洒雨珊珊。
<br>
<br>　　晚箨晴云展，阴芽蛰虺蟠。爱从抽马策，惜未截鱼竿。
<br>
<br>　　松韵徒烦听，桃夭不足观。梁惭当家杏，台陋本司兰。
<br>
<br>　　撑拨诗人兴，勾牵酒客欢。静连芦簟滑，凉拂葛衣单。
<br>
<br>　　岂止消时暑，应能保岁寒。莫同凡草木，一种夏中看。
<br>
<br>　　卷438_4  「渭村酬李二十见寄」白居易
<br>
<br>　　百里音书何太迟，暮秋把得暮春诗。柳条绿日君相忆，
<br>
<br>　　梨叶红时我始知。莫叹学官贫冷落，犹胜村客病支离。
<br>
<br>　　形容意绪遥看取，不似华阳观里时。
<br>
<br>　　卷438_5  「初授赞善大夫早朝，寄李二十助教」白居易
<br>
<br>　　病身初谒青宫日，衰貌新垂白发年。寂寞曹司非热地，
<br>
<br>　　萧条风雪是寒天。远坊早起常侵鼓，瘦马行迟苦费鞭。
<br>
<br>　　一种共君官职冷，不如犹得日高眠。
<br>
<br>　　卷438_6  「欲与元八卜邻，先有是赠」白居易
<br>
<br>　　平生心迹最相亲，欲隐墙东不为身。明月好同三径夜，
<br>
<br>　　绿杨宜作两家春。每因暂出犹思伴，岂得安居不择邻。
<br>
<br>　　何独终身数相见，子孙长作隔墙人。
<br>
<br>　　卷438_7  「游城南，留元九、李二十晚归」白居易
<br>
<br>　　老游春饮莫相违，不独花稀人亦稀。
<br>
<br>　　更劝残杯看日影，犹应趁得鼓声归。
<br>
<br>　　卷438_8  「广宣上人以应制诗见示因以赠…居安国寺红楼院以诗供奉」白居易
<br>
<br>　　道林谈论惠休诗，一到人天便作师。香积筵承紫泥诏，
<br>
<br>　　昭阳歌唱碧云词。红楼许住请银钥，翠辇陪行蹋玉墀。
<br>
<br>　　惆怅甘泉曾侍从，与君前后不同时。
<br>
<br>　　卷438_9  「重过秘书旧房，因题长句（时为赞善大夫）」白居易
<br>
<br>　　阁前下马思裴回，第二房门手自开，昔为白面书郎去，
<br>
<br>　　今作苍须赞善来。吏人不识多新补，松竹相亲是旧栽。
<br>
<br>　　应有题墙名姓在，试将衫袖拂尘埃。
<br>
<br>　　卷438_10  「重到城七绝句。见元九」白居易
<br>
<br>　　容貌一日减一日，心情十分无九分。
<br>
<br>　　每逢陌路犹嗟叹，何况今朝是见君。
<br>
<br>　　卷438_11  「重到城七绝句。高相宅」白居易
<br>
<br>　　青苔故里怀恩地，白发新生抱病身。
<br>
<br>　　涕泪虽多无哭处，永宁门馆属他人。
<br>
<br>　　卷438_12  「重到城七绝句。张十八」白居易
<br>
<br>　　谏垣几见迁遗补，宪府频闻转殿监。
<br>
<br>　　独有咏诗张太祝，十年不改旧官衔。
<br>
<br>　　卷438_13  「重到城七绝句。刘家花」白居易
<br>
<br>　　刘家墙上花还发，李十门前草又春。
<br>
<br>　　处处伤心心始悟，多情不及少情人。
<br>
<br>　　卷438_14  「重到城七绝句。裴五」白居易
<br>
<br>　　莫怪相逢无笑语，感今思旧戟门前。
<br>
<br>　　张家伯仲偏相似，每见清扬一惘然。
<br>
<br>　　卷438_15  「重到城七绝句。仇家酒」白居易
<br>
<br>　　年年老去欢情少，处处春来感事深。
<br>
<br>　　时到仇家非爱酒，醉时心胜醒时心。
<br>
<br>　　卷438_16  「重到城七绝句。恒寂师」白居易
<br>
<br>　　旧游分散人零落，如此伤心事几条。
<br>
<br>　　会逐禅师坐禅去，一时灭尽定中消。
<br>
<br>　　卷438_17  「靖安北街赠李二十」白居易
<br>
<br>　　榆荚抛钱柳展眉，两人并马语行迟。
<br>
<br>　　还似往年安福寺，共君私试却回时。
<br>
<br>　　卷438_18  「重伤小女子」白居易
<br>
<br>　　学人言语凭床行，嫩似花房脆似琼。才知恩爱迎三岁，
<br>
<br>　　未辨东西过一生。汝异下殇应杀礼，吾非上圣讵忘情。
<br>
<br>　　伤心自叹鸠巢拙，长堕春雏养不成。
<br>
<br>　　卷438_19  「过颜处士墓」白居易
<br>
<br>　　向坟道径没荒榛，满室诗书积暗尘。长夜肯教黄壤晓，
<br>
<br>　　悲风不许白杨春。箪瓢颜子生仍促，布被黔娄死更贫。
<br>
<br>　　未会悠悠上天意，惜将富寿与何人。
<br>
<br>　　卷438_20  「题周皓大夫新亭子二十二韵」白居易
<br>
<br>　　东道常为主，南亭别待宾。规模何日创，景致一时新。
<br>
<br>　　广砌罗红药，疏窗荫绿筠。锁开宾阁晓，梯上妓楼春。
<br>
<br>　　置醴宁三爵，加笾过八珍。茶香飘紫笋，脍缕落红鳞。
<br>
<br>　　辉赫车舆闹，珍奇鸟兽驯。猕猴看枥马，鹦鹉唤家人。
<br>
<br>　　锦额帘高卷，银花\慢巡。劝尝光禄酒，许看洛川神。
<br>
<br>　　敛翠凝歌黛，流香动舞巾。裙翻绣，梳陷钿麒麟。
<br>
<br>　　笛怨音含楚，筝娇语带秦。侍儿催画烛，醉客吐文茵。
<br>
<br>　　投辖多连夜，鸣珂便达晨。入朝纡紫绶，待漏拥朱轮。
<br>
<br>　　贵介交三事，光荣照四邻。甘浓将奉客，稳暖不缘身。
<br>
<br>　　十载歌钟地，三朝节钺臣。爱才心倜傥，敦旧礼殷勤。
<br>
<br>　　门以招贤盛，家因好事贫。始知豪杰意，富贵为交亲。
<br>
<br>　　卷438_21  「赋得听边鸿」白居易
<br>
<br>　　惊风吹起塞鸿群，半拂平沙半入云。
<br>
<br>　　为问昭君月下听，何如苏武雪中闻。
<br>
<br>　　卷438_22  「见杨弘贞诗赋，因题绝句以自谕」白居易
<br>
<br>　　赋句诗章妙入神，未年三十即无身。
<br>
<br>　　常嗟薄命形憔悴，若比弘贞是幸人。
<br>
<br>　　卷438_23  「病中早春」白居易
<br>
<br>　　今朝枕上觉头轻，强起阶前试脚行。膻腻断来无气力，
<br>
<br>　　风痰恼得少心情。暖消霜瓦津初合，寒减冰渠冻不成。
<br>
<br>　　唯有愁人鬓间雪，不随春尽逐春生。
<br>
<br>　　卷438_24  「送人贬信州判官」白居易
<br>
<br>　　地僻山深古上饶，土风贫薄道程遥。不唯迁客须j屑，
<br>
<br>　　见说居人也寂寥。溪畔毒沙藏水弩，城头枯树下山魈。
<br>
<br>　　若于此郡为卑吏，刺史厅前又折腰。
<br>
<br>　　卷438_25  「曲江醉后赠诸亲故」白居易
<br>
<br>　　郭东丘墓何年客，江畔风光几日春。只合殷勤逐杯酒，
<br>
<br>　　不须疏索向交亲。中天或有长生药，下界应无不死人。
<br>
<br>　　除却醉来开口笑，世间何事更关身。
<br>
<br>　　卷438_26  「和元八侍御升平新居四绝句。看花屋」白居易
<br>
<br>　　忽惊映树新开屋，却似当檐故种花。
<br>
<br>　　可惜年年红似火，今春始得属元家。
<br>
<br>　　卷438_27  「和元八侍御升平新居四绝句。累土山」白居易
<br>
<br>　　堆土渐高山意出，终南移入户庭间。
<br>
<br>　　玉峰蓝水应惆怅，恐见新山望旧山。
<br>
<br>　　卷438_28  「和元八侍御升平新居四绝句。高亭」白居易
<br>
<br>　　亭脊太高君莫拆，东家留取当西山。
<br>
<br>　　好看落日斜衔处，一片春岚映半环。
<br>
<br>　　卷438_29  「和元八侍御升平新居四绝句。松树」白居易
<br>
<br>　　白金换得青松树，君既先栽我不栽。
<br>
<br>　　幸有西风易凭仗，夜深偷送好声来。
<br>
<br>　　卷438_30  「醉后却寄元九」白居易
<br>
<br>　　蒲池村里匆匆别，沣水桥边兀兀回。
<br>
<br>　　行到城门残酒醒，万重离恨一时来。
<br>
<br>　　卷438_31  「重寄（一作重寄元九）」白居易
<br>
<br>　　萧散弓惊雁，分飞剑化龙。悠悠天地内，不死会相逢。
<br>
<br>　　卷438_32  「李十一舍人松园饮小酎酒得元八侍御诗叙云在台…酬四韵」白居易
<br>
<br>　　爱酒舍人开小酌，能文御史寄新诗。乱松园里醉相忆，
<br>
<br>　　古柏厅前忙不知。早夏我当逃暑日，晚衙君是虑囚时。
<br>
<br>　　唯应清夜无公事，新草亭中好一期。
<br>
<br>　　卷438_33  「重到华阳观旧居」白居易
<br>
<br>　　忆昔初年三十二，当时秋思已难堪。
<br>
<br>　　若为重入华阳院，病鬓愁心四十三。
<br>
<br>　　卷438_34  「答劝酒」白居易
<br>
<br>　　莫怪近来都不饮，几回因醉却沾巾。
<br>
<br>　　谁料平生狂酒客，如今变作酒悲人。
<br>
<br>　　卷438_35  「题王侍御池亭」白居易
<br>
<br>　　朱门深锁春池满，岸落蔷薇水浸莎。
<br>
<br>　　毕竟林塘谁是主，主人来少客来多。
<br>
<br>　　卷438_36  「听水部吴员外新诗，因赠绝句」白居易
<br>
<br>　　朱绂仙郎白雪歌，和人虽少爱人多。
<br>
<br>　　明朝说与诗人道，水部如今不姓何。
<br>
<br>　　卷438_37  「雨夜忆元九」白居易
<br>
<br>　　天阴一日便堪愁，何况连宵雨不休。
<br>
<br>　　一种雨中君最苦，偏梁阁道向通州。
<br>
<br>　　卷438_38  「雨中携元九诗访元八侍御」白居易
<br>
<br>　　微之诗卷忆同开，假日多应不入台。
<br>
<br>　　好句无人堪共咏，冲泥蹋水就君来。
<br>
<br>　　卷438_39  「赠杨秘书巨源」白居易
<br>
<br>　　早闻一箭取辽城，相识虽新有故情。清句三朝谁是敌，
<br>
<br>　　白须四海半为兄。贫家S草时时入，瘦马寻花处处行。
<br>
<br>　　不用更教诗过好，折君官职是声名。
<br>
<br>　　卷438_40  「和武相公感韦令公旧池孔雀（同用深字）」白居易
<br>
<br>　　索莫少颜色，池边无主禽。难收带泥翅，易结著人心。
<br>
<br>　　顶毳落残碧，尾花销暗金。放归飞不得，云海故巢深。
<br>
<br>　　卷438_41  「寄生衣与微之，因题封上」白居易
<br>
<br>　　浅色e衫轻似雾，纺花纱F薄于云。
<br>
<br>　　莫嫌轻薄但知著，犹恐通州热杀君。
<br>
<br>　　卷438_42  「白牡丹」白居易
<br>
<br>　　白花冷澹无人爱，亦占芳名道牡丹。
<br>
<br>　　应似东宫白赞善，被人还唤作朝官。
<br>
<br>　　卷438_43  「梦旧」白居易
<br>
<br>　　别来老大苦修道，炼得离心成死灰。
<br>
<br>　　平生忆念消磨尽，昨夜因何入梦来。
<br>
<br>　　卷438_44  「戏题卢秘书新移蔷薇」白居易
<br>
<br>　　风动翠条腰袅娜，露垂红萼泪阑干。
<br>
<br>　　移他到此须为主，不别花人莫使看。
<br>
<br>　　卷438_45  「曲江夜归，闻元八见访」白居易
<br>
<br>　　自入台来见面稀，班中遥得揖容辉。
<br>
<br>　　早知相忆来相访，悔待江头明月归。
<br>
<br>　　卷438_46  「苦热题恒寂师禅室」白居易
<br>
<br>　　人人避暑走如狂，独有禅师不出房。
<br>
<br>　　可是禅房无热到，但能心静即身凉。
<br>
<br>　　卷438_47  「微之到通州日授馆未安见尘壁间有数行字读之…因酬长句」白居易
<br>
<br>　　十五年前似梦游，曾将诗句结风流。偶助笑歌嘲阿软，
<br>
<br>　　可知传诵到通州。昔教红袖佳人唱，今遣青衫司马愁。
<br>
<br>　　惆怅又闻题处所，雨淋江馆破墙头。
<br>
<br>　　卷438_48  「得微之到官后书备知通州之事怅然有感因成四章」白居易
<br>
<br>　　来书子细说通州，州在山根峡岸头。四面千重火云合，
<br>
<br>　　中心一道瘴江流。虫蛇白昼拦官道，蚊蚋黄昏扑郡楼。
<br>
<br>　　何罪遣君居此地，天高无处问来由。
<br>
<br>　　\匝巅山万仞馀，人家应似甑中居。寅年篱下多逢虎，
<br>
<br>　　亥日沙头始卖鱼。衣斑梅雨长须熨，米涩田不解锄。
<br>
<br>　　努力安心过三考，已曾愁杀李尚书。
<br>
<br>　　人稀地僻医巫少，夏旱秋霖瘴疟多。老去一身须爱惜，
<br>
<br>　　别来四体得如何。侏儒饱笑东方朔，薏苡谗忧马伏波。
<br>
<br>　　莫遣沉愁结成病，时时一唱濯缨歌。
<br>
<br>　　通州海内j惶地，司马人间冗长官。伤鸟有弦惊不定，
<br>
<br>　　卧龙无水动应难。剑埋狱底谁深掘，松偃霜中尽冷看。
<br>
<br>　　举目争能不惆怅，高车大马满长安。
<br>
<br>　　卷438_49  「病中答招饮者」白居易
<br>
<br>　　顾我镜中悲白发，尽君花下醉青春。
<br>
<br>　　不缘眼痛兼身病，可是尊前第二人。
<br>
<br>　　卷438_50  「燕子楼三首」白居易
<br>
<br>　　满窗明月满帘霜，被冷灯残拂卧床。
<br>
<br>　　燕子楼中霜月夜，秋来只为一人长。
<br>
<br>　　钿晕罗衫色似烟，几回欲著即潸然。
<br>
<br>　　自从不舞霓裳曲，叠在空箱十一年。
<br>
<br>　　今春有客洛阳回，曾到尚书墓上来。
<br>
<br>　　见说白杨堪作柱，争教红粉不成灰。
<br>
<br>　　卷438_51  「初贬官过望秦岭（自此后诗江州路上作）」白居易
<br>
<br>　　草草辞家忧后事，迟迟去国问前途。
<br>
<br>　　望秦岭上回头立，无限秋风吹白须。
<br>
<br>　　卷438_52  「蓝桥驿见元九诗（诗中云：江陵归时逢春雪）」白居易
<br>
<br>　　蓝桥春雪君归日，秦岭秋风我去时。
<br>
<br>　　每到驿亭先下马，循墙绕柱觅君诗。
<br>
<br>　　卷438_53  「韩公堆寄元九」白居易
<br>
<br>　　韩公堆北涧西头，冷雨凉风拂面秋。
<br>
<br>　　努力南行少惆怅，江州犹似胜通州。
<br>
<br>　　卷438_54  「发商州」白居易
<br>
<br>　　商州馆里停三日，待得妻孥相逐行。
<br>
<br>　　若比李三犹自胜，儿啼妇哭不闻声。
<br>
<br>　　卷438_55  「武关南见元九题山石榴花见寄」白居易
<br>
<br>　　往来同路不同时，前后相思两不知。
<br>
<br>　　行过关门三四里，榴花不见见君诗。
<br>
<br>　　卷438_56  「红鹦鹉（商山路逢）」白居易
<br>
<br>　　安南远进红鹦鹉，色似桃花语似人。
<br>
<br>　　文章辩慧皆如此，笼槛何年出得身。
<br>
<br>　　卷438_57  「题四皓庙（一作题商山庙）」白居易
<br>
<br>　　卧逃秦乱起安刘，舒卷如云得自由。
<br>
<br>　　若有精灵应笑我，不成一事谪江州。
<br>
<br>　　卷438_58  「罢药」白居易
<br>
<br>　　自学坐禅休服药，从他时复病沉沉。
<br>
<br>　　此身不要全强健，强健多生人我心。
<br>
<br>　　卷438_59  「白鹭」白居易
<br>
<br>　　人生四十未全衰，我为愁多白发垂。
<br>
<br>　　何故水边双白鹭，无愁头上亦垂丝。
<br>
<br>　　卷438_60  「襄阳舟夜」白居易
<br>
<br>　　下马襄阳郭，移舟汉阴驿。秋风截江起，寒浪连天白。
<br>
<br>　　本是多愁人，复此风波夕。
<br>
<br>　　卷438_61  「江夜舟行」白居易
<br>
<br>　　烟淡月鳎舟行夜色中。江铺满槽水，帆展半樯风。
<br>
<br>　　叫曙嗷嗷雁，啼秋唧唧虫。只应催北客，早作白须翁。
<br>
<br>　　卷438_62  「红藤杖」白居易
<br>
<br>　　交亲过罕穑车马到江回。唯有红藤杖，相随万里来。
<br>
<br>　　卷438_63  「江上吟元八绝句」白居易
<br>
<br>　　大江深处月明时，一夜吟君小律诗。
<br>
<br>　　应有水仙潜出听，翻将唱作步虚词。
<br>
<br>　　卷438_64  「途中感秋」白居易
<br>
<br>　　节物行摇落，年颜坐变衰。树初黄叶日，人欲白头时。
<br>
<br>　　乡国程程远，亲朋处处辞。唯残病与老，一步不相离。
<br>
<br>　　卷438_65  「登郢州白雪楼」白居易
<br>
<br>　　白雪楼中一望乡，青山蔟蔟水茫茫。
<br>
<br>　　朝来渡口逢京使，说道烟尘近洛阳。
<br>
<br>　　卷438_66  「舟夜赠内」白居易
<br>
<br>　　三声猿后垂乡泪，一叶舟中载病身。
<br>
<br>　　莫凭水窗南北望，月明月暗总愁人。
<br>
<br>　　卷438_67  「逢旧」白居易
<br>
<br>　　我梳白发添新恨，君扫青蛾减旧容。
<br>
<br>　　应被傍人怪惆怅，少年离别老相逢。
<br>
<br>　　卷438_68  「臼口阻风十日」白居易
<br>
<br>　　洪涛白浪塞江津，处处回事事。世上方为失途客，
<br>
<br>　　江头又作阻风人。鱼虾遇雨腥盈鼻，蚊蚋和烟痒满身。
<br>
<br>　　老大光阴能几日，等闲臼口坐经旬。
<br>
<br>　　卷438_69  「浦中夜泊」白居易
<br>
<br>　　暗上江堤还独立，水风霜气夜棱棱。
<br>
<br>　　回看深浦停舟处，芦荻花中一点灯。
<br>
<br>　　卷438_70  「卢侍御与崔评事为予于黄鹤楼置宴，宴罢同望」白居易
<br>
<br>　　江边黄鹤古时楼，劳置华筵待我游。楚思淼茫云水冷，
<br>
<br>　　商声清脆管弦秋。白花浪溅头陀寺，红叶林笼鹦鹉洲。
<br>
<br>　　总是平生未行处，醉来堪赏醒堪愁。
<br>
<br>　　卷438_71  「舟中读元九诗」白居易
<br>
<br>　　把君诗卷灯前读，诗尽灯残天未明。
<br>
<br>　　眼痛灭灯犹暗坐，逆风吹浪打船声。
<br>
<br>　　卷438_72  「舟行阻风，寄李十一舍人」白居易
<br>
<br>　　扁舟厌泊烟波上，轻策闲寻浦屿间。虎蹋青泥稠似印，
<br>
<br>　　风吹白浪大于山。且愁江郡何时到，敢望京都几岁还。
<br>
<br>　　今日料君朝退后，迎寒新酎暖开颜。
<br>
<br>　　卷438_73  「雨中题衰柳」白居易
<br>
<br>　　湿屈青条折，寒飘黄叶多。不知秋雨意，更遣欲如何。
<br>
<br>　　卷438_74  「题王处士郊居」白居易
<br>
<br>　　半依云渚半依山，爱此令人不欲还。负郭田园九八顷，
<br>
<br>　　向阳茅屋两三间。寒松纵老风标在，野鹤虽饥饮啄闲。
<br>
<br>　　一卧江村来早晚，著书盈帙鬓毛斑。
<br>
<br>　　卷438_75  「岁晚旅望」白居易
<br>
<br>　　朝来暮去星霜换，阴惨阳舒气序牵。万物秋霜能坏色，
<br>
<br>　　四时冬日最凋年。烟波半露新沙地，鸟雀群飞欲雪天。
<br>
<br>　　向晚苍苍南北望，穷阴旅思两无边。
<br>
<br>　　卷438_76  「晏坐闲吟」白居易
<br>
<br>　　昔为京洛声华客，今作江湖潦倒翁。意气销磨群动里，
<br>
<br>　　形骸变化百年中。霜侵残鬓无多黑，酒伴衰颜只暂红。
<br>
<br>　　愿学禅门非想定，千愁万念一时空。
<br>
<br>　　卷438_77  「题李山人」白居易
<br>
<br>　　厨无烟火室无妻，篱落萧条屋舍低。
<br>
<br>　　每日将何疗饥渴，井华云粉一刀圭。
<br>
<br>　　卷438_78  「读庄子」白居易
<br>
<br>　　去国辞家谪异方，中心自怪少忧伤。
<br>
<br>　　为寻庄子知归处，认得无何是本乡。
<br>
<br>　　卷438_79  「江楼偶宴赠同座」白居易
<br>
<br>　　南浦闲行罢，西楼小宴时。望湖凭槛久，待月放杯迟。
<br>
<br>　　江果尝卢橘，山歌听竹枝。相逢且同乐，何必旧相知。
<br>
<br>　　卷438_80  「放言五首」白居易
<br>
<br>　　朝真暮伪何人辨，古往今来底事无。但爱臧生能诈圣，
<br>
<br>　　可知宁子解佯愚。草萤有耀终非火，荷露虽团岂是珠。
<br>
<br>　　不取燔柴兼照乘，可怜光彩亦何殊。
<br>
<br>　　世途倚伏都无定，尘网牵缠卒未休。祸福回还车转毂，
<br>
<br>　　荣枯反覆手藏钩。龟灵未免刳肠患，马失应无折足忧。
<br>
<br>　　不信君看弈棋者，输赢须待局终头。
<br>
<br>　　赠君一法决狐疑，不用钻龟与祝蓍。试玉要烧三日满，
<br>
<br>　　辨材须待七年期。周公恐惧流言后，王莽谦恭未篡时。
<br>
<br>　　向使当初身便死，一生真伪复谁知。
<br>
<br>　　谁家第宅成还破，何处亲宾哭复歌。昨日屋头堪炙手，
<br>
<br>　　今朝门外好张罗。北邙未省留闲地，东海何曾有定波。
<br>
<br>　　莫笑贱贫夸富贵，共成枯骨两如何。
<br>
<br>　　泰山不要欺毫末，颜子无心羡老彭。松树千年终是朽，
<br>
<br>　　槿花一日自为荣。何须恋世常忧死，亦莫嫌身漫厌生。
<br>
<br>　　生去死来都是幻，幻人哀乐系何情。
<br>
<br>　　卷438_81  「岁暮道情二首」白居易
<br>
<br>　　壮日苦曾惊岁月，长年都不惜光阴。
<br>
<br>　　为学空门平等法，先齐老少死生心。
<br>
<br>　　半故青衫半白头，雪风吹面上江楼。
<br>
<br>　　禅功自见无人觉，合是愁时亦不愁。
<br>
<br>　　卷438_82  「读李杜诗集，因题卷后」白居易
<br>
<br>　　翰林江左日，员外剑南时。不得高官职，仍逢苦乱离。
<br>
<br>　　暮年逋客恨，浮世谪仙悲。吟咏留千古，声名动四夷。
<br>
<br>　　文场供秀句，乐府待新词。天意君须会，人间要好诗。
<br>
<br>　　卷438_83  「强酒」白居易
<br>
<br>　　若不坐禅销妄想，即须行醉放狂歌。
<br>
<br>　　不然秋月春风夜，争那闲思往事何。
<br>
<br>　　卷438_84  「独树浦雨夜寄李六郎中」白居易
<br>
<br>　　忽忆两家同里巷，何曾一处不追随。闲游预算分朝日，
<br>
<br>　　静语多同待漏时。花下放狂冲黑饮，灯前起坐彻明棋。
<br>
<br>　　可知风雨孤舟夜，芦苇丛中作此诗。
<br>
<br>　　卷438_85  「听崔七妓人筝」白居易
<br>
<br>　　花脸云鬟坐玉楼，十三弦里一时愁。
<br>
<br>　　凭君向道休弹去，白尽江州司马头。
<br>
<br>　　卷438_86  「望江州」白居易
<br>
<br>　　江回望见双华表，知是浔阳西郭门。
<br>
<br>　　犹去孤舟三四里，水烟沙雨欲黄昏。
<br>
<br>　　卷438_87  「初到江州」白居易
<br>
<br>　　浔阳欲到思无穷，庾亮楼南湓口东。树木凋疏山雨后，
<br>
<br>　　人家低湿水烟中。菰蒋喂马行无力，芦荻编房卧有风。
<br>
<br>　　遥见朱轮来出郭，相迎劳动使君公。
<br>
<br>　　卷438_88  「醉后题李、马二妓」白居易
<br>
<br>　　行摇云髻花钿节，应似霓裳趁管弦。艳动舞裙浑是火，
<br>
<br>　　愁凝歌黛欲生烟。有风纵道能回雪，无水何由忽吐莲。
<br>
<br>　　疑是两般心未决，雨中神女月中仙。
<br>
<br>　　卷438_89  「卢侍御小妓乞诗，座上留赠」白居易
<br>
<br>　　郁金香汗`歌巾，山石榴花染舞裙。好似文君还对酒，
<br>
<br>　　胜于神女不归云。梦中那及觉时见，宋玉荆王应羡君。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
