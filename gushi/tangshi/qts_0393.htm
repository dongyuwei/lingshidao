<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百九十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百九十三
<br>
<br>　　卷393_1  「艾如张」李贺
<br>
<br>　　锦b，绣裆襦。强饮啄，哺尔雏。陇东卧u满风雨，
<br>
<br>　　莫信笼媒陇西去。齐人织网如素空，张在野田平碧中。
<br>
<br>　　网丝漠漠无形影，误尔触之伤首红。艾叶绿花谁剪刻，
<br>
<br>　　中藏祸机不可测。
<br>
<br>　　卷393_2  「上云乐」李贺
<br>
<br>　　飞香走红满天春，花龙盘盘上紫云。三千宫女列金屋，
<br>
<br>　　五十弦瑟海上闻。天江碎碎银沙路，嬴女机中断烟素。
<br>
<br>　　断烟素，缝衣缕，八月一日君前舞。
<br>
<br>　　卷393_3  「摩多楼子」李贺
<br>
<br>　　玉塞去金人，二万四千里。风吹沙作云，一时渡辽水。
<br>
<br>　　天白水如练，甲丝双串断。行行莫苦辛，城月犹残半。
<br>
<br>　　晓气朔烟上，u胡马蹄。行人临水别，隔陇长东西。
<br>
<br>　　卷393_4  「猛虎行（四言）」李贺
<br>
<br>　　长戈莫舂，长弩莫抨。乳孙哺子，教得生狞。
<br>
<br>　　举头为城，掉尾为旌。东海黄公，愁见夜行。
<br>
<br>　　道逢驺虞，牛哀不平。何用尺刀，壁上雷鸣。
<br>
<br>　　泰山之下，妇人哭声。官家有程，吏不敢听。
<br>
<br>　　卷393_5  「日出行」李贺
<br>
<br>　　白日下昆仑，发光如舒丝。徒照葵藿心，不照游子悲。
<br>
<br>　　折折黄河曲，日从中央转。D谷耳曾闻，若木眼不见。
<br>
<br>　　奈尔铄石，胡为销人。羿弯弓属矢那不中，
<br>
<br>　　足令久不得奔，讵教晨光夕昏。
<br>
<br>　　卷393_6  「苦篁调啸引」李贺
<br>
<br>　　请说轩辕在时事，伶伦采竹二十四。伶伦采之自昆丘，
<br>
<br>　　轩辕诏遣中分作十二。伶伦以之正音律，轩辕以之调元气。
<br>
<br>　　当时黄帝上天时，二十三管咸相随，唯留一管人间吹。
<br>
<br>　　无德不能得此管，此管沉埋虞舜祠。
<br>
<br>　　卷393_7  「拂舞歌辞」李贺
<br>
<br>　　吴娥声绝天，空云闲裴回。门外满车马，亦须生绿苔。
<br>
<br>　　尊有乌程酒，劝君千万寿。全胜汉武锦楼上，
<br>
<br>　　晓望晴寒饮花露。东方日不破，天光无老时。
<br>
<br>　　丹成作蛇乘白雾，千年重化玉井土。从蛇作土一千载，
<br>
<br>　　吴堤绿草年年在。背有八卦称神仙，邪鳞顽甲滑腥涎。
<br>
<br>　　卷393_8  「夜坐吟」李贺
<br>
<br>　　踏踏马蹄谁见过，眼看北斗直天河。西风罗幕生翠波，
<br>
<br>　　铅华笑妾颦青蛾。为君起唱长相思，帘外严霜皆倒飞。
<br>
<br>　　明星烂烂东方陲，红霞梢出东南涯，陆郎去矣乘班骓。
<br>
<br>　　卷393_9  「箜篌引（又曰公无渡河）」李贺
<br>
<br>　　公乎公乎，提壶将焉如。屈平沉湘不足慕，
<br>
<br>　　徐衍入海诚为愚。公乎公乎，床有菅席盘有鱼。
<br>
<br>　　北里有贤兄，东邻有小姑。陇亩油油黍与葫，
<br>
<br>　　瓦W浊醪蚁浮浮。黍可食，醪可饮，公乎公乎其奈居。
<br>
<br>　　被发奔流竟何如，贤兄小姑哭呜呜。
<br>
<br>　　卷393_10  「巫山高」李贺
<br>
<br>　　碧丛丛，高插天，大江翻澜神曳烟。楚魂寻梦风t然，
<br>
<br>　　晓风飞雨生苔钱。瑶姬一去一千年，丁香筇竹啼老猿。
<br>
<br>　　古祠近月蟾桂寒，椒花坠红湿云间。
<br>
<br>　　卷393_11  「平城下」李贺
<br>
<br>　　饥寒平城下，夜夜守明月。别剑无玉花，海风断鬓发。
<br>
<br>　　塞长连白空，遥见汉旗红。青帐吹短笛，烟雾湿昼龙。
<br>
<br>　　日晚在城上，依稀望城下。风吹枯蓬起，城中嘶瘦马。
<br>
<br>　　借问筑城吏，去关几千里。惟愁裹尸归，不惜倒戈死。
<br>
<br>　　卷393_12  「江南弄」李贺
<br>
<br>　　江中绿雾起凉波，天上叠t红嵯峨。水风浦云生老竹，
<br>
<br>　　渚暝蒲帆如一幅。鲈鱼千头酒百斛，酒中倒卧南山绿。
<br>
<br>　　吴Q越吟未终曲，江上团团帖寒玉。
<br>
<br>　　卷393_13  「荣华乐（一作东洛梁家谣）」李贺
<br>
<br>　　鸢肩公子二十馀，齿编贝，唇激朱。气如虹霓，饮如建瓴，
<br>
<br>　　走马夜归叫严更。径穿复道游椒房，龙裘金i杂花光。
<br>
<br>　　玉堂调笑金楼子，台下戏学邯郸倡。口吟舌话称女郎，
<br>
<br>　　锦绣面汉帝旁。得明珠十斛，白璧一双，
<br>
<br>　　新诏垂金曳紫光煌煌。马如飞，人如水，九卿六官皆望履。
<br>
<br>　　将回日月先反掌，欲作江河唯画地。峨峨虎冠上切云，
<br>
<br>　　竦剑晨趋凌紫氛。绣段千寻贻皂隶，黄金百镒贶家臣。
<br>
<br>　　十二门前张大宅，晴春烟起连天碧。金铺缀日杂红光，
<br>
<br>　　铜龙啮环似争力。瑶姬凝醉卧芳席，海素笼窗空下隔。
<br>
<br>　　丹穴取凤充行庖，PP如拳那足食。金蟾呀呀兰烛香，
<br>
<br>　　军装武妓声琅。谁知花雨夜来过，但见池台春草长。
<br>
<br>　　嘈嘈弦吹匝天开，洪崖箫声绕天来。天长一矢贯双虎，
<br>
<br>　　云y绝骋聒旱雷。乱袖交竿管儿舞，吴音绿鸟学言语。
<br>
<br>　　能教刻石平紫金，解送刻毛寄新兔。三皇皇后七贵人，
<br>
<br>　　五十校尉二将军。当时飞去逐彩云，化作今日京华春。
<br>
<br>　　卷393_14  「相劝酒」李贺
<br>
<br>　　羲和骋六辔，昼夕不曾闲。弹乌崦嵫竹，x马蟠桃鞭。
<br>
<br>　　蓐收既断翠柳，青帝又造红兰。尧舜至今万万岁，
<br>
<br>　　数子将为倾盖间。青钱白璧买无端，丈夫快意方为欢。
<br>
<br>　　GP熊何足云。会须钟饮北海，箕踞南山。
<br>
<br>　　歌淫淫，管郑横波好送雕题金。人生得意且如此，
<br>
<br>　　何用强知元化心。相劝酒，终无辍。
<br>
<br>　　伏愿陛下鸿名终不歇，子孙绵如石上葛。
<br>
<br>　　来长安，车骈骈。中有梁冀旧宅，石崇故园。
<br>
<br>　　卷393_15  「瑶华乐」李贺
<br>
<br>　　穆天子，走龙媒。八辔冬珑逐天回，五精扫地凝云开。
<br>
<br>　　高门左右日月环，四方错镂棱层殷。舞霞垂尾长盘珊，
<br>
<br>　　江澄海净神母颜。施红点翠照虞泉，曳云拖玉下昆山。
<br>
<br>　　列旆如松，张盖如轮。金风殿秋，清明发春。八銮十乘，
<br>
<br>　　矗如云屯。琼钟瑶席甘露文，玄霜绛雪何足云。
<br>
<br>　　薰梅染柳将赠君。铅华之水洗君骨，与君相对作真质。
<br>
<br>　　卷393_16  「北中寒」李贺
<br>
<br>　　一方黑照三方紫，黄河冰合鱼龙死。三尺木皮断文理，
<br>
<br>　　百石强车上河水。霜花草上大如钱，挥刀不入迷魈臁
<br>
<br>　　争海水飞凌喧，山瀑无声玉虹悬。
<br>
<br>　　卷393_17  「梁台古愁」李贺
<br>
<br>　　梁王台沼空中立，天河之水夜飞入。台前斗玉作蛟龙，
<br>
<br>　　绿粉扫天愁露湿。撞钟饮酒行射天，金虎蹙裘喷血斑。
<br>
<br>　　朝朝暮暮愁海翻，长绳系日乐当年。芙蓉凝红得秋色，
<br>
<br>　　兰脸别春啼脉脉。芦洲客雁报春来，寥落野篁秋漫白。
<br>
<br>　　卷393_18  「公无出门」李贺
<br>
<br>　　天迷迷，地密密。熊虺食人魂，雪霜断人骨。
<br>
<br>　　嗾犬狺狺相索索，舐掌偏宜佩兰客。帝遣乘轩灾自息，
<br>
<br>　　玉星点剑黄金轭。我虽跨马不得还，历阳湖波大如山。
<br>
<br>　　毒虬相视振金环，狻猊m吐馋涎。鲍焦一世披草眠，
<br>
<br>　　颜回廿九鬓毛斑。颜回非血衰，鲍焦不违天。天畏遭衔啮，
<br>
<br>　　所以致之然。分明犹惧公不信，公看呵壁书问天。
<br>
<br>　　卷393_19  「神弦别曲」李贺
<br>
<br>　　巫山小女隔云别，春风松花山上发。绿盖独穿香径归，
<br>
<br>　　白马花竿前孑孑。蜀江风澹水如罗，堕兰谁泛相经过。
<br>
<br>　　南山桂树为君死，云衫浅污红脂花。
<br>
<br>　　卷393_20  「绿水词」李贺
<br>
<br>　　今宵好风月，阿侯在何处。为有倾人色，翻成足愁苦。
<br>
<br>　　东湖采莲叶，南湖拔蒲根。未持寄小姑，且持感愁魂。
<br>
<br>　　卷393_21  「沙路曲」李贺
<br>
<br>　　柳脸半眠丞相树，马钉铃踏沙路。断烬遗香袅翠烟，
<br>
<br>　　烛骑啼乌上天去。帝家玉龙开九关，帝前动笏移南山。
<br>
<br>　　独垂重印押千官，金窠篆字红屈盘。沙路归来闻好语，
<br>
<br>　　旱火不光天下雨。
<br>
<br>　　卷393_22  「上之回」李贺
<br>
<br>　　上之回，大旗喜。悬红云，挞凤尾。剑匣破，舞蛟龙。
<br>
<br>　　蚩尤死，鼓逢逢。天高庆雷齐坠地，地无惊烟海千里。
<br>
<br>　　卷393_23  「高轩过（韩员外愈、皇甫侍御见过，因而命作）」李贺
<br>
<br>　　华裾织翠青如葱，金环压辔摇玲珑。马蹄隐耳声隆隆，
<br>
<br>　　入门下马气如虹。云是东京才子，文章钜公。
<br>
<br>　　二十八宿罗心胸，九精照耀贯当中。殿前作赋声摩空，
<br>
<br>　　笔补造化天无功。庞眉书客感秋蓬，谁知死草生华风。
<br>
<br>　　我今垂翅附冥鸿，他日不羞蛇作龙。
<br>
<br>　　卷393_24  「贝宫夫人」李贺
<br>
<br>　　丁丁海女弄金环，雀钗翘揭双翅关。六宫不语一生闲，
<br>
<br>　　高悬银榜照青山。长眉凝绿几千年，清凉堪老镜中鸾。
<br>
<br>　　秋肌稍觉玉衣寒，空光帖妥水如天。
<br>
<br>　　卷393_25  「兰香神女庙（三月中作）」李贺
<br>
<br>　　古春年年在，闲绿摇暖云。松香飞晚华，柳渚含日昏。
<br>
<br>　　沙砌落红满，石泉生水芹。幽篁画新粉，蛾绿横晓门。
<br>
<br>　　弱蕙不胜露，山秀愁空春。舞剪鸾翼，帐带涂轻银。
<br>
<br>　　兰桂吹浓香，菱藕长莘莘。看雨逢瑶姬，乘船值江君。
<br>
<br>　　吹箫饮酒醉，结绶金丝裙。走天呵白鹿，游水鞭锦鳞。
<br>
<br>　　密发虚鬟飞，腻颊凝花匀。团鬓分蛛巢，眉笼小唇。
<br>
<br>　　弄蝶和轻妍，风光怯腰身。深帏金鸭冷，奁镜幽凤尘。
<br>
<br>　　踏雾乘同归，撼玉山上闻。
<br>
<br>　　卷393_26  「送韦仁实兄弟入关」李贺
<br>
<br>　　送客饮别酒，千觞无赭颜。何物最伤心，马首鸣金I.
<br>
<br>　　野色浩无主，秋明空旷间。坐来壮胆破，断目不能看。
<br>
<br>　　行槐引西道，青梢长攒攒。韦郎好兄弟，叠玉生文翰。
<br>
<br>　　我在山上舍，一亩蒿硗田。夜雨叫租吏，春声暗交关。
<br>
<br>　　谁解念劳劳，苍突唯南山。
<br>
<br>　　卷393_27  「洛阳城外别皇甫」李贺
<br>
<br>　　洛阳吹别风，龙门起断烟。冬树束生涩，晚紫凝华天。
<br>
<br>　　单身野霜上，疲马飞蓬间。凭轩一双泪，奉坠绿衣前。
<br>
<br>　　卷393_28  「溪晚凉」李贺
<br>
<br>　　白狐向月号山风，秋寒扫云留碧空。玉烟青湿白如幢，
<br>
<br>　　银湾晓转流天东。溪汀眠鹭梦征鸿，轻涟不语细游溶。
<br>
<br>　　层岫回岑复叠龙，苦篁对客吟歌筒。
<br>
<br>　　卷393_29  「官不来，题皇甫先辈厅」李贺
<br>
<br>　　官不来，官庭秋，老桐错干青龙愁。书司曹佐走如牛，
<br>
<br>　　叠声问佐官来不。官不来，门幽幽。
<br>
<br>　　卷393_30  「长平箭头歌」李贺
<br>
<br>　　漆灰骨末丹水沙，凄凄古血生铜花。白翎金雨中尽，
<br>
<br>　　直馀三脊残狼牙。我寻平原乘两马，驿东石田蒿坞下。
<br>
<br>　　风长日短星萧萧，黑旗云湿悬空夜。左魂右魄啼肌瘦，
<br>
<br>　　酪瓶倒尽将羊炙。虫栖雁病芦笋红，回风送客吹阴火。
<br>
<br>　　访古骼绞斩巷撸折锋赤璺曾l肉。南陌东城马上儿，
<br>
<br>　　劝我将金换竹。
<br>
<br>　　卷393_31  「江楼曲」李贺
<br>
<br>　　楼前流水江陵道，鲤鱼风起芙蓉老。晓钗催鬓语南风，
<br>
<br>　　抽帆归来一日功。鼍吟浦口飞梅雨，竿头酒旗换青苎。
<br>
<br>　　萧骚浪白云差池，黄粉油衫寄郎主。新槽酒声苦无力，
<br>
<br>　　南湖一顷菱花白。眼前便有千里愁，小玉开屏见山色。
<br>
<br>　　卷393_32  「塞下曲」李贺
<br>
<br>　　胡角引北风，蓟门白于水。天含青海道，城头月千里。
<br>
<br>　　露下旗鳎寒金鸣夜刻。蕃甲锁蛇鳞，马嘶青冢白。
<br>
<br>　　秋静见旄头，沙远席羁愁。帐北天应尽，河声出塞流。
<br>
<br>　　卷393_33  「染丝上春机」李贺
<br>
<br>　　玉罂泣水桐花井，`丝沉水如云影。美人懒态燕脂愁，
<br>
<br>　　春梭抛掷鸣高楼。彩线结茸背复叠，白袷玉郎寄桃叶，
<br>
<br>　　为君挑鸾作腰绶，愿君处处宜春酒。
<br>
<br>　　卷393_34  「五粒小松歌」李贺
<br>
<br>　　蛇子蛇孙鳞蜿蜿，新香几粒洪崖饭。绿波浸叶满浓光，
<br>
<br>　　细束龙髯铰刀剪。主人壁上铺州图，主人堂前多俗儒。
<br>
<br>　　月明白露秋泪滴，石笋溪云肯寄书。
<br>
<br>　　卷393_35  「塘上行」李贺
<br>
<br>　　藕花凉露湿，花缺藕根涩。飞下雌鸳鸯，塘水声溘溘。
<br>
<br>　　卷393_36  「吕将军歌」李贺
<br>
<br>　　吕将军，骑赤兔。独携大胆出秦门，金粟堆边哭陵树。
<br>
<br>　　北方逆气污青天，剑龙夜叫将军闲。将军振袖挥剑锷，
<br>
<br>　　玉阙朱城有门阁。}}银龟摇白马，傅粉女郎火旗下。
<br>
<br>　　恒山铁骑请金枪，遥闻中花箭香。西郊寒蓬叶如刺，
<br>
<br>　　皇天新栽养神骥。厩中高桁排蹇蹄，饱食青刍饮白水。
<br>
<br>　　圆苍低迷盖张地，九州人事皆如此。赤山秀铤御时英，
<br>
<br>　　绿眼将军会天意。
<br>
<br>　　卷393_37  「休洗红」李贺
<br>
<br>　　休洗红，洗多红色浅。卿卿骋少年，昨日殷桥见。
<br>
<br>　　封侯早归来，莫作弦上箭。
<br>
<br>　　卷393_38  「神弦曲」李贺
<br>
<br>　　西山日没东山昏，旋风吹马马踏云。画弦素管声浅繁，
<br>
<br>　　花裙\gw步秋尘。桂叶刷风桂坠子，青狸哭血寒狐死。
<br>
<br>　　古壁彩虬金帖尾，雨工骑入秋潭水。百年老^成木魅，
<br>
<br>　　笑声碧火巢中起。
<br>
<br>　　卷393_39  「野歌」李贺
<br>
<br>　　鸦翎羽箭山桑弓，仰天射落衔芦鸿。麻衣黑肥冲北风，
<br>
<br>　　带酒日晚歌田中。男儿屈穷心不穷，枯荣不等嗔天公。
<br>
<br>　　寒风又变为春柳，条条看即烟鳌
<br>
<br>　　卷393_40  「神弦」李贺
<br>
<br>　　女巫浇酒云满空，玉炉炭火香冬冬。海神山鬼来座中，
<br>
<br>　　纸钱O@鸣旋风。相思木帖金舞鸾，攒蛾一重一弹。
<br>
<br>　　呼星召鬼歆杯盘，山魅食时人森寒。终南日色低平湾，
<br>
<br>　　神兮长在有无间。神嗔神喜师更颜，送神万骑还青山。
<br>
<br>　　卷393_41  「将进酒」李贺
<br>
<br>　　琉璃钟，琥珀浓，小槽酒滴真珠红。烹龙炮凤玉脂泣，
<br>
<br>　　罗屏绣幕围香风。吹龙笛，击鼍鼓。皓齿歌，细腰舞。
<br>
<br>　　况是青春日将暮，桃花乱落如红雨。劝君终日酩酊醉，
<br>
<br>　　酒不到刘伶坟上土。
<br>
<br>　　卷393_42  「美人梳头歌」李贺
<br>
<br>　　西施晓梦绡帐寒，香鬟堕髻半沉檀。辘轳咿哑转鸣玉，
<br>
<br>　　惊起芙蓉睡新足。双鸾开镜秋水光，解鬟临镜立象床。
<br>
<br>　　一编香丝云撒地，玉钗落处无声腻。纤手却盘老鸦色，
<br>
<br>　　翠滑宝钗簪不得。春风烂熳恼娇慵，十八鬟多无气力。
<br>
<br>　　妆成pED欹不斜，云裾数步踏雁沙。背人不语向何处，
<br>
<br>　　下阶自折樱桃花。
<br>
<br>　　卷393_43  「月漉漉篇」李贺
<br>
<br>　　月漉漉，波烟玉。莎青桂花繁，芙蓉别江木。
<br>
<br>　　粉态袷罗寒，雁羽铺烟湿。谁能看石帆，乘船镜中入。
<br>
<br>　　秋白鲜红死，水香莲子齐。挽菱隔歌袖，绿刺I银泥。
<br>
<br>　　卷393_44  「京城」李贺
<br>
<br>　　驱马出门意，牢落长安心。两事谁向道，自作秋风吟。
<br>
<br>　　卷393_45  「官街鼓」李贺
<br>
<br>　　晓声隆隆催转日，暮声隆隆呼月出。汉城黄柳映新帘，
<br>
<br>　　柏陵飞燕埋香骨。q发千年日长白，孝武秦王听不得。
<br>
<br>　　从君翠发芦花色，独共南山守中国。几回天上葬神仙，
<br>
<br>　　漏声相将无断缘。
<br>
<br>　　卷393_46  「许公子郑姬歌（郑园中请贺作）」李贺
<br>
<br>　　许史世家外亲贵，宫锦千端买沉醉。铜驼酒熟烘明胶，
<br>
<br>　　古堤大柳烟中翠。桂开客花名郑袖，入洛闻香鼎门口。
<br>
<br>　　先将芍药献妆台，后解黄金大如斗。莫愁帘中许合欢，
<br>
<br>　　清弦五十为君弹。弹声咽春弄君骨，骨兴牵人马上鞍。
<br>
<br>　　两马八蹄踏兰苑，情如合竹谁能见。夜光玉枕栖凤凰，
<br>
<br>　　袷罗当门刺纯线。长翻蜀纸卷明君，转角含商破碧云。
<br>
<br>　　自从小靥来东道，曲里长眉少见人。相如冢上生秋柏，
<br>
<br>　　三秦谁是言情客。蛾鬟醉眼拜诸宗，为谒皇孙请曹植。
<br>
<br>　　卷393_47  「新夏歌」李贺
<br>
<br>　　晓木千笼真蜡彩，落蕊枯香数分在。阴枝秀牙卷缥茸，
<br>
<br>　　长风回气扶葱茏。野家麦畦上新垄，长畛裴回桑柘重。
<br>
<br>　　刺香满地菖蒲草，雨梁燕语悲身老。三月摇扬入河道，
<br>
<br>　　天浓地浓柳梳扫。
<br>
<br>　　卷393_48  「题归梦」李贺
<br>
<br>　　长安风雨夜，书客梦昌谷。怡怡中堂笑，小弟栽涧。
<br>
<br>　　家门厚重意，望我饱饥腹。劳劳一寸心，灯花照鱼目。
<br>
<br>　　卷393_49  「经沙苑」李贺
<br>
<br>　　野水泛长澜，宫牙开小`.无人柳自春，草渚鸳鸯暖。
<br>
<br>　　晴嘶卧沙马，老去悲啼展。今春还不归，塞嘤折翅雁。
<br>
<br>　　卷393_50  「出城别张又新酬李汉」李贺
<br>
<br>　　李子别上国，南山崆峒春。不闻今夕鼓，差慰煎情人。
<br>
<br>　　赵壹赋命薄，马卿家业贫。乡书何所报，紫蕨生石云。
<br>
<br>　　长安玉桂国，戟带披侯门。惨阴地自光，宝马踏晓昏。
<br>
<br>　　腊春戏草苑，玉n鸣qX辚。绿网缒金铃，霞卷清池_.
<br>
<br>　　开贯泻蚨母，买冰防夏蝇。时宜裂大袂，剑客车盘茵。
<br>
<br>　　小人如死灰，心切生秋榛。皇图跨四海，百姓拖长绅。
<br>
<br>　　光明霭不发，腰龟徒L银。吾将噪礼乐，声调摩清新。
<br>
<br>　　欲使十千岁，帝道如飞神。华实自苍老，流采长倾湓。
<br>
<br>　　没没暗v舌，涕血不敢论。今将下东道，祭酒而别秦。
<br>
<br>　　六郡无剿儿，长刀谁拭尘。地理阳无正，快马逐服辕。
<br>
<br>　　二子美年少，调道讲清浑。讥笑断冬夜，家庭疏筱穿。
<br>
<br>　　曙风起四方，秋月当东悬。赋诗面投掷，悲哉不遇人。
<br>
<br>　　此别定沾臆，越布先裁巾。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
