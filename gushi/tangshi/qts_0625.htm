<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百二十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百二十五
<br>
<br>　　卷625_1  「袭美以纱巾见惠继以雅音，因次韵酬谢」陆龟蒙
<br>
<br>　　薄如蝉翅背斜阳，不称春前赠罱郎。初觉顶寒生远吹，
<br>
<br>　　预忧头白透新霜。堪窥水槛澄波影，好拂花墙亚蕊香。
<br>
<br>　　知有芙蓉留自戴，欲峨烟雾访黄房。
<br>
<br>　　卷625_2  「闻袭美有亲迎之期因以寄贺」陆龟蒙
<br>
<br>　　梁鸿夫妇欲双飞，细雨轻寒拂雉衣。初下雪窗因眷恋，
<br>
<br>　　次乘烟夷喂饣浴２尾钌扔胺只月，断续箫声落翠微。
<br>
<br>　　见说春风偏有贺，露花千朵照庭闱。
<br>
<br>　　卷625_3  「袭美以巨鱼之半见分因以酬谢」陆龟蒙
<br>
<br>　　谁与春江上信鱼，可怜霜刃截来初。鳞隳似撤骚人屋，
<br>
<br>　　腹断疑伤远客书。避网几跳山影破，逆风曾蹙浪花虚。
<br>
<br>　　今朝最是家童喜，免泥荒畦掇野蔬。
<br>
<br>　　卷625_4  「奉和袭美馆娃宫怀古次韵」陆龟蒙
<br>
<br>　　镂楣消落濯春雨，苍翠无言空断崖。草碧未能忘帝女，
<br>
<br>　　燕轻犹自识宫钗。江山只有愁容在，剑应和愧色埋。
<br>
<br>　　赖在伍员骚思少，吴王才免似荆怀。
<br>
<br>　　卷625_5  「同袭美游北禅院（院即故司勋陆郎中旧宅）」陆龟蒙
<br>
<br>　　连延花蔓映风廊，岸帻披襟到竹房。居士只今开梵处，
<br>
<br>　　先生曾是草玄堂。清尊林下看香印，远岫窗中挂钵囊。
<br>
<br>　　今日有情消未得，欲将名理问思光。
<br>
<br>　　卷625_6  「袭美以紫石砚见赠以诗迎之」陆龟蒙
<br>
<br>　　霞骨坚来玉自愁，琢成飞燕古钗头。澄沙脆弱闻应伏，
<br>
<br>　　青铁沈埋见亦羞。最称风亭批碧简，好将云窦渍寒流。
<br>
<br>　　君能把赠闲吟客，遍写江南物象酬。
<br>
<br>　　卷625_7  「和袭美送孙发百篇游天台」陆龟蒙
<br>
<br>　　直应天授与诗情，百咏唯消一日成。去把彩毫挥下国，
<br>
<br>　　归参黄绶别春卿。闲窥碧落怀烟雾，暂向金庭隐姓名。
<br>
<br>　　珍重兴公徒有赋，石梁深处是君行。
<br>
<br>　　卷625_8  「奉和袭美闻开元寺开笋园寄章上人」陆龟蒙
<br>
<br>　　春龙争地养檀栾，况是双林雨后看。迸出似毫当垤eJ，
<br>
<br>　　孤生如恨倚栏干。凌虚势欲齐金刹，折赠光宜照玉盘。
<br>
<br>　　更得锦苞零落后，粉环高下毖毯。
<br>
<br>　　卷625_9  「蔷薇」陆龟蒙
<br>
<br>　　倚墙当户自横陈，致得贫家似不贫。外布芳菲虽笑日，
<br>
<br>　　中含芒刺欲伤人。清香往往生遥吹，狂蔓看看及四邻。
<br>
<br>　　遇有客来堪玩处，一端晴绮照烟新。
<br>
<br>　　卷625_10  「奉和袭美开元寺佛钵诗」陆龟蒙
<br>
<br>　　空王初受逞神功，四钵须臾现一重。持次想添香积饭，
<br>
<br>　　覆时应带步罗钟。光寒好照金毛鹿，响静堪降白耳龙。
<br>
<br>　　从此宝函香里见，不须西去诣灵峰。
<br>
<br>　　卷625_11  「酬袭美夏首病愈见招次韵」陆龟蒙
<br>
<br>　　雨多青合是垣衣，一幅蛮笺夜款扉。蕙带又闻宽沈约，
<br>
<br>　　茅斋犹自忆王微。方灵只在君臣正，篆古须抛点画肥。
<br>
<br>　　除却伴谈秋水外，野鸥何处更忘机。
<br>
<br>　　卷625_12  「新夏东郊闲泛有怀袭美」陆龟蒙
<br>
<br>　　迟于春日好于秋，野客相携上钓舟。经略笆惫谠菅牵
<br>
<br>　　佩后带频o.蒹葭鹭起波摇笠，村落蚕眠树挂钩。
<br>
<br>　　料得o君能爱此，不争烟水似封侯。
<br>
<br>　　卷625_13  「四月十五日道室书事寄袭美」陆龟蒙
<br>
<br>　　乌饭新炊dG香，道家斋日以为常。月苗杯举存三洞，
<br>
<br>　　云蕊函开叩九章。一掬阳泉堪作雨，数铢秋石欲成霜。
<br>
<br>　　可中值著雷平信，为觅闲眠苦竹床。
<br>
<br>　　卷625_14  「看压新醅寄怀袭美」陆龟蒙
<br>
<br>　　晓压糟床渐有声，旋如荒涧野泉清。身前古态熏应出，
<br>
<br>　　世上愁痕滴合平。饮啄断年同鹤俭，风波终日看人争。
<br>
<br>　　尊中若使常能渌，两绶通侯总强名。
<br>
<br>　　卷625_15  「奉和袭美登初阳楼寄怀北平郎中」陆龟蒙
<br>
<br>　　远窗浮槛亦成年，几伴杨公白昼筵。日暖烟花曾扑地，
<br>
<br>　　气浮星象却归天。闲将水石侵军垒，醉引笙歌上钓船。
<br>
<br>　　无限恩波犹在目，东风吹起细漪涟。
<br>
<br>　　卷625_16  「奉和夏初袭美见访题小斋次韵」陆龟蒙
<br>
<br>　　四邻多是老农家，百树鸡桑半顷麻。尽趁晴明修网架，
<br>
<br>　　每和烟雨掉缲车。啼鸾偶坐身藏叶，饷妇归来鬓有花。
<br>
<br>　　不是对君吟复醉，更将何事送年华。
<br>
<br>　　卷625_17  「奉和袭美所居首夏水木尤清，适然有作次韵」陆龟蒙
<br>
<br>　　柿阴成列药花空，却忆桐江下钓筒。亦以鱼虾供熟鹭，
<br>
<br>　　近缘樱笋识邻翁。闲分酒剂多还少，自记书签白间红。
<br>
<br>　　更爱夜来风月好，转思玄度对支公。
<br>
<br>　　卷625_18  「奉和袭美题达上人药圃二首」陆龟蒙
<br>
<br>　　药味多从远客赍，旋添花圃旋成畦。三桠旧种根应异，
<br>
<br>　　九节初移叶尚低。山荚便和幽涧石，水芝须带本池泥。
<br>
<br>　　从今直到清秋日，又有香苗几番齐。
<br>
<br>　　净名无语示清羸，药草搜来喻更微。一雨一风皆遂性，
<br>
<br>　　花开花落尽忘机。教疏兔镂金弦乱，自拥龙刍紫汞肥。
<br>
<br>　　莫怪独亲幽圃坐，病容销尽欲依归。
<br>
<br>　　卷625_19  「奉和袭美怀华阳润卿博士三首」陆龟蒙
<br>
<br>　　几降真官授隐书，洛公曾到梦中无。眉间入静三辰影，
<br>
<br>　　肘后通灵五岳图。北洞树形如曲盖，东凹山色入薰炉。
<br>
<br>　　金墟福地能容否，愿作冈前蒋负刍。
<br>
<br>　　火景应难到洞宫，萧闲堂冷任天风。谈玄麈尾抛云底，
<br>
<br>　　服散龙胎在酒中。有路还将赤城接，无泉不共紫河通。
<br>
<br>　　奇编早晚教传授，免以神仙问葛洪。
<br>
<br>　　终日焚香礼洞云，更思琪树转劳神。曾寻下泊常经月，
<br>
<br>　　不到中峰又累春。仙道最高黄玉，暑天偏称白纶巾。
<br>
<br>　　清斋若见茅司命，乞取朱儿十二斤。
<br>
<br>　　卷625_20  「以竹夹膝寄赠袭美」陆龟蒙
<br>
<br>　　截得oY冷似龙，翠光横在暑天中。堪临薤簟闲凭月，
<br>
<br>　　好向松窗卧风。持赠敢齐青玉案，醉吟偏称碧荷筒。
<br>
<br>　　添君雅具教多著，为著西斋谱一通。
<br>
<br>　　卷625_21  「奉和袭美夏景无事因怀章来二上人次韵」陆龟蒙
<br>
<br>　　檐外青阳有二梅，折来堪下冻醪杯。高杉自欲生龙脑，
<br>
<br>　　小弁谁能寄鹿胎。丽事肯教饶沈谢，谈微何必减宗雷。
<br>
<br>　　还闻拟结东林社，争奈渊明醉不来。
<br>
<br>　　忽忆高僧坐夏堂，厌泉声闹笑云忙。山重海澹怀中印，
<br>
<br>　　月冷风微宿上方。病后书求嵩少药，定回衣染贝多香。
<br>
<br>　　何时更问逍遥义，五粒松阴半石床。
<br>
<br>　　卷625_22  「顷自桐江得一钓车以袭美乐烟波之思因出以为玩…酬答」陆龟蒙
<br>
<br>　　旋屈金钩劈翠筠，手中盘作钓鱼轮。忘情不效孤醒客，
<br>
<br>　　有意闲窥百丈鳞。雨似轻埃时一起，云如高盖强相亲。
<br>
<br>　　任他华毂低头笑，此地终无覆败人。
<br>
<br>　　曾招渔侣下清浔，独茧初随一锤深。细辗烟华无辙迹，
<br>
<br>　　静含风力有车音。相呼野饭依芳草，迭和山歌逗远林。
<br>
<br>　　得失任渠但取乐，不曾生个是非心。
<br>
<br>　　病来悬著脆缗丝，独喜高情为我持。数幅尚凝烟雨态，
<br>
<br>　　三篇能赋蕙兰词。云深石静闲眠稳，月上江平放溜迟。
<br>
<br>　　第一莫教谙此境，倚天功业待君为。
<br>
<br>　　卷625_23  「奉和袭美吴中书事寄汉南裴尚书」陆龟蒙
<br>
<br>　　风清地古带前朝，遗事纷纷未寂寥。三泖凉波鱼动，
<br>
<br>　　五茸春草雉媒娇。云藏野寺分金刹，月在江楼倚玉箫。
<br>
<br>　　不用怀归忘此景，吴王看即奉弓招。
<br>
<br>　　卷625_24  「奉和袭美夏景冲澹偶作次韵二首」陆龟蒙
<br>
<br>　　蝉雀参差在扇纱，竹襟轻利箨冠斜。垆中有酒文园会，
<br>
<br>　　琴上无弦靖节家。芝畹烟霞全覆穗，橘洲风浪半浮花。
<br>
<br>　　闲思两地忘名者，不信人间发解华。
<br>
<br>　　只于池曲象山幽，便是潇湘浸石楼。斜拂芡盘轻鹜下，
<br>
<br>　　细穿菱线小鲵游。闲开茗焙尝须遍，醉拨书帷卧始休。
<br>
<br>　　莫道仙家无好爵，方诸还拜碧琳侯。
<br>
<br>　　卷625_25  「奉和袭美送李明府之任南海」陆龟蒙
<br>
<br>　　春尽之官直到秋，岭云深处凭泷楼。居人爱近沈珠浦，
<br>
<br>　　候吏多来拾翠洲。z税尽应输紫贝，蛮童多学佩金钩。
<br>
<br>　　之君不恋南枝久，抛却经冬白Y裘。
<br>
<br>　　卷625_26  「奉和袭美寄题罗浮轩辕先生所居」陆龟蒙
<br>
<br>　　鼎成仙驭入崆峒，百世犹传至道风。暂应青词为穴凤，
<br>
<br>　　却思丹徼伴冥鸿。金公的的生炉际，琼刃时时到梦中。
<br>
<br>　　预恐浮山归有日，载将云室十洲东。
<br>
<br>　　卷625_27  「奉和袭美寄琼州杨舍人」陆龟蒙
<br>
<br>　　明时非罪谪何偏，f鸟巢南更数千。酒满椰杯消毒雾，
<br>
<br>　　风随蕉叶下泷船。人多药户生狂蛊，吏有珠官出俸钱。
<br>
<br>　　只以直诚天自信，不劳诗句咏贪泉。
<br>
<br>　　卷625_28  「奉和袭美宿报恩寺水阁」陆龟蒙
<br>
<br>　　峰抱池光曲岸平，月临虚槛夜何清。僧穿小桧才分影，
<br>
<br>　　鱼掷高荷渐有声。因忆故山吟易苦，各横秋簟梦难成。
<br>
<br>　　周J不用裁书劝，自得凉天证道情。
<br>
<br>　　卷625_29  「奉和袭美醉中偶作见寄次韵」陆龟蒙
<br>
<br>　　海鹤飘飘韵莫侪，在公犹与俗情乖。初呈酒务求专判，
<br>
<br>　　合祷山祠请自差。永夜谭玄侵罔象，一生交态忘形骸。
<br>
<br>　　怜君醉墨风流甚，几度题诗小谢斋。
<br>
<br>　　卷625_30  「奉和袭美寄滑州李副使员外」陆龟蒙
<br>
<br>　　洛生闲咏正抽毫，忽傍旌旗著战袍。檄下连营皆破胆，
<br>
<br>　　剑离孤匣欲吹毛。清秋月色临军垒，半夜淮声入贼壕。
<br>
<br>　　除却征南为上将，平徐功业更谁高。
<br>
<br>　　卷625_31  「奉和袭美吴中言怀寄南海二同年」陆龟蒙
<br>
<br>　　曾见凌风上赤霄，尽将华藻赴嘉招。城连虎踞山图丽，
<br>
<br>　　路入龙编海舶遥。江客渔歌冲白荇，野禽人语映红蕉。
<br>
<br>　　庭中必有君迁树，莫向空台望汉朝。
<br>
<br>　　卷625_32  「奉和袭美伤史拱山人」陆龟蒙
<br>
<br>　　曾说山栖欲去寻，岂知霜骨葬寒林。常依净住师冥目，
<br>
<br>　　兼事容成学算心。逋客预斋还梵唱，老猿窥祭亦悲吟。
<br>
<br>　　唯君独在江云外，谁诔孤贞置岘岑。
<br>
<br>　　卷625_33  「白鸥诗」陆龟蒙
<br>
<br>　　惯向溪头漾浅沙，薄烟微雨是生涯。时时失伴沈山影，
<br>
<br>　　往往争飞杂浪花。晚树清凉还\，旧巢零落寄蒹葭。
<br>
<br>　　池塘信美应难恋，针在鱼唇剑在虾。
<br>
<br>　　卷625_34  「怀杨台文杨鼎文二秀才」陆龟蒙
<br>
<br>　　秋早相逢待得春，崇兰清露小山云。寒花独自愁中见，
<br>
<br>　　曙角多同醒后闻。钓具每随轻舸去，诗题闲上小楼分。
<br>
<br>　　重思醉墨纵横甚，书破羊欣白练裙。
<br>
<br>　　卷625_35  「奉和袭美谢友人惠人参」陆龟蒙
<br>
<br>　　五叶初成菔饕酰紫团峰外即鸡林。名参鬼盖须难见，
<br>
<br>　　材似人形不可寻。品第已闻升碧简，携持应合重黄金。
<br>
<br>　　殷勤润取相如肺，封禅书成动帝心。
<br>
<br>　　卷625_36  「严子重以诗游于名胜间旧矣余晚于江南相遇甚乐…之和」陆龟蒙
<br>
<br>　　每值江南日落春，十年诗酒爱逢君。芙蓉湖上吟船倚，
<br>
<br>　　翡翠岩前醉马分。只有汀洲连旧业，岂无章疏动遗文。
<br>
<br>　　犹怜未卜佳城处，更币离冢畔云。
<br>
<br>　　卷625_37  「算山」陆龟蒙
<br>
<br>　　水绕苍山固护来，当时盘踞实雄才。周郎计策清宵定，
<br>
<br>　　曹氏楼船白昼灰。五十八年争虎视，三千馀骑骋龙媒。
<br>
<br>　　何如今日家天下，阊阖门临万国开。
<br>
<br>　　卷625_38  「寄茅山何威仪二首」陆龟蒙
<br>
<br>　　大小三峰次九华，灵踪今尽属何家。汉时仙上云巅鹤，
<br>
<br>　　蜀地春开洞底花。闲傍积岚寻瀑眼，便凌残雪探芝芽。
<br>
<br>　　年来已奉黄庭教，夕炼腥魂晓吸霞。
<br>
<br>　　曾向人间拜节旄，乍疑因梦到仙曹。身轻曳羽霞襟狭，
<br>
<br>　　髻耸峨烟鹿帻高。山暖不荤峰上薤，水寒仍落洞中桃。
<br>
<br>　　从闻此日搜奇话，转觉魂飞夜夜劳。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
