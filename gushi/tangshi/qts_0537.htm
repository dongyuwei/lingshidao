<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百三十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百三十七
<br>
<br>　　卷537_1  「泛五云溪」许浑
<br>
<br>　　此溪何处路，遥问白髯翁。佛庙千岩里，人家一岛中。
<br>
<br>　　鱼倾荷叶露，蝉噪柳林风。急濑鸣车轴，微波漾钓筒。
<br>
<br>　　石苔萦棹绿，山果拂舟红。更就千村宿，溪桥与剡通。
<br>
<br>　　卷537_2  「寄郴州李相公」许浑
<br>
<br>　　高楼王与谢，逸韵比南金。不遇销忧日，埃尘谁复寻。
<br>
<br>　　旷怀澹得丧，失意纵登临。彩槛浮云迥，绮窗明月深。
<br>
<br>　　虬龙压沧海，鸳鸾思邓林。青云伤国器，白发轸乡心。
<br>
<br>　　功高恩自洽，道直谤徒侵。应笑灵均恨，江畔独行吟。
<br>
<br>　　卷537_3  「赠萧炼师」许浑
<br>
<br>　　曾试昭阳曲，瑶斋帝自临。红珠络绣帽，翠钿束罗襟。
<br>
<br>　　双阙胡尘起，千门宿露阴。出宫迷国步，回驾轸皇心。
<br>
<br>　　桂殿春空晚，椒房夜自深。急宣求故剑，冥契得遗簪。
<br>
<br>　　暗记神仙传，潜封女史箴。壶中知日永，掌上畏年侵。
<br>
<br>　　莫比班家扇，宁同卓氏琴。云车辞凤辇，羽帔别鸳衾。
<br>
<br>　　网断鱼游藻，笼开鹤戏林。洛烟浮碧汉，嵩月上丹岑。
<br>
<br>　　露草争三秀，风篁共八音。吹笙延鹤舞，敲磬引龙吟。
<br>
<br>　　旄节纤腰举，霞杯皓腕斟。还磨照宝镜，犹插辟寒金。
<br>
<br>　　东海人情变，南山圣寿沈。朱颜常似渥，绿发已如寻。
<br>
<br>　　养气齐生死，留形尽古今。更求应不见，鸡犬日。
<br>
<br>　　卷537_4  「冬日宣城开元寺赠元孚上人」许浑
<br>
<br>　　一钵事南宗，僧仪称病容。曹溪花里别，萧寺竹前逢。
<br>
<br>　　烛影深寒殿，经声彻曙钟。欲斋檐睡鸽，初定壁吟蛩。
<br>
<br>　　诗继休遗韵，书传永逸踪。艺多人誉洽，机绝道情浓。
<br>
<br>　　汲涧瓶沈藻，眠阶锡挂松。云鸣新放鹤，池卧旧降龙。
<br>
<br>　　露茗山厨焙，霜粳野碓舂。梵文明处译，禅衲暖时缝。
<br>
<br>　　层塔题应遍，飞轩步不慵。绣梁交薜荔，画井倒芙蓉。
<br>
<br>　　翠户垂旗网，朱窗列剑锋。寒风金磬远，晴雪玉楼重。
<br>
<br>　　妙理三乘达，清才万象供。山高横睥睨，滩浅聚艨艟。
<br>
<br>　　微雾苍平楚，残晖淡远峰。林疏霜海波静月溶溶。
<br>
<br>　　剑出因雷焕，琴全遇蔡邕。西方知有社，支许合相从。
<br>
<br>　　卷537_5  「维舟秦淮过温州李给事宅」许浑
<br>
<br>　　给事为郎日，青溪醉隐衔。冰池通极浦，雪径绕高岩。
<br>
<br>　　珠玉砂同弃，松筠草共芟。帝图忧一失，臣节耻三缄。
<br>
<br>　　代有王陵戆，时无靳尚谗。定应标直笔，宁为发空函。
<br>
<br>　　雾黑连云栈，风狂截海帆。石梯迎雨润，沙井带潮咸。
<br>
<br>　　蜡屐青筇杖，篮舆白Y衫。应劳北归梦，山路正ff.
<br>
<br>　　卷537_6  「登蒜山观发军」许浑
<br>
<br>　　羽檄征兵急，辕门选将雄。犬羊忧破竹，貔虎极飞蓬。
<br>
<br>　　定系猖狂虏，何烦矍铄翁。更探黄石略，重振黑山功。
<br>
<br>　　别马嘶营柳，惊乌散井桐。低星连宝剑，残月让雕弓。
<br>
<br>　　浪晓戈a里，山晴鼓角中。甲开鱼照水，旗r虎风。
<br>
<br>　　去想金河远，行知玉塞空。汉庭应有问，师律在元戎。
<br>
<br>　　卷537_7  「送从兄别驾归蜀」许浑
<br>
<br>　　闻与湘南令，童年侍玉墀。家留秦塞曲，官谪瘴溪湄。
<br>
<br>　　道直奸臣屏，冤深圣主知。逝川东去疾，霈泽北来迟。
<br>
<br>　　青汉龙髯绝，苍岑马鬣移。风凄闻笛处，月惨罢琴时。
<br>
<br>　　客路黄公庙，乡关白帝祠。已称鹦鹉赋，宁诵Wo诗。
<br>
<br>　　远道书难达，长亭酒莫持。当凭蜀江水，万里寄相思。
<br>
<br>　　卷537_8  「金陵阻风登延祚阁」许浑
<br>
<br>　　极目皆陈迹，披图问远公。戈a三国后，冠盖六朝中。
<br>
<br>　　葛蔓交残垒，芒花没后宫。水流箫鼓绝，山在绮罗空。
<br>
<br>　　极浦千艘聚，高台一径通。云移吴岫雨，潮转楚江风。
<br>
<br>　　登阁渐漂梗，停舟忆断蓬。归期与归路，杉桂海门东。
<br>
<br>　　卷537_9  「送林处士自闽中道越由抵两川」许浑
<br>
<br>　　书剑少青眼，烟波初白头。乡关背梨岭，客路转O洲。
<br>
<br>　　处困道难固，乘时恩易酬。镜中非访戴，剑外欲依刘。
<br>
<br>　　高枕海天暝，落帆江雨秋。鼍声应远鼓，蜃气学危楼。
<br>
<br>　　智士役千虑，达人经百忧。唯闻陶靖节，多在醉乡游。
<br>
<br>　　卷537_10  「宣城赠萧兵曹」许浑
<br>
<br>　　桂楫谪湘渚，三年波上春。舟寒剡溪雪，衣破洛城尘。
<br>
<br>　　客道耻摇尾，皇恩宽犯鳞。花时去国远，月夕上楼频。
<br>
<br>　　贪酒不辞病，佣书非为贫。行吟值渔父，坐隐对樵人。
<br>
<br>　　紫陌罢双辙，碧潭穷一纶。高歌更南去，烟水是通津。
<br>
<br>　　卷537_11  「秋夕宴李侍御宅」许浑
<br>
<br>　　公子徵词客，秋堂递玉杯。月高罗幕卷，风度锦屏开。
<br>
<br>　　凤管添簧品，d弦促柱哀。转喉云旋合，垂手露徐来。
<br>
<br>　　烛换三条烬，香销十炷灰。蛩声闻鼓歇，萤焰触帘回。
<br>
<br>　　广槛烟分柳，空庭露积苔。解酲须满酌，应为拨新醅。
<br>
<br>　　卷537_12  「晨自竹径至龙兴寺崇隐上人院」许浑
<br>
<br>　　佛寺通南径，僧堂倚北坡。藤阴迷晚竹，苔滑仰晴莎。
<br>
<br>　　病忆春前别，闲宜雨后过。石横闻水远，林缺见山多。
<br>
<br>　　欲结三天社，初降十地魔。毒龙来有窟，灵鹤去无窠。
<br>
<br>　　客路随萍梗，乡园失薜萝。禅心如可学，不藉鲁阳戈。
<br>
<br>　　卷537_13  「岁暮自广江至新兴往复中题峡山寺四首」许浑
<br>
<br>　　夜醉晨方醒，孤吟恐失群。海p潮上见，江鹄雾中闻。
<br>
<br>　　未腊梅先实，经冬草自薰。树随山崦合，泉到石棱分。
<br>
<br>　　虎迹空林雨，猿声绝岭云。萧萧异乡鬓，明日共丝棼。
<br>
<br>　　薄暮缘西峡，停桡一访僧。鹭巢横卧柳，猿饮倒垂藤。
<br>
<br>　　水曲岩千叠，云重树百层。山风寒殿磬，溪雨夜船灯。
<br>
<br>　　滩涨危槎没，泉冲怪石崩。中台一襟泪，岁杪别良朋。
<br>
<br>　　密树分苍壁，长溪抱碧岑。海风闻鹤远，潭日见鱼深。
<br>
<br>　　松盖环清韵，榕根架绿阴。洞丁多斫石，蛮女半淘金。
<br>
<br>　　南浦惊春至，西楼送月沉。江流不过岭，何处寄归心。
<br>
<br>　　月在行人起，千峰复万峰。海虚争翡翠，溪逻斗芙蓉。
<br>
<br>　　古木高生槲，阴池满种松。火探深洞燕，香送远潭龙。
<br>
<br>　　蓝坞寒先烧，禾堂晚并舂。更投何处宿，西峡隔云钟。
<br>
<br>　　卷537_14  「南海使院对菊怀丁卯别墅」许浑
<br>
<br>　　何处曾移菊，溪桥鹤岭东。篱疏还有艳，园小亦无丛。
<br>
<br>　　日晚秋烟里，星繁晓露中。影摇金涧水，香染玉潭风。
<br>
<br>　　罢酒惭陶令，题诗答谢公。朝来数花发，身在尉佗宫。
<br>
<br>　　卷537_15  「和李相国」许浑
<br>
<br>　　巨实珍吴果，驯雏重越禽。摘来渔浦上，携在兔园阴。
<br>
<br>　　霜合凝丹颊，风披敛素襟。刀分琼液散，笼簌雪华深。
<br>
<br>　　虎帐斋中设，龙楼洛下吟。含消兼受彩，应贵冢卿心。
<br>
<br>　　卷537_16  「陪少师李相国崔宾客宴居守狄仆射池亭」许浑
<br>
<br>　　池色似潇湘，仙舟正日长。燕飞惊蛱蝶，鱼跃动鸳鸯。
<br>
<br>　　云聚歌初转，风回舞欲翔。暖醅松叶嫩，寒粥杏花香。
<br>
<br>　　罗绮留春色，笙竽送晚光。何须明月夜，红烛在华堂。
<br>
<br>　　卷537_17  「和宾客相国咏雪」许浑
<br>
<br>　　近腊千岩白，迎春四气催。云阴连海起，风急度山来。
<br>
<br>　　尽日隋堤絮，经冬越岭梅。艳疑歌处散，轻似舞时回。
<br>
<br>　　道蕴诗传丽，相如赋骋才。霁添松筱媚，寒积蕙兰猜。
<br>
<br>　　暗涨宫池水，平封辇路埃。烛龙初照耀，巢鹤乍裴回。
<br>
<br>　　檐日琼先挂，墙风粉旋摧。五门环玉垒，双阙对瑶台。
<br>
<br>　　绮席陵寒坐，珠帘远曙开。灵芝霜下秀，仙桂月中栽。
<br>
<br>　　卷幌书千帙，援琴酒百杯。垂休编太史，呈瑞表中台。
<br>
<br>　　皓夜迷三径，浮光彻九垓。兹辰是丰岁，歌咏属良哉。
<br>
<br>　　卷537_18  「奉和卢大夫新立假山」许浑
<br>
<br>　　岩谷留心赏，为山极自然。孤峰空迸笋，攒萼旋开莲。
<br>
<br>　　黛色朱楼下，云形绣户前。砌尘凝积霭，檐溜挂飞泉。
<br>
<br>　　树暗壶中月，花香洞里天。何如谢康乐，海峤独题篇。
<br>
<br>　　卷537_19  「奉命和后池十韵」许浑
<br>
<br>　　叠石通溪水，量波失旧规。芳洲还屈曲，朱阁更逶迤。
<br>
<br>　　浴鸟翻荷叶，惊蝉出柳丝。翠烟秋桧耸，红露晓莲披。
<br>
<br>　　攀槛登楼近，停桡待客迟。野桥从浪没，轻舸信风移。
<br>
<br>　　竹韵迁棋局，松阴递酒卮。性闲鸥自识，心远鹤先知。
<br>
<br>　　应想秦人会，休怀越相祠。当期穆天子，箫鼓宴瑶池。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
