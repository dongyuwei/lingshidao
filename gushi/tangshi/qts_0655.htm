<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百五十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百五十五
<br>
<br>　　卷655_1  「曲江春感（一题作归五湖）」罗隐
<br>
<br>　　江头日暖花又开，江东行客心悠哉。高阳酒徒半凋落，
<br>
<br>　　终南山色空崔嵬。圣代也知无弃物，侯门未必用非才。
<br>
<br>　　一船明月一竿竹，家住五湖归去来。
<br>
<br>　　卷655_2  「皇陂」罗隐
<br>
<br>　　皇陂潋滟深复深，陂西下马聊登临。垂杨风轻弄翠带，
<br>
<br>　　鲤鱼日暖跳黄金。三月穷途无胜事，十年流水见归心。
<br>
<br>　　输他谷口郑夫子，偷得闲名说至今。
<br>
<br>　　卷655_3  「寄郑补阙」罗隐
<br>
<br>　　夫子门前数仞墙，每经过处忆游梁。路从青琐无因见，
<br>
<br>　　恩在丹心不可忘。未必便为谗口隔，只应贪草谏书忙。
<br>
<br>　　别来愁悴知多少，两度槐花马上黄。
<br>
<br>　　卷655_4  「牡丹花」罗隐
<br>
<br>　　似共东风别有因，绛罗高卷不胜春。若教解语应倾国，
<br>
<br>　　任是无情亦动人。芍药与君为近侍，芙蓉何处避芳尘。
<br>
<br>　　可怜韩令功成后，辜负华过此身。
<br>
<br>　　卷655_5  「黄河」罗隐
<br>
<br>　　莫把阿胶向此倾，此中天意固难明。解通银汉应须曲，
<br>
<br>　　才出昆仑便不清。高祖誓功衣带小，仙人占斗客槎轻。
<br>
<br>　　三千年后知谁在，何必劳君报太平。
<br>
<br>　　卷655_6  「汴河」罗隐
<br>
<br>　　当时天子是闲游，今日行人特地愁。柳色纵饶妆故国，
<br>
<br>　　水声何忍到扬州。乾坤有意终难会，黎庶无情岂自由。
<br>
<br>　　应笑秦皇用心错，谩驱神鬼海东头。
<br>
<br>　　卷655_7  「西京崇德里居」罗隐
<br>
<br>　　进乏梯媒退又难，强随豪贵长安。风从昨夜吹银汉，
<br>
<br>　　泪拟何门落玉盘。抛掷红尘应有恨，思量仙桂也无端。
<br>
<br>　　锦鳞W尾平生事，却被闲人把钓竿。
<br>
<br>　　卷655_8  「投所思」罗隐
<br>
<br>　　憔悴长安何所为，旅魂穷命自相疑。满川碧嶂无归日，
<br>
<br>　　一榻红尘有泪时。雕琢只应劳郢匠，膏肓终恐误秦医。
<br>
<br>　　浮生七十今三十，从此凄惶未可知。
<br>
<br>　　卷655_9  「经张舍人旧居（一题作河中经故翰林张舍人所居）」罗隐
<br>
<br>　　行尘不是昔时尘，谩向朱门忆侍臣。一榻已无开眼处，
<br>
<br>　　九泉应有爱才人。文馀吐凤他年诏，树想栖鸾旧日春。
<br>
<br>　　从此恩深转难报，夕阳衰草泪沾巾。
<br>
<br>　　卷655_10  「雒城作」罗隐
<br>
<br>　　大卤旌旗出洛滨，此中烟月已埃尘。更无楼阁寻行处，
<br>
<br>　　只有山川识野人。早得铸金夸范蠡，旋闻垂钓哭平津。
<br>
<br>　　旧游难得时难遇，回首空城百草春。
<br>
<br>　　卷655_11  「姑苏城南湖陪曹使君游」罗隐
<br>
<br>　　水蓼花红稻穗黄，使君兰棹泛回塘。倚风荇藻先开路，
<br>
<br>　　迎旆凫s尽著行。手里兵符神与术，腰间金印彩为囊。
<br>
<br>　　少年太守勋庸盛，应笑燕台两鬓霜。
<br>
<br>　　卷655_12  「秋日有寄姑苏曹使君」罗隐
<br>
<br>　　多病无因棹小舟，阖闾城下谒名侯。水寒不见双鱼信，
<br>
<br>　　风便唯闻五F讴。早说用兵长暗合，近传观稼亦闲游。
<br>
<br>　　须知谢奕依前醉，闲阻清谈又一秋。
<br>
<br>　　卷655_13  「送章碣赴举」罗隐
<br>
<br>　　苹鹿歌中别酒催，粉闱星彩动昭回。久经罹乱心应破，
<br>
<br>　　乍睹升平眼渐开。顾我昔年悲玉石，怜君今日蕴风雷。
<br>
<br>　　龙门盛事无因见，费尽黄金老隗台。
<br>
<br>　　卷655_14  「寄杨秘书」罗隐
<br>
<br>　　湖水平来见鲤鱼，偶因烹处得琼琚。披寻藻思千重后，
<br>
<br>　　吟想冰光万里馀。漳浦病来情转薄，赤城吟苦意何如。
<br>
<br>　　锦衣公子怜君在，十载兵戈从板舆。
<br>
<br>　　卷655_15  「往年进士赵能卿尝话金庭胜事，见示叙」罗隐
<br>
<br>　　会稽诗客赵能卿，往岁相逢话石城。正恨故人无上寿，
<br>
<br>　　喜闻良宰有高情。山朝佐命层层耸，水接飞流步步清。
<br>
<br>　　两火一刀罹乱后，会须乘兴雪中行。
<br>
<br>　　卷655_16  「得宣州窦尚书书因投寄二首」罗隐
<br>
<br>　　双鱼迢递到江滨，伤感南陵旧主人。万里朝台劳寄梦，
<br>
<br>　　十年侯国阻趋尘。寻知乱后尝辞禄，共喜闲来得养神。
<br>
<br>　　时见齐山敬亭客，不堪戎马战征频。
<br>
<br>　　曾逐旌旗过板桥，世途多难竟蓬飘。步兵校尉辞公府，
<br>
<br>　　车骑将军忆本朝。醉里旧游还历历，病中衰鬓奈萧萧。
<br>
<br>　　遗簪堕履应留念，门客如今只下僚。
<br>
<br>　　卷655_17  「雪」罗隐
<br>
<br>　　细玉罗纹下碧霄，杜门颜巷落偏饶。巢居只恐高柯折，
<br>
<br>　　旅客愁闻去路遥。撅冻野蔬和粉重，扫庭松叶带酥烧。
<br>
<br>　　寒窗呵笔寻诗句，一片飞来纸上销。
<br>
<br>　　卷655_18  「暇日有寄姑苏曹使君兼呈张郎中郡中宾僚」罗隐
<br>
<br>　　嘉植阴阴覆剑池，此中能政动神o.湖边观稼雨迎马，
<br>
<br>　　城外犒军风满旗。融酒徒夸无算爵，俭莲还少最高枝。
<br>
<br>　　珊瑚笔架真珠履，曾和陈王几首诗。
<br>
<br>　　卷655_19  「寄右省王谏议」罗隐
<br>
<br>　　耳边要静不得静，心里欲闲终未闲。自是宿缘应有累，
<br>
<br>　　可能时事更相关。鱼惭张翰辞东府，鹤怨周J负北山。
<br>
<br>　　看却金庭芝X老，又驱车入七人班。
<br>
<br>　　卷655_20  「焚书坑」罗隐
<br>
<br>　　千载遗踪一窖尘，路傍耕者亦伤神。
<br>
<br>　　祖龙算事浑乖角，将谓诗书活得人。
<br>
<br>　　卷655_21  「始皇陵」罗隐
<br>
<br>　　荒堆无草树无枝，懒向行人问昔时。
<br>
<br>　　六国英雄漫多事，到头徐福是男儿。
<br>
<br>　　卷655_22  「送沈先辈归送上嘉礼（一作送沈光及第后东归兼赴嘉礼）」罗隐
<br>
<br>　　青青月桂触人香，白苎衫轻称沈郎。好继马卿归故里，
<br>
<br>　　况闻山简在襄阳。杯倾别岸应须醉，花傍征车渐欲芳。
<br>
<br>　　拟把金钱赠嘉礼，不堪栖屑困名场。
<br>
<br>　　卷655_23  「春日叶秀才曲江」罗隐
<br>
<br>　　江花江草暖相隈，也向江边把酒杯。春色恼人遮不得，
<br>
<br>　　别愁如疟避还来。安排贱迹无良策，裨补明时望重才。
<br>
<br>　　一曲吴歌齐拍手，十年尘眼未曾开。
<br>
<br>　　卷655_24  「西京道德里」罗隐
<br>
<br>　　秦树团团夕结阴，此中庄舄动悲吟。一枝丹桂未入手，
<br>
<br>　　万里苍波长负心。老去渐知时态薄，愁来唯愿酒杯深。
<br>
<br>　　七雄三杰今何在，休为闲人泪满襟。
<br>
<br>　　卷655_25  「忆夏口」罗隐
<br>
<br>　　汉阳渡口兰为舟，汉阳城下多酒楼。当年不得尽一醉，
<br>
<br>　　别梦有时还重游。襟带可怜吞楚塞，风烟只好狎江鸥。
<br>
<br>　　月明更想曾行处，吹笛桥边木叶秋。
<br>
<br>　　卷655_26  「武牢关」罗隐
<br>
<br>　　楚人曾此限封疆，不见清阴六里长。一壑暮声何怨望，
<br>
<br>　　数峰秋势自颠狂。由来四皓须神伏，大抵秦皇谩气强。
<br>
<br>　　欲学鸡鸣试关吏，太平时节懒思量。
<br>
<br>　　卷655_27  「途中献晋州孟中丞」罗隐
<br>
<br>　　太平天子念蒲东，又委星郎养育功。昨日隼辞阙下，
<br>
<br>　　今朝珠履在河中。楼移庾亮千山月，树待袁宏一扇风。
<br>
<br>　　不及政成应入拜，晋州何足展清通。
<br>
<br>　　卷655_28  「长安秋夜」罗隐
<br>
<br>　　远闻天子似羲皇，偶舍渔乡入帝乡。五等列侯无故旧，
<br>
<br>　　一枝仙桂有风霜。灯欹短焰烧离鬓，漏转寒更滴旅肠。
<br>
<br>　　归计未知身已老，九衢双阙夜苍苍。
<br>
<br>　　卷655_29  「春晚寄钟尚书」罗隐
<br>
<br>　　宰府初开忝末尘，四年谈笑隔通津。官资肯便矜中路，
<br>
<br>　　酒\还应忆故人。江畔旧游秦望月，槛前公事镜湖春。
<br>
<br>　　如今莫问西禅坞，一炷寒香老病身。
<br>
<br>　　卷655_30  「秋晓寄友人」罗隐
<br>
<br>　　洞庭霜落水云秋，又泛轻涟任去留。世界高谈今已得，
<br>
<br>　　宦途清贵旧曾游。手中彩笔夸题凤，天上泥封奖狎鸥。
<br>
<br>　　更见南来钓翁说，醉吟还上木兰舟。
<br>
<br>　　卷655_31  「秋日有酬（一作寄王师范）」罗隐
<br>
<br>　　旧业传家有宝刀，近闻馀力更挥毫。腰间印佩黄金重，
<br>
<br>　　卷里诗裁白雪高。宴罢嘉宾迎凤藻，猎归诸将问龙韬。
<br>
<br>　　分茅列土才三十，犹拟回头赌锦袍。
<br>
<br>　　卷655_32  「所思」罗隐
<br>
<br>　　梁王兔苑荆榛里，炀帝鸡台梦想中。只觉惘然悲谢傅，
<br>
<br>　　未知何以报文翁。生灵不幸台星拆，造化无情世界空。
<br>
<br>　　划尽寒灰始堪叹，满庭霜叶一窗风。
<br>
<br>　　卷655_33  「送魏校书兼呈曹使君」罗隐
<br>
<br>　　乱离无计驻生涯，又事东游惜岁华。村店酒旗沽竹叶，
<br>
<br>　　野桥梅雨泊芦花。雠书发迹官虽屈，负米安亲路不赊。
<br>
<br>　　应见使君论世旧，扫门重得向曹家。
<br>
<br>　　卷655_34  「四皓庙」罗隐
<br>
<br>　　汉惠秦皇事已闻，庙前高木眼前云。
<br>
<br>　　楚王谩费闲心力，六里青山尽属君。
<br>
<br>　　卷655_35  「浮云」罗隐
<br>
<br>　　溶溶曳曳自舒张，不向苍梧即帝乡。
<br>
<br>　　莫道无心便无事，也曾愁杀楚襄王。
<br>
<br>　　卷655_36  「早发」罗隐
<br>
<br>　　北去南来无定居，此生生计竟何如。
<br>
<br>　　酷怜一觉平明睡，长被鸡声恶破除。
<br>
<br>　　卷655_37  「香」罗隐
<br>
<br>　　沈水良材食柏珍，博山烟暖玉楼春。
<br>
<br>　　怜君亦是无端物，贪作馨香忘却身。
<br>
<br>　　卷655_38  「邺城」罗隐
<br>
<br>　　台上年年掩翠蛾，台前高树夹漳河。
<br>
<br>　　英雄亦到分香处，能共常人较几多。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
