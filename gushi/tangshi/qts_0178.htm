<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百七十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百七十八
<br>
<br>　　卷178_1  「酬谈少府」李白
<br>
<br>　　一尉居倏忽，梅生有仙骨。三事或可羞，匈奴哂千秋。
<br>
<br>　　壮心屈黄绶，浪迹寄沧洲。昨观荆岘作，如从云汉游。
<br>
<br>　　老夫当暮矣，蹀足惧骅骝。
<br>
<br>　　卷178_2  「酬宇文少府见赠桃竹书筒」李白
<br>
<br>　　桃竹书筒绮绣文，良工巧妙称绝群。灵心圆映三江月，
<br>
<br>　　彩质叠成五色云。中藏宝诀峨眉去，千里提携长忆君。
<br>
<br>　　卷178_3  「五月东鲁行，答汶上君（一作翁）」李白
<br>
<br>　　五月梅始黄，蚕凋桑柘空。鲁人重织作，机杼鸣帘栊。
<br>
<br>　　顾余不及仕，学剑来山东。举鞭访前途，获笑汶上翁。
<br>
<br>　　下愚忽壮士，未足论穷通。我以一箭书，能取聊城功。
<br>
<br>　　终然不受赏，羞与时人同。西归去直道，落日昏阴虹。
<br>
<br>　　此去尔勿言，甘心为转蓬。
<br>
<br>　　卷178_4  「早秋单父南楼酬窦公衡」李白
<br>
<br>　　白露见日灭，红颜随霜凋。别君若俯仰，春芳辞秋条。
<br>
<br>　　泰山嵯峨夏云在，疑是白波涨东海。散为飞雨川上来，
<br>
<br>　　遥帷却卷清浮埃。知君独坐青轩下，此时结念同所怀。
<br>
<br>　　我闭南楼看道书，幽帘清寂在仙居。曾无好事来相访，
<br>
<br>　　赖尔高文一起予。
<br>
<br>　　卷178_5  「山中问答」李白
<br>
<br>　　问余何意栖碧山，笑而不答心自闲。
<br>
<br>　　桃花流水然去，别有天地非人间。
<br>
<br>　　卷178_6  「答友人赠乌纱帽」李白
<br>
<br>　　领得乌纱帽，全胜白接z5.山人不照镜，稚子道相宜。
<br>
<br>　　卷178_21  「酬张司马赠墨」李白
<br>
<br>　　上党碧松烟，夷陵丹砂末。兰麝凝珍墨，精光乃堪掇。
<br>
<br>　　黄头奴子双鸦鬟，锦囊养之怀袖间。今日赠予兰亭去，
<br>
<br>　　兴来洒笔会稽山。
<br>
<br>　　卷178_22  「答湖州迦叶司马问白是何人」李白
<br>
<br>　　青莲居士谪仙人，酒肆藏名三十春。
<br>
<br>　　湖州司马何须问，金粟如来是后身。
<br>
<br>　　卷178_23  「答长安崔少府叔封游终南翠微寺太宗皇帝金沙泉见寄」李白
<br>
<br>　　河伯见海若，傲然夸秋水。小物昧远图，宁知通方士。
<br>
<br>　　多君紫霄意，独往苍山里。地古寒云深，岩高长风起。
<br>
<br>　　初登翠微岭，复憩金沙泉。践苔朝霜滑，弄波夕月圆。
<br>
<br>　　饮彼石下流，结萝宿溪烟。鼎湖梦渌水，龙驾空茫然。
<br>
<br>　　早行子午关，却登山路远。拂琴听霜猿，灭烛乃星饭。
<br>
<br>　　人烟无明异，鸟道绝往返。攀崖倒青天，下视白日晚。
<br>
<br>　　既过石门隐，还唱石潭歌。涉雪搴紫芳，濯缨想清波。
<br>
<br>　　此人不可见，此地君自过。为余谢风泉，其如幽意何。
<br>
<br>　　卷178_24  「酬崔五郎中」李白
<br>
<br>　　朔云横高天，万里起秋色。壮士心飞扬，落日空叹息。
<br>
<br>　　长啸出原野，凛然寒风生。幸遭圣明时，功业犹未成。
<br>
<br>　　奈何怀良图，郁悒独愁坐。杖策寻英豪，立谈乃知我。
<br>
<br>　　崔公生民秀，缅邈青云姿。制作参造化，托讽含神o.
<br>
<br>　　海岳尚可倾，吐诺终不移。是时霜飙寒，逸兴临华池。
<br>
<br>　　起舞拂长剑，四座皆扬眉。因得穷欢情，赠我以新诗。
<br>
<br>　　又结汗漫期，九垓远相待。举身憩蓬壶，濯足弄沧海。
<br>
<br>　　从此凌倒景，一去无时还。朝游明光宫，暮入阊阖关。
<br>
<br>　　但得长把袂，何必嵩丘山。
<br>
<br>　　卷178_25  「以诗代书答元丹丘」李白
<br>
<br>　　青鸟海上来，今朝发何处。口衔云锦字，与我忽飞去。
<br>
<br>　　鸟去凌紫烟，书留绮窗前。开缄方一笑，乃是故人传。
<br>
<br>　　故人深相勖，忆我劳心曲。离居在咸阳，三见秦草绿。
<br>
<br>　　置书双袂间，引领不暂闲。长望杳难见，浮云横远山。
<br>
<br>　　卷178_26  「金门答苏秀才」李白
<br>
<br>　　君还石门日，朱火始改木。春草如有情，山中尚含绿。
<br>
<br>　　折芳愧遥忆，永路当日勖。远见故人心，平生以此足。
<br>
<br>　　巨海纳百川，麟阁多才贤。献书入金阙，酌醴奉琼筵。
<br>
<br>　　屡忝白云唱，恭闻黄竹篇。恩光照拙薄，云汉希腾迁。
<br>
<br>　　铭鼎倘云遂，扁舟方渺然。我留在金门，君去卧丹壑。
<br>
<br>　　未果三山期，遥欣一丘乐。玄珠寄象罔，赤水非寥廓。
<br>
<br>　　愿狎东海鸥，共营西山药。栖岩君寂灭，处世余龙蠖。
<br>
<br>　　良辰不同赏，永日应闲居。鸟吟檐间树，花落窗下书。
<br>
<br>　　缘溪见绿筱，隔岫窥红蕖。采薇行笑歌，眷我情何已。
<br>
<br>　　月出石镜间，松鸣风琴里。得心自虚妙，外物空颓靡。
<br>
<br>　　身世如两忘，从君老烟水。
<br>
<br>　　卷178_27  「酬坊州王司马与阎正字对雪见赠」李白
<br>
<br>　　游子东南来，自宛适京国。飘然无心云，倏忽复西北。
<br>
<br>　　访戴昔未偶，寻嵇此相得。愁颜发新欢，终宴叙前识。
<br>
<br>　　阎公汉庭旧，沈郁富才力。价重铜龙楼，声高重门侧。
<br>
<br>　　宁期此相遇，华馆陪游息。积雪明远峰，寒城锁春色。
<br>
<br>　　主人苍生望，假我青云翼。风水如见资，投竿佐皇极。
<br>
<br>　　卷178_28  「酬中都小吏携斗酒双鱼于逆旅见赠」李白
<br>
<br>　　鲁酒若琥珀，汶鱼紫锦鳞。山东豪吏有俊气，
<br>
<br>　　手携此物赠远人。意气相倾两相顾，斗酒双鱼表情素。
<br>
<br>　　双鳃呀呷鳍鬣张，@剌银盘欲飞去。呼儿拂几霜刃挥，
<br>
<br>　　红肌花落白雪霏。为君下箸一餐饱，醉著金鞍上马归。
<br>
<br>　　卷178_29  「酬张卿夜宿南陵见赠」李白
<br>
<br>　　月出鲁城东，明如天上雪。鲁女惊莎鸡，鸣机应秋节。
<br>
<br>　　当君相思夜，火落金风高。河汉挂户牖，欲济无轻s.
<br>
<br>　　我昔辞林丘，云龙忽相见。客星动太微，朝去洛阳殿。
<br>
<br>　　尔来得茂彦，七叶仕汉馀。身为下邳客，家有圯桥书。
<br>
<br>　　傅说未梦时，终当起岩野。万古骑辰星，光辉照天下。
<br>
<br>　　与君各未遇，长策委蒿莱。宝刀隐玉匣，锈涩空莓苔。
<br>
<br>　　遂令世上愚，轻我土与灰。一朝攀龙去，蛙黾安在哉。
<br>
<br>　　故山定有酒，与尔倾金。
<br>
<br>　　卷178_30  「酬岑勋见寻就元丹丘对酒相待，以诗见招」李白
<br>
<br>　　黄鹤东南来，寄书写心曲。倚松开其缄，忆我肠断续。
<br>
<br>　　不以千里遥，命驾来相招。中逢元丹丘，登岭宴碧霄。
<br>
<br>　　对酒忽思我，长啸临清飙。蹇予未相知，茫茫绿云垂。
<br>
<br>　　俄然素书及，解此长渴饥。策马望山月，途穷造阶墀。
<br>
<br>　　喜兹一会面，若睹琼树枝。忆君我远来，我欢方速至。
<br>
<br>　　开颜酌美酒，乐极忽成醉。我情既不浅，君意方亦深。
<br>
<br>　　相知两相得，一顾轻千金。且向山客笑，与君论素心。
<br>
<br>　　卷178_31  「答从弟幼成过西园见赠」李白
<br>
<br>　　一身自潇洒，万物何嚣喧。拙薄谢明时，栖闲归故园。
<br>
<br>　　二季过旧壑，四邻驰华轩。衣剑照松宇，宾徒光石门。
<br>
<br>　　山童荐珍果，野老开芳樽。上陈樵渔事，下叙农圃言。
<br>
<br>　　昨来荷花满，今见兰苕繁。一笑复一歌，不知夕景昏。
<br>
<br>　　醉罢同所乐，此情难具论。
<br>
<br>　　卷178_32  「酬王补阙惠翼庄庙宋丞赠别」李白
<br>
<br>　　学道三千春，自言羲和人。轩盖宛若梦，云松长相亲。
<br>
<br>　　偶将二公合，复与三山邻。喜结海上契，自为天外宾。
<br>
<br>　　鸾翮我先铩，龙性君莫驯。朴散不尚古，时讹皆失真。
<br>
<br>　　勿踏荒溪坡，A来浩然津。薜带何辞楚，桃源堪避秦。
<br>
<br>　　世迫且离别，心在期隐沦。酬赠非炯诫，永言铭佩绅。
<br>
<br>　　卷178_33  「酬裴侍御对雨感时见赠」李白
<br>
<br>　　雨色秋来寒，风严清江爽。孤高绣衣人，潇洒青霞赏。
<br>
<br>　　平生多感激，忠义非外奖。祸连积怨生，事及徂川往。
<br>
<br>　　楚邦有壮士，鄢郢翻扫荡。申包哭秦庭，泣血将安仰。
<br>
<br>　　鞭尸辱已及，堂上罗宿莽。颇似今之人，蟊贼陷忠谠。
<br>
<br>　　渺然一水隔，何由税归鞅。日夕听猿怨，怀贤盈梦想。
<br>
<br>　　卷178_34  「酬崔侍御（一本此下有成甫二字）」李白
<br>
<br>　　严陵不从万乘游，归卧空山钓碧流。
<br>
<br>　　自是客星辞帝座，元非太白醉扬州。
<br>
<br>　　卷178_35  「玩月金陵城西孙楚酒楼达曙歌吹日晚乘醉…访崔四侍御」李白
<br>
<br>　　昨玩西城月，青天垂玉钩。朝沽金陵酒，歌吹孙楚楼。
<br>
<br>　　忽忆绣衣人，乘船往石头。草裹乌纱巾，倒被紫绮裘。
<br>
<br>　　两岸拍手笑，疑是王子猷。酒客十数公，崩腾醉中流。
<br>
<br>　　谑浪棹海客，喧呼傲阳侯。半道逢吴姬，卷帘出揶揄。
<br>
<br>　　我忆君到此，不知狂与羞。一月一见君，三杯便回桡。
<br>
<br>　　舍舟共连袂，行上南渡桥。兴发歌绿水，秦客为之摇。
<br>
<br>　　鸡鸣复相招，清宴逸云霄。赠我数百字，字字凌风飙。
<br>
<br>　　系之衣裘上，相忆每长谣。
<br>
<br>　　卷178_36  「江上答崔宣城」李白
<br>
<br>　　太华三芙蓉，明星玉女峰。寻仙下西岳，陶令忽相逢。
<br>
<br>　　问我将何事，湍波历几重。貂裘非季子，鹤氅似王恭。
<br>
<br>　　谬忝燕台召，而陪郭隗踪。水流知入海，云去或从龙。
<br>
<br>　　树绕芦洲月，山鸣鹊镇钟。还期如可访，台岭荫长松。
<br>
<br>　　卷178_37  「答族侄僧中孚赠玉泉仙人掌茶」李白
<br>
<br>　　常闻玉泉山，山洞多乳窟。仙鼠如白鸦，倒悬清溪月。
<br>
<br>　　茗生此中石，玉泉流不歇。根柯洒芳津，采服润肌骨。
<br>
<br>　　丛老卷绿叶，枝枝相接连。曝成仙人掌，似拍洪崖肩。
<br>
<br>　　举世未见之，其名定谁传。宗英乃禅伯，投赠有佳篇。
<br>
<br>　　清镜烛无盐，顾惭西子妍。朝坐有馀兴，长吟播诸天。
<br>
<br>　　卷178_38  「酬裴侍御留岫师弹琴见寄」李白
<br>
<br>　　君同鲍明远，邀彼休上人。鼓琴乱白雪，秋变江上春。
<br>
<br>　　瑶草绿未衰，攀翻寄情亲。相思两不见，流泪空盈巾。
<br>
<br>　　卷178_39  「张相公出镇荆州寻除太子詹事余时流夜郎…诗余答以此诗」李白
<br>
<br>　　张衡殊不乐，应有四愁诗。惭君锦绣段，赠我慰相思。
<br>
<br>　　鸿鹄复矫翼，凤凰忆故池。荣乐一如此，商山老紫芝。
<br>
<br>　　卷178_40  「醉后答丁十八以诗讥余捶碎黄鹤楼（此诗杨慎云是伪作）」李白
<br>
<br>　　黄鹤高楼已捶碎，黄鹤仙人无所依。黄鹤上天诉玉帝，
<br>
<br>　　却放黄鹤江南归。神明太守再雕饰，新图粉壁还芳菲。
<br>
<br>　　一州笑我为狂客，少年往往来相讥。君平帘下谁家子，
<br>
<br>　　云是辽东丁令威。作诗调我惊逸兴，白云绕笔窗前飞。
<br>
<br>　　待取明朝酒醒罢，与君烂漫寻春晖。
<br>
<br>　　卷178_41  「答裴侍御先行至石头驿以书见招，期月满泛洞庭」李白
<br>
<br>　　君至石头驿，寄书黄鹤楼。开缄识远意，速此南行舟。
<br>
<br>　　风水无定准，湍波或滞留。忆昨新月生，西檐若琼钩。
<br>
<br>　　今来何所似，破镜悬清秋。恨不三五明，平湖泛澄流。
<br>
<br>　　此欢竟莫遂，狂杀王子猷。巴陵定遥远，持赠解人忧。
<br>
<br>　　卷178_42  「答高山人兼呈权、顾二侯」李白
<br>
<br>　　虹霓掩天光，哲后起康济。应运生夔龙，开元扫氛翳。
<br>
<br>　　太微廓金镜，端拱清遐裔。轻尘集嵩岳，虚点盛明意。
<br>
<br>　　谬挥紫泥诏，献纳青云际。谗惑英主心，恩疏佞臣计。
<br>
<br>　　彷徨庭阙下，叹息光阴逝。未作仲宣诗，先流贾生涕。
<br>
<br>　　挂帆秋江上，不为云罗制。山海向东倾，百川无尽势。
<br>
<br>　　我于鸱夷子，相去千馀岁。运阔英达稀，同风遥执袂。
<br>
<br>　　登舻望远水，忽见沧浪ぁ８呤亢未来，虚舟渺安系。
<br>
<br>　　衣貌本淳古，文章多佳丽。延引故乡人，风义未沦替。
<br>
<br>　　顾侯达语默，权子识通蔽。曾是无心云，俱为此留滞。
<br>
<br>　　双萍易飘转，独鹤思凌历。明晨去潇湘，共谒苍梧帝。
<br>
<br>　　卷178_43  「答杜秀才五松见赠（五松山在南陵铜坑西五六里）」李白
<br>
<br>　　昔献长杨赋，天开云雨欢。当时待诏承明里，
<br>
<br>　　皆道扬雄才可观。敕赐飞龙二天马，黄金络头白玉鞍。
<br>
<br>　　浮云蔽日去不返，总为秋风摧紫兰。角巾东出商山道，
<br>
<br>　　采秀行歌咏芝草。路逢园绮笑向人，两君解来一何好。
<br>
<br>　　闻道金陵龙虎盘，还同谢x望长安。千峰夹水向秋浦，
<br>
<br>　　五松名山当夏寒。铜井炎炉R九天，赫如铸鼎荆山前。
<br>
<br>　　陶公矍铄呵赤电，回禄睢盱扬紫烟。此中岂是久留处，
<br>
<br>　　便欲烧丹从列仙。爱听松风且高卧，飕飕吹尽炎氛过。
<br>
<br>　　登崖独立望九州，阳春欲奏谁相和。闻君往年游锦城，
<br>
<br>　　章仇尚书倒屣迎。飞笺络绎奏明主，天书降问回恩荣。
<br>
<br>　　肮脏不能就组，至今空扬高蹈名。夫子工文绝世奇，
<br>
<br>　　五松新作天下推。吾非谢尚邀彦伯，异代风流各一时，
<br>
<br>　　一时相逢乐在今。袖拂白云开素琴，弹为三峡流泉音。
<br>
<br>　　从兹一别武陵去，去后桃花春水深。
<br>
<br>　　卷178_44  「至陵阳山登天柱石，酬韩侍御见招隐黄山」李白
<br>
<br>　　韩众骑白鹿，西往华山中。玉女千馀人，相随在云空。
<br>
<br>　　见我传秘诀，精诚与天通。何意到陵阳，游目送飞鸿。
<br>
<br>　　天子昔避狄，与君亦乘骢。拥兵五陵下，长策遏胡戎。
<br>
<br>　　时泰解绣衣，脱身若飞蓬。鸾凤翻羽翼，啄粟坐樊笼。
<br>
<br>　　海鹤一笑之，思归向辽东。黄山过石柱，t上攒丛。
<br>
<br>　　因巢翠玉树，忽见浮丘公。又引王子乔，吹笙舞松风。
<br>
<br>　　朗咏紫霞篇，请开蕊珠宫。步纲绕碧落，倚树招青童。
<br>
<br>　　何日可携手，遗形入无穷。
<br>
<br>　　卷178_45  「酬崔十五见招」李白
<br>
<br>　　尔有鸟迹书，相招琴溪饮。手迹尺素中，如天落云锦。
<br>
<br>　　读罢向空笑，疑君在我前。长吟字不灭，怀袖且三年。
<br>
<br>　　卷178_46  「答王十二寒夜独酌有怀（此诗萧士S云是伪作）」李白
<br>
<br>　　昨夜吴中雪，子猷佳兴发。万里浮云卷碧山，
<br>
<br>　　青天中道流孤月。孤月沧浪河汉清，北斗错落长庚明。
<br>
<br>　　怀余对酒夜霜白，玉床金井水峥嵘。人生飘忽百年内，
<br>
<br>　　且须酣畅万古情。君不能狸膏金距学斗鸡，
<br>
<br>　　坐令鼻息吹虹霓。君不能学哥舒横行青海夜带刀，
<br>
<br>　　西屠石堡取紫袍。吟诗作赋北窗里，万言不直一杯水。
<br>
<br>　　世人闻此皆掉头，有如东风射马耳。鱼目亦笑我，
<br>
<br>　　请与明月同。骅骝拳R不能食，蹇驴得志鸣春风。
<br>
<br>　　折杨皇华合流俗，晋君听琴枉清角。巴人谁肯和阳春。
<br>
<br>　　楚地由来贱奇璞。黄金散尽交不成，白首为儒身被轻。
<br>
<br>　　一谈一笑失颜色，苍蝇贝锦喧谤声。曾参岂是杀人者，
<br>
<br>　　谗言三及慈母惊。与君论心握君手，荣辱于余亦何有。
<br>
<br>　　孔圣犹闻伤凤麟，董龙更是何鸡狗。一生傲岸苦不谐，
<br>
<br>　　恩疏媒劳志多乖。严陵高揖汉天子，
<br>
<br>　　何必长剑拄颐事玉阶。达亦不足贵，穷亦不足悲。
<br>
<br>　　韩信羞将绛灌比，祢衡耻逐屠沽儿。君不见李北海，
<br>
<br>　　英风豪气今何在。君不见裴尚书，土坟三尺蒿棘居。
<br>
<br>　　少年早欲五湖去，见此弥将钟鼎疏。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
