<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百四十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百四十五
<br>
<br>　　卷445_1  「和微之诗二十三首。和晨霞（此后在上都作）」白居易
<br>
<br>　　君歌仙氏真，我歌慈氏真。慈氏发真念，念此阎浮人。
<br>
<br>　　左命大迦叶，右召桓提因。千万化菩萨，百亿诸鬼神。
<br>
<br>　　上自非相顶，下及风水轮。胎卵湿化类，蠢蠢难具陈。
<br>
<br>　　弘愿在救拔，大悲忘辛勤。无论善不善，岂间冤与亲。
<br>
<br>　　抉开生盲眼，摆去烦恼尘。烛以智慧日，洒之甘露津。
<br>
<br>　　千界一时度，万法无与邻。借问晨霞子，何如朝玉宸。
<br>
<br>　　卷445_2  「和微之诗二十三首。和送刘道士游天台」白居易
<br>
<br>　　闻君梦游仙，轻举超世。握持尊皇节，统卫吏兵军。
<br>
<br>　　灵旗星月象，天衣龙凤纹。佩服交带，讽吟蕊珠文。
<br>
<br>　　阆宫缥缈间，钧乐依稀闻。斋心谒西母，暝拜朝东君。
<br>
<br>　　烟霏子晋裾，霞烂麻姑裙。倏忽别真侣，怅望随归云。
<br>
<br>　　人生同大梦，梦与觉谁分。况此梦中梦，悠哉何足云。
<br>
<br>　　假如金阙顶，设使银河濉＜任闯鋈界，犹应在五蕴。
<br>
<br>　　饮咽日月精，茹嚼沆瀣芬。尚是色香味，六尘之所熏。
<br>
<br>　　仙中有大仙，首出梦幻群。慈光一照烛，奥法相s。
<br>
<br>　　不知万龄暮，不见三光曛。一性自了了，万缘徒纷纷。
<br>
<br>　　苦海不能漂，劫火不能焚。此是竺乾教，先生垂典坟。
<br>
<br>　　卷445_3  「和微之诗二十三首。和栉沐寄道友」白居易
<br>
<br>　　栉沐事朝谒，中门初动关。盛服去尚早，假寐须臾间。
<br>
<br>　　钟声发东寺，夜色藏南山。停骖待五漏，人马同时闲。
<br>
<br>　　高星粲金粟，落月沉玉环。出门向关路，坦坦无阻艰。
<br>
<br>　　始出里北\，稍转市西X.晨烛照朝服，紫烂复朱殷。
<br>
<br>　　由来朝廷士，一入多不还。因循掷白日，积渐凋朱颜。
<br>
<br>　　青云已难致，碧落安能攀。但且知止足，尚可销忧患。
<br>
<br>　　卷445_4  「和微之诗二十三首。和祝苍华」白居易
<br>
<br>　　日居复月诸，环回照下土。使我玄云发，化为素丝缕。
<br>
<br>　　禀质本羸劣，养生仍莽卤。痛饮困连宵，悲吟饥过午。
<br>
<br>　　遂令头上发，种种无尺五。根稀比黍苗，梢细同钗股。
<br>
<br>　　岂是乏膏沐，非关栉风雨。最为悲伤多，心焦衰落苦。
<br>
<br>　　馀者能有几，落者不可数。秃似鹊填河，堕如乌解羽。
<br>
<br>　　苍华何用祝，苦辞亦休吐。匹如剃头僧，岂要巾冠主。
<br>
<br>　　卷445_5  「和微之诗二十三首。和我年三首」白居易
<br>
<br>　　我年五十七，荣名得几许。甲乙三道科，苏杭两州主。
<br>
<br>　　才能本浅薄，心力虚劳苦。可能随众人，终老于尘土。
<br>
<br>　　我年五十七，归去诚已迟。历官十五政，数若珠累累。
<br>
<br>　　野萍始宾荐，场苗初絷维。因读管萧书，窃慕大有为。
<br>
<br>　　及遭荣遇来，乃觉才力羸。黄纸诏频草，朱轮车载脂。
<br>
<br>　　妻孥及仆使，皆免寒与饥。省躬私自愧，知我者微之。
<br>
<br>　　永怀山阴守，未遂嵩阳期。如何坐留滞，头白江之湄。
<br>
<br>　　我年五十七，荣名得非少。报国竟何如，谋身犹未了。
<br>
<br>　　昔尝速官谤，恩大而惩小。一黜鹤辞轩，七年鱼在沼。
<br>
<br>　　将枯鳞再跃，经铩翮重矫。白日上昭昭，青云高渺渺。
<br>
<br>　　平生颇同病，老大宜相晓。紫绶足可荣，白头不为夭。
<br>
<br>　　夙怀慕箕颍，晚节期松筱。何当阙下来，同拜陈情表。
<br>
<br>　　卷445_6  「和微之诗二十三首。和三月三十日四十韵」白居易
<br>
<br>　　送春君何在，君在山阴署。忆我苏杭时，春游亦多处。
<br>
<br>　　为君歌往事，岂敢辞劳虑。莫怪言语狂，须知酬答遽。
<br>
<br>　　江南腊月半，水冻凝如瘀。寒景尚苍茫，和风已吹嘘。
<br>
<br>　　女墙城似灶，雁齿桥如锯。鱼尾上[沦，草芽生沮洳。
<br>
<br>　　律迟太簇管，日缓羲和驭。布泽木龙催，迎春土牛助。
<br>
<br>　　雨师习习洒，云将飘飘翥。四野万里晴，千山一时曙。
<br>
<br>　　杭土丽且康，苏民富而庶。善恶有惩劝，刚柔无吐茹。
<br>
<br>　　两衙少辞牒，四境稀书疏。俗以劳g安，政因闲暇著。
<br>
<br>　　仙亭日登眺，虎丘时游豫。寻幽驻旌轩，选胜回宾御。
<br>
<br>　　舟移溪鸟避，乐作林猿觑。池古莫耶沉，石奇罗刹踞。
<br>
<br>　　水苗泥易耨，粟灰难锄。紫蕨抽出畦，白莲埋在淤。
<br>
<br>　　萎花红带黯，湿叶黄含菸。镜动波s菱，雪回风旋絮。
<br>
<br>　　手经攀桂馥，齿为尝梅楚。坐并船脚欹，行多马蹄B.
<br>
<br>　　圣贤清浊醉，水陆鲜肥饫。鱼芥酱调，水葵盐豉絮。
<br>
<br>　　虽微五F咏，幸免兆人诅。但令乐不荒，何必游无倨。
<br>
<br>　　吴苑仆寻罢，越城公尚据。旧游几客存，新宴谁人与。
<br>
<br>　　莫空文举酒，强下何曾箸。江上易优游，城中多毁誉。
<br>
<br>　　分应当自尽，事勿求人恕。我既无子孙，君仍毕婚娶。
<br>
<br>　　久为云雨别，终拟江湖去。范蠡有扁舟，陶潜有篮舆。
<br>
<br>　　两心苦相忆，两口遥相语。最恨七年春，春来各一处。
<br>
<br>　　卷445_7  「和微之诗二十三首。和寄乐天」白居易
<br>
<br>　　贤愚类相交，人情之大率。然自古今来，几人号胶漆。
<br>
<br>　　近闻屈指数，元某与白乙。旁爱及弟兄，中权避家室。
<br>
<br>　　松筠与金石，未足喻坚密。在车如轮辕，在身如肘腋。
<br>
<br>　　又如风云会，天使相召匹。不似势利交，有名而无实。
<br>
<br>　　顷我在杭岁，值君之越日。望愁来仪迟，宴惜流景疾。
<br>
<br>　　坐耀黄金带，酌酡W玉质。酣歌口不停，狂舞衣相拂。
<br>
<br>　　平生赏心事，施展十未一。会笑始哑哑，离嗟乃唧唧。
<br>
<br>　　饯筵才收拾，征棹遽排比。后恨苦绵绵，前欢何卒卒。
<br>
<br>　　居人色惨淡，行子心纡郁。风袂去时挥，云帆望中失。
<br>
<br>　　宿酲和别思，目眩心忽忽。病魂黯然销，老泪凄其出。
<br>
<br>　　别君只如昨，芳岁换六七。俱是官家身，后期难自必。
<br>
<br>　　卷445_8  「和微之诗二十三首。和寄问刘、白」白居易
<br>
<br>　　正与刘梦得，醉笑大开口。适值此诗来，欢喜君知否。
<br>
<br>　　遂令高卷幕，兼遣重添酒。起望会稽云，东南一回首。
<br>
<br>　　爱君金玉句，举世谁人有。功用随日新，资材本天授。
<br>
<br>　　吟哦不能散，自午将及酉。遂留梦得眠，匡床宿东牖。
<br>
<br>　　卷445_9  「和微之诗二十三首。和新楼北园偶集从孙公度…皆先归」白居易
<br>
<br>　　闻君新楼宴，下对北园花。主人既贤豪，宾客皆才华。
<br>
<br>　　初筵日未高，中饮景已斜。天地为幕席，富贵如泥沙。
<br>
<br>　　嵇刘陶阮徒，不足置齿牙。卧瓮鄙毕卓，落帽嗤孟嘉。
<br>
<br>　　芳草供枕藉，乱莺助喧哗。醉乡得道路，狂海无津涯。
<br>
<br>　　一岁春又尽，百年期不赊。同醉君莫辞，独醒古所嗟。
<br>
<br>　　销愁若沃雪，破闷如割瓜。称觞起为寿，此乐无以加。
<br>
<br>　　歌声凝贯珠，舞袖飘乱麻。相公谓四座，今日非自夸。
<br>
<br>　　有奴善吹笙，有婢弹琵琶。十指纤若笋，双鬟p如鸦。
<br>
<br>　　履舄起交杂，杯盘散纷。归去勿拥遏，倒载逃难遮。
<br>
<br>　　明日宴东武，后日游若耶。岂独相公乐，讴歌千万家。
<br>
<br>　　卷445_10  「和微之诗二十三首。和除夜作」白居易
<br>
<br>　　君赋此诗夜，穷阴岁之馀。我和此诗日，微和春之初。
<br>
<br>　　老知颜状改，病觉肢体虚。头上毛发短，口中牙齿疏。
<br>
<br>　　一落老病界，难逃生死墟。况此促促世，与君多索居。
<br>
<br>　　君在浙江东，荣驾方伯舆。我在魏阙下，谬乘大夫车。
<br>
<br>　　妻孥常各饱，奴婢亦盈庐。唯是利人事，比君全不如。
<br>
<br>　　我统十郎官，君领百吏胥。我掌四曹局，君管十乡闾。
<br>
<br>　　君为父母君，大惠在资储。我为刀笔吏，小恶乃诛锄。
<br>
<br>　　君提七郡籍，我按三尺书。俱已佩金印，尝同趋玉除。
<br>
<br>　　外宠信非薄，中怀何不摅。恩光未报答，日月空居诸。
<br>
<br>　　磊落尝许君，R促应笑予。所以自知分，欲先歌归欤。
<br>
<br>　　卷445_11  「和微之诗二十三首。和知非」白居易
<br>
<br>　　因君知非问，诠较天下事。第一莫若禅，第二无如醉。
<br>
<br>　　禅能泯人我，醉可忘荣悴。与君次第言，为我少留意。
<br>
<br>　　儒教重礼法，道家养神气。重礼足滋彰，养神多避忌。
<br>
<br>　　不如学禅定，中有甚深味。旷廓了如空，澄凝胜于睡。
<br>
<br>　　屏除默默念，销尽悠悠思。春无伤春心，秋无感秋泪。
<br>
<br>　　坐成真谛乐，如受空王赐。既得脱尘劳，兼应离惭愧。
<br>
<br>　　除禅其次醉，此说非无谓。一酌机即忘，三杯性咸遂。
<br>
<br>　　逐臣去室妇，降虏败军帅。思苦膏火煎，忧深扃锁秘。
<br>
<br>　　须凭百杯沃，莫惜千金费。便似罩中鱼，脱飞生两翅。
<br>
<br>　　劝君虽老大，逢酒莫回避。不然即学禅，两途同一致。
<br>
<br>　　卷445_12  「和微之诗二十三首。和望晓」白居易
<br>
<br>　　休吟稽山晓，听咏秦城旦。鸣鸡初有声，宿鸟犹未散。
<br>
<br>　　丁丁漏向尽，冬冬鼓过半。南山青沈沈，东方白漫漫。
<br>
<br>　　街心若流水，城角如断岸。星河稍隅落，宫阙方轮焕。
<br>
<br>　　朝车雷四合，骑火星一贯。赫奕冠盖盛，荧煌朱紫烂。
<br>
<br>　　沙堤亘蟆池，市路绕龙断。白日忽照耀，红尘纷散乱。
<br>
<br>　　贵教过客避，荣任行人看。祥烟满虚空，春色无边畔。
<br>
<br>　　g行候晷刻，龙尾登霄汉。台殿暖宜攀，风光晴可玩。
<br>
<br>　　草铺地茵褥，云卷天帏幔。莺杂佩锵锵，花饶衣粲粲。
<br>
<br>　　何言终日乐，独起临风叹。叹我同心人，一别春七换。
<br>
<br>　　相望山隔碍，欲去官羁绊。何日到江东，超然似张翰。
<br>
<br>　　卷445_13  「和微之诗二十三首。和李势女」白居易
<br>
<br>　　减一分太短，增一分太长。不朱面若花，不粉肌如霜。
<br>
<br>　　色为天下艳，心乃女中郎。自言重不幸，家破身未亡。
<br>
<br>　　人各有一死，此死职所当。忍将先人体，与主为疣疮。
<br>
<br>　　妾死主意快，从此两无妨。愿信赤心语，速即白刃光。
<br>
<br>　　南郡忽感激，却立舍锋。抚背称阿，归我如归乡。
<br>
<br>　　竟以恩信待，岂止猜妒忘。由来几上肉，不足挥干将。
<br>
<br>　　南郡死已久，骨枯墓苍苍。愿于墓上头，立石镌此章。
<br>
<br>　　劝诫天下妇，不令阴胜阳。
<br>
<br>　　卷445_14  「和微之诗二十三首。和酬郑侍御东阳春闷放怀追越游见寄」白居易
<br>
<br>　　君得嘉鱼置宾席，乐如南有嘉鱼时。劲气森爽竹竿竦，
<br>
<br>　　妍文焕烂芙蓉披。载笔在幕名已重，补衮于朝官尚卑。
<br>
<br>　　一缄疏入掩谷永，三都赋成排左思。自言拜辞主人后，
<br>
<br>　　离心荡r风前旗。东南门馆别经岁，春眼怅望秋心悲。
<br>
<br>　　昨日嘉鱼来访我，方驾同出何所之。乐游原头春尚早，
<br>
<br>　　百舌新语声馈Ｈ粘没忙向南拆，风催柳急从东吹。
<br>
<br>　　流年惝U不饶我，美景鲜妍来为谁。红尘三条界阡陌，
<br>
<br>　　碧草千里铺郊畿。馀霞断时绮幅裂，斜云展处罗文纰。
<br>
<br>　　暮钟远近声互动，暝鸟高下飞追随。酒酣将归未能去，
<br>
<br>　　怅然回望天四垂。生何足养嵇著论，途何足泣杨涟。
<br>
<br>　　胡不花下伴春醉，满酌绿酒听黄鹂。嘉鱼点头时一叹，
<br>
<br>　　听我此言不知疲。语终兴尽各分散，东西轩骑分逶迤。
<br>
<br>　　此诗勿遣闲人见，见恐与他为笑资。白首旧寮知我者，
<br>
<br>　　凭君一咏向周师。
<br>
<br>　　卷445_15  「和微之诗二十三首。和自劝二首」白居易
<br>
<br>　　稀稀疏疏绕篱竹，窄窄狭狭向阳屋。屋中有一曝背翁，
<br>
<br>　　委置形骸如土木。日暮半炉麸炭火，夜深一\纱笼烛。
<br>
<br>　　不知有益及民无，二十年来食官禄。就暖移盘檐下食，
<br>
<br>　　防寒拥被帷中宿。秋官月俸八九万，岂徒遣尔身温足。
<br>
<br>　　勤操丹笔念黄沙，莫使饥寒囚滞狱。
<br>
<br>　　急景凋年急于水，念此揽衣中夜起。门无宿客共谁言，
<br>
<br>　　暖酒挑灯对妻子。身饮数杯妻一\，馀酌分张与儿女。
<br>
<br>　　微酣静坐未能眠，风霰萧萧打窗纸。自问有何才与术，
<br>
<br>　　入为丞郎出刺史。争知寿命短复长，岂得营营心不止。
<br>
<br>　　请看韦孔与钱崔，半月之间四人死。
<br>
<br>　　卷445_16  「和微之诗二十三首。和雨中花」白居易
<br>
<br>　　真宰倒持生杀柄，闲物命长人短命。松枝上鹤蓍下龟，
<br>
<br>　　千年不死仍无病。人生不得似龟鹤，少去老来同旦暝。
<br>
<br>　　何异花开旦暝间，未落仍遭风雨横。草得经年菜连月，
<br>
<br>　　唯花不与多时节。一年三百六十日，花能几日供攀折。
<br>
<br>　　桃李无言难自诉，黄莺解语凭君说。莺虽为说不分明，
<br>
<br>　　叶底枝头谩饶舌。
<br>
<br>　　卷445_17  「和微之诗二十三首。和晨兴因报问龟儿」白居易
<br>
<br>　　冬旦寒惨澹，云日无晶辉。当此岁暮感，见君晨兴诗。
<br>
<br>　　君诗亦多苦，苦在兄远离。我苦不在远，缠绵肝与脾。
<br>
<br>　　西院病孀妇，后床孤侄儿。黄昏一恸后，夜半十起时。
<br>
<br>　　病眼两行血，衰鬓万茎丝。咽绝五脏脉，瘦消百骸脂。
<br>
<br>　　双目失一目，四肢断两肢。不如溘然逝，安用半活为。
<br>
<br>　　谁谓荼檗苦，荼檗甘如饴。谁谓汤火热，汤火冷如澌。
<br>
<br>　　前时君寄诗，忧念问阿龟。喉燥声气窒，经年无报辞。
<br>
<br>　　及睹晨兴句，未吟先涕垂。因兹涟洳际，一吐心中悲。
<br>
<br>　　茫茫四海间，此苦唯君知。去我四千里，使我告诉谁。
<br>
<br>　　仰头向青天，但见雁南飞。凭雁寄一语，为我达微之。
<br>
<br>　　弦绝有续胶，树斩可接枝。唯我中肠断，应无连得期。
<br>
<br>　　卷445_18  「和微之诗二十三首。和朝回与王炼师游南山下」白居易
<br>
<br>　　蔼蔼春景馀，峨峨夏云初。躞蹀退朝骑，飘u随风裾。
<br>
<br>　　晨从四丞相，入拜白玉除。暮与一道士，出寻青溪居。
<br>
<br>　　吏隐本齐致，朝野孰云殊。道在有中适，机忘无外虞。
<br>
<br>　　但愧烟霄上，鸾凤为吾徒。又惭云林间，鸥鹤不我疏。
<br>
<br>　　坐倾数杯酒，卧枕一卷书。兴酣头兀兀，睡觉心于于。
<br>
<br>　　以此送日月，问师为何如。
<br>
<br>　　卷445_19  「和微之诗二十三首。和尝新酒」白居易
<br>
<br>　　空腹尝新酒，偶成卯时醉。醉来拥褐裘，直至斋时睡。
<br>
<br>　　睡酣不语笑，真寝无梦寐。殆欲忘形骸，讵知属天地。
<br>
<br>　　醒馀和未散，起坐澹无事。举臂一欠伸，引琴弹秋思。
<br>
<br>　　卷445_20  「和微之诗二十三首。和顺之琴者」白居易
<br>
<br>　　阴阴花院月，耿耿兰房烛。中有弄琴人，声貌俱如玉。
<br>
<br>　　清泠石泉引，雅澹风松曲。遂使君子心，不爱凡丝竹。
<br>
<br>　　卷445_21  「感旧写真」白居易
<br>
<br>　　李放写我真，写来二十载。莫问真何如，画亦销光彩。
<br>
<br>　　朱颜与玄鬓，日夜改复改。无磋貌遽非，且喜身犹在。
<br>
<br>　　卷445_22  「授太子宾客归洛（自此后东都作）」白居易
<br>
<br>　　南省去拂衣，东都来掩扉。病将老齐至，心与身同归。
<br>
<br>　　白首外缘少，红尘前事非。怀哉紫芝叟，千载心相依。
<br>
<br>　　卷445_23  「秋池二首」白居易
<br>
<br>　　身闲无所为，心闲无所思。况当故园夜，复此新秋池。
<br>
<br>　　岸暗鸟栖后，桥明月出时。菱风香散漫，桂露光参差。
<br>
<br>　　静境多独得，幽怀竟谁知。悠然心中语，自问来何迟。
<br>
<br>　　朝衣薄且健，晚簟清仍滑。社近燕影稀，雨馀蝉声歇。
<br>
<br>　　闲中得诗境，此境幽难说。露荷珠自倾，风竹玉相戛。
<br>
<br>　　谁能一同宿，共玩新秋月。暑退早凉归，池边好时节。
<br>
<br>　　卷445_24  「中隐」白居易
<br>
<br>　　大隐住朝市，小隐入丘樊。丘樊太冷落，朝市太嚣喧。
<br>
<br>　　不如作中隐，隐在留司官。似出复似处，非忙亦非闲。
<br>
<br>　　不劳心与力，又免饥与寒。终岁无公事，随月有俸钱。
<br>
<br>　　君若好登临，城南有秋山。君若爱游荡，城东有春园。
<br>
<br>　　君若欲一醉，时出赴宾筵。洛中多君子，可以恣欢言。
<br>
<br>　　君若欲高卧，但自深掩关。亦无车马客，造次到门前。
<br>
<br>　　人生处一世，其道难两全。贱即苦冻馁，贵则多忧患。
<br>
<br>　　唯此中隐士，致身吉且安。穷通与丰约，正在四者间。
<br>
<br>　　卷445_25  「问秋光」白居易
<br>
<br>　　殷卿领北镇，崔尹开南幕。外事信为荣，中怀未必乐。
<br>
<br>　　何如不才者，兀兀无所作。不引窗下琴，即举池上酌。
<br>
<br>　　淡交唯对水，老伴无如鹤。自适颇从容，旁观诚C落。
<br>
<br>　　身心转恬泰，烟景弥淡泊。回首语秋光，东来应不错。
<br>
<br>　　卷445_26  「引泉」白居易
<br>
<br>　　一为止足限，二为衰疾牵。邴罢不因事，陶归非待年。
<br>
<br>　　归来嵩洛下，闭户何然。静扫林下地，闲疏池畔泉。
<br>
<br>　　伊流狭似带，洛石大如拳。谁教明月下，为我声溅溅。
<br>
<br>　　竟夕舟中坐，有时桥上眠。何用施屏障，水竹绕床前。
<br>
<br>　　卷445_27  「知足吟（和崔十八未贫作）」白居易
<br>
<br>　　不种一陇田，仓中有馀粟。不采一株桑，箱中有馀服。
<br>
<br>　　官闲离忧责，身泰无羁束。中人百户税，宾客一年禄。
<br>
<br>　　樽中不乏酒，篱下仍多菊。是物皆有馀，非心无所欲。
<br>
<br>　　吟君未贫作，同歌知足曲。自问此时心，不足何时足。
<br>
<br>　　卷445_28  「酬集贤刘郎中对月见寄，兼怀元浙东」白居易
<br>
<br>　　月在洛阳天，天高净如水。下有白头人，揽衣中夜起。
<br>
<br>　　思远镜亭上，光深书殿里。眇然三处心，相去各千里。
<br>
<br>　　卷445_29  「太湖石」白居易
<br>
<br>　　远望老嵯峨，近观怪。才高八九尺，势若千万寻。
<br>
<br>　　嵌空华阳洞，重叠匡山岑。邈矣仙掌迥，呀然剑门深。
<br>
<br>　　形质冠今古，气色通晴阴。未秋已瑟瑟，欲雨先沈沈。
<br>
<br>　　天姿信为异，时用非所任。磨刀不如砺，捣帛不如砧。
<br>
<br>　　何乃主人意，重之如万金。岂伊造物者，独能知我心。
<br>
<br>　　卷445_30  「偶作二首」白居易
<br>
<br>　　扰扰贪生人，几何不夭阏。遑遑爱名人，几何能贵达。
<br>
<br>　　伊余信多幸，拖紫垂白发。身为三品官，年已五十八。
<br>
<br>　　筋骸虽早衰，尚未苦羸贰Ｗ什虽不丰，亦不甚贫竭。
<br>
<br>　　登山力犹在，遇酒兴时发。无事日月长，不羁天地阔。
<br>
<br>　　安身有处所，适意无时节。解带松下风，抱琴池上月。
<br>
<br>　　人间所重者，相印将军钺。谋虑系安危，威权主生杀。
<br>
<br>　　焦心一身苦，炙手旁人热。未必方寸间，得如吾快活。
<br>
<br>　　日出起盥栉，振衣入道场。寂然无他念，但对一炉香。
<br>
<br>　　日高始就食，食亦非膏粱。精粗随所有，亦足饱充肠。
<br>
<br>　　日午脱巾簪，燕息窗下床。清风飒然至，卧可致羲皇。
<br>
<br>　　日西引杖屦，散步游林塘。或饮茶一\，或吟诗一章。
<br>
<br>　　日入多不食，有时唯命觞。何以送闲夜，一曲秋霓裳。
<br>
<br>　　一日分五时，作息率有常。自喜老后健，不嫌闲中忙。
<br>
<br>　　是非一以贯，身世交相忘。若问此何许，此是无何乡。
<br>
<br>　　卷445_31  「葺池上旧亭」白居易
<br>
<br>　　池月夜凄凉，池风晓萧飒。欲入池上冬，先葺池上x.
<br>
<br>　　向暖窗户开，迎寒帘幕合。苔封旧瓦木，水照新朱蜡。
<br>
<br>　　软火深土炉，香醪小瓷}.中有独宿翁，一灯对一榻。
<br>
<br>　　卷445_32  「崔十八新池」白居易
<br>
<br>　　爱君新小池，池色无人知。见底月明夜，无波风定时。
<br>
<br>　　忽看不似水，一泊稀琉璃。
<br>
<br>　　卷445_33  「玩止水」白居易
<br>
<br>　　动者乐流水，静者乐止水。利物不如流，鉴形不如止。
<br>
<br>　　凄清早霜降，淅沥微风起。中面红叶开，四隅绿萍委。
<br>
<br>　　广狭八九丈，湾环有涯濉Ｇ成钊四尺，洞彻无表里。
<br>
<br>　　净分鹤翘足，澄见鱼掉尾。迎眸洗眼尘，隔胸荡心滓。
<br>
<br>　　定将禅不别，明与诚相似。清能律贪夫，淡可交君子。
<br>
<br>　　岂唯空狎玩，亦取相伦拟。欲识静者心，心源只如此。
<br>
<br>　　卷445_34  「闻崔十八宿予新昌弊宅时予亦宿崔家依仁新亭…聊以写怀」白居易
<br>
<br>　　陋巷掩弊庐，高居敞华屋。新昌七株松，依仁万茎竹。
<br>
<br>　　松前月台白，竹下风池绿。君向我斋眠，我在君亭宿。
<br>
<br>　　平生有微尚，彼此多幽独。何必本主人，两心聊自足。
<br>
<br>　　卷445_35  「日长」白居易
<br>
<br>　　日长昼加餐，夜短朝馀睡。春来寝食间，虽老犹有味。
<br>
<br>　　林塘得芳景，园曲生幽致。爱水多棹舟，惜花不扫地。
<br>
<br>　　幸无眼下病，且向樽前醉。身外何足言，人间本无事。
<br>
<br>　　卷445_36  「三月三十日作」白居易
<br>
<br>　　今朝三月尽，寂寞春事毕。黄鸟渐无声，朱樱新结实。
<br>
<br>　　临风独长叹，此叹意非一。半百过九年，艳阳残一日。
<br>
<br>　　随年减欢笑，逐日添衰疾。且遣花下歌，送此杯中物。
<br>
<br>　　卷445_37  「慵不能」白居易
<br>
<br>　　架上非无书，眼慵不能看。匣中亦有琴，手慵不能弹。
<br>
<br>　　腰慵不能带，头慵不能冠。午后恣情寝，午时随事餐。
<br>
<br>　　一餐终日饱，一寝至夜安。饥寒亦闲事，况乃不饥寒。
<br>
<br>　　卷445_38  「晨兴」白居易
<br>
<br>　　宿鸟动前林，晨光上东屋。铜炉添早香，纱笼灭残烛。
<br>
<br>　　头醒风稍愈，眼饱睡初足。起坐兀无思，叩齿三十六。
<br>
<br>　　何以解宿斋，一杯云母粥。
<br>
<br>　　卷445_39  「朝课」白居易
<br>
<br>　　平L白石渠，静扫青苔院。池上好风来，新荷大如扇。
<br>
<br>　　小亭中何有，素琴对黄卷。蕊珠讽数篇，秋思弹一遍。
<br>
<br>　　从容朝课毕，方与客相见。
<br>
<br>　　卷445_40  「天竺寺七叶堂避暑」白居易
<br>
<br>　　郁郁复郁郁，伏热何时毕。行入七叶堂，烦暑随步失。
<br>
<br>　　檐雨稍霏微，窗风正萧瑟。清宵一觉睡，可以销百疾。
<br>
<br>　　卷445_41  「香山寺石楼潭夜浴」白居易
<br>
<br>　　炎光昼方炽，暑气宵弥毒。摇扇风甚微，褰裳汗A。
<br>
<br>　　起向月下行，来就潭中浴。平石为浴床，洼石为浴斛。
<br>
<br>　　绡巾薄露顶，草屦轻乘足。清凉咏而归，归上石楼宿。
<br>
<br>　　卷445_42  「嗟发落」白居易
<br>
<br>　　朝亦嗟发落，暮亦嗟发落。落尽诚可嗟，尽来亦不恶。
<br>
<br>　　既不劳洗沐，又不烦梳掠。最宜湿暑天，头轻无髻缚。
<br>
<br>　　脱置垢巾帻，解去尘缨络。银瓶贮寒泉，当顶倾一勺。
<br>
<br>　　有如醍醐灌，坐受清凉乐。因悟自在僧，亦资于剃削。
<br>
<br>　　卷445_43  「安稳眠」白居易
<br>
<br>　　家虽日渐贫，犹未苦饥冻。身虽日渐老，幸无急病痛。
<br>
<br>　　眼逢闹处合，心向闲时用。既得安稳眠，亦无颠倒梦。
<br>
<br>　　卷445_44  「池上夜境」白居易
<br>
<br>　　晴空星月落池塘，澄鲜净绿表里光。露簟清莹迎夜滑，
<br>
<br>　　风襟潇洒先秋凉。无人惊处野禽下，新睡觉时幽草香。
<br>
<br>　　但问尘埃能去否，濯缨何必向沧浪。
<br>
<br>　　卷445_45  「书绅」白居易
<br>
<br>　　仕有职役劳，农有畎亩勤。优哉分司叟，心力无苦辛。
<br>
<br>　　岁晚头又白，自问何欣欣。新酒始开瓮，旧谷犹满铩
<br>
<br>　　吾尝静自思，往往夜达晨。何以送吾老，何以安吾贫。
<br>
<br>　　岁计莫如谷，饱则不干人。日计莫如醉，醉则兼忘身。
<br>
<br>　　诚知有道理，未敢劝交亲。恐为人所哂，聊自书诸绅。
<br>
<br>　　卷445_46  「秋游平泉，赠韦处士、闲禅师」白居易
<br>
<br>　　秋景引闲步，山游不知疲。杖藜舍舆马，十里与僧期。
<br>
<br>　　昔尝忧六十，四体不支持。今来已及此，犹未苦衰羸。
<br>
<br>　　心兴遇境发，身力因行知。寻云到起处，爱泉听滴时。
<br>
<br>　　南村韦处士，西寺闲禅师。山头与涧底，闻健且相随。
<br>
<br>　　卷445_47  「游坊口悬泉，偶题石上（时为河南尹）」白居易
<br>
<br>　　济源山水好，老尹知之久。常日听人言，今秋入吾手。
<br>
<br>　　孔山刀剑立，沁水龙蛇走。危磴上悬泉，澄湾转坊口。
<br>
<br>　　虚明见深底，净绿无纤垢。仙棹浪悠扬，尘缨风斗薮。
<br>
<br>　　岩寒松柏短，石古莓苔厚。锦坐缨高低，翠屏张左右。
<br>
<br>　　虽无安石妓，不乏文举酒。谈笑逐身来，管弦随事有。
<br>
<br>　　时逢杖锡客，或值垂纶叟。相与澹忘归，自辰将及酉。
<br>
<br>　　公门欲返驾，溪路犹回首。早晚重来游，心期罢官后。
<br>
<br>　　卷445_48  「对火玩雪」白居易
<br>
<br>　　平生所心爱，爱火兼怜雪。火是腊天春，雪为阴夜月。
<br>
<br>　　鹅毛纷正堕，兽炭敲初折。盈尺白盐寒，满炉红玉热。
<br>
<br>　　稍宜杯酌动，渐引笙歌发。但识欢来由，不知醉时节。
<br>
<br>　　银盘堆柳絮，罗袖抟琼屑。共愁明日销，便作经年别。
<br>
<br>　　卷445_49  「六年寒食洛下宴游，赠冯、李二少尹」白居易
<br>
<br>　　丰年寒食节，美景洛阳城。三尹皆强健，七日尽晴明。
<br>
<br>　　东郊蹋青草，南园攀紫荆。风拆海榴艳，露坠木兰英。
<br>
<br>　　假开春未老，宴合日屡倾。珠翠混花影，管弦藏水声。
<br>
<br>　　佳会不易得，良辰亦难并。听吟歌暂辍，看舞杯徐行。
<br>
<br>　　米价贱如土，酒味浓于饧。此时不尽醉，但恐负平生。
<br>
<br>　　殷勤二曹长，各捧一银觥。
<br>
<br>　　卷445_50  「苦热中寄舒员外」白居易
<br>
<br>　　何堪日衰病，复此时炎燠。厌对俗杯盘，倦听凡丝竹。
<br>
<br>　　藤床铺晚雪，角枕截寒玉。安得清瘦人，新秋夜同宿。
<br>
<br>　　非君固不可，何夕枉高躅。
<br>
<br>　　卷445_51  「闲夕」白居易
<br>
<br>　　一声早蝉发，数点新萤度。兰G耿无烟，筠簟清有露。
<br>
<br>　　未归后房寝，且下前轩步。斜月入低廊，凉风满高树。
<br>
<br>　　放怀常自适，遇境多成趣。何法使之然，心中无细故。
<br>
<br>　　卷445_52  「寄情」白居易
<br>
<br>　　灼灼早春梅，东南枝最早。持来玩未足，花向手中老。
<br>
<br>　　芳香销掌握，怅望生怀抱。岂无后开花，念此先开好。
<br>
<br>　　卷445_53  「舒员外游香山寺数日不归兼辱尺书大夸胜事…长句以赠之」白居易
<br>
<br>　　香山石楼倚天开，翠屏壁立波环回。黄菊繁时好客到，
<br>
<br>　　碧云合处佳人来。酡颜一笑夭桃绽，清吟数声寒玉哀。
<br>
<br>　　轩骑逶迟棹容与，留连三日不能回。白头老尹府中坐，
<br>
<br>　　早衙才退暮衙催。庭前阶上何所有，累囚成贯案成堆。
<br>
<br>　　岂无池塘长秋草，亦有丝竹生尘埃。今日清光昨夜月，
<br>
<br>　　竟无人来劝一杯。
<br>
<br>　　卷445_54  「早冬游王屋自灵都抵阳台上方望天坛偶吟成章寄…李相公」白居易
<br>
<br>　　霜降山水清，王屋十月时。石泉碧漾漾，岩树红离离。
<br>
<br>　　朝为灵都游，暮有阳台期。飘然世尘外，鸾鹤如可追。
<br>
<br>　　忽念公程尽，复惭身力衰。天坛在天半，欲上心迟迟。
<br>
<br>　　尝闻此游者，隐客与损之。各抱贵仙骨，俱非泥垢姿。
<br>
<br>　　二人相顾言，彼此称男儿。若不为松乔，即须作皋夔。
<br>
<br>　　今果如其语，光彩双葳蕤。一人佩金印，一人翳玉芝。
<br>
<br>　　我来高其事，咏叹偶成诗。为君题石上，欲使故山知。
<br>
<br>　　卷445_55  「吴宫辞」白居易
<br>
<br>　　淡红花帔浅檀蛾，睡脸初开似剪波。
<br>
<br>　　坐对珠笼闲理曲，琵琶鹦鹉语相和。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
