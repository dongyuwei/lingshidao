<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百七十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百七十二
<br>
<br>　　卷672_1  「绯桃」唐彦谦
<br>
<br>　　短墙荒圃四无邻，烈火绯桃照地春。坐久好风休掩袂，
<br>
<br>　　夜来微雨已沾巾。敢同俗态期青眼，似有微词动绛唇。
<br>
<br>　　尽日更无乡井念，此时何必见秦人。
<br>
<br>　　卷672_2  「小院」唐彦谦
<br>
<br>　　小院无人夜，烟斜月转明。清宵易惆怅，不必有离情。
<br>
<br>　　卷672_3  「春雪初霁杏花正芳月上夜吟」唐彦谦
<br>
<br>　　霁景明如练，繁英杏正芳。娥应有语，悔共雪争光。
<br>
<br>　　卷672_4  「文惠宫人」唐彦谦
<br>
<br>　　认得前家令，宫人泪满裾。不知梁佐命，全是沈尚书。
<br>
<br>　　卷672_5  「赠窦尊师」唐彦谦
<br>
<br>　　我爱窦高士，弃官仍在家。为嫌句漏令，兼不要丹砂。
<br>
<br>　　卷672_6  「穆天子传」唐彦谦
<br>
<br>　　王母清歌玉g悲，瑶台应有再来期。
<br>
<br>　　穆王不得重相见，恐为无端哭盛姬。
<br>
<br>　　卷672_7  「楚天」唐彦谦
<br>
<br>　　楚天遥望每长梗宋玉襄王尽作尘。
<br>
<br>　　不会瑶姬朝与暮，更为云雨待何人。
<br>
<br>　　卷672_8  「寄徐山人」唐彦谦
<br>
<br>　　一室清羸鹤体孤，气和神莹爽冰壶。
<br>
<br>　　吴中高士虽求死，不那稽山有谢敷。
<br>
<br>　　卷672_9  「题宗人故帖」唐彦谦
<br>
<br>　　所忠无处访相如，风笈尘编迹尚馀。
<br>
<br>　　惟有孝标情最厚，一编遗在茂陵书。
<br>
<br>　　卷672_10  「垂柳」唐彦谦
<br>
<br>　　绊惹春风别有情，世间谁敢斗轻盈。
<br>
<br>　　楚王江畔无端种，饿损纤腰学不成。
<br>
<br>　　卷672_11  「登兴元城观烽火」唐彦谦
<br>
<br>　　汉川城上角三呼，扈跸防边列万夫。
<br>
<br>　　褒姒冢前烽火起，不知泉下破颜无。
<br>
<br>　　卷672_12  「邓艾庙」唐彦谦
<br>
<br>　　昭烈遗黎死尚羞，挥刀斫石恨谯周。
<br>
<br>　　如何千载留遗庙，血食巴山伴武侯。
<br>
<br>　　卷672_13  「曲江春望」唐彦谦
<br>
<br>　　杏艳桃光夺晚霞，乐游无庙有年华。
<br>
<br>　　汉朝冠盖皆陵墓，十里宜春汉苑花。
<br>
<br>　　卷672_14  「汉殿」唐彦谦
<br>
<br>　　鸟去云飞意不通，夜坛斜月转松风。
<br>
<br>　　君王寂虑无消息，却就闲人觅巨公。
<br>
<br>　　卷672_15  「贺李昌时禁苑新命」唐彦谦
<br>
<br>　　振鹭翔鸾集禁闱，玉堂珠树莹风仪。
<br>
<br>　　不知新到灵和殿，张绪何如柳一枝。
<br>
<br>　　卷672_16  「牡丹」唐彦谦
<br>
<br>　　颜色无因饶锦绣，馨香惟解掩兰荪。
<br>
<br>　　那堪更被烟蒙蔽，南国西施泣断魂。
<br>
<br>　　卷672_17  「罗江驿」唐彦谦
<br>
<br>　　数枝高柳带鸣鸦，一树山榴自落花。
<br>
<br>　　已是向来多泪眼，短亭回首在天涯。
<br>
<br>　　卷672_18  「奏捷西蜀题沱江驿」唐彦谦
<br>
<br>　　野客乘轺非所宜，况将儒懦报戎机。
<br>
<br>　　锦江不识临邛酒，且免相如渴病归。
<br>
<br>　　卷672_19  「春早落英」唐彦谦
<br>
<br>　　纷纷从此见花残，转觉长绳系日难。
<br>
<br>　　楼上有愁春不浅，小桃风雪凭阑干。
<br>
<br>　　卷672_20  「仲山（高祖兄仲隐居之所）」唐彦谦
<br>
<br>　　千载遗踪寄薜萝，沛中乡里旧山河。
<br>
<br>　　长陵亦是闲丘陇，异日谁知与仲多。
<br>
<br>　　卷672_21  「汉嗣」唐彦谦
<br>
<br>　　汉嗣安危系数君，高皇决意势难分。
<br>
<br>　　张良口辨周昌吃，同建储宫第一勋。
<br>
<br>　　卷672_22  「四老庙」唐彦谦
<br>
<br>　　西汉储宫定不倾，可能园绮胜良平。
<br>
<br>　　举朝公将无全策，借请闲人羽翼成。
<br>
<br>　　卷672_23  「南梁戏题汉高庙」唐彦谦
<br>
<br>　　数载从军似武夫，今随戎捷气偏粗。
<br>
<br>　　汉皇若问何为者，免道高阳旧酒徒。
<br>
<br>　　卷672_24  「洛神」唐彦谦
<br>
<br>　　人世仙家本自殊，何须相见向中途。
<br>
<br>　　惊鸿瞥过游龙去，漫恼陈王一事无。
<br>
<br>　　卷672_25  「初秋到慈州冬首换绛牧」唐彦谦
<br>
<br>　　秋杪方攀玉树枝，隔年无计待春晖。
<br>
<br>　　自嫌暂作仙城守，不逐莺来共燕飞。
<br>
<br>　　卷672_26  「重经冯家旧里」唐彦谦
<br>
<br>　　冯家旧宅闭柴关，修竹犹存水湾。
<br>
<br>　　应系星辰天上去，不留英骨葬人间。
<br>
<br>　　卷672_27  「克复后登安国寺阁」唐彦谦
<br>
<br>　　千门万户鞠蒿藜，断烬遗垣一望迷。
<br>
<br>　　惆怅建章鸳瓦尽，夜来空见玉绳低。
<br>
<br>　　卷672_28  「题虔僧室」唐彦谦
<br>
<br>　　何缘春恨贮离忧，欲入空门万事休。
<br>
<br>　　水月定中何所谓，也姑槛焱腥愁。
<br>
<br>　　卷672_29  「见炀帝宝帐」唐彦谦
<br>
<br>　　汉文穷相作前王，悭惜明珠不斗量。
<br>
<br>　　翡翠鲛}何所直，千裨万接上书囊。
<br>
<br>　　卷672_30  「楼上偶题」唐彦谦
<br>
<br>　　尘土无因狎隐沦，青山一望每伤神。
<br>
<br>　　可能前岭空乔木，应有怀才抱器人。
<br>
<br>　　卷672_31  「亲仁里闻猿」唐彦谦
<br>
<br>　　朱雀街东半夜惊，楚魂湘梦两徒清。
<br>
<br>　　五更撩乱趋朝火，满口尘埃亦数声。
<br>
<br>　　卷672_32  「闻李渎司勋下世」唐彦谦
<br>
<br>　　异乡丹硪哑扬，一顾深知实未亡。
<br>
<br>　　任被褚裒泉下笑，重将北面哭真长。
<br>
<br>　　卷672_33  「试夜题省廊桂」唐彦谦
<br>
<br>　　麻衣穿穴两京尘，十见东堂绿桂春。
<br>
<br>　　今日竞飞杨叶箭，魏舒休作画筹人。
<br>
<br>　　卷672_34  「竹风」唐彦谦
<br>
<br>　　竹映风窗数阵斜，旅人愁坐思无涯。
<br>
<br>　　夜来留得江湖梦，全为乾声似荻花。
<br>
<br>　　卷672_35  「长溪秋望」唐彦谦
<br>
<br>　　柳短莎长溪水流，雨微烟暝立溪头。
<br>
<br>　　寒鸦闪闪前山去，杜曲黄昏独自愁。
<br>
<br>　　卷672_36  「严子陵」唐彦谦
<br>
<br>　　严陵情性是真狂，抵触三公傲帝王。
<br>
<br>　　不怕旧交嗔僭越，唤他侯霸作君房。
<br>
<br>　　卷672_37  「北齐」唐彦谦
<br>
<br>　　草草招提强据鞍，周师乘胜莫回看。
<br>
<br>　　背城肯战知虚实，争奈人前忍笑难。
<br>
<br>　　卷672_38  「楚世家」唐彦谦
<br>
<br>　　偏信由来惑是非，一言邪佞脱危机。
<br>
<br>　　张仪重入怀王手，驷马安车却放归。
<br>
<br>　　卷672_39  「骊山道中」唐彦谦
<br>
<br>　　月殿真妃下彩烟，渔阳追虏及汤泉。
<br>
<br>　　君王指点新丰树，几不亲留七宝鞭。
<br>
<br>　　卷672_40  「韦曲」唐彦谦
<br>
<br>　　欲写愁肠愧不才，多情练漉已低摧。
<br>
<br>　　穷郊二月初离别，独傍寒村嗅野梅。
<br>
<br>　　卷672_41  「黄子陂荷花」唐彦谦
<br>
<br>　　十顷狂风撼曲尘，缘堤照水露红新。
<br>
<br>　　世间花气皆愁绝，恰是莲香更恼人。
<br>
<br>　　卷672_42  「野行」唐彦谦
<br>
<br>　　蝶恋晚花终不去，鸥逢春水固难飞。
<br>
<br>　　野人心地都无著，伴蝶随鸥亦不归。
<br>
<br>　　卷672_43  「兴元沈氏庄」唐彦谦
<br>
<br>　　清浅萦纡一水间，竹冈藤树小跻攀。露沾荒草行人过，
<br>
<br>　　月上高林宿鸟还。江绕武侯筹笔地，雨昏张载勒铭山。
<br>
<br>　　异乡一笑因酣醉，忘却愁来鬓发斑。
<br>
<br>　　卷672_44  「乱后经表兄琼华观旧居」唐彦谦
<br>
<br>　　一去仙居似转蓬，再经花谢倚春丛。醉中篇什金声在，
<br>
<br>　　别后音书锦字空。长忆映碑逢若士，未曾携杖逐壶公。
<br>
<br>　　东风狼藉苔侵径，蕙草香销杏带红。
<br>
<br>　　卷672_45  「秋霁夜吟寄友人」唐彦谦
<br>
<br>　　槐柳萧疏溽暑收，金商频伏火西流。尘衣岁晚缘身贱，
<br>
<br>　　雨簟更深满背秋。前事悲凉何足道，远书慵懒未能修。
<br>
<br>　　惟思待月高梧下，更就东床访惠休。
<br>
<br>　　卷672_46  「贺李昌时禁苑新命」唐彦谦
<br>
<br>　　玉简金文直上清，禁垣丹地闭严扃。黄扉议政参元化，
<br>
<br>　　紫殿称觞拂寿星。万户千门迷步武，非烟非雾隔仪形。
<br>
<br>　　尘中旧侣无音信，知道辽东鹤姓丁。
<br>
<br>　　卷672_47  「寄蒋二十四」唐彦谦
<br>
<br>　　鸟啭蜂飞日渐长，旅人情味悔思量。禅门澹薄无心地，
<br>
<br>　　世事生疏欲面墙。二月云烟迷柳色，九衢风土带花香。
<br>
<br>　　大知高士禁愁寂，试倚阑干莫断肠。
<br>
<br>　　卷672_48  「寄怀」唐彦谦
<br>
<br>　　有客伤春复怨离，夕阳亭畔草青时。泪从红蜡无由制，
<br>
<br>　　肠比朱弦恐更危。梅向好风惟是笑，柳因微雨不胜垂。
<br>
<br>　　双溪未去饶归梦，夜夜孤眠枕独欹。
<br>
<br>　　卷672_49  「送樊g司业归朝」唐彦谦
<br>
<br>　　近者苏司业，文雄道最光。夫君居太学，妙誉继中行。
<br>
<br>　　汲郡陵初发，汾阴箧久亡。寂寥方倚席，容易忽升堂。
<br>
<br>　　去日应悬榻，来时定裂裳。惬心频拾芥，应手屡穿杨。
<br>
<br>　　辩急如无敌，飞腾固自强。论心期舌在，问事畏头长。
<br>
<br>　　驷马终题柱，诸生悉面墙。啖螯讥尔雅，卖饼诉公羊。
<br>
<br>　　未见泥函谷，俄惊火建章。烟尘昏象魏，行在隔巴梁。
<br>
<br>　　红粟填d坞，青袍过寿阳。翦茅行殿湿，伐柏旧陵香。
<br>
<br>　　黉室青衿尽，渠门火旆扬。云飞同去国，星散各殊方。
<br>
<br>　　贱子悲穷辙，当年亦擅场。齑辛寻幼妇，醴酒忆先王。
<br>
<br>　　圣域探姬孔，皇风乐禹汤。畏诛轻李喜，言命小臧仓。
<br>
<br>　　折树休盘槊，沈钩且钓璜。鸿都问词客，他日莫相忘。
<br>
<br>　　卷672_50  「奉使岐下闻唐弘夫行军为贼所擒，伤而有作」唐彦谦
<br>
<br>　　报国捐躯实壮夫，楚囚垂欲复神都。云台画像皆何者，
<br>
<br>　　青史书名或不孤。散卒半随袁校尉，寡妻休问辟司徒。
<br>
<br>　　闻君败绩无归计，气激星辰坐向隅。
<br>
<br>　　卷672_51  「咸通中始闻褚河南归葬阳翟是岁上平徐方…成二十韵」唐彦谦
<br>
<br>　　册府藏馀烈，皇纲正本朝。不听还笏谏，几覆缀旒祧。
<br>
<br>　　咫尺言终直，怆惶道已消。泪心传位日，挥涕授遗朝。
<br>
<br>　　飞燕潜来赵，黄龙岂见谯。既迷秦帝鹿，难问贾生雕。
<br>
<br>　　穆卜缄g秘，金根辙迹遥。北军那夺印，东海漫难桥。
<br>
<br>　　罗织黄门讼，笙簧白骨销。炎方无信息，丹砭孤倨。
<br>
<br>　　邂逅江鱼食，凄凉楚客招。文忠徒谥议，子卯但箫韶。
<br>
<br>　　未见公侯复，寻伤嗣续凋。流年随水逝，高谊薄层霄。
<br>
<br>　　柱石林公远，缣缃故国饶。奇踪天骥活，遗轴锦鸾翘。
<br>
<br>　　近者淮夷戮，前年归马调。始闻移北葬，兼议荫山苗。
<br>
<br>　　圣泽覃将溥，贞魂喜定飘。异时穷巷客，怀古漫成谣。
<br>
<br>　　卷672_52  「岐王宅」唐彦谦
<br>
<br>　　朱邸平台隔禁闱，贵游陈迹尚依稀。云低雍祈年去，
<br>
<br>　　雨细长杨纵猎归。申白宾朋传道义，应刘文彩寄音徽。
<br>
<br>　　承平旧物惟君尽，犹写雕鞍伴六飞。
<br>
<br>　　卷672_53  「东韦曲野思」唐彦谦
<br>
<br>　　淡雾轻云匝四垂，绿塘秋望独颦眉。野莲随水无人见，
<br>
<br>　　寒鹭窥鱼共影知。九陌要津劳目击，五湖闲梦诱心期。
<br>
<br>　　孤灯夜夜愁欹枕，一觉沧洲似昔时。
<br>
<br>　　卷672_54  「上巳（一作上巳日寄韩公）」唐彦谦
<br>
<br>　　上巳接寒食，莺花寥落晨。微微泼火雨，草草踏青人。
<br>
<br>　　凉似三秋景，清无九陌尘。与余同病者，对此合伤神。
<br>
<br>　　卷672_55  「移莎」唐彦谦
<br>
<br>　　移从杜城曲，置在小斋东。正是高秋里，仍兼细雨中。
<br>
<br>　　结根方迸竹，疏荫托高桐。苒苒齐芳草，飘飘笑断蓬。
<br>
<br>　　片时留静者，一夜响鸣蛩。野露通宵滴，溪烟尽日蒙。
<br>
<br>　　试才卑庾薤，求味笑周菘。只此霜栽好，他时赠伯翁。
<br>
<br>　　卷672_56  「西明寺威公盆池新稻」唐彦谦
<br>
<br>　　为笑江南种稻时，露蝉鸣后雨霏霏。莲盆积润分畦小，
<br>
<br>　　藻井垂阴擢秀稀。得地又生金象界，结根仍对水田衣。
<br>
<br>　　支公尚有三吴思，更使幽人忆钓矶。
<br>
<br>　　卷672_57  「红叶」唐彦谦
<br>
<br>　　无处不飘扬，高楼临道旁。素娥前夕月，青女夜来霜。
<br>
<br>　　宿雨随时润，秋晴著物光。幽怀长若此，病眼更相妨。
<br>
<br>　　蜀纸裁深色，燕脂落靓妆。低丛侵小阁，倒影入回塘。
<br>
<br>　　谢x留霞绮，甘宁弃锦张。何人休远道，是处有斜阳。
<br>
<br>　　薜荔垂书幌，梧桐坠井床。晚风生旅馆，寒籁近僧房。
<br>
<br>　　桂绿明淮甸，枫丹照楚乡。雁疏临杜，蝉急傍潇湘。
<br>
<br>　　树异桓宣武，园非顾辟疆。茂陵愁卧客，不自保危肠。
<br>
<br>　　卷672_58  「」唐彦谦
<br>
<br>　　一宿南塘烟雨时，好风摇动绿波微。惊离晓岸冲花去，
<br>
<br>　　暖下春汀照影飞。华屋酉业鼓舞，绮窗含笔澹毛衣。
<br>
<br>　　画屏见后长回首，争得雕笼莫放归。
<br>
<br>　　卷672_59  「萤」唐彦谦
<br>
<br>　　日下芜城莽苍中，湿萤撩乱起衰丛。寒烟陈后长门闭，
<br>
<br>　　夜雨隋家旧苑空。星散欲陵前槛月，影低如试北窗风。
<br>
<br>　　羁人此夕方愁绪，心似寒灰首似蓬。
<br>
<br>　　卷672_60  「夜蝉」唐彦谦
<br>
<br>　　翠竹高梧夹后溪，劲风危露雨凄凄。那知北牖残灯暗，
<br>
<br>　　又送西楼片月低。清夜更长应未已，远烟寻断莫频嘶。
<br>
<br>　　羁人此夕如三岁，不整寒衾待曙鸡。
<br>
<br>　　卷672_61  「七夕」唐彦谦
<br>
<br>　　露白风清夜向晨，小星垂佩月埋轮。绛河浪浅休相隔，
<br>
<br>　　沧海波深尚作尘。天外凤凰何寂寞，世间乌鹊漫辛勤。
<br>
<br>　　倚阑殿北斜楼上，多少通宵不寐人。
<br>
<br>　　卷672_62  「中秋夜玩月」唐彦谦
<br>
<br>　　一夜高楼万景奇，碧天无际水无涯。只留皎月当层汉，
<br>
<br>　　并送浮云出四维。雾静不容玄豹隐，冰生惟恐夏虫疑。
<br>
<br>　　坐来离思忧将晓，争得嫦娥仔细知。
<br>
<br>　　卷672_63  「八月十六日夜月」唐彦谦
<br>
<br>　　断肠佳赏固难期，昨夜销魂更不疑。丹桂影空蟾有露，
<br>
<br>　　绿槐阴在鹊无枝。赖将吟咏聊惆怅，早是疏顽耐别离。
<br>
<br>　　堪恨贾生曾恸哭，不缘清景为忧时。
<br>
<br>　　卷672_64  「送韦向之睦州谒使君」唐彦谦
<br>
<br>　　才子南游多远情，闲舟荡漾任春行。
<br>
<br>　　新安江上长如此，何似新安太守清。
<br>
<br>　　卷672_65  「春残」唐彦谦
<br>
<br>　　景为春时短，愁随别夜长。暂棋宁号隐，轻醉不成乡。
<br>
<br>　　风雨曾通夕，莓苔有众芳。落花如便去，楼上即河梁。
<br>
<br>　　卷672_66  「玫瑰」唐彦谦
<br>
<br>　　麝炷腾清燎，鲛纱覆绿蒙。宫妆临晓日，锦段落东风。
<br>
<br>　　无力春烟里，多愁暮雨中。不知何事意，深浅两般红。
<br>
<br>　　卷672_67  「牡丹」唐彦谦
<br>
<br>　　真宰多情巧思新，固将能事送残春。为云为雨徒虚语，
<br>
<br>　　倾国倾城不在人。开日绮霞应失色，落时青帝合伤神。
<br>
<br>　　嫦娥婺女曾相送，留下鸦黄作蕊尘。
<br>
<br>　　卷672_68  「秋晚高楼」唐彦谦
<br>
<br>　　松拂疏窗竹映阑，素琴幽怨不成弹。清宵霁极云离岫，
<br>
<br>　　紫禁风高露满盘。晚蝶飘零惊宿雨，暮鸦凌乱报秋寒。
<br>
<br>　　高楼瞪目归鸿远，如信嵇康欲画难。
<br>
<br>　　卷672_69  「离鸾」唐彦谦
<br>
<br>　　闻道离鸾思故乡，也知情愿嫁王昌。尘埃一别杨朱路，
<br>
<br>　　风月三年宋玉墙。下疾不成双点泪，断多难到九回肠。
<br>
<br>　　庭前佳树名栀子，试结同心寄谢娘。
<br>
<br>　　卷672_70  「柳」唐彦谦
<br>
<br>　　春思春愁一万枝，远村遥岸寄相思。西园有雨和苔长，
<br>
<br>　　南内无人拂槛垂。游客寂寥缄远恨，暮莺啼叫惜芳时。
<br>
<br>　　晚来飞絮如霜鬓，恐为多情管别离。
<br>
<br>　　卷672_71  「春阴」唐彦谦
<br>
<br>　　一寸回肠百虑侵，旅愁危涕两争禁。天涯已有销魂别，
<br>
<br>　　楼上宁无拥鼻吟。感事不关河里笛，伤心应倍雍门琴。
<br>
<br>　　春云更觉愁于我，闲盖低村作暝阴。
<br>
<br>　　卷672_72  「春深独行马上有作」唐彦谦
<br>
<br>　　日烈风高野草香，百花狼藉柳披猖。连天瑞霭千门远，
<br>
<br>　　夹道新阴九陌长。众饮不欢逃席酒，独行无味放游缰。
<br>
<br>　　年来与问闲游者，若个伤春向路旁。
<br>
<br>　　卷672_73  「春雨」唐彦谦
<br>
<br>　　绮陌夜来雨，春楼寒望迷。远容迎燕戏，乱响隔莺啼。
<br>
<br>　　有恨开兰室，无言对李蹊。花欹浑拂槛，柳重欲垂堤。
<br>
<br>　　灯檠昏鱼目，薰炉咽麝脐。别轻天北鹤，梦怯汝南鸡。
<br>
<br>　　入户侵罗幌，捎檐润绣题。新丰树已失，长信草初齐。
<br>
<br>　　乱蝶寒犹舞，惊乌暝不栖。庾郎盘马地，却怕有春泥。
<br>
<br>　　卷672_74  「汉代」唐彦谦
<br>
<br>　　汉代金为屋，吴宫绮作寮。艳词传静婉，新曲定妖娆。
<br>
<br>　　箭响犹残梦，签声报早朝。鲜明临晓日，回转度春宵。
<br>
<br>　　半袖笼清镜，前丝压翠翘。静多如有待，闲极似无l.
<br>
<br>　　梓泽花犹满，灵和柳未凋。障昏巫峡雨，屏掩浙江潮。
<br>
<br>　　未信潘名岳，应疑史姓萧。漏因歌暂断，灯为雨频挑。
<br>
<br>　　饮酒阑三雅，投壶赛百娇。钿蝉新翅重，金鸭旧香焦。
<br>
<br>　　水净疑澄练，霞孤欲建标。别随秦柱促，愁为蜀弦么。
<br>
<br>　　玄晏难瘳痹，临邛但发h.联诗徵弱絮，思友咏甘蕉。
<br>
<br>　　王氏怜诸谢，周郎定小乔。黼帏翘彩雉，波扇画文鳐。
<br>
<br>　　荇密妨垂钓，荷欹欲度桥。不因衣带水，谁觉路迢迢。
<br>
<br>　　卷672_75  「牡丹」唐彦谦
<br>
<br>　　青帝于君事分偏，堆浮艳倚朱门。
<br>
<br>　　虽然占得笙歌地，将甚酬他雨露恩。
<br>
<br>　　卷672_76  「湘妃庙」唐彦谦
<br>
<br>　　刘表荒碑断水滨，庙前幽草闭残春。已将愁泪留斑竹，
<br>
<br>　　又感悲风入白O.八族未来谁北拱，四凶犹在莫南巡。
<br>
<br>　　九峰相似堪疑处，望见苍梧不见人。
<br>
<br>　　卷672_77  「句」唐彦谦
<br>
<br>　　独来成怅望，不去泥栏干。（惜花。见《诗人玉屑》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
