<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百九十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百九十七
<br>
<br>　　卷897_1  「虞美人」阎选
<br>
<br>　　粉融红腻莲房绽，脸动双波慢。小鱼衔玉鬓钗横，
<br>
<br>　　石榴裙染象纱轻，转娉婷¤
<br>
<br>　　偷期锦浪荷深处，一梦云兼雨。臂留檀印齿痕香，
<br>
<br>　　深秋不寐漏初长，尽思量。
<br>
<br>　　楚腰蛴领团香玉，鬓叠深深绿。月蛾星眼笑微频，
<br>
<br>　　柳夭桃艳不胜春，晚妆匀¤
<br>
<br>　　水纹簟映青纱帐，雾罩秋波上。一枝娇卧醉芙蓉，
<br>
<br>　　良宵不得与君同，恨忡忡。
<br>
<br>　　卷897_2  「临江仙」阎选
<br>
<br>　　雨停荷芰逗浓香，岸边蝉噪垂杨。物华空有旧池塘。
<br>
<br>　　不逢仙子，何处梦襄王¤
<br>
<br>　　珍簟对欹鸳枕冷，此来尘暗凄凉。欲凭危槛恨偏长。
<br>
<br>　　藕花珠缀，犹似汗凝妆。
<br>
<br>　　十二高峰天外寒，竹梢轻拂仙坛。宝衣行雨在云端。
<br>
<br>　　画帘深殿，香雾冷风残¤
<br>
<br>　　欲问楚王何处去，翠屏犹掩金鸾。猿啼明月照空滩。
<br>
<br>　　孤舟行客，惊梦亦艰难。
<br>
<br>　　卷897_3  「浣溪沙」阎选
<br>
<br>　　寂寞流苏冷绣茵，倚屏山枕惹香尘，小庭花露泣浓春¤
<br>
<br>　　刘阮信非仙洞客，嫦娥终是月中人，此生无路访东邻。
<br>
<br>　　卷897_4  「八拍蛮」阎选
<br>
<br>　　云锁嫩黄烟柳细，风吹红蒂雪梅残。光影不胜闺阁恨，
<br>
<br>　　行行坐坐黛眉攒。
<br>
<br>　　愁锁黛眉烟易惨，泪飘红脸粉难匀。憔悴不知缘底事，
<br>
<br>　　遇人推道不宜春。
<br>
<br>　　卷897_5  「河传」阎选
<br>
<br>　　秋雨秋雨，无昼无夜，滴滴霏霏。暗灯凉簟怨分离，
<br>
<br>　　妖姬，不胜悲¤
<br>
<br>　　西风稍急喧窗竹，停又续，腻脸悬双玉。几回邀约雁来时，
<br>
<br>　　违期。雁归，人不归。
<br>
<br>　　卷897_6  「谒金门」阎选
<br>
<br>　　美人浴，碧沼莲开芬馥。双髻绾云颜似玉，素娥辉淡绿¤
<br>
<br>　　雅态芳姿闲淑，雪映钿装金斛。水溅青丝珠断续，
<br>
<br>　　酥融香透肉。
<br>
<br>　　卷897_7  「定风波」阎选
<br>
<br>　　江水沉沉帆影过，游鱼到晚透寒波。渡口双双飞白鸟，
<br>
<br>　　烟袅，芦花深处隐渔歌¤
<br>
<br>　　扁舟短棹归兰浦，人去，萧萧竹径透青莎。
<br>
<br>　　深夜无风新雨歇，凉月，露迎珠颗入圆荷。
<br>
<br>　　卷897_8  「竹枝」孙光宪
<br>
<br>　　门前春水白O花，岸上无人小艇斜，商女经过江欲暮，
<br>
<br>　　散抛残食饲神鸦。乱绳千结绊人深，越罗万丈表长寻。
<br>
<br>　　杨柳在身垂意绪，藕花落尽见莲心。
<br>
<br>　　卷897_9  「浣溪沙」孙光宪
<br>
<br>　　蓼岸风多橘柚香，江边一望楚天长，片帆烟际闪孤光¤
<br>
<br>　　目送征鸿飞杳杳，思随流水去茫茫，兰红波碧忆潇湘。
<br>
<br>　　桃杏风香帘幕闲，谢家门户约花关，画梁幽语燕初还¤
<br>
<br>　　绣阁数行题了壁，晓屏一枕酒醒山，却疑身是梦云间。
<br>
<br>　　花渐凋疏不耐风，画帘垂地晚堂空，堕阶萦藓舞愁红¤
<br>
<br>　　腻粉半粘金靥子，残香犹暖绣薰笼，蕙心无处与人同。
<br>
<br>　　揽镜无言泪欲流，凝情半日懒梳头，一庭疏雨湿春愁¤
<br>
<br>　　杨柳只知伤怨别，杏花应信损娇羞，泪沾魂断轸离忧。
<br>
<br>　　半踏长裾宛约行，晚帘疏处见分明，此时堪恨昧平生¤
<br>
<br>　　早是销魂残烛影，更愁闻著品弦声，杳无消息若为情。
<br>
<br>　　兰沐初休曲槛前，暖风迟日洗头天，湿云新敛未梳蝉¤
<br>
<br>　　翠袂半将遮粉臆，宝钗长欲坠香肩，此时模样不禁怜。
<br>
<br>　　风递残香出绣帘，团窠金凤舞bb，落花微雨恨相兼¤
<br>
<br>　　何处去来狂太甚，空推宿酒睡无厌，争教人不别猜嫌。
<br>
<br>　　轻打银筝坠燕泥，断丝高I画楼西，花冠闲上午墙啼¤
<br>
<br>　　粉箨半开新竹径，红苞尽落旧桃蹊，不堪终日闭深闺。
<br>
<br>　　乌帽斜欹倒佩鱼，静街偷步访仙居，隔墙应认打门初¤
<br>
<br>　　将见客时微掩敛，得人怜处且生疏，低头羞问壁边书。
<br>
<br>　　风撼芳菲满院香，四帘慵卷日初长，鬓云垂枕响微B¤
<br>
<br>　　春梦未成愁寂寂，佳期难会信茫茫，万般心，千点泪，
<br>
<br>　　泣兰堂。
<br>
<br>　　碧玉衣裳白玉人，翠眉红脸小腰身，瑞云飞雨逐行云¤
<br>
<br>　　除却弄珠兼解佩，便随西子与东邻，是谁容易比真真。
<br>
<br>　　何事相逢不展眉，苦将情分恶猜疑，眼前行止想应知¤
<br>
<br>　　半恨半嗔回面处，和娇和泪泥人时，万般饶得为怜伊。
<br>
<br>　　落絮飞花满帝城，看看春尽又伤情，岁华频度想堪惊¤
<br>
<br>　　风月岂惟今日恨，烟霄终待此身荣，未甘虚老负平生。
<br>
<br>　　静想离愁暗泪零，欲栖云雨计难成，少年多是薄情人¤
<br>
<br>　　万种保持图永远，一般模样负神明，到头何处问平生。
<br>
<br>　　试问于谁分最多，便随人意转横波，缕金衣上小双鹅¤
<br>
<br>　　醉后爱称娇姐姐，夜来留得好哥哥，不知情事久长么？
<br>
<br>　　叶坠空阶折早秋，细烟轻雾锁妆楼，寸心双泪惨娇羞¤
<br>
<br>　　风月但牵魂梦苦，岁华偏感别离愁，恨和相忆两难酬。
<br>
<br>　　月淡风和画阁深，露桃烟柳影相侵，敛眉凝绪夜沉沉¤
<br>
<br>　　长有梦魂迷别浦，岂无春病入离心，少年何处恋虚襟。
<br>
<br>　　自入春来月夜稀，今宵蟾彩倍凝辉，强开襟抱出帘帷¤
<br>
<br>　　啮指暗思花下约，凭阑羞睹泪痕衣，薄情狂荡几时归？
<br>
<br>　　十五年来锦岸游，未曾行处不风流，好花长与万金酬¤
<br>
<br>　　满眼利名浑信运，一生狂荡恐难休，且陪烟月醉红楼。
<br>
<br>　　卷897_10  「河传」孙光宪
<br>
<br>　　太平天子，等闲游戏，疏河千里。柳如丝，偎倚。
<br>
<br>　　绿波春水，长淮风不起¤
<br>
<br>　　如花殿脚三千女，争云雨，何处留人住？锦帆风，
<br>
<br>　　烟际红，烧空，魂迷大业中。
<br>
<br>　　柳拖金缕，著烟笼雾，髀湫酢７锘酥凵铣女，
<br>
<br>　　妙舞，雷喧波上鼓¤
<br>
<br>　　龙争虎战分中土。人无主，桃叶江南渡。襞花笺，
<br>
<br>　　艳思牵，成篇，宫娥相与传。
<br>
<br>　　花落，烟薄。谢家池阁，寂寞春深。翠蛾轻敛意沈吟，
<br>
<br>　　沾襟，无人知此心¤
<br>
<br>　　玉炉香断霜灰冷，帘铺影，梁燕归红杏。晚来天，
<br>
<br>　　空悄然。孤眠，枕檀云髻偏。
<br>
<br>　　风s，波敛。团荷闪闪，珠倾露点。木兰舟上，
<br>
<br>　　何处吴娃越艳？藕花红照脸¤
<br>
<br>　　大堤狂杀襄阳客。烟波隔，渺渺湖光白。身已归，
<br>
<br>　　心不归。斜晖，远汀飞。
<br>
<br>　　卷897_11  「菩萨蛮」孙光宪
<br>
<br>　　月华如水笼香砌，金I碎撼门初闭。寒影堕高檐，
<br>
<br>　　钩垂一面帘¤
<br>
<br>　　碧烟轻袅袅，红战灯花笑。即此是高唐，掩屏秋梦长。
<br>
<br>　　花冠频鼓墙头翼，东方澹白连窗色。门外早莺声，
<br>
<br>　　背楼残月明¤
<br>
<br>　　薄寒笼醉态，依旧铅华在。握手送人归，半拖金缕衣。
<br>
<br>　　小庭花落无人扫，疏香满地东风老。春晚信沉沉，
<br>
<br>　　天涯何处寻¤
<br>
<br>　　晓堂屏六扇，眉共湘山远。争奈别离心，近来尤不禁。
<br>
<br>　　青岩碧洞经朝雨，隔花相唤南溪去。一只木兰船，
<br>
<br>　　波平远浸天¤
<br>
<br>　　扣船惊翡翠，嫩玉抬香臂。红日欲沈西，烟中遥解。
<br>
<br>　　木绵花映丛祠小，越禽声里春光晓。铜鼓与蛮歌，
<br>
<br>　　南人祈赛多¤
<br>
<br>　　客帆风正急，茜袖偎樯立。极浦几回头，烟波无限愁。
<br>
<br>　　卷897_12  「河渎神」孙光宪
<br>
<br>　　汾水碧依依，黄云落叶初飞。翠娥一去不言归，
<br>
<br>　　庙门空掩斜晖¤
<br>
<br>　　四壁阴森排古画，依旧琼轮羽驾。小殿沉沉清夜，
<br>
<br>　　银灯飘落香隆
<br>
<br>　　江上草芊芊，春晚湘妃庙前。一方卵色楚南天，
<br>
<br>　　数行斜雁联翩¤
<br>
<br>　　独倚朱阑情不极，魂断终朝相忆。两桨不知消息，
<br>
<br>　　远汀时起。
<br>
<br>　　卷897_13  「虞美人」孙光宪
<br>
<br>　　红窗寂寂无人语，暗淡梨花雨。绣罗纹地粉新描，
<br>
<br>　　博山香炷旋抽条，睡魂销¤
<br>
<br>　　天涯一去无消息，终日长相忆。教人相忆几时休？
<br>
<br>　　不堪枨触别离愁，泪还流。
<br>
<br>　　好风微揭帘旌起，金翼鸾相倚。翠檐愁听乳禽声，
<br>
<br>　　此时春态暗关情，独难平¤
<br>
<br>　　画堂流水空相翳，一穗香摇曳。教人无处寄相思，
<br>
<br>　　落花芳草过前期，没人知。
<br>
<br>　　卷897_14  「后庭花」孙光宪
<br>
<br>　　景阳钟动宫莺转，露凉金殿。轻飙吹起琼花绽，玉叶如剪¤
<br>
<br>　　晚来高阁上，珠帘卷，见坠香千片。修蛾慢脸陪雕辇，
<br>
<br>　　后庭新宴。
<br>
<br>　　石城依旧空江国，故宫春色。七尺青丝芳草绿，绝世难得¤
<br>
<br>　　玉英凋落尽，更何人识，野棠如织。只是教人添怨忆，
<br>
<br>　　怅望无极。
<br>
<br>　　卷897_15  「生查子」孙光宪
<br>
<br>　　寂寞掩朱门，正是天将暮。暗澹小庭中，滴滴梧桐雨¤
<br>
<br>　　绣工夫，牵心绪，配尽鸳鸯缕。待得没人时，偎倚论私语。
<br>
<br>　　暖日策花骢，垂杨陌。芳草惹烟青，落絮随风白¤
<br>
<br>　　谁家绣毂动香尘，隐映神仙客。狂杀玉鞭郎，咫尺音容隔。
<br>
<br>　　金井堕高梧，玉殿笼斜月。永巷寂无人，敛态愁堪绝¤
<br>
<br>　　玉炉寒，香烬灭，还似君恩歇。翠辇不归来，幽恨将谁说？
<br>
<br>　　春病与春愁，何事年年有。半为枕前人，半为花间酒¤
<br>
<br>　　醉金尊，携玉手，共作鸳鸯偶。倒载卧云屏，雪面腰如柳。
<br>
<br>　　为惜美人娇，长有如花笑。半醉倚红妆，转语传青鸟¤
<br>
<br>　　眷方深，怜恰好，唯恐相逢少。似这一般情，肯信春光老。
<br>
<br>　　清晓牡丹芳，红艳凝金蕊。乍占锦江春，永认笙歌地¤
<br>
<br>　　感人心，为物瑞，烂熳烟花里。戴上玉钗时，迥与凡花异。
<br>
<br>　　密雨阻佳期，尽日凝然坐。帘外正淋漓，不觉愁如锁¤
<br>
<br>　　梦难裁，心欲破，泪逐檐声堕。想得玉人情，也合思量我。
<br>
<br>　　卷897_16  「临江仙」孙光宪
<br>
<br>　　霜拍井梧干叶堕，翠帏雕槛初寒。薄铅残黛称花冠。
<br>
<br>　　含情无语，延伫倚阑干¤
<br>
<br>　　杳杳征轮何处去？离愁别恨千般。不堪心绪正多端。
<br>
<br>　　镜奁长掩，无意对孤鸾。
<br>
<br>　　暮雨凄凄深院闭，灯前凝坐初更。玉钗低压鬓云横。
<br>
<br>　　半垂罗幕，相映烛光明¤
<br>
<br>　　终是有心投汉，低头但理秦筝。燕双鸾偶不胜情。
<br>
<br>　　只愁明发，将逐楚云行。
<br>
<br>　　卷897_17  「酒泉子」孙光宪
<br>
<br>　　空碛无边，万里阳关道路。马萧萧，人去去，陇云愁¤
<br>
<br>　　香貂旧制戎衣窄，胡霜千里白。绮罗心，魂梦隔，上高楼。
<br>
<br>　　曲槛小楼，正是莺花二月。思无l，愁欲绝，郁离襟¤
<br>
<br>　　展屏空对潇湘水，眼前千万里。泪掩红，眉敛翠，恨沉沉。
<br>
<br>　　敛态窗前，袅袅雀钗抛颈。燕成双，鸾对影，偶新知¤
<br>
<br>　　玉纤澹拂眉山小，镜中嗔共照。翠连娟，红缥缈，早妆时。
<br>
<br>　　卷897_18  「清平乐」孙光宪
<br>
<br>　　愁肠欲断，正是青春半。连理分枝鸾失伴，又是一场离散¤
<br>
<br>　　掩镜无语眉低，思随芳草凄凄。凭仗东风吹梦，
<br>
<br>　　与郎终日东西。
<br>
<br>　　等闲无语，春恨如何去？终是疏狂留不住，花暗柳浓何处¤
<br>
<br>　　尽日目断魂飞，晚窗斜界残晖。长恨朱门薄暮，
<br>
<br>　　绣鞍骢马空归。
<br>
<br>　　卷897_19  「更漏子」孙光宪
<br>
<br>　　听寒更，闻远雁，半夜萧娘深院。扃绣户，下珠帘，
<br>
<br>　　满庭喷玉蟾¤
<br>
<br>　　人语静，香闺冷，红幕半垂清影。云雨态，蕙兰心，
<br>
<br>　　此情江海深。
<br>
<br>　　今夜期，来日别，相对只堪愁绝。偎粉面，友簪，
<br>
<br>　　无言泪满襟¤
<br>
<br>　　银箭落，霜华薄，墙外晓鸡咿喔。听付属，恶情，
<br>
<br>　　断肠西复东。
<br>
<br>　　烛荧煌，香旖旎，闲放一堆鸳被。慵就寝，独无l，
<br>
<br>　　相思魂欲销¤
<br>
<br>　　不会得，这心力，判了依前还忆。空自怨，奈伊何，
<br>
<br>　　别来情更多。
<br>
<br>　　掌中珠，心上气，爱惜岂将容易。花下月，枕前人，
<br>
<br>　　此生谁更亲¤
<br>
<br>　　交颈语，合欢身，便同比目金鳞。连绣枕，卧红茵，
<br>
<br>　　霜天似暖春。
<br>
<br>　　对秋深，离恨苦，数夜满庭风雨。凝想坐，敛愁眉，
<br>
<br>　　孤心似有违¤
<br>
<br>　　红窗静，画帘垂，魂消地角天涯。和泪听，断肠窥，
<br>
<br>　　漏移灯暗时。
<br>
<br>　　求君心，风韵别，浑似一团烟月。歌皓齿，舞红筹，
<br>
<br>　　花时醉上楼¤
<br>
<br>　　能婉媚，解娇羞，王孙忍不攀留。惟我恨，未绸缪，
<br>
<br>　　相思魂梦愁。
<br>
<br>　　卷897_20  「女冠子」孙光宪
<br>
<br>　　蕙风芝露，坛际残香轻度。蕊珠宫，苔点分圆碧，
<br>
<br>　　桃花践破红¤
<br>
<br>　　品流巫峡外，名籍紫微中。真侣墉城会，梦魂通。
<br>
<br>　　淡花瘦玉，依约神仙妆束。佩琼文，瑞露通宵贮，
<br>
<br>　　幽香尽日焚¤
<br>
<br>　　碧纱笼绛节，黄藕冠浓云。勿以吹箫伴，不同群。
<br>
<br>　　卷897_21  「风流子」孙光宪
<br>
<br>　　茅舍槿篱溪曲，鸡犬自南自北。菰叶长，水开，
<br>
<br>　　门外春波涨渌。听织，声促，轧轧鸣梭穿屋。
<br>
<br>　　楼倚长衢欲暮，瞥见神仙伴侣。微傅粉，拢梳头，
<br>
<br>　　隐映画帘开处。无语，无绪，慢曳罗裙归去。
<br>
<br>　　金络玉衔嘶马，系向绿杨阴下。朱户掩，绣帘垂，
<br>
<br>　　曲院水流花谢。欢罢，归也，犹在九衢深夜。
<br>
<br>　　卷897_22  「定西番」孙光宪
<br>
<br>　　鸡禄山前游骑，边草白，朔天明，马蹄轻¤
<br>
<br>　　鹊面弓离短o，弯来月欲成。一只鸣n云外，晓鸿惊。
<br>
<br>　　帝子枕前秋夜，霜幄冷，月华明，正三更¤
<br>
<br>　　何处戍楼寒笛，梦残闻一声。遥想汉关万里，泪纵横。
<br>
<br>　　卷897_23  「何满子」孙光宪
<br>
<br>　　冠剑不随君去，江河还共恩深。歌袖半遮眉黛惨，
<br>
<br>　　泪珠旋滴衣襟。惆怅云愁雨怨，断魂何处相寻。
<br>
<br>　　卷897_24  「玉蝴蝶」孙光宪
<br>
<br>　　春欲尽，景仍长，满园花正黄。粉翅两悠r，翩翩过短墙¤
<br>
<br>　　鲜飙暖，牵游伴，飞去立残芳。无语对萧娘，舞衫沉麝香。
<br>
<br>　　卷897_25  「八拍蛮」孙光宪
<br>
<br>　　孔雀尾拖金线长，怕人飞起入丁香。越女沙头争拾翠，
<br>
<br>　　相呼归去背斜阳。
<br>
<br>　　卷897_26  「思帝乡」孙光宪
<br>
<br>　　如何，遣情情更多？永日水堂帘下，敛羞蛾。
<br>
<br>　　六幅罗裙@地，微行曳碧波。看尽满池疏雨，打团荷。
<br>
<br>　　卷897_27  「上行杯」孙光宪
<br>
<br>　　草草离亭鞍马，从远道、此地分襟。燕宋秦吴千万里¤
<br>
<br>　　无辞一醉。野棠开，江草湿，伫立，沾泣，征骑。
<br>
<br>　　离棹逡巡欲动，临极浦、故人相送。去住心情知不共¤
<br>
<br>　　金船满捧。绮罗愁，丝管咽，回别，帆影灭，江浪如雪。
<br>
<br>　　卷897_28  「谒金门」孙光宪
<br>
<br>　　留不得，留得也应无益。白春衫如雪色，扬州初去日¤
<br>
<br>　　轻别离，甘抛掷，江上满帆风疾。却羡彩鸳三十六，
<br>
<br>　　孤鸾还一只。
<br>
<br>　　卷897_29  「思越人」孙光宪
<br>
<br>　　古台平，芳草远，馆娃宫外春深。翠黛空留千载恨，
<br>
<br>　　教人何处相寻¤
<br>
<br>　　绮罗无复当时事，露花点滴香泪。惆怅遥天横渌水，
<br>
<br>　　鸳鸯对对飞起。
<br>
<br>　　渚莲枯，宫树老，长洲废苑萧条。想像玉人空处所，
<br>
<br>　　月明独上溪桥¤
<br>
<br>　　经春初败秋风起，红兰绿蕙愁死。一片风流伤心地，
<br>
<br>　　魂销目断西子。
<br>
<br>　　卷897_30  「望梅花」孙光宪
<br>
<br>　　数枝开与短墙平，见雪萼，红跗相映。引起谁人边塞情¤
<br>
<br>　　帘外欲三更，吹断离愁月正明。空听隔江声。
<br>
<br>　　卷897_31  「渔歌子」孙光宪
<br>
<br>　　草芊芊，波漾漾，湖边草色连波涨。沿蓼岸，泊枫汀，
<br>
<br>　　天际玉轮初上¤
<br>
<br>　　扣舷歌，联极望，桨声伊轧知何向。黄鹄叫，白鸥眠，
<br>
<br>　　谁似侬家疏旷？
<br>
<br>　　泛流萤，明又灭，夜凉水冷东湾阔。风浩浩，笛寥寥，
<br>
<br>　　万顷金波重叠¤
<br>
<br>　　杜若洲，香郁烈，一声宿雁霜时节。经水。过松江，
<br>
<br>　　尽属侬家日月。
<br>
<br>　　卷897_32  「定风波」孙光宪
<br>
<br>　　帘拂疏香断碧丝，泪衫还滴绣黄鹂。上国献书人不在，
<br>
<br>　　凝黛，晚庭又是落红时¤
<br>
<br>　　春日自长心自促，翻覆，年来年去负前期。
<br>
<br>　　应是秦云兼楚雨，留住，向花枝夸说月中枝。
<br>
<br>　　卷897_33  「南歌子」孙光宪
<br>
<br>　　艳冶青楼女，风流似楚真。骊珠美玉未为珍，
<br>
<br>　　窈窕一枝芳柳，入腰身¤
<br>
<br>　　舞袖频回雪，歌声几动尘。慢凝秋水顾情人，
<br>
<br>　　只缘倾国，著处觉生春。
<br>
<br>　　映月论心处，偎花见面时。倚郎和袖抚香肌，
<br>
<br>　　遥指画堂深院，许相期¤
<br>
<br>　　解佩君非晚，虚襟我未迟。愿如连理合欢枝，
<br>
<br>　　不似五陵狂荡，薄情儿。
<br>
<br>　　卷897_34  「应天长」孙光宪
<br>
<br>　　翠凝仙艳非凡有，窈窕年华方十九。鬓如云，腰似柳，
<br>
<br>　　妙对绮弦歌X酒¤
<br>
<br>　　醉瑶台，携玉手，共燕此宵相偶。魂断晚窗分首，
<br>
<br>　　泪沾金缕袖。
<br>
<br>　　卷897_35  「遐方怨」孙光宪
<br>
<br>　　红绶带，锦香囊。为表花前意，殷勤赠玉郎。
<br>
<br>　　此时更役心肠，转添秋夜梦魂狂¤
<br>
<br>　　思艳质，想娇妆。愿早传金盏，同欢卧醉乡。
<br>
<br>　　任人猜妒恶猜防，到头须使似鸳鸯。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
