<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百一十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百一十四
<br>
<br>　　卷614_1  「怀华阳润卿博士三首」皮日休
<br>
<br>　　先生一向事虚皇，天市坛西与世忘。环堵养龟看气诀，
<br>
<br>　　刀圭饵犬试仙方。静探石脑衣裾润，闲炼松脂院落香。
<br>
<br>　　闻道征贤须有诏，不知何日到良常。
<br>
<br>　　冥心唯事白英君，不问人间爵与勋。林下醉眠仙鹿见，
<br>
<br>　　洞中闲话隐芝闻。石床卧苦浑无藓，藤箧开稀恐有云。
<br>
<br>　　料得虚皇新诏样，青琼板上绿为文。
<br>
<br>　　凤骨轻来称瘦容，华阳馆主未成翁。数行玉札存心久，
<br>
<br>　　一掬云浆漱齿空。白石煮多熏屋黑，丹砂埋久染泉红。
<br>
<br>　　他年欲事先生去，十赉须加陆逸冲。
<br>
<br>　　卷614_2  「鲁望以竹夹膝见寄，因次韵酬谢」皮日休
<br>
<br>　　圆于玉柱滑于龙，来自衡阳彩翠中。拂润恐飞清夏雨，
<br>
<br>　　叩虚疑贮碧湘风。大胜书客裁成柬，颇赛G翁截作筒。
<br>
<br>　　从此角巾因尔戴，俗人相访若为通。
<br>
<br>　　卷614_3  「夏景无事因怀章来二上人二首」皮日休
<br>
<br>　　澹景微阴正送梅，幽人逃暑瘿楠杯。水花移得和鱼子，
<br>
<br>　　山蕨收时带竹胎。啸馆大都偏见月，醉乡终竟不闻雷。
<br>
<br>　　更无一事唯留客，却被高僧怕不来。
<br>
<br>　　佳树盘珊枕草堂，此中随分亦闲忙。平铺风簟寻琴谱，
<br>
<br>　　静扫烟窗著药方。幽鸟见贫留好语，白莲知卧送清香。
<br>
<br>　　从今有计消闲日，更为支公置一床。
<br>
<br>　　卷614_4  「寄琼州杨舍人」皮日休
<br>
<br>　　德星芒彩瘴天涯，酒树堪消谪宦嗟。行遇竹王因设奠，
<br>
<br>　　居逢木客又迁家。清斋净溲桄榔面，远信闲封豆蔻花。
<br>
<br>　　清切会须归有日，莫贪句漏足丹砂。
<br>
<br>　　卷614_5  「鲁望以轮钩相示，缅怀高致，因作三篇」皮日休
<br>
<br>　　角柄孤轮细腻轻，翠篷十载伴君行。邮苯庾蟾蜍魄，
<br>
<br>　　抛处能啼络纬声。七里滩波喧一舍，五云溪月静三更。
<br>
<br>　　牛衣鲋足和蓑睡，谁信人间有利名。
<br>
<br>　　一线飘然下碧塘，溪翁无语远相望。蓑衣旧去烟披重，
<br>
<br>　　箬笠新来雨打香。白鸟白莲为梦寐，清风清月是家乡。
<br>
<br>　　明朝有物充君信，dX酒三瓶寄夜航。
<br>
<br>　　尽日悠然舴艋轻，小轮声细雨溟溟。三寻丝带桐江烂，
<br>
<br>　　一寸钩含笠泽腥。用近詹何传钓法，收和范蠡养鱼经。
<br>
<br>　　孤篷半夜无馀事，应被严滩聒酒醒。
<br>
<br>　　卷614_6  「吴中书事寄汉南裴尚书」皮日休
<br>
<br>　　万家无事锁兰桡，乡味腥多厌紫。水似棋文交度郭，
<br>
<br>　　柳如行障俨遮桥。青梅蒂重初迎雨，白鸟群高欲避潮。
<br>
<br>　　唯望旧知怜此意，得为伧鬼也逍遥。
<br>
<br>　　卷614_7  「夏景冲澹偶然作二首」皮日休
<br>
<br>　　祗隈蒲褥岸乌纱，味道澄怀景便斜。红印寄泉惭郡守，
<br>
<br>　　青筐与笋愧僧家。茗炉尽日烧松子，书案经时剥瓦花。
<br>
<br>　　园吏暂栖君莫笑，不妨犹更著南华。
<br>
<br>　　一室无喧事事幽，还如贞白在高楼。天台画得千回看，
<br>
<br>　　湖目芳来百度游。无限世机吟处息，几多身计钓前休。
<br>
<br>　　他年谒帝言何事，请赠刘伶作醉侯。
<br>
<br>　　卷614_8  「送李明府之任海南」皮日休
<br>
<br>　　五羊城在蜃楼边，墨绶垂腰正少年。山静不应闻屈鸟，
<br>
<br>　　草深从使翳贪泉。蟹奴晴上临潮槛，燕婢秋随过海船。
<br>
<br>　　一事与君消远宦，乳蕉花发讼庭前。
<br>
<br>　　卷614_9  「寄题罗浮轩辕先生所居」皮日休
<br>
<br>　　乱峰四百三十二，欲问征君何处寻。红翠数声瑶室响，
<br>
<br>　　真檀一炷石楼深。山都遣负沽来酒，樵客容看化后金。
<br>
<br>　　从此谒师知不远，求官先有葛洪心。
<br>
<br>　　卷614_10  「宿报恩寺水阁」皮日休
<br>
<br>　　寺锁双峰寂不开，幽人中夜独裴回。池文带月铺金簟，
<br>
<br>　　莲朵含风动玉杯。往往竹梢摇翡翠，时时杉子掷莓苔。
<br>
<br>　　可怜此际谁曾见，唯有支公尽看来。
<br>
<br>　　卷614_11  「醉中偶作呈鲁望」皮日休
<br>
<br>　　G云涧鸟本吾侪，刚为浮名事事乖。十里寻山为思役，
<br>
<br>　　五更看月是情差。分将吟咏华双鬓，力以壶觞固百骸。
<br>
<br>　　争得草堂归卧去，共君同作太常斋。
<br>
<br>　　卷614_12  「寄滑州李副使员外」皮日休
<br>
<br>　　兵绕临淮数十重，铁衣才子正从公。军前草奏旄头下，
<br>
<br>　　城上封书箭中。围合只应闻晓雁，血腥何处避春风。
<br>
<br>　　故人勋重金章贵，犹在江湖积剑功。
<br>
<br>　　卷614_13  「伤史拱山人」皮日休
<br>
<br>　　一缄幽信自襄阳，上报先生去岁亡。山客为医翻贳药，
<br>
<br>　　野僧因吊却焚香。峰头孤冢为云穴，松下灵筵是石床。
<br>
<br>　　宗炳死来君又去，终身不复到柴桑。
<br>
<br>　　卷614_14  「吴中言怀寄南海二同年」皮日休
<br>
<br>　　曲水分飞岁已赊，东南为客各天涯。退公只傍苏劳竹，
<br>
<br>　　移宴多随末利花。铜鼓夜敲溪上月，布帆晴照海边霞。
<br>
<br>　　三年谩被鲈鱼累，不得横经侍绛纱。
<br>
<br>　　卷614_15  「奉和鲁望白鸥诗」皮日休
<br>
<br>　　雪羽半惹泥，海云深处旧巢迷。池无飞浪争教舞，
<br>
<br>　　洲少轻沙若遣栖。烟外失群惭雁鹜，波中得志羡凫p.
<br>
<br>　　主人恩重真难遇，莫为心孤忆旧溪。
<br>
<br>　　卷614_16  「奉和鲁望怀杨台文杨鼎文二秀才」皮日休
<br>
<br>　　羊昙留我昔经春，各以篇章斗五云。宾草每容闲处见，
<br>
<br>　　击琴多任醉中闻。钓前青翰交加倚，醉后红鱼取次分。
<br>
<br>　　为说风标曾入梦，上仙初著翠霞裙。
<br>
<br>　　卷614_17  「友人以人参见惠因以诗谢之」皮日休
<br>
<br>　　神草延年出道家，是谁披露记三桠。开时的定涵云液，
<br>
<br>　　焙蠡褂Υ石花。名士寄来消酒渴，野人煎处撇泉华。
<br>
<br>　　从今汤剂如相续，不用金山焙上茶。
<br>
<br>　　卷614_18  「伤进士严子重诗」皮日休
<br>
<br>　　十哭都门榜上尘，盖棺终是五湖人。生前有敌唯丹桂，
<br>
<br>　　没后无家只白O.箬下斩新醒处月，江南依旧咏来春。
<br>
<br>　　知君精爽应无尽，必在酆都颂帝晨。
<br>
<br>　　卷614_19  「奉和鲁望早秋吴体次韵」皮日休
<br>
<br>　　书淫传癖穷欲死，DD何必频相仍。日干阴藓厚堪剥，
<br>
<br>　　藤把欹松牢似绳。捣药香侵白袷袖，穿云润破乌纱棱。
<br>
<br>　　安得瑶池饮残酒，半醉骑下垂天鹏。
<br>
<br>　　卷614_20  「奉和鲁望秋赋有期次韵」皮日休
<br>
<br>　　十载江湖尽是闲，客儿诗句满人间。郡侯闻誉亲邀得，
<br>
<br>　　乡老知名不放还。应带瓦花经汴水，更携云实出包山。
<br>
<br>　　太微宫里环冈树，无限瑶枝待尔攀。
<br>
<br>　　卷614_21  「奉和鲁望病中秋怀次韵」皮日休
<br>
<br>　　贫病于君亦太兼，才高应亦被天嫌。因分鹤料家资减，
<br>
<br>　　为置僧餐口数添。静里改诗空凭几，寒中注易不开帘。
<br>
<br>　　清词一一侵真宰，甘取穷愁不用占。
<br>
<br>　　卷614_22  「新秋即事三首」皮日休
<br>
<br>　　痴号多于顾恺之，更无馀事可从知。酒坊吏到常先见，
<br>
<br>　　鹤料符来每探支。凉后每谋清月社，晚来专赴白莲期。
<br>
<br>　　共君无事堪相贺，又到金齑玉时。
<br>
<br>　　堪笑高阳病酒徒，幅巾潇洒在东吴。秋期净扫云根瘦，
<br>
<br>　　山信回缄乳管粗。白月半窗抄X序，清泉一器授芝图。
<br>
<br>　　乞求待得西风起，尽挽烟帆入太湖。
<br>
<br>　　露槿风杉满曲除，高秋无事似云庐。醉多已任家人厌，
<br>
<br>　　病久还甘吏道疏。青桂巾箱时寄药，白纶卧具半抛书。
<br>
<br>　　君卿唇舌非吾事，且向江南问鳆鱼。
<br>
<br>　　卷614_23  「南阳润卿将归雷平因而有赠」皮日休
<br>
<br>　　借问山中许道士，此回归去复何如。竹屏风扇抄遗事，
<br>
<br>　　柘步舆竿系隐书。绛树实多分紫鹿，丹沙泉浅种红鱼。
<br>
<br>　　东卿旄节看看至，静启茅斋慎扫除。
<br>
<br>　　卷614_24  「访寂上人不遇」皮日休
<br>
<br>　　何处寻云暂废禅，客来还寄草堂眠。桂寒自落翻经案，
<br>
<br>　　石冷空消洗钵泉。炉里尚飘残玉篆，龛中仍锁小金仙。
<br>
<br>　　须将二百签回去，得得支公恐隔年。
<br>
<br>　　卷614_25  「顾道士亡弟子以束帛乞铭于余鲁望因赋戏赠日休奉和」皮日休
<br>
<br>　　师去东华却炼形，门人求我志金庭。大椿枯后新为记，
<br>
<br>　　仙鹤亡来始有铭。琼板欲刊知不朽，冰纨将受恐通灵。
<br>
<br>　　君才莫叹无兹分，合注神玄剑解经。
<br>
<br>　　卷614_26  「秋夕文宴得遥字」皮日休
<br>
<br>　　啼衰叶共萧萧，文宴无喧夜转遥。高韵最宜题雪赞，
<br>
<br>　　逸才偏称和云谣。风吹翠蜡应难刻，月照清香太易消。
<br>
<br>　　无限玄言一杯酒，可能容得盖宽饶。
<br>
<br>　　卷614_27  「南阳广文欲于荆襄卜居因而有赠」皮日休
<br>
<br>　　地脉从来是福乡，广文高致更无双。青精饭熟云侵灶，
<br>
<br>　　白dk裘成雪溅窗。度日竹书千万字，经冬X煎两三缸。
<br>
<br>　　鲈鱼自是君家味，莫背松江忆汉江。
<br>
<br>　　卷614_28  「寄毗陵魏处士朴」皮日休
<br>
<br>　　文籍先生不肯官，絮巾冲雪把鱼竿。一堆方册为侯印，
<br>
<br>　　三级幽岩是将坛。醉少最因吟月冷，瘦多偏为卧云寒。
<br>
<br>　　兔皮衾暖篷舟稳，欲共谁游七里滩。
<br>
<br>　　卷614_29  「初冬偶作寄南阳润卿」皮日休
<br>
<br>　　寓居无事入清冬，虽设樽酒半空。白菊为霜翻带紫，
<br>
<br>　　苍苔因雨却成红。迎潮预遣收鱼笱，防雪先教盖鹤笼。
<br>
<br>　　唯待支硎最寒夜，共君披氅访林公。
<br>
<br>　　卷614_30  「冬晓章上人院」皮日休
<br>
<br>　　山堂冬晓寂无闻，一句清言忆领军。琥珀珠黏行处雪，
<br>
<br>　　棕榈帚扫卧来云。松扉欲启如鸣鹤，石鼎初煎若聚蚊。
<br>
<br>　　不是恋师终去晚，陆机茸内足毛群。
<br>
<br>　　卷614_31  「寄题镜岩周尊师所居」皮日休
<br>
<br>　　八十馀年住镜岩，鹿皮巾下雪髟髟。床寒不奈云萦枕，
<br>
<br>　　经润何妨雨滴函。饮涧猿回窥绝洞，缘梯人歇倚危杉。
<br>
<br>　　如何计吏穷于鸟，欲望仙都举一帆。
<br>
<br>　　卷614_32  「寒夜文宴得泉字」皮日休
<br>
<br>　　分明竞襞七香笺，王朗风姿尽列仙。盈箧共开华顶药，
<br>
<br>　　满瓶同坼惠山泉。蟹因霜重金膏溢，橘为风多玉脑鲜。
<br>
<br>　　吟罢不知诗首数，隔林明月过中天。
<br>
<br>　　卷614_33  「庚寅岁十一月新罗弘惠上人与本国同书请日休…以诗送之」皮日休
<br>
<br>　　三十麻衣弄渚禽，岂知名字彻鸡林。勒铭虽即多遗草，
<br>
<br>　　越海还能抵万金。鲸鬣晓掀峰正烧，鳌睛夜没岛还阴，
<br>
<br>　　二千馀字终天别，东望辰韩泪洒襟。
<br>
<br>　　卷614_34  「送润卿博士还华阳」皮日休
<br>
<br>　　雪打篷舟离酒旗，华阳居士半酣归。逍遥只恐逢雪将，
<br>
<br>　　恬淡真应降月妃。仙市鹿胎如锦嫩，阴宫燕肉似酥肥。
<br>
<br>　　公车草合蒲轮坏，争不教他白日飞。
<br>
<br>　　卷614_35  「寒日书斋即事三首」皮日休
<br>
<br>　　参佐三间似草堂，恬然无事可成忙。移时寂历烧松子，
<br>
<br>　　尽日殷勤拂乳床。将近道斋先衣褐，欲清诗思更焚香。
<br>
<br>　　空庭好待中宵月，独礼星辰学步罡。
<br>
<br>　　不知何事有生涯，皮褐亲裁学道家。深夜数瓯唯柏叶，
<br>
<br>　　清晨一器是云华。盆池有鹭窥O沫，石版无人扫桂花。
<br>
<br>　　江汉欲归应未得，夜来频梦赤城霞。
<br>
<br>　　方朔家贫未有车，肯从荣利舍樵渔。从公未怪多侵酒，
<br>
<br>　　见客唯求转借书。暂听松风生意足，偶看溪月世情疏。
<br>
<br>　　如钩得贵非吾事，合向烟波为五鱼。
<br>
<br>　　卷614_36  「腊后送内大德从勖游天台」皮日休
<br>
<br>　　讲散重云下九天，大君恩赐许随缘。霜中一钵无辞乞，
<br>
<br>　　湖上孤舟不废禅。梦入琼楼寒有月，行过石树冻无烟。
<br>
<br>　　他时瓜镜知何用，吴越风光满御筵。
<br>
<br>　　卷614_37  「寄题玉霄峰叶涵象尊师所居」皮日休
<br>
<br>　　青冥向上玉霄峰，元始先生戴紫蓉。晓案琼文光洞壑，
<br>
<br>　　夜坛香气惹杉松。闲迎仙客来为鹤，静e灵符去是龙。
<br>
<br>　　子细扪心无偃骨，欲随师去肯相容。
<br>
<br>　　卷614_38  「奉和鲁望寄南阳广文次韵」皮日休
<br>
<br>　　春彩融融释冻塘，日精闲咽坐岩房。琼函静启从猿觑，
<br>
<br>　　金液初开与鹤尝。八会旧文多搭写，七真遗语剩思量。
<br>
<br>　　不知梦到为何处，红药满山烟月香。
<br>
<br>　　卷614_39  「题支山南峰僧」皮日休
<br>
<br>　　云侵坏衲重隈肩，不下南峰不记年。池里群鱼曾受戒，
<br>
<br>　　林间孤鹤欲参禅。鸡头竹上开危径，鸭脚花中`废泉。
<br>
<br>　　无限吴都堪赏事，何如来此看师眠。
<br>
<br>　　卷614_40  「送董少卿游茅山」皮日休
<br>
<br>　　名卿风度足杓斜，一舸闲寻二许家。天影晓通金井水，
<br>
<br>　　山灵深护玉门沙。空坛礼后销香母，阴洞缘时触乳花。
<br>
<br>　　尽待于公作廷尉，不须从此便餐霞。
<br>
<br>　　卷614_41  「酬鲁望见迎绿Y次韵」皮日休
<br>
<br>　　轻裁鸭绿任金刀，不怕西风断野蒿。酬赠既无青玉案，
<br>
<br>　　纤华犹欠赤霜袍。烟披怪石难同逸，竹映仙禽未胜高。
<br>
<br>　　成后料君无别事，只应酣饮咏离骚。
<br>
<br>　　卷614_42  「寄怀南阳润卿」皮日休
<br>
<br>　　鹿门山下捕鱼郎，今向江南作渴羌。无事只陪看藕样，
<br>
<br>　　有钱唯欲买湖光。醉来浑忘移花处，病起空闻焙药香。
<br>
<br>　　何事对君犹有愧，一篷冲雪返华阳。
<br>
<br>　　卷614_43  「鲁望悯承吉之孤为诗序邀予属和欲用予道振其孤…良友」皮日休
<br>
<br>　　先生清骨葬烟霞，业破孤存孰为嗟。几箧诗编分贵位，
<br>
<br>　　一林石笋散豪家。儿过旧宅啼枫影，姬绕荒田泣稗花。
<br>
<br>　　唯我共君堪便戒，莫将文誉作生涯。
<br>
<br>　　卷614_44  「寄润卿博士」皮日休
<br>
<br>　　高眠可为要玄c，鹊尾金炉一世焚。尘外乡人为许掾，
<br>
<br>　　山中地主是茅君。将收芝菌唯防雪，欲晒图书不奈云。
<br>
<br>　　若使华阳终卧去，汉家封禅用谁文。
<br>
<br>　　卷614_45  「奉和鲁望白菊」皮日休
<br>
<br>　　已过重阳半月天，琅华千点照寒烟。蕊香亦似浮金靥，
<br>
<br>　　花样还如镂玉钱。玩影冯妃堪比艳，炼形萧史好争妍。
<br>
<br>　　无由`向牙箱里，飞上方诸赠列仙。
<br>
<br>　　卷614_46  「华亭鹤闻之旧矣及来吴中以钱半千得一只养之…请垂见和」皮日休
<br>
<br>　　池上低摧病不行，谁教仙魄反层城。阴苔尚有前朝迹，
<br>
<br>　　皎月新无昨夜声。菰米正残三日料，筠笼休碍九霄程。
<br>
<br>　　不知此恨何时尽，遇著云泉即怆情。
<br>
<br>　　卷614_47  「伤开元观顾道士」皮日休
<br>
<br>　　协晨宫上启金扉，诏使先生坐蜕归。鹤有一声应是哭，
<br>
<br>　　丹无馀粒恐潜飞。烟凄玉笥封云篆，月惨琪花葬羽衣。
<br>
<br>　　肠断雷平旧游处，五芝无影草微微。
<br>
<br>　　卷614_48  「醉中即席赠润卿博士」皮日休
<br>
<br>　　适越游吴一散仙，银瓶玉柄两然。茅山顶上携书簏，
<br>
<br>　　笠泽心中漾酒船。桐木布温吟倦后，桃花饭熟醉醒前。
<br>
<br>　　谢安四十馀方起，犹自高闲得数年。
<br>
<br>　　卷614_49  「偶留羊振文先辈及一二文友小饮日休以眼病…因成四韵」皮日休
<br>
<br>　　谢庄初起恰花晴，强侍红筵不避觥。久断杯盂华盖喜，
<br>
<br>　　忽闻歌吹谷神惊。正重新开柳，汔磕淹ㄕн莺。
<br>
<br>　　犹有僧虔多蜜炬，不辞相伴到天明。
<br>
<br>　　卷614_50  「奉送浙东德师侍御罢府西归」皮日休
<br>
<br>　　建安才子太微仙，暂上金台许二年。形影欲归温室树，
<br>
<br>　　梦魂犹傍越溪莲。空将海月为京信，尚使樵风送酒船。
<br>
<br>　　从此受恩知有处，免为伧鬼恨吴天。
<br>
<br>　　卷614_51  「送羊振文先辈往桂阳归觐」皮日休
<br>
<br>　　桂阳新命下彤墀，彩服行当欲雪时。登第已闻传祢赋，
<br>
<br>　　问安犹听讲韩诗。竹人临水迎符节，风母穿云避信旗。
<br>
<br>　　无限湘中悼骚恨，凭君此去谢江蓠。
<br>
<br>　　卷614_52  「褚家林亭」皮日休
<br>
<br>　　广亭遥对旧娃宫，竹岛萝溪委曲通。茂苑楼台低槛外，
<br>
<br>　　太湖鱼鸟彻池中。萧疏桂影移茶具，狼藉O花上钓筒。
<br>
<br>　　争得共君来此住，便披鹤氅对清风。
<br>
<br>　　卷614_53  「送圆载上人归日本国」皮日休
<br>
<br>　　讲殿谈馀著赐衣，椰帆却返旧禅扉。贝多纸上经文动，
<br>
<br>　　如意瓶中佛爪飞。飓母影边持戒宿，波神宫里受斋归。
<br>
<br>　　家山到日将何入，白象新秋十二围。
<br>
<br>　　卷614_54  「重送」皮日休
<br>
<br>　　云涛万里最东头，射马台深玉署秋。无限属城为裸国，
<br>
<br>　　几多分界是州。取经海底开龙藏，诵咒空中散蜃楼。
<br>
<br>　　不奈此时贫且病，乘桴直欲伴师游。
<br>
<br>　　卷614_55  「润卿遗青z3饭兼之一绝，聊用答谢」皮日休
<br>
<br>　　传得三元z3饭名，大宛闻说有仙卿。分泉过屋舂青稻，
<br>
<br>　　拂雾衣折紫茎，蒸处不教双鹤见，服来唯怕五云生。
<br>
<br>　　草堂空坐无饥色，时把金津漱一声。
<br>
<br>　　卷614_9  「鸳鸯二首」皮日休
<br>
<br>　　双丝绢上为新样，连理枝头是故园。翠浪万回同过影，
<br>
<br>　　玉沙千处共栖痕。若非足恨佳人魄，即是多情年少魂。
<br>
<br>　　应念孤飞争别宿，芦花萧瑟雨黄昏。
<br>
<br>　　钿q雕镂费深功，舞妓衣边绣莫穷。无日不来湘渚上，
<br>
<br>　　有时还在镜湖中。烟浓共拂芭蕉雨，浪细双游菡萏风。
<br>
<br>　　应笑豪家鹦鹉伴，年年徒被锁金笼。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
