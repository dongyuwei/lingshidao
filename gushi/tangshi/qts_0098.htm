<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷九十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷九十八
<br>
<br>　　卷98_1  「陪张燕公登南楼」赵冬曦
<br>
<br>　　抑郁何以欢，阴氛亦登望。孤岛轻雾里，行舟白波上。
<br>
<br>　　目劳西北云，心醉东南嶂。昔日青G子，胡然此无状。
<br>
<br>　　卷98_2  「酬燕公出湖见寄」赵冬曦
<br>
<br>　　纶有成命，旌麾不可攀。湘川朝目断，荆阙夕波还。
<br>
<br>　　果枉东瞻唱，兴言夕放闲。携琴仙洞中，置酒湖上。
<br>
<br>　　芳景恣行乐，谪居忽如忘。聚散本相因，离情自悲怅。
<br>
<br>　　鸾翮非常戢，鹏天会昭旷。永怀宛洛游，曾是弹冠望。
<br>
<br>　　卷98_3  「奉和张燕公早霁南楼」赵冬曦
<br>
<br>　　方曙跻南楼，凭轩肆遐瞩。物华荡暄气，春景媚晴旭。
<br>
<br>　　川霁湘山孤，林芳楚郊缛。列岩重叠翠，远岸逶迤绿。
<br>
<br>　　风帆摩天垠，鱼艇散弯曲。鸿归鹤舞送，猿叫莺声续。
<br>
<br>　　群动皆熙熙，噫予独羁束。常钦才子意，忌f伤mR.
<br>
<br>　　雅尚骚人文，怀沙何迫促。未知二贤意，去矣从所欲。
<br>
<br>　　卷98_4  「湖作」赵冬曦
<br>
<br>　　三湖返入两山间，畜作湖弯复弯。暑雨奔流潭正满，
<br>
<br>　　微霜及潦水初还。水还波卷溪潭涸，绿草芊芊岸崭酢
<br>
<br>　　适来飞棹共回旋，已复扬鞭恣行乐。道旁耆老步跹跹，
<br>
<br>　　楚言兹事不知年。试就湖边披草径，莫疑东海变桑田。
<br>
<br>　　君讶今时尽陵陆，我看明岁更沦涟。来今自昔无终始，
<br>
<br>　　人事回环常若是。应思阙下声华日，谁谓江潭旅游子。
<br>
<br>　　初贞正喜固当然，往蹇来誉宜可俟。盈虚用舍轮舆旋，
<br>
<br>　　勿学灵均远问天。
<br>
<br>　　卷98_5  「和燕公岳州山城」赵冬曦
<br>
<br>　　为吏恩犹旧，投沙惠此蒙。江边悠尔处，泗上宛然同。
<br>
<br>　　访道精言合，论经大义通。鸣琴有真气，况已沐清风。
<br>
<br>　　卷98_6  「和尹懋秋夜游湖二首」赵冬曦
<br>
<br>　　政理常多暇，方舟此溯洄。吹笙虚洞答，举楫便风催。
<br>
<br>　　山暗云犹辨，潭幽月稍来。清溪无数曲，未尽莫先回。
<br>
<br>　　烟霭夕微蒙，幽湾赏未穷。舣舟待初月，褰幌招远风。
<br>
<br>　　鹤声聒前浦，渔火明暗丛。东山云壑意，不谓尔来同。
<br>
<br>　　卷98_7  「陪燕公游湖上寺」赵冬曦
<br>
<br>　　江外多山水，招要步马来。琴将天籁合，酒共鸟声催。
<br>
<br>　　岩坐攀红药，溪行爱绿苔。所怀非此地，游望亦裴回。
<br>
<br>　　卷98_8  「答张燕公翻著葛巾见呈之作」赵冬曦
<br>
<br>　　美酒值芳春，醒馀气益真。降欢时倒履，乘兴偶翻巾。
<br>
<br>　　徐榻思方建，左车理自均。傲然歌一曲，一醉濯缨人。
<br>
<br>　　卷98_9  「奉答燕公」赵冬曦
<br>
<br>　　语别意凄凄，零陵湘水西。佳人金谷返，爱子洞庭迷。
<br>
<br>　　旧馆逢花发，他山值鸟啼。江天千里望，谁见绿O齐。
<br>
<br>　　卷98_10  「奉和圣制同二相已下群官乐游园宴」赵冬曦
<br>
<br>　　爽垲三秦地，芳华二月初。T承奠璧罢，宴是合钱馀。
<br>
<br>　　柳翠垂堪结，桃红卷欲舒。从容会g鹭，延曼戏龙鱼。
<br>
<br>　　喜气流云物，欢声浃里闾。圣恩将报厚，请述记言书。
<br>
<br>　　卷98_11  「奉和圣制答张说扈从南出雀鼠谷」赵冬曦
<br>
<br>　　轩辕应顺动，力牧正趋陪。道合殷为砺，时行楚有材。
<br>
<br>　　省方西礼设，振旅北京回。地理分中壤，天文照上台。
<br>
<br>　　寒依汾谷去，春入晋郊来。窃比康衢者，长歌仰大哉。
<br>
<br>　　卷98_12  「奉和圣制送张说上集贤学士赐宴赋得莲字」赵冬曦
<br>
<br>　　浅术方观海，深恩忽见天。学开丹殿籍，名与石渠贤。
<br>
<br>　　良辅膺休命，微生谬采甄。春馀仍U鸟，夏近未舒莲。
<br>
<br>　　笺札来宸禁，衣冠集诏筵。史臣知醉德，欲记升中年。
<br>
<br>　　卷98_13  「奉答燕公」赵冬曦
<br>
<br>　　谁道零陵守，东过此地游。友僚同省阁，昆弟接荆州。
<br>
<br>　　我逐江潭雁，君随海上鸥。屡伤神气阻，久别鬓毛秋。
<br>
<br>　　疑岭春应遍，阳台雨欲收。主人情未尽，高驾少淹留。
<br>
<br>　　卷98_14  「陪张燕公行郡竹篱」赵冬曦
<br>
<br>　　良臣乃国宝，麾守去承明。外户人无闭，浮江兽已行。
<br>
<br>　　随来晋盗逸，民化蜀风清。郛郭从彝典，州闾荷德声。
<br>
<br>　　小人投天涯，流落巴丘城。所赖中和作，优游凿与耕。
<br>
<br>　　卷98_15  「和燕公别湖」赵冬曦
<br>
<br>　　南湖美泉石，君子玩幽奇。湾澳陪临泛，岩}共践窥。
<br>
<br>　　秋风W桂竦，春景绿杨垂。郢路委分竹，湘滨拥去麾。
<br>
<br>　　枉帆怀胜赏，留景惜差池。水木且不弃，情由良可知。
<br>
<br>　　卷98_16  「奉酬燕公见归田赋垂赠之作」赵冬曦
<br>
<br>　　穷鸟婴笼缀，孤飞任播迁。鹪鹩王佐用，复此挫冲天。
<br>
<br>　　楚云何掩郁，湘水亦回。怀哉愧木雁，忽尔枉兰荃。
<br>
<br>　　愈疾同枚叔，销忧比仲宣。归途书可畏，弱操石犹坚。
<br>
<br>　　覆载虽云广，涔阳直块然。
<br>
<br>　　卷98_17  「和张燕公耗磨日饮（一作张说诗）」赵冬曦
<br>
<br>　　上月今朝减，流传耗磨辰。还将不事事，同醉俗中人。
<br>
<br>　　春来半月度，俗忌一朝闲。不酌他乡酒，无堪对楚山。
<br>
<br>　　卷98_18  「奉陪张燕公登南楼」尹懋
<br>
<br>　　君子每垂眷，江山共流眄。水远林外明，岩近雾中见。
<br>
<br>　　终日西北望，何处是京县。屡登高春台，徒使泪如霰。
<br>
<br>　　卷98_19  「秋夜陪张丞相赵侍御游湖二首」尹懋
<br>
<br>　　熊轼巴陵地，o舟湘水浔。江山与势远，泉石自幽深。
<br>
<br>　　杳霭入天壑，冥茫见道心。超然无俗事，清宴有空林。
<br>
<br>　　江上饶奇山，m罗云水间。风和树色杂，苔古石文斑。
<br>
<br>　　巴俗将千眩湖凡几湾。嬉游竟不尽，乘月泛舟还。
<br>
<br>　　卷98_20  「同燕公泛洞庭」尹懋
<br>
<br>　　风光淅淅草中飘，日彩荧荧水上摇。
<br>
<br>　　幸奏潇湘云壑意，山旁容与动仙桡。
<br>
<br>　　卷98_21  「奉答燕公」王琚
<br>
<br>　　郡远途且艰，宜悲良自得。胡为心独尔，惠好在南国。
<br>
<br>　　亦既清颜披，兹涣荚缚恕Ｓ刖兰时会，群物如藻饰。
<br>
<br>　　烟景惜欢赏，云山起翰墨。接艺奇思微，偶谈玄言直。
<br>
<br>　　永日不知倦，逾旬犹谓亟。如何酌离尊，移棹巴城侧。
<br>
<br>　　浦口劳长望，舟中独太息。疾风吹飞帆，倏忽南与北。
<br>
<br>　　目尽不复见，怀哉无终极。唯当衡峰上，遥辨湖水色。
<br>
<br>　　卷98_22  「美女篇」王琚
<br>
<br>　　东邻美女实名倡，绝代容华无比方。浓纤得中非短长，
<br>
<br>　　红素天生谁饰妆。桂楼椒阁木兰堂，绣户雕轩文杏梁。
<br>
<br>　　屈曲屏风绕象床，萎蕤翠帐缀香囊。玉台龙镜洞彻光，
<br>
<br>　　金炉沉烟酷烈芳。遥闻行佩音锵锵，含娇欲笑出洞房。
<br>
<br>　　二八三五闺心切，褰帘卷幔迎春节。清歌始发词怨咽，
<br>
<br>　　鸣琴一弄心断绝。借问哀怨何所为，盛年情多心自悲。
<br>
<br>　　须臾破颜倏敛态，一悲一喜并相宜。何能见此不注心，
<br>
<br>　　惜无媒氏为传音。可怜盈盈直千金，谁家君子为藁砧。
<br>
<br>　　卷98_23  「自荆湖入朝至岳阳奉别张燕公」王琚
<br>
<br>　　五载朝天子，三湘逢旧僚。扁舟方辍棹，清论遂终朝。
<br>
<br>　　远树烟间没，长江地际摇。帝城驰梦想，归帆满风飙。
<br>
<br>　　卷98_24  「游湖上寺」王琚
<br>
<br>　　春山临远壑，水木自幽清。夙昔怀微尚，兹焉一放情。
<br>
<br>　　云间听弄鸟，烟上摘初英。地僻方无闷，逾知道思精。
<br>
<br>　　卷98_25  「和张燕公湘中九日登高」阴行先
<br>
<br>　　重阳初启节，无射正飞灰。寂寞风蝉至，连翩霜雁来。
<br>
<br>　　山棠红叶下，岸菊紫花开。今日桓公座，多愧孟嘉才。
<br>
<br>　　卷98_26  「奉别张岳州说二首（一作答张燕公岳州宴别）」王熊
<br>
<br>　　长沙辞旧国，洞庭逢故人。薰兰敦久要，披雾转相亲。
<br>
<br>　　岁月空嗟老，江山不惜春。忽闻黄鹤曲，更作白头新。
<br>
<br>　　平生共风月，倏忽间山川。不期交淡水，暂得款忘年。
<br>
<br>　　兴逸方罢钓，帆开欲解船。离心若危旆，朝夕为君悬。
<br>
<br>　　卷98_27  「入朝别张燕公」梁知微
<br>
<br>　　华容佳山水，之子厌承明。符竹纡小郡，江湖被德声。
<br>
<br>　　三年计吏入，路指巴丘城。凫舟才结缆，驺驾已相迎。
<br>
<br>　　别离他乡酒，委曲故人情。孤屿早烟薄，长波晚气清。
<br>
<br>　　辛勤方远骛，胜赏屡难并。回瞻洞庭浦，日暮愁云生。
<br>
<br>　　卷98_28  「桐竹赠张燕公」李伯鱼
<br>
<br>　　北竹青桐北，南桐绿竹南。竹林君早爱，桐树我初贪。
<br>
<br>　　凤栖桐不愧，凤食竹何惭。栖食更如此，馀非凤所堪。
<br>
<br>　　卷98_29  「正朝上左相张燕公」杨重玄
<br>
<br>　　岁去愁终在，春还命不来。长吁问丞相，东阁几时开。
<br>
<br>　　卷98_30  「道峡似巫山」朱使欣
<br>
<br>　　江如晓天静，石似暮云张。征帆一流览，宛若巫山阳。
<br>
<br>　　楚客思归路，秦人谪异乡。猿鸣孤月夜，再使泪沾裳。
<br>
<br> 
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
