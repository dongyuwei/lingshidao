<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百四十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百四十四
<br>
<br>　　卷244_1  「赠别韦兵曹归池州」韩
<br>
<br>　　南陵八月天，暮色远峰前。楚竹青阳路，吴江赤马船。
<br>
<br>　　Y金诸客贵，佩玉主人贤。终日应相逐，归期定几年。
<br>
<br>　　卷244_2  「寄武陵李少府」韩
<br>
<br>　　小县春山口，公孙吏隐时。楚歌催晚醉，蛮语入新诗。
<br>
<br>　　桂水遥相忆，花源暗有期。郢门千里外，莫怪尺书迟。
<br>
<br>　　卷244_3  「赠张建」韩
<br>
<br>　　结客平陵下，当年倚侠游。传看辘轳剑，醉脱XZ裘。
<br>
<br>　　翠羽双鬟妾，珠帘百尺楼。春风坐相待，晚日莫淹留。
<br>
<br>　　卷244_4  「送监军李判官」韩
<br>
<br>　　上客佩双剑，东城喜再游。旧从张博望，新事郑长秋。
<br>
<br>　　踏水回金勒，看风试锦裘。知君不久住，汉将扫旄头。
<br>
<br>　　卷244_5  「送客归广平」韩
<br>
<br>　　家在赵邯郸，归心辄自欢。晚杯狐腋暖，春雪马毛寒。
<br>
<br>　　孟月途中破，轻冰水上残。到时杨柳色，奈向故园看。
<br>
<br>　　卷244_6  「送张儋水路归北海」韩
<br>
<br>　　千里东归客，孤心忆旧游。片帆依白水，高枕卧青州。
<br>
<br>　　柏寝寒芜变，梧台宿雨收。知君心兴远，每上海边楼。
<br>
<br>　　卷244_7  「送故人归鲁」韩
<br>
<br>　　鲁客多归兴，居人怅别情。雨馀衫袖冷，风急马蹄轻。
<br>
<br>　　秋草灵光殿，寒云曲阜城。知君拜亲后，少妇下机迎。
<br>
<br>　　卷244_8  「送故人归蜀」韩
<br>
<br>　　一骑西南远，翩翩入剑门。客衣筒布润，山舍荔枝繁。
<br>
<br>　　古庙祠金马，春江带白鼋。自应成旅逸，爱客有王孙。
<br>
<br>　　卷244_9  「酬程延秋夜即事见赠」韩
<br>
<br>　　长簟迎风早，空城澹月华。星河秋一雁，砧杵夜千家。
<br>
<br>　　节候看应晚，心期卧亦赊。向来吟秀句，不觉已鸣鸦。
<br>
<br>　　卷244_10  「送郭赞府归淮南」韩
<br>
<br>　　骏马淮南客，归时引望新。江声六合暮，楚色万家春。
<br>
<br>　　白苎歌西曲，黄苞寄北人。不知心赏后，早晚见行尘。
<br>
<br>　　卷244_11  「题龙兴寺澹师房」韩
<br>
<br>　　双林彼上人，诗兴转相亲。竹里经声晚，门前山色春。
<br>
<br>　　卷帘苔点净，下箸药苗新。记取无生理，归来问此身。
<br>
<br>　　卷244_12  「送客游江南」韩
<br>
<br>　　南使孤帆远，东风任意吹。楚云殊不断，江鸟暂相随。
<br>
<br>　　月净鸳鸯水，春生豆蔻枝。赏称佳丽地，君去莫应知。
<br>
<br>　　卷244_13  「送高员外赴淄青使幕」韩
<br>
<br>　　远水流春色，回风送落晖。人趋双节近，马递百花归。
<br>
<br>　　山驿尝官酒，关城度客衣。从来赤管笔，提向幕中稀。
<br>
<br>　　卷244_14  「寻胡处士不遇」韩
<br>
<br>　　到来心自足，不见亦相亲。说法思居士，忘机忆丈人。
<br>
<br>　　微风吹药案，晴日照茶巾。幽兴殊未尽，东城飞暮尘。
<br>
<br>　　卷244_15  「赠张道者」韩
<br>
<br>　　采药三山罢，乘风五日归。翦荷成旧屋，v蘖染新衣。
<br>
<br>　　玉粒指应久，丹砂验不微。坐看青节引，要与白云飞。
<br>
<br>　　卷244_16  「题苏许公林亭（一作钱起诗）」韩
<br>
<br>　　平津东阁在，别是竹林期。万叶秋声里，千家落照时。
<br>
<br>　　门随深巷静，窗过远钟迟。客舍苔生处，依依又赋诗。
<br>
<br>　　卷244_17  「送元诜还江东（一作送太常元博士归润州）」韩
<br>
<br>　　过江秋色在，诗兴与归心。客路随枫岸，人家扫橘林。
<br>
<br>　　潮声当昼起，山翠近南深。几日华阳洞，寒花引独寻。
<br>
<br>　　卷244_18  「送客游江南」韩
<br>
<br>　　桂水随去远，赏心知有馀。衣香楚山橘，手湘波鱼。
<br>
<br>　　芳芷不共把，浮云怅离居。遥想汨罗上，吊屈秋风初。
<br>
<br>　　卷244_19  「送海州姚别驾」韩
<br>
<br>　　少年为长史，东去事诸侯。坐觉千闾静，闲随五马游。
<br>
<br>　　行人楚国道，暮雪郁林州。他日知相忆，春风海上楼。
<br>
<br>　　卷244_20  「送夏侯审」韩
<br>
<br>　　谢公邻里在，日夕问佳期。春水人归后，东田花尽时。
<br>
<br>　　下楼闲待月，行乐笑题诗。他日吴中路，千山入梦思。
<br>
<br>　　卷244_21  「送赵评事赴洪州使幕」韩
<br>
<br>　　孤舟行远近，一路过湘东。官属张廷尉，身随杜幼公。
<br>
<br>　　公河映湘竹，水驿带青枫。万里思君处，秋江夜雨中。
<br>
<br>　　卷244_22  「送李侍御赴徐州行营」韩
<br>
<br>　　少年兼柱史，东至旧徐州。远属平津阁，前驱博望侯。
<br>
<br>　　向营淮水满，吹角楚天秋。客梦依依处，寒山对白楼。
<br>
<br>　　卷244_23  「送李秀才归江南（一作送孙革及第归江南）」韩
<br>
<br>　　过淮芳草歇，千里又东归。野水吴山出，家林越鸟飞。
<br>
<br>　　荷香随去棹，梅雨点行衣。无数沧江客，如君达者稀。
<br>
<br>　　卷244_24  「题僧房（一作题慈恩寺振上人院）」韩
<br>
<br>　　披衣闻客至，关锁此时开。鸣磬夕阳尽，卷帘秋色来。
<br>
<br>　　名香连竹径，清梵出花台。身在心无住，他方到几回。
<br>
<br>　　卷244_25  「送寿州陈录事」韩
<br>
<br>　　寿阳南渡口，敛笏见诸侯。五两楚云暮，千家淮水秋。
<br>
<br>　　开帘对芳草，送客上春洲。请问山中桂，王孙几度游。
<br>
<br>　　卷244_26  「送赵陆司兵归使幕」韩
<br>
<br>　　客路青芜遍，关城白日低。身趋双节近，名共五云齐。
<br>
<br>　　远水公田上，春山郡舍西。无因得携手，东望转凄凄。
<br>
<br>　　卷244_27  「送蒋员外端公归淮南」韩
<br>
<br>　　淮南芳草色，日夕引归船。御史王元贶，郎官顾彦先。
<br>
<br>　　光风千日暖，寒食百花燃。惆怅佳期近，澄江与暮天。
<br>
<br>　　卷244_28  「题慈仁寺竹院」韩
<br>
<br>　　千峰对古寺，何异到西林。幽磬蝉声下，闲窗竹翠阴。
<br>
<br>　　诗人谢客兴，法侣远公心。寂寂炉烟里，香花欲暮深。
<br>
<br>　　卷244_29  「赠郓州马使君」韩
<br>
<br>　　东方千万骑，出望使君时。暮雪行看尽，春城到莫迟。
<br>
<br>　　路人趋墨帻，官柳度青丝。他日铃斋内，知君亦赋诗。
<br>
<br>　　卷244_30  「送张丞归使幕（一作张继诗）」韩
<br>
<br>　　独受主恩归，当朝似者稀。玉壶分御酒，金殿赐春衣。
<br>
<br>　　拂席流莺醉，鸣鞭骏马肥。满台簪白笔，捧手恋清晖。
<br>
<br>　　卷244_31  「赠长洲何主簿」韩
<br>
<br>　　挂席逐归流，依依望虎丘。残春过楚县，夜雨宿吴洲。
<br>
<br>　　野寺吟诗入，溪桥折笋游。到官无一事，清静有诸侯。
<br>
<br>　　卷244_32  「送崔过归淄青幕府」韩
<br>
<br>　　平陵车马客，海上见旌旗。旧驿千山下，残花一路时。
<br>
<br>　　春衣过水冷，暮雨出关迟。莫道青州客，迢迢在梦思。
<br>
<br>　　卷244_33  「田仓曹东亭夏夜饮得春字」韩
<br>
<br>　　薛公门下人，公子又相亲。玉佩迎初夜，金壶醉老春。
<br>
<br>　　葛衣香有露，罗幕静无尘。更羡风流外，文章是一秦。
<br>
<br>　　卷244_34  「赠王逖」韩
<br>
<br>　　端笏事龙楼，思闲辄告休。新调赭白马，暂试黑貂裘。
<br>
<br>　　珠履迎佳客，金钱与莫愁。座中豪贵满，谁道不风流。
<br>
<br>　　卷244_35  「送深州吴司马归使幕」韩
<br>
<br>　　东门送远客，车马正纷纷。旧识张京兆，新随刘领军。
<br>
<br>　　行骢看暮雨，归雁踏青云。一去丛台北，佳声几日闻。
<br>
<br>　　卷244_36  「华亭夜宴庾侍御宅（一作张继诗）」韩
<br>
<br>　　世故他年别，心期此夜同。千峰孤烛外，片雨一更中。
<br>
<br>　　酒客逢山简，诗人得谢公。自怜驱匹马，拂曙向关东。
<br>
<br>　　卷244_37  「送客之上谷」韩
<br>
<br>　　北客悲秋色，田园忆去来。披衣朝易水，匹马夕燕台。
<br>
<br>　　风翦荷花碎，霜迎栗罅开。赏心知不浅，累月故人杯。
<br>
<br>　　卷244_38  「同中书刘舍人题青龙上房」韩
<br>
<br>　　西掖归来后，东林静者期。远峰春雪里，寒竹暮天时。
<br>
<br>　　笑说金人偈，闲听宝月诗。更怜茶兴在，好出下方迟。
<br>
<br>　　卷244_39  「宴吴王宅」韩
<br>
<br>　　玉管箫声合，金杯酒色殷。听歌吴季札，纵饮汉中山。
<br>
<br>　　称寿争离席，留欢辄上关。莫言辞客醉，犹得曳裾还。
<br>
<br>　　卷244_40  「题荐福寺衡岳┦Ψ俊购
<br>
<br>　　春城乞食还，高论此中闲。僧腊阶前树，禅心江上山。
<br>
<br>　　疏帘看雪卷，深户映花关。晚送门人出，钟声杳霭间。
<br>
<br>　　卷244_41  「送戴迪赴凤翔幕府」韩
<br>
<br>　　青春带文绶，去事魏征西。上路金羁出，中人玉箸齐。
<br>
<br>　　当歌酒万斛，看猎马千蹄。自有从军乐，何须怨解携。
<br>
<br>　　卷244_42  「送郢州郎使君」韩
<br>
<br>　　千人插羽迎，知是范宣城。暮雪楚山冷，春江汉水清。
<br>
<br>　　红鲜供客饭，翠竹引舟行。一别何时见，相思芳草生。
<br>
<br>　　卷244_43  「送李中丞赴辰州」韩
<br>
<br>　　白羽逐青丝，翩翩南下时。巴人迎道路，蛮帅引旌旗。
<br>
<br>　　暮雨山开少，秋江叶落迟。功成益地日，应见竹郎祠。
<br>
<br>　　卷244_44  「送刘侍御赴陕州」韩
<br>
<br>　　金羁映XZ，后骑佩干将。把酒春城晚，鸣鞭晓路长。
<br>
<br>　　带冰新溜涩，间雪早梅香。明日怀贤处，依依御史床。
<br>
<br>　　卷244_45  「李中丞宅夜宴送丘侍御赴江东便往辰州」韩
<br>
<br>　　积雪临阶夜，重裘对酒时。中丞违沈约，才子送丘迟。
<br>
<br>　　一路三江上，孤舟万里期。辰州佳兴在，他日寄新诗。
<br>
<br>　　卷244_46  「送李侍御归宣州使幕」韩
<br>
<br>　　春草东江外，翩翩北路归。官齐魏公子，身逐谢玄晖。
<br>
<br>　　山色随行骑，莺声傍客衣。主人池上酌，携手暮花飞。
<br>
<br>　　卷244_47  「东城水亭宴李侍御副使」韩
<br>
<br>　　东门留客处，沽酒用钱刀。秋水床下急，斜晖林外高。
<br>
<br>　　金羁络[，玉匣闭豪曹。去日随戎幕，东风见伯劳。
<br>
<br>　　卷244_48  「送秘书谢监赴江西使幕」韩
<br>
<br>　　谢监忆山程，辞家万里行。寒衣傍楚色，孤枕宿潮声。
<br>
<br>　　小寇不足问，新诗应渐清。府公相待日，引旆出江城。
<br>
<br>　　卷244_49  「送江陵元司录」韩
<br>
<br>　　新领州从事，曾为朝大夫。江城竹使待，山路橘官扶。
<br>
<br>　　片雨三江道，残秋五叶湖。能令诗思好，楚色与寒芜。
<br>
<br>　　卷244_50  「送李舍人携家归江东觐省」韩
<br>
<br>　　二十青宫吏，成名似者稀。承颜陆郎去，携手谢娘归。
<br>
<br>　　夜月回孤烛，秋风试夹衣。扁舟楚水上，来往速如飞。
<br>
<br>　　卷244_51  「送刘侍御赴令公行营」韩
<br>
<br>　　东城跃紫骝，西路大刀头。上客刘公干，元戎郭细侯。
<br>
<br>　　一军偏许国，百战又防秋。请问萧关道，胡尘早晚收。
<br>
<br>　　卷244_52  「送苏州姚长史」韩
<br>
<br>　　江城驿路长，烟树过云阳。舟领青丝缆，人歌白玉郎。
<br>
<br>　　葛衣行柳翠，花簟宿荷香。别有心期处，湖光满讼堂。
<br>
<br>　　卷244_53  「送金华王明府」韩
<br>
<br>　　县舍江云里，心闲境又偏。家贫陶令酒，月俸沈郎钱。
<br>
<br>　　黄蘖香山路，青枫暮雨天。时闻引车骑，竹外到铜泉。
<br>
<br>　　卷244_54  「送田仓曹汴州觐省」韩
<br>
<br>　　拜庆承天宠，朝来辞汉宫。玉杯分湛露，金勒借追风。
<br>
<br>　　古驿秋山下，平芜暮雨中。翩翩魏公子，人看渡关东。
<br>
<br>　　卷244_55  「送张渚赴越州」韩
<br>
<br>　　白面谁家郎，青骊照地光。桃花开绶色，苏合借衣香。
<br>
<br>　　暮雪连峰近，春江海市长。风流似张绪，别后见垂杨。
<br>
<br>　　卷244_56  「奉和元相公家园即事寄王相公」韩
<br>
<br>　　共列中台贵，能齐物外心。回车青阁晚，解带碧茸深。
<br>
<br>　　寒水分畦入，晴花度竹寻。题诗更相忆，一字重千金。
<br>
<br>　　卷244_57  「送道士侄归池阳」韩
<br>
<br>　　银角桃枝杖，东门赠别初。幽州寻马客，灞岸送驴车。
<br>
<br>　　野饭秋山静，行衣落照馀。燕南群从少，此去意何如。
<br>
<br>　　卷244_58  「送刘长上归城南别业」韩
<br>
<br>　　数刻是归程，花间落照明。春衣香不散，骏马汗犹轻。
<br>
<br>　　南渡春流浅，西风片雨晴。朝还会相就，饭尔五侯鲭。
<br>
<br>　　卷244_59  「赠张五N归濠州别业」韩
<br>
<br>　　常知罢官意，果与世人疏。复此凉风起，仍闻濠上居。
<br>
<br>　　故山期采菊，秋水忆观鱼。一去蓬蒿径，羡君闲有馀。
<br>
<br>　　卷244_60  「送营城李少府」韩
<br>
<br>　　怀禄兼就养，更怀趋府心。晴山东里近，春水北门深。
<br>
<br>　　新绶映芳草，旧家依远林。还乘郑小驷，躞蹀县城阴。
<br>
<br>　　卷244_61  「鲁中送鲁使君归郑州」韩
<br>
<br>　　城中金络骑，出饯沈东阳。九月寒露白，六关秋草黄。
<br>
<br>　　齐讴听处妙，鲁酒把来香。醉后著鞭去，梅山道路长。
<br>
<br>　　卷244_62  「送夏侯校书归上都」韩
<br>
<br>　　后辈传佳句，高流爱美名。青春事贺监，黄卷问张生。
<br>
<br>　　暮雪重裘醉，寒山匹马行。此回将诣阙，几日谏书成。
<br>
<br>　　卷244_63  「送李明府赴连州」韩
<br>
<br>　　万里向南湘，孤舟入桂阳。诸侯迎上客，小吏拜官郎。
<br>
<br>　　春服H花细，初筵木槿芳。看承雨露速，不待荔枝香。
<br>
<br>　　卷244_64  「送卢大理赵侍御祭东岳兼寄孟兖州」韩
<br>
<br>　　东岳昔有事，两臣朝望归。驿亭开岁酒，斋舍著新衣。
<br>
<br>　　上客钟大理，主人陶武威。仍随御史马，山路满光辉。
<br>
<br>　　卷244_65  「送皇甫大夫赴浙东」韩
<br>
<br>　　舟师分水国，汉将领秦官。麾下同心吏，军中□□端。
<br>
<br>　　吴门秋露湿，楚驿暮天寒。豪贵东山去，风流胜谢安。
<br>
<br>　　卷244_66  「送韦秀才」韩
<br>
<br>　　东人相见罢，秋草独归时。几日孙弘阁，当年谢x诗。
<br>
<br>　　寒山叶落早，多雨路行迟。好忆金门步，功名自有期。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
