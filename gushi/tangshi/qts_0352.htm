<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百五十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百五十二
<br>
<br>　　卷352_1  「登柳州峨山」柳宗元
<br>
<br>　　荒山秋日午，独上意悠悠。如何望乡处，西北是融州。
<br>
<br>　　卷352_2  「得卢衡州书因以诗寄」柳宗元
<br>
<br>　　临蒸且莫叹炎方，为报秋来雁几行。林邑东回山似戟，
<br>
<br>　　南下水如汤。蒹葭淅沥含秋雾，橘柚玲珑透夕阳。
<br>
<br>　　非是白O洲畔客，还将远意问潇湘。
<br>
<br>　　卷352_3  「答刘连州邦字」柳宗元
<br>
<br>　　连璧本难双，分符刺小邦。崩云下漓水，劈箭上浔江。
<br>
<br>　　负弩啼寒，鸣⒕夜K.遥怜郡山好，谢守但临窗。
<br>
<br>　　卷352_4  「岭南江行」柳宗元
<br>
<br>　　瘴江南去入云烟，望尽黄茆是海边。山腹雨晴添象迹，
<br>
<br>　　潭心日暖长蛟涎。射工巧伺游人影，飓母偏惊旅客船。
<br>
<br>　　从此忧来非一事，岂容华发待流年。
<br>
<br>　　卷352_5  「柳州峒氓」柳宗元
<br>
<br>　　郡城南下接通津，异服殊音不可亲。青箬裹盐归峒客，
<br>
<br>　　绿荷包饭趁虚人。鹅毛御腊缝山Y，鸡骨占年拜水神。
<br>
<br>　　愁向公庭问重译，欲投章甫作文身。
<br>
<br>　　卷352_6  「酬徐二中丞普宁郡内池馆即事见寄」柳宗元
<br>
<br>　　g鸿念旧行，虚馆对芳塘。落日明朱槛，繁花照羽觞。
<br>
<br>　　泉归沧海近，树入楚山长。荣贱俱为累，相期在故乡。
<br>
<br>　　卷352_7  「酬贾鹏山人郡内新栽松寓兴见赠二首」柳宗元
<br>
<br>　　芳朽自为别，无心乃玄功。夭夭日放花，荣耀将安穷。
<br>
<br>　　青松遗涧底，擢莳兹庭中。积雪表明秀，寒花助葱茏。
<br>
<br>　　贞幽夙有慕，持以延清风。
<br>
<br>　　无能常闭阁，偶以静见名。奇姿来远山，忽似人家生。
<br>
<br>　　劲色不改旧，芳心与谁荣。喧卑岂所安，任物非我情。
<br>
<br>　　清韵动竽瑟，谐此风中声。
<br>
<br>　　卷352_8  「种柳戏题」柳宗元
<br>
<br>　　柳州柳刺史，种柳柳江边。谈笑为故事，推移成昔年。
<br>
<br>　　垂阴当覆地，耸干会参天。好作思人树，惭无惠化传。
<br>
<br>　　卷352_9  「柳州二月榕叶落尽偶题」柳宗元
<br>
<br>　　宦情羁思共凄凄，春半如秋意转迷。
<br>
<br>　　山城过雨百花尽，榕叶满庭莺乱啼。
<br>
<br>　　卷352_10  「浩初上人见贻绝句欲登仙人山因以酬之」柳宗元
<br>
<br>　　珠树玲珑隔翠微，病来方外事多违。
<br>
<br>　　仙山不属分符客，一任凌空锡杖飞。
<br>
<br>　　卷352_11  「雨中赠仙人山贾山人（即贾鹏也）」柳宗元
<br>
<br>　　寒江夜雨声潺潺，晓云遮尽仙人山。
<br>
<br>　　遥知玄豹在深处，下笑羁绊泥涂间。
<br>
<br>　　卷352_12  「别舍弟宗一」柳宗元
<br>
<br>　　零落残红倍黯然，双垂别泪越江边。一身去国六千里，
<br>
<br>　　万死投荒十二年。桂岭瘴来云似墨，洞庭春尽水如天。
<br>
<br>　　欲知此后相思梦，长在荆门郢树烟。
<br>
<br>　　卷352_13  「奉和周二十二丈酬郴州侍郎衡江夜泊得韶州书…代意之作」柳宗元
<br>
<br>　　丘山仰德耀，天路下征W.梦喜三刀近，书嫌五载违。
<br>
<br>　　凝情江月落，属思岭云飞。会入司徒府，还邀周掾归。
<br>
<br>　　卷352_14  「殷贤戏批书后寄刘连州并示孟仑二童」柳宗元
<br>
<br>　　书成欲寄庾安西，纸背应劳手自题。
<br>
<br>　　闻道近来诸子弟，临池寻已厌家鸡。
<br>
<br>　　卷352_15  「重赠二首」柳宗元
<br>
<br>　　闻道将雏向墨池，刘家还有异同词。
<br>
<br>　　如今试遣隈墙问，已道世人那得知。
<br>
<br>　　世上悠悠不识真，姜芽尽是捧心人。
<br>
<br>　　若道柳家无子弟，往年何事乞西宾。
<br>
<br>　　卷352_16  「叠前」柳宗元
<br>
<br>　　小学新翻墨沼波，羡君琼树散枝柯。
<br>
<br>　　左家弄玉唯娇女，空觉庭前鸟迹多。
<br>
<br>　　卷352_17  「叠后」柳宗元
<br>
<br>　　事业无成耻艺成，南宫起草旧连名。
<br>
<br>　　劝君火急添功用，趁取当时二妙声。
<br>
<br>　　卷352_18  「铜鱼使赴都寄亲友」柳宗元
<br>
<br>　　行尽关山万里馀，到时闾井是荒墟。
<br>
<br>　　附庸唯有铜鱼使，此后无因寄远书。
<br>
<br>　　卷352_19  「韩漳州书报彻上人亡因寄二绝」柳宗元
<br>
<br>　　早岁京华听越吟，闻君江海分逾深。
<br>
<br>　　他时若写兰亭会，莫画高僧支道林。
<br>
<br>　　频把琼书出袖中，独吟遗句立秋风。
<br>
<br>　　桂江日夜流千里，挥泪何时到甬东。
<br>
<br>　　卷352_20  「柳州城西北隅种柑树」柳宗元
<br>
<br>　　手种黄柑二百株，春来新叶遍城隅。方同楚客怜皇树，
<br>
<br>　　不学荆州利木奴。几岁开花闻喷雪，何人摘实见垂珠。
<br>
<br>　　若教坐待成林日，滋味还堪养老夫。
<br>
<br>　　卷352_21  「闻彻上人亡寄侍郎杨丈」柳宗元
<br>
<br>　　东越高僧还姓汤，几时琼佩触鸣。
<br>
<br>　　空花一散不知处，谁采金英与侍郎。
<br>
<br>　　卷352_22  「段九秀才处见亡友吕衡州书迹」柳宗元
<br>
<br>　　交侣平生意最亲，衡阳往事似分身。
<br>
<br>　　袖中忽见三行字，拭泪相看是故人。
<br>
<br>　　卷352_23  「柳州寄京中亲故」柳宗元
<br>
<br>　　林邑山连瘴海秋，水向郡前流。
<br>
<br>　　劳君远问龙城地，正北三千到锦州。
<br>
<br>　　卷352_24  「种木槲花」柳宗元
<br>
<br>　　上苑年年占物华，飘零今日在天涯。
<br>
<br>　　只因长作龙城守，剩种庭前木槲花。
<br>
<br>　　卷352_25  「摘樱桃赠元居士，时在望仙亭南楼与朱道士同处」柳宗元
<br>
<br>　　海上朱樱赠所思，楼居况是望仙时。
<br>
<br>　　蓬莱羽客如相访，不是偷桃一小儿。
<br>
<br>　　卷352_26  「酬曹侍御过象县见寄（象县，柳州县名）」柳宗元
<br>
<br>　　破额山前碧玉流，骚人遥驻木兰舟。
<br>
<br>　　春风无限潇湘意，欲采O花不自由。
<br>
<br>　　卷352_27  「法华寺石门精舍三十韵」柳宗元
<br>
<br>　　拘情病幽郁，旷志寄高爽。
<br>
<br>　　愿言怀名缁，东峰旦夕仰。始欣云雨霁，尤悦草木长。
<br>
<br>　　道同有爱弟，披拂恣心赏。松G窈窕入，石栈夤缘上。
<br>
<br>　　萝葛绵层甍，莓苔侵标榜。密林互对耸，绝壁俨双敞。
<br>
<br>　　堑峭出蒙笼，墟险临暄。稍疑地脉断，悠若天梯往。
<br>
<br>　　结构罩群崖，回环驱万象。小劫不逾瞬，大千若在掌。
<br>
<br>　　体空得化元，观有遗细想。喧烦困蠛蠓，R疲魍魉。
<br>
<br>　　寸进谅何营，寻直非所枉。探奇极遥瞩，穷妙s清响。
<br>
<br>　　理会方在今，神开庶殊曩。兹游苟不嗣，浩气竟谁养。
<br>
<br>　　道异诚所希，名宾匪余仗。超摅藉外奖，俯默有内朗。
<br>
<br>　　鉴尔揖古风，终焉乃吾党。潜躯委缰锁，高步谢尘t.
<br>
<br>　　蓄志徒为劳，追踪将焉仿。淹留值颓暮，眷恋睇遐壤。
<br>
<br>　　映日雁联轩，翻云波泱漭。殊风纷已萃，乡路悠且广。
<br>
<br>　　羁木畏漂浮，离旌倦摇荡。昔人叹违志，出处今已两。
<br>
<br>　　何用期所归，浮图有遗像。幽蹊不盈尺，虚室有函丈。
<br>
<br>　　微言信可传，申旦稽吾颡。
<br>
<br>　　卷352_28  「游朝阳岩遂登西亭二十韵」柳宗元
<br>
<br>　　谪弃殊隐沦，登陟非远郊。所怀缓伊郁，讵欲肩夷巢。
<br>
<br>　　高岩瞰清江，幽窟潜神蛟。开旷延阳景，回薄攒林梢。
<br>
<br>　　西亭构其巅，反宇临呀椤１痴靶浅叫耍下见云雨交。
<br>
<br>　　惜非吾乡土，得以荫菁茆。羁贯去江介，世仕尚函崤。
<br>
<br>　　故墅即沣川，数亩均肥硗。台馆葺荒丘，池塘疏沉坳。
<br>
<br>　　会有圭组恋，遂贻山林嘲。薄躯信无庸，琐屑剧斗筲。
<br>
<br>　　囚居固其宜，厚羞久已包。庭除植蓬艾，K牖悬]蛸。
<br>
<br>　　所赖山川客，扁舟枉长梢。挹流敌清觞，掇野代嘉肴。
<br>
<br>　　适道有高言，取乐非弦匏。逍遥屏幽昧，淡薄辞喧呶。
<br>
<br>　　晨鸡不余欺，风雨闻EE.再期永日闲，提挈移中庖。
<br>
<br>　　卷352_29  「湘口馆潇湘二水所会」柳宗元
<br>
<br>　　九疑浚倾奔，临源委萦回。会合属空旷，泓澄停风雷。
<br>
<br>　　高馆轩霞表，危楼临山隈。兹辰始澄霁，纤云尽褰开。
<br>
<br>　　天秋日正中，水碧无尘埃。杳杳渔父吟，叫叫羁鸿哀。
<br>
<br>　　境胜岂不豫，虑分固难裁。升高欲自舒，弥使远念来。
<br>
<br>　　归流驶且广，泛舟绝沿洄。
<br>
<br>　　卷352_30  「登蒲州石矶望横江口潭岛深迥斜对香零山」柳宗元
<br>
<br>　　隐忧倦永夜，凌雾临江津。猿鸣稍已疏，登石娱清沦。
<br>
<br>　　日出洲渚静，澄明~无垠。浮晖翻高禽，沉景照文鳞。
<br>
<br>　　双江汇西奔，诡怪潜坤珍。孤山乃北峙，森爽栖灵神。
<br>
<br>　　洄潭或动容，岛屿疑摇振。陶埴兹择土，蒲鱼相与邻。
<br>
<br>　　信美非所安，羁心屡逡巡。纠结良可解，纡郁亦已伸。
<br>
<br>　　高歌返故室，自罔非所欣。
<br>
<br>　　卷352_31  「南涧中题」柳宗元
<br>
<br>　　秋气集南涧，独游亭午时。回风一萧瑟，林影久参差。
<br>
<br>　　始至若有得，稍深遂忘疲。羁禽响幽谷，寒藻舞沦漪。
<br>
<br>　　去国魂已远，怀人泪空垂。孤生易为感，失路少所宜。
<br>
<br>　　索寞竟何事，徘徊只自知。谁为后来者，当与此心期。
<br>
<br>　　卷352_32  「游石角过小岭至长乌村」柳宗元
<br>
<br>　　志适不期贵，道存岂偷生。久忘上封事，复笑升天行。
<br>
<br>　　窜逐宦湘浦，摇心剧悬旌。始惊陷世议，终欲逃天刑。
<br>
<br>　　岁月杀忧栗，慵疏寡将迎。追游疑所爱，且复舒吾情。
<br>
<br>　　石角恣幽步，长乌遂遐征。磴回茂树断，景晏寒川明。
<br>
<br>　　旷望少行人，时闻田鹳鸣。风篁冒水远，霜稻侵山平。
<br>
<br>　　稍与人事闲，益知身世轻。为农信可乐，居宠真虚荣。
<br>
<br>　　乔木馀故国，愿言果丹诚。四支反田亩，释志东皋耕。
<br>
<br>　　卷352_33  「与崔策登西山（策字子符，集有送崔九序）」柳宗元
<br>
<br>　　鹤鸣楚山静，露白秋江晓。连袂度危桥，萦回出林杪。
<br>
<br>　　西岑极远目，毫末皆可了。重叠九疑高，微茫洞庭小。
<br>
<br>　　迥穷两仪际，高出万象表。驰景泛颓波，遥风递寒筱。
<br>
<br>　　谪居安所习，稍厌从纷扰。生同胥靡遗，寿比彭铿夭。
<br>
<br>　　蹇连困颠踣，愚蒙怯幽眇。非令亲爱疏，谁使心神悄。
<br>
<br>　　偶兹遁山水，得以观鱼鸟。吾子幸淹留，缓我愁肠绕。
<br>
<br>　　卷352_34  「构法华寺西亭」柳宗元
<br>
<br>　　窜身楚南极，山水穷险艰。步登最高寺，萧散任疏顽。
<br>
<br>　　西垂下斗绝，欲似窥人寰。反如在幽谷，榛翳不可攀。
<br>
<br>　　命童恣披翦，葺宇横断山。割如判清浊，飘若升云间。
<br>
<br>　　远岫攒众顶，澄江抱清湾。夕照临轩堕，栖鸟当我还。
<br>
<br>　　菡萏溢嘉色，oY遗清斑。神舒屏羁锁，志适忘幽孱。
<br>
<br>　　弃逐久枯槁，迨今始开颜。赏心难久留，离念来相关。
<br>
<br>　　北望间亲爱，南瞻杂夷蛮。置之勿复道，且寄须臾闲。
<br>
<br>　　卷352_35  「夏夜苦热登西楼」柳宗元
<br>
<br>　　苦热中夜起，登楼独褰衣。山泽凝暑气，星汉湛光辉。
<br>
<br>　　火晶燥露滋，野静停风威。探汤汲阴井，炀灶开重扉。
<br>
<br>　　凭阑久彷徨，流汗不可挥。莫辩亭毒意，仰诉璇与玑。
<br>
<br>　　谅非姑射子，静胜安能希。
<br>
<br>　　卷352_36  「觉衰」柳宗元
<br>
<br>　　久知老会至，不谓便见侵。今年宜未衰，稍已来相寻。
<br>
<br>　　齿疏发就种，奔走力不任。咄此可奈何，未必伤我心。
<br>
<br>　　彭聃安在哉，周孔亦已沉。古称寿圣人，曾不留至今。
<br>
<br>　　但愿得美酒，朋友常共I.是时春向暮，桃李生繁阴。
<br>
<br>　　日照天正绿，杳杳归鸿吟。出门呼所亲，扶杖登西林。
<br>
<br>　　高歌足自快，商颂有遗音。
<br>
<br>　　卷352_37  「游南亭夜还叙志七十韵」柳宗元
<br>
<br>　　夙抱丘壑尚，率性恣游遨。中为吏役牵，十祀空劳。
<br>
<br>　　外曲徇尘辙，私心寄英髦。进乏廓庙器，退非乡曲豪。
<br>
<br>　　天命斯不易，鬼责将安逃。屯难果见凌，剥丧宜所遭。
<br>
<br>　　神明固浩浩，众口徒嗷嗷。投迹山水地，放情咏离骚。
<br>
<br>　　再怀曩岁期，容与驰轻s.虚馆背山郭，前轩面江皋。
<br>
<br>　　重叠间浦溆，逦迤驱岩濉；翠浮澹滟，始疑负灵鳌。
<br>
<br>　　丛林留冲飙，石砾迎飞涛。旷朗天景霁，樵苏远相号。
<br>
<br>　　澄潭涌沉鸥，半壁跳悬猱。鹿鸣验食野，鱼乐知观濠。
<br>
<br>　　孤赏诚所悼，暂欣良足褒。留连俯棂槛，注我壶中醪。
<br>
<br>　　朵颐进芰实，擢手持蟹螯。炊稻视爨鼎，脍鲜闻操刀。
<br>
<br>　　野蔬盈倾筐，颇杂池沼d.缅慕鼓の蹋啸咏哺其糟。
<br>
<br>　　退想于陵子，三咽资李螬。斯道难为偕，沉忧安所韬。
<br>
<br>　　曲渚怨鸿鹄，环洲凋兰mL.暮景回西岑，北流逝滔滔。
<br>
<br>　　徘徊遂昏黑，远火明连艘。木落寒山静，江空秋月高。
<br>
<br>　　敛袂戒还徒，善游矜所操。趣浅戢长ぃ乘深屏轻篙。
<br>
<br>　　旷望援深竿，哀歌叩鸣艚。中川恣超忽，漫若翔且翱。
<br>
<br>　　淹泊遂所止，野风自bb.涧急惊鳞奔，蹊荒饥兽嗥。
<br>
<br>　　入门守拘絷，凄戚增郁陶。慕士情未忘，怀人首徒搔。
<br>
<br>　　内顾乃无有，德甚鸿毛。名窃久自欺，食浮固云叨。
<br>
<br>　　问牛悲衅钟，说彘惊临牢。永遁刀笔吏，宁期簿书曹。
<br>
<br>　　中兴遂群物，裂壤分K病ａ盒准仍撇叮吴虏亦已鏖。
<br>
<br>　　捍御盛方虎，谟明富伊咎。披山穷木禾，驾海逾蟠桃。
<br>
<br>　　重来越裳雉，再返西旅獒。左右抗槐棘，纵横罗雁羔。
<br>
<br>　　三辟咸肆宥，众生均覆焘。安得奉皇灵，在宥解天|.
<br>
<br>　　归诚慰松梓，陈力开蓬蒿。卜室有杜，名田占沣涝。
<br>
<br>　　溪近余基，阿城连故濠。螟蛑愿亲燎，荼堇甘自薅。
<br>
<br>　　饥食期农耕，寒衣俟蚕缲。及_足为温，满腹宁复饕。
<br>
<br>　　安将蒯及菅，谁慕粱与膏。弋林驱雀`，渔泽从鳅。
<br>
<br>　　观象嘉素履，陈诗谢干旄。方托麋鹿群，敢同骐骥槽。
<br>
<br>　　处贱无溷浊，固穷匪淫。踉跄辞束缚，悦怿换煎熬。
<br>
<br>　　登年徒负版，兴役趋代。目眩绝浑浑，耳喧息嘈嘈。
<br>
<br>　　兹焉毕馀命，富贵非吾曹。长沙哀纠g，汉阴嗤桔槔。
<br>
<br>　　苟伸击壤情，机事息秋豪。海雾多蓊郁，越风饶腥臊。
<br>
<br>　　宁唯迫魑魅，所惧齐[。知怀褚中，范叔恋绨袍。
<br>
<br>　　伊人不可期，慷慨徒忉忉。
<br>
<br>　　卷352_38  「韦道安（道安尝佐张建封于徐州，及军乱而道安自杀）」柳宗元
<br>
<br>　　道安本儒士，颇擅弓剑名。二十游太行，暮闻号哭声。
<br>
<br>　　疾驱前致问，有叟垂华缨。言我故刺史，失职还西京。
<br>
<br>　　偶为群盗得，毫缕无馀赢。货财足非吝，二女皆娉婷。
<br>
<br>　　苍黄见驱逐，谁识死与生。便当此殒命，休复事晨征。
<br>
<br>　　一闻激高义，眦裂肝胆横。挂弓问所往，捷超峥嵘。
<br>
<br>　　见盗寒涧阴，罗列方忿争。一矢毙酋帅，馀党号且惊。
<br>
<br>　　麾令递束缚，g索相拄撑。彼姝久褫魄，刃下俟诛刑。
<br>
<br>　　却立不亲授，谕以从父行。捃收自担肩，转道趋前程。
<br>
<br>　　夜发敲石火，山林如昼明。父子更抱持，涕血纷交零。
<br>
<br>　　顿首愿归货，纳女称舅甥。道安奋衣去，义重利固轻。
<br>
<br>　　师婚古所病，合姓非用兵。A来事儒术，十载所能逞。
<br>
<br>　　慷慨张徐州，朱邸扬前旌。投躯获所愿，前马出王城。
<br>
<br>　　辕门立奇士，淮水秋风生。君侯既即世，麾下相欹倾。
<br>
<br>　　立孤抗王命，钟鼓四野鸣。横溃非所壅，逆节非所婴。
<br>
<br>　　举头自引刃，顾义谁顾形。烈士不忘死，所死在忠贞。
<br>
<br>　　咄嗟徇权子，翕习犹趋荣。我歌非悼死，所悼时世情。
<br>
<br>　　卷352_39  「哭连州凌员外司马（凌员外准也）」柳宗元
<br>
<br>　　废逐人所弃，遂为鬼神欺。才难不其然，卒与大患期。
<br>
<br>　　凌人古受氏，吴世夸雄姿。寂寞富春水，英气方在斯。
<br>
<br>　　六学诚一贯，精义穷发挥。著书逾十年，幽颐靡不推。
<br>
<br>　　天庭锔呶模万字若波驰。记室征西府，宏谋耀其奇。
<br>
<br>　　轩下东越，列郡苏疲羸。宛宛凌江羽，来栖翰林枝。
<br>
<br>　　孝文留弓剑，中外方危疑。抗声促遗诏，定命由陈辞。
<br>
<br>　　徒隶肃曹官，征赋参有司。出守乌江浒，老迁湟水湄。
<br>
<br>　　高堂倾故国，葬祭限囚羁。仲叔继幽沦，狂叫唯童儿。
<br>
<br>　　一门既无主，焉用徒生为。举声但呼天，孰知神者谁。
<br>
<br>　　泣尽目无见，肾伤足不持。溘死委炎荒，臧获守灵帷。
<br>
<br>　　平生负国谴，骸骨非敢私。盖棺未塞责，孤砟寒t.
<br>
<br>　　念昔始相遇，腑肠为君知。进身齐选择，失路同瑕疵。
<br>
<br>　　本期济仁义，今为众所嗤。灭名竟不试，世义安可支。
<br>
<br>　　恬死百忧尽，苟生万虑滋。顾余九逝魂，与子各何之。
<br>
<br>　　我歌诚自恸，非独为君悲。
<br>
<br>　　卷352_40  「旦携谢山人至愚池」柳宗元
<br>
<br>　　新沐换轻帻，晓池风露清。自谐尘外意，况与幽人行。
<br>
<br>　　霞散众山迥，天高数雁鸣。机心付当路，聊适羲皇情。
<br>
<br>　　卷352_41  「独觉」柳宗元
<br>
<br>　　觉来窗牖空，寥落雨声晓。良游怨迟暮，末事惊纷扰。
<br>
<br>　　为问经世心，古人难尽了。
<br>
<br>　　卷352_42  「首春逢耕者」柳宗元
<br>
<br>　　南楚春候早，馀寒已滋荣。土膏释原野，百蛰竞所营。
<br>
<br>　　缀景未及郊，穑人先耦耕。园林幽鸟啭，渚泽新泉清。
<br>
<br>　　农事诚素务，羁囚阻平生。故池想芜没，遗亩当榛荆。
<br>
<br>　　慕隐既有系，图功遂无成。聊从田父言，款曲陈此情。
<br>
<br>　　眷然抚耒耜，回首烟云横。
<br>
<br>　　卷352_43  「溪居」柳宗元
<br>
<br>　　久为簪组累，幸此南夷谪。闲依农圃邻，偶似山林客。
<br>
<br>　　晓耕翻露草，夜榜响溪石。来往不逢人，长歌楚天碧。
<br>
<br>　　卷352_44  「夏初雨后寻愚溪」柳宗元
<br>
<br>　　悠悠雨初霁，独绕清溪曲。引杖试荒泉，解带围新竹。
<br>
<br>　　沉吟亦何事，寂寞固所欲。幸此息营营，啸歌静炎燠。
<br>
<br>　　卷352_45  「入黄溪闻猿（溪在永州）」柳宗元
<br>
<br>　　溪路千里曲，哀猿何处鸣。孤臣泪已尽，虚作断肠声。
<br>
<br>　　卷352_46  「韦使君黄溪祈雨见召从行至祠下口号」柳宗元
<br>
<br>　　骄阳愆岁事，良牧念。列骑低残月，鸣笳度碧虚。
<br>
<br>　　稍穷樵客路，遥驻野人居。谷口寒流净，丛祠古木疏。
<br>
<br>　　焚香秋雾湿，奠玉晓光初。ZJ巫言报，精诚礼物馀。
<br>
<br>　　惠风仍偃草，灵雨会随车。俟罪非真吏，翻惭奉简书。
<br>
<br>　　卷352_47  「郊居岁暮」柳宗元
<br>
<br>　　屏居负山郭，岁暮惊离索。野迥樵唱来，庭空烧烬落。
<br>
<br>　　世纷因事远，心赏随年薄。默默谅何为，徒成今与昨。
<br>
<br>　　卷352_48  「秋晓行南谷经荒村」柳宗元
<br>
<br>　　杪秋霜露重，晨起行幽谷。黄叶覆溪桥，荒村唯古木。
<br>
<br>　　寒花疏寂历，幽泉微断续。机心久已忘，何事惊麋鹿。
<br>
<br>　　卷352_49  「雨后晓行独至愚溪北池」柳宗元
<br>
<br>　　宿云散洲渚，晓日明村坞。高树临清池，风惊夜来雨。
<br>
<br>　　予心适无事，偶此成宾主。
<br>
<br>　　卷352_50  「中夜起望西园值月上」柳宗元
<br>
<br>　　觉闻繁露坠，开户临西园。寒月上东岭，泠泠疏竹根。
<br>
<br>　　石泉远逾响，山鸟时一喧。倚楹遂至旦，寂寞将何言。
<br>
<br>　　卷352_51  「零陵春望」柳宗元
<br>
<br>　　平野春草绿，晓莺啼远林。日晴潇湘渚，云断岣嵝岑。
<br>
<br>　　仙驾不可望，世途非所任。凝情空景慕，万里苍梧阴。
<br>
<br>　　卷352_52  「从崔中丞过卢少尹郊居」柳宗元
<br>
<br>　　寓居湘岸四无邻，世网难婴每自珍。莳药闲庭延国老，
<br>
<br>　　开樽虚室值贤人。泉回浅石依高柳，径转垂藤闲绿筠。
<br>
<br>　　闻道偏为五禽戏，出门鸥鸟更相亲。
<br>
<br>　　卷352_53  「夏昼偶作」柳宗元
<br>
<br>　　南州溽暑醉如酒，隐几熟眠开北牖。
<br>
<br>　　日午独觉无馀声，山童隔竹敲茶臼。
<br>
<br>　　卷352_54  「雨晴至江渡」柳宗元
<br>
<br>　　江雨初晴思远步，日西独向愚溪渡。
<br>
<br>　　渡头水落村径成，撩乱浮槎在高树。
<br>
<br>　　卷352_55  「江雪」柳宗元
<br>
<br>　　千山鸟飞绝，万径人踪灭。孤舟蓑笠翁，独钓寒江雪。
<br>
<br>　　卷352_56  「冉溪（公易其名为愚溪者是也）」柳宗元
<br>
<br>　　少时陈力希公侯，许国不复为身谋。风波一跌逝万里，
<br>
<br>　　壮心瓦解空缧囚。缧囚终老无馀事，愿卜湘西冉溪地。
<br>
<br>　　却学寿张樊敬侯，种漆南园待成器。
<br>
<br>　　卷352_57  「法华寺西亭夜饮（得酒字）」柳宗元
<br>
<br>　　o树夕阳亭，共倾三昧酒。雾暗水连阶，月明花覆牖。
<br>
<br>　　莫厌尊前醉，相看未白首。
<br>
<br>　　卷352_58  「戏题石门长老东轩」柳宗元
<br>
<br>　　石门长老身如梦，旃檀成林手所种。坐来念念非昔人，
<br>
<br>　　万遍莲花为谁用。如今七十自忘机，贪爱都忘筋力微。
<br>
<br>　　莫向东轩春野望，花开日出雉皆飞。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
