<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百五十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百五十六
<br>
<br>　　卷656_1  「七夕」罗隐
<br>
<br>　　络角星河菡萏天，一家欢笑设红筵。应倾谢女珠玑箧，
<br>
<br>　　尽写檀郎锦绣篇。香帐簇成排窈窕，金针穿罢拜婵娟。
<br>
<br>　　铜壶漏报天将晓，惆怅佳期又一年。
<br>
<br>　　卷656_2  「送臧逑碌谮笋监~州」罗隐
<br>
<br>　　赋得长杨不直钱，却来京口看莺迁。也知绛灌轻才子，
<br>
<br>　　好谒尤常醉少年。万里故乡云缥缈，一春生计泪澜鳌
<br>
<br>　　多情柱史应相问，与话归心正浩然。
<br>
<br>　　卷656_3  「清明日曲江怀友」罗隐
<br>
<br>　　君与田苏即旧游，我于交分亦绸缪。二年隔绝黄泉下，
<br>
<br>　　尽日悲凉曲水头。鸥鸟似能齐物理，杏花疑欲伴人愁。
<br>
<br>　　寡妻稚子应寒食，遥望江陵一泪流。
<br>
<br>　　卷656_4  「送郑州严员外」罗隐
<br>
<br>　　欲将刀笔润王猷，东去先分圣主忧。满扇好风吹郑圃，
<br>
<br>　　一车甘雨别皇州。尚书碛冷鸿声晚，仆射陂寒树影秋。
<br>
<br>　　从此文星在何处，武牢关外庾公楼。
<br>
<br>　　卷656_5  「孙员外赴阙后重到三衢」罗隐
<br>
<br>　　远山高枝思悠哉，重倚危楼尽一杯。谢守已随征诏入，
<br>
<br>　　鲁儒犹逐断蓬来。地寒谩忆移暄手，时急方须济世才。
<br>
<br>　　宣室夜阑如有问，可能全忘未然灰。
<br>
<br>　　卷656_6  「衡阳泊木居士庙下作（一题作题木居士庙）」罗隐
<br>
<br>　　乌噪残阳草满庭，此中枯木似人形。只应神物长为主，
<br>
<br>　　未必浮槎即有灵。八月风波飘不去，四时黍稷荐惟馨。
<br>
<br>　　南朝庾信无因赋，牢落祠前水气腥。
<br>
<br>　　卷656_7  「钟陵见杨秀才（一题作见进士杨寻）」罗隐
<br>
<br>　　孺亭滕阁少踟蹰，三度南游一事无。只觉流年如鸟逝，
<br>
<br>　　不知何处有龙屠。云归洪井枝柯敛，水下漳江气色粗。
<br>
<br>　　赖得与君同此醉，醒来愁被鬼揶揄。
<br>
<br>　　卷656_8  「自湘川东下立春泊夏口阻风登孙权城」罗隐
<br>
<br>　　吴门此去逾千里，湘浦离来想数旬。只见风师长占路，
<br>
<br>　　不知青帝已行春。危怜坏堞犹遮水，狂爱寒梅欲傍人。
<br>
<br>　　事往时移何足问，且凭村酒暖精神。
<br>
<br>　　卷656_9  「春日忆湖南旧游寄卢校书」罗隐
<br>
<br>　　旅榜前年过洞庭，曾提刀笔事甘宁。玳筵离隔将军幕，
<br>
<br>　　朱履频窥处士星。恩重匣中孤剑在，梦馀江畔数峰青。
<br>
<br>　　金貂见服嘉宾散，回首昭丘一涕零。
<br>
<br>　　卷656_10  「贺淮南节度卢员外赐绯」罗隐
<br>
<br>　　俭莲高贵九霄闻，粲粲朱衣降五云。骢马早年曾避路，
<br>
<br>　　银鱼今日且从军。御题彩服垂天眷，袍展花心透e纹。
<br>
<br>　　应笑当年老莱子，鲜华都自降明君。
<br>
<br>　　卷656_11  「春日独游禅智寺」罗隐
<br>
<br>　　树远连天水接空，几年行乐旧隋宫。花开花谢还如此，
<br>
<br>　　人去人来自不同。鸾凤调高何处酒，吴牛蹄健满车风。
<br>
<br>　　思量只合腾腾醉，煮海平陈一梦中。
<br>
<br>　　卷656_12  「和淮南李司空同转运员外（一作同转运卢员外赐绯）」罗隐
<br>
<br>　　层层高阁旧瀛洲，此地须征第一流。丞相近年萦倚望，
<br>
<br>　　重才今日喜遨游。荣持健笔金黄贵，恨咽离筵管吹秋。
<br>
<br>　　谁继伊皋送行句，梁王诗好郢人愁。
<br>
<br>　　卷656_13  「后土庙」罗隐
<br>
<br>　　四海兵戈尚未宁，始于云外学仪形。九天玄女犹无圣，
<br>
<br>　　后土夫人岂有灵。一带好云侵鬓绿，两层危岫拂眉青。
<br>
<br>　　韦郎年少知何在，端坐思量太白经。
<br>
<br>　　卷656_14  「金陵夜泊」罗隐
<br>
<br>　　冷烟轻淡傍衰丛，此夕秦淮驻断蓬。栖雁远惊沽酒火，
<br>
<br>　　乱鸦高避落帆风。地销王气波声急，山带秋阴树影空。
<br>
<br>　　六代精灵人不见，思量应在月明中。
<br>
<br>　　卷656_15  「上江州陈员外」罗隐
<br>
<br>　　寒江九派转城楼，东下钟陵第一州。人自中台方贵盛，
<br>
<br>　　地从西晋即风流。旧班久望g晴翥，馀力犹闻虎夜浮。
<br>
<br>　　应恨属官无健令，异时佳节阻闲游。
<br>
<br>　　卷656_16  「广陵开元寺阁上作」罗隐
<br>
<br>　　满槛山川漾落晖，槛前前事去如飞。云中鸡犬刘安过，
<br>
<br>　　月里笙歌炀帝归。江蹙海门帆散去，地吞淮口树相依。
<br>
<br>　　红楼翠幕知多少，长向东风有是非。
<br>
<br>　　卷656_17  「上鄂州韦尚书」罗隐
<br>
<br>　　往岁先皇驭九州，侍臣才业最风流。文穷典诰虽馀力，
<br>
<br>　　俗致雍熙尽密谋。兰省换班青作绶，柏台前引绛为鞲。
<br>
<br>　　都缘未负江山兴，开济生灵校一秋。
<br>
<br>　　卷656_18  「早春巴陵道中」罗隐
<br>
<br>　　远雪亭亭望未销，岳阳春浅似相饶。短芦冒土初生笋，
<br>
<br>　　高柳偷风已弄条。波泛洞庭p獭健，谷连荆楚鬼神妖。
<br>
<br>　　中流菱唱泊何处，一只画船兰作桡。
<br>
<br>　　卷656_19  「广陵秋日酬进士臧寮寄」罗隐
<br>
<br>　　驿西斜日满窗前，独凭秋栏思渺绵。数尺断蓬惭故国，
<br>
<br>　　一轮清镜泣流年。已知世事真徒尔，纵有心期亦偶然。
<br>
<br>　　空愧荀家好兄弟，雁来鱼去是因缘。
<br>
<br>　　卷656_20  「淮南送李司空朝觐」罗隐
<br>
<br>　　圣君宵旰望时雍，丹诏西来雨露浓。宣父道高休叹凤，
<br>
<br>　　武侯才大本吟龙。九州似鼎终须负，万物为铜只待熔。
<br>
<br>　　腊后春前更何事，便看经度奏东封。
<br>
<br>　　卷656_21  「秋日禅智寺见裴郎中题名寄韦瞻」罗隐
<br>
<br>　　野寺疏钟万木秋，偶寻题处认名侯。官离南郡应闲暇，
<br>
<br>　　地胜东山想驻留。百\浓醪成别梦，两行垂露浣羁愁。
<br>
<br>　　心知只有韦公在，更对真踪话旧游。
<br>
<br>　　卷656_22  「广陵春日忆池阳有寄」罗隐
<br>
<br>　　烟水鹘影迩牛数年经历驻征桡。醉凭危槛波千顷，
<br>
<br>　　愁倚长亭柳万条。别后故人冠獬豸，病来知己赏鹪鹩。
<br>
<br>　　清流夹宅千家住，会待闲乘一信潮。
<br>
<br>　　卷656_23  「春中湘中题岳麓寺僧舍」罗隐
<br>
<br>　　蟾宫虎穴两皆休，来凭危栏送远愁。多事林莺还谩语，
<br>
<br>　　薄情边雁不回头。春融只待乾坤醉，水阔深知世界浮。
<br>
<br>　　欲共高僧话心迹，野花芳草奈相尤。
<br>
<br>　　卷656_24  「出试后投所知」罗隐
<br>
<br>　　此日蓬壶两日程，当时消息甚分明。桃须曼倩催方熟，
<br>
<br>　　橘待洪崖遣始行。岛外音书应有意，眼前尘土渐无情。
<br>
<br>　　莫教更似山西鼠，啮破愁肠恨一生。
<br>
<br>　　卷656_25  「湘南春日怀古」罗隐
<br>
<br>　　晴江春暖兰蕙薰，凫p苒苒鸥著群。洛阳贾谊自无命，
<br>
<br>　　少陵杜甫兼有文。空阔远帆遮落日，苍茫野树碍归云。
<br>
<br>　　松醪酒好昭潭静，闲过中流一吊君。
<br>
<br>　　卷656_26  「江州望庐山」罗隐
<br>
<br>　　东南苍翠何崔嵬，横流一望幽抱开。影寒已令水底去，
<br>
<br>　　脚阔欲过湖心来。深处不唯容鬼怪，暗中兼恐有风雷。
<br>
<br>　　仙人往往今谁在，红杏花香重首回。
<br>
<br>　　卷656_27  「金陵寄窦尚书」罗隐
<br>
<br>　　二年岐路有西东，长忆优游楚驿中。虎帐谈高无客继，
<br>
<br>　　马卿官傲少人同。世危肯使依刘表，山好犹能忆谢公。
<br>
<br>　　此去此恩言不得，谩将闲泪对春风。
<br>
<br>　　卷656_28  「清溪江令公宅」罗隐
<br>
<br>　　蛮笺象管夜深时，曾赋陈宫第一诗。宴罢风流人不见，
<br>
<br>　　废来踪迹草应知。莺怜胜事啼空巷，蝶恋馀香舞好枝。
<br>
<br>　　还有往年金L井，牧童樵叟等闲窥。
<br>
<br>　　卷656_29  「郑州献卢舍人（时本官王令公收复两京后）」罗隐
<br>
<br>　　海槎闲暇阆风轻，不是安流不肯行。鸡省露浓汤饼熟，
<br>
<br>　　凤池烟暖诏书成。渔筹已合光儒梦，尧印何妨且治兵。
<br>
<br>　　会待两都收复后，右图仪表左题名。
<br>
<br>　　卷656_30  「别池阳所居」罗隐
<br>
<br>　　黄尘初起此留连，火耨刀耕六七年。雨夜老农伤水旱，
<br>
<br>　　雪晴渔父共舟船。已悲世乱身须去，肯愧途危迹屡迁。
<br>
<br>　　却是九华山有意，列行相送到江边。
<br>
<br>　　卷656_31  「送内使周大夫自杭州朝贡」罗隐
<br>
<br>　　八都上将近平戎，便附轩奏圣聪。三接驾前朝觐礼，
<br>
<br>　　一函江表战征功。云间阆苑何时见，水底瑶池触处通。
<br>
<br>　　知有殿庭馀力在，莫辞消息寄西风。
<br>
<br>　　卷656_32  「酬黄从事怀旧见寄」罗隐
<br>
<br>　　旧游不合到心中，把得君诗意亦同。水馆酒阑清夜月，
<br>
<br>　　香街人散白杨风。长绳系日虽难绊，辨口谈天不易穷。
<br>
<br>　　世事自随蓬转在，思量何处是飞蓬。
<br>
<br>　　卷656_33  「绣」罗隐
<br>
<br>　　一片丝罗□□□，洞房西室女工劳。花随玉指添春色，
<br>
<br>　　鸟逐金针长羽毛。蜀锦谩夸声自贵，越绫虚说价功高。
<br>
<br>　　可中用作鸳鸯被，红叶枝枝不碍刀。
<br>
<br>　　卷656_34  「西施」罗隐
<br>
<br>　　家国兴亡自有时，吴人何苦怨西施。
<br>
<br>　　西施若解倾吴国，越国亡来又是谁。
<br>
<br>　　卷656_35  「自遣」罗隐
<br>
<br>　　得即高歌失即休，多愁多恨亦悠悠。
<br>
<br>　　今朝有酒今朝醉，明日愁来明日愁。
<br>
<br>　　卷656_36  「白角篦」罗隐
<br>
<br>　　白似琼瑶滑似苔，随梳伴镜拂尘埃。
<br>
<br>　　莫言此个尖头物，几度撩人恶发来。
<br>
<br>　　卷656_37  「铜雀台」罗隐
<br>
<br>　　强歌强舞竟难胜，花落花开泪满膺。
<br>
<br>　　只合当年伴君死，免交憔悴望西陵。
<br>
<br>　　卷656_38  「鹦鹉」罗隐
<br>
<br>　　莫恨雕笼翠羽残，江南地暖陇西寒。
<br>
<br>　　劝君不用分明语，语得分明出转难。
<br>
<br>　　卷656_39  「金钱花」罗隐
<br>
<br>　　占得佳名绕树芳，依依相伴向秋光。
<br>
<br>　　若教此物堪收贮，应被豪门尽苯。
<br>
<br>　　卷656_40  「梅」罗隐
<br>
<br>　　天赐胭脂一抹腮，盘中磊落笛中哀。
<br>
<br>　　虽然未得和羹便，曾与将军止渴来。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
