<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百五十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百五十
<br>
<br>　　卷150_1  「奉使新安自桐庐县经严陵钓台宿七里滩下寄使院诸公」刘长卿
<br>
<br>　　悠然钓台下，怀古时一望。江水自潺，行人独惆怅。
<br>
<br>　　新安从此始，桂楫方荡漾。回转百里间，青山千万状。
<br>
<br>　　连岸去不断，对岭遥相向。夹岸黛色愁，沈沈绿波上。
<br>
<br>　　夕阳留古木，水鸟拂寒浪。月下扣舷声，烟中采菱唱。
<br>
<br>　　犹怜负羁束，未暇依清旷。牵役徒自劳，近名非所向。
<br>
<br>　　何时故山里，却醉松花酿。回首唯白云，孤舟复谁访。
<br>
<br>　　卷150_2  「题虎丘寺」刘长卿
<br>
<br>　　青林虎丘寺，林际翠微路。仰见山僧来，遥从飞鸟处。
<br>
<br>　　兹峰沦宝玉，千载唯丘墓。埋剑人空传，凿山龙已去。
<br>
<br>　　扪萝披翳荟，路转夕阳遽。虎啸崖谷寒，猿鸣杉松暮。
<br>
<br>　　裴回北楼上，江海穷一顾。日映千里帆，鸦归万家树。
<br>
<br>　　暂因惬所适，果得损外虑。庭暗栖闲云，檐香滴甘露。
<br>
<br>　　久迷空寂理，多为繁华故。永欲投死生，馀生岂能误。
<br>
<br>　　卷150_3  「奉饯郑中丞罢浙西节度还京」刘长卿
<br>
<br>　　天上移将星，元戎罢龙节。三军含怨慕，横吹声断绝。
<br>
<br>　　五马嘶城隅，万人卧车辙。沧洲浮云暮，杳杳去帆发。
<br>
<br>　　回首不问家，归心遥向阙。烟波限吴楚，日夕事淮越。
<br>
<br>　　吊影失所依，侧身随下列。孤蓬飞不定，长剑光未灭。
<br>
<br>　　绿绮为谁弹，绿芳堪自撷。怅然江南春，独此湖上月。
<br>
<br>　　千里怀去思，百忧变华发。颂声满江海，今古流不竭。
<br>
<br>　　卷150_4  「送裴四判官赴河西军试」刘长卿
<br>
<br>　　吏道岂易惬，如君谁与俦。逢时将骋骥，临事无全牛。
<br>
<br>　　鲍叔幸相知，田苏颇同游。英资挺孤秀，清论含古流。
<br>
<br>　　出塞佐持简，辞家拥鸣驺。宪台贵公举，幕府资良筹。
<br>
<br>　　武士伫明试，皇华难久留。阳关望天尽，洮水令人愁。
<br>
<br>　　万里看一鸟，旷然烟霞收。晚花对古戍，春雪含边州。
<br>
<br>　　道路难暂隔，音尘那可求。他时相望处，明月西南楼。
<br>
<br>　　卷150_5  「旅次丹阳郡，遇康侍御宣慰召募，兼别岑单父」刘长卿
<br>
<br>　　客心暮千里，回首烟花繁。楚水渡归梦，春江连故园。
<br>
<br>　　羁人怀上国，骄虏窥中原。胡马暂为害，汉臣多负恩。
<br>
<br>　　羽书昼夜飞，海内风尘昏。双鬓日已白，孤舟心且论。
<br>
<br>　　绣衣从此来，汗马宣王言。忧愤激忠勇，悲欢动黎元。
<br>
<br>　　南徐争赴难，发卒如云屯。倚剑看太白，洗兵临海门。
<br>
<br>　　故人亦沧洲，少别堪伤魂。积翠下京口，归潮落山根。
<br>
<br>　　如何天外帆，又此波上尊。空使忆君处，莺声催泪痕。
<br>
<br>　　卷150_6  「客舍赠别韦九建赴任河南韦十七造赴任郑县就便觐省」刘长卿
<br>
<br>　　与子颇畴昔，常时仰英髦。弟兄尽公器，诗赋凌风骚。
<br>
<br>　　顷者游上国，独能光选曹。香名冠二陆，精鉴逢山涛。
<br>
<br>　　且副倚门望，莫辞趋府劳。桃花照彩服，草色连青袍。
<br>
<br>　　征马临素海离人倾浊醪。华山微雨霁，祠上残云高。
<br>
<br>　　而我倦栖屑，别君良郁陶。春风亦未已，旅思空滔滔。
<br>
<br>　　拙分甘弃置，穷居长蓬蒿。人生未d化，物议如鸿毛。
<br>
<br>　　迢递两乡别，殷勤一宝刀。清琴有古调，更向何人操。
<br>
<br>　　卷150_7  「送元八游汝南」刘长卿
<br>
<br>　　元生实奇迈，幸此论畴昔。刀笔素推高，锋芒久无敌。
<br>
<br>　　纵横济时意，跌宕过人迹。破产供酒钱，盈门皆食客。
<br>
<br>　　田园顷失计，资用深相迫。生事诚可忧，严装远何适。
<br>
<br>　　世情薄恩义，俗态轻穷厄。四海金虽多，其如向人惜。
<br>
<br>　　迢递朗陵道，怅望都门夕。向别伊水南，行看楚云隔。
<br>
<br>　　繁蝉动高柳，匹马嘶平泽。潢潦今正深，陂湖未澄碧。
<br>
<br>　　人生不得已，自可甘形役。勿复尊前酒，离居剩凄戚。
<br>
<br>　　卷150_8  「奉和李大夫同吕评事太行苦热行兼寄院中诸公仍呈王员外」刘长卿
<br>
<br>　　迢递太行路，自古称险恶。千骑俨欲前，群峰望如削。
<br>
<br>　　火云从中出，仰视飞鸟落。汗马卧高原，危旌倚长薄。
<br>
<br>　　清风竟不至，赤日方煎铄。石枯山木鳎鳞穷水泉涸。
<br>
<br>　　九重今旰食，万里传明略。诸将候轩车，元凶愁鼎镬。
<br>
<br>　　何劳短兵接，自有长缨缚。通越事岂难，渡泸功未博。
<br>
<br>　　朝辞羊肠阪，夕望贝丘郭。漳水斜绕营，常山遥入幕。
<br>
<br>　　永怀姑苏下，遥寄建安作。白雪和难成，沧波意空托。
<br>
<br>　　陈琳书记好，王粲从军乐。早晚归汉廷，随公上麟阁。
<br>
<br>　　卷150_9  「洛阳主簿叔知和驿承恩赴选伏辞一首」刘长卿
<br>
<br>　　仲父王佐材，屈身仇香位。一从理京剧，万事皆容易。
<br>
<br>　　则知无不可，通变有馀地。器宇溟渤宽，文锋镆铘利。
<br>
<br>　　憧憧洛阳道，日夕皇华使。二载出江亭，一心奉王事。
<br>
<br>　　功成良可录，道在知无愧。天府留香名，铨闱就明试。
<br>
<br>　　赋诗皆旧友，攀辙多新吏。彩服辞高堂，青袍拥征骑。
<br>
<br>　　此行季春月，时物正鲜媚。官柳阴相连，桃花色如醉。
<br>
<br>　　长安想在目，前路遥仿佛。落日看华山，关门逼青翠。
<br>
<br>　　行b稍已隔，结恋无能慰。谁念尊酒间，裴回竹林意。
<br>
<br>　　卷150_10  「题冤句宋少府厅留别」刘长卿
<br>
<br>　　宋侯人之秀，独步南曹吏。世上无此才，天生一公器。
<br>
<br>　　尚甘黄绶屈，未适青云意。洞澈万顷陂，昂藏千里骥。
<br>
<br>　　从宦闻苦节，应物推高谊。薄俸不自资，倾家共人费。
<br>
<br>　　顾予倦栖托，终日忧穷匮。开口即有求，私心岂无愧。
<br>
<br>　　幸逢东道主，因辍西征骑。对话堪息机，披文欲忘味。
<br>
<br>　　壶觞招过客，几案无留事。绿树映层城，苍苔覆闲地。
<br>
<br>　　一言重然诺，累夕陪宴慰。何意秋风来，飒然动归思。
<br>
<br>　　留欢殊自惬，去念能为累。草色愁别时，槐花落行次。
<br>
<br>　　临期仍把手，此会良不易。他日琼树枝，相思劳梦寐。
<br>
<br>　　卷150_11  「罢摄官后将还旧居，留辞李侍御」刘长卿
<br>
<br>　　江海今为客，风波失所依。白云心已负，黄绶计仍非。
<br>
<br>　　累辱群公荐，频沾一尉微。去缘焚玉石，来为采葑菲。
<br>
<br>　　州县名何在，渔樵事亦违。故山桃李月，初服薜萝衣。
<br>
<br>　　熊轼分朝寄，龙韬解贼围。风谣传吏体，云物助兵威。
<br>
<br>　　白雪飘辞律，青春发礼闱。引军横吹动，援翰捷书挥。
<br>
<br>　　草映翻营绿，花临檄羽飞。全吴争转战，狂虏怯知机。
<br>
<br>　　忆昨趋金节，临时废玉徽。俗流应不厌，静者或相讥。
<br>
<br>　　世难慵干谒，时闲喜放归。潘郎悲白发，谢客爱清辉。
<br>
<br>　　樗散材因弃，交亲迹已稀。独愁看五柳，无事掩双扉。
<br>
<br>　　世累多行路，生涯向钓矶。榜连溪水碧，家羡渚田肥。
<br>
<br>　　旅食伤飘梗，岩栖忆采薇。悠然独归去，回首望旌旗。
<br>
<br>　　卷150_12  「赠别于群投笔赴安西」刘长卿
<br>
<br>　　风流一才子，经史仍满腹。心镜万象生，文锋众人服。
<br>
<br>　　顷游灵台下，频弃荆山玉。蹭蹬空数年，裴回冀微禄。
<br>
<br>　　A来投笔砚，长揖谢亲族。且欲图变通，安能守拘束。
<br>
<br>　　本持乡曲誉，肯料泥涂辱。谁谓命，还令计反覆。
<br>
<br>　　西戎今未弭，胡骑屯山谷。坐恃龙豹韬，全轻蜂虿毒。
<br>
<br>　　拂衣从此去，拥传一何速。元帅许提携，他人伫瞻瞩。
<br>
<br>　　出门寡俦侣，矧乃无僮仆。黠虏时相逢，黄沙暮愁宿。
<br>
<br>　　萧条远回首，万里如在目。汉境天西穷，胡山海边绿。
<br>
<br>　　想闻羌笛处，泪尽关山曲。地阔鸟飞迟，风寒马毛缩。
<br>
<br>　　边愁殊浩荡，离思空断续。塞上归限赊，尊前别期促。
<br>
<br>　　知君志不小，一举凌鸿鹄。且愿乐从军，功名在殊俗。
<br>
<br>　　卷150_13  「送薛据宰涉县（自永乐主簿陟状，寻复选受此官）」刘长卿
<br>
<br>　　故人河山秀，独立风神异。人许白眉长，天资青云器。
<br>
<br>　　雄辞变文名，高价喧时议。下笔盈万言，皆合古人意。
<br>
<br>　　一从负能名，数载犹卑位。宝剑诚可用，烹鲜是虚弃。
<br>
<br>　　昔闻在河上，高卧自无事。几案终日闲，蒲鞭使人畏。
<br>
<br>　　顷因岁月满，方谢风尘吏。颂德有舆人，荐贤逢八使。
<br>
<br>　　栖鸾往已屈，驯雀今可嗣。此道如不移，云霄坐应致。
<br>
<br>　　县前漳水绿，郭外晋山翠。日得谢客游，时堪陶令醉。
<br>
<br>　　前期今尚远，握手空宴慰。驿路疏柳长，春城百花媚。
<br>
<br>　　裴回白日隐，暝色含天地。一鸟向灞陵，孤云送行骑。
<br>
<br>　　夫君多述作，而我常讽味。赖有琼瑶资，能宽别离思。
<br>
<br>　　槐阴覆堂殿，苔色上阶砌。鸟倦自归飞，云闲独容cV.
<br>
<br>　　既将慕幽绝，兼欲看定慧。遇物忘世缘，还家懒生计。
<br>
<br>　　无生妄已息，有妄心可制。心镜常虚明，时人自沦翳。
<br>
<br>　　卷150_14  「早春赠别赵居士还江左，时长卿下第归嵩阳旧居」刘长卿
<br>
<br>　　见君风尘里，意出风尘外。自有沧洲期，含情十馀载。
<br>
<br>　　深居凤城曲，日预龙华会。果得僧家缘，能遗俗人态。
<br>
<br>　　一身今已适，万物知何爱。悟法电已空，看心水无碍。
<br>
<br>　　且将穷妙理，兼欲寻胜概。何独谢客游，当为远公辈。
<br>
<br>　　放舟驰楚郭，负杖辞秦塞。目送南飞云，令人想吴会。
<br>
<br>　　遥思旧游处，仿佛疑相对。夜火金陵城，春烟石头濑。
<br>
<br>　　沧波极天末，万里明如带。一片孤客帆，飘然向青霭。
<br>
<br>　　楚天合江气，云色常Kzw.隐见湖中山，相连数州内。
<br>
<br>　　君行意可得，全与时人背。归路随枫林，还乡念莼菜。
<br>
<br>　　顾予尚羁束，何幸承眄睐。素愿徒自勤，清机本难逮。
<br>
<br>　　累幸忝宾荐，末路逢沙汰。C落名不成，裴回意空大。
<br>
<br>　　逢时虽贵达，守道甘易退。逆旅乡梦频，春风客心碎。
<br>
<br>　　别君日已远，离念无明晦。予亦返柴荆，山田事耕耒。
<br>
<br>　　卷150_21  「夜宴洛阳程九主簿宅送杨三山人往天台寻智者禅师隐居」刘长卿
<br>
<br>　　东林问逋客，何处栖幽偏。满腹万馀卷，息机三十年。
<br>
<br>　　志图良已久，鬓发空苍然。调啸寄疏旷，形骸如弃捐。
<br>
<br>　　本家关西族，别业嵩阳田。云卧能独往，山栖幸周旋。
<br>
<br>　　垂竿不在鱼，卖药不为钱。藜杖闲倚壁，松花常醉眠。
<br>
<br>　　顷辞青溪隐，来访赤县仙。南亩自甘贱，中朝唯爱贤。
<br>
<br>　　仍空世谛法，远结天台缘。魏阙从此去，沧洲知所便。
<br>
<br>　　主人琼枝秀，宠别瑶华篇。落日扫尘榻，春风吹客船。
<br>
<br>　　此行颇自适，物外谁能牵。弄棹白O里，挂帆飞鸟边。
<br>
<br>　　落潮见孤屿，彻底观澄涟。雁过湖上月，猿声峰际天。
<br>
<br>　　群峰趋海峤，千里黛相连。遥倚赤城上，映跞赵病
<br>
<br>　　昔闻智公隐，此地常安禅。千载已如梦，一灯今尚传。
<br>
<br>　　云龛闭遗影，石窟无人烟。古寺暗乔木，春崖鸣细泉。
<br>
<br>　　流尘既寂寞，缅想增婵娟。山鸟怨庭树，门人思步莲。
<br>
<br>　　夷犹怀永路，怅望临清川。渔人来梦里，沙鸥飞眼前。
<br>
<br>　　独游岂易惬，群动多相缠。羡尔五湖夜，往来闲扣舷。
<br>
<br>　　卷150_22  「瓜洲驿奉饯张侍御公拜膳部郎中却复宪台充贺…淮南幕府」刘长卿
<br>
<br>　　太华高标峻，青阳淑气盘。属辞倾渤剩称价掩琅\.
<br>
<br>　　杨叶频推中，芸香早拜官。后来惭辙迹，先达仰门阑。
<br>
<br>　　佐剧劳黄绶，提纲疾素餐。风生趋府步，笔偃触邪冠。
<br>
<br>　　骨鲠知难屈，锋芒岂易干。伫将调玉铉，翻自落金丸。
<br>
<br>　　异议那容直，专权本畏弹。寸心宁有负，三黜竟无端。
<br>
<br>　　适喜鸿私降，旋惊羽檄攒。国怜朝市易，人怨虎狼残。
<br>
<br>　　天地龙初见，风尘虏未殚。随川归少海，就日背长安。
<br>
<br>　　副相荣分寄，输忠义不刊。击胡驰汗马，迁蜀扈鸣銮。
<br>
<br>　　月罢名卿署，星悬上将坛。三军摇旆出，百越画图观。
<br>
<br>　　茅茹能相引，泥沙肯再蟠。兼荣知任重，交辟许才难。
<br>
<br>　　劲直随台柏，芳香动省兰。璧从全赵去，鹏自北溟抟。
<br>
<br>　　星象衔新宠，风霜带旧寒。是非生倚伏，荣辱系悲欢。
<br>
<br>　　畴昔偏殊眄，屯蒙独永叹。不才成拥肿，失计似邯郸。
<br>
<br>　　江国伤移律，家山忆考。一为鸥鸟误，三见露华团。
<br>
<br>　　回首青云里，应怜浊水澜。愧将生事托，羞向鬓毛看。
<br>
<br>　　知己伤愆素，他人自好丹。乡春连楚越，旅宿寄风湍。
<br>
<br>　　世路东流水，沧江一钓竿。松声伯禹穴，草色子陵滩。
<br>
<br>　　度岭情何遽，临流兴未阑。梅花分路远，扬子上潮宽。
<br>
<br>　　梦想怀依倚，烟波限渺漫。且愁无去雁，宁冀少回鸾。
<br>
<br>　　极浦春帆迥，空郊晚骑单。独怜南渡月，今夕送归鞍。
<br>
<br>　　卷150_23  「至德三年春正月时谬蒙差摄海盐令闻王师收二京…五十韵」刘长卿
<br>
<br>　　天上胡星孛，人间反气横。风尘生汗马，河洛纵长鲸。
<br>
<br>　　本谓才非据，谁知祸已萌。食参将可待，诛错辄为名。
<br>
<br>　　万里兵锋接，三时羽檄惊。负恩殊鸟兽，流毒遍黎氓。
<br>
<br>　　朝市成芜没，干戈起战争。人心悬反覆，天道暂虚盈。
<br>
<br>　　略地侵中土，传烽到上京。王师陷魑魅，帝座逼偾埂
<br>
<br>　　渭水嘶胡马，秦山泣汉兵。关原驰万骑，烟火乱千甍。
<br>
<br>　　凤驾瞻西幸，龙楼议北征。自将行破竹，谁学去吹笙。
<br>
<br>　　白日重轮庆，玄穹再造荣。鬼神潜释愤，夷狄远输诚。
<br>
<br>　　海内戎衣卷，关中贼垒平。山川随转战，草木困横行。
<br>
<br>　　区宇神功立，讴歌帝业成。天回万象庆，龙见五云迎。
<br>
<br>　　小苑春犹在，长安日更明。星辰归正位，雷雨发残生。
<br>
<br>　　文物登前古，箫韶下太清。未央新柳色，长乐旧钟声。
<br>
<br>　　八使推邦彦，中司案国程。苍生属伊吕，明主仗韩彭。
<br>
<br>　　凶丑将除蔓，奸豪已负荆。世危看柱石，时难识忠贞。
<br>
<br>　　薄伐征貔虎，长驱拥旆旌。吴山依重镇，江月带行营。
<br>
<br>　　金石悬词律，烟云动笔精。运筹初减灶，调鼎未和羹。
<br>
<br>　　北虏传初解，东人望已倾。池塘催谢客，花木待春卿。
<br>
<br>　　昔忝登龙首，能伤困骥鸣。艰难悲伏剑，提握喜悬衡。
<br>
<br>　　巴曲谁堪听，秦台自有情。遂令辞短褐，仍欲请长缨。
<br>
<br>　　久客田园废，初官印绶轻。榛芜上国路，苔藓北山楹。
<br>
<br>　　懒慢羞趋府，驱驰忆退耕。榴花无暇醉，蓬发带愁萦。
<br>
<br>　　地僻方言异，身微俗虑并。家怜双鲤断，才愧小鳞烹。
<br>
<br>　　沧海今犹滞，青阳岁又更。洲香生杜若，溪暖戏。
<br>
<br>　　烟水宜春候，褰关值晚晴。潮声来万井，山色映孤城。
<br>
<br>　　旅梦亲乔木，归心乱早莺。倘无知己在，今已访蓬瀛。
<br>
<br>　　卷150_24  「寻张逸人山居」刘长卿
<br>
<br>　　危石才通鸟道，空山更有人家。
<br>
<br>　　桃源定在深处，涧水浮来落花。
<br>
<br>　　卷150_25  「发越州赴润州使院，留别鲍侍御」刘长卿
<br>
<br>　　对水看山别离，孤舟日暮行迟。
<br>
<br>　　江南江北春草，独向金陵去时。
<br>
<br>　　卷150_26  「送陆澧还吴中（一作李嘉v诗）」刘长卿
<br>
<br>　　瓜步寒潮送客，杨柳暮雨沾衣。
<br>
<br>　　故山南望何处，秋草连天独归。
<br>
<br>　　卷150_27  「苕溪酬梁耿别后见寄」刘长卿
<br>
<br>　　清川永路何极，落日孤舟解携。鸟向平芜远近，
<br>
<br>　　人随流水东西。白云千里万里，明月前溪后溪。
<br>
<br>　　惆怅长沙谪去，江潭芳草萋萋。
<br>
<br>　　卷150_28  「蛇浦桥下重送严维」刘长卿
<br>
<br>　　秋风飒飒鸣条，风月相和寂寥。黄叶一离一别，
<br>
<br>　　青山暮暮朝朝。寒江渐出高岸，古木犹依断桥。
<br>
<br>　　明日行人已远，空馀泪滴回潮。
<br>
<br>　　卷150_29  「七里滩重送」刘长卿
<br>
<br>　　秋江渺渺水空波，越客孤舟欲榜歌。
<br>
<br>　　手折衰杨悲老大，故人零落已无多。
<br>
<br>　　卷150_30  「家园瓜熟，是故萧相公所遗瓜种，凄然感旧，因赋此诗」刘长卿
<br>
<br>　　事去人亡迹自留，黄花绿蒂不胜愁。
<br>
<br>　　谁能更向青门外，秋草茫茫觅故侯。
<br>
<br>　　卷150_31  「重送裴郎中贬吉州」刘长卿
<br>
<br>　　猿啼客散暮江头，人自伤心水自流。
<br>
<br>　　同作逐臣君更远，青山万里一孤舟。
<br>
<br>　　卷150_32  「寻盛禅师兰若」刘长卿
<br>
<br>　　秋草黄花覆古阡，隔林何处起人烟。
<br>
<br>　　山僧独在山中老，唯有寒松见少年。
<br>
<br>　　卷150_33  「寄许尊师」刘长卿
<br>
<br>　　独上云梯入翠微，蒙蒙烟雪映岩扉。
<br>
<br>　　世人知在中峰里，遥礼青山恨不归。
<br>
<br>　　卷150_34  「酬李穆见寄」刘长卿
<br>
<br>　　孤舟相访至天涯，万转云山路更赊。
<br>
<br>　　欲扫柴门迎远客，青苔黄叶满贫家。
<br>
<br>　　卷150_35  「送王司马秩满西归」刘长卿
<br>
<br>　　汉主何时放逐臣，江边几度送归人。
<br>
<br>　　同官岁岁先辞满，唯有青山伴老身。
<br>
<br>　　卷150_36  「寄别朱拾遗」刘长卿
<br>
<br>　　天书远召沧浪客，几度临歧病未能。
<br>
<br>　　江海茫茫春欲遍，行人一骑发金陵。
<br>
<br>　　卷150_37  「会赦后酬主簿所问」刘长卿
<br>
<br>　　江南海北长相忆，浅水深山独掩扉。
<br>
<br>　　重见太平身已老，桃源久住不能归。
<br>
<br>　　卷150_38  「赠秦系」刘长卿
<br>
<br>　　向风长啸戴纱巾，野鹤由来不可亲。
<br>
<br>　　明日东归变名姓，五湖烟水觅何人。
<br>
<br>　　卷150_39  「酬灵彻公相招」刘长卿
<br>
<br>　　石涧泉声久不闻，独临长路雪纷纷。
<br>
<br>　　如今渐欲生黄发，愿脱头冠与白云。
<br>
<br>　　卷150_40  「赠崔九载华」刘长卿
<br>
<br>　　怜君一见一悲歌，岁岁无如老去何。
<br>
<br>　　白屋渐看秋草没，青云莫道故人多。
<br>
<br>　　卷150_41  「同崔载华赠日本聘使」刘长卿
<br>
<br>　　怜君异域朝周远，积水连天何处通。
<br>
<br>　　遥指来从初日外，始知更有扶桑东。
<br>
<br>　　卷150_42  「送建州陆使君」刘长卿
<br>
<br>　　汉庭初拜建安侯，天子临轩寄所忧。
<br>
<br>　　从此向南无限路，双旌已去水悠悠。
<br>
<br>　　卷150_43  「送秦侍御外甥张篆之福州谒鲍大夫秦侍御与大夫有旧」刘长卿
<br>
<br>　　万里闽中去渺然，孤舟水上入寒烟。
<br>
<br>　　辕门拜首儒衣弊，貌似牢之岂不怜。
<br>
<br>　　卷150_44  「闻奉迎皇太后使沈判官至，因有此作」刘长卿
<br>
<br>　　长乐宫人扫落花，君王正候五云车。
<br>
<br>　　万方臣妾同瞻望，疑在曾城阿母家。
<br>
<br>　　卷150_45  「送刘萱之道州谒崔大夫」刘长卿
<br>
<br>　　沅水悠悠湘水春，临歧南望一沾巾。
<br>
<br>　　信陵门下三千客，君到长沙见几人。
<br>
<br>　　卷150_46  「过郑山人所居」刘长卿
<br>
<br>　　寂寂孤莺啼杏园，寥寥一犬吠桃源。
<br>
<br>　　落花芳草无寻处，万壑千峰独闭门。
<br>
<br>　　卷150_47  「奉送贺若郎中贼退后之杭州」刘长卿
<br>
<br>　　江上初收战马尘，莺声柳色待行春。
<br>
<br>　　双旌谁道来何暮，万井如今有几人。
<br>
<br>　　卷150_48  「瓜洲驿重送梁郎中赴吉州」刘长卿
<br>
<br>　　渺渺云山去几重，依依独听广陵钟。
<br>
<br>　　明朝借问南来客，五马双旌何处逢。
<br>
<br>　　卷150_49  「奉使鄂渚至乌江道中作」刘长卿
<br>
<br>　　沧洲不复恋鱼竿，白发那堪戴铁冠。
<br>
<br>　　客路向南何处是，芦花千里雪漫漫。
<br>
<br>　　卷150_50  「新息道中作」刘长卿
<br>
<br>　　萧条独向汝南行，客路多逢汉骑营。
<br>
<br>　　古木苍苍离乱后，几家同住一孤城。
<br>
<br>　　卷150_51  「春日宴魏万成湘水亭」刘长卿
<br>
<br>　　何年家住此江滨，几度门前北渚春。
<br>
<br>　　白发乱生相顾老，黄莺自语岂知人。
<br>
<br>　　卷150_52  「重送道标上人」刘长卿
<br>
<br>　　衡阳千里去人稀，遥逐孤云入翠微。
<br>
<br>　　春草青青新覆地，深山无路若为归。
<br>
<br>　　卷150_53  「送李判官之润州行营」刘长卿
<br>
<br>　　万里辞家事鼓鼙，金陵驿路楚云西。
<br>
<br>　　江春不肯留归客，草色青青送马蹄。
<br>
<br>　　卷150_54  「将赴南巴，至馀干别李十二」刘长卿
<br>
<br>　　江上花催问礼人，鄱阳莺报越乡春。
<br>
<br>　　谁怜此别悲欢异，万里青山送逐臣。
<br>
<br>　　卷150_55  「时平后春日思归」刘长卿
<br>
<br>　　一尉何曾及布衣，时平却忆卧柴扉。
<br>
<br>　　故园柳色催南客，春水桃花待北归。
<br>
<br>　　卷150_56  「送陶十赴杭州摄掾」刘长卿
<br>
<br>　　莫叹江城一掾卑，沧洲未是阻心期。
<br>
<br>　　浙中山色千万状，门外潮声朝暮时。
<br>
<br>　　卷150_57  「使还七里濑上逢薛承规赴江西贬官」刘长卿
<br>
<br>　　迁客归人醉晚寒，孤舟暂泊子陵滩。
<br>
<br>　　怜君更去三千里，落日青山江上看。
<br>
<br>　　卷150_58  「使回赴苏州道中作」刘长卿
<br>
<br>　　春风何事远相催，路尽天涯始却回。
<br>
<br>　　万里无人空楚水，孤帆送客到鱼台。
<br>
<br>　　卷150_59  「昭阳曲」刘长卿
<br>
<br>　　昨夜承恩宿未央，罗衣犹带御衣香。
<br>
<br>　　芙蓉帐小云屏暗，杨柳风多水殿凉。
<br>
<br>　　卷150_60  「罪所留系，每夜闻长洲军笛声」刘长卿
<br>
<br>　　白日浮云闭不开，黄沙谁问冶长猜。
<br>
<br>　　只怜横笛关山月，知处愁人夜夜来。
<br>
<br>　　卷150_61  「赠微上人」刘长卿
<br>
<br>　　禅门来往翠微间，万里千峰在剡山。
<br>
<br>　　何时共到天台里，身与浮云处处闲。
<br>
<br>　　卷150_62  「东湖送朱逸人归」刘长卿
<br>
<br>　　山色湖光并在东，扁舟归去有樵风。
<br>
<br>　　莫道野人无外事，开田凿井白云中。
<br>
<br>　　卷150_63  「舟中送李十八（一作送僧）」刘长卿
<br>
<br>　　释子身心无有分，独将衣钵去人群。
<br>
<br>　　相思晚望西林寺，唯有钟声出白云。
<br>
<br>　　卷150_64  「送李穆归淮南」刘长卿
<br>
<br>　　扬州春草新年绿，未去先愁去不归。
<br>
<br>　　淮水问君来早晚，老人偏畏过芳菲。
<br>
<br>　　卷150_65  「晚春归山居题窗前竹（一作钱起：暮春归故山草堂诗）」刘长卿
<br>
<br>　　溪上残春黄鸟稀，辛夷花尽杏花飞。
<br>
<br>　　始怜幽竹山窗下，不改清阴待我归。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
