<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百九十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百九十四
<br>
<br>　　卷394_1  「南园」李贺
<br>
<br>　　方领蕙带折角巾，杜若已老兰苕春。南山削秀蓝玉合，
<br>
<br>　　小雨归去飞凉云。熟杏暖香梨叶老，草梢竹栅锁池痕。
<br>
<br>　　郑公乡老开酒尊，坐泛楚奏吟招魂。
<br>
<br>　　卷394_2  「假龙吟歌」李贺
<br>
<br>　　石轧铜杯，吟咏枯瘁。苍鹰摆血，白凤下肺。桂子自落，
<br>
<br>　　云弄车盖。木死沙崩恶G岛，阿母得仙今不老。
<br>
<br>　　中跳汰截清涎，隈嘉运埋金爪。崖蹬苍苔吊石发，
<br>
<br>　　江君掩帐oY折。莲花去国一千年，雨后闻腥犹带铁。
<br>
<br>　　卷394_3  「感讽六首」李贺
<br>
<br>　　人间春荡荡，帐暖香扬扬。飞光染幽红，夸娇来洞房。
<br>
<br>　　舞席泥金蛇，桐竹罗花床。眼逐春瞑醉，粉随泪色黄。
<br>
<br>　　王子下马来，曲沼鸣鸳鸯。焉知肠车转，一夕巡九方。
<br>
<br>　　苦风吹朔寒，沙惊秦木折。舞影逐空天，画鼓馀清节。
<br>
<br>　　蜀书秋信断，黑水朝波咽。娇魂从回风，死处悬乡月。
<br>
<br>　　杂杂胡马尘，森森边士戟。天教胡马战，晓云皆血色。
<br>
<br>　　妇人携汉卒，箭囊巾帼。不惭金印重，踉跄腰K力。
<br>
<br>　　恂恂乡门老，昨夜试锋镝。走马遣书勋，谁能分粉墨。
<br>
<br>　　青门放弹去，马色连空郊。何年帝家物，玉装鞍上摇。
<br>
<br>　　去去走犬归，来来坐烹羔。千金不了馔，C肉称盘臊。
<br>
<br>　　试问谁家子，乃老能佩刀。西山白盖下，贤俊寒萧萧。
<br>
<br>　　晓菊泫寒露，似悲团扇风。秋凉经汉殿，班子泣衰红。
<br>
<br>　　本无辞辇意，岂见入空宫。腰w珠断，灰蝶生阴松。
<br>
<br>　　蝶飞红粉台，柳扫吹笙道。十日悬户庭，九秋无衰草。
<br>
<br>　　调歌送风转，杯池白鱼小。水宴截香腴，菱科映青罩。
<br>
<br>　　zv蒙梨花满，春昏弄长啸。唯愁苦花落，不悟世衰到。
<br>
<br>　　抚旧唯销魂，南山坐悲峭。
<br>
<br>　　卷394_1  「莫愁曲」李贺
<br>
<br>　　草生龙坡下，鸦噪城堞头。何人此城里，城角栽石榴。
<br>
<br>　　青丝系五马，黄金络双牛。白鱼驾莲船，夜作十里游。
<br>
<br>　　归来无人识，暗上沈香楼。罗床倚瑶瑟，残月倾帘钩。
<br>
<br>　　今日槿花落，明朝桐树秋。莫负平生意，何名何莫愁。
<br>
<br>　　卷394_2  「夜来乐」李贺
<br>
<br>　　红罗复帐金流苏，华灯九枝悬鲤鱼。丽人映月开铜铺，
<br>
<br>　　春水滴酒猩猩沽。重一箧，香十株，赤金瓜子兼杂麸。
<br>
<br>　　五丝封青凫，阿侯此笑千万馀。南轩汉转帘影疏，
<br>
<br>　　桐林哑哑挟子乌。剑崖鞭节青石珠，白m吹湍凝霜须。
<br>
<br>　　漏长送承明庐，倡楼嵯峨明月孤。新客下马故客去，
<br>
<br>　　绿蝉秀黛重拂梳。
<br>
<br>　　卷394_3  「嘲雪」李贺
<br>
<br>　　昨日发葱岭，今朝下兰渚。喜从千里来，乱笑含春语。
<br>
<br>　　龙沙湿汉旗，凤扇迎秦素。久别辽城鹤，毛衣已应故。
<br>
<br>　　卷394_4  「春怀引」李贺
<br>
<br>　　芳蹊密影成花洞，柳结浓烟花带重。蟾蜍碾玉挂明弓，
<br>
<br>　　捍拨装金打仙凤。宝枕垂云选春梦，钿合碧寒龙脑冻。
<br>
<br>　　阿侯系锦觅周郎，凭仗东风好相送。
<br>
<br>　　卷394_5  「白虎行」李贺
<br>
<br>　　火乌日暗崩腾云，秦皇虎视苍生群。烧书灭国无暇日，
<br>
<br>　　铸剑佩i惟将军。玉坛设醮思冲天，一世二世当万年。
<br>
<br>　　烧丹未得不死药，舟海上寻神仙。鲸鱼张鬣海波沸，
<br>
<br>　　耕人半作征人鬼。雄豪气猛如焰烟，无人为决天河水。
<br>
<br>　　谁最苦兮谁最苦，报人义士深相许。渐离击筑荆卿歌，
<br>
<br>　　荆卿把酒燕丹语。剑如霜兮胆如铁，出燕城兮望秦月。
<br>
<br>　　天授秦封祚未移，衮龙衣点荆卿血。朱旗卓地白虎死，
<br>
<br>　　汉皇知是真天子。
<br>
<br>　　卷394_6  「有所思」李贺
<br>
<br>　　去年陌上歌离曲，今日君书远游蜀。帘外花开二月风，
<br>
<br>　　台前泪滴千行竹。琴心与妾肠，此夜断还续。
<br>
<br>　　想君白马悬雕弓，世间何处无春风。君心未肯镇如石，
<br>
<br>　　妾颜不久如花红。夜残高碧横长河，河上无梁空白波。
<br>
<br>　　西风未起悲龙梭，年年织素攒双蛾。江山迢递无休绝，
<br>
<br>　　泪眼看灯乍明灭。自从孤馆深锁窗，桂花几度圆还缺。
<br>
<br>　　鸦鸦向晓鸣森木，风过池塘响丛玉。白日萧条梦不成，
<br>
<br>　　桥南更问仙人卜。
<br>
<br>　　卷394_7  「啁少年」李贺
<br>
<br>　　青骢马肥金鞍光，龙脑入缕罗衫香。美人狭坐飞琼觞，
<br>
<br>　　贫人唤云天上郎。别起高楼临碧筱，丝曳红鳞出深沼。
<br>
<br>　　有时半醉百花前，背把金丸落飞鸟。自说生来未为客，
<br>
<br>　　一身美妾过三百。岂知钡刂置缂遥官税频催勿人织。
<br>
<br>　　长得积玉夸豪毅，每揖闲人多意气。生来不读半行书，
<br>
<br>　　只把黄金买身贵。少年安得长少年，海波尚变为桑田。
<br>
<br>　　荣枯递传急如箭，天公不肯于公偏。莫道韶华镇长在，
<br>
<br>　　发白面皱专相待。
<br>
<br>　　卷394_8  「高平县东私路」李贺
<br>
<br>　　侵侵槲叶香，木花滞寒雨。今夕山上秋，永谢无人处。
<br>
<br>　　石G远荒涩，棠实悬辛苦。古者定幽寻，呼君作私路。
<br>
<br>　　卷394_9  「神仙曲」李贺
<br>
<br>　　碧峰海面藏灵书，上帝拣作神仙居。清明笑语闻空虚，
<br>
<br>　　斗乘巨浪骑鲸鱼。春罗书字邀王母，共宴红楼最深处。
<br>
<br>　　鹤羽冲风过海迟，不如却使青龙去。犹疑王母不相许，
<br>
<br>　　垂露娃鬟更传语。
<br>
<br>　　卷394_10  「龙夜吟」李贺
<br>
<br>　　卷发胡儿眼睛绿，高楼夜静吹横竹。一声似向天上来，
<br>
<br>　　月下美人望乡哭。直排七点星藏指，暗合清风调宫徵。
<br>
<br>　　蜀道秋深云满林，湘江半夜龙惊起。玉堂美人边塞情，
<br>
<br>　　碧窗皓月愁中听。寒砧能捣百尺练，粉泪凝珠滴红线。
<br>
<br>　　胡儿莫作陇头吟，隔窗暗结愁人心。
<br>
<br>　　卷394_11  「昆仑使者」李贺
<br>
<br>　　昆仑使者无消息，茂陵烟树生愁色。金盘玉露自淋漓，
<br>
<br>　　元气茫茫收不得。麒麟背上石文裂，虬龙鳞下红枝折。
<br>
<br>　　何处偏伤万国心，中天夜久高明月。
<br>
<br>　　卷394_12  「汉唐姬饮酒歌」李贺
<br>
<br>　　御服沾霜露，天衢长蓁棘。金隐秋尘姿，无人为带饰。
<br>
<br>　　玉堂歌声寝，芳林烟树隔。云阳台上歌，鬼哭复何益。
<br>
<br>　　铁剑常光光，至凶威屡逼。强枭噬母心，奔厉索人魄。
<br>
<br>　　相看两相泣，泪下如波激。宁用清酒为，欲作黄泉客。
<br>
<br>　　不说玉山颓，且无饮中色。勉从天帝诉，天上寡沈厄。
<br>
<br>　　无处张帷，如何望松柏。妾身昼团团，君魂夜寂寂。
<br>
<br>　　蛾眉自觉长，颈粉谁怜白。矜持昭阳意，不肯看南陌。
<br>
<br>　　卷394_13  「听颖师琴歌」李贺
<br>
<br>　　别浦云归桂花渚，蜀国弦中双凤语。芙蓉叶落秋鸾离，
<br>
<br>　　越王夜起游天姥。暗清臣敲水玉，渡海蛾眉牵白鹿。
<br>
<br>　　谁看挟剑赴长桥，谁看浸发题春竹。竺僧前立当吾门，
<br>
<br>　　梵宫真相眉棱尊。古琴大轸长八尺，峄阳老树非桐孙。
<br>
<br>　　凉馆闻弦惊病客，药囊暂别龙须席。请歌直请卿相歌，
<br>
<br>　　奉礼官卑复何益。
<br>
<br>　　卷394_14  「谣俗」李贺
<br>
<br>　　上林胡蝶小，试伴汉家君。飞向南城去，误落石榴裙。
<br>
<br>　　脉脉花满树，QQ燕绕云。出门不识路，羞问陌头人。
<br>
<br>　　卷394_15  「静女春曙曲」李贺
<br>
<br>　　嫩叶怜芳抱新蕊，泣露枝枝滴夭泪。粉窗香咽颓晓云，
<br>
<br>　　锦堆花密藏春睡。恋屏孔雀摇金尾，莺舌分明呼婢子。
<br>
<br>　　冰洞寒龙半匣水，一只商鸾逐烟起。
<br>
<br>　　卷394_16  「少年乐」李贺
<br>
<br>　　芳草落花如锦地，二十长游醉乡里。红缨不动白马骄，
<br>
<br>　　垂柳金丝香拂水。吴娥未笑花不开，绿鬓耸堕兰云起。
<br>
<br>　　陆郎倚醉牵罗袂，夺得宝钗金翡翠。
<br>
<br>　　卷394_17  「句」李贺
<br>
<br>　　不见山巅树，摧杌下为薪。日睹井中泥，上出作埃尘。
<br>
<br>　　（《箜篌谣》。一作岂甘井中泥，时至出作尘。）
<br>
<br>　　情知一丘趣，不谢千里印。
<br>
<br>　　倚剑登高台，悠悠送春目。（以上并见《海录碎事》。）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
