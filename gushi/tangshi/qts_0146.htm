<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百四十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百四十六
<br>
<br>　　卷146_1  「古塞下曲」陶翰
<br>
<br>　　进军飞狐北，穷寇势将变。日落沙尘昏，背河更一战。
<br>
<br>　　H马黄金勒，雕弓白羽箭。射杀左贤王，归奏未央殿。
<br>
<br>　　欲言塞下事，天子不召见。东出咸阳门，哀哀泪如霰。
<br>
<br>　　卷146_2  「燕歌行」陶翰
<br>
<br>　　请君留楚调，听我吟燕歌。家在辽水头，边风意气多。
<br>
<br>　　出身为汉将，正值戎未和。雪中凌天山，冰上渡交河。
<br>
<br>　　大小百馀战，封侯竟蹉跎。归来灞陵下，故旧无相过。
<br>
<br>　　雄剑委尘匣，空门垂雀罗。玉簪还赵女，宝瑟付齐娥。
<br>
<br>　　昔日不为乐，时哉今奈何。
<br>
<br>　　卷146_3  「望太华赠卢司仓」陶翰
<br>
<br>　　行吏到西华，乃观三峰壮。削成元气中，杰出天河上。
<br>
<br>　　如有飞动色，不知青冥状。巨灵安在哉，厥迹犹可望。
<br>
<br>　　方此顾行旅，末由饬仙装。葱茏记星坛，明灭数云嶂。
<br>
<br>　　良友垂真契，宿心所微尚。敢投归山吟，霞径一相访。
<br>
<br>　　卷146_4  「赠郑员外」陶翰
<br>
<br>　　骢马拂绣裳，按兵辽水阳。西分雁门骑，北逐楼烦王。
<br>
<br>　　闻道五军集，相邀百战场。风沙暗天起，虏骑森已行。
<br>
<br>　　儒服揖诸将，雄谋吞大荒。金门来见谒，朱绂生辉光。
<br>
<br>　　数年侍御史，稍迁尚书郎。人生志气立，所贵功业昌。
<br>
<br>　　何必守章句，终年事铅黄。同时献赋客，尚在东陵傍。
<br>
<br>　　卷146_5  「赠房侍御（时房公在新安）」陶翰
<br>
<br>　　志士固不羁，与道常周旋。进则天下仰，已之能晏然。
<br>
<br>　　褐衣东府召，执简南台先。雄义每特立，犯颜岂图全。
<br>
<br>　　谪居东南远，逸气吟芳荃。适会寥廓趣，清波更夤缘。
<br>
<br>　　扁舟入五湖，发缆洞庭前。浩荡临海曲，迢遥济江肌
<br>
<br>　　征奇忽忘返，遇兴将弥年。乃悟范生智，足明渔父贤。
<br>
<br>　　郡临新安渚，佳赏此城偏。日夕对层岫，云霞映晴川。
<br>
<br>　　闲居恋秋色，偃卧含贞坚。倚伏聊自化，行藏互推迁。
<br>
<br>　　君其振羽翮，岁晏将冲天。
<br>
<br>　　卷146_6  「晚出伊阙寄河南裴中丞」陶翰
<br>
<br>　　退无偃息资，进无当代策。冉冉时将暮，坐为周南客。
<br>
<br>　　前登阙塞门，永眺伊城陌。长川黯已空，千里寒气白。
<br>
<br>　　家本渭水西，异日同所适。秉志师禽尚，微言祖庄易。
<br>
<br>　　一辞林壑间，共系风尘役。交朋忽先进，天道何纷剧。
<br>
<br>　　岂念嘉遁时，依依偶沮溺。
<br>
<br>　　卷146_7  「送朱大出关」陶翰
<br>
<br>　　楚客西上书，十年不得意。平生相知者，晚节心各异。
<br>
<br>　　长揖五侯门，拂衣谢中贵。丈夫多别离，各有四方事。
<br>
<br>　　拔剑因高歌，萧萧北风至。故人有斗酒，是夜共君醉。
<br>
<br>　　努力强加餐，当年莫相弃。
<br>
<br>　　卷146_8  「宿天竺寺」陶翰
<br>
<br>　　松柏乱岩口，山西微径通。天开一峰见，宫阙生虚空。
<br>
<br>　　正殿倚霞壁，千楼标石丛。夜来猿鸟静，钟梵响云中。
<br>
<br>　　岑翠映湖月，泉声乱溪风。心超诸境外，了与悬解同。
<br>
<br>　　明发唯改视，朝日长崖东。湖色浓荡漾，海光渐与。
<br>
<br>　　葛仙迹尚在，许氏道犹崇。独往古来事，幽怀期二公。
<br>
<br>　　卷146_9  「出萧关怀古」陶翰
<br>
<br>　　驱马击长剑，行役至萧关。悠悠五原上，永眺关河前。
<br>
<br>　　北虏三十万，此中常控弦。秦城亘宇宙，汉帝理旌旃。
<br>
<br>　　刁斗鸣不息，羽书日夜传。五军计莫就，三策议空全。
<br>
<br>　　大漠横万里，萧条绝人烟。孤城当瀚海，落日照祁连。
<br>
<br>　　怆矣苦寒奏，怀哉式微篇。更悲秦楼月，夜夜出胡天。
<br>
<br>　　卷146_10  「南楚怀古」陶翰
<br>
<br>　　南国久芜漫，我来空郁陶。君看章华宫，处处生黄蒿。
<br>
<br>　　但见陵与谷，岂知贤与豪。精魂托古木，宝玉捐江皋。
<br>
<br>　　倚棹下晴景，回舟随晚涛。碧云暮寥落，湖上秋天高。
<br>
<br>　　往事那堪问，此心徒自劳。独馀湘水上，千载闻离骚。
<br>
<br>　　卷146_11  「经杀子谷」陶翰
<br>
<br>　　扶苏秦帝子，举代称其贤。百万犹在握，可争天下权。
<br>
<br>　　束身就一剑，壮志皆弃捐。塞下有遗迹，千龄人共传。
<br>
<br>　　疏芜尽荒草，寂历空寒烟。到此尽垂泪，非我独潸然。
<br>
<br>　　卷146_12  「早过临淮」陶翰
<br>
<br>　　夜来三渚风，晨过临淮岛。湖中海气白，城上楚云早。
<br>
<br>　　鳞鳞鱼浦帆，漭漭芦洲草。川路日浩荡，┭尚娜绲贰
<br>
<br>　　且言任倚伏，何暇念枯槁。范子名屡移，蘧公志常保。
<br>
<br>　　古人去已久，此理今难道。
<br>
<br>　　卷146_13  「乘潮至渔浦作」陶翰
<br>
<br>　　舣棹乘早潮，潮来如风雨。樟台忽已隐，界峰莫及睹。
<br>
<br>　　崩腾心为失，浩荡目无主。YcI浪始闻，漾漾入鱼浦。
<br>
<br>　　云景共澄霁，江山相吞吐。伟哉造化工，此事从终古。
<br>
<br>　　流沫诚足诫，商歌调易若。颇因忠信全，客心犹栩栩。
<br>
<br>　　卷146_14  「秋山夕兴」陶翰
<br>
<br>　　山月松筱下，月明山景鲜。聊为高秋酌，复此清夜弦。
<br>
<br>　　晤语方获志，栖心亦弥年。尚言兴未逸，更理逍遥篇。
<br>
<br>　　卷146_15  「送集贤学士伊阙史少府敕放归江东觐省（一作綦毋潜诗）」陶翰
<br>
<br>　　墨客钟张侣，材高吴越珍。千门来谒帝，驷马去荣亲。
<br>
<br>　　吏邑沿清洛，乡山指白O.归期应不远，当及未央春。
<br>
<br>　　卷146_16  「送金卿归新罗」陶翰
<br>
<br>　　奉义朝中国，殊恩及远臣。乡心遥渡海，客路再经春。
<br>
<br>　　落日谁同望，孤舟独可亲。拂波衔木鸟，偶宿泣珠人。
<br>
<br>　　礼乐夷风变，衣冠汉制新。青云已干吕，知汝重来宾。
<br>
<br>　　卷146_17  「柳陌听早莺」陶翰
<br>
<br>　　忽来枝上啭，还似谷中声。乍使香闺静，偏伤远客情。
<br>
<br>　　间关难辨处，断续若频惊。玉勒留将久，青楼梦不成。
<br>
<br>　　千门候晓发，万井报春生。徒有知音赏，惭非皋鹤鸣。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
