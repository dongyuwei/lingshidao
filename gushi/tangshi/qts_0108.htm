<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百零八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百零八
<br>
<br>　　卷108_1  「奉和圣制送张说上集贤学士赐宴（赋得私字）」李元
<br>
<br>　　硕儒延凤沼，金马被鸿私。馔玉趋丹禁，笺花降紫墀。
<br>
<br>　　衔恩倾旨酒，鼓舞咏康时。暂觏群书缉，逾昭盛业丕。
<br>
<br>　　接筵欣有命，搦管愧无词。自惊一何幸，太阳还及葵。
<br>
<br>　　卷108_2  「绿墀怨」李元
<br>
<br>　　征马噪金珂，嫖姚向北河。绿苔行迹少，红粉泪痕多。
<br>
<br>　　宝屋粘花絮，银筝覆网罗。别君如昨日，青海雁频过。
<br>
<br>　　卷108_3  「相思怨」李元
<br>
<br>　　望月思氛氲，朱衾懒更熏。春生翡翠帐，花点石榴裙。
<br>
<br>　　燕语时惊妾，莺啼转忆君。交河一万里，仍隔数重云。
<br>
<br>　　卷108_4  「奉和圣制送张说上集贤学士赐宴（赋得升字）」裴y
<br>
<br>　　问道图书盛，尊儒礼教兴。石渠因学广，金殿为贤升。
<br>
<br>　　日月恩光照，风云宠命膺。谋谟言可范，舟楫事斯凭。
<br>
<br>　　宴喜明时洽，光辉湛露凝。大哉尧作主，天下颂歌称。
<br>
<br>　　卷108_5  「奉和御制旋师喜捷」裴y
<br>
<br>　　殊类骄无长，王师示有征。中军才受律，妖寇已亡精。
<br>
<br>　　斩虏还遮塞，绥降更筑城。从来攻必克，天策振奇兵。
<br>
<br>　　卷108_6  「奉和御制平胡」裴y
<br>
<br>　　玄漠圣恩通，由来书轨同。忽闻窥月满，相聚寇云中。
<br>
<br>　　庙略占黄气，神兵出绛宫。将军行逐虏，使者亦和戎。
<br>
<br>　　一举M灭，再麾沙漠空。直将威禁暴，非用武为雄。
<br>
<br>　　饮至明军礼，酬勋锡武功。干戈还载戢，文德在唐风。
<br>
<br>　　卷108_7  「奉和圣制龙池篇（第十章）」裴y
<br>
<br>　　乾坤启圣吐龙泉，泉水年年胜一年。始看鱼跃方成海，
<br>
<br>　　即睹飞龙利在天。洲渚遥将银汉接，楼台直与紫微连。
<br>
<br>　　休气荣光恒不散，悬知此地是神仙。
<br>
<br>　　卷108_8  「奉和圣制送张说上集贤学士赐宴（赋得宾字）」刘升
<br>
<br>　　图书应明主，策府宴嘉宾。台曜临东壁，乾光自北辰。
<br>
<br>　　网罗穷象系，述作究天人。圣酒千钟洽，仙厨百味陈。
<br>
<br>　　成山徒可仰，涉海讵知津。幸逢文教盛，还睹颂声新。
<br>
<br>　　卷108_9  「奉和圣制送张说上集贤学士赐宴（赋得登字）」萧嵩
<br>
<br>　　帝曰简才能，旌贤在股肱。文章礼一变，礼乐道逾弘。
<br>
<br>　　芸阁英华入，宾门g鹭登。恩筵过所望，圣泽实超恒。
<br>
<br>　　夏叶开红药，馀花发紫藤。微臣亦何幸，叨此预文朋。
<br>
<br>　　卷108_10  「奉和御制左丞相说右丞相Z太子少傅乾曜同日上官…赐诗」萧嵩
<br>
<br>　　审官思共理，多士属惟唐。历选台庭旧，来熙帝业昌。
<br>
<br>　　入朝师百辟，论道协三光。垂拱咨元老，亲贤辅少阳。
<br>
<br>　　登庸崇礼送，宠德耀宸章。御酒飞觞洽，仙闱雅乐张。
<br>
<br>　　荷恩思有报，陈力愧无良。愿罄公忠节，同心奉我皇。
<br>
<br>　　卷108_11  「奉和圣制送张说上集贤学士赐宴（赋得西字）」韦抗
<br>
<br>　　广庭临璧沼，多士侍金闺。英宰文儒叶，明君日月齐。
<br>
<br>　　集贤光首拜，改殿发新题。早夏初移律，馀花尚拂溪。
<br>
<br>　　壶觞接云上，经术引关西。圣德鸿名远，将陪玉检泥。
<br>
<br>　　卷108_12  「奉和圣制送张说上集贤学士赐宴（赋得催字）」李
<br>
<br>　　偃武尧风接，崇文汉道恢。集贤更内殿，清选自中台。
<br>
<br>　　佐命留侯业，词华博物才。天厨千品降，御酒百壶催。
<br>
<br>　　g鹭方成列，神仙喜暂陪。复欣同拜首，叨此颂良哉。
<br>
<br>　　卷108_13  「奉和圣制送张说上集贤学士赐宴（赋得华字）」韦述
<br>
<br>　　修文中禁启，改字令名加。台座征人杰，书坊应国华。
<br>
<br>　　赋诗开广宴，赐酒酌流霞。云散明金阙，池开照玉沙。
<br>
<br>　　掖垣留宿鸟，温树落馀花。谬此天光及，衔恩醉日斜。
<br>
<br>　　卷108_14  「晚渡伊水」韦述
<br>
<br>　　悠悠涉伊水，伊水清见石。是时春向深，两岸草如积。
<br>
<br>　　迢递望洲屿，逶迤亘津陌。新树落疏红，遥原上深碧。
<br>
<br>　　回瞻洛阳苑，遽有长山隔。烟雾犹辨家，风尘已为客。
<br>
<br>　　登陟多异趣，往来见行役。云起早已昏，鸟飞日将夕。
<br>
<br>　　光阴逝不借，超然慕畴昔。远游亦何为，归来存竹帛。
<br>
<br>　　卷108_15  「春日山庄」韦述
<br>
<br>　　初岁开韶月，田家喜载阳。晚晴摇水态，迟景荡山光。
<br>
<br>　　浦净渔舟远，花飞樵路香。自然成野趣，都使俗情忘。
<br>
<br>　　卷108_16  「广陵送别宋员外佐越郑舍人还京（一作张谔诗）」韦述
<br>
<br>　　朱绂临秦望，皇华赴洛桥。文章南渡越，书奏北归朝。
<br>
<br>　　树入江云尽，城衔海月遥。秋风将客思，川上晚萧萧。
<br>
<br>　　卷108_17  「奉和圣制送张说上集贤学士赐宴（赋得今字）」陆坚
<br>
<br>　　圣主崇文教，层霄降德音。尊贤泽既厚，式宴宠逾深。
<br>
<br>　　复有夔龙相，良哉简帝心。得人惟迈昔，多士谅推今。
<br>
<br>　　书殿荣光满，儒门喜气临。顾惟诚滥吹，徒此接衣簪。
<br>
<br>　　卷108_18  「句」陆坚
<br>
<br>　　风移覃土宇，云上浃群臣。（千秋节应制，《海录碎事》）
<br>
<br>　　卷108_19  「奉和圣制送张说上集贤学士赐宴（赋得回字）」程行谌
<br>
<br>　　圣主崇文化，锵锵得盛才。相因归梦立，殿以集贤开。
<br>
<br>　　象系微言阐，诗书至道该。尧尊承帝泽，禹膳自天来。
<br>
<br>　　礼洽欢逾长，风恬暑更回。国朝将舜颂，同是一康哉。
<br>
<br>　　卷108_20  「奉和圣制送张说上集贤学士赐宴（赋得风字）」褚L
<br>
<br>　　讲习延东观，趋陪盛北宫。惟师恢帝则，敷教叶天工。
<br>
<br>　　宣室恩尝异，金华礼更崇。洞门清永日，华绶接微风。
<br>
<br>　　S降尧厨翠，榴开舜酒红。文思光万宇，高议待升中。
<br>
<br>　　卷108_21  「奉和御制左丞相说右丞相Z太子少傅乾曜同日上官…赐诗」裴光庭
<br>
<br>　　乐贤闻往诰，褒德偶兹辰。端揆升元老，师谋择累仁。
<br>
<br>　　紫庭崇让毕，粉署礼容陈。既荷恩荣旧，俱承宠命新。
<br>
<br>　　天文悬瑞色，圣酒泛华茵。杂e喧箫鼓，欢娱洽|绅。
<br>
<br>　　掖垣招近侍，虚薄厕清尘。共保坚贞节，常期雨露均。
<br>
<br>　　卷108_22  「奉和圣制左丞相说右丞相Z太子少傅乾曜同…宴都堂赐诗」宇文融
<br>
<br>　　申甫生周日，宣慈举舜年。何如偶昌运，比德迈前贤。
<br>
<br>　　宠获元良密，荣瞻端揆迁。职优三事老，位在百僚先。
<br>
<br>　　北极回宸渥，南宫饰御筵。飞文瑶札降，赐酒玉杯传。
<br>
<br>　　谬列台衡重，俱承雨露偏。誓将同竭力，相与郊尘涓。
<br>
<br>　　卷108_23  「奉和圣制同二相已下群官乐游园宴」崔沔
<br>
<br>　　五日T才毕，千年乐未央。复承天所赐，终宴国之阳。
<br>
<br>　　地胜春逾好，恩深乐更张。落花飞广座，垂柳拂行觞。
<br>
<br>　　庶尹陪三史，诸侯具万方。酒酣同\跃，歌舞咏时康。
<br>
<br>　　卷108_24  「奉和圣制同二相已下群臣乐游园宴」崔尚
<br>
<br>　　春日照长安，皇恩宠庶官。合钱承罢宴，赐帛复追欢。
<br>
<br>　　供帐凭高列，城池入迥宽。花催相国醉，鸟和乐人弹。
<br>
<br>　　北阙云中见，南山树杪看。乐游宜缔赏，舞咏惜将阑。
<br>
<br>　　卷108_25  「奉和圣制同二相以下群官乐游园宴」胡皓
<br>
<br>　　五T终宴集，三锡又欢娱。仙阜崇高异，神州眺览殊。
<br>
<br>　　南山临皓雪，北阙对明珠。广座g鸿满，昌庭驷马趋。
<br>
<br>　　绮罗含草树，丝竹吐郊衢。衔杯不能罢，歌舞乐唐虞。
<br>
<br>　　卷108_26  「奉和圣制送张尚书巡边」胡皓
<br>
<br>　　燕公为汉将，武德奉文思。利用经戎莽，英图叶圣诒。
<br>
<br>　　塞沙制长策，穷石卷摇旗。万里要相贺，三边又在兹。
<br>
<br>　　棱威方逐逐，谈笑坐怡怡。宠饯纷郊道，充厨竭御司。
<br>
<br>　　尝醪企行迈，听乐罢涟。衮旒垂翰墨，缨蕤迭赋诗。
<br>
<br>　　金山无积阻，玉树有华滋。请迨炎风暮，归旌候此时。
<br>
<br>　　卷108_27  「和宋之问寒食题临江驿」胡皓
<br>
<br>　　闻道山阴会，仍为火忌辰。途中甘弃日，江上苦伤春。
<br>
<br>　　流水翻催泪，寒灰更伴人。丹心终不改，白发为谁新。
<br>
<br>　　卷108_28  「出峡」胡皓
<br>
<br>　　巴东三峡尽，旷望九江开。楚塞云中出，荆门水上来。
<br>
<br>　　鱼龙潜啸雨，凫雁动成雷。南国秋风晚，客思几悠哉。
<br>
<br>　　卷108_29  「同蔡孚起居咏鹦鹉（一作裴y诗）」胡皓
<br>
<br>　　鹦鹉殊姿致，鸾皇得比肩。常寻金殿里，每话玉阶前。
<br>
<br>　　贾谊才方达，扬雄老未迁。能言既有地，何惜为闻天。
<br>
<br>　　卷108_30  「大漠行」胡皓
<br>
<br>　　单于犯蓟迹虏骑略萧边。南山木叶飞下地，
<br>
<br>　　北海蓬根乱上天。科斗连营太原道，鱼丽合阵武威川。
<br>
<br>　　三军遥倚伏，万里相驰逐。旌旆悠悠静潮源，
<br>
<br>　　鼙鼓喧喧动卢谷。穷徼出幽陵，吁嗟倦寝兴。
<br>
<br>　　马蹄冻溜石，胡毳暖生冰。云沙泱漭天光闭，
<br>
<br>　　河塞阴沉海色凝。崆峒北国谁能托，萧索边心常不乐。
<br>
<br>　　近见行人畏白龙，遥闻公主愁黄鹤。阳春半，岐路间；
<br>
<br>　　瑶台苑，玉门关。百花芳树红将歇，二月兰皋绿未还。
<br>
<br>　　阵云不散鱼龙水，雨雪犹飞鸿鹄山。山嶂绵连那可极，
<br>
<br>　　路远辛勤梦颜色。北堂萱草不寄来，东园桃李长相忆。
<br>
<br>　　汉将纷纭攻战盈，胡寇萧条幽朔清。韩昌拜节偏知送，
<br>
<br>　　郑吉驱旌坐见迎。火绝烟沉左西极，谷静山空右北平。
<br>
<br>　　但得将军能百胜，不须天子筑长城。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
