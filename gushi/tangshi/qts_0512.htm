<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百一十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百一十二
<br>
<br>　　卷512_1  「答李昌期」杨洵美
<br>
<br>　　三山载群仙，峨峨咸浪中。云衣剪不得，此路安可从。
<br>
<br>　　我生亦何事，出门如飞蓬。白日又黄昏，所悲瑶草空。
<br>
<br>　　虫声故乡梦，枕上禾黍风。吾道如未丧，天运何时通。
<br>
<br>　　卷512_2  「宫词」长孙翱
<br>
<br>　　一道甘泉接御沟，上皇行处不曾秋。
<br>
<br>　　谁言水是无情物，也到宫前咽不流。
<br>
<br>　　卷512_3  「和于中丞登越王楼见寄」卢求
<br>
<br>　　高情推谢守，善政属绵州。未落紫泥诏，闲登白雪楼。
<br>
<br>　　晴江如送日，寒岭镇迎秋。满壁朝天士，唯予不系舟。
<br>
<br>　　卷512_4  「雨」欧阳衮
<br>
<br>　　细雨弄春阴，馀寒入昼深。山姿轻薄雾，烟色澹幽林。
<br>
<br>　　鹿践莓苔滑，鱼牵水荇沈。怀情方未已，清酒漫须斟。
<br>
<br>　　卷512_5  「田家」欧阳衮
<br>
<br>　　黯黯日将夕，牛羊村外来。岩阿青气发，篱落杏花开。
<br>
<br>　　草木应初感，If亦已催。晚间春作好，行乐不须猜。
<br>
<br>　　卷512_6  「神光寺」欧阳衮
<br>
<br>　　香刹悬青磴，飞楼界碧空。石门栖怖鸽，慈塔绕归鸿。
<br>
<br>　　有法将心镜，无名属性通。从来乐幽寂，寻觅未能穷。
<br>
<br>　　卷512_7  「和项斯游头陀寺上方」欧阳衮
<br>
<br>　　步入桃源里，晴花更满枝。峰回山意旷，林杳竹光迟。
<br>
<br>　　远寺寻龙藏，名香发雁池。间能将远语，况及上阳时。
<br>
<br>　　卷512_8  「秦原道中」欧阳衮
<br>
<br>　　分险架长澜，斜梁控夕峦。宿云依岭断，初月入江寒。
<br>
<br>　　缁化秦裘敝，尘惊汉策残。无言倦行旅，遥路属时难。
<br>
<br>　　卷512_9  「月峰寺忆理公」欧阳衮
<br>
<br>　　共来江海上，清论一宵同。禅榻浑依旧，心期浩已空。
<br>
<br>　　惊春花落树，闻梵涧摇风。二谛欣咨启，还应梦寐通。
<br>
<br>　　卷512_10  「寄陈去疾进士」欧阳衮
<br>
<br>　　放迹疑辞垢，栖心亦道门。玄言萝幌馥，诗思竹炉温。
<br>
<br>　　解带摇花落，弹琴散鸟喧。江山兹夕意，唯有素交存。
<br>
<br>　　卷512_11  「听郢客歌阳春白雪」欧阳衮
<br>
<br>　　寂听郢中人，高歌已绝伦。临风飘白雪，向日奏阳春。
<br>
<br>　　调雅偏盈耳，声长杳入神。连连贯珠并，袅袅遏云频。
<br>
<br>　　度曲知难和，凝情想任真。周郎如赏羡，莫使滞芳晨。
<br>
<br>　　卷512_12  「南涧寺」欧阳衮
<br>
<br>　　春寺无人乱鸟啼，藤萝阴磴野僧迷。云藏古壁遗龙象，
<br>
<br>　　草没香台抱鹿。松籁泠泠疑梵呗，柳烟历历见招提。
<br>
<br>　　为耽寂乐亲禅侣，莫怪闲行费马蹄。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
