<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一十五
<br>
<br>　　卷15_1  「郊庙歌辞。让皇帝庙乐章。迎神」李舒
<br>
<br>　　皇矣天宗，德先王季。因心则友，克让以位。
<br>
<br>　　爰命有司，式遵前志。神其降灵，昭飨祀事。
<br>
<br>　　卷15_2  「郊庙歌辞。让皇帝庙乐章。奠币」李舒
<br>
<br>　　惟帝时若，去而上仙。祀用商舞，乐备宫悬。
<br>
<br>　　白璧加荐，玄c告虔。子孙拜后，承兹吉蠲。
<br>
<br>　　卷15_3  「郊庙歌辞。让皇帝庙乐章。迎俎」李舒
<br>
<br>　　祀盛体荐，礼协粢盛。方周假庙，用鲁纯牲。
<br>
<br>　　捧彻祗敬，击拊和鸣。受归胙，既戒而平。
<br>
<br>　　卷15_4  「郊庙歌辞。让皇帝庙乐章。酌献」李舒
<br>
<br>　　八音具举，三寿既盥。洁兹宗彝，瑟彼圭瓒。
<br>
<br>　　兰肴重错，椒醑飘散。降胙维城，永为藩翰。
<br>
<br>　　卷15_5  「郊庙歌辞。让皇帝庙乐章。亚献终献」李舒
<br>
<br>　　秩礼有序，和音既同。九仪不忒，三揖将终。
<br>
<br>　　孝感藩后，相维辟公。四时之典，永永无穷。
<br>
<br>　　卷15_6  「郊庙歌辞。让皇帝庙乐章。送神」李舒
<br>
<br>　　奠献已事，昏昕载分。风摇雨散，灵卫s。
<br>
<br>　　龙驾帝服，上腾五云。泮宫复s，寂寞无闻。
<br>
<br>　　卷15_7  「郊庙歌辞。享隐太子庙乐章。诚和」
<br>
<br>　　道s鹤关，运缠鸠里。门集大命，俾歆嘉祀。
<br>
<br>　　礼亚六瑚，诚殚二簋。有诚J若，神斯戾止。
<br>
<br>　　卷15_8  「郊庙歌辞。享隐太子庙乐章。肃和」
<br>
<br>　　岁肇春宗，乾开震长。瑶山既寂，戾园斯享。
<br>
<br>　　玉肃其事，物昭其象。弦诵成风，笙歌合响。
<br>
<br>　　卷15_9  「郊庙歌辞。享隐太子庙乐章。雍和」
<br>
<br>　　明典肃陈，神居邃启。春伯联事，秋官相礼。
<br>
<br>　　有来雍雍，登歌济济。缅维主鬯，庶歆芳醴。
<br>
<br>　　卷15_10  「郊庙歌辞。享隐太子庙乐章。舒和」
<br>
<br>　　三县已判歌钟列，六佾将开羽K分。
<br>
<br>　　尚想燕飞来蔽日，终疑鹤影降凌云。
<br>
<br>　　卷15_11  「郊庙歌辞。享隐太子庙乐章。凯安」
<br>
<br>　　天步昔将开，商郊初欲践。抚戎金阵廓，贰极瑶图阐。
<br>
<br>　　鸡戟遂崇仪，龙楼期好善。弄兵隳震业，启圣隆嗣典。
<br>
<br>　　卷15_12  「郊庙歌辞。隐太子庙乐章。迎神」
<br>
<br>　　苍震有位，黄离蔽明。江充祸结，戾据灾成。
<br>
<br>　　衔冤昔痛，赠典今荣。享灵有秩，奉乐以迎。
<br>
<br>　　卷15_13  「郊庙歌辞。隐太子庙乐章。送神」
<br>
<br>　　皇情悼往，祀议增设。钟鼓铿锵，羽旄昭晰。
<br>
<br>　　掌礼云备，司筵告彻。乐以送神，灵其鉴阕。
<br>
<br>　　卷15_14  「郊庙歌辞。享章怀太子庙乐章。迎神」
<br>
<br>　　副君昭象，道应黄离。铜楼备德，玉裕成规。
<br>
<br>　　仙气霭霭，灵从师师。前驱戾止，控鹤来仪。
<br>
<br>　　卷15_15  「郊庙歌辞。享章怀太子庙乐章。登歌酌鬯」
<br>
<br>　　忠孝本著，羽翼先成。寝门昭德，驰道为程。
<br>
<br>　　币帛有典，容卫无声。司存既肃，庙享惟清。
<br>
<br>　　卷15_16  「郊庙歌辞。享章怀太子庙乐章。迎俎酌献」
<br>
<br>　　通三锡胤，明两承英。太山比赫，伊水闻笙。
<br>
<br>　　宗祧是寄，礼乐其亨。嘉辰荐俎，以发声明。
<br>
<br>　　卷15_17  「郊庙歌辞。享章怀太子庙乐章。送文舞迎武舞」
<br>
<br>　　羽a崇文礼以毕，干K奋武事将行。
<br>
<br>　　用舍繇来其有致，壮志宣威乐太平。
<br>
<br>　　卷15_18  「郊庙歌辞。享章怀太子庙乐章。武舞作」
<br>
<br>　　绿林炽炎历，黄虞格有苗。沙尘惊塞外，帷幄命嫖姚。
<br>
<br>　　七德干戈止，三边云雾消。宝祚长无极，歌舞盛今朝。
<br>
<br>　　卷15_19  「郊庙歌辞。享懿德太子庙乐章。迎神」
<br>
<br>　　甲观昭祥，画堂升位。礼绝群后，望尊储贰。
<br>
<br>　　启诵惭德，庄丕掩粹。伊浦凤翔，缑峰鹤至。
<br>
<br>　　卷15_20  「郊庙歌辞。享懿德太子庙乐章。登歌酌鬯」
<br>
<br>　　誉阐元储，寄崇明两。玉裕虽晦，铜楼可想。
<br>
<br>　　弦诵辍音，笙歌罢响。币帛言设，礼容无爽。
<br>
<br>　　卷15_21  「郊庙歌辞。享懿德太子庙乐章。迎俎酌献」
<br>
<br>　　雍雍盛典，肃肃灵祠。宾天有圣，对日无期。
<br>
<br>　　飘u羽服，掣曳云旗。眷言主鬯，心乎怆兹。
<br>
<br>　　卷15_22  「郊庙歌辞。享懿德太子庙乐章。送文舞迎武舞」
<br>
<br>　　八音协奏陈金石，六佾分行整礼容。
<br>
<br>　　沧溟赴海还称少，素月开轮即是重。
<br>
<br>　　卷15_23  「郊庙歌辞。享懿德太子庙乐章。武舞作」
<br>
<br>　　隋季昔云终，唐年初启圣。纂戎将禁暴，崇儒更敷政。
<br>
<br>　　威略静三边，仁恩覃万姓。
<br>
<br>　　卷15_24  「郊庙歌辞。享节愍太子庙乐章。迎神」
<br>
<br>　　储后望崇，元良寄切。寝门是仰，驰道不绝。
<br>
<br>　　仙袂云会，灵旗电晰。煌煌而来，礼物攸设。
<br>
<br>　　卷15_25  「郊庙歌辞。享节愍太子庙乐章。登歌酌鬯」
<br>
<br>　　灼灼重明，仰承元首。既贤且哲，惟孝与友。
<br>
<br>　　惟孝虽遥，灵规不朽。礼因诚致，备e玄酒。
<br>
<br>　　卷15_26  「郊庙歌辞。享节愍太子庙乐章。迎俎酌献」
<br>
<br>　　嘉荐有典，至诚莫骞。画梁云亘，雕俎星连。
<br>
<br>　　乐器周列，礼容备宣。依稀如在，若未宾天。
<br>
<br>　　卷15_27  「郊庙歌辞。享节愍太子庙乐章。送文舞出迎武舞入」
<br>
<br>　　邕邕阐化凭文德，赫赫宣威藉武功。
<br>
<br>　　既执羽旄先拂吹，还持玉K更挥空。
<br>
<br>　　卷15_28  「郊庙歌辞。享节愍太子庙乐章。武舞作」
<br>
<br>　　武德谅雍雍，由来扫寇戎。剑光挥作电，旗影列成虹。
<br>
<br>　　雾廓三边静，波澄四海同。睿图今已盛，相共舞皇风。
<br>
<br>　　卷15_29  「郊庙歌辞。享文敬太子庙乐章。请神」许孟容
<br>
<br>　　觞牢具品，管磬有节。祝道夤恭，神仪昭晰。
<br>
<br>　　桐圭早贵，象辂追设。声达乐成，降歆丰洁。
<br>
<br>　　卷15_30  「郊庙歌辞。享文敬太子庙乐章。登歌」陈京
<br>
<br>　　歌以德发，声以乐贵。乐善名存，追仙礼异。
<br>
<br>　　鸾旌拱修，凤鸣合吹。神听皇慈，仲月皆至。
<br>
<br>　　卷15_31  「郊庙歌辞。享文敬太子庙乐章。迎俎酌献」冯伉
<br>
<br>　　撰日瞻景，诚陈乐张。礼容秩秩，羽舞煌煌。
<br>
<br>　　肃将涤濯，祗荐芬芳。永锡繁祉，思深飨尝。
<br>
<br>　　卷15_32  「郊庙歌辞。享文敬太子庙乐章。送文舞迎武舞」
<br>
<br>　　干旄羽a相亏蔽，一进一退殊行缀。
<br>
<br>　　昔献三雍盛礼容，今陈六佾崇仪制。
<br>
<br>　　卷15_33  「郊庙歌辞。享文敬太子庙乐章。亚献终献」崔
<br>
<br>　　醴齐泛尊彝，轩县动干戚。入室v如在，升阶虔所历。
<br>
<br>　　奋疾合威容，定利舒绎。方崇庙貌礼，永被君恩锡。
<br>
<br>　　卷15_34  「郊庙歌辞。享文敬太子庙乐章。送神」崔
<br>
<br>　　三献具举，九旗将旋。追劳表德，罢享宾天。
<br>
<br>　　风引仙管，堂虚画筵。芳馨常在，瞻望悠然。
<br>
<br>　　卷15_35  「郊庙歌辞。享惠昭太子庙乐章。请神」归登
<br>
<br>　　嘉荐既陈，祀事孔明。闲歌在堂，万舞在庭。
<br>
<br>　　外则尽物，内则尽诚。凤笙如闻，歌其洁精。
<br>
<br>　　卷15_36  「郊庙歌辞。享惠昭太子庙乐章。登歌」杜羔
<br>
<br>　　因心克孝，位震遗芬。宾天道茂，轸怀气分。
<br>
<br>　　发祗乃祀，咳叹如闻。二歌斯升，以咏德薰。
<br>
<br>　　卷15_37  「郊庙歌辞。享惠昭太子庙乐章。迎俎酌献」李逢吉
<br>
<br>　　既洁酒醴，聿陈熟腥。肃将震念，昭格储灵。
<br>
<br>　　展矣礼典，薰然德馨。止茼啵亦具是听。
<br>
<br>　　卷15_38  「郊庙歌辞。享惠昭太子庙乐章。送文舞出迎武舞入」孟简
<br>
<br>　　喧喧金石容既缺，肃肃羽驾就行列。
<br>
<br>　　缑山遗响昔所闻，庙庭进旅今攸设。
<br>
<br>　　卷15_39  「郊庙歌辞。享惠昭太子庙乐章。亚献终献」裴度
<br>
<br>　　重轮始发祥，齿胄方兴学。冥然升紫府，铿尔荐清乐。
<br>
<br>　　奠兄萝跋悖在庭纷羽a.礼成神既醉，仿佛缑山鹤。
<br>
<br>　　卷15_40  「郊庙歌辞。享惠昭太子庙乐章。送神」王涯
<br>
<br>　　威仪毕陈，备乐将阕。苞茅酒缩，k萧香彻。
<br>
<br>　　宫臣展事，肃雍在列。迎精送往，厥鉴昭晰。
<br>
<br>　　卷15_41  「郊庙歌辞。武后崇先庙乐章（载《本集》）」
<br>
<br>　　先德谦止谖簦严规节素超今。奉国忠诚每竭，
<br>
<br>　　承家至孝纯深。追崇惧乖尊意，显号恐玷徽音。
<br>
<br>　　既迫王公屡请，方乃俯遂群心。有限无由展敬，
<br>
<br>　　奠醑每阙亲斟。大礼虔申典册，O藻敬荐翘襟。
<br>
<br>　　卷15_42  「郊庙歌辞。褒德庙乐章。昭德」
<br>
<br>　　道赫梧宫，悲盈蒿里。爰赐徽烈，载敷嘉祀。
<br>
<br>　　享洽四时，规陈二簋。灵应昭格，神其戾止。
<br>
<br>　　卷15_43  「郊庙歌辞。褒德庙乐章。进德」
<br>
<br>　　涂山懿戚，妫I崇姻。祠筵肇启，祭典方申。
<br>
<br>　　礼以备物，乐以感神。用隆敦叙，载穆彝伦。
<br>
<br>　　卷15_44  「郊庙歌辞。褒德庙乐章。褒德」
<br>
<br>　　家著累仁，门昭积善。瑶篚既列，金县式展。
<br>
<br>　　卷15_45  「郊庙歌辞。褒德庙乐章。武舞作」
<br>
<br>　　昭昭竹殿开，奕奕兰宫启。懿范隆丹掖，殊荣辟朱邸。
<br>
<br>　　六佾荐徽容，三簋陈芳醴。万石覃贻厥，分崇祖祢。
<br>
<br>　　卷15_46  「郊庙歌辞。褒德庙乐章。彰德」
<br>
<br>　　名隆五岳，秩映三台。严祠已备，B影方回。
<br>
<br>　　卷15_47  「舞曲歌辞。功成庆善乐舞词」
<br>
<br>　　寿丘惟旧迹，酆邑乃前基。粤余承累圣，悬弧亦在兹。
<br>
<br>　　弱龄逢运改，提剑郁匡时。指麾八荒定，怀柔万国夷。
<br>
<br>　　梯山盛入款，驾海亦来思。单于陪武帐，日逐卫文lq.
<br>
<br>　　端朝四岳，无为任百司。霜节明秋景，轻冰结水湄。
<br>
<br>　　芸黄遍原隰，禾颖积京坻。共乐还谯宴，欢此大风诗。
<br>
<br>　　卷15_48  「舞曲歌辞。中和乐舞词」
<br>
<br>　　芳岁肇佳节，物华当仲春。乾坤既昭泰，烟景含氤氲。
<br>
<br>　　德浅荷玄贶，乐成思治人。前庭列钟鼓，广殿延群臣。
<br>
<br>　　八卦随舞意，五音转曲新。顾非咸池奏，庶协南风薰。
<br>
<br>　　式宴礼所重，浃欢情必均。同和谅在兹，万国希可亲。
<br>
<br>　　卷15_49  「舞曲歌辞。凯乐歌辞。破阵乐」
<br>
<br>　　受律辞元首，相将讨叛臣。咸歌破阵乐，共赏太平人。
<br>
<br>　　卷15_50  「舞曲歌辞。凯乐歌辞。应圣期」
<br>
<br>　　圣德期昌运，雍熙万宇清。乾坤资化育，海岳共休明。
<br>
<br>　　辟土欣耕稼，销戈遂偃兵。殊方歌帝泽，执贽驾升平。
<br>
<br>　　卷15_51  「舞曲歌辞。凯乐歌辞。贺圣欢」
<br>
<br>　　四海皇风被，千年德水清。戎衣更不著，今日告功成。
<br>
<br>　　卷15_52  「舞曲歌辞。凯乐歌辞。君臣同庆乐」
<br>
<br>　　主圣开昌历，臣忠奉大猷。君看偃革后，便是太平秋。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
