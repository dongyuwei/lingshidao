<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百三十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百三十四
<br>
<br>　　卷834_1  「寿春进祝圣七首。千载降祥」贯休
<br>
<br>　　九天宫上圣，降世共昭回。万汇须亭毓，群仙送下来。
<br>
<br>　　承乾当否极，庶事尽康哉。只有羲轩比，其馀不可陪。
<br>
<br>　　卷834_2  「寿春进祝圣七首。文有武备」贯休
<br>
<br>　　武宿与文星，常如掌上擎。孙吴机不动，周邵事多行。
<br>
<br>　　旰食炉烟细，宵衣隙月明。还闻夔进曲，吹出泰阶平。
<br>
<br>　　卷834_3  「寿春进祝圣七首。从谏如流」贯休
<br>
<br>　　及溜龙鳞动，君臣道义深。万年轩后镜，一片汉高心。
<br>
<br>　　北狄皆输款，南夷尽贡琛。从兹千万岁，枝叶玉森森。
<br>
<br>　　卷834_4  「寿春进祝圣七首。搜扬草泽」贯休
<br>
<br>　　俟时兼待价，垂棘出尘埃。仄席三旌切，移山万里来。
<br>
<br>　　烟霞衣上落，阊阖雪中开。寿酒今朝进，无非出世才。
<br>
<br>　　卷834_5  「寿春进祝圣七首。守在四夷」贯休
<br>
<br>　　天将兴大蜀，有道遂君临。四塞同诸子，三边共一心。
<br>
<br>　　A婆香似雪，回鹘马如林。曾读前皇传，巍巍冠古今。
<br>
<br>　　卷834_6  「寿春进祝圣七首。大兴三教」贯休
<br>
<br>　　有佛日，天俣动云韶。缝掖诸生集，麟洲羽客朝。
<br>
<br>　　非烟生玉砌，御柳吐金条。击壤翁知否，吾皇即帝尧。
<br>
<br>　　卷834_7  「寿春进祝圣七首。山呼万岁」贯休
<br>
<br>　　声教无为日，山呼万岁声。隆隆如谷响，合合似雷鸣。
<br>
<br>　　翠拔为天柱，根盘倚凤城。恭唯千万岁，岁岁致升平。
<br>
<br>　　卷834_8  「早秋夜坐」贯休
<br>
<br>　　微凉砧满城，林下石床平。发岂无端白，诗须出世清。
<br>
<br>　　邻僧同树影，砌月浸蛩声。独自更深坐，无人知此情。
<br>
<br>　　卷834_9  「早起」贯休
<br>
<br>　　夜坐还早起，寂寥多病身。神清寻梦在，香极觉花新。
<br>
<br>　　树露繁于雨，溪云动似人。又知何处客，轧轧转征轮。
<br>
<br>　　卷834_10  「秋晚野步」贯休
<br>
<br>　　闲步不觉远，萧萧木落初。诗情抛阃阈，江影动襟裾。
<br>
<br>　　阁北鸿行出，霞西雨脚疏。金峰秋更好，乞取又何如。
<br>
<br>　　卷834_11  「晚望」贯休
<br>
<br>　　旷望危桥上，微吟落照前。烟霞浓浸海，川岳阔连天。
<br>
<br>　　白鸟格不俗，孤云态可怜。终期将尔辈，归去旧江边。
<br>
<br>　　卷834_12  「寄翰林陆学士」贯休
<br>
<br>　　颜冉商参甲，鸾凰密勿才。帘垂仙鸟下，吟次圣人来。
<br>
<br>　　宝辇千官捧，宫花九色开。何时重一见，为我话蓬莱。
<br>
<br>　　卷834_13  「赠造微禅师院」贯休
<br>
<br>　　U卜气雍雍，门深圣泽重。七丝奔小蟹，五字逼雕龙。
<br>
<br>　　药转红金鼎，茶开紫阁封。圭峰争去得，卿相日憧憧。
<br>
<br>　　卷834_14  「南海晚望」贯休
<br>
<br>　　海上聊一望，舶帆天际飞。狂蛮莫挂甲，圣主正垂衣。
<br>
<br>　　风恶巨鱼出，山昏群獠归。无人知此意，吟到月腾辉。
<br>
<br>　　卷834_15  「寄庐山大愿和尚」贯休
<br>
<br>　　石上桂成丛，师庵在桂中。皆云习凿齿，未可扣真风。
<br>
<br>　　雪洗香炉碧，霞藏瀑布红。何时甘露偈，一寄剡山东。
<br>
<br>　　卷834_16  「怀薛尚书兼呈东阳王使君」贯休
<br>
<br>　　得力未得力，高吟夏又残。二毛非自出，万事到诗难。
<br>
<br>　　蝉见木叶落，雷将雨气寒。何妨槌琢后，更献至公看。
<br>
<br>　　卷834_17  「上冯使君水晶数珠」贯休
<br>
<br>　　泠泠瀑滴清，贯串有规程。将讽观空偈，全胜照乘明。
<br>
<br>　　龙神多共惜，金玉比终轻。愿在玄晖手，常资物外情。
<br>
<br>　　卷834_18  「送明觉大师兼寄郑山人」贯休
<br>
<br>　　去去楞伽子，春深道路长。鸟啼青嶂险，花落紫衣香。
<br>
<br>　　此去非馀事，还归内道场。凭师将老倒，一向说荥阳。
<br>
<br>　　卷834_19  「庐山寻灵纪不遇」贯休
<br>
<br>　　久别稀相见，深山道益孤。叶全离大朴，君尚在新吴。
<br>
<br>　　钟嗄声飘驿，山顽气喷湖。留诗如和得，一望寄前途。
<br>
<br>　　卷834_20  「题曹溪祖师堂」贯休
<br>
<br>　　皎洁曹溪月，嵯峨七宝林。空传智药记，岂见祖禅心。
<br>
<br>　　信衣非苎麻，白云无知音。大哉双峰溪，万古青沈沈。
<br>
<br>　　卷834_21  「怀匡山道侣」贯休
<br>
<br>　　常忆将吾友，穿云过瀑西。有碑皆读彻，无处不相携。
<br>
<br>　　柽桂株株湿，猿猱个个啼。等闲成远别，窗月又如。
<br>
<br>　　卷834_22  「怀卢延让（时延让新及第）」贯休
<br>
<br>　　冥搜忍饥冻，嗟尔不能休。几叹不得力，到头还白头。
<br>
<br>　　姓名归紫府，妻子在沧洲。又是蝉声也，如今何处游。
<br>
<br>　　卷834_23  「春晚访镜湖方干」贯休
<br>
<br>　　幽居湖北滨，相访值残春。路远诸峰雨，时多蟊钊恕
<br>
<br>　　蒸花初酿酒，渔艇劣容身。莫讶频来此，伊余亦隐沦。
<br>
<br>　　卷834_24  「秋过相思寺」贯休
<br>
<br>　　见说相思寺，今来似有期。瘴乡终有出，天意固难欺。
<br>
<br>　　昼雨先花岛，秋云挂戍旗。故人多在蜀，不去更何之。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
