<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一十
<br>
<br>　　卷10_1  「郊庙歌辞。祀圜丘乐章。豫和」
<br>
<br>　　上灵眷命膺会昌，盛德殷荐叶辰良。
<br>
<br>　　景福降兮圣德远，玄化穆兮天历长。
<br>
<br>　　卷10_2  「郊庙歌辞。祀圜丘乐章。太和」
<br>
<br>　　穆穆我后，道应千龄。登三处大，得一居贞。
<br>
<br>　　礼惟崇德，乐以和声。百神仰止，天下文明。
<br>
<br>　　卷10_3  「郊庙歌辞。祀圜丘乐章。肃和」
<br>
<br>　　G阳播气，甄曜垂明。有赫圜宰，深仁曲成。
<br>
<br>　　日丽苍璧，烟开紫营。聿遵乾享，式降鸿祯。
<br>
<br>　　卷10_4  「郊庙歌辞。祀圜丘乐章。雍和」
<br>
<br>　　钦惟大帝，载仰皇穹。始命田烛，爰启郊宫。
<br>
<br>　　云门骇听，雷鼓鸣空。神其介祀，景祚斯融。
<br>
<br>　　卷10_5  「郊庙歌辞。祀圜丘乐章。寿和」
<br>
<br>　　八音斯奏，三献毕陈。宝祚惟永，晖光日新。
<br>
<br>　　卷10_6  「郊庙歌辞。祀圜丘乐章。舒和」
<br>
<br>　　叠璧凝影皇坛路，编珠流彩帝郊前。
<br>
<br>　　已奏黄钟歌大吕，还符宝历祚昌年。
<br>
<br>　　卷10_7  「郊庙歌辞。祀圜丘乐章。凯安」
<br>
<br>　　昔在炎运终，中华乱无象。酆郊赤乌见，邙山黑云上。
<br>
<br>　　大赉下周车，禁暴开殷网。幽明同叶赞，鼎祚齐天壤。
<br>
<br>　　卷10_8  「郊庙歌辞。祀圜丘乐章。豫和」
<br>
<br>　　歌奏毕兮礼献终，六龙驭兮神将升。
<br>
<br>　　明德感兮非黍稷，降福简兮祚休征。
<br>
<br>　　卷10_9  「郊庙歌辞。郊天旧乐章。豫和」
<br>
<br>　　O蘩礼著，黍稷诚微。音盈凤管，彩驻龙纭
<br>
<br>　　洪歆式就，介福攸归。送乐有阕，灵驭遄飞。
<br>
<br>　　卷10_10  「郊庙歌辞。武后大享昊天乐章」
<br>
<br>　　大阴凝至化，真耀蕴轩仪。德迈娥台敞，仁高姒幄披。
<br>
<br>　　扪天遂启极，梦日乃升曦。
<br>
<br>　　瞻紫极，望玄穹。翘至恳，罄深衷。
<br>
<br>　　听虽远，诚必通。垂厚泽，降云宫。
<br>
<br>　　乾仪混成冲邃，天道下济高明。G阳晨披紫阙，
<br>
<br>　　太一晓降黄庭。圆坛敢申昭报，方璧冀展虔情。
<br>
<br>　　丹襟式敷衷恳，玄鉴庶察微诚。
<br>
<br>　　巍巍睿业广，赫赫圣基隆。菲德承先顾，祯符萃眇躬。
<br>
<br>　　铭开武岩侧，图荐洛川中。微诚讵幽感，景命忽昭融。
<br>
<br>　　有怀惭紫极，无以谢玄穹。
<br>
<br>　　朝坛雾卷，曙岭烟沉。爰设筐币，式表诚心。
<br>
<br>　　筵辉丽璧，乐畅和音。仰惟灵鉴，俯察翘襟。
<br>
<br>　　昭昭上帝，穆穆下临。礼崇备物，乐奏锵金。
<br>
<br>　　兰羞委荐，桂醑盈斟。敢希明德，聿罄庄心。
<br>
<br>　　樽浮九酝，礼备三周。陈诚菲奠，契福神猷。
<br>
<br>　　奠璧郊坛昭大礼，锵金拊石表虔诚。
<br>
<br>　　始奏承云娱帝赏，复歌调露畅韶英。
<br>
<br>　　荷恩承顾托，执契恭临抚。庙略静边荒，天兵耀神武。
<br>
<br>　　有截资先化，无为遵旧矩。祯符降昊穹，大业光寰宇。
<br>
<br>　　肃肃祀典，邕邕礼秩。三献已周，九成斯毕。
<br>
<br>　　爰撤其俎，载迁其实。或升或降，唯诚唯质。
<br>
<br>　　礼终肆类，乐阕九成。仰惟明德，敢荐非馨。
<br>
<br>　　顾惭菲奠，久驻云。瞻荷灵泽，悚恋兼盈。
<br>
<br>　　式乾路，辟天扉。回日驭，动云衣。
<br>
<br>　　登金阙，入紫微。望仙驾，仰恩徽。
<br>
<br>　　卷10_11  「中宗祀昊天乐章。豫和」
<br>
<br>　　天之历数归睿唐，顾惟菲德钦昊苍。
<br>
<br>　　撰吉日兮表殷荐，冀神鉴兮降G阳。
<br>
<br>　　卷10_12  「中宗祀昊天乐章。太和」
<br>
<br>　　恭临宝位，肃奉瑶图。恒思解网，每轸泣辜。
<br>
<br>　　德惭巢燧，化劣唐虞。期我良弼，式赞嘉谟。
<br>
<br>　　卷10_13  「中宗祀昊天乐章。告谢」
<br>
<br>　　得一流玄泽，通三御紫宸。远叶千龄运，遐销九域尘。
<br>
<br>　　绝瑞骈阗集，殊祥络绎臻。登年庆栖亩，稔岁贺盈铩
<br>
<br>　　卷10_14  「中宗祀昊天乐章。肃和」
<br>
<br>　　悠哉广覆，大矣曲成。九玄著象，七曜贞明。
<br>
<br>　　璧是奠，酝酎斯盈。作乐崇德，爰畅咸英。
<br>
<br>　　卷10_15  「中宗祀昊天乐章。雍和」
<br>
<br>　　郊坛展敬，严配因心。孤竹箫管，空桑瑟琴。
<br>
<br>　　肃穆大礼，铿锵八音。恭惟上帝，希降灵歆。
<br>
<br>　　卷10_16  「中宗祀昊天乐章。福和」
<br>
<br>　　九成爰奏，三献式陈。钦承景福，恭托明。
<br>
<br>　　卷10_17  「中宗祀昊天乐章。中宫助祭升坛」
<br>
<br>　　坤元光至德，柔训阐皇风。]苡芳声远，螽斯美化隆。
<br>
<br>　　睿范超千载，嘉猷备六宫。肃恭陪盛典，钦若荐宗。
<br>
<br>　　卷10_18  「中宗祀昊天乐章。亚献」
<br>
<br>　　三灵降飨，三后配神。虔敷藻奠，敬展郊。
<br>
<br>　　卷10_19  「中宗祀昊天乐章。舒和」
<br>
<br>　　已陈粢盛敷严祀，更奏笙镛协雅声。
<br>
<br>　　璇图宝历欣宁谧，晏俗淳风乐太平。
<br>
<br>　　卷10_20  「中宗祀昊天乐章。凯安」
<br>
<br>　　堂堂圣祖兴，赫赫昌基泰。戎车盟津偃，玉帛涂山会。
<br>
<br>　　舜日启祥晖，尧云卷征旆。风猷被有截，声教覃无外。
<br>
<br>　　卷10_21  「明皇祀圜丘乐章。豫和」
<br>
<br>　　至矣丕构，A哉太平。授牺膺，复禹继明。
<br>
<br>　　草木仁化，凫p颂声。祀宗陈德，无愧斯诚。
<br>
<br>　　卷10_22  「明皇祀圜丘乐章。太和」
<br>
<br>　　郊坛斋帝，礼乐祀天。丹青寰宇，宫徵山川。
<br>
<br>　　神o毕降，行止重旋。融融穆穆，纳祉洪延。
<br>
<br>　　卷10_23  「明皇祀圜丘乐章。肃和」
<br>
<br>　　止奏潜聆，登仪宿啭。太玉躬奉，参钟首奠。
<br>
<br>　　簋聿升，牺牲递荐。昭事J若，存存以健
<br>
<br>　　卷10_24  「明皇祀圜丘乐章。雍和」
<br>
<br>　　烂云普洽，律风无外。千品其凝，九宾斯会。
<br>
<br>　　尊晋烛，纯牺涤汰。玄覆攸广，鸿休汪琛
<br>
<br>　　卷10_25  「明皇祀圜丘乐章。寿和」
<br>
<br>　　六变爰阕，八阶载虔。v我皇祚，于万斯年。
<br>
<br>　　卷10_26  「明皇祀圜丘乐章。寿和」
<br>
<br>　　於赫圣祖，龙飞晋阳。底定万国，奄有四方。
<br>
<br>　　功格上下，道冠农黄。郊天配享，德合无疆。
<br>
<br>　　卷10_27  「明皇祀圜丘乐章。寿和」
<br>
<br>　　崇崇泰，肃肃严。粢盛既洁，金石毕陈。
<br>
<br>　　上帝来享，介福爰臻。受合祉，宝祚维新。
<br>
<br>　　卷10_28  「明皇祀圜丘乐章。舒和」
<br>
<br>　　祝史正辞，人神叶庆。福以德招，享以诚应。
<br>
<br>　　六变云备，百礼斯浃。祀事孔明。祚流万叶。
<br>
<br>　　卷10_29  「明皇祀圜丘乐章。凯安」
<br>
<br>　　馨香惟后德，明命光天保。肃和崇圣灵，陈信表皇道。
<br>
<br>　　玉K初蹈厉，金匏既静好。
<br>
<br>　　卷10_30  「明皇祀圜丘乐章。豫和」
<br>
<br>　　大号成命，思文配天。神光ZJ，龙驾言旋。
<br>
<br>　　眇眇阊阖，昭昭上玄。俾昌而大。于斯万年。
<br>
<br>　　卷10_31  「明皇祀圜丘乐章。太和」
<br>
<br>　　六成既阕，三荐云终。神心具醉，圣敬愈崇。
<br>
<br>　　受皇邸，回跸帷宫。穰穰之福，永永无穷。
<br>
<br>　　卷10_32  「封泰山乐章。豫和」
<br>
<br>　　款泰坛，柴泰清。受天命，报天成。
<br>
<br>　　竦皇心，荐乐声。志上达，歌下迎。
<br>
<br>　　亿上帝，临下庭。骑日月，陪列星。
<br>
<br>　　嘉祝信，大Y馨。澹神心，醉皇灵。
<br>
<br>　　相百辟，贡八荒。九歌叙，万舞翔。
<br>
<br>　　肃振振，铿皇皇。帝欣欣，福穰穰。
<br>
<br>　　高在上，道光明。物资始，德难名。
<br>
<br>　　承眷命，牧苍生。寰宇谧，太阶平。
<br>
<br>　　天道无亲，至诚与邻。山川遍礼，宫徵维新。
<br>
<br>　　玉帛非盛，聪明会真。正斯一德，通乎百神。
<br>
<br>　　飨帝飨亲，维孝维圣。缉熙懿德，敷扬成命。
<br>
<br>　　华夷志同，笙镛礼盛。明灵降止，感此诚敬。
<br>
<br>　　卷10_33  「封泰山乐章。太和」
<br>
<br>　　孝敬中发，和容外彰。腾华照宇，如升太阳。
<br>
<br>　　贞璧就奠，玄灵垂光。礼乐具举，济济洋洋。
<br>
<br>　　卷10_34  「封泰山乐章。肃和」
<br>
<br>　　奠祖配天，承天享帝。百灵咸秩，四海来祭。
<br>
<br>　　植我苍璧，布我玄制。华日裴回，神烟容裔。
<br>
<br>　　卷10_35  「封泰山乐章。雍和」
<br>
<br>　　俎豆有馥，粢盛洁丰。亦有和羹，既戒既平。
<br>
<br>　　钟鼓管磬，肃唱和鸣。皇皇后祖，来我思成。
<br>
<br>　　卷10_36  「封泰山乐章。寿和」
<br>
<br>　　AA我后，享献惟夤。躬酌郁鬯，跪奠明神。
<br>
<br>　　孝莫孝乎，配上帝亲。敬莫敬乎，教天下臣。
<br>
<br>　　卷10_37  「封泰山乐章。寿和」
<br>
<br>　　皇祖严配，配享皇天。皇皇降嘏，天子万年。
<br>
<br>　　卷10_38  「封泰山乐章。舒和」
<br>
<br>　　六钟翕协六变成，八佾倘佯八风生。
<br>
<br>　　乐九韶兮人神感，美七德兮天地清。
<br>
<br>　　卷10_39  「封泰山乐章。凯安」
<br>
<br>　　烈祖顺三灵，文宗威四海。黄钺诛群盗，朱旗扫多罪。
<br>
<br>　　戢兵天下安，约法人心改。大哉干羽意，长见风云在。
<br>
<br>　　卷10_40  「封泰山乐章。豫和」
<br>
<br>　　乐已终，烟燎上。怀灵惠，结皇想。
<br>
<br>　　归风疾，回风爽。百福来，众神往。
<br>
<br>　　卷10_41  「祈谷乐章。肃和」
<br>
<br>　　履艮斯绳，居中体正。龙运垂祉，昭符启圣。
<br>
<br>　　式事严，聿怀嘉庆。惟帝永锡，时皇休命。
<br>
<br>　　卷10_42  「祈谷乐章。雍和」
<br>
<br>　　殷荐乘春，太坛临曙。八簋盈和，六瑚登御。
<br>
<br>　　嘉稷匪歆，德馨斯饫。祝嘏无易，灵心有豫。
<br>
<br>　　卷10_43  「祈谷乐章。舒和」
<br>
<br>　　玉帛牺牲申敬享，金丝K羽盛音容。
<br>
<br>　　庶俾亿龄A景福，长欣万宇洽时邕。
<br>
<br>　　卷10_44  「明堂乐章。肃和」
<br>
<br>　　象天御宇，乘时布政。严配申虔，宗展敬。
<br>
<br>　　樽盈列，树羽交映。玉币通诚，祚隆皇圣。
<br>
<br>　　卷10_45  「明堂乐章。雍和」
<br>
<br>　　八牖晨披，五精朝奠。雾凝璇篚，风清金县。
<br>
<br>　　神涤备全，明粢丰衍。载e彝俎，陈诚以荐。
<br>
<br>　　卷10_46  「明堂乐章。舒和」
<br>
<br>　　御合宫承宝历，席图重馆奉明灵。
<br>
<br>　　偃武修文九围泰，沉烽静柝八荒宁。
<br>
<br>　　卷10_47  「武后明堂乐章。外办将出」
<br>
<br>　　总章陈昔典，衢室礼惟神。宏规则天地，神用叶陶钧。
<br>
<br>　　负三春旦，充庭万宇宾。顾己诚虚薄，空惭亿兆人。
<br>
<br>　　卷10_48  「武后明堂乐章。皇帝行」
<br>
<br>　　仰膺历数，俯顺讴歌。远安迩肃，俗阜时和。
<br>
<br>　　化光玉镜，讼息金科。方兴典礼，永戢干戈。
<br>
<br>　　卷10_49  「武后明堂乐章。皇嗣出入升降」
<br>
<br>　　至人光俗，大孝通神。谦以表性，恭惟立身。
<br>
<br>　　洪规载启，茂典方陈。誉隆三善，祥开万春。
<br>
<br>　　卷10_50  「武后明堂乐章。迎送王公」
<br>
<br>　　千官肃事，万国朝宗。载延百辟，爰集三宫。
<br>
<br>　　君臣德合，鱼水斯同。睿图方永，周历长隆。
<br>
<br>　　卷10_51  「武后明堂乐章。登歌」
<br>
<br>　　礼崇宗祀，志表严。笙镛合奏，文物维新。
<br>
<br>　　敬遵茂典，敢择良辰。e诚斯著，奠谒方申。
<br>
<br>　　卷10_52  「武后明堂乐章。配飨」
<br>
<br>　　笙镛间玉宇，文物昭清晖。B影临芳奠，休光下太微。
<br>
<br>　　孝思期有感，明e庶无违。
<br>
<br>　　卷10_53  「武后明堂乐章。宫音」
<br>
<br>　　履艮包群望，居中冠百灵。万方资广运，庶品荷财成。
<br>
<br>　　神功谅匪测，盛德实难名。藻奠申诚敬，恭祀表惟馨。
<br>
<br>　　卷10_54  「武后明堂乐章。角音」
<br>
<br>　　出震位，开平秩。扇条风，乘甲乙。
<br>
<br>　　龙德盛，鸟星出。荐篚，陈诚实。
<br>
<br>　　卷10_55  「武后明堂乐章。徵音」
<br>
<br>　　赫赫离精御炎陆，滔滔炽景开隆暑。
<br>
<br>　　冀延神鉴俯兰樽，式表虔襟陈桂俎。
<br>
<br>　　卷10_56  「武后明堂乐章。商音」
<br>
<br>　　律中夷则，序应收成。功宣建武，义表惟明。
<br>
<br>　　爰申礼奠，庶展翘诚。九秋是式，百谷斯盈。
<br>
<br>　　卷10_57  「武后明堂乐章。羽音」
<br>
<br>　　葭律肇启隆冬，O藻攸陈飨祭。
<br>
<br>　　黄钟既陈玉烛，红粒方殷稔岁。
<br>
<br>　　卷10_58  「雩祀乐章。肃和」
<br>
<br>　　朱鸟开辰，苍龙启映。大帝昭飨，群生展敬。
<br>
<br>　　礼备怀柔，功宣舞咏。旬液应序，年祥协庆。
<br>
<br>　　卷10_59  「雩祀乐章。雍和」
<br>
<br>　　绀筵分彩，宝图吐绚。风管晨凝，云歌晓啭。
<br>
<br>　　肃事兰羞，虔申桂奠。百谷斯登，万箱攸荐。
<br>
<br>　　卷10_60  「雩祀乐章。舒和」
<br>
<br>　　凤曲登歌调令序，龙雩集舞泛祥风。
<br>
<br>　　彩云回昭睿德，朱干电发表神功。
<br>
<br>　　卷10_61  「雩祀乐章。豫和」
<br>
<br>　　鸟纬迁序，龙星见辰。纯阳在律，明德崇。
<br>
<br>　　五方降帝，万宇安人。恭以致享，肃以迎神。
<br>
<br>　　卷10_62  「雩祀乐章。豫和」
<br>
<br>　　祀遵经设，享缘诚举。献毕于樽，彻临于俎。
<br>
<br>　　舞止干戚，乐停。歌以送神，神还其所。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
