<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百三十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百三十五
<br>
<br>　　卷735_1  「宫词百首」和凝
<br>
<br>　　紫燎光销大驾归，御楼初见赭黄衣。
<br>
<br>　　千声鼓定将宣赦，竿上金鸡翅欲飞。
<br>
<br>　　北阙晴分五凤楼，嵩山秀色护神州。
<br>
<br>　　洛河自契千年运，更拟波中出九畴。
<br>
<br>　　中兴殿上晓光融，一炷天香舞瑞风。
<br>
<br>　　百辟虔心齐稽首，卷帘遥见御衣红。
<br>
<br>　　日和风暖御楼时，万姓齐瞻八彩眉。
<br>
<br>　　瑞气祥烟笼细仗，x门宣赦四方知。
<br>
<br>　　凤吹鸾歌晓日明，丰年观稼出神京。
<br>
<br>　　封人争献南山寿，五色云中御辇平。
<br>
<br>　　圣主临轩待晓时，穿花宫漏正迟迟。
<br>
<br>　　鸡人一唱乾坤晓，百辟分班俨羽仪。
<br>
<br>　　朦胧西月照池亭，初夜椒房掩画屏。
<br>
<br>　　宫女相呼有何事，上楼同看老人星。
<br>
<br>　　红泥椒殿缀珠，帐蹙金龙@地长。
<br>
<br>　　红兽慢然天色暖，凤炉时复k沈香。
<br>
<br>　　九重楼殿簇丹青，高柳含烟覆井亭。
<br>
<br>　　宫内不知今日几，自来阶下数尧q.
<br>
<br>　　寝殿香浓玉漏严，云随凉月下西南。
<br>
<br>　　帐前宫女低声道，主上还应梦傅岩。
<br>
<br>　　绕殿钩阑压玉阶，内人轻语凭葱苔。
<br>
<br>　　皆言明主垂衣理，不假朱云傍槛来。
<br>
<br>　　颟顸冰面莹池心，风刮瑶阶腊雪深。
<br>
<br>　　怪得宫中无兽炭，步摇钗是辟寒金。
<br>
<br>　　兰殿春融自m笙，玉颜风透象纱明。
<br>
<br>　　金簧如语莺声滑，可使云和独得名。
<br>
<br>　　兰烛时将凤髓添，寒星遥映夜光帘。
<br>
<br>　　龙楼露著鸳鸯瓦，谁近螭头掷玉签。
<br>
<br>　　玉L莲池春水平，小鱼双并锦鳞行。
<br>
<br>　　内中知是黄河样，九曲今年彻底清。
<br>
<br>　　真珠帘外静无尘，耿耿凉天景象新。
<br>
<br>　　金殿夜深银烛晃，宫嫔来奏月重轮。
<br>
<br>　　鱼犀月掌夜通头，自著盘莺锦臂鞲。
<br>
<br>　　多把沈檀配龙麝，宫中掌浸十香油。
<br>
<br>　　香云双s玉蝉轻，侍从君王苑里行。
<br>
<br>　　嘉瑞忽逢连理木，一时跪拜贺文明。
<br>
<br>　　金鸾双立紫檀槽，暖殿无风韵自高。
<br>
<br>　　含笑试弹红蕊调，君王宣赐酪樱桃。
<br>
<br>　　斑簟如霞可殿铺，更开新进瑞莲图。
<br>
<br>　　谁人筑损珊瑚架，子细看时认沥苏。
<br>
<br>　　金盆初晓洗纤纤，银鸭香焦特地添。
<br>
<br>　　出户忽看春雪下，六宫齐卷水晶帘。
<br>
<br>　　暖金盘里点酥山，拟望君王子细看。
<br>
<br>　　更向眉中分晓黛，岩边染出碧琅\.
<br>
<br>　　云母屏前绣柱衣，龙床闲卷谏书帏。
<br>
<br>　　黄金槛外螭头活，日照红兰露未。
<br>
<br>　　楼西残月尚胧明，中禁鸡人报晓声。
<br>
<br>　　清旦司天台进状，夜来晴霁泰阶平。
<br>
<br>　　纤辔摩轩响佩环，银台门外集鸳鸾。
<br>
<br>　　三钟五鼓祥烟敛，日照仙人捧露盘。
<br>
<br>　　司膳厨中也禁烟，春宫相对画秋千。
<br>
<br>　　清明节日颁新火，蜡炬星飞下九天。
<br>
<br>　　宫木交芳色尽深，和风轻舞早莺吟。
<br>
<br>　　侍臣不异东方朔，应喜仙桃满禁林。
<br>
<br>　　贡橘香匀x0oh容，星光初满小金笼。
<br>
<br>　　近臣押赐诸王宅，拜了方开敕字封。
<br>
<br>　　献寿朝元欲偃戈，航深梯险竞骈罗。
<br>
<br>　　若论万国来朝日，比并涂山更较多。
<br>
<br>　　艳阳风景簇神州，杏蕊桃心照凤楼。
<br>
<br>　　遥望青青河畔草，几多归马与休牛。
<br>
<br>　　銮舆观稼晚方归，日月旗中见御衣。
<br>
<br>　　万姓焚香惟顶礼，瑞云随伞入宫闱。
<br>
<br>　　宫庭皆应紫微垣，壮丽宸居显至尊。
<br>
<br>　　赤子JJ瞻父母，已将仁德比乾坤。
<br>
<br>　　三农皆已辟田畴，又见金门出土牛。
<br>
<br>　　块雨条风符圣化，嘉禾看却报新秋。
<br>
<br>　　进食门前水陆陈，大官斋洁贡时新。
<br>
<br>　　明君宵旰分甘处，便索金盘赐重臣。
<br>
<br>　　层台金碧惹红霞，仙掌亭亭对月华。
<br>
<br>　　昨夜盘中甘露满，婕妤争去奏官家。
<br>
<br>　　水殿垂帘冷色凝，一床珍簟展春冰。
<br>
<br>　　才人侍立持团扇，金缕双龙贴碧藤。
<br>
<br>　　香鸭烟轻k水沈，云鬟闲坠凤犀簪。
<br>
<br>　　珠帘半卷开花雨，又见芭蕉展半心。
<br>
<br>　　莺锦蝉罗撒麝脐，狻猊轻喷瑞烟迷。
<br>
<br>　　红酥点得香山小，卷上珠帘日未西。
<br>
<br>　　锦褥花明满殿铺，宫娥分坐学樗蒲。
<br>
<br>　　欲教官马冲关过，咒愿纤纤早掷卢。
<br>
<br>　　小楼花簇钿山低，金雉双来蹋马齐。
<br>
<br>　　夸向傍人能彩戏，朝来赢得鹭鸶犀。
<br>
<br>　　红鬃白马嫩龙飞，天厩供来入紫微。
<br>
<br>　　遥见玉阶嘶不已，应缘认得赭黄衣。
<br>
<br>　　班定千牛立受宣，佩刀|笏凤墀前。
<br>
<br>　　一声不坐祥云合，鸳鹭依行拜两边。
<br>
<br>　　三殿香浓晓色来，祥鸾威凤待门开。
<br>
<br>　　锵金佩玉趋丹陛，总是和羹作砺才。
<br>
<br>　　两番供奉打球时，鸾凤分厢锦绣衣。
<br>
<br>　　虎骤龙腾宫殿响，骅骝争趁一星飞。
<br>
<br>　　凤池冰泮岸莎匀，柳眼花心雪里新。
<br>
<br>　　都是九重和暖地，东风先报禁园春。
<br>
<br>　　紫气氤氲满帝都，映楼明月锁金铺。
<br>
<br>　　银泥殿里嫌红烛，教近龙床著火珠。
<br>
<br>　　地衣初展瑞霞融，绣帽金铃舞舜风。
<br>
<br>　　吹竹弹丝珠殿响，坠仙双降五云中。
<br>
<br>　　锦策匀铺寒玉齐，星锤高运日通犀。
<br>
<br>　　铿金曲罢春冰碎，跪拜君王粉面低。
<br>
<br>　　珠帘静卷水亭凉，玉蕊风飘小槛香。
<br>
<br>　　几处按歌齐入破，双双雏燕出宫墙。
<br>
<br>　　宫娥解禊艳阳时，o舸兰桡满凤池。
<br>
<br>　　春水如蓝垂柳醉，和风无力袅金丝。
<br>
<br>　　白玉阶前菊蕊香，金杯仙酝赏重阳。
<br>
<br>　　层台云集梨园乐，献寿声声祝万康。
<br>
<br>　　天籁吟风社燕归，渚莲香老碧苔肥。
<br>
<br>　　夜来霜坠梧桐叶，诸殿平明进御衣。
<br>
<br>　　炉k香檀兽炭痴，真珠帘外雪花飞。
<br>
<br>　　六宫进酒尧眉寿，舞凤盘龙满御衣。
<br>
<br>　　云行风静早秋天，竞绕盆池蹋采莲。
<br>
<br>　　罨画披袍从@地，更寻宫柳看鸣蝉。
<br>
<br>　　阑珊星斗缀珠光，七夕宫嫔乞巧忙。
<br>
<br>　　总上穿针楼上去，竞看银汉洒琼浆。
<br>
<br>　　宝瑟凄锵夜漏馀，玉阶闲坐对蟾蜍。
<br>
<br>　　秋光寂历银河转，已见宫花露滴疏。
<br>
<br>　　春风金袅万年枝，簇白团红烂熳时。
<br>
<br>　　宫女竞思游御苑，大家齐奏圣人知。
<br>
<br>　　乾文初见泰阶平，日月常遵阁道行。
<br>
<br>　　昨夜仰观垂象正，拱辰星宿转分明。
<br>
<br>　　锵锵济济赴延英，渐近重瞳目转明。
<br>
<br>　　君圣臣贤鱼水契，鸿基须贺永清平。
<br>
<br>　　天厩骖W集嫩龙，雪光相照晓嘶风。
<br>
<br>　　昂头步步金鞍稳，掌扇花前御路中。
<br>
<br>　　金吾细仗俨威仪，圣旨凝旒对远夷。
<br>
<br>　　晓日钫坝癜福丁冬环满彤墀。
<br>
<br>　　正旦垂旒御八方，蛮夷无不奉梯航。
<br>
<br>　　群臣舞蹈称觞处，雷动山呼万岁长。
<br>
<br>　　圣主躬耕在籍田，公卿环卫待丰年。
<br>
<br>　　五风十雨馀粮在，金殿惟闻奏舜弦。
<br>
<br>　　圣日垂科委所司，英才咸喜遇明时。
<br>
<br>　　春官进榜莺离谷，月殿香残桂魄枝。
<br>
<br>　　天街香满瑞云生，红伞凝空景日明。
<br>
<br>　　先遣五坊排猎骑，为民除害出神京。
<br>
<br>　　内宴初开锦绣攒，教坊齐奏万年欢。
<br>
<br>　　箫韶响亮春云合，日照尧阶舞瑞鸾。
<br>
<br>　　视草词臣直玉堂，对来新赐锦袍香。
<br>
<br>　　班资最在云霄上，长是先迎日月光。
<br>
<br>　　玉殿朦胧散晓光，金龙高喷九天香。
<br>
<br>　　罕奚定初开扇，百辟齐呼万岁长。
<br>
<br>　　五色卿云覆九重，香烟高舞御炉中。
<br>
<br>　　含元殿里行仁德，四海车书已混同。
<br>
<br>　　欲封丹诏紫泥香，朱篆龙文御印光。
<br>
<br>　　汗涣丝纶出丹禁，便从天上凤衔将。
<br>
<br>　　越溪姝丽入深宫，俭素皆持马后风。
<br>
<br>　　尽道君王修圣德，不劳辞辇与当熊。
<br>
<br>　　早梅初向雪中明，风惹奇香粉蕊轻。
<br>
<br>　　谁道落花堪u面，竞来枝上采繁英。
<br>
<br>　　暖殿奇香馥绮罗，窗间初学绣金鹅。
<br>
<br>　　才经冬至阳生后，今日工夫一线多。
<br>
<br>　　金井澄泉玉液香，琉璃深殿自清凉。
<br>
<br>　　温汤头进瓜初熟，后至宫嫔未得尝。
<br>
<br>　　绣闼雕甍列锦闺，珍奇惟待凤凰栖。
<br>
<br>　　杏梁@赫晴霞展，时见空虚坠燕泥。
<br>
<br>　　龙凤金鞍软玉鞭，雪花光照锦连乾。
<br>
<br>　　驾头直指西郊去，晓日寒生讲武天。
<br>
<br>　　戛云楼上定风盘，雀跃猿跳总不难。
<br>
<br>　　要对君王逞轻捷，御楼时拟上鸡竿。
<br>
<br>　　停稳春衫@地长，通天犀带缀金章。
<br>
<br>　　近臣衔命离丹禁，高捧恩波洒万方。
<br>
<br>　　垂黎玉押春帘卷，不夜珠楼晓鉴开。
<br>
<br>　　袍裤宫人走迎驾，东风吹送御香来。
<br>
<br>　　金吾勘契自通官，楼上初闻唱刻闲。
<br>
<br>　　金殿香高初唤仗，数行鸳鹭各趋班。
<br>
<br>　　螺髻凝香晓黛浓，水精s轻风。
<br>
<br>　　金钗斜戴宜春胜，万岁千秋绕鬓红。
<br>
<br>　　缕金团扇对纤，正是深宫捧日时。
<br>
<br>　　要对君王说幽意，低头佯念婕妤诗。
<br>
<br>　　结金冠子学梳蝉，碾玉蜻蜓缀鬓偏。
<br>
<br>　　寝殿垂帘悄无事，试香闲立御炉前。
<br>
<br>　　金马词臣夜受宣，授毫交直八花砖。
<br>
<br>　　白麻草了初呈进，称旨丝纶下九天。
<br>
<br>　　平明光政便门开，已见忠臣早入来。
<br>
<br>　　自是枢机符造化，大罗天上曜三台。
<br>
<br>　　红罗窗里绣偏慵，袖闲隈碧玉笼。
<br>
<br>　　兰殿春晴鹦鹉睡，结条钗s落花风。
<br>
<br>　　晓光初入右银台，鸳鹭分班启沃来。
<br>
<br>　　如水如鱼何际会，尽言金鼎得盐梅。
<br>
<br>　　立名金马近尧阶，尽是家传八斗才。
<br>
<br>　　麻尾尚犹龙字湿，便从天上凤衔来。
<br>
<br>　　狻猊镇角舞筵张，鸾凤花分十六行。
<br>
<br>　　轻动玉纤歌遍慢，时时偷眼看君王。
<br>
<br>　　边藩□宴贺休征，细仗初排舜日明。
<br>
<br>　　坐定两军呈百戏，乐臣低折贺升平。
<br>
<br>　　碧罗冠子簇香莲，结胜双衔利市钱。
<br>
<br>　　花下贪忙寻百草，不知遗却蹙金蝉。
<br>
<br>　　兰省初除傅粉郎，静端霜简入鸳行。
<br>
<br>　　明庭转制浑无事，朝下空馀鸡舌香。
<br>
<br>　　采访宁遗草泽人，诏搜无不降蒲轮。
<br>
<br>　　集贤殿里开炉冶，待把黄金铸重臣。
<br>
<br>　　红玉纤纤捧暖笙，绛唇呼吸引春莺。
<br>
<br>　　霓裳曲罢君王笑，宜近前来与改名。
<br>
<br>　　绣额朱门插艾人，羞将角黍近香唇。
<br>
<br>　　平明朝下夸宣赐，五色香丝系臂新。
<br>
<br>　　芙蓉冠子水精簪，闲对君王理玉琴。
<br>
<br>　　鹭颈莺唇胜仙子，步虚声细象窗深。
<br>
<br>　　金马门开侍从归，御香犹惹赐来衣。
<br>
<br>　　晓光满院金鱼冷，红药花擎宿露飞。
<br>
<br>　　便殿朝回卸玉簪，竞来芳槛摘花心。
<br>
<br>　　风和难捉花中蝶，却向窗间弄绣针。
<br>
<br>　　君王朝下未梳头，长晕残眉侍鉴楼。
<br>
<br>　　扼臂交光红玉软，起来重拟理箜篌。
<br>
<br>　　九重天上实难知，空遣微臣役梦思。
<br>
<br>　　葵藿一心期捧日，强搜狂斐拟宫词。
<br>
<br>　　卷735_2  「渔父歌」和凝
<br>
<br>　　白芷汀寒立鹭鸶，O风轻剪浪花时。
<br>
<br>　　烟幂幂，日迟迟，香引芙蓉惹钓丝。
<br>
<br>　　卷735_3  「杨柳枝」和凝
<br>
<br>　　软碧摇烟似送人，映花时把翠眉埂
<br>
<br>　　青青自是风流主，慢s金丝待洛神。
<br>
<br>　　瑟瑟罗裙金缕腰，黛眉隈破未重描。
<br>
<br>　　醉来咬损新花子，拽住仙郎尽放娇。
<br>
<br>　　鹊桥初就咽银河，今夜仙郎自姓和。
<br>
<br>　　不是昔年攀桂树，岂能月里索娥。
<br>
<br>　　卷735_4  「解红歌（唐有儿童解红之舞）」和凝
<br>
<br>　　百戏罢，五音清，解红一曲新教成。
<br>
<br>　　两个瑶池小仙子，此时夺却柘枝名。
<br>
<br>　　卷735_5  「题鹰猎兔画」和凝
<br>
<br>　　虽是丹青物，沈吟亦可伤。君夸鹰眼疾，我悯兔心忙。
<br>
<br>　　岂动骚人兴，惟增猎客狂。鲛绡百馀尺，争及制衣裳。
<br>
<br>　　卷735_6  「醴泉院」和凝
<br>
<br>　　万山岚霭簇洋城，数处禅斋尽有名。古柏八株堆翠色，
<br>
<br>　　灵泉一派逗寒声。暂游颇爱闲滋味，久住翻嫌俗性情。
<br>
<br>　　珍重支公每相勉，我于儒行也修行。
<br>
<br>　　卷735_7  「兴势观」和凝
<br>
<br>　　山名兴势镇梁洋，俨有真风福此方。瘦柏握盘笼殿紫，
<br>
<br>　　灵泉澄洁浸花香。暂游颇爱闲人少，久住翻嫌白日忙。
<br>
<br>　　只向五千文字内，愿成金骨住仙乡。
<br>
<br>　　卷735_8  「洋川」和凝
<br>
<br>　　华夷图上见洋川，知在青山绿水边。
<br>
<br>　　官闲最好游僧舍，江近应须买钓船。
<br>
<br>　　卷735_9  「句」和凝
<br>
<br>　　先生自舞琴。（《三乐达节》）
<br>
<br>　　波上人如潘玉儿，掌中花似赵飞燕。（《采莲曲》，
<br>
<br>　　以上并见《乐书》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
