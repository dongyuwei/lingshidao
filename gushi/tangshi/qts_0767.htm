<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百六十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百六十七
<br>
<br>　　卷767_1  「吴。黄金车」孙元晏
<br>
<br>　　分擘山河即渐开，许昌基业已倾颓。
<br>
<br>　　黄金车与斑斓耳，早个须知入谶来。
<br>
<br>　　卷767_2  「吴。赤壁」孙元晏
<br>
<br>　　会猎书来举国惊，只应周鲁不教迎。
<br>
<br>　　曹公一战奔波后，赤壁功传万古名。
<br>
<br>　　卷767_3  「吴。鲁肃指铩顾镌晏
<br>
<br>　　破产移家事亦难，佐吴从此霸江山。
<br>
<br>　　争教不立功勋得，指出千锶绲认小
<br>
<br>　　卷767_4  「吴。甘宁斫营」孙元晏
<br>
<br>　　夜深偷入魏军营，满寨惊忙火似星。
<br>
<br>　　百口宝刀千匹绢，也应消得与甘宁。
<br>
<br>　　卷767_5  「吴。徐盛」孙元晏
<br>
<br>　　欲把江山鼎足分，邢真衔册到江南。
<br>
<br>　　当时将相谁堪重，徐盛将军最不甘。
<br>
<br>　　卷767_6  「吴。鲁肃」孙元晏
<br>
<br>　　斫案兴言断众疑，鼎分从此定雄雌。
<br>
<br>　　若无子敬心相似，争得乌林破魏师。
<br>
<br>　　卷767_7  「吴。武昌」孙元晏
<br>
<br>　　西塞山高截九垓，谶谣终日自相催。
<br>
<br>　　武昌鱼美应难恋，历数须归建业来。
<br>
<br>　　卷767_8  「吴。顾雍」孙元晏
<br>
<br>　　赞国经纶更有谁，蔡公相叹亦相师。
<br>
<br>　　贵为丞相封侯了，归后家人总不知。
<br>
<br>　　卷767_9  「吴。吕蒙」孙元晏
<br>
<br>　　幼小家贫实可哀，愿征行去志难回。
<br>
<br>　　不探虎穴求身达，争得人间富贵来。
<br>
<br>　　卷767_10  「吴。介象」孙元晏
<br>
<br>　　好道君王遇亦难，变通灵异几多般。
<br>
<br>　　介先生有神仙术，钓得鲈鱼在玉盘。
<br>
<br>　　卷767_11  「吴。濡须坞」孙元晏
<br>
<br>　　风揭洪涛响若雷，枕波为垒险相隈。
<br>
<br>　　莫言有个濡须坞，几度曹公失志回。
<br>
<br>　　卷767_12  「吴。周泰」孙元晏
<br>
<br>　　名与诸公又不同，金疮痕在满身中。
<br>
<br>　　不将御盖宣恩泽，谁信将军别有功。
<br>
<br>　　卷767_13  「吴。张」孙元晏
<br>
<br>　　东部张公与众殊，共施经略赞全吴。
<br>
<br>　　陈琳漫自称雄伯，神气应须怯大巫。
<br>
<br>　　卷767_14  「吴。太史慈」孙元晏
<br>
<br>　　圣德招贤远近知，曹公心计却成欺。
<br>
<br>　　陈韩昔日尝投楚，岂是当归召得伊。
<br>
<br>　　卷767_15  「吴。孙坚后」孙元晏
<br>
<br>　　委存张公翊圣材，几将贤德赞文台。
<br>
<br>　　争教不霸江山得，日月征曾入梦来。
<br>
<br>　　卷767_16  「吴。陆统」孙元晏
<br>
<br>　　将军身殁有儿孤，虎子为名教读书。
<br>
<br>　　更向宫中教骑马，感君恩重合何如。
<br>
<br>　　卷767_17  「吴。青盖」孙元晏
<br>
<br>　　历数将终势已摧，不修君德更堪哀。
<br>
<br>　　被他青盖言相误，元是须教入晋来。
<br>
<br>　　卷767_18  「晋。七宝鞭」孙元晏
<br>
<br>　　天命须知岂偶然，乱臣徒欲用兵权。
<br>
<br>　　圣谟庙略还应别，浑不消他七宝鞭。
<br>
<br>　　卷767_19  「晋。庾悦鹅炙」孙元晏
<br>
<br>　　春暖江南景气新，子鹅炙美就中珍。
<br>
<br>　　庾家厨盛刘公困，浑弗相贻也恼人。
<br>
<br>　　卷767_20  「晋。谢玄」孙元晏
<br>
<br>　　百万兵来逼合肥，谢玄为将统雄师。
<br>
<br>　　旌旗首尾千馀里，浑不消他一局棋。
<br>
<br>　　卷767_21  「晋。谢混」孙元晏
<br>
<br>　　尚主当初偶未成，此时谁合更关情。
<br>
<br>　　可怜谢混风华在，千古翻传禁脔名。
<br>
<br>　　卷767_22  「晋。陆玩」孙元晏
<br>
<br>　　陆公高论亦由衷，谦让还惭未有功。
<br>
<br>　　天下忠良人欲尽，始应交我作三公。
<br>
<br>　　卷767_23  「晋。王坦之」孙元晏
<br>
<br>　　晋祚安危只此行，坦之何必苦忧惊。
<br>
<br>　　谢公合定寰区在，争遣当时事得成。
<br>
<br>　　卷767_24  「晋。蒲葵扇」孙元晏
<br>
<br>　　抛舍东山岁月遥，几施经略挫雄豪。
<br>
<br>　　若非名德喧寰宇，争得蒲葵价数高。
<br>
<br>　　卷767_25  「晋。王郎」孙元晏
<br>
<br>　　太尉门庭亦甚高，王郎名重礼相饶。
<br>
<br>　　自家妻父犹如此，谁更逢君得折腰。
<br>
<br>　　卷767_26  「晋。刘毅」孙元晏
<br>
<br>　　绕床堪壮喝卢声，似铁容仪众尽惊。
<br>
<br>　　二十七人同举义，几人全得旧功名。
<br>
<br>　　卷767_27  「晋。王恭」孙元晏
<br>
<br>　　春风濯濯柳容仪，鹤氅神情举世推。
<br>
<br>　　可惜教君仗旄钺，枉将心地托牢之。
<br>
<br>　　卷767_28  「晋。谢公赌墅」孙元晏
<br>
<br>　　发遣将军欲去时，略无情挠只贪棋。
<br>
<br>　　自从乞与羊昙后，赌墅功成更有谁。
<br>
<br>　　卷767_29  「晋。苻坚投」孙元晏
<br>
<br>　　投填江语未终，谢安乘此立殊功。
<br>
<br>　　三台星烂乾坤在，且与张华死不同。
<br>
<br>　　卷767_30  「晋。卫d」孙元晏
<br>
<br>　　叔宝羊车海内稀，山家女婿好风姿。
<br>
<br>　　江东士女无端甚，看杀玉人浑不知。
<br>
<br>　　卷767_31  「晋。郭璞脱襦」孙元晏
<br>
<br>　　吟坐因思郭景纯，每言穷达似通神。
<br>
<br>　　到头分命难移改，解脱青襦与别人。
<br>
<br>　　卷767_32  「晋。庾楼」孙元晏
<br>
<br>　　江州楼上月明中，从事同登眺远空。
<br>
<br>　　玉树忽h千载后，有谁重此继清风。
<br>
<br>　　卷767_33  「晋。新亭」孙元晏
<br>
<br>　　容易乘虚逼帝畿，满江橹与旌旗。
<br>
<br>　　卢循若解新亭上，胜负还应未可知。
<br>
<br>　　卷767_34  「宋。大岘」孙元晏
<br>
<br>　　大岘才过喜可知，指空言已副心期。
<br>
<br>　　公孙计策嗟无用，天与南朝作霸基。
<br>
<br>　　卷767_35  「宋。放宫人」孙元晏
<br>
<br>　　纳谏廷臣免犯颜，自然恩可霸江山。
<br>
<br>　　姚兴侍女方承宠，放出宫闱若等闲。
<br>
<br>　　卷767_36  「宋。借南苑」孙元晏
<br>
<br>　　人主词应不偶然，几人曾说笑掀天。
<br>
<br>　　不知南苑今何在，借与张公三百年。
<br>
<br>　　卷767_37  「宋。谢澹云霞友」孙元晏
<br>
<br>　　仗气凌人岂可亲，只将范泰是知闻。
<br>
<br>　　缘何唤作云霞友，却恐云霞未似君。
<br>
<br>　　卷767_38  「宋。乌衣巷」孙元晏
<br>
<br>　　古迹荒基好叹嗟，满川吟景只烟霞。
<br>
<br>　　乌衣巷在何人住，回首令人忆谢家。
<br>
<br>　　卷767_39  「宋。袁粲」孙元晏
<br>
<br>　　负才尚气满朝知，高卧闲吟见客稀。
<br>
<br>　　独步何人识袁尹，白杨郊外醉方归。
<br>
<br>　　卷767_40  「宋。刘伯龙」孙元晏
<br>
<br>　　位重何如不厌贫，伯龙孤子只修身。
<br>
<br>　　固知生计还须有，穷鬼临时也笑人。
<br>
<br>　　卷767_41  「宋。王方平」孙元晏
<br>
<br>　　拂衣耕钓已多时，江上山前乐可知。
<br>
<br>　　著却貂裘将采药，任他人唤作渔师。
<br>
<br>　　卷767_42  「宋。黄罗襦」孙元晏
<br>
<br>　　戚属群臣尽见猜，预忧身后又堪哀。
<br>
<br>　　到头委付何曾是，虚把罗襦与彦回。
<br>
<br>　　卷767_43  「宋。谢F」孙元晏
<br>
<br>　　谢家诸子尽兰香，各震芳名满帝乡。
<br>
<br>　　惟有千金更堪重，只将高卧向齐王。
<br>
<br>　　卷767_44  「宋。羊玄保」孙元晏
<br>
<br>　　运命将来各有期，好官才阙即思之。
<br>
<br>　　就中堪爱羊玄保，偏受君王分外知。
<br>
<br>　　卷767_45  「齐。谢F」孙元晏
<br>
<br>　　解玺传呼诏侍中，却来高卧岂疏慵。
<br>
<br>　　此时忠节还希有，堪羡君王特地容。
<br>
<br>　　卷767_46  「齐。小儿执烛」孙元晏
<br>
<br>　　谢公情量已难量，忠宋心诚岂暂忘。
<br>
<br>　　执烛小儿浑放去，略无言语与君王。
<br>
<br>　　卷767_47  「齐。王僧v」孙元晏
<br>
<br>　　肯与公卿作等伦，澹然名德只推君。
<br>
<br>　　任他车骑来相访，箫鼓盈庭似不闻。
<br>
<br>　　卷767_48  「齐。王僧虔」孙元晏
<br>
<br>　　位高名重不堪疑，恳让仪同帝亦知。
<br>
<br>　　不学常流争进取，却忧门有二台司。
<br>
<br>　　卷767_49  「齐。明帝裹蒸」孙元晏
<br>
<br>　　至尊尊贵异人间，御膳天厨岂等闲。
<br>
<br>　　惜得裹蒸无用处，不如安霸取江山。
<br>
<br>　　卷767_50  「齐。郁林王」孙元晏
<br>
<br>　　强哀强惨亦从伊，归到私庭喜可知。
<br>
<br>　　喜字漫书三十六，到头能得几多时。
<br>
<br>　　卷767_51  「齐。何氏小山」孙元晏
<br>
<br>　　显达何曾肯系心，筑居郊外好园林。
<br>
<br>　　赚他谢F出山去，赢得高名直至今。
<br>
<br>　　卷767_52  「齐。王伦之」孙元晏
<br>
<br>　　豫章太守重词林，图画陈蕃与华歆。
<br>
<br>　　更奠子将并孺子，为君千载作知音。
<br>
<br>　　卷767_53  「齐。潘妃」孙元晏
<br>
<br>　　曾步金莲宠绝伦，岂甘今日委埃尘。
<br>
<br>　　玉儿还有怀恩处，不肯将身嫁小臣。
<br>
<br>　　卷767_54  「齐。王亮」孙元晏
<br>
<br>　　后见梁王未免哀，奈何无计拯倾颓。
<br>
<br>　　若教彼相颠扶得，争遣明公到此来。
<br>
<br>　　卷767_55  「梁。分宫女」孙元晏
<br>
<br>　　涤荡齐宫法令新，分张宫女二千人。
<br>
<br>　　可怜无限如花貌，重见世间桃李春。
<br>
<br>　　卷767_56  「梁。马仙埤」孙元晏
<br>
<br>　　齐朝太守不甘降，忠节当时动四方。
<br>
<br>　　义士要教天下见，且留君住待袁昂。
<br>
<br>　　卷767_57  「梁。偷小顾镌晏
<br>
<br>　　传闻天子重儒才，特为皇华绮宴开。
<br>
<br>　　今日方惊遇偷校此人元自北朝来。
<br>
<br>　　卷767_58  「梁。蔡撙」孙元晏
<br>
<br>　　紫茄白苋以为珍，守任清真转更贫。
<br>
<br>　　不饮吴兴郡中水，古今能有几多人。
<br>
<br>　　卷767_59  「梁。楚祠」孙元晏
<br>
<br>　　曾与萧侯醉玉杯，此时神影尽倾颓。
<br>
<br>　　莫云千古无灵圣，也向西川助敌来。
<br>
<br>　　卷767_60  「梁。谢F小舆」孙元晏
<br>
<br>　　小舆升殿掌钧台，不免无l却忆回。
<br>
<br>　　应恨被他何胤误，悔先容易出山来。
<br>
<br>　　卷767_61  「梁。八关斋」孙元晏
<br>
<br>　　依凭金地甚虔诚，忍溺空王为圣明。
<br>
<br>　　内殿设斋申祷祝，岂无功德及台城。
<br>
<br>　　卷767_62  「梁。庾信」孙元晏
<br>
<br>　　苦心词赋向谁谈，沦落周朝志岂甘。
<br>
<br>　　可惜多才庾开府，一生惆怅忆江南。
<br>
<br>　　卷767_63  「陈。王僧辨」孙元晏
<br>
<br>　　彼此英雄各有名，石头高卧拟争衡。
<br>
<br>　　当时堪笑王僧辨，待欲将心托圣明。
<br>
<br>　　卷767_64  「陈。武帝蚌盘」孙元晏
<br>
<br>　　金翠丝黄略不舒，蚌盘清宴意何如。
<br>
<br>　　岂知三阁繁华日，解为君王妙破除。
<br>
<br>　　卷767_65  「陈。虞居士」孙元晏
<br>
<br>　　苦谏将军总不知，几随烟焰作尘飞。
<br>
<br>　　东山居士何人识，惟有君王却许归。
<br>
<br>　　卷767_66  「陈。姚察」孙元晏
<br>
<br>　　曾佐徐陵向北游，剖陈疑事动名流。
<br>
<br>　　却归掌选清何甚，一匹花不肯收。
<br>
<br>　　卷767_67  「陈。宣帝伤将卒」孙元晏
<br>
<br>　　前后兵师战胜回，百馀城垒尽归来。
<br>
<br>　　当时将卒应知感，况得君王为举哀。
<br>
<br>　　卷767_68  「陈。临春阁」孙元晏
<br>
<br>　　临春高阁上侵云，风起香飘数里闻。
<br>
<br>　　自是君王正沈醉，岂知消息报隋军。
<br>
<br>　　卷767_69  「陈。结绮阁」孙元晏
<br>
<br>　　结绮高宜眺海涯，上凌丹汉拂云霞。
<br>
<br>　　一千朱翠同居此，争奈恩多属丽华。
<br>
<br>　　卷767_70  「陈。望仙阁」孙元晏
<br>
<br>　　多少沈檀结筑成，望仙为号倚青冥。
<br>
<br>　　不知孔氏何形状，醉得君王不解醒。
<br>
<br>　　卷767_71  「陈。三阁」孙元晏
<br>
<br>　　三阁相通绮宴开，数千朱翠绕周回。
<br>
<br>　　只知断送君王醉，不道韩擒已到来。
<br>
<br>　　卷767_72  「陈。狎客」孙元晏
<br>
<br>　　八宫妃尽赋篇章，风揭歌声锦绣香。
<br>
<br>　　选得十人为狎客，有谁能解谏君王。
<br>
<br>　　卷767_73  「陈。淮水」孙元晏
<br>
<br>　　文物衣冠尽入秦，六朝繁盛忽埃尘。
<br>
<br>　　自从淮水干枯后，不见王家更有人。
<br>
<br>　　卷767_74  「陈。江令宅」孙元晏
<br>
<br>　　不向南朝立谏名，旧居基在事分明。
<br>
<br>　　令人惆怅江中令，只作篇章过一生。
<br>
<br>　　卷767_75  「陈。后庭舞」孙元晏
<br>
<br>　　魍窕胤缣若飞，丽华翘袖玉为姿。
<br>
<br>　　后庭一曲从教舞，舞破江山君未知。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
