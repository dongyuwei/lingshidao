<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百五十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百五十五
<br>
<br>　　卷155_1  「古意」崔曙
<br>
<br>　　绿笋总成竹，红花亦成子。能当此时好，独自幽闺里。
<br>
<br>　　夜夜苦更长，愁来不如死。
<br>
<br>　　卷155_2  「宿大通和尚塔，敬赠如上人，兼呈常、孙二山人」崔曙
<br>
<br>　　支公已寂灭，影塔山上古。更有真僧来，道场救诸苦。
<br>
<br>　　一承微妙法，寓宿清净土。身心能自观，色相了无取。
<br>
<br>　　森森松映月，漠漠云近户。岭外飞电明，夜来前山雨。
<br>
<br>　　然灯见栖鸽，作礼闻信鼓。晓霁南轩开，秋华净天宇。
<br>
<br>　　愿言出世尘，谢尔申及甫。
<br>
<br>　　卷155_3  「送薛据之宋州」崔曙
<br>
<br>　　无媒嗟失路，有道亦乘流。客处不堪别，异乡应共愁。
<br>
<br>　　我生早孤贱，沦落居此州。风土至今忆，山河皆昔游。
<br>
<br>　　一从文章事，两京春复秋。君去问相识，几人今白头。
<br>
<br>　　卷155_4  「山下晚晴」崔曙
<br>
<br>　　寥寥远天净，溪路何空鳌Ｐ惫庹帐栌辏秋气生白虹。
<br>
<br>　　云尽山色暝，萧条西北风。故林归宿处，一叶下梧桐。
<br>
<br>　　卷155_5  「颍阳东溪怀古」崔曙
<br>
<br>　　灵溪氛雾歇，皎镜清心颜。空色不映水，秋声多在山。
<br>
<br>　　世人久疏旷，万物皆自闲。白鹭寒更浴，孤云晴未还。
<br>
<br>　　昔时让王者，此地闭玄关。无以蹑高步，凄凉岑壑间。
<br>
<br>　　卷155_6  「早发交崖山还太室作」崔曙
<br>
<br>　　东林气微白，寒鸟急高翔。吾亦自兹去，北山归草堂。
<br>
<br>　　仲冬正三五，日月遥相望。萧萧过颍上，畋嫔傺簟
<br>
<br>　　川冰生积雪，野火出枯桑。独往路难尽，穷阴人易伤。
<br>
<br>　　伤此无衣客，如何蒙雪霜。
<br>
<br>　　卷155_7  「奉试明堂火珠」崔曙
<br>
<br>　　正位开重屋，凌空出火珠。夜来双月满，曙后一星孤。
<br>
<br>　　天净光难灭，云生望欲无。遥知太平代，国宝在名都。
<br>
<br>　　卷155_8  「途中晓发」崔曙
<br>
<br>　　晓霁长风里，劳歌赴远期。云轻归海疾，月满下山迟。
<br>
<br>　　旅望因高尽，乡心遇物悲。故林遥不见，况在落花时。
<br>
<br>　　卷155_9  「缑山庙」崔曙
<br>
<br>　　遗庙宿阴阴，孤峰映绿林。步随仙路远，意入道门深。
<br>
<br>　　涧水流年月，山云变古今。只闻风竹里，犹有凤笙音。
<br>
<br>　　卷155_10  「同诸公谒启母祠」崔曙
<br>
<br>　　s宫凌紫微，芳草闭闲扉。帝子复何在，王孙游不归。
<br>
<br>　　春风鸣玉佩，暮雨拂灵衣。岂但湘江口，能令怀二妃。
<br>
<br>　　卷155_11  「九日登望仙台，呈刘明府容」崔曙
<br>
<br>　　汉文皇帝有高台，此日登临曙色开。三晋云山皆北向，
<br>
<br>　　二陵风雨自东来。关门令尹谁能识，河上仙翁去不回。
<br>
<br>　　且欲近寻彭泽宰，陶然共醉菊花杯。
<br>
<br>　　卷155_12  「奉酬中书相公至日圆丘摄事合于中书后阁宿斋移止…之作」崔曙
<br>
<br>　　典籍开书府，恩荣避鼎司。郊丘资有事，斋戒守无为。
<br>
<br>　　宿雾蒙琼树，馀香覆玉墀。进经逢乙夜，展礼值明时。
<br>
<br>　　勋共山河列，名同竹帛垂。年年佐尧舜，相与致雍熙。
<br>
<br>　　卷155_13  「登水门楼，见亡友张贞期题望黄河诗，因以感兴」崔曙
<br>
<br>　　吾友东南美，昔闻登此楼。人随川上逝，书向壁中留。
<br>
<br>　　严子好真隐，谢公耽远游。清风初作颂，暇日复销忧。
<br>
<br>　　时与文字古，迹将山水幽。已孤苍生望，空见黄河流。
<br>
<br>　　流落年将晚，悲凉物已秋。天高不可问，掩泣赴行舟。
<br>
<br>　　卷155_14  「对雨送郑陵」崔曙
<br>
<br>　　别愁复经雨，别泪还如霰。寄心海上云，千里常相见。
<br>
<br>　　卷155_15  「嵩山寻冯炼师不遇」崔曙
<br>
<br>　　青溪访道凌烟曙，王子仙成已飞去。
<br>
<br>　　更值空山雷雨时，云林薄暮归何处。
<br>
<br> 
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
