<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百四十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷四百四十
<br>
<br>　　卷440_1  「江南谪居十韵」白居易
<br>
<br>　　自哂沉冥客，曾为献纳臣。壮心徒许国，薄命不如人。
<br>
<br>　　才展凌云翅，俄成失水鳞。葵枯犹向日，蓬断即辞春。
<br>
<br>　　泽畔长愁地，天边欲老身。萧条残活计，冷落旧交亲。
<br>
<br>　　草合门无径，烟消甑有尘。忧方知酒圣，贫始觉钱神。
<br>
<br>　　虎尾难容足，羊肠易覆轮。行藏与通塞，一切任陶钧。
<br>
<br>　　卷440_2  「江楼夜吟元九律诗，成三十韵」白居易
<br>
<br>　　昨夜江楼上，吟君数十篇。词飘朱槛底，韵堕渌江前。
<br>
<br>　　清楚音谐律，精微思入玄。收将白雪丽，夺尽碧云妍。
<br>
<br>　　寸截金为句，双雕玉作联。八风凄间发，五彩烂相宣。
<br>
<br>　　冰扣声声冷，珠排字字圆。文头交比绣，筋骨软于绵。
<br>
<br>　　褂客波浪，铮W过管弦。醴泉流出地，钧乐下从天。
<br>
<br>　　神鬼闻如泣，鱼龙听似禅。星回疑聚集，月落为留连。
<br>
<br>　　雁感无鸣者，猿愁亦悄然。交流迁客泪，停住贾人船。
<br>
<br>　　暗被歌姬乞，潜闻思妇传。斜行题粉壁，短卷写红笺。
<br>
<br>　　肉味经时忘，头风当日痊。老张知定伏，短李爱应颠。
<br>
<br>　　道屈才方振，身闲业始专。天教声@赫，理合命。
<br>
<br>　　顾我文章劣，知他气力全。工夫虽共到，巧拙尚相悬。
<br>
<br>　　各有诗千首，俱抛海一边。白头吟处变，青眼望中穿。
<br>
<br>　　酬答朝妨食，披寻夜废眠。老偿文债负，宿结字因缘。
<br>
<br>　　每叹陈夫子，常嗟李谪仙。名高折人爵，思苦减天年。
<br>
<br>　　不得当时遇，空令后代怜。相悲今若此，湓浦与通川。
<br>
<br>　　卷440_3  「浔阳岁晚，寄元八郎中、庾三十二员外」白居易
<br>
<br>　　阅水年将暮，烧金道未成。丹砂不肯死，白发自须生。
<br>
<br>　　病肺惭杯满，衰颜忌镜明。春深旧乡梦，岁晚故交情。
<br>
<br>　　一别浮云散，双瞻列宿荣。螭头阶下立，龙尾道前行。
<br>
<br>　　封事频闻奏，除书数见名。虚怀事僚友，平步取公卿。
<br>
<br>　　漏尽鸡人报，朝回幼女迎。可怜白司马，老大在湓城。
<br>
<br>　　卷440_4  「元九以绿丝布白轻见寄制成衣服以诗报知」白居易
<br>
<br>　　绿丝文布素轻，珍重京华手自封。贫友远劳君寄附，
<br>
<br>　　病妻亲为我裁缝。F花白似秋去薄，衫色青于春草浓。
<br>
<br>　　欲著却休知不称，折腰无复旧形容。
<br>
<br>　　卷440_5  「清明日送韦侍御贬虔州」白居易
<br>
<br>　　寂寞清明日，萧条司马家。留饧和冷粥，出火煮新茶。
<br>
<br>　　欲别能无酒，相留亦有花。南迁更何处，此地已天涯。
<br>
<br>　　卷440_6  「九江春望」白居易
<br>
<br>　　淼茫积水非吾土，飘泊浮萍自我身。身外信缘为活计，
<br>
<br>　　眼前随事觅交亲。炉烟岂异终南色，湓草宁殊渭北春。
<br>
<br>　　此地何妨便终老，譬如元是九江人。
<br>
<br>　　卷440_7  「晚题东林寺双池」白居易
<br>
<br>　　向晚双池好，初晴百物新。袅枝翻翠羽，溅水跃红鳞。
<br>
<br>　　萍泛同游子，莲开当丽人。临流一惆怅，还忆曲江春。
<br>
<br>　　卷440_8  「赠内子」白居易
<br>
<br>　　白发长兴叹，青娥亦伴愁。寒衣补灯下，小女戏床头。
<br>
<br>　　暗淡屏帏故，凄凉枕席秋。贫中有等级，犹胜嫁黔娄。
<br>
<br>　　卷440_9  「送客春游岭南二十韵」白居易
<br>
<br>　　已讶游何远，仍嗟别太频。离容君蹙促，赠语我殷勤。
<br>
<br>　　迢递天南面，苍茫海北_.诃陵国分界，交趾郡为邻。
<br>
<br>　　蓊郁三光晦，温暾四气匀。阴晴变寒暑，昏晓错星辰。
<br>
<br>　　瘴地难为老，蛮陬不易驯。土民稀白首，洞主尽黄巾。
<br>
<br>　　战舰犹惊浪，戎车未息尘。红旗围卉服，紫绶裹文身。
<br>
<br>　　面苦桄榔`，浆酸橄榄新。牙樯迎海舶，铜鼓赛江神。
<br>
<br>　　不冻贪泉暖，无霜毒草春。云烟蟒蛇气，刀剑鳄鱼鳞。
<br>
<br>　　路足羁栖客，官多谪逐臣。天黄生飓母，雨黑长枫人。
<br>
<br>　　回使先传语，征轩早返轮。须防杯里蛊，莫爱橐中珍。
<br>
<br>　　北与南殊俗，身将货孰亲。尝闻君子诫，忧道不忧贫。
<br>
<br>　　卷440_10  「自题」白居易
<br>
<br>　　功名宿昔人多许，宠辱斯须自不知。一旦失恩先左降，
<br>
<br>　　三年随例未量移。马头觅角生何日，石火敲光住几时。
<br>
<br>　　前事是身俱若此，空门不去欲何之。
<br>
<br>　　卷440_11  「自悲」白居易
<br>
<br>　　火宅煎熬地，霜松摧折身。因知群动内，易死不过人。
<br>
<br>　　卷440_12  「寻郭道士不遇」白居易
<br>
<br>　　郡中乞假来相访，洞里朝元去不逢。看院只留双白鹤，
<br>
<br>　　入门惟见一青松。药炉有火丹应伏，云碓无人水自舂。
<br>
<br>　　欲问参同契中事，更期何日得从容。
<br>
<br>　　卷440_13  「浔阳春三首（元和十二年作）。春生」白居易
<br>
<br>　　春生何处暗周游，海角天涯遍始休。先遣和风报消息，
<br>
<br>　　续教啼鸟说来由。展张草色长河畔，点缀花房小树头。
<br>
<br>　　若到故园应觅我，为传沦落在江州。
<br>
<br>　　卷440_14  「浔阳春三首。春来」白居易
<br>
<br>　　春来触地故乡情，忽见风光忆两京。金谷踏花香骑入，
<br>
<br>　　曲江碾草钿车行。谁家绿酒欢连夜，何处红楼睡失明。
<br>
<br>　　独有不眠不醉客，经春冷坐古湓城。
<br>
<br>　　卷440_15  「浔阳春三首。春去」白居易
<br>
<br>　　一从泽畔为迁客，两度江头送暮春。白发更添今日鬓，
<br>
<br>　　青衫不改去年身。百川未有回流水，一老终无却少人。
<br>
<br>　　四十六时三月尽，送春争得不殷勤。
<br>
<br>　　卷440_16  「梦微之（十二年八月二十日夜）」白居易
<br>
<br>　　晨起临风一惆怅，通川湓水断相闻。
<br>
<br>　　不知忆我因何事，昨夜三回梦见君。
<br>
<br>　　卷440_17  「赠韦炼师」白居易
<br>
<br>　　浔阳迁客为居士，身似浮云心似灰。上界女仙无嗜欲，
<br>
<br>　　何因相顾两裴回。共疑过去人间世，曾作谁家夫妇来。
<br>
<br>　　卷440_18  「问刘十九」白居易
<br>
<br>　　绿蚁新醅酒，红泥小火垆。晚来天欲雪，能饮一杯无。
<br>
<br>　　卷440_19  「得行简书，闻欲下峡，先以诗寄」白居易
<br>
<br>　　朝来又得东川信，欲取春初发梓州。书报九江闻暂喜，
<br>
<br>　　路经三峡想还愁。潇湘瘴雾加餐饭，滟惊波稳泊舟。
<br>
<br>　　欲寄两行迎尔泪，长江不肯向西流。
<br>
<br>　　卷440_20  「南湖早春」白居易
<br>
<br>　　风回云断雨初晴，返照湖边暖复明。乱点碎红山杏发，
<br>
<br>　　平铺新绿水O生。翅低白雁飞仍重，舌涩黄鹂语未成。
<br>
<br>　　不道江南春不好，年年衰病减心情。
<br>
<br>　　卷440_21  「元十八从事南海欲出庐山临别旧居有恋泉声之什…伸别情」白居易
<br>
<br>　　贤侯辟士礼从容，莫恋泉声问所从。雨露初承黄纸诏，
<br>
<br>　　烟霞欲别紫霄峰。伤弓未息新惊鸟，得水难留久卧龙。
<br>
<br>　　我正退藏君变化，一杯可易得相逢。
<br>
<br>　　卷440_22  「题韦家泉池」白居易
<br>
<br>　　泉落青山出白云，萦村绕郭几家分。
<br>
<br>　　自从引作池中水，深浅方圆一任君。
<br>
<br>　　卷440_23  「醉中对红叶」白居易
<br>
<br>　　临风杪秋树，对酒长年人。醉貌如霜叶，虽红不是春。
<br>
<br>　　卷440_24  「遣怀」白居易
<br>
<br>　　羲和走驭趁年光，不许人间日月长。遂使四时都似电，
<br>
<br>　　争教两鬓不成霜。荣销枯去无非命，壮尽衰来亦是常。
<br>
<br>　　已共身心要约定，穷通生死不惊忙。
<br>
<br>　　卷440_25  「点额鱼」白居易
<br>
<br>　　龙门点额意何如，红尾青G却返初。
<br>
<br>　　见说在天行雨苦，为龙未必胜为鱼。
<br>
<br>　　卷440_26  「闻龟儿咏诗」白居易
<br>
<br>　　怜渠已解咏诗章，摇膝支颐学二郎。
<br>
<br>　　莫学二郎吟太苦，才年四十鬓如霜。
<br>
<br>　　卷440_27  「对酒」白居易
<br>
<br>　　未济卦中休卜命，参同契里莫劳心。
<br>
<br>　　无如饮此销愁物，一饷愁消直万金。
<br>
<br>　　卷440_28  「东墙夜合树去秋为风雨所摧，今年花时，怅然有感」白居易
<br>
<br>　　碧荑红缕今何在，风雨飘将去不回。
<br>
<br>　　惆怅去年墙下地，今春唯有荠花开。
<br>
<br>　　卷440_29  「病起」白居易
<br>
<br>　　病不出门无限时，今朝强出与谁期。
<br>
<br>　　经年不上江楼醉，劳动春风r酒旗。
<br>
<br>　　卷440_30  「梦亡友刘太白同游彰敬寺」白居易
<br>
<br>　　三千里外卧江州，十五年前哭老刘。
<br>
<br>　　昨夜梦中彰敬寺，死生魂魄暂同游。
<br>
<br>　　卷440_31  「与果上人殁时题此诀别，兼简二林僧社」白居易
<br>
<br>　　本结菩提香火社，为嫌烦恼电泡身。
<br>
<br>　　不须惆怅从师去，先请西方作主人。
<br>
<br>　　卷440_32  「赠写真者」白居易
<br>
<br>　　子骋丹青日，予当丑老时。无劳役神思，更画病容仪。
<br>
<br>　　迢递麒麟阁，图功未有期。区区尺素上，焉用写真为。
<br>
<br>　　卷440_33  「刘十九同宿（时淮寇初破）」白居易
<br>
<br>　　红旗破贼非吾事，黄纸除书无我名。
<br>
<br>　　唯共嵩阳刘处士，围棋赌酒到天明。
<br>
<br>　　卷440_34  「十二年冬江西温暖，喜元八寄金石棱到，因题此诗」白居易
<br>
<br>　　今冬腊候不严凝，暖雾温风气上腾。山脚崦中才有雪，
<br>
<br>　　江流慢处亦无冰。欲将何药防春瘴，只有元家金石棱。
<br>
<br>　　卷440_35  「闲意」白居易
<br>
<br>　　不争荣耀任沉沦，日与时疏共道亲。北省朋僚音信断，
<br>
<br>　　东林长老往还频。病停夜食闲如社，慵拥朝裘暖似春。
<br>
<br>　　渐老渐谙闲气味，终身不拟作忙人。
<br>
<br>　　卷440_36  「送友人上峡赴东川辟命」白居易
<br>
<br>　　见说瞿塘峡，斜衔滟根。难于寻鸟路，险过上龙门。
<br>
<br>　　羊角风头急，桃花水色浑。山回若鳌转，舟入似鲸吞。
<br>
<br>　　岸合愁天断，波跳恐地翻。怜君经此去，为感主人恩。
<br>
<br>　　卷440_37  「夜送孟司功」白居易
<br>
<br>　　浔阳白司马，夜送孟功曹。江暗管弦急，楼明灯火高。
<br>
<br>　　湖波翻似箭，霜草杀如刀。且莫开征棹，阴风正怒号。
<br>
<br>　　卷440_38  「衰病」白居易
<br>
<br>　　老辞游冶寻花伴，病别荒狂旧酒徒。
<br>
<br>　　更恐五年三岁后，些些谭笑亦应无。
<br>
<br>　　卷440_39  「题诗屏风绝句」白居易
<br>
<br>　　相忆采君诗作障，自书自勘不辞劳。
<br>
<br>　　障成定被人争写，从此南中纸价高。
<br>
<br>　　卷440_40  「答微之」白居易
<br>
<br>　　君写我诗盈寺壁，我题君句满屏风。
<br>
<br>　　与君相遇知何处，两叶浮萍大海中。
<br>
<br>　　卷440_41  「偶宴有怀」白居易
<br>
<br>　　遇兴寻文客，因欢命酒徒。春游忆亲故，夜会似京都。
<br>
<br>　　诗思闲仍在，乡愁醉暂无。狂来欲起舞，惭见白髭须。
<br>
<br>　　卷440_42  「山中酬江州崔使君见寄」白居易
<br>
<br>　　眷眄情无恨，优容礼有馀。三年为郡吏，一半许山居。
<br>
<br>　　酒熟心相待，诗来手自书。庾楼春好醉，明月且回车。
<br>
<br>　　卷440_43  「山枇杷」白居易
<br>
<br>　　深山老去惜年华，况对东溪野枇杷。火树风来翻绛焰，
<br>
<br>　　琼枝日出晒红纱。回看桃李都无色，映得芙蓉不是花。
<br>
<br>　　争奈结根深石底，无因移得到人家。
<br>
<br>　　卷440_44  「闻李尚书拜相，因以长句寄贺微之」白居易
<br>
<br>　　怜君不久在通川，知已新提造化权。夔契定求才济世，
<br>
<br>　　张雷应辨气冲天。那知沦落天涯日，正是陶钧海内年。
<br>
<br>　　肯向泥中抛折剑，不收重铸作龙泉。
<br>
<br>　　卷440_45  「岁暮」白居易
<br>
<br>　　穷阴急景坐相催，壮齿韶颜去不回。旧病重因年老发，
<br>
<br>　　新愁多是夜长来。膏明自k缘多事，雁默先烹为不才。
<br>
<br>　　祸福细寻无会处，不如且进手中杯。
<br>
<br>　　卷440_46  「雨中赴刘十九二林之期及到寺刘已先去因以四韵寄之」白居易
<br>
<br>　　云中台殿泥中路，既阻同游懒却还。将谓独愁犹对雨，
<br>
<br>　　不知多兴已寻山。才应行到千峰里，只校来迟半日间。
<br>
<br>　　最惜杜鹃花烂漫，春风吹尽不同攀。
<br>
<br>　　卷440_47  「蔷薇正开春酒初熟因招刘十九张大夫崔二十四同饮」白居易
<br>
<br>　　瓮头竹叶经春熟，阶底蔷薇入夏开。似火浅深红压架，
<br>
<br>　　如饧气味绿粘台。试将诗句相招去，倘有风情或可来。
<br>
<br>　　明日早花应更好，心期同醉卯时杯。
<br>
<br>　　卷440_48  「李白墓」白居易
<br>
<br>　　采石江边李白坟，绕田无限草连云。可怜荒垄穷泉骨，
<br>
<br>　　曾有惊天动地文。但是诗人多薄命，就中沦落不过君。
<br>
<br>　　卷440_49  「对酒」白居易
<br>
<br>　　漫把参同契，难烧伏火砂。有时成白首，无处问黄芽。
<br>
<br>　　幻世如泡影，浮生抵眼花。唯将绿醅酒，且替紫河车。
<br>
<br>　　卷440_50  「戏答诸少年」白居易
<br>
<br>　　顾我长年头似雪，饶君壮岁气如云。
<br>
<br>　　朱颜今日虽欺我，白发他时不放君。
<br>
<br>　　卷440_51  「风雨晚泊」白居易
<br>
<br>　　苦竹林边芦苇丛，停舟一望思无穷。青苔扑地连春雨，
<br>
<br>　　白浪掀天尽日风。忽忽百年行欲半，茫茫万事坐成空。
<br>
<br>　　此生飘荡何时定，一缕鸿毛天地中。
<br>
<br>　　卷440_52  「题崔使君新楼」白居易
<br>
<br>　　忧人何处可销忧，碧瓮红栏湓水头。
<br>
<br>　　从此浔阳风月夜，崔公楼替庾公楼。
<br>
<br>　　卷440_53  「山中戏问韦侍御」白居易
<br>
<br>　　我抱栖云志，君怀济世才。常吟反招隐，那得入山来。
<br>
<br>　　卷440_54  「赠昙禅师（梦中作）」白居易
<br>
<br>　　五年不入慈恩寺，今日寻师始一来。
<br>
<br>　　欲知火宅焚烧苦，方寸如今化作灰。
<br>
<br>　　卷440_55  「寄微之」白居易
<br>
<br>　　帝城行乐日纷纷，天畔穷愁我与君。秦女笑歌春不见，
<br>
<br>　　巴猿啼哭夜常闻。何处琵琶弦似语，谁家呙堕髻如云。
<br>
<br>　　人生多少欢娱事，那独千分无一分。
<br>
<br>　　卷440_56  「醉吟二首」白居易
<br>
<br>　　空王百法学未得，姹女丹砂烧即飞。
<br>
<br>　　事事无成身老也，醉乡不去欲何归。
<br>
<br>　　两鬓千茎新似雪，十分一\欲如泥。
<br>
<br>　　酒狂又引诗魔发，日午悲吟到日西。
<br>
<br>　　卷440_57  「晓寝」白居易
<br>
<br>　　转枕重安寝，回头一欠伸。纸窗明觉晓，布被暖知春。
<br>
<br>　　莫强疏慵性，须安老大身。鸡鸣一觉睡，不博早朝人。
<br>
<br>　　卷440_58  「答元八郎中、杨十二博士」白居易
<br>
<br>　　身觉浮云无所著，心同止水有何情。但知潇洒疏朝市，
<br>
<br>　　不要崎岖隐姓名。尽日观鱼临涧坐，有时随鹿上山行。
<br>
<br>　　谁能抛得人间事，来共腾腾过此生。
<br>
<br>　　卷440_59  「湖亭与行简宿」白居易
<br>
<br>　　浔阳少有风情客，招宿湖亭尽却回。
<br>
<br>　　水槛虚凉风月好，夜深谁共阿怜来。
<br>
<br>　　卷440_60  「八月十五日夜湓亭望月」白居易
<br>
<br>　　昔年八月十五夜，曲江池畔杏园边。今年八月十五夜，
<br>
<br>　　湓浦沙头水馆前。西北望乡何处是，东南见月几回圆。
<br>
<br>　　临风一叹无人会，今夜清光似往年。
<br>
<br>　　卷440_61  「赠江客」白居易
<br>
<br>　　江柳影寒新雨地，塞鸿声急欲霜天。
<br>
<br>　　愁君独向沙头宿，水绕芦花月满船。
<br>
<br>　　卷440_62  「残暑招客」白居易
<br>
<br>　　云截山腰断，风驱雨脚回。早阴江上散，残热日中来。
<br>
<br>　　却取生衣著，重拈竹簟开。谁能淘晚热，闲饮两三杯。
<br>
<br>　　卷440_63  「浔阳秋怀，赠许明府」白居易
<br>
<br>　　霜红二林叶，风白九江波。暝色投烟鸟，秋声带雨荷。
<br>
<br>　　马闲无处出，门冷少人过。卤莽还乡梦，依稀望阙歌。
<br>
<br>　　共思除醉外，无计奈愁何。试问陶家酒，新N得几多。
<br>
<br>　　卷440_64  「九日醉吟」白居易
<br>
<br>　　有恨头还白，无情菊自黄。一为州司马，三见岁重阳。
<br>
<br>　　剑匣尘埃满，笼禽日月长。身从渔父笑，门任雀罗张。
<br>
<br>　　问疾因留客，听吟偶置觞。叹时论倚伏，怀旧数存亡。
<br>
<br>　　奈老应无计，治愁或有方。无过学王绩，唯以醉为乡。
<br>
<br>　　卷440_65  「问韦山人山甫」白居易
<br>
<br>　　身名身事两蹉跎，试就先生问若何。
<br>
<br>　　从此神仙学得否，白须虽有未为多。
<br>
<br>　　卷440_66  「送萧炼师步虚词十首，卷后以二绝继之」白居易
<br>
<br>　　欲上瀛州临别时，赠君十首步虚词。
<br>
<br>　　天仙若爱应相问，可道江州司马诗。
<br>
<br>　　花纸瑶缄松墨字，把将天上共谁开。
<br>
<br>　　试呈王母如堪唱，发遣双成更取来。
<br>
<br>　　卷440_67  「赠李兵马使」白居易
<br>
<br>　　身得贰师馀气概，家藏都尉旧诗章。
<br>
<br>　　江南别有楼船将，燕颔虬须不姓杨。
<br>
<br>　　卷440_68  「题遗爱寺前溪松」白居易
<br>
<br>　　偃亚长松树，侵临小石溪。静将流水对，高共远峰齐。
<br>
<br>　　翠盖烟笼密，花幢雪压低。与僧清影坐，借鹤稳枝栖。
<br>
<br>　　笔写形难似，琴偷韵易迷。暑天风槭槭，晴夜露凄凄。
<br>
<br>　　独契依为舍，闲行绕作蹊。栋梁君莫采，留著伴幽栖。
<br>
<br>　　卷440_69  「庐山草堂夜雨独宿寄牛二、李七、庾三十二员外」白居易
<br>
<br>　　丹霄携手三君子，白发垂头一病翁。兰省花时锦帐下，
<br>
<br>　　庐山雨夜草庵中。终身胶漆心应在，半路云泥迹不同。
<br>
<br>　　唯有无生三昧观，荣枯一照两成空。
<br>
<br>　　卷440_70  「闻杨十二新拜省郎，遥以诗贺」白居易
<br>
<br>　　文昌新入有光辉，紫界宫墙白粉闱。晓日鸡人传漏箭，
<br>
<br>　　春风侍女护朝衣。雪飘歌句高难和，鹤拂烟霄老惯飞。
<br>
<br>　　官职声名俱入手，近来诗客似君稀。
<br>
<br>　　卷440_71  「三月三日怀微之」白居易
<br>
<br>　　良时光景长虚掷，壮岁风情已暗销。
<br>
<br>　　忽忆同为校书日，每年同醉是今朝。
<br>
<br>　　卷440_72  「赠韦八」白居易
<br>
<br>　　辞君岁久见君初，白发惊嗟两有馀。容鬓别来今至此，
<br>
<br>　　心情料取合何如。曾同曲水花亭醉，亦共华阳竹院居。
<br>
<br>　　岂料天南相见夜，哀猿瘴雾宿匡庐。
<br>
<br>　　卷440_73  「春江闲步，赠张山人」白居易
<br>
<br>　　江景又妍和，牵愁发浩歌。晴沙金屑色，春水L尘波。
<br>
<br>　　红簇交枝杏，青含卷叶荷。藉莎怜软暖，憩树爱婆娑。
<br>
<br>　　书信朝贤断，知音野老多。相逢不闲语，争奈日长何。
<br>
<br>　　卷440_74  「春听琵琶，兼简长孙司户」白居易
<br>
<br>　　四弦不似琵琶声，乱写真珠细撼铃。指底商风悲飒飒，
<br>
<br>　　舌头胡语苦醒醒。如言都尉思京国，似诉明妃厌虏庭。
<br>
<br>　　迁客共君想劝谏，春肠易断不须听。
<br>
<br>　　卷440_75  「吴宫辞」白居易
<br>
<br>　　一入吴王殿，无人睹翠娥。楼高时见舞，宫静夜闻歌。
<br>
<br>　　半露胸如雪，斜回脸似波。妍媸各有分，谁敢妒恩多。
<br>
<br>　　卷440_76  「送韦侍御量移金州司马（时予官独未出）」白居易
<br>
<br>　　春欢雨露同沾泽，冬叹风霜独满衣。留滞多时如我少，
<br>
<br>　　迁移好处似君稀。卧龙云到须先起，蛰燕雷惊尚未飞。
<br>
<br>　　莫恨东西沟水别，沧溟长短拟同归。
<br>
<br>　　卷440_77  「自到浔阳生三女子，因诠真理，用遣妄怀」白居易
<br>
<br>　　宦途本自安身拙，世累由来向老多。远谪四年徒已矣，
<br>
<br>　　晚生三女拟如何。预愁嫁娶真成患，细念因缘尽是魔。
<br>
<br>　　赖学空王治苦法，须抛烦恼入头陀。
<br>
<br>　　卷440_78  「江西裴常侍以优礼见待又蒙赠诗辄叙鄙诚用伸感谢」白居易
<br>
<br>　　一从簪笏事金貂，每借温颜放折腰。长觉身轻离泥滓，
<br>
<br>　　忽惊手重捧琼瑶。马因回顾虽增价，桐遇知音已半焦。
<br>
<br>　　他日秉钧如见念，壮心直气未全销。
<br>
<br>　　卷440_79  「自江州司马授忠州刺史，仰荷圣泽，聊书鄙诚」白居易
<br>
<br>　　炎瘴抛身远，泥涂索脚难。网初鳞拨剌，笼久翅摧残。
<br>
<br>　　雷电颁时令，阳和变岁寒。遗簪承旧念，剖竹授新官。
<br>
<br>　　乡觉前程近，心随外事宽。生还应有分，西笑问长安。
<br>
<br>　　卷440_80  「除忠州，寄谢崔相公」白居易
<br>
<br>　　提拔出泥知力竭，吹嘘生翅见情深。剑锋缺折难冲斗，
<br>
<br>　　桐尾烧焦岂望琴。感旧两行年老泪，酬恩一寸岁寒心。
<br>
<br>　　忠州好恶何须问，鸟得辞笼不择林。
<br>
<br>　　卷440_81  「初除官蒙裴常侍赠鹘衔瑞草绯袍鱼袋因谢惠贶兼抒离情」白居易
<br>
<br>　　新授铜符未著绯，因君装束始光辉。惠深范叔绨袍赠，
<br>
<br>　　荣过苏秦佩印归。鱼缀白金随步跃，鹘衔红绶绕身飞。
<br>
<br>　　明朝恋别朱门泪，不敢多垂恐污衣。
<br>
<br>　　卷440_82  「洪州逢熊孺登」白居易
<br>
<br>　　靖安院里辛夷下，醉笑狂吟气最粗。
<br>
<br>　　莫问别来多少苦，低头看取白髭须。
<br>
<br>　　卷440_83  「初著刺史绯，答友人见赠」白居易
<br>
<br>　　故人安慰善为辞，五十专城道未迟。徒使花袍红似火，
<br>
<br>　　其如蓬鬓白成丝。且贪薄俸君应惜，不称衰容我自知。
<br>
<br>　　银印可怜将底用，只堪归舍吓妻儿。
<br>
<br>　　卷440_84  「又答贺客」白居易
<br>
<br>　　银章暂假为专城，贺客来多懒起迎。
<br>
<br>　　似挂绯衫衣架上，朽株枯竹有何荣。
<br>
<br>　　卷440_85  「别草堂三绝句」白居易
<br>
<br>　　正听山鸟向阳眠，黄纸除书落枕前。
<br>
<br>　　为感君恩须暂起，炉峰不拟住多年。
<br>
<br>　　久眠褐被为居士，忽挂绯袍作使君。
<br>
<br>　　身出草堂心不出，庐山未要勒移文。
<br>
<br>　　三间茅舍向山开，一带山泉绕舍回。
<br>
<br>　　山色泉声莫惆怅，三年官满却归来。
<br>
<br>　　卷440_86  「钟陵饯送」白居易
<br>
<br>　　翠幕红筵高在云，歌钟一曲万家闻。
<br>
<br>　　路人指点滕王阁，看送忠州白使君。
<br>
<br>　　卷440_87  「浔阳宴别（此后忠州路上作）」白居易
<br>
<br>　　鞍马军城外，笙歌祖帐前。乘潮发湓口，带雪别庐山。
<br>
<br>　　暮景牵行色，春寒散醉颜。共嗟炎瘴地，尽室得生还。
<br>
<br>　　卷440_88  「戏赠户部李巡官」白居易
<br>
<br>　　好去民曹李判官，少贪公事且谋欢。
<br>
<br>　　男儿未死争能料，莫作忠州刺史看。
<br>
<br>　　卷440_89  「行次夏口，先寄李大夫」白居易
<br>
<br>　　连山断处大江流，红旆逶迤镇上游。幕下翱翔秦御史，
<br>
<br>　　军前奔走汉诸侯。曾陪剑履升鸾殿，欲谒旌幢入鹤楼。
<br>
<br>　　假著绯袍君莫笑，恩深始得向忠州。
<br>
<br>　　卷440_90  「重赠李大夫」白居易
<br>
<br>　　早接清班登玉陛，同承别诏直金銮。凤巢阁上容身稳，
<br>
<br>　　鹤锁笼中展翅难。流落多年应是命，量移远郡未成官。
<br>
<br>　　惭君独不欺憔悴，犹作银台旧眼看。
<br>
<br>　　卷440_91  「对镜吟」白居易
<br>
<br>　　闲看明镜坐清晨，多病姿容半老身。谁论情性乖时事，
<br>
<br>　　自想形骸非贵人。三殿失恩宜放弃，九宫推命合漂沦。
<br>
<br>　　如今所得须甘分，腰佩银龟朱两轮。
<br>
<br>　　卷440_92  「江州赴忠州，至江陵已来，舟中示舍弟五十韵」白居易
<br>
<br>　　昔作咸秦客，常思江海行。今来仍尽室，此去又专城。
<br>
<br>　　典午犹为幸，分忧固是荣。q星州乘送，驿船迎。
<br>
<br>　　共载皆妻子，同游即弟兄。宁辞浪迹远，且贵赏心并。
<br>
<br>　　云展帆高挂，飙驰棹迅征。溯流从汉浦，循路转荆衡。
<br>
<br>　　山逐时移色，江随地改名。风光近东早，水木向南清。
<br>
<br>　　夏口烟孤起，湘川雨半晴。日煎红浪沸，月射白砂明。
<br>
<br>　　北渚寒留雁，南枝暖待莺。骈朱桃露萼，点翠柳含萌。
<br>
<br>　　亥市鱼盐聚，神林鼓笛鸣。壶浆椒叶气，歌曲竹枝声。
<br>
<br>　　系缆怜沙静，垂纶爱岸平。水餐红粒稻，野茹紫花菁。
<br>
<br>　　瓯泛茶如乳，台粘酒似饧。脍长抽锦缕，藕脆削琼英。
<br>
<br>　　容易来千里，斯须进一程。未曾劳气力，渐觉有心情。
<br>
<br>　　卧稳添春睡，行迟带酒酲。忽愁牵世网，便欲濯尘缨。
<br>
<br>　　早接文场战，曾争翰苑盟。掉头称俊造，翘足取公卿。
<br>
<br>　　且昧随时义，徒输报国诚。众排恩易失，偏压势先倾。
<br>
<br>　　虎尾忧危切，鸿毛性命轻。烛蛾谁救活，蚕茧自缠萦。
<br>
<br>　　敛手辞双阙，回眸望两京。长沙抛贾谊，漳浦卧刘桢。
<br>
<br>　　_鸣还歇，蟾蜍破又盈。年光同激箭，乡思极摇旌。
<br>
<br>　　潦倒亲知笑，衰羸旧识惊。乌头因感白，鱼尾为劳W.
<br>
<br>　　剑学将何用，丹烧竟不成。孤舟萍一叶，双鬓雪千茎。
<br>
<br>　　老见人情尽，闲思物理精。如汤探冷热，似博斗输赢。
<br>
<br>　　险路应须避，迷途莫共争。此心知止足，何物要经营。
<br>
<br>　　玉向泥中洁，松经雪后贞。无妨隐朝市，不必谢寰瀛。
<br>
<br>　　但在前非悟，期无后患婴。多知非景福，少语是元亨。
<br>
<br>　　晦即全身药，明为伐性兵。昏昏随世俗，蠢蠢学黎m.
<br>
<br>　　鸟以能言cm，龟缘入梦烹。知之一何晚，犹足保馀生。
<br>
<br>　　卷440_93  「题岳阳楼」白居易
<br>
<br>　　岳阳城下水漫漫，独上危楼倚曲栏。春岸绿时连梦泽，
<br>
<br>　　夕波红处近长安。猿攀树立啼何苦，雁点湖飞渡亦难。
<br>
<br>　　此地唯堪画图障，华堂张与贵人看。
<br>
<br>　　卷440_94  「入峡次巴东」白居易
<br>
<br>　　不知远郡何时到，犹喜全家此去同。万里王程三峡外，
<br>
<br>　　百年生计一舟中。巫山暮足沾花雨，陇水春多逆浪风。
<br>
<br>　　两片红旌数声鼓，使君上巴东。
<br>
<br>　　卷440_95  「十年三月三十日别微之于沣上十四年…为他年会话张本也」白居易
<br>
<br>　　沣水店头春尽日，送君上马谪通川。夷陵峡口明月夜，
<br>
<br>　　此处逢君是偶然。一别五年方见面，相携三宿未回船。
<br>
<br>　　坐从日暮唯长叹，语到天明竟未眠。齿发蹉跎将五十，
<br>
<br>　　关河迢递过三千。生涯共寄沧江上，乡国俱抛白日边。
<br>
<br>　　往事渺茫都似梦，旧游流落半归泉。醉悲洒泪春杯里，
<br>
<br>　　吟苦支颐晓烛前。莫问龙钟恶官职，且听清脆好文篇。
<br>
<br>　　别来只是成诗癖，老去何曾更酒颠。各限王程须去住，
<br>
<br>　　重开离宴贵留连。黄牛渡北移征棹，白狗崖东卷别筵。
<br>
<br>　　神女台云闲缭绕，使君滩水急潺，风凄暝色愁杨柳，
<br>
<br>　　月吊宵声哭杜鹃。万丈赤幢潭底日，一条白练峡中天。
<br>
<br>　　君还秦地辞炎徼，我向忠州入瘴烟。未死会应相见在，
<br>
<br>　　又知何地复何年。
<br>
<br>　　卷440_96  「题峡中石上」白居易
<br>
<br>　　巫女庙花红似粉，昭君村柳翠于眉。
<br>
<br>　　诚知老去风情少，见此争无一句诗。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
