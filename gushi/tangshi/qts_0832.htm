<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百三十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百三十二
<br>
<br>　　卷832_1  「遇五天僧入五台五首」贯休
<br>
<br>　　十万里到此，辛勤讵可论。唯云吾上祖，见买给孤园。
<br>
<br>　　一月行沙碛，三更到铁门。白头乡思在，回首一销魂。
<br>
<br>　　雪岭顶危坐，乾坤四顾低。河横于阗北，日落月支西。
<br>
<br>　　水石香多白，猿猱老不啼。空馀忍辱草，相对色萋萋。
<br>
<br>　　远礼清凉寺，寻真似善才。身心无所得，日月不将来。
<br>
<br>　　白叠还图象，沧溟亦泛杯。唐人亦何幸，处处觉花开。
<br>
<br>　　涂足油应尽，干陀帔半隳。辟支迦状貌，刹利帝家儿。
<br>
<br>　　结印魔应哭，游心圣不知。深嗟头已白，不得远相随。
<br>
<br>　　送迎经几国，多化帝王心。电激青莲目，环垂紫磨金。
<br>
<br>　　眉根霜入细，梵夹蠹难侵。必似陀波利，他年不可寻。
<br>
<br>　　卷832_2  「经普化禅师影院」贯休
<br>
<br>　　大一今何处，登堂似昔时。曾蒙金印印，得异野干儿。
<br>
<br>　　影束龙神在，门荒桐竹衰。谁云续僧史，别位著吾师。
<br>
<br>　　卷832_3  「秋寄李频使君二首」贯休
<br>
<br>　　为郎须塞诏，当路亦驱驱。贵不因人得，清还似句无。
<br>
<br>　　烧烟连野白，山药拶阶枯。想得征黄诏，如今已在途。
<br>
<br>　　务简趣难陪，清吟共绿苔。叶和秋蚁落，僧带野香来。
<br>
<br>　　留客朝尝酒，忧民夜画灰。终期冒风雪，江上见宗雷。
<br>
<br>　　卷832_4  「上东林和尚」贯休
<br>
<br>　　让紫归青壁，高名四海闻。虽然无一事，得不是要君。
<br>
<br>　　道只传伊字，诗多笑碧云。应怜门下客，馀力亦为文。
<br>
<br>　　卷832_5  「江边道士」贯休
<br>
<br>　　独住大江滨，不知何代人。药垆生紫气，肌肉似红银。
<br>
<br>　　酒酽竹屋烂，符收山鬼仁。何妨将我去，一看武陵春。
<br>
<br>　　卷832_6  「送僧之湖外」贯休
<br>
<br>　　去旨趣非常，春风尔莫狂。惟擎一铁钵，旧亦讲金刚。
<br>
<br>　　午饭孤烟里，宵禅大石旁。羡师终不及，湘浪渌茫茫。
<br>
<br>　　卷832_7  「怀谬独一」贯休
<br>
<br>　　常忆兰陵子，瑰奇皴渴才。思还如我苦，时不为伊来。
<br>
<br>　　岳霞猱掷雪，湖月浪翻杯。未闻沾寸禄，此事亦堪哀。
<br>
<br>　　卷832_8  「送庐山衲僧」贯休
<br>
<br>　　飞锡下崆gk，清高世少双。冻天方筛雪，别我去何邦。
<br>
<br>　　烧绕赤乌亥，云漫白蚌江。路人争得识，空仰鬓眉庞。
<br>
<br>　　卷832_9  「寄西山胡汾、吴樵」贯休
<br>
<br>　　带经锄陇者，何止手胼胝。觅句句句好，惭予筋力衰。
<br>
<br>　　云[临案冷，鹿队过门迟。相忆空回首，江头日暮时。
<br>
<br>　　卷832_10  「休粮僧」贯休
<br>
<br>　　不食更何忧，自由中自由。身轻嫌衲重，天旱为民愁。
<br>
<br>　　应器谁将去，生台蚁不游。会须传此术，相共老山丘。
<br>
<br>　　卷832_11  「送杜使君朝觐」贯休
<br>
<br>　　借寇借不得，清声彻帝聪。坐来千里泰，归去一囊空。
<br>
<br>　　遗爱封疆熟，扳辕草木同。路遥山不少，江静思无穷。
<br>
<br>　　花舸冲烟湿，朱衣照浪红。援毫两岸晓，欹枕满旗风。
<br>
<br>　　道罕将人合，心难与圣通。从兹林下客，应□代天功。
<br>
<br>　　卷832_12  「送人之岭外」贯休
<br>
<br>　　见说还南去，迢迢有侣无。时危须早转，亲老莫他图。
<br>
<br>　　小店蛇羹黑，空山象粪枯。三闾遗庙在，为我一呜呼。
<br>
<br>　　卷832_13  「题弘式和尚院兼呈杜使君」贯休
<br>
<br>　　二雅兼二密，种蛔遭。腊高云屐朽，貌古画师疑。
<br>
<br>　　堑蚁缘金锡，垆烟惹雪眉。仍闻有新作，只是寄相思。
<br>
<br>　　卷832_14  「湖头别墅三首」贯休
<br>
<br>　　梨栗鸟啾啾，高歌若自由。人谁知此意，旧业在湖头。
<br>
<br>　　饥鼠掀菱壳，新蝉避栗皱。不知江海上，戈甲几时休。
<br>
<br>　　桑柘参桐竹，阴阴一径苔。更无他事出，只有衲僧来。
<br>
<br>　　堑蚁争生食，窗经卷烧灰。可怜门外路，日日起尘埃。
<br>
<br>　　南北如仙境，东西似画图。园飞青啄木，檐挂白蜘蛛。
<br>
<br>　　邻叟教修废，牛童与纳租。寄言来往客，不用问荣枯。
<br>
<br>　　卷832_15  「三峡闻猿」贯休
<br>
<br>　　历历数声猿，寥寥渡白烟。应栖多月树，况是下霜天。
<br>
<br>　　万里客危坐，千山境悄然。更深仍不住，使我欲移船。
<br>
<br>　　卷832_16  「闻知闻赴成都辟请」贯休
<br>
<br>　　文翁还化蜀，幕列g鸾。饮水临人易，烧山觅士难。
<br>
<br>　　锦机花正合，棕蕈火初干。知己相思否，如何借羽翰。
<br>
<br>　　卷832_17  「题淮南惠照寺律师院」贯休
<br>
<br>　　仪冠凝寒玉，端居似沃州。学徒梧有凤，律藏目无牛。
<br>
<br>　　茗滑香黏齿，钟清雪滴楼。还须结西社，来往悉诸侯。
<br>
<br>　　卷832_18  「秋末长兴寺作」贯休
<br>
<br>　　荒寺古江滨，莓苔地绝尘。长廊飞乱叶，寒雨更无人。
<br>
<br>　　栗不和皱落，僧多到骨贫。行行行未得，孤坐更谁亲。
<br>
<br>　　卷832_19  「寄杭州灵隐寺宋震使君」贯休
<br>
<br>　　罢郡归侵夏，仍闻灵隐居。僧房谢x语，寺额葛洪书。
<br>
<br>　　月树猴睡，山池菡萏疏。吾皇爱清静，莫便结吾庐。
<br>
<br>　　卷832_20  「送人归夏口」贯休
<br>
<br>　　雁雁叶纷纷，行人岂易闻。千山与万水，何处更逢君。
<br>
<br>　　貌不长如玉，人生只似云。倘经三祖寺，一为礼龛坟。
<br>
<br>　　卷832_21  「送新罗僧归本国」贯休
<br>
<br>　　忘身求至教，求得却东归。离岸乘空去，终年无所依。
<br>
<br>　　月冲阴火出，帆拶大鹏飞。想得还乡后，多应著紫衣。
<br>
<br>　　卷832_22  「避寇入银山」贯休
<br>
<br>　　草草穿银峡，崎岖路未谙。傍山为店戍，永日绕溪潭。
<br>
<br>　　烧地生X蕨，人家煮伪蚕。翻如归旧隐，步步入烟岚。
<br>
<br>　　卷832_23  「闻友人驾前及第」贯休
<br>
<br>　　见心知命好，一别隔烟波。世乱无全士，君方掇大科。
<br>
<br>　　早随銮辂转，莫恋蜀山多。必贡安时策，忠言奈尔何。
<br>
<br>　　卷832_24  「避地毗陵上王V使君（时黄贼陷东阳公避地于浙右）」贯休
<br>
<br>　　至理至昭昭，心通即不遥。圣威无远近，吾道太孤标。
<br>
<br>　　辛苦苏氓俗，端贞答盛朝。气高吞海岳，贫甚似渔樵。
<br>
<br>　　庾亮风流澹，刘宽政事超。清须遭贵遇，隐已被谁招。
<br>
<br>　　栗坞修禅寺，仙香寄石桥。风雷巡稼穑，鱼鸟合歌谣。
<br>
<br>　　视事私终杀，忧民态亦凋。道高无不及，恩甚固难消。
<br>
<br>　　大寇山难隔，孤城数合烧。烽烟终日起，汤沐用心鳌
<br>
<br>　　勇义排千阵，诛锄拟一朝。誓盟违日月，旌旆过寒潮。
<br>
<br>　　古驿江云入，荒宫海雨飘。仙松添瘦碧，天骥减丰膘。
<br>
<br>　　似在陈兼卫，终为宋与姚。已观云似鹿，即报首皆枭。
<br>
<br>　　尽愿回清镜，重希在此条。应怜千万户，祷祝向唐尧。
<br>
<br>　　卷832_25  「送崔尚书朝觐」贯休
<br>
<br>　　至理契穹F，方生甫与申。一麾歌政正，三相贺仁人。
<br>
<br>　　叵似卢怀慎，全如邵信臣。澄s消宿蠹，煦爱剧阳春。
<br>
<br>　　对客烟花拆，焚香渥泽新。征黄还有自，挽邓住无因。
<br>
<br>　　峡水全输洁，巫娥却讶神。宋均颜未老，刘宠骨应贫。
<br>
<br>　　大醉辞王翦，含香望紫宸。三峰初有雪，万里正无尘。
<br>
<br>　　伊昔林中社，多招席上珍。终期仙掌下，香火一相亲。
<br>
<br>　　卷832_26  「寒夜有怀同志」贯休
<br>
<br>　　永夜殊不寐，怀君正寂寥。疏钟寒遍郭，微雪静鸣条。
<br>
<br>　　南省雁孤下，西林鹤屡招。终当谢时去，与子住山椒。
<br>
<br>　　卷832_27  「寄新定桂雍」贯休
<br>
<br>　　独自住乌龙，应怜是衲僧。句须人未道，君此事偏能。
<br>
<br>　　坞湿云埋观，溪寒月照罾。相思不可见，江上立腾腾。
<br>
<br>　　卷832_28  「赠灵鹫山道润禅师院」贯休
<br>
<br>　　常恨烟波隔，闻名二十年。结为清气引，来到法堂前。
<br>
<br>　　薪拾纷纷叶，茶烹滴滴泉。莫嫌来又去，天道本泠然。
<br>
<br>　　卷832_29  「干霄亭晚望怀王な汤伞构嵝
<br>
<br>　　霜打汀岛赤，孤烟生池塘。清吟倚大树，瑶草何馨香。
<br>
<br>　　久别青云士，常思白石房。谁能共归去，流水似鸣。
<br>
<br>　　卷832_30  「海边见罗邺」贯休
<br>
<br>　　清世诗声出，谁人得似君。命通须有日，天未丧斯文。
<br>
<br>　　楚木寒连寺，修江碧入云。相思喜相见，庭叶正纷纷。
<br>
<br>　　卷832_31  「送僧之东都」贯休
<br>
<br>　　之子之东洛，囊中有偈新。红尘谁不入，独鹤自难亲。
<br>
<br>　　定鼎门连岳，黄河冻过春。凭师将远意，说似社中人。
<br>
<br>　　卷832_32  「送于兢补阙赴京」贯休
<br>
<br>　　乱离吾道在，不觉到清时。得句下雪岳，送君登玉墀。
<br>
<br>　　冷惊蝉韵断，凉触火云隳。倘遇南来使，无忘问所之。
<br>
<br>　　卷832_33  「送郑准赴举」贯休
<br>
<br>　　两河兵火后，西笑见吾曹。海静三山出，天空一鹗高。
<br>
<br>　　赁居槐拶屋，行卷雪埋袍。他日如相觅，栽桃近海涛。
<br>
<br>　　卷832_34  「寄拄杖上王使君」贯休
<br>
<br>　　拄杖邻僧与，殊常不可名。一条p玉重，百两紫金轻。
<br>
<br>　　有乳盘春力，无心合道情。惟宜高处著，将寄谢宣城。
<br>
<br>　　卷832_35  「秋望寄王使君」贯休
<br>
<br>　　静蹑红兰径，凭高旷望时。无端求句苦，永日壑风吹。
<br>
<br>　　大月生峰角，残霞在树枝。只应刘越石，清啸正相宜。
<br>
<br>　　卷832_36  「送缘有禅师与雷处士入武夷山」贯休
<br>
<br>　　师与雷居士，寻山道入闽。应将熊耳印，别授武夷君。
<br>
<br>　　崖罅仙棺出，江垠毒草分。他年相觅在，莫苦入深云。
<br>
<br>　　卷832_37  「送友生入越投知己」贯休
<br>
<br>　　才大终难住，东浮景渐暄。知将刖足恨，去击李膺门。
<br>
<br>　　宿雾开花坞，春潮入苎村。预思秋荐后，一鹗出乾坤。
<br>
<br>　　卷832_38  「寄乌龙山贾泰处士」贯休
<br>
<br>　　庭果色如丹，相思夕照残。云边踏烧去，月下把书看。
<br>
<br>　　涧水仙居共，窗风漆树寒。吾君方侧席，未可便怀安。
<br>
<br>　　卷832_39  「题大安寺通禅师院」贯休
<br>
<br>　　应行诸岳遍，象屣半无纲。一法寻常说，此机仍未忘。
<br>
<br>　　窗闲藤影老，衲厚瀑痕荒。寄语迷津者，来兹问不妨。
<br>
<br>　　卷832_40  「春晚寄卢使君」贯休
<br>
<br>　　满郭春如画，空堂心自澄。禅抛金鼎药，诗和玉壶冰。
<br>
<br>　　白雨飘花尽，晴霞向阁凝。寂寥还得句，因寄柳吴兴。
<br>
<br>　　卷832_41  「武昌县与昼公兼寄邑宰」贯休
<br>
<br>　　小一何人识，腾腾天地间。寻常如一鹤，亦不爱青山。
<br>
<br>　　铁钵年多赤，麻衣带毳斑。只闻寻五柳，时到月中还。
<br>
<br>　　卷832_42  「别东林僧」贯休
<br>
<br>　　大士宅里宿，芙蓉龛畔游。自怜□□在，子莫苦相留。
<br>
<br>　　燥叶飘山席，孤云傍茗瓯。裴回不能去，房在好峰头。
<br>
<br>　　卷832_43  「避地寄高蟾」贯休
<br>
<br>　　荒寺雨微微，空堂独掩扉。高吟多忤俗，此貌若为饥。
<br>
<br>　　旅梦遭鸿唤，家山被贼围。空馀老莱子，相见独依依。
<br>
<br>　　卷832_44  「怀武夷山禅师」贯休
<br>
<br>　　万叠仙山里，无缘见有缘。红心蕉绕屋，白额虎同禅。
<br>
<br>　　古木苔封菌，深崖乳杂泉。终期还此去，世事只如然。
<br>
<br>　　卷832_45  「秋末闲居作」贯休
<br>
<br>　　幽居山不别，落叶与阶平。尽日吟诗坐，无端个病成。
<br>
<br>　　径苔因旱赤，池水入冬清。惟有东峰叟，相寻月下行。
<br>
<br>　　卷832_46  「赠许征君」贯休
<br>
<br>　　昼公友秦奚，来往踏溪云。如今又到我，还爱许征君。
<br>
<br>　　落花鸟衔来，永日香氤氲。终期将尔曹，归去麋鹿群。
<br>
<br>　　卷832_47  「秋夜作因怀天台道者」贯休
<br>
<br>　　万事何须问，良时即此时。高秋半夜雨，落叶满前池。
<br>
<br>　　静怕龙神识，贫从草木欺。平生无限事，只有道人知。
<br>
<br>　　卷832_48  「偶作因怀大同道友」贯休
<br>
<br>　　蛮木叶不落，微吟漳水滨。二毛空有雪，万事不如人。
<br>
<br>　　df水平芳草，山花落净巾。天童好真伴，何日更相亲。
<br>
<br>　　卷832_49  「边上行」贯休
<br>
<br>　　黑松林外路，风角远蕖Ｋ菲生荒堡，秋尘满病容。
<br>
<br>　　豺掊沙底骨，人上月边烽。休作西行计，西行地渐凶。
<br>
<br>　　卷832_50  「江西再逢周琏」贯休
<br>
<br>　　六七年不见，相逢鬓已苍。交情终淡薄，诗语更清狂。
<br>
<br>　　未得丹霄便，依前四壁荒。但令吾道在，晚达亦何妨。
<br>
<br>　　卷832_51  「登鄱阳寺阁」贯休
<br>
<br>　　寺楼闲纵望，不觉到斜晖。故国在何处，多年未得归。
<br>
<br>　　寒江平楚外，细雨一鸿飞。终蚂读曜樱吴山有绿薇。
<br>
<br>　　卷832_52  「秋晚野居」贯休
<br>
<br>　　僻居人不到，吾道本来孤。山色园中有，诗魔象外无。
<br>
<br>　　霜禾连岛赤，烟草倚桥枯。何必求深隐，门前似画图。
<br>
<br>　　卷832_53  「酬杜使君见寄」贯休
<br>
<br>　　轧轧复轧轧，更深门未关。心疼无所得，诗债若为还。
<br>
<br>　　露洒一鹤睡，钟馀万象闲。惭将此时意，明日寄东山。
<br>
<br>　　卷832_54  「湖上作」贯休
<br>
<br>　　我竟胡为者，唠唠但爱吟。身中多病在，湖上住年深。
<br>
<br>　　山溜穿苔壁，风钟度雪林。近来心更苦，谁复是知音。
<br>
<br>　　卷832_55  「送僧归天台寺」贯休
<br>
<br>　　天台四绝寺，归去见师真。莫折枸杞叶，令他十得嗔。
<br>
<br>　　天空闻圣磬，瀑细落花巾。必若云中老，他时得有邻。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
