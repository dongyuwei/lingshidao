<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷五十九
<br>
<br>　　卷59_1  「日」李峤
<br>
<br>　　旦出扶桑路，遥升若木枝。云间五色满，霞际九光披。
<br>
<br>　　东陆苍龙驾，南郊赤羽驰。倾心比葵藿，朝夕奉光曦。
<br>
<br>　　卷59_2  「月」李峤
<br>
<br>　　桂满三五夕，q开二八时。清辉飞鹊鉴，新影学蛾眉。
<br>
<br>　　皎洁临疏牖，玲珑鉴薄帷。愿言从爱客，清夜幸同嬉。
<br>
<br>　　卷59_3  「星」李峤
<br>
<br>　　蜀郡灵槎转，丰城宝剑新。将军临北塞，天子入西秦。
<br>
<br>　　未作三台辅，宁为五老臣。今宵颍川曲，谁识聚贤人。
<br>
<br>　　卷59_4  「风」李峤
<br>
<br>　　落日生O末，摇扬遍远林。带花疑凤舞，向竹似龙吟。
<br>
<br>　　月动临秋扇，松清入夜琴。若至兰台下，还拂楚王襟。
<br>
<br>　　卷59_5  「云」李峤
<br>
<br>　　英英大梁国，郁郁秘书台。碧落从龙起，青山触石来。
<br>
<br>　　官名光邃古，盖影耿轻埃。飞感高歌发，威加四海回。
<br>
<br>　　卷59_6  「烟」李峤
<br>
<br>　　瑞气凌青x，空魃洗湮。迥浮双阙路，遥拂九仙衣。
<br>
<br>　　桑柘迎寒色，松篁暗晚晖。还当紫霄上，时接彩鸾飞。
<br>
<br>　　卷59_7  「露」李峤
<br>
<br>　　滴沥明花苑，葳蕤泫竹丛。玉垂丹棘上，珠湛绿荷中。
<br>
<br>　　夜警千年鹤，朝零七月风。愿凝仙掌内，长奉未央宫。
<br>
<br>　　卷59_8  「雾」李峤
<br>
<br>　　曹公迷楚泽，汉帝出平城。涿鹿妖氛静，丹山霁色明。
<br>
<br>　　类烟飞稍重，方雨散还轻。倘入非熊兆，宁思玄豹情。
<br>
<br>　　卷59_9  「雨」李峤
<br>
<br>　　西北云肤起，东南雨足来。灵童出海见，神女向台回。
<br>
<br>　　斜影风前合，圆文水上开。十旬无破块，九土信康哉。
<br>
<br>　　卷59_10  「雪」李峤
<br>
<br>　　瑞雪惊千里，同云暗九霄。地疑明月夜，山似白云朝。
<br>
<br>　　逐舞花光动，临歌扇影飘。大周天阙路，今日海神朝。
<br>
<br>　　卷59_11  「山」李峤
<br>
<br>　　地镇标神秀，峨峨上翠氛。泉飞一道带，峰出半天云。
<br>
<br>　　古壁丹青色，新花绮绣纹。已开封禅所，希谒圣明君。
<br>
<br>　　卷59_12  「石」李峤
<br>
<br>　　宗子维城固，将军饮羽威。岩花鉴里发，云叶锦中飞。
<br>
<br>　　入宋星初陨，过湘燕早归。倘因持补极，宁复想支机。
<br>
<br>　　卷59_13  「原」李峤
<br>
<br>　　王粲销忧日，江淹起恨年。带川遥绮错，分隰迥阡眠。
<br>
<br>　　□□横周甸，莓苔阙晋田。方知急难响，长在脊令篇。
<br>
<br>　　卷59_14  「野」李峤
<br>
<br>　　凤出秦郊迥，鹑飞楚塞空。苍梧云影去，涿鹿雾光通。
<br>
<br>　　草暗少原绿，花明入蜀红。谁言版筑士，犹处傅岩中。
<br>
<br>　　卷59_15  「田」李峤
<br>
<br>　　贡禹怀书日，张衡作赋辰。杏花开凤轸，菖叶布龙鳞。
<br>
<br>　　瑞麦两岐秀，嘉禾同颖新。宁知帝王力，击壤自安贫。
<br>
<br>　　卷59_16  「道」李峤
<br>
<br>　　铜驼分巩洛，剑阁低临邛。紫徼三千里，青楼十二重。
<br>
<br>　　玉关尘似雪，金穴马如龙。今日中衢上，尧尊更可逢。
<br>
<br>　　卷59_17  「海」李峤
<br>
<br>　　习坎疏丹壑，朝宗合紫微。三山巨鳌涌，万里大鹏飞。
<br>
<br>　　楼写春云色，珠含明月辉。会因添雾露，方逐众川归。
<br>
<br>　　卷59_18  「江」李峤
<br>
<br>　　日夕三江望，灵潮万里回。霞津锦浪动，月浦练花开。
<br>
<br>　　湍似黄牛去，涛从白马来。英灵已杰出，谁识卿云才。
<br>
<br>　　卷59_19  「河」李峤
<br>
<br>　　源出昆仑中，长波接汉空。桃花来马颊，竹箭入龙宫。
<br>
<br>　　德水千年变，荣光五色通。若披兰叶检，□□□□□。
<br>
<br>　　卷59_20  「洛」李峤
<br>
<br>　　九洛韶光媚，三川物候新。花明丹凤浦，日映玉鸡津。
<br>
<br>　　元礼期仙客，陈王睹丽人。神龟方锡瑞，绿字重来臻。
<br>
<br>　　卷59_21  「城」李峤
<br>
<br>　　四塞称天府，三河建洛都。飞云霭层阙，白日丽南隅。
<br>
<br>　　独下仙人凤，群惊御史乌。何辞一万里，边徼捍匈奴。
<br>
<br>　　卷59_22  「门」李峤
<br>
<br>　　奕奕彤闱下，煌煌紫禁隈。阿房万户列，阊阖九重开。
<br>
<br>　　疏广遗荣去，于公待驷来。讵知金马侧，方朔有奇才。
<br>
<br>　　卷59_23  「市」李峤
<br>
<br>　　XT开三市，旗亭起百寻。渐离初击筑，司马正弹琴。
<br>
<br>　　细柳龙鳞映，长槐兔月阴。徒知观卫玉，讵肯挂秦金。
<br>
<br>　　卷59_24  「井」李峤
<br>
<br>　　玉L谈仙客，铜台赏魏君。蜀都宵映火，杞国旦生云。
<br>
<br>　　向日莲花净，含风李树薰。已开千里国，还聚五星文。
<br>
<br>　　卷59_25  「宅」李峤
<br>
<br>　　寂寞蓬蒿径，喧喧湫隘庐。屡逢长者辙，时引故人车。
<br>
<br>　　孟母迁邻罢，将军辞第初。谁怜草玄处，独对一床书。
<br>
<br>　　卷59_26  「池」李峤
<br>
<br>　　彩棹浮太液，清觞醉习家。诗情对明月，云曲拂流霞。
<br>
<br>　　烟散龙形净，波含凤影斜。安仁动秋兴，鱼鸟思空赊。
<br>
<br>　　卷59_27  「楼」李峤
<br>
<br>　　百尺重城际，千寻大道隈。汉宫井干起，吴国落星开。
<br>
<br>　　笛怨绿珠去，箫随弄玉来。销忧聊暇日，谁识仲宣才。
<br>
<br>　　卷59_28  「桥」李峤
<br>
<br>　　乌鹊填应满，黄公去不归。势疑虹始见，形似雁初飞。
<br>
<br>　　妙应七星制，高分半月辉。秦王空构石，仙岛远难依。
<br>
<br>　　卷59_29  「经」李峤
<br>
<br>　　汉室鸿儒盛，邹堂大义明。五千道德阐，三百礼仪成。
<br>
<br>　　青紫方拾芥，黄金徒满Y.谁知怀逸辩，重席冠群英。
<br>
<br>　　卷59_30  「史」李峤
<br>
<br>　　马记天官设，班图地里新。善谈方，青简见彬彬。
<br>
<br>　　方朔初闻汉，荆轲昔向秦。正辞堪载笔，终冀作良臣。
<br>
<br>　　卷59_31  「诗」李峤
<br>
<br>　　都尉仙凫远，梁王驷马来。扇中纨素制，机上锦纹回。
<br>
<br>　　天子三章传，陈王七步才。缁衣久擅美，祖德信悠哉。
<br>
<br>　　卷59_32  「赋」李峤
<br>
<br>　　布义孙卿子，登高楚屈平。铜台初下笔，乐观正飞缨。
<br>
<br>　　乍有凌云势，时闻掷地声。造端长体物，无复大夫名。
<br>
<br>　　卷59_33  「书」李峤
<br>
<br>　　削简龙文见，临池鸟迹舒。河图八卦出，洛范九畴初。
<br>
<br>　　垂露春光满，崩云骨气馀。请君看入木，一寸乃非虚。
<br>
<br>　　卷59_34  「檄」李峤
<br>
<br>　　羽檄本宣明，由来□木声。联翩至汉国，迢递入燕营。
<br>
<br>　　毛义持书去，张仪韫璧行。曹风虽觉愈，陈草始知名。
<br>
<br>　　卷59_35  「纸」李峤
<br>
<br>　　妙迹蔡侯施，芳名左伯驰。云飞锦绮落，花发缥红披。
<br>
<br>　　舒卷随幽显，廉方合轨仪。莫惊反掌字，当取葛洪规。
<br>
<br>　　卷59_36  「笔」李峤
<br>
<br>　　握管门庭侧，含毫山水隈。霜辉简上发，锦字梦中开。
<br>
<br>　　鹦鹉の闹粒麒麟绝句来。何当遇良史，左右振奇才。
<br>
<br>　　卷59_37  「砚」李峤
<br>
<br>　　左思裁赋日，王充作论年。光随锦文发，形带石岩圆。
<br>
<br>　　积润循毫里，开池小学前。君苗徒见k，谁咏士衡篇。
<br>
<br>　　卷59_38  「墨」李峤
<br>
<br>　　长安分石炭，上党结松心。绕画蝇初落，含滋绶更深。
<br>
<br>　　悲丝光易染，叠素彩还沉。别有张芝学，书池幸见临。
<br>
<br>　　卷59_39  「剑」李峤
<br>
<br>　　我有昆吾剑，求趋夫子庭。白虹时切玉，紫气夜干星。
<br>
<br>　　锷上芙蓉动，匣中霜雪明。倚天持报国，画地取雄名。
<br>
<br>　　卷59_40  「刀」李峤
<br>
<br>　　列辟鸣鸾至，惟良佩犊旋。带环疑写月，引鉴似含泉。
<br>
<br>　　入梦华梁上，含锋彩笔前。莫惊开百炼，特拟定三边。
<br>
<br>　　卷59_41  「箭」李峤
<br>
<br>　　汉甸初收羽，燕城忽解围。影随流水急，光带落星飞。
<br>
<br>　　夏列三成范，尧沉九日辉。断蛟云梦泽，希为识忘归。
<br>
<br>　　卷59_42  「弹」李峤
<br>
<br>　　侠客持苏合，佳游满帝乡。避丸深可诮，求炙遂难忘。
<br>
<br>　　金迸疑星落，珠沉似月光。谁知少孺子，将此见吴王。
<br>
<br>　　卷59_43  「弩」李峤
<br>
<br>　　挺质本轩皇，申威振远方。机张惊雉g，玉彩耀星芒。
<br>
<br>　　高鸟行应尽，清猿坐见伤。苏秦六百步，持此说韩王。
<br>
<br>　　卷59_44  「旗」李峤
<br>
<br>　　桂影承宵月，虹辉接曙云。纵横齐八阵，舒卷引三军。
<br>
<br>　　日薄蛟龙影，风翻鸟隼文。谁知怀勇志，蟠地几缤纷。
<br>
<br>　　卷59_45  「旌」李峤
<br>
<br>　　告善康庄侧，求贤市肆中。拥麾分彩雉，持节曳丹虹。
<br>
<br>　　影丽天山雪，光摇朔塞风。方知美周政，抗旆赋车攻。
<br>
<br>　　卷59_46  「戈」李峤
<br>
<br>　　富父舂喉日，殷辛漂杵年。晓霜含白刃，落影驻雕a.
<br>
<br>　　夕摈金门侧，朝提玉塞前。愿随龙影度，横□阵云边。
<br>
<br>　　卷59_47  「鼓」李峤
<br>
<br>　　舜日谐鼗响，尧年韵士声。向楼疑吹击，震谷似雷惊。
<br>
<br>　　仙鹤排门起，灵鼍带水鸣。乐云行已奏，礼曰冀相成。
<br>
<br>　　卷59_48  「弓」李峤
<br>
<br>　　桃文称辟恶，桑质表初生。宛转雕K际，依稀半月明。
<br>
<br>　　遥弯落雁影，虚引怯猿声。徒切乌号思，攀龙遂不成。
<br>
<br>　　卷59_49  「琴」李峤
<br>
<br>　　名士竹林隈，鸣琴宝匣开。风前中散至，月下步兵来。
<br>
<br>　　淮海多为室，梁岷旧作台。子期如可听，山水响馀哀。
<br>
<br>　　卷59_50  「瑟」李峤
<br>
<br>　　伏羲初制法，素女昔传名。流水嘉鱼跃，丛台舞凤惊。
<br>
<br>　　嘉宾饮未极，君子娱俱并。倘入丘之户，应知由也情。
<br>
<br>　　卷59_51  「琵琶」李峤
<br>
<br>　　朱丝闻岱谷，铄质本多端。半月分弦出，丛花拂面安。
<br>
<br>　　将军曾制曲，司马屡陪观。本是胡中乐，希君马上弹。
<br>
<br>　　卷59_52  「筝」李峤
<br>
<br>　　蒙恬芳轨设，游楚妙弹开。新曲帐中发，清音指下来。
<br>
<br>　　钿装模六律，柱列配三才。莫听西秦奏，筝筝有剩哀。
<br>
<br>　　卷59_53  「钟（一作宋之问诗）」李峤
<br>
<br>　　既接南邻磬，还随北里笙。平陵通曙响，长乐警宵声。
<br>
<br>　　秋至含霜动，春归应律鸣。欲知常待扣，金有馀清。
<br>
<br>　　卷59_54  「箫」李峤
<br>
<br>　　虞舜调清管，王褒赋雅音。参差横凤翼，搜索动人心。
<br>
<br>　　□□□□□，□□□□□。□□□□□，□□□□□。
<br>
<br>　　卷59_55  「笛（一作宋之问诗）」李峤
<br>
<br>　　羌笛写龙声，长吟入夜清。关山孤月下，来向陇头鸣。
<br>
<br>　　逐吹梅花落，含春柳色惊。行观向子赋，坐忆旧邻情。
<br>
<br>　　卷59_56  「笙」李峤
<br>
<br>　　悬匏曲沃上，孤筱汶阳隈。形写歌鸾翼，声随舞凤哀。
<br>
<br>　　欢娱分北里，纯孝即南陔。今日虞音奏，跄跄鸟兽来。
<br>
<br>　　卷59_57  「歌」李峤
<br>
<br>　　汉帝临汾水，周仙去洛滨。郢中吟白雪，梁上绕飞尘。
<br>
<br>　　响发行云驻，声随子夜新。愿君听扣角，当自识贤臣。
<br>
<br>　　卷59_58  「舞」李峤
<br>
<br>　　妙伎游金谷，佳人满石城。霞衣席上转，花岫雪前明。
<br>
<br>　　仪凤谐清曲，回鸾应雅声。非君一顾重，谁赏素腰轻。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
