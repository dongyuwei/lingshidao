<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百一十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百一十一
<br>
<br>　　卷111_1  「奉和御制平胡」韩休
<br>
<br>　　南牧正纷纷，长河起塞氛。玉符征选士，金钺拜将军。
<br>
<br>　　叠鼓摇边吹，连旌暗朔云。n星乘夜落，害气入朝分。
<br>
<br>　　始见幽烽警，俄看烈火焚。功成奏凯乐，战罢策归勋。
<br>
<br>　　盛德陈清庙，神谟属大君。叨荣逢偃羽，率舞咏时文。
<br>
<br>　　卷111_2  「奉和圣制送张说巡边」韩休
<br>
<br>　　一德光台象，三军掌夏卿。来威申庙略，出总叶师贞。
<br>
<br>　　受钺辞金殿，凭轩去鼎城。曙光摇组甲，疏吹绕云旌。
<br>
<br>　　左律方先凯，中鼙即训兵。定功彰武事，陈颂纪天声。
<br>
<br>　　祖宴初留赏，宸章更宠行。车徒零雨送，林野夕阴生。
<br>
<br>　　路极河流远，川长朔气平。东辕迟返旆，归奏谒承明。
<br>
<br>　　卷111_3  「祭汾阴乐章」韩休
<br>
<br>　　於穆浚哲，维清缉熙。肃事昭配，永言孝思。
<br>
<br>　　涤濯静嘉，馨香在兹。神之听之，用受福。
<br>
<br>　　卷111_4  「征君宅」许景先
<br>
<br>　　征君昔嘉遁，抗迹遗俗尘。了心悟有物，乘化游无垠。
<br>
<br>　　道丧历千载，复存颍阳真。上虞佳山水，晚岁耽隐沦。
<br>
<br>　　内史既解绶，支公亦相亲。儒道匪远理，意胜聊自欣。
<br>
<br>　　洄沿南G夕，流浪东山春。石壁践丹景，金潭冒绿O.
<br>
<br>　　探炼备海峤，赏心寓情人。奈何灵仙骨，锹翮瑶池津。
<br>
<br>　　寥寥虚白宇，夙创招提因。家风缅多尚，玄德谢无邻。
<br>
<br>　　谬陪金门彦，矫迹侍紫宸。皇恩竟已矣，遗烈庶不泯。
<br>
<br>　　卷111_5  「折柳篇」许景先
<br>
<br>　　春色东来度渭桥，青门垂柳百千条。长杨西连建章路，
<br>
<br>　　汉家林苑纷无数。萦花始遍合欢枝，游丝半I相思树。
<br>
<br>　　春楼初日照南隅，柔条垂绿扫金铺。宝钗新梳倭堕髻，
<br>
<br>　　锦带交垂连理襦。自怜柳塞淹戎幕，银烛长啼愁梦著。
<br>
<br>　　芳树朝催玉管新，春风夜染罗衣薄。城头杨柳已如丝，
<br>
<br>　　今年花落去年时。折芳远寄相思曲，为惜容华难再持。
<br>
<br>　　卷111_6  「奉和御制春台望」许景先
<br>
<br>　　睿德在青阳，高居视中县。秦城连凤阙，汉寝疏龙殿。
<br>
<br>　　文物照光辉，郊畿郁葱`.千门望成锦，八水明如练。
<br>
<br>　　复道晓光披，宸游出禁移。瑞气朝浮五云阁，
<br>
<br>　　祥光夜吐万年枝。兰叶负龟初荐祉，桐花集凤更来仪。
<br>
<br>　　秦汉生人凋力役，阿房甘泉构云碧。汾祠雍望通天，
<br>
<br>　　玉堂宣室坐长年。鼓钟西接咸阳观，苑囿南通杜田。
<br>
<br>　　明主卑宫诫前失，辅德钦贤政惟一。昆虫不夭在春L，
<br>
<br>　　稼穑常艰重农术。邦家已荷圣谟新，犹闻俭陋惜中人。
<br>
<br>　　豫奉北辰齐七政，长歌东武\千春。
<br>
<br>　　卷111_7  「阳春怨」许景先
<br>
<br>　　红树晓莺啼，春风暖翠闺。雕笼熏绣被，珠履踏金堤。
<br>
<br>　　芍药花初吐，菖蒲叶正齐。藁砧当此日，行役向辽西。
<br>
<br>　　卷111_8  「奉和圣制送张尚书巡边」许景先
<br>
<br>　　文武承邦式，风云感国祯。王师亲赋政，庙略久论兵。
<br>
<br>　　汉主知三杰，周官统六卿。四方分阃受，千里坐谋成。
<br>
<br>　　介胄辞前殿，壶觞宿左营。赏延颁赐重，宸赠出车荣。
<br>
<br>　　龙武三军气，鱼铃五校名。郊云驻旌羽，边吹引金钲。
<br>
<br>　　训旅方称德，安人更克贞。伫看铭石罢，同听凯歌声。
<br>
<br>　　卷111_9  「咏史」王丘
<br>
<br>　　高洁非养正，盛名亦险艰。伟哉谢安石，携妓入东山。
<br>
<br>　　云岩响金奏，空水滟朱颜。兰露滋香泽，松风鸣环。
<br>
<br>　　歌声入空尽，舞影到池闲。杳眇同天上，繁华非代间。
<br>
<br>　　卷舒混名迹，纵诞无忧患。何必苏门子，冥然闭清关。
<br>
<br>　　卷111_10  「奉和圣制答张说扈从南出鼠雀谷之作」王丘
<br>
<br>　　襟带三秦接，绯Ｍ虺斯。阳原淑气早，阴谷Z寒多。
<br>
<br>　　花缛前茅仗，霜严后殿戈。代云开晋岭，江雁入汾河。
<br>
<br>　　北土分尧俗，南风动舜歌。一闻天乐唱，恭逐万人和。
<br>
<br>　　卷111_11  「奉和圣制送张尚书巡边」王丘
<br>
<br>　　德业蕴时宗，幽符梦象通。台司计祈父，师律总元戎。
<br>
<br>　　出入敷能政，谋猷体至公。赠行光睿什，宴别感宸衷。
<br>
<br>　　文炳高天曜，恩垂湛露融。建牙之塞表，鸣鼓接云中。
<br>
<br>　　策密鬼神秘，威成剑骑雄。朔门正炎月，兵气已秋风。
<br>
<br>　　肃杀从此始，方知胡运穷。
<br>
<br>　　卷111_12  「过贾六」苏晋
<br>
<br>　　主人病且闲，客来情弥适。一酌复一笑，不知日将夕。
<br>
<br>　　昨来属欢游，于今尽成昔。努力持所趣，空名定何益。
<br>
<br>　　卷111_13  「奉和圣制送张说巡边」苏晋
<br>
<br>　　方汉比周年，兴王合在宣。亟闻降虏拜，复睹出师篇。
<br>
<br>　　祈父万邦式，英猷三略传。算车申夏政，茇舍启戎田。
<br>
<br>　　严问盟胡苑，军容济洛川。皇情怅关旆，诏饯列郊筵。
<br>
<br>　　路接禁园草，池分御井莲。离声轸去角，居念断归蝉。
<br>
<br>　　三捷岂云尔，七擒良信然。具僚诚寄望，奏凯秋风前。
<br>
<br>　　卷111_14  「奉和圣制送张说巡边」崔禹锡
<br>
<br>　　供帐何煌煌，公其抚朔方。群僚咸饯酌，明主降离章。
<br>
<br>　　关塞重门下，郊岐禁苑傍。练兵宜雨洗，卧鼓候风凉。
<br>
<br>　　炎景宁云惮，神谋肃所将。旌摇天月迥，骑入塞云长。
<br>
<br>　　赫赫皇威振，油油圣泽滂。非惟按车甲，兼以正封疆。
<br>
<br>　　叱咤阴山道，澄清瀚海阳。虏垣行决胜，台座伫为光。
<br>
<br>　　卷111_15  「恩敕尚书省僚宴昆明池应制（同用尧字）」张嘉贞
<br>
<br>　　灵沼初开汉，神池旧浴尧。昔人徒习武，明代此闻韶。
<br>
<br>　　地脉山川胜，天恩雨露饶。时光牵利舸，春淑覆柔条。
<br>
<br>　　芳酝酲千日，华笺落九霄。幸承欢赉重，不觉醉归遥。
<br>
<br>　　卷111_16  「奉和早登太行山中言志应制」张嘉贞
<br>
<br>　　明发扈山巅，飞龙高在天。山南平对巩，山北远通燕。
<br>
<br>　　瞻彼冈峦峻，凭兹士马妍。九圻行若砥，万谷辗如川。
<br>
<br>　　罗网开三面，闾阎问百年。泽将春雪比，文共晓星连。
<br>
<br>　　泻蠓杲袷ィ登台谢曩贤。唯馀事君节，不让古人先。
<br>
<br>　　卷111_17  「奉和圣制送张说巡边」张嘉贞
<br>
<br>　　天锡我宗盟，元戎付夏卿。多才兼将相，必勇独横行。
<br>
<br>　　经纬称人杰，文章作代英。山川看是阵，草木想为兵。
<br>
<br>　　不待河冰合，犹防塞月明。有谋当系丑，无战且绥氓。
<br>
<br>　　阃外传三略，云中冀一平。感恩同义激，怅别屡魂惊。
<br>
<br>　　直视前旌掣，遥闻后骑鸣。还期方定日，复此出郊迎。
<br>
<br>　　卷111_18  「句」张嘉贞
<br>
<br>　　河鱼未上冻，江蛰已闻雷。（见《纬略》）
<br>
<br>　　卷111_19  「奉和圣制送张说巡边」卢从愿
<br>
<br>　　上将发文昌，中军静朔方。占星引旌节，择日拜坛场。
<br>
<br>　　礼乐临轩送，威声出塞扬。安边俟帷幄，制胜在岩廊。
<br>
<br>　　作鼓将军气，投醪壮士觞。戒途遵六月，离赠动三光。
<br>
<br>　　槐路清梅暑，蘅皋起麦凉。时文仰雄伯，耀武震遐荒。
<br>
<br>　　衽席知无战，兵戈示不忘。伫闻歌m杜，凯入系名王。
<br>
<br>　　卷111_20  「祭汾阴乐章」卢从愿
<br>
<br>　　坤元载物，阳乐发生。播植资始，品汇咸亨。
<br>
<br>　　列俎棋布，方坛砥平。神歆祀，后德惟明。
<br>
<br>　　卷111_21  「长门怨」袁晖
<br>
<br>　　早知君爱歇，本自无萦妒。谁使恩情深，今来反相误。
<br>
<br>　　愁眠罗帐晓，泣坐金闺暮。独有梦中魂，犹言意如故。
<br>
<br>　　卷111_22  「铜雀妓」袁晖
<br>
<br>　　君爱本相饶，从来似舞腰。那堪攀玉座，肠断望陵朝。
<br>
<br>　　怨著情无主，哀凝曲不调。况临松日暮，悲吹坐萧萧。
<br>
<br>　　卷111_23  「正月闺情」袁晖
<br>
<br>　　正月金闺里，微风绣户间。晓魂怜别梦，春思逼啼颜。
<br>
<br>　　绕砌梅堪折，当轩树未攀。岁华庭北上，何日度阳关。
<br>
<br>　　卷111_24  「二月闺情」袁晖
<br>
<br>　　二月韶光好，春风香气多。园中花巧笑，林里鸟能歌。
<br>
<br>　　有恨离琴瑟，无情著绮罗。更听春燕语，妾亦不如他。
<br>
<br>　　卷111_25  「三月闺情」袁晖
<br>
<br>　　三月春将尽，空房妾独居。蛾眉愁自结，鬓发没情梳。
<br>
<br>　　□□□□□，□□□□□。□□□□□，□□□□□。
<br>
<br>　　卷111_26  「七月闺情」袁晖
<br>
<br>　　七月坐凉宵，金波满丽谯。容华芳意改，枕席怨情饶。
<br>
<br>　　锦字沾愁泪，罗裙缓细腰。不如银汉女，岁岁鹊成桥。
<br>
<br>　　卷111_27  「奉和圣制答张说扈从南出雀鼠谷之作」袁晖
<br>
<br>　　魏国山河险，周王警跸回。九旗云际出，万骑谷中来。
<br>
<br>　　石路行将尽，烟郊望忽开。赏矜垂柳报，春畏落花催。
<br>
<br>　　兴逸横汾什，恩褒作颂才。小臣瞻日月，延首咏康哉。
<br>
<br>　　卷111_28  「奉和圣制送张尚书巡边」袁晖
<br>
<br>　　出师宣九命，分阃用三台。始应幕中画，言从天上来。
<br>
<br>　　丹青不独任，韬略遂双该。坐见威棱洽，弥彰事业恢。
<br>
<br>　　旌旗晓云送，@鼓朔风催。虏气消残月，边声韵落梅。
<br>
<br>　　羽书雄北地，龙漠寝南垓。宠战黄金尽，输诚白日回。
<br>
<br>　　离章宸翰发，祖宴国门开。欲识恩华盛，平生文武材。
<br>
<br>　　卷111_29  「奉和圣制答张说扈从南出雀鼠谷」王光庭
<br>
<br>　　省俗恩将遍，巡方路稍回。寒随汾谷尽，春逐晋郊来。
<br>
<br>　　云骑传行漏，烟旄引从台。惠风初应律，和气正调梅。
<br>
<br>　　雅颂通宸咏，天文接曙台。灞陵桃李色，应待日华开。
<br>
<br>　　卷111_30  「奉和圣制送张说巡边」王光庭
<br>
<br>　　贤相德符充，朝推文武雄。海波先若镜，关草豫从风。
<br>
<br>　　钺助将军勇，威成天子功。琼章九霄发，锡宴五衢通。
<br>
<br>　　玉辗龙盘带，金装凤勒骢。虎貔纷，河洛振熊熊。
<br>
<br>　　戈剑千霜白，旌旗万火红。示刑夷夏变，流惠鬼方同。
<br>
<br>　　寇息军容偃，尘销朔野空。用师敷礼乐，非是为獯戎。
<br>
<br>　　卷111_31  「奉和圣制送张说巡边」徐知仁
<br>
<br>　　圣德膺三统，皇恩被八埏。大明均照物，小丑未宁边。
<br>
<br>　　国相台衡重，元戎庙略宣。紫泥方受命，黄石乃推贤。
<br>
<br>　　问罪阴山下，安人属国前。度关行照月，乘障坐消烟。
<br>
<br>　　北阙纡宸藻，南桥列祖筵。耀威当夏日，杀气指秋天。
<br>
<br>　　@鼓鼋鼍振，旌旗鸟兽悬。由来词翰手，今见勒燕然。
<br>
<br>　　卷111_32  「奉和敕赐公主镜」席豫
<br>
<br>　　令节颁龙镜，仙辉下凤台。含灵万象入，写照百花开。
<br>
<br>　　色与皇明散，光随圣泽来。妍媸冰鉴里，从此愧非才。
<br>
<br>　　卷111_33  「江行纪事二首」席豫
<br>
<br>　　飘u任舟楫，回合傍江津。后浦情犹在，前山赏更新。
<br>
<br>　　树深烟幂幂，滩浅石磷磷。川路南行远，淹留惜此辰。
<br>
<br>　　江汛春风势，山楼曙月辉。猿攀紫岩饮，鸟拂清潭飞。
<br>
<br>　　古树崩沙岸，新苔覆石矶。津途赏无限，征客暂忘归。
<br>
<br>　　卷111_34  「奉和圣制答张说南出雀鼠谷」席豫
<br>
<br>　　鸣銮初幸代，旋盖欲横汾。山尽千旗出，郊平五校分。
<br>
<br>　　前林已暄景，后壑尚寒氛。风送箫韶曲，花铺黼黻文。
<br>
<br>　　盐梅推上宰，礼乐统中军。献赋纡天札，飘u飞白云。
<br>
<br>　　卷111_35  「奉和圣制送张说巡边」席豫
<br>
<br>　　圣主重兵权，分符属大贤。中军仍执政，丞相复巡边。
<br>
<br>　　翕习戎装动，张皇庙略宣。朝荣承睿札，野饯转行旃。
<br>
<br>　　亭障东缘海，沙场北际天。春冬见岩雪，朝夕候烽烟。
<br>
<br>　　已勒封山记，犹闻遣戍篇。五营将月合，八阵与云连。
<br>
<br>　　经略图方远，怀柔道更全。归来画麟阁，蔼蔼武功传。
<br>
<br>　　卷111_36  「祭汾阴乐章」韩思复
<br>
<br>　　大乐和畅，殷荐明神。一降通感，八变必臻。
<br>
<br>　　有求斯应，无德不亲。降灵醉止，休征万人。
<br>
<br>　　卷111_37  「祭汾阴乐章」刘晃
<br>
<br>　　大君出震，有事郊。斋戒既肃，馨香毕陈。
<br>
<br>　　乐和礼备，候暖风春。恭惟降福，实赖明神。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
