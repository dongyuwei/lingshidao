<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百八十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百八十七
<br>
<br>　　卷487_1  「经旧游」鲍溶
<br>
<br>　　游鱼怀故池，倦鸟怀故窠。故山系归念，行坐青巍峨。
<br>
<br>　　羸马经旧途，此乡喜重过。居人无故老，倍感别日多。
<br>
<br>　　但见野中坟，累累如青螺。凉风日摇落，桑下松婆娑。
<br>
<br>　　叹息追古人，临风伤逝波。古人无不死，叹息欲如何。
<br>
<br>　　A来遂远心，默默存天和。
<br>
<br>　　卷487_2  「过薛舍人旧隐」鲍溶
<br>
<br>　　寝门来哭夜，此月小祥初。风意犹忆瑟，萤光乍近书。
<br>
<br>　　墙蒿藏宿鸟，池月上钩鱼。徒引相思泪，涓涓东逝馀。
<br>
<br>　　卷487_3  「山居」鲍溶
<br>
<br>　　窈窕垂涧萝，蒙茸黄葛花。鸳鸯怜碧水，照影舞金沙。
<br>
<br>　　卷487_4  「暮秋与裴居晦宴因见采菊花之作（一作暮作秋见菊）」鲍溶
<br>
<br>　　菊花低色过重阳，似忆王孙白玉觞。
<br>
<br>　　今日王孙好收采，高天已下两回霜。
<br>
<br>　　卷487_5  「望麻姑山」鲍溶
<br>
<br>　　幽人往往怀麻姑，浮世悠悠仙景殊。
<br>
<br>　　自从青鸟不堪使，更得蓬莱消息无。
<br>
<br>　　卷487_6  「湖上望月」鲍溶
<br>
<br>　　湖上清凉月更好，天边旅人犹未归。
<br>
<br>　　几见金波满还破，草虫声畔露沾衣。
<br>
<br>　　卷487_7  「襄阳怀古」鲍溶
<br>
<br>　　襄阳太守沈碑意，身后身前几年事。
<br>
<br>　　湘江千岁未为陵，水底鱼龙应识字。
<br>
<br>　　卷487_8  「秋夜对月寄僧特」鲍溶
<br>
<br>　　忆见特公赏秋处，凉溪看月清光寒。
<br>
<br>　　今夕深溪又相映，特公何处共团圆。
<br>
<br>　　卷487_9  「望江中金山寺」鲍溶
<br>
<br>　　一朵蓬莱在世间，梵王宫阙翠云间。
<br>
<br>　　近南溪水更清浅，闻道游人未忍还。
<br>
<br>　　卷487_10  「宿青牛谷梁炼师仙居」鲍溶
<br>
<br>　　随云步入青牛谷，青牛道士留我宿。
<br>
<br>　　可怜夜久月中行，惟有坛边一枝竹。
<br>
<br>　　卷487_11  「得僧书」鲍溶
<br>
<br>　　身归紫霄岭，书下白云来。翦笋发寒字，烧花芳夜雷。
<br>
<br>　　想随香驭至，不假定钟催。
<br>
<br>　　卷487_12  「见袁德师侍御说江南有仙檀花，因以戏赠」鲍溶
<br>
<br>　　闻说天坛花耐凉，笑风含露对秋光。
<br>
<br>　　欲求御史更分别，何似衣花岁岁香。
<br>
<br>　　卷487_13  「和王[侍御酬友人赠白角冠」鲍溶
<br>
<br>　　芙蓉寒艳镂冰姿，天朗灯深拔豸时。
<br>
<br>　　好见吹笙伊洛上，紫烟丹凤亦相随。
<br>
<br>　　卷487_14  「送僧择栖游天台二首」鲍溶
<br>
<br>　　身非居士常多病，心爱空王稍觉闲。
<br>
<br>　　师问寄禅何处所，浙东青翠沃洲山。
<br>
<br>　　金岭雪晴僧独归，水文霞彩衲禅衣。
<br>
<br>　　可怜石室烧香夜，江月对心无是非。
<br>
<br>　　卷487_15  「上巳日寄樊、樊宗宪，兼呈上浙东孟中丞简」鲍溶
<br>
<br>　　世间禊事风流处，镜里云山若画屏。
<br>
<br>　　今日会稽王内史，好将宾客醉兰亭。
<br>
<br>　　卷487_16  「暮春戏赠樊宗宪」鲍溶
<br>
<br>　　羌笛胡琴春调长，美人何处乐年芳。野船弄酒鸳鸯醉，
<br>
<br>　　官路攀花[狂。应和朝云垂手语，肯嫌夜色断刀光。
<br>
<br>　　卷487_17  「酬王侍御」鲍溶
<br>
<br>　　惭非青玉制，故以赠仙郎。希冀留书x，提携在笔床。
<br>
<br>　　讵能辉绣服，安得似芸香。所报何珍重，清明胜夜光。
<br>
<br>　　卷487_18  「寄宋申锡评事时从李少师移军回归」鲍溶
<br>
<br>　　君逐元侯静虏归，虎旗龙节驻春晖。欲求岱岳燔柴礼，
<br>
<br>　　已锡鲁人缝掖衣。长剑一时天外倚，五云多绕日边飞。
<br>
<br>　　心期共贺太平世，去去故乡亲食薇。
<br>
<br>　　卷487_19  「夏日怀杜驸马」鲍溶
<br>
<br>　　五月清凉萧史家，瑶池分水种菱花。回文地簟龙鳞浪，
<br>
<br>　　交锁天窗蝉翼纱。闲遣青琴飞小雪，自看碧玉破甘瓜。
<br>
<br>　　仍闻圣主知书癖，凤阁烧香对五车。
<br>
<br>　　卷487_20  「莺雏」鲍溶
<br>
<br>　　双莺衔野蝶，枝上教雏飞。避日花阴语，愁风竹里啼。
<br>
<br>　　须防美人赏，为尔好毛衣。
<br>
<br>　　卷487_21  「上阳宫月」鲍溶
<br>
<br>　　水北宫城夜柝严，宫西新月影纤纤。受环花幌小开镜，
<br>
<br>　　移烛瑶房皆卷帘。学织机边娥影静，拜新衣上露华沾。
<br>
<br>　　合裁班扇思行幸，愿托凉风箧笥嫌。
<br>
<br>　　卷487_22  「淮南卧病闻李相夷简移军山阳以靖东寇感激之下因抒长句」鲍溶
<br>
<br>　　太白星前龙虎符，元臣出将顺天诛。教闻清净萧丞相，
<br>
<br>　　计立安危范大夫。玉帐黄昏大刁斗，月营寒晓小单于。
<br>
<br>　　鲁连未必蹈沧海，应见麒麟新画图。
<br>
<br>　　卷487_23  「读淮南李相行营至楚州诗」鲍溶
<br>
<br>　　阃外建牙威不宾，古来戡难忆忠臣。已分舟楫归元老，
<br>
<br>　　更使熊罴属丈人。玄象合教沧海晏，青龙喜应太山春。
<br>
<br>　　来年二月登封礼，去望台星扈日轮。
<br>
<br>　　卷487_24  「读李相心中乐」鲍溶
<br>
<br>　　负海狂鲸纵巨鳞，四朝天子阻时巡。谁将侯玉乖南面，
<br>
<br>　　几使戎车殷左轮。久作妖星虚费日，终□天洞亦何人。
<br>
<br>　　果闻丞相心中乐，上赞陶唐一万春。
<br>
<br>　　卷487_25  「闻国家将行封禅聊抒臣情」鲍溶
<br>
<br>　　云雨由来随六龙，玉泥瑶检不乾封。山知┳跣卵袒穑
<br>
<br>　　臣望箫韶旧鼓钟。清跸间过素王庙，翠华高映大夫松。
<br>
<br>　　旅中病客谙尧曲，身贱何由奏九重。
<br>
<br>　　卷487_26  「和淮南李相公夷简喜平淄青回军之作」鲍溶
<br>
<br>　　横笛临吹发晓军，元戎幢节拂寒云。搜山羽骑乘风引，
<br>
<br>　　下濑楼船背水分。天际兽旗摇火焰，日前鱼甲动金文。
<br>
<br>　　马毛不汗东方靖，行见萧何第一勋。
<br>
<br>　　卷487_27  「秋暮八月十五夜与王[侍御赏月因怆远离聊以奉寄」鲍溶
<br>
<br>　　前月月明夜，美人同远光。清尘一以间，今夕坐相忘。
<br>
<br>　　风落芙蓉露，凝馀绣服香。
<br>
<br>　　卷487_28  「送萧世秀才」鲍溶
<br>
<br>　　心交别我西京去，愁满春魂不易醒。
<br>
<br>　　从此无人访穷病，马蹄车辙草青青。
<br>
<br>　　卷487_29  「怀惠明禅师」鲍溶
<br>
<br>　　秋天欲霜夜无风，我意不在天地中。雪山世界此凉夜，
<br>
<br>　　宝月独照琉璃宫。解空长老莲花手，曾以佛书亲指授。
<br>
<br>　　雪岭无人又问来，十年夏腊平安否。
<br>
<br>　　卷487_30  「吴中夜别」鲍溶
<br>
<br>　　楚客秋思著黄叶，吴姬夜歌停碧云。
<br>
<br>　　声尽灯前各流泪，水天凉冷雁离群。
<br>
<br>　　卷487_31  「隋家井」鲍溶
<br>
<br>　　玉钩栏下寒泉水，金辘轳边影照人。
<br>
<br>　　此水今为九泉路，数枝花照数堆尘。
<br>
<br>　　卷487_32  「寄王[侍御求蜀笺」鲍溶
<br>
<br>　　蜀川笺纸彩云初，闻说王家最有馀。
<br>
<br>　　野客思将池上学，石楠红叶不堪书。
<br>
<br>　　卷487_33  「湘妃列女操」鲍溶
<br>
<br>　　有虞夫人哭虞后，淑女何事又伤离。竹上泪迹生不尽，
<br>
<br>　　寄哀云和五十丝。云和终奏钧天曲，乍听宝琴遥嗣续。
<br>
<br>　　三湘测测流急绿，秋夜露寒蜀帝飞。枫林月斜楚臣宿，
<br>
<br>　　更疑川宫日黄昏。暗携女手殷勤言，环玲珑有无间。
<br>
<br>　　终疑既远双悄悄，苍梧旧云岂难召，老猿心寒不可啸。
<br>
<br>　　目眄眄兮意蹉跎，魂腾腾兮惊秋波。曲一尽兮忆再奏，
<br>
<br>　　众弦不声且如何。
<br>
<br>　　卷487_34  「羽林行」鲍溶
<br>
<br>　　朝出羽林宫，入参云台议。独请万里行，不奏和亲事。
<br>
<br>　　君王重年少，深纳开边利。宝马雕玉鞍，一朝从万骑。
<br>
<br>　　煌煌都门外，祖帐光七贵。歌钟乐行军，云物惨别地。
<br>
<br>　　箫笳整部曲，幢盖动郊次。临风亲戚怀，满袖儿女泪。
<br>
<br>　　行行复何赠，长剑报恩字。
<br>
<br>　　卷487_35  「鸣雁行」鲍溶
<br>
<br>　　七月朔方雁心苦，联影翻空落南土。八月江南阴复晴，
<br>
<br>　　浮云绕天难夜行。羽翼劳痛心虚惊，一声相呼百处鸣。
<br>
<br>　　楚童夜宿烟波侧，沙上布罗连草色。月暗风悲欲下天，
<br>
<br>　　不知何处容栖息。楚童胡为伤我神，尔不曾作远行人。
<br>
<br>　　江南羽族本不少，宁得网罗此客鸟。
<br>
<br>　　卷487_36  「织妇词」鲍溶
<br>
<br>　　百日织彩丝，一朝停杼机。机中有双凤，化作天边衣。
<br>
<br>　　使人马如风，诚不阻音徽。影响随羽翼，双双绕君飞。
<br>
<br>　　行人岂愿行，不怨不知归。所怨天尽处，何人见光辉。
<br>
<br>　　卷487_37  「塞上行」鲍溶
<br>
<br>　　西风应时筋角坚，承露牧马水草冷。
<br>
<br>　　可怜黄河九曲尽，毡馆牢落胡无影。
<br>
<br>　　卷487_38  「采珠行」鲍溶
<br>
<br>　　东方暮空海面平，骊龙弄珠烧月明。海人惊窥水底火，
<br>
<br>　　百宝错落随龙行。浮心一夜生奸见，月质龙躯看几遍。
<br>
<br>　　擘波下去忘此身，迢迢谓海无灵神。海宫正当龙睡重，
<br>
<br>　　昨夜孤光今得弄。河伯空忧水府贫，天吴不敢相惊动。
<br>
<br>　　一团冰容掌上清，四面人入光中行。腾华乍摇白日影，
<br>
<br>　　铜镜万古羞为灵。海边老翁怨狂子，抱珠哭向无底水。
<br>
<br>　　一富何须龙颔前，千金几葬鱼腹里。鳞虫变化为阴阳，
<br>
<br>　　填海破山无景光。拊心仿佛失珠意，此土为尔离农桑。
<br>
<br>　　饮风衣日亦饱暖，老翁掷却荆鸡卵。
<br>
<br>　　卷487_39  「采葛行」鲍溶
<br>
<br>　　春溪几回葛花黄，黄麝引子山山香。蛮女不惜手足损，
<br>
<br>　　钩刀一一牵柔长。葛丝茸茸春雪体，深涧择泉清处洗。
<br>
<br>　　殷勤十指蚕吐丝，当窗袅袅声高机。织成一尺无一两，
<br>
<br>　　供进天子五月衣。水精夏殿开凉户，冰山绕座犹难御。
<br>
<br>　　衣亲玉体又何如，杳然独对秋风曙。镜湖女儿嫁鲛人，
<br>
<br>　　鲛绡逼肖也不分。吴中角簟泛清水，摇曳胜被三素云。
<br>
<br>　　自兹贡荐无人惜，那敢更争龙手迹。蛮女将来海市头，
<br>
<br>　　卖与岭南贫估客。
<br>
<br>　　卷487_40  「南塘二首」鲍溶
<br>
<br>　　南塘旅舍秋浅清，夜深绿O风不生。
<br>
<br>　　莲花受露重如睡，斜月起动鸳鸯声。
<br>
<br>　　塘东白日驻红雾，早鱼翻光落碧浔。
<br>
<br>　　画舟兰棹欲破浪，恐畏惊动莲花心。
<br>
<br>　　卷487_41  「东邻女」鲍溶
<br>
<br>　　双飞鹧鸪春影斜，美人盘金衣上花。
<br>
<br>　　身为父母几时客，一生知向何人家。
<br>
<br>　　卷487_42  「寄李都护」鲍溶
<br>
<br>　　去年河上送行人，万里弓旌一武臣。
<br>
<br>　　闻道玉关烽火灭，犬戎知有外家亲。
<br>
<br>　　卷487_43  「长安旅舍怀旧山」鲍溶
<br>
<br>　　昨夜清凉梦本山，眠云唤鹤有惭颜。
<br>
<br>　　青莲道士长堪羡，身外无名至老闲。
<br>
<br>　　卷487_44  「汉宫词二首」鲍溶
<br>
<br>　　柏梁宸居清窈窕，东方先生夜待诏。
<br>
<br>　　夜久月当承露盘，内人吹笙舞凤鸾。
<br>
<br>　　月映东窗似玉轮，未央前殿绝声尘。
<br>
<br>　　宫槐花落西风起，鹦鹉惊寒夜唤人。
<br>
<br>　　卷487_45  「荐冰」鲍溶
<br>
<br>　　西陆宜先启，春寒寝庙清。历官分气候，天子荐精诚。
<br>
<br>　　已辨瑶池色，如和玉鸣。礼馀神转肃，曙后月残明。
<br>
<br>　　雅合霜容洁，非同雪体轻。空怜一掬水，珍重此时情。
<br>
<br>　　卷487_46  「送薛补阙入朝（一作鲍防诗）」鲍溶
<br>
<br>　　平原门下十馀人，独受恩多未杀身。每叹陆家兄弟少，
<br>
<br>　　更怜杨氏子孙贫。柴门已断施行马，鲁酒那能醉近臣。
<br>
<br>　　赖有军中遗令在，犹将谈笑对风尘。
<br>
<br>　　卷487_47  「句」鲍溶
<br>
<br>　　万里岐路多，一身天地窄。（见张为《主客图》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
