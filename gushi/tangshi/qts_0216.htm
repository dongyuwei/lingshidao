<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百一十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百一十六
<br>
<br>　　卷216_1  「奉赠韦左丞丈二十二韵」杜甫
<br>
<br>　　纨F不饿死，儒冠多误身。丈人试静听，贱子请具陈。
<br>
<br>　　甫昔少年日，早充观国宾。读书破万卷，下笔如有神。
<br>
<br>　　赋料扬雄敌，诗看子建亲。李邕求识面，王翰愿卜邻。
<br>
<br>　　自谓颇挺出，立登要路津。致君尧舜上，再使风俗淳。
<br>
<br>　　此意竟萧条，行歌非隐沦。骑驴三十载，旅食京华春。
<br>
<br>　　朝扣富儿门，暮随肥马尘。残杯与冷炙，到处潜悲辛。
<br>
<br>　　主上顷见征，H然欲求伸。青冥却垂翅，蹭蹬无纵鳞。
<br>
<br>　　甚愧丈人厚，甚知丈人真。每于百僚上，猥诵佳句新。
<br>
<br>　　窃效贡公喜，难甘原宪贫。焉能心怏怏，只是走ZZ.
<br>
<br>　　今欲东入海，即将西去秦。尚怜终南山，回首清渭滨。
<br>
<br>　　常拟报一饭，况怀辞大臣。白鸥没浩荡，万里谁能驯。
<br>
<br>　　卷216_2  「送高三十五书记」杜甫
<br>
<br>　　崆峒小麦熟，且愿休王师。请公问主将，焉用穷荒为。
<br>
<br>　　饥鹰未饱肉，侧翅随人飞。高生跨鞍马，有似幽并儿。
<br>
<br>　　脱身簿尉中，始与捶楚辞。借问今何官，触热向武威。
<br>
<br>　　答云一书记，所愧国士知。人实不易知，更须慎其仪。
<br>
<br>　　十年出幕府，自可持旌麾。此行既特达，足以慰所思。
<br>
<br>　　男儿功名遂，亦在老大时。常恨结欢浅，各在天一涯。
<br>
<br>　　又如参与商，惨惨中肠悲。惊风吹鸿鹄，不得相追随。
<br>
<br>　　黄尘翳沙漠，念子何当归。边城有馀力，早寄从军诗。
<br>
<br>　　卷216_3  「赠李白」杜甫
<br>
<br>　　二年客东都，所历厌机巧。野人对膻腥，蔬食常不饱。
<br>
<br>　　岂无青精饭，使我颜色好。苦乏大药资，山林迹如扫。
<br>
<br>　　李侯金闺彦，脱身事幽讨。亦有梁宋游，方期拾瑶草。
<br>
<br>　　卷216_4  「游龙门奉先寺（龙门即伊阙一名阙口在河南府北四十里）」杜甫
<br>
<br>　　已从招提游，更宿招提境。阴壑生虚籁，月林散清影。
<br>
<br>　　天阙象纬逼，云卧衣裳冷。欲觉闻晨钟，令人发深省。
<br>
<br>　　卷216_5  「望岳」杜甫
<br>
<br>　　岱宗夫如何，齐鲁青未了。造化钟神秀，阴阳割昏晓。
<br>
<br>　　荡胸生曾云，决眦入归鸟。会当凌绝顶，一览众山小。
<br>
<br>　　卷216_6  「陪李北海宴历下亭」杜甫
<br>
<br>　　东藩驻皂盖，北渚凌青荷。海内此亭古，济南名士多。
<br>
<br>　　云山已发兴，玉佩仍当歌。修竹不受暑，交流空涌波。
<br>
<br>　　蕴真惬所遇，落日将如何。贵贱俱物役，从公难重过。
<br>
<br>　　卷216_7  「同李太守登历下古城员外新亭，亭对鹊湖」杜甫
<br>
<br>　　新亭结构罢，隐见清湖阴。迹籍台观旧，气溟海岳深。
<br>
<br>　　圆荷想自昔，遗堞感至今。芳宴此时具，哀丝千古心。
<br>
<br>　　主称寿尊客，筵秩宴北林。不阻蓬荜兴，得兼梁甫吟。
<br>
<br>　　卷216_8  「玄都坛歌，寄元逸人」杜甫
<br>
<br>　　故人昔隐东蒙峰，已佩含景苍精龙。故人今居子午谷，
<br>
<br>　　独在阴崖结茅屋。屋前太古玄都坛，青石漠漠常风寒。
<br>
<br>　　子规夜啼山竹裂，王母昼下云旗翻。知君此计成长往，
<br>
<br>　　芝草琅\日应长。铁锁高垂不可攀，致身福地何萧爽。
<br>
<br>　　卷216_9  「今夕行（自齐赵西归至咸阳作）」杜甫
<br>
<br>　　今夕何夕岁云徂，更长烛明不可孤。咸阳客舍一事无，
<br>
<br>　　相与博塞为欢娱。冯陵大叫呼五白，袒跣不肯成枭卢。
<br>
<br>　　英雄有时亦如此，邂逅岂即非良图。
<br>
<br>　　君莫笑刘毅从来布衣愿，家无儋石输百万。
<br>
<br>　　卷216_10  「贫交行」杜甫
<br>
<br>　　翻手作云覆手雨，纷纷轻薄何须数。君不见管鲍贫时交，
<br>
<br>　　此道今人弃如土。
<br>
<br>　　卷216_11  「兵车行」杜甫
<br>
<br>　　车辚辚，马萧萧，行人弓箭各在腰。耶娘妻子走相送，
<br>
<br>　　尘埃不见咸阳桥。牵衣顿足阑道哭，哭声直上干云霄。
<br>
<br>　　道傍过者问行人，行人但云点行频。或从十五北防河，
<br>
<br>　　便至四十西营田。去时里正与裹头，归来头白还戍边。
<br>
<br>　　边亭流血成海水，武皇开边意未已。
<br>
<br>　　君不闻汉家山东二百州，千村万落生荆杞。
<br>
<br>　　纵有健妇把锄犁，禾生陇亩无东西。况复秦兵耐苦战，
<br>
<br>　　被驱不异犬与鸡。长者虽有问，役夫敢申恨。
<br>
<br>　　且如今年冬，未休关西卒。县官急索租，租税从何出。
<br>
<br>　　信知生男恶，反是生女好。生女犹是嫁比邻，
<br>
<br>　　生男埋没随百草。君不见青海头，古来白骨无人收。
<br>
<br>　　新鬼烦冤旧鬼哭，天阴雨湿声啾啾。
<br>
<br>　　卷216_12  「高都护骢马行（高仙芝开元末为安西副都护）」杜甫
<br>
<br>　　安西都护胡青骢，声价H然来向东。此马临阵久无敌，
<br>
<br>　　与人一心成大功。功成惠养随所致，飘飘远自流沙至。
<br>
<br>　　雄姿未受伏枥恩，猛气犹思战场利。腕促蹄高如踣铁，
<br>
<br>　　交河几蹴曾冰裂。五花散作云满身，万里方看汗流血。
<br>
<br>　　长安壮儿不敢骑，走过掣电倾城知。青丝络头为君老，
<br>
<br>　　何由却出横门道。
<br>
<br>　　卷216_13  「天育骠骑歌（天育，厩名，未详所出）」杜甫
<br>
<br>　　吾闻天子之马走千里，今之画图无乃是。
<br>
<br>　　是何意态雄且杰，骏尾萧梢朔风起。毛为绿缥两耳黄，
<br>
<br>　　眼有紫焰双瞳方。矫矫龙性合变化，卓立天骨森开张。
<br>
<br>　　伊昔太仆张景顺，监牧攻驹阅清峻。遂令大奴守天育，
<br>
<br>　　别养骥子怜神俊。当时四十万匹马，张公叹其材尽下。
<br>
<br>　　故独写真传世人，见之座右久更新。年多物化空形影，
<br>
<br>　　呜呼健步无由骋。如今岂无[与骅骝，
<br>
<br>　　时无王良伯乐死即休。
<br>
<br>　　卷216_14  「白丝行」杜甫
<br>
<br>　　缫丝须长不须白，越罗蜀锦金粟尺。象床玉手乱殷红，
<br>
<br>　　万草千花动凝碧。已悲素质随时染，裂下鸣机色相射。
<br>
<br>　　美人细意熨帖平，裁缝灭尽针线迹。春天衣著为君舞，
<br>
<br>　　蛱蝶飞来黄鹂语。落絮游丝亦有情，随风照日宜轻举。
<br>
<br>　　香汗轻尘污颜色，开新合故置何许。君不见才士汲引难，
<br>
<br>　　恐惧弃捐忍羁旅。
<br>
<br>　　卷216_15  「秋雨叹三首」杜甫
<br>
<br>　　雨中百草秋烂死，阶下决明颜色鲜。著叶满枝翠羽盖，
<br>
<br>　　开花无数黄金钱。凉风萧萧吹汝急，恐汝后时难独立。
<br>
<br>　　堂上书生空白头，临风三嗅馨香泣。
<br>
<br>　　阑风长雨秋纷纷，四海八荒同一云。去马来牛不复辨，
<br>
<br>　　浊泾清渭何当分。禾头生耳黍穗黑，农夫田妇无消息。
<br>
<br>　　城中斗米换衾n，相许宁论两相直。
<br>
<br>　　长安布衣谁比数，反锁衡门守环堵。老夫不出长蓬蒿，
<br>
<br>　　稚子无忧走风雨。雨声飕飕催早寒，胡雁翅湿高飞难。
<br>
<br>　　秋来未曾见白日，泥污后土何时干。
<br>
<br>　　卷216_16  「叹庭前甘菊花」杜甫
<br>
<br>　　檐前甘菊移时晚，青蕊重阳不堪摘。明日萧条醉尽醒，
<br>
<br>　　残花烂熳开何益。篱边野外多众芳，采撷细琐升中堂。
<br>
<br>　　念兹空长大枝叶，结根失所缠风霜。
<br>
<br>　　卷216_17  「醉时歌（赠广文馆博士郑虔）」杜甫
<br>
<br>　　诸公衮衮登台省，广文先生官独冷。甲第纷纷厌粱肉，
<br>
<br>　　广文先生饭不足。先生有道出羲皇，先生有才过屈宋。
<br>
<br>　　德尊一代常R轲，名垂万古知何用。杜陵野客人更嗤，
<br>
<br>　　被褐短窄鬓如丝。日籴太仓五升米，时赴郑老同襟期。
<br>
<br>　　得钱即相觅，沽酒不复疑。忘形到尔汝，痛饮真吾师。
<br>
<br>　　清夜沈沈动春酌，灯前细雨檐花落。但觉高歌有鬼神，
<br>
<br>　　焉知饿死填沟壑。相如逸才亲涤器，子云识字终投阁。
<br>
<br>　　先生早赋归去来，石田茅屋荒苍苔。儒术于我何有哉，
<br>
<br>　　孔丘盗跖俱尘埃。不须闻此意惨怆，生前相遇且衔杯。
<br>
<br>　　卷216_18  「醉歌行」杜甫
<br>
<br>　　陆机二十作文赋，汝更小年能缀文。总角草书又神速，
<br>
<br>　　世上儿子徒纷纷。骅骝作驹已汗血，鸷鸟举翮连青云。
<br>
<br>　　词源倒流三峡水，笔阵独扫千人军。只今年才十六七，
<br>
<br>　　射策君门期第一。旧穿杨叶真自知，暂蹶霜蹄未为失。
<br>
<br>　　偶然擢秀非难取，会是排风有毛质。汝身已见唾成珠，
<br>
<br>　　汝伯何由发如漆。春光澹沱秦东亭，渚蒲牙白水荇青。
<br>
<br>　　风吹客衣日杲杲，树搅离思花冥冥。酒尽沙头双玉瓶，
<br>
<br>　　众宾皆醉我独醒。乃知贫贱别更苦，吞声踯躅涕泪零。
<br>
<br>　　卷216_19  「赠卫八处士」杜甫
<br>
<br>　　人生不相见，动如参与商。今夕复何夕，共此灯烛光。
<br>
<br>　　少壮能几时，鬓发各已苍。访旧半为鬼，惊呼热中肠。
<br>
<br>　　焉知二十载，重上君子堂。昔别君未婚，儿女忽成行。
<br>
<br>　　怡然敬父执，问我来何方。问答乃未已，儿女罗酒浆。
<br>
<br>　　夜雨翦春韭，新炊间黄粱。主称会面难，一举累十觞。
<br>
<br>　　十觞亦不醉，感子故意长。明日隔山岳，世事两茫茫。
<br>
<br>　　卷216_20  「苦雨奉寄陇西公兼呈王征士」杜甫
<br>
<br>　　今秋乃淫雨，仲月来寒风。群木水光下，万象云气中。
<br>
<br>　　所思碍行潦，九里信不通。悄悄素郝罚迢迢天汉东。
<br>
<br>　　愿腾六尺马，背若孤征鸿。划见公子面，超然欢笑同。
<br>
<br>　　奋飞既胡越，局促伤樊笼。一饭四五起，凭轩心力穷。
<br>
<br>　　嘉蔬没混浊，时菊碎榛丛。鹰隼亦屈猛，乌鸢何所蒙。
<br>
<br>　　式瞻北邻居，取适南巷翁。挂席钓川涨，焉知清兴终。
<br>
<br>　　卷216_21  「同诸公登慈恩寺塔」杜甫
<br>
<br>　　高标跨苍天，烈风无时休。自非旷士怀，登兹翻百忧。
<br>
<br>　　方知象教力，足可追冥搜。仰穿龙蛇窟，始出枝撑幽。
<br>
<br>　　七星在北户，河汉声西流。羲和鞭白日，少昊行清秋。
<br>
<br>　　秦山忽破碎，泾渭不可求。俯视但一气，焉能辨皇州。
<br>
<br>　　回首叫虞舜，苍梧云正愁。惜哉瑶池饮，日晏昆仑丘。
<br>
<br>　　黄鹄去不息，哀鸣何所投。君看随阳雁，各有稻粱谋。
<br>
<br>　　卷216_22  「示从孙济（济字应物，官给事中、京兆尹）」杜甫
<br>
<br>　　平明跨驴出，未知适谁门。权门多geR，且复寻诸孙。
<br>
<br>　　诸孙贫无事，宅舍如荒村。堂前自生竹，堂后自生萱。
<br>
<br>　　萱草秋已死，竹枝霜不蕃。淘米少汲水，汲多井水浑。
<br>
<br>　　刈葵莫放手，放手伤葵根。阿翁懒惰久，觉儿行步奔。
<br>
<br>　　所来为宗族，亦不为盘飧。小人利口实，薄俗难可论。
<br>
<br>　　勿受外嫌猜，同姓古所敦。
<br>
<br>　　卷216_23  「九日寄岑参（参，南阳人）」杜甫
<br>
<br>　　出门复入门，两脚但如旧。所向泥活活，思君令人瘦。
<br>
<br>　　沉吟坐西轩，饮食错昏昼。寸步曲江头，难为一相就。
<br>
<br>　　吁嗟呼苍生，稼穑不可救。安得诛云师，畴能补天漏。
<br>
<br>　　大明韬日月，旷野号禽兽。君子强逶迤，小人困驰骤。
<br>
<br>　　维南有崇山，恐与川浸溜。是节东篱菊，纷披为谁秀。
<br>
<br>　　岑生多新诗，性亦嗜醇酎。采采黄金花，何由满衣袖。
<br>
<br>　　卷216_24  「送孔巢父谢病归游江东，兼呈李白」杜甫
<br>
<br>　　巢父掉头不肯住，东将入海随烟雾。诗卷长留天地间，
<br>
<br>　　钓竿欲拂珊瑚树。深山大泽龙蛇远，春寒野阴风景暮。
<br>
<br>　　蓬莱织女回云车，指点虚无是征路。自是君身有仙骨，
<br>
<br>　　世人那得知其故。惜君只欲苦死留，富贵何如草头露。
<br>
<br>　　蔡侯静者意有馀，清夜置酒临前除。罢琴惆怅月照席，
<br>
<br>　　几岁寄我空中书。南寻禹穴见李白，道甫问信今何如。
<br>
<br>　　卷216_25  「饮中八仙歌」杜甫
<br>
<br>　　知章骑马似乘船，眼花落井水底眠。汝阳三斗始朝天，
<br>
<br>　　道逢L车口流涎，恨不移封向酒泉。左相日兴费万钱，
<br>
<br>　　饮如长鲸吸百川，衔杯乐圣称世贤。宗之潇洒美少年，
<br>
<br>　　举觞白眼望青天，皎如玉树临风前。苏晋长斋绣佛前，
<br>
<br>　　醉中往往爱逃禅。李白一斗诗百篇，长安市上酒家眠。
<br>
<br>　　天子呼来不上船，自称臣是酒中仙。张旭三杯草圣传，
<br>
<br>　　脱帽露顶王公前，挥毫落纸如云烟。焦遂五斗方卓然，
<br>
<br>　　高谈雄辨惊四筵。
<br>
<br>　　卷216_26  「曲江三章，章五句」杜甫
<br>
<br>　　曲江萧条秋气高，菱荷枯折随风涛，游子空嗟垂二毛。
<br>
<br>　　白石素沙亦相荡，哀鸿独叫求其曹。
<br>
<br>　　即事非今亦非古，长歌激越梢林莽，比屋豪华固难数。
<br>
<br>　　吾人甘作心似灰，弟侄何伤泪如雨。
<br>
<br>　　自断此生休问天，杜曲幸有桑麻田，故将移住南山边。
<br>
<br>　　短衣匹马随李广，看射猛虎终残年。
<br>
<br>　　卷216_27  「丽人行」杜甫
<br>
<br>　　三月三日天气新，长安水边多丽人。态浓意远淑且真，
<br>
<br>　　肌理细腻骨肉匀。绣罗衣裳照暮春，蹙金孔雀银麒麟。
<br>
<br>　　头上何所有，翠微zc叶垂鬓唇。背后何所见，
<br>
<br>　　珠压腰w稳称身。就中云幕椒房亲，赐名大国虢与秦。
<br>
<br>　　紫驼之峰出翠釜，水精之盘行素鳞。犀箸厌饫久未下，
<br>
<br>　　銮刀缕切空纷纶。黄门飞不动尘，御厨络绎送八珍。
<br>
<br>　　箫鼓哀吟感鬼神，宾从杂e实要津。后来鞍马何逡巡，
<br>
<br>　　当轩下马入锦茵。杨花雪落覆白O，青鸟飞去衔红巾。
<br>
<br>　　炙手可热势绝伦，慎莫近前丞相嗔。
<br>
<br>　　卷216_17  「乐游园歌」杜甫
<br>
<br>　　乐游古园森爽，烟绵碧草萋萋长。公子华筵势最高，
<br>
<br>　　秦川对酒平如掌。长生木瓢示真率，更调鞍马狂欢赏。
<br>
<br>　　青春波浪芙蓉园，白日雷霆夹城仗。阊阖晴开i荡荡，
<br>
<br>　　曲江翠幕排银榜。拂水低徊舞袖翻，缘云清切歌声上。
<br>
<br>　　却忆年年人醉时，只今未醉已先悲。数茎白发那抛得，
<br>
<br>　　百罚深杯亦不辞。圣朝亦知贱士丑，一物自荷皇天慈。
<br>
<br>　　此身饮罢无归处，独立苍茫自咏诗。
<br>
<br>　　卷216_18  「陂行（陂在县西五里，周一十四里）」杜甫
<br>
<br>　　岑参兄弟皆好奇，携我远来游陂。天地f惨忽异色，
<br>
<br>　　波涛万顷堆琉璃。琉璃汗漫泛舟入，事殊兴极忧思集。
<br>
<br>　　鼍作鲸吞不复知，恶风白浪何嗟及。主人锦帆相为开，
<br>
<br>　　舟子喜甚无氛埃。凫p散乱棹讴发，丝管啁啾空翠来。
<br>
<br>　　沈竿续蔓深莫测，菱叶荷花静如拭。宛在中流渤是澹
<br>
<br>　　下归无极终南黑。半陂已南纯浸山，动影袅窕冲融间。
<br>
<br>　　船舷暝戛云际寺，水面月出蓝田关。此时骊龙亦吐珠，
<br>
<br>　　冯夷击鼓群龙趋。湘妃汉女出歌舞，金支翠旗光有无。
<br>
<br>　　咫尺但愁雷雨至，苍茫不晓神灵意。少壮几时奈老何，
<br>
<br>　　向来哀乐何其多。
<br>
<br>　　卷216_19  「陂西南台」杜甫
<br>
<br>　　高台面苍陂，六月风日冷。蒹葭离披去，天水相与永。
<br>
<br>　　怀新目似击，接要心已领。仿像识鲛人，空蒙辨鱼艇。
<br>
<br>　　错磨终南翠，颠倒白阁影。增光辉，乘陵惜俄顷。
<br>
<br>　　劳生愧严郑，外物慕张邴。世复轻骅骝，吾甘杂蛙黾。
<br>
<br>　　知归俗可忽，取适事莫并。身退岂待官，老来苦便静。
<br>
<br>　　况资菱芡足，庶结茅茨迥。从此具扁舟，弥年逐清景。
<br>
<br>　　卷216_20  「戏简郑广文虔，兼呈苏司业源明」杜甫
<br>
<br>　　广文到官舍，系马堂阶下。醉则骑马归，颇遭官长骂。
<br>
<br>　　才名四十年，坐客寒无毡。赖有苏司业，时时与酒钱。
<br>
<br>　　卷216_21  「夏日李公见访」杜甫
<br>
<br>　　远林暑气薄，公子过我游。贫居类村坞，僻近城南楼。
<br>
<br>　　旁舍颇淳朴，所愿亦易求。隔屋唤西家，借问有酒不。
<br>
<br>　　墙头过浊醪，展席俯长流。清风左右至，客意已惊秋。
<br>
<br>　　巢多众鸟斗，叶密鸣蝉稠。苦道此物聒，孰谓吾庐幽。
<br>
<br>　　水花晚色静，庶足充淹留。预恐尊中尽，更起为君谋。
<br>
<br>　　卷216_22  「奉同郭给事汤东灵湫作（骊山温汤之东有龙湫）」杜甫
<br>
<br>　　东山气鸿鳎宫殿居上头。君来必十月，树羽临九州。
<br>
<br>　　阴火煮玉泉，喷薄涨岩幽。有时浴赤日，光抱空中楼。
<br>
<br>　　阆风入辙迹，旷原延冥搜。沸天万乘动，观水百丈湫。
<br>
<br>　　幽灵斯可佳，王命官属休。初闻龙用壮，擘石摧林丘。
<br>
<br>　　中夜窟宅改，移因风雨秋。倒悬瑶池影，屈注苍江流。
<br>
<br>　　味如甘露浆，挥弄滑且柔。翠旗澹偃蹇，云车纷少留。
<br>
<br>　　箫鼓荡四溟，异香泱漭浮。鲛人献微绡，曾祝沈豪牛。
<br>
<br>　　百祥奔盛明，古先莫能俦。坡陀金虾蟆，出见盖有由。
<br>
<br>　　至尊顾之笑，王母不肯收。复归虚无底，化作长黄虬。
<br>
<br>　　飘飘青琐郎，文彩珊瑚钩。浩歌渌水曲，清绝听者愁。
<br>
<br>　　卷216_23  「夜听许十损诵诗爱而有作」杜甫
<br>
<br>　　许生五台宾，业白出石壁。余亦师粲可，身犹缚禅寂。
<br>
<br>　　何阶子方便，谬引为匹敌。离索晚相逢，包蒙欣有击。
<br>
<br>　　诵诗浑游衍，四座皆辟易。应手看捶钩，清心听鸣镝。
<br>
<br>　　精微穿溟耄飞动摧霹雳。陶谢不枝梧，风骚共推激。
<br>
<br>　　紫燕自超诣，翠驳谁剪剔。君意人莫知，人间夜寥阒。
<br>
<br>　　卷216_24  「桥陵诗三十韵，因呈县内诸官」杜甫
<br>
<br>　　先帝昔晏驾，兹山朝百灵。崇冈拥象设，沃野开天庭。
<br>
<br>　　即事壮重险，论功超五丁。坡陀因厚地，却略罗峻屏。
<br>
<br>　　云阙虚冉冉，风松肃泠泠。石门霜露白，玉殿莓苔青。
<br>
<br>　　宫女晚知曙，祠官朝见星。空梁簇画戟，阴井敲铜瓶。
<br>
<br>　　中使日夜继，惟王心不宁。岂徒恤备享，尚谓求无形。
<br>
<br>　　孝理敦国政，神凝推道经。瑞芝产庙柱，好鸟鸣岩扃。
<br>
<br>　　高岳前，洪河左滢酢＝鸪切罹址，沙苑交回汀。
<br>
<br>　　永与奥区固，川原纷眇冥。居然赤县立，台榭争亭。
<br>
<br>　　官属果称是，声华真可听。王刘美竹润，裴李春兰馨。
<br>
<br>　　郑氏才振古，啖侯笔不停。遣辞必中律，利物常发硎。
<br>
<br>　　绮绣相展转，琳琅愈青荧。侧闻鲁恭化，秉德崔瑗铭。
<br>
<br>　　太史候凫影，王乔随鹤翎。朝仪限霄汉，容思回林s.
<br>
<br>　　R轲辞下杜，飘u陵浊泾。诸生旧短褐，旅泛一浮萍。
<br>
<br>　　荒岁儿女瘦，暮途涕泗零。主人念老马，廨署容秋萤。
<br>
<br>　　流寓理岂惬，穷愁醉未醒。何当摆俗累，浩荡乘沧溟。
<br>
<br>　　卷216_25  「沙苑行」杜甫
<br>
<br>　　君不见左辅白沙如白水，缭以周墙百馀里。
<br>
<br>　　龙媒昔是渥洼生，汗血今称献于此。苑中Q牝三千匹，
<br>
<br>　　丰草青青寒不死。食之豪健西域无，每岁攻驹冠边鄙。
<br>
<br>　　王有虎臣司苑门，入门天厩皆云屯。XZ一骨独当御，
<br>
<br>　　春秋二时归至尊。至尊内外马盈亿，伏枥在s空大存。
<br>
<br>　　逸群绝足信殊杰，倜傥权奇难具论。累累[阜藏奔突，
<br>
<br>　　往往坡陀纵超越。角壮翻同麋鹿游，浮深簸荡鼋鼍窟。
<br>
<br>　　泉出巨鱼长比人，丹砂作尾黄金鳞。岂知异物同精气，
<br>
<br>　　虽未成龙亦有神。
<br>
<br>　　卷216_26  「骢马行」杜甫
<br>
<br>　　邓公马癖人共知，初得花骢大宛种。夙昔传闻思一见，
<br>
<br>　　牵来左右神皆竦。雄姿逸态何，顾影骄嘶自矜宠。
<br>
<br>　　隅目青荧夹镜悬，肉骏S连钱动。朝来久试华轩下，
<br>
<br>　　未觉千金满高价。赤汗微生白雪毛，银鞍却覆香罗帕。
<br>
<br>　　卿家旧赐公取之，天厩真龙此其亚。昼洗须腾泾渭深，
<br>
<br>　　朝趋可刷幽并夜。吾闻良骥老始成，此马数年人更惊。
<br>
<br>　　岂有四蹄疾于鸟，不与八骏俱先鸣。时俗造次那得致，
<br>
<br>　　云雾晦冥方降精。近闻下诏喧都邑，肯使骐地上行。
<br>
<br>　　卷216_27  「去矣行」杜甫
<br>
<br>　　君不见鞲上鹰，一饱则飞掣。焉能作堂上燕，
<br>
<br>　　衔泥附炎热。野人旷荡无t颜，岂可久在王侯间。
<br>
<br>　　未试囊中餐玉法，明朝且入蓝田山。
<br>
<br>　　卷216_28  「自京赴奉先县咏怀五百字」杜甫
<br>
<br>　　杜陵有布衣，老大意转拙。许身一何愚，窃比稷与契。
<br>
<br>　　居然成C落，白首甘契阔。盖棺事则已，此志常觊豁。
<br>
<br>　　穷年忧黎元，叹息肠内热。取笑同学翁，浩歌弥激烈。
<br>
<br>　　非无江海志，萧洒送日月。生逢尧舜君，不忍便永诀。
<br>
<br>　　当今廊庙具，构厦岂云缺。葵藿倾太阳，物性固莫夺。
<br>
<br>　　顾惟蝼蚁辈，但自求其穴。胡为慕大鲸，辄拟偃溟渤。
<br>
<br>　　以兹悟生理，独耻事干谒。兀兀遂至今，忍为尘埃没。
<br>
<br>　　终愧巢与由，未能易其节。沈饮聊自适，放歌颇愁绝。
<br>
<br>　　岁暮百草零，疾风高冈裂。天衢阴峥嵘，客子中夜发。
<br>
<br>　　霜严衣带断，指直不得结。凌晨过骊山，御榻在浴
<br>
<br>　　蚩尤塞寒空，蹴蹋崖谷滑。瑶池气郁律，羽林相摩戛。
<br>
<br>　　君臣留欢娱，乐动殷P.赐浴皆长缨，与宴非短褐。
<br>
<br>　　彤庭所分帛，本自寒女出。鞭挞其夫家，聚敛贡城阙。
<br>
<br>　　圣人筐篚恩，实欲邦国活。臣如忽至理，君岂弃此物。
<br>
<br>　　多士盈朝廷，仁者宜战栗。况闻内金盘，尽在卫霍室。
<br>
<br>　　中堂舞神仙，烟雾散玉质。暖客貂鼠裘，悲管逐清瑟。
<br>
<br>　　劝客驼蹄羹，霜橙压香橘。朱门酒肉臭，路有冻死骨。
<br>
<br>　　荣枯咫尺异，惆怅难再述。北辕就泾渭，官渡又改辙。
<br>
<br>　　群冰从西下，极目高兀。疑是崆峒来，恐触天柱折。
<br>
<br>　　河梁幸未坼，枝撑声O@.行旅相攀援，川广不可越。
<br>
<br>　　老妻寄异县，十口隔风雪。谁能久不顾，庶往共饥渴。
<br>
<br>　　入门闻号G，幼子饥已卒。吾宁舍一哀，里巷亦呜咽。
<br>
<br>　　所愧为人父，无食致夭折。岂知秋未登，贫窭有仓卒。
<br>
<br>　　生常免租税，名不隶征伐。抚迹犹酸辛，平人固骚屑。
<br>
<br>　　默思失业徒，因念远戍卒。忧端齐终南，苟床豢啥蕖
<br>
<br>　　卷216_29  「奉先刘少府新画山水障歌」杜甫
<br>
<br>　　堂上不合生枫树，怪底江山起烟雾。闻君扫却赤县图，
<br>
<br>　　乘兴遣画沧洲趣。画师亦无数，好手不可遇。
<br>
<br>　　对此融心神。知君重毫素。岂但祁岳与郑虔，
<br>
<br>　　笔迹远过杨契丹。得非悬圃裂，无乃潇湘翻。
<br>
<br>　　悄然坐我天姥下，耳边已似闻清猿。反思前夜风雨急，
<br>
<br>　　乃是蒲城鬼神入。元气淋漓障犹湿，真宰上诉天应泣。
<br>
<br>　　野亭春还杂花远，渔翁暝蹋孤舟立。沧浪水深青溟阔，
<br>
<br>　　欹岸侧岛秋毫末。不见湘妃鼓瑟时，至今斑竹临江活。
<br>
<br>　　刘侯天机精，爱画入骨髓。自有两儿郎，挥洒亦莫比。
<br>
<br>　　大儿聪明到，能添老树巅崖里。小儿心孔开。
<br>
<br>　　貌得山僧及童子。若耶溪，云门寺。
<br>
<br>　　吾独胡为在泥滓，青鞋布袜从此始。
<br>
<br>　　卷216_30  「白水县崔少府十九翁高斋三十韵」杜甫
<br>
<br>　　客从南县来，浩荡无与适。旅食白日长，况当朱炎赫。
<br>
<br>　　高斋坐林杪，信宿游衍阒。清晨陪跻攀，傲睨俯峭壁。
<br>
<br>　　崇冈相枕带，旷野怀咫尺。始知贤主人，赠此遣愁寂。
<br>
<br>　　危阶根青冥，曾冰生淅沥。上有无心云，下有欲落石。
<br>
<br>　　泉声闻复急，动静随所击。鸟呼藏其身，有似惧弹射。
<br>
<br>　　吏隐道性情，兹焉其窟宅。白水见舅氏，诸翁乃仙伯。
<br>
<br>　　杖藜长松阴，作尉穷谷僻。为我炊雕胡，逍遥展良觌。
<br>
<br>　　坐久风颇愁，晚来山更碧。相对十丈蛟，H翻盘涡坼。
<br>
<br>　　何得空里雷，殷殷寻地脉。烟氛蔼，魍魉森惨戚。
<br>
<br>　　昆仑崆峒颠，回首如不隔。前轩颓反照，f绝华岳赤。
<br>
<br>　　兵气涨林峦，川光杂锋镝。知是相公军，铁马云雾积。
<br>
<br>　　玉觞淡无味，胡羯岂强敌。长歌激屋梁，泪下流衽席。
<br>
<br>　　人生半哀乐，天地有顺逆。慨彼万国夫，休明备征狄。
<br>
<br>　　猛将纷填委，庙谋蓄长策。东郊何时开，带甲且来释。
<br>
<br>　　欲告清宴罢，难拒幽明迫。三叹酒食旁，何由似平昔。
<br>
<br>　　卷216_31  「三川观水涨二十韵」杜甫
<br>
<br>　　我经华原来，不复见平陆。北上唯土山，连山走穷谷。
<br>
<br>　　火云无时出，飞电常在目。自多穷岫雨，行潦相Y蹙。
<br>
<br>　　蓊川气黄，群流会空曲。清晨望高浪，忽谓阴崖踣。
<br>
<br>　　恐泥窜蛟龙，登危聚麋鹿。枯查卷拔树，Wj共充塞。
<br>
<br>　　声吹鬼神下，势阅人代速。不有万穴归，何以尊四渎。
<br>
<br>　　及观泉源涨，反惧江海覆。漂沙坼岸去，漱壑松柏秃。
<br>
<br>　　乘陵破山门，回斡裂地轴。交洛赴洪河，及关岂信宿。
<br>
<br>　　应沈数州没，如听万室哭。秽浊殊未清，风涛怒犹蓄。
<br>
<br>　　何时通舟车，阴气不黪黩。浮生有荡汩，吾道正羁束。
<br>
<br>　　人寰难容身，石壁滑侧足。云雷此不已，艰险路更R.
<br>
<br>　　普天无川梁，欲济愿水缩。因悲中林士，未脱众鱼腹。
<br>
<br>　　举头向苍天，安得骑鸿鹄。
<br>
<br>　　卷216_32  「悲陈陶」杜甫
<br>
<br>　　孟冬十郡良家子，血作陈陶泽中水。野旷天清无战声，
<br>
<br>　　四万义军同日死。群胡归来血洗箭，仍唱胡歌饮都市。
<br>
<br>　　都人回面向北啼，日夜更望官军至。
<br>
<br>　　卷216_33  「悲青坂」杜甫
<br>
<br>　　我军青坂在东门，天寒饮马太白窟。黄头奚儿日向西，
<br>
<br>　　数骑弯弓敢驰突。山雪河冰野萧瑟，青是烽烟白人骨。
<br>
<br>　　焉得附书与我军，忍待明年莫仓卒。
<br>
<br>　　卷216_34  「哀江头」杜甫
<br>
<br>　　少陵野老吞声哭，春日潜行曲江曲。江头宫殿锁千门，
<br>
<br>　　细柳新蒲为谁绿。忆昔霓旌下南苑，苑中万物生颜色。
<br>
<br>　　昭阳殿里第一人，同辇随君侍君侧。辇前才人带弓箭，
<br>
<br>　　白马嚼啮黄金勒。翻身向天仰射云，一箭正坠双飞翼。
<br>
<br>　　明眸皓齿今何在，血污游魂归不得。清渭东流剑阁深，
<br>
<br>　　去住彼此无消息。人生有情泪沾臆，江水江花岂终极。
<br>
<br>　　黄昏胡骑尘满城，欲往城南忘南北。
<br>
<br>　　卷216_35  「哀王孙」杜甫
<br>
<br>　　长安城头头白乌，夜飞延秋门上呼。又向人家啄大屋，
<br>
<br>　　屋底达官走避胡。金鞭断折九马死。骨肉不待同驰驱。
<br>
<br>　　腰下宝i青珊瑚，可怜王孙泣路隅。问之不肯道姓名，
<br>
<br>　　但道困苦乞为奴。已经百日窜荆棘，身上无有完肌肤。
<br>
<br>　　高帝子孙尽隆准，龙种自与常人殊。豺狼在邑龙在野。
<br>
<br>　　王孙善保千金躯。不敢长语临交衢，且为王孙立斯须。
<br>
<br>　　昨夜东风吹血腥，东来橐驼满旧都。朔方健儿好身手，
<br>
<br>　　昔何勇锐今何愚。窃闻天子已传位，圣德北服南单于。
<br>
<br>　　花门kO面请雪耻，慎勿出口他人狙。哀哉王孙慎勿疏，
<br>
<br>　　五陵佳气无时无。
<br>
<br>　　卷216_36  「大云寺赞公房四首」杜甫
<br>
<br>　　心在水精域，衣沾春雨时。洞门尽徐步，深院果幽期。
<br>
<br>　　到扉开复闭，撞钟斋及兹。醍醐长发性，饮食过扶衰。
<br>
<br>　　把臂有多日，开怀无愧辞。黄鹂度结构，紫鸽下罘Q.
<br>
<br>　　愚意会所适，花边行自迟。汤休起我病，微笑索题诗。
<br>
<br>　　细软青丝履，光明白劢怼Ｉ畈毓├纤蓿取用及吾身。
<br>
<br>　　自顾转无趣，交情何尚新。道林才不世，惠远德过人。
<br>
<br>　　雨泻暮檐竹，风吹青井芹。天阴对图画，最觉润龙鳞。
<br>
<br>　　灯影照无睡，心清闻妙香。夜深殿突兀，风动金锒铛。
<br>
<br>　　天黑闭春院，地清栖暗芳。玉绳回断绝，铁凤森翱翔。
<br>
<br>　　梵放时出寺，钟残仍殷床。明朝在沃野，苦见尘沙黄。
<br>
<br>　　童儿汲井华，惯捷瓶上手。沾洒不濡地，扫除似无帚。
<br>
<br>　　明霞烂复阁，霁雾搴高牖。侧塞被径花，飘u委墀柳。
<br>
<br>　　艰难世事迫，隐遁佳期后。晤语契深心，那能总箝口。
<br>
<br>　　奉辞还杖策，暂别终回首。泱泱泥污人，听听国多狗。
<br>
<br>　　既未免羁绊，时来憩奔走。近公如白雪，执热烦何有。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
