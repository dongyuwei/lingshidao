<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百三十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百三十六
<br>
<br>　　卷236_1  「紫参歌」钱起
<br>
<br>　　远公林下满青苔，春药偏宜间石开。往往幽人寻水见，
<br>
<br>　　时时仙蝶隔云来。阴阳雕刻花如鸟，对凤连鸡一何小。
<br>
<br>　　春风宛转虎溪傍，紫翼红翘翻霁光。贝叶经前无住色，
<br>
<br>　　莲花会里暂留香。蓬山才子怜幽性，白云阳春动新咏。
<br>
<br>　　应知仙卉老云霞，莫赏夭桃满蹊径。
<br>
<br>　　卷236_2  「玛瑙杯歌」钱起
<br>
<br>　　瑶溪碧岸生奇宝，剖质披心出文藻。良工雕饰明且鲜，
<br>
<br>　　得成珍器入芳筵。含华炳丽金尊侧，翠星眭忽无色。
<br>
<br>　　繁弦急管催献酬，倏若飞空生羽翼，fY々兰英照豹斑，
<br>
<br>　　满堂词客尽朱颜。花光来去传香袖，霞影高低傍玉山。
<br>
<br>　　王孙彩笔题新咏，碎锦连珠复辉映。世情贵耳不贵奇，
<br>
<br>　　谩说海底珊瑚枝。宁及琢磨当妙用，燕歌楚舞长相随。
<br>
<br>　　卷236_3  「锄药咏」钱起
<br>
<br>　　莳药穿林复在t，浓香秀色深能浅。云气垂来怕镀，
<br>
<br>　　松阴占处知春晚。拂曙残莺百啭催，萦泉带石几花开。
<br>
<br>　　不随飞鸟缘枝去，如笑幽人出谷来。对之不觉忘疏懒，
<br>
<br>　　废卷荷锄嫌日短。岂无萱草树阶墀，惜尔幽芳世所遗。
<br>
<br>　　但使芝兰出萧艾，不辞手足皆胼胝。宁学陶潜空嗜酒，
<br>
<br>　　颓龄舍此事东。
<br>
<br>　　卷236_4  「病鹤篇」钱起
<br>
<br>　　独鹤声哀羽摧折，沙头一点留残雪。三山侣伴能远翔，
<br>
<br>　　五里裴回忍为别。惊群各畏野人机，谁肯相将霞水飞。
<br>
<br>　　不及川凫长比翼，随波双泛复双归。碧海沧江深且广，
<br>
<br>　　目尽天倪安得住。云山隔路不隔心，宛颈和鸣长在想。
<br>
<br>　　何时白雾卷青天，接影追飞太液前。
<br>
<br>　　卷236_5  「片玉篇」钱起
<br>
<br>　　至宝未为代所奇，韫灵示璞荆山陲。独使虹光天子识，
<br>
<br>　　不将清韵世人知。世人所贵惟燕石，美玉对之成瓦砾。
<br>
<br>　　空山埋照凡几年，古色苍痕宛自然。重溪幂幂暗云树，
<br>
<br>　　一片荧荧光石泉。美人之鉴明且彻，玉指提携叹奇绝。
<br>
<br>　　试劳香袖拂莓苔，不觉清心皎冰雪。连城美价幸逢时，
<br>
<br>　　命代良工岂见遗。试作璋礼天地，何如wfZ在阶墀。
<br>
<br>　　卷236_6  「画鹤篇（省中作）」钱起
<br>
<br>　　点素凝姿任画工，霜毛玉羽照帘栊。借问飞鸣华表上，
<br>
<br>　　何如粉缋彩屏中。文昌宫近芙蓉阙，兰室s香且结。
<br>
<br>　　炉气朝成缑岭云，银灯夜作华亭月。日暖花明梁燕归，
<br>
<br>　　应惊片雪在仙闱。主人顾盼千金重，谁肯裴回五里飞。
<br>
<br>　　卷236_7  「秋霖曲」钱起
<br>
<br>　　君不见圣主旰食忧元元，秋风苦雨暗九门。
<br>
<br>　　凤凰池里沸泉腾，苍龙阙下生云根。阴精离毕太淹度，
<br>
<br>　　倦鸟将归不知树。愁阴惨淡时殷雷，生灵垫溺若寒灰。
<br>
<br>　　公卿红粒爨丹桂，黔首白骨封青苔。貂裘玉食张公子，
<br>
<br>　　渲搜天戟门里。且如歌笑日挥金。应笑禹汤能罪己。
<br>
<br>　　鹤鸣蛙跃正及时，豹隐兰凋亦可悲。焉得太阿决屏翳，
<br>
<br>　　还令率土见朝曦。
<br>
<br>　　卷236_8  「白石枕」钱起
<br>
<br>　　琢珉胜水碧，所贵素且贞。曾无白圭玷，不作浮磬鸣。
<br>
<br>　　捧来太阳前，一片新冰清。沈沈风宪地，待尔秋已至。
<br>
<br>　　璞坚难为功，谁怨晚成器。比德无磷缁，论交亦如此。
<br>
<br>　　卷236_9  「赋得青城山歌，送杨、杜二郎中赴蜀军」钱起
<br>
<br>　　蜀山西南千万重，仙经最说青城峰。青城翎倚空碧，
<br>
<br>　　远压峨嵋吞剑壁。锦屏云起易成霞，玉洞花明不知夕。
<br>
<br>　　星台二妙逐王师，阮r军书王粲诗。日落猿声连玉笛，
<br>
<br>　　晴来山翠傍旌旗。绿萝春月营门近，知君对酒遥相思。
<br>
<br>　　卷236_10  「送李大夫赴广州」钱起
<br>
<br>　　一贤间气生，麟趾凤凰羽。何意人之望，未为王者辅。
<br>
<br>　　出镇忽推才，盛哉文且武。南越寄维城，雄雄拥甲兵。
<br>
<br>　　鼓门通幕府，天井入军营。厥俗多豪侈，古来难致礼。
<br>
<br>　　唯君饮冰心，可酌贪泉水。忠臣感圣君，徇义不邀勋。
<br>
<br>　　龙镜逃山魅，霜风破嶂雪。征途凡几转，魏阙如在眼。
<br>
<br>　　向郡海潮迎，指乡关树远。按节化瓯闽，下车佳政新。
<br>
<br>　　应令尉陀俗，还作上皇人。支离交俊哲，弱冠至华发。
<br>
<br>　　昔许霄汉期，今嗟鹏`别。图南不可御，惆怅守薄暮。
<br>
<br>　　卷236_11  「送崔校书从军」钱起
<br>
<br>　　雁门太守能爱贤，麟阁书生亦投笔。宁唯玉剑报知己，
<br>
<br>　　更有龙韬佐师律。别马连嘶出御沟，家人几夜望刀头。
<br>
<br>　　燕南春草伤心色，蓟北黄云满眼愁。闻道轻生能击虏，
<br>
<br>　　何嗟少壮不封侯。
<br>
<br>　　卷236_12  「送张将军征西（一作西征）」钱起
<br>
<br>　　长安少年唯好武，金殿承恩争破虏。沙场烽火隔天山，
<br>
<br>　　铁骑征西几岁还。战处黑云霾瀚海，愁中明月度阳关。
<br>
<br>　　玉笛声悲离酌晚，金方路极行人远。计日霜戈尽敌归，
<br>
<br>　　回首戎城空落晖。始笑子卿心计失，徒看海上节旄稀。
<br>
<br>　　卷236_13  「送修武元少府」钱起
<br>
<br>　　寸禄荣色养，此行宁叹惜。自今黄绶采兰时，
<br>
<br>　　不厌丹墀芳草色。百战荒城复井田，几家春树带人烟。
<br>
<br>　　黎氓久厌蓬飘苦，迟尔西南惠月传。
<br>
<br>　　卷236_14  「送崔十三东游」钱起
<br>
<br>　　千里有同心，十年一会面。当杯缓筝柱，倏忽催离宴。
<br>
<br>　　丹凤城头噪晚鸦，行人马首夕阳斜。灞上春风留别袂，
<br>
<br>　　关东新月宿谁家。官柳依依两乡色，谁能此别不相忆。
<br>
<br>　　卷236_15  「送邬三落第还乡」钱起
<br>
<br>　　郢客文章绝世稀，常嗟时命与心违。十年失路谁知己，
<br>
<br>　　千里思亲独远归。云帆春水将何适，日爱东南暮山碧。
<br>
<br>　　关中新月对离尊，江上残花待归客。名宦无媒自古迟，
<br>
<br>　　穷途此别不堪悲。荷衣垂钓且安命，金马招贤会有时。
<br>
<br>　　卷236_16  「送马明府赴江陵」钱起
<br>
<br>　　陶令南行心自永，江天极目澄秋景。万室遥方犬不鸣，
<br>
<br>　　双凫下处人皆静。清风高兴得湖山，门柳萧条双翟闲。
<br>
<br>　　黄花满把应相忆，落日登楼北望还。
<br>
<br>　　卷236_17  「送毕侍御谪居」钱起
<br>
<br>　　崇兰香死玉簪折，志士吞声甘徇节。忠荩不为明主知，
<br>
<br>　　悲来莫向时人说，沧浪之水见心清，楚客辞天泪满缨。
<br>
<br>　　百鸟喧喧噪一鹗，上林高枝亦难托。宁嗟人世弃虞翻，
<br>
<br>　　且喜江山得康乐。自怜黄绶老婴身，妻子朝来劝隐沦。
<br>
<br>　　桃花洞里举家去，此别相思复几春。
<br>
<br>　　卷236_18  「送褚大落第东归」钱起
<br>
<br>　　离琴弹苦调，美人惨向隅。顷来荷策干明主，
<br>
<br>　　还复扁舟归五湖。汉家侧席明扬久，岂意遗贤在林薮。
<br>
<br>　　玉堂金马隔青云，墨客儒生皆白首。昨梦芳洲采白O，
<br>
<br>　　归期且喜故园春。稚子只思陶令至，文君不厌马卿贫。
<br>
<br>　　剡中风月久相忆，池上旧游应再得。酒熟宁孤芳杜春，
<br>
<br>　　诗成不枉青山色。念此那能不羡归，长杨谏猎事皆违。
<br>
<br>　　他日东流一乘兴，知君为我扫荆扉。
<br>
<br>　　卷236_19  「送傅管记赴蜀军」钱起
<br>
<br>　　终童之死谁继出，燕颔儒生今俊逸。主将早知鹦鹉赋，
<br>
<br>　　飞书许载蛟龙笔。峨眉玉垒指霞标，鸟没天低幕府遥。
<br>
<br>　　巴山雨色藏征旆，汉水猿声咽短箫。赐璧腰金应可料，
<br>
<br>　　才略纵横年且妙。无人不重乐毅贤，何敌能当鲁连啸。
<br>
<br>　　日暮黄云千里昏，壮心轻别不销魂。劝君用却龙泉剑，
<br>
<br>　　莫负平生国士恩。
<br>
<br>　　卷236_20  「送张少府」钱起
<br>
<br>　　愁云破斜照，别酌劝行子。蓬惊马首风，雁拂天边水。
<br>
<br>　　寸晷如三岁，离心在万里。
<br>
<br>　　卷236_21  「行路难」钱起
<br>
<br>　　君不见明星映空月，太阳朝升光尽歇。
<br>
<br>　　君不见凋零委路蓬，长风飘举入云中。
<br>
<br>　　由来人事何尝定，且莫骄奢笑贱穷。
<br>
<br>　　卷236_22  「卢龙塞行送韦掌记」钱起
<br>
<br>　　雨雪纷纷黑山外，行人共指卢龙塞。万里飞沙咽鼓鼙，
<br>
<br>　　三军杀气凝旌旆。陈琳书记本翩翩，料敌张兵夺酒泉。
<br>
<br>　　圣主好文兼好武，封侯莫比汉皇年。
<br>
<br>　　卷236_23  「效古秋夜长」钱起
<br>
<br>　　秋汉飞玉霜，北风扫荷香。含情纺织孤灯尽，
<br>
<br>　　拭泪相思寒漏长。檐前碧云静如水，月吊栖乌啼鸟起。
<br>
<br>　　谁家少妇事鸳机，锦幕云屏深掩扉。白玉窗中闻落叶，
<br>
<br>　　应怜寒女独无衣。
<br>
<br>　　卷236_24  「卧病，李员外题扉而去」钱起
<br>
<br>　　僻陋病者居，蒿莱行径失。谁知簪绂贵，能问幽忧疾。
<br>
<br>　　珂声未驻门，兰气先入室。沉疴不冠带，安得候蓬荜。
<br>
<br>　　清扬去莫寻，离念顷来侵。雀栖高窗静，日出修桐阴。
<br>
<br>　　枕上忆君子，悄悄唯苦心。
<br>
<br>　　卷236_25  「酬王维春夜竹亭赠别」钱起
<br>
<br>　　山月随客来，主人兴不浅。今宵竹林下，谁觉花源远。
<br>
<br>　　惆怅曙莺啼，孤云还绝t.
<br>
<br>　　卷236_26  「山中寄时校书」钱起
<br>
<br>　　蓬莱紫气温如玉，唯予知尔阳春曲，别来几日芳荪绿。
<br>
<br>　　百花酒满不见君，青山一望心断续。
<br>
<br>　　卷236_27  「送李四擢第归觐省」钱起
<br>
<br>　　当年贵得意，文字各争名。齐唱阳春曲，唯君金玉声。
<br>
<br>　　悬黎宝中出，高价世难掩。鸿羽不低飞，龙津徒自险。
<br>
<br>　　直矜鹦鹉赋，不贵芳桂枝。少俊蔡邕许，长鸣唐举知。
<br>
<br>　　梁城下熊轼，朱戟何ヒ。才子欲归宁，棠花已含笑。
<br>
<br>　　高门知庆大，子孝觉亲荣。独揽还珠美，宁唯问绢情。
<br>
<br>　　离筵不尽醉，掺袂一何早。马蹄西别轻，树色东看好。
<br>
<br>　　行尘忽不见，惆怅青门道。
<br>
<br>　　卷236_28  「过曹钧隐居」钱起
<br>
<br>　　荃蕙有奇性，馨香道为人。不居众芳下，宁老空林春。
<br>
<br>　　之子秉高节，攻文还守真。素书寸阴尽，流水怨情新。
<br>
<br>　　济济振缨客，烟霄各致身。谁当举玄晏，不使作良臣。
<br>
<br>　　卷236_29  「哭曹钧」钱起
<br>
<br>　　苦节推白首，怜君负此生。忠荩名空在，家贫道不行。
<br>
<br>　　朝来相忆访蓬荜，只谓渊明犹卧疾。忽见江南吊鹤来，
<br>
<br>　　始知天上文星失。尝恨知音千古稀，那堪夫子九泉归。
<br>
<br>　　一声邻笛残阳里，酹酒空堂泪满衣。
<br>
<br>　　卷236_30  「东阳郡斋中诣南山招韦十（一作东阳郡斋书事）」钱起
<br>
<br>　　霁来海半山，隐映城上起。中峰落照时，残雪翠微里。
<br>
<br>　　同心久为别，孤兴那对此。良会何迟迟，清扬瞻则迩。
<br>
<br>　　卷236_31  「清泥驿迎献王侍御」钱起
<br>
<br>　　候馆扫清昼，使车出明光。森森入郭树，一道引飞霜。
<br>
<br>　　仰视骢花白，多惭绶色黄。鹪鹩无羽翼，愿假宪乌翔。
<br>
<br>　　卷236_32  「沭阳古渡作」钱起
<br>
<br>　　日落问津处，云霞残碧空。牧牛避田烧，退o随潮风。
<br>
<br>　　回首故乡远，临流此路穷。翩翩青冥去，羡彼高飞鸿。
<br>
<br>　　卷236_33  「卧疾，答刘道士」钱起
<br>
<br>　　白露蚕已丝，空林日凄清。寥寥昼扉掩，独卧秋窗明。
<br>
<br>　　宝字比仙药，羽人寄柴荆。长吟想风驭，恍若升蓬瀛。
<br>
<br>　　卷236_34  「梦寻西山准上人」钱起
<br>
<br>　　别处秋泉声，至今犹在耳。何尝梦魂去，不见雪山子。
<br>
<br>　　新月隔林时，千峰翠微里。言忘心更寂，迹灭云自起。
<br>
<br>　　觉来缨上尘，如洗功德水。
<br>
<br>　　卷236_35  「长安旅宿」钱起
<br>
<br>　　九秋旅夜长，万感何时歇。蕙花渐寒暮，心事犹楚越。
<br>
<br>　　直躬世道，咫步隔天阙。每闻长乐钟，载泣灵台月。
<br>
<br>　　明旦北门外，归途堪白发。
<br>
<br>　　卷236_36  「过桐柏山」钱起
<br>
<br>　　秋风过楚山，山静秋声晚。赏心无定极，仙步亦清远。
<br>
<br>　　返照云窦空，寒流石苔浅。羽人昔已去，灵迹欣方践。
<br>
<br>　　投策谢归途，世缘从此遣。
<br>
<br>　　卷236_37  「李士曹厅对雨」钱起
<br>
<br>　　春雨暗重城，讼庭深更寂。终朝人吏少，满院烟云集。
<br>
<br>　　湿鸟压花枝，新苔宜砌石。掾曹富文史，清兴对词客。
<br>
<br>　　爱尔蕙兰丛，芳香饱时泽。
<br>
<br>　　卷236_38  「登胜果寺南楼，雨中望严协律」钱起
<br>
<br>　　微雨侵晚阳，连山半藏碧。林端陟香榭，云外迟来客。
<br>
<br>　　孤村凝片烟，去水生远白。但佳川原趣，不觉城池夕。
<br>
<br>　　更喜眼中人，清光渐咫尺。
<br>
<br>　　卷236_39  「冬夜题旅馆」钱起
<br>
<br>　　退飞忆林薮，乐业羡黎庶。四海尽穷途，一枝无宿处。
<br>
<br>　　严冬北风急，中夜哀鸿去。孤烛思何深，寒窗坐难曙。
<br>
<br>　　劳歌待明发，惆怅盈百虑。
<br>
<br>　　卷236_40  「自终南山晚归」钱起
<br>
<br>　　采苓日往还，得性非樵隐。白水到初阔，青山辞尚近。
<br>
<br>　　绝境胜无倪，归途兴不尽。沮溺时返顾，牛羊自相引。
<br>
<br>　　逍遥不外求，尘虑从兹泯。
<br>
<br>　　卷236_41  「早渡伊川见旧邻作」钱起
<br>
<br>　　d鸡鸣早霜，秋水寒旅涉。渔人昔邻舍，相见具舟楫。
<br>
<br>　　出浦兴未尽，向山心更惬。村落通白云，茅茨隐红叶。
<br>
<br>　　东皋满时稼，归客欣复业。
<br>
<br>　　卷236_42  「夕发箭场岩下作」钱起
<br>
<br>　　行役不遑安，在幽机转发。山谷无明晦，溪霞自兴没。
<br>
<br>　　朝栉杉下风，夕饮石上月。懿尔青云士，垂缨朝凤阙。
<br>
<br>　　宁知采竹人，每食惭薇蕨。
<br>
<br>　　卷236_43  「同李五夕次香山精舍访宪上人」钱起
<br>
<br>　　彼岸闻山钟，仙舟过苕水。松门入幽映，石径趋迤逦。
<br>
<br>　　初月开草堂，远公方觏止。忘言在闲夜，凝念得微理。
<br>
<br>　　泠泠功德池，相与涤心耳。
<br>
<br>　　卷236_44  「雨中望海上，怀郁林观中道侣」钱起
<br>
<br>　　山观海头雨，悬沫动烟树。只疑苍茫里，郁岛欲飞去。
<br>
<br>　　大块怒天吴，惊潮荡云路。群真俨盈想，一苇不可渡。
<br>
<br>　　惆怅赤城期，愿假轻鸿驭。
<br>
<br>　　卷236_45  「广德初銮驾出关后登高愁望二首」钱起
<br>
<br>　　长安不可望，远处边愁起。辇毂混戎夷，山河空表里。
<br>
<br>　　黄云压城阙，斜照移烽垒。汉帜远成霞，胡马来如蚁。
<br>
<br>　　不知涿鹿战，早晚蚩尤死。渴日候河清，沉忧催暮齿。
<br>
<br>　　愁看秦川色，惨惨云景晦。乾坤暂运行，品物遗覆载。
<br>
<br>　　黄尘涨戎马，紫气随龙旆。掩泣指关东，日月妖氛外。
<br>
<br>　　臣心寄远水，朝海去如带。周德更休明，天衢伫开泰。
<br>
<br>　　卷236_46  「独往覆釜山，寄郎士元」钱起
<br>
<br>　　赏心无远近，芳月好登望。胜事引幽人，山下复山上。
<br>
<br>　　将寻洞中药，复爱湖外嶂。古壁苔入云，阴溪树穿浪。
<br>
<br>　　谁言世缘绝，更惜知音旷。莺啼绿萝春，回首还惆怅。
<br>
<br>　　卷236_47  「送王季友赴洪州幕下」钱起
<br>
<br>　　列郡皆用武，南征所从谁。诸侯重才略，见子如琼枝。
<br>
<br>　　抚剑感知己，出门方远辞。烟波带幕府，海日生红旗。
<br>
<br>　　问我何功德，负恩留玉墀。销魂把别袂，愧尔酬明时。
<br>
<br>　　卷236_48  「客舍赠郑贲」钱起
<br>
<br>　　结交意不薄，匪席言莫违。世义随波久，人生知己稀。
<br>
<br>　　先鸣誓相达，未遇还相依。一望金门诏，三看黄鸟飞。
<br>
<br>　　暝投同旅食，朝出易儒衣。嵇向林庐接，携手行将归。
<br>
<br>　　卷236_49  「山中春仲寄汝上王恒、颍川沈冲（一作中）」钱起
<br>
<br>　　隐者守恬泊，春山日深净。谁知蟠木材，得性无人境。
<br>
<br>　　座隅泉出洞，竹上云起岭。饥入山厨，饮虹过药井。
<br>
<br>　　前溪堪放逸，仲月好风景。游目来远思，摘芳寄汝颍。
<br>
<br>　　卷236_50  「南中春意」钱起
<br>
<br>　　入仕无知言，游方随世道。平生愿开济，遇物干怀抱。
<br>
<br>　　已阻青云期，甘同散樗老。客游南海曲，坐见韶阳早。
<br>
<br>　　旧国别佳人，他乡思芳草。惜无鸿鹄翅，安得凌苍昊。
<br>
<br>　　卷236_51  「东陵药堂寄张道士」钱起
<br>
<br>　　木落苍山空，当轩秋水色。清旦振衣坐，永吟意何极。
<br>
<br>　　愿言金丹寿，一假鸾凤翼。日夕开真经，言忘心更默。
<br>
<br>　　玄都有仙子，采药早相识。烟霞难再期，焚香空叹息。
<br>
<br>　　卷236_52  「苦雨忆皇甫冉」钱起
<br>
<br>　　凉雨门巷深，穷居成习静。独吟愁霖雨，更使秋思永。
<br>
<br>　　疲z苦昏垫，日夕开轩屏。草木森已悲，衾帱清且冷。
<br>
<br>　　如何游宦客，江海随泛梗。延首长相思，忧襟孰能整。
<br>
<br>　　卷236_53  「寄任山人」钱起
<br>
<br>　　天阶崇黼黻，世路有趋竞。独抱中孚爻，谁知苦寒咏。
<br>
<br>　　行潦难朝海，散材空遇圣。岂无鸣凤时，其如问津命。
<br>
<br>　　所思青山郭，再梦绿萝径。林泉春可游，羡尔得其性。
<br>
<br>　　卷236_54  「登秦岭半岩遇雨」钱起
<br>
<br>　　屏翳忽腾气，浮阳惨无晖。千峰挂飞雨，百尺摇翠微。
<br>
<br>　　震电闪云径，奔流翻石矶。倚岩假松盖，临水羡荷衣。
<br>
<br>　　不得采苓去，空思乘月归。且怜东皋上，水色侵荆扉。
<br>
<br>　　卷236_55  「杪秋南山西峰题准上人兰若」钱起
<br>
<br>　　向山看霁色，步步豁幽性。返照乱流明，寒空千嶂净。
<br>
<br>　　石门有馀好，霞残月欲映。上诣远公庐，孤峰悬一径。
<br>
<br>　　云里隔窗火，松下闻山磬。客到两忘言，猿心与禅定。
<br>
<br>　　卷236_56  「田园雨后赠邻人」钱起
<br>
<br>　　安排常任性，偃卧晚开户。樵客荷蓑归，向来春山雨。
<br>
<br>　　残云虹未落，返景霞初吐。时鸟鸣村墟，新泉绕林圃。
<br>
<br>　　尧年尚恬泊，邻里成太古。室迩人遂遥，相思怨芳杜。
<br>
<br>　　卷236_57  「天门谷题孙逸人石壁」钱起
<br>
<br>　　崖石乱流处，竹深斜照归。主人卧石，心耳涤清晖。
<br>
<br>　　春雷近作解，空谷半芳菲。云栋彩虹宿，药圃蝴蝶飞。
<br>
<br>　　恶嚣慕嘉遁，几夜瞻少微。相见竟何说，忘情同息机。
<br>
<br>　　卷236_58  「蓝溪休沐，寄赵八给事」钱起
<br>
<br>　　虫鸣归旧里，田野秋农闲。即事敦夙尚，衡门方再关。
<br>
<br>　　夕阳入东篱，爽气高前山。霜蕙后时老，巢禽知暝还。
<br>
<br>　　侍臣黄枢宠，鸣玉青云间。肯想观鱼处，寒泉照发斑。
<br>
<br>　　卷236_59  「游辋川至南山，寄谷口王十六」钱起
<br>
<br>　　山色不厌远，我行随处深。迹幽青萝径，思绝孤霞岑。
<br>
<br>　　独鹤引过浦，鸣猿呼入林。褰裳百泉里，一步一清心。
<br>
<br>　　王子在何处，隔云鸡犬音。折麻定延伫，乘月期招寻。
<br>
<br>　　卷236_60  「蓝田溪与渔者宿」钱起
<br>
<br>　　独游屡忘归，况此隐沦处。濯发清泠泉，月明不能去。
<br>
<br>　　更怜垂纶叟，静若沙上鹭。一论白云心，千里沧洲趣。
<br>
<br>　　芦中夜火尽，浦口秋山曙。叹息分枝禽，何时更相遇。
<br>
<br>　　卷236_61  「淮上别范大」钱起
<br>
<br>　　悲风陨凉叶，送归怨南楚。穷年将别离，寸晷申宴语。
<br>
<br>　　长淮流不尽，征棹忽复举。碧落半愁云，黄鹤时顾侣。
<br>
<br>　　游宦且未达，前途各修阻。分袂一相嗟，良辰更何许。
<br>
<br>　　卷236_62  「离居夜雨，奉寄李京兆」钱起
<br>
<br>　　永夜不可度，蛩吟秋雨滴。寂寞想章台，始叹云泥隔。
<br>
<br>　　雷声匪君车，犹时过我庐。电影非君烛，犹能明我目。
<br>
<br>　　如何琼树枝，梦里看不足。望望佳期阻，愁生寒草绿。
<br>
<br>　　卷236_63  「叹毕少府以持法无隐见系」钱起
<br>
<br>　　用法本禁邪，尽心翻自极。毕公在囹圄，世事何纠g.
<br>
<br>　　翠凤呈其瑞，虞罗寄铩翼。囚中千念时，窗外百花色。
<br>
<br>　　落景闭圜扉，春虫网丛棘。古人不念文，纷泪莫沾臆。
<br>
<br>　　卷236_64  「小园招隐」钱起
<br>
<br>　　支离鲜兄弟，形影如手足。但遂饮冰节，甘辞代耕禄。
<br>
<br>　　斑衣在林巷，始觉无羁束。交柯低户阴，闲鸟将雏宿。
<br>
<br>　　穷通世情阻，日夜苔径绿。谁言北郭贫，能分晏婴粟。
<br>
<br>　　卷236_65  「过温逸人旧居」钱起
<br>
<br>　　返真难合道，怀旧仍无吊。浮俗渐浇淳，斯人谁继妙。
<br>
<br>　　声容在心耳，宁觉阻言笑。玄堂闭几春，拱木齐云峤。
<br>
<br>　　鹤传居士舞，猿得苏门啸。酹酒片阳微，空山想埋照。
<br>
<br>　　卷236_66  「县内水亭晨兴听讼」钱起
<br>
<br>　　晨光起宿露，池上判黎氓。借问秋泉色，何如拙宦情。
<br>
<br>　　磨铅辱利用，策蹇愁前程。昨夜明月满，中心如鹊惊。
<br>
<br>　　负恩时易失，多病绩难成。会惜寒塘晚，霜风吹杜蘅。
<br>
<br>　　卷236_67  「海畔秋思」钱起
<br>
<br>　　匡济难道合，去留随兴牵。偶为谢客事，不顾平子田。
<br>
<br>　　魏阙贲翘楚，此身长弃捐。箕裘空在念，咄咄谁推贤。
<br>
<br>　　无用即明代，养z仍壮年。日夕望佳期，帝乡路几千。
<br>
<br>　　秋风晨夜起，零落愁芳荃。
<br>
<br>　　卷236_68  「太子李舍人城东别业（李祭酒别业俯视川林前带雷岫）」钱起
<br>
<br>　　南山转群木，昏晓拥山翠。小泽近龙居，清苍常雨气。
<br>
<br>　　君家北原上，千金买胜事。丹阙退朝回，白云迎赏至。
<br>
<br>　　新晴村落外，处处烟景异。片水明断岸，馀霞入古寺。
<br>
<br>　　东皋指归翼，目尽有馀意。
<br>
<br>　　卷236_69  「谷口新居寄同省朋故」钱起
<br>
<br>　　种黍傍烟溪，榛芜兼沮洳。亦知生计薄，所贵隐身处。
<br>
<br>　　橡栗石上村，莓苔水中路。萧然授衣日，得此还山趣。
<br>
<br>　　汲井爱秋泉，结茅因古树。闲云与幽鸟，对我不能去。
<br>
<br>　　寄谢鸳鹭群，狎鸥拙所慕。
<br>
<br>　　卷236_70  「京兆尹厅前甘棠树降甘露」钱起
<br>
<br>　　内史用尧意，理京宣惠慈。气和祥则降，孰谓天难知。
<br>
<br>　　济旱露为兆，有如埙应篪。岂无夭桃树，洒此甘棠枝。
<br>
<br>　　玉色与人净，珠光临笔垂。协风与之俱，物性皆熙熙。
<br>
<br>　　何必凤池上，方看作霖时。
<br>
<br>　　卷236_71  「秋夜作」钱起
<br>
<br>　　万计各无成，寸心日悠漫。浮生竟何穷，巧历不能算。
<br>
<br>　　流落四海间，辛勤百年半。商歌向秋月，哀韵兼浩叹。
<br>
<br>　　寤寐怨佳期，美人隔霄汉。寒云度穷水，别业绕垂幔。
<br>
<br>　　窗中问谈鸡，长夜何时旦。
<br>
<br>　　卷236_72  「观村人牧山田」钱起
<br>
<br>　　六府且未盈，三农争务作。贫民乏井税，J土皆垦凿。
<br>
<br>　　禾黍入寒云，茫茫半山郭。秋来积霖雨，霜降方获。
<br>
<br>　　中田聚黎m，反景空村落。顾惭不耕者，微禄同卫鹤。
<br>
<br>　　庶追周任言，敢负谢生诺。
<br>
<br>　　卷236_73  「裴侍郎湘川回，以青竹筒相遗，因而赠之」钱起
<br>
<br>　　楚竹青玉润，从来湘水阴。缄书取直节，君子知虚心。
<br>
<br>　　入用随宪简，积文不受金。体将丹凤直，色映秋霜深。
<br>
<br>　　宁肯假伶伦，谬为龙凤吟。唯将翰院客，昔秘瑶华音。
<br>
<br>　　长跪捧嘉贶，岁寒惭所钦。
<br>
<br>　　卷236_74  「东城初陷，与薛员外、王补阙暝投南山佛寺」钱起
<br>
<br>　　日昃石门里，松声山寺寒。香云空静影，定水无惊湍。
<br>
<br>　　洗足解尘缨，忽觉天形宽。清钟扬虚谷，微月深重峦。
<br>
<br>　　噫我朝露世，翻浮与波澜。行运遘忧患，何缘亲盘桓。
<br>
<br>　　庶将镜中象，尽作无生观。
<br>
<br>　　卷236_75  「奉和张荆州巡农晚望」钱起
<br>
<br>　　太清霁云雷，阳春陶物象。明牧行春令，仁风助升长。
<br>
<br>　　时和俗勤业，播殖农厥壤。阴阴桑陌连，漠漠水田广。
<br>
<br>　　郡中忽无事，方外还独往。日暮驻归轩，湖山有佳赏。
<br>
<br>　　宣城传逸韵，千载谁此响。
<br>
<br>　　卷236_76  「送包何东游」钱起
<br>
<br>　　水国尝独往，送君还念兹。湖山远近色，昏旦烟霞时。
<br>
<br>　　子好谢公迹，常吟孤屿诗。果乘扁舟去，若与白鸥期。
<br>
<br>　　野趣及春好，客游欣此辞。入云投馆僻，采碧过帆迟。
<br>
<br>　　江上日回首，琴中劳别思。春鸿刷归翼，一寄杜蘅枝。
<br>
<br>　　卷236_77  「酬陶六辞秩归旧居见柬」钱起
<br>
<br>　　靖节昔高尚，令孙嗣清徽。旧庐云峰下，献岁车骑归。
<br>
<br>　　去俗因解绶，忆山得采薇。田畴春事起，里巷相寻稀。
<br>
<br>　　渊明醉乘兴，闲门只掩扉。花禽惊曙月，邻女上鸣机。
<br>
<br>　　毕娶愿已果，养恬志宁违。吾当挂朝服，同尔缉荷衣。
<br>
<br>　　卷236_78  「奉使采箭竹谷中晨兴赴岭」钱起
<br>
<br>　　孤客倦夜坐，闻猿乘早发。背溪已斜汉，登栈尚残月。
<br>
<br>　　重峰转森爽，幽步更超越。云木耸鹤巢，风萝扫虎穴。
<br>
<br>　　人群徒自远，世役终难歇。入山非买山，采竹异采蕨。
<br>
<br>　　谁见子牟意，劳书魏阙。
<br>
<br>　　卷236_79  「同严逸人东溪泛舟」钱起
<br>
<br>　　子陵江海心，高迹此闲放。渔舟在溪水，曾是敦夙尚。
<br>
<br>　　朝霁收云物，垂纶独清旷。寒花古岸傍，唳鹤晴沙上。
<br>
<br>　　纷吾好贞逸，不远来相访。已接方外游，仍陪郢中唱。
<br>
<br>　　欢言尽佳酌，高兴延秋望。日暮浩歌还，红霞乱青嶂。
<br>
<br>　　卷236_80  「过沈氏山居」钱起
<br>
<br>　　鸡鸣孤烟起，静者能卜筑。乔木出云心，闲门掩山腹。
<br>
<br>　　贫交喜相见，把臂欢不足。空林留宴言，永日清耳目。
<br>
<br>　　泉声冷尊俎，荷气香童仆。往往仙犬鸣，樵人度深竹。
<br>
<br>　　酒酣出谷口，世网何羁束。始愿今不从，区区折腰禄。
<br>
<br>　　卷236_81  「赠柏岩老人」钱起
<br>
<br>　　日与麋鹿群，贤哉买山叟。庞眉忽相见，避世一何久。
<br>
<br>　　林栖古崖曲，野事佳春后。瓠叶覆荆扉，栗苞垂瓮牖。
<br>
<br>　　独歌还独酌，不耕亦不耦。硗田隔云溪，多雨长稂莠。
<br>
<br>　　烟霞得情性，身世同刍狗。寄谢营道人，天真此翁有。
<br>
<br>　　卷236_82  「送薛判官赴蜀」钱起
<br>
<br>　　横笛声转悲，羽觞酣欲别。举目叩关远，离心不可说。
<br>
<br>　　边陲劳帝念，日下降才杰。路极巴水长，天衔剑峰缺。
<br>
<br>　　单车动夙夜，越境正炎节。星桥过客稀，火井蒸云热。
<br>
<br>　　阴符能制胜，千里在坐决。始见儒者雄，长缨系馀孽。
<br>
<br>　　卷236_83  「诏许昌崔明府拜补阙」钱起
<br>
<br>　　儒者久营道，诏书方问贤。至精一耀世，高步谁同年。
<br>
<br>　　何树可栖凤，高梧枝拂天。脱身凫舄里，载笔虎闱前。
<br>
<br>　　日月传轩后，衣冠真列仙。则知骊龙珠，不秘清泠泉。
<br>
<br>　　才子贵难见，郢歌空复传。惜哉效颦客，心想劳婵娟。
<br>
<br>　　卷236_84  「仲春晚寻覆釜山」钱起
<br>
<br>　　蝴蝶弄和风，飞花不知晚。王孙寻芳草，步步忘路远。
<br>
<br>　　况我爱青山，涉趣皆游践。萦回必中路，阴晦阳复显。
<br>
<br>　　古岸生新泉，霞峰映雪t.交枝花色异，奇石云根浅。
<br>
<br>　　碧洞志忘归，紫芝行可搴。应嗤嵇叔夜，林卧方沉湎。
<br>
<br>　　卷236_85  「赠东邻郑少府」钱起
<br>
<br>　　一闻白雪唱，愿见清扬久。谁谓结绶来，得陪趋府后。
<br>
<br>　　小邑蓝溪上，卑栖惬所偶。忘言复连墙，片月亦携手。
<br>
<br>　　草色同春径，莺声共高柳。美景百花时，平生一杯酒。
<br>
<br>　　圣朝法天地，以我为刍狗。秩满归白云，期君访谷口。
<br>
<br>　　卷236_86  「谢张法曹万顷小山暇景见忆」钱起
<br>
<br>　　乐道随去处，养和解朝簪。茅堂近丹阙，佳致亦何深。
<br>
<br>　　退食不趋府，忘机还在林。清风乱流上，永日小山阴。
<br>
<br>　　解箨雨中竹，将雏花际禽。物华对幽寂，弦酌兼咏吟。
<br>
<br>　　自昔仰高步，及兹劳所钦。郢歌叨继组，知己复知音。
<br>
<br>　　卷236_87  「罢章陵令山居过中峰道者二首」钱起
<br>
<br>　　宁辞园令秩，不改渊明调。解印无与言，见山始一笑。
<br>
<br>　　幽人还绝境，谁道苦奔峭。随云剩渡溪，出门更垂钓。
<br>
<br>　　吾庐青霞里，窗树玄猿啸。微月清风来，方知散发妙。
<br>
<br>　　丘壑趣如此，暮年始栖偃。赖遇无心云，不笑归来晚。
<br>
<br>　　鸣鸠拂红枝，初服傍清畎。昨日山僧来，犹嫌嘉遁浅。
<br>
<br>　　托君紫阳家，路灭心更远。梯云创其居，抱犊上绝t.
<br>
<br>　　杏田溪一曲，霞境峰几转。路石挂飞泉，谢公应在眼。
<br>
<br>　　愿言携手去，采药长不返。
<br>
<br>　　卷236_88  「登覆釜山遇道人二首」钱起
<br>
<br>　　晨策趣无涯，名山深转秀。三休变覆景，万转迷宇宙。
<br>
<br>　　攀崖到天窗，入洞穷玉溜。侧径蹲怪石，飞萝掷惊。
<br>
<br>　　花间炼药人，鸡犬和乳窦。散发便迎客，采芝仍满袖。
<br>
<br>　　郭璞赋游仙，始愿今可就。
<br>
<br>　　真气重嶂里，知君嘉遁幽。山阶压丹穴，药井通流。
<br>
<br>　　道者带经出，洞中携我游。欲骖白霓去，且为紫芝留。
<br>
<br>　　忽忆武陵事，别家疑数秋。
<br>
<br>　　卷236_89  「寻华山云台观道士」钱起
<br>
<br>　　秋日西山明，胜趣引孤策。桃源数曲尽，洞口两岸坼。
<br>
<br>　　还从罔象来，忽得仙灵宅。霓裳谁之子，霞酌能止客。
<br>
<br>　　残阳在翠微，携手更登历。林行拂烟雨，溪望乱金碧。
<br>
<br>　　飞鸟下天窗，袅松际云壁。稍寻玄踪远，宛入寥天寂。
<br>
<br>　　愿言葛仙翁，终年炼玉液。
<br>
<br>　　卷236_90  「海上卧病寄王临」钱起
<br>
<br>　　离客穷海阴，萧辰归思结。一随浮云滞，几怨黄鹄别。
<br>
<br>　　妙年即沉z，生事多所阙。剑中负明义，枕上惜玄发。
<br>
<br>　　之子良史才，华簪偶时哲。相思千里道，愁望飞鸟绝。
<br>
<br>　　岁暮冰雪寒，淮湖不可越。百年去心虑，孤影守薄劣。
<br>
<br>　　独馀慕侣情，金石无休歇。
<br>
<br>　　卷236_91  「登玉山诸峰，偶至悟真寺」钱起
<br>
<br>　　郭南云水佳，讼简野情发。紫芝每相引，黄绶不能绁。
<br>
<br>　　稍入石门幽，始知灵境绝。冥搜未寸晷，仙径俄九折。
<br>
<br>　　蟠木盖石梁，崩岩露云穴。数峰拔昆仑，秀色与空澈。
<br>
<br>　　玉气交晴虹，桂花留曙月。半岩采珉者，一点如片雪。
<br>
<br>　　真赏无前程，奇观宁暂辍。更闻东林磬，可听不可说。
<br>
<br>　　兴中寻觉化，寂尔诸象灭。
<br>
<br>　　卷236_92  「长安客舍，赠李行父明府」钱起
<br>
<br>　　藏器待时少，知人自古难。遂令丹穴凤，晚食金琅\.
<br>
<br>　　谁谓兵戈际，鸣琴方一弹。理烦善用简，济猛能兼宽。
<br>
<br>　　夙夜念黎庶，寝兴非宴安。洪波未静壑，何树不惊鸾。
<br>
<br>　　凫舄傍京辇，m心悬灌坛。高槐暗苦雨，长剑生秋寒。
<br>
<br>　　旅食还为客，饥年亦尽欢。亲劳携斗水，往往救泥蟠。
<br>
<br>　　但恐酬明义，蹉跎芳岁阑。
<br>
<br>　　卷236_93  「美杨侍御清文见示」钱起
<br>
<br>　　伯牙道丧来，弦绝无人续。谁知绝唱后，更有难和曲。
<br>
<br>　　层峰与清流，逸势竞奔蹙。清文不出户，仿像皆在目。
<br>
<br>　　雾雪看满怀，兰荃坐盈掬。孤光碧潭月，一片昆仑玉。
<br>
<br>　　初见歌阳春，韶光变枯木。再见吟白雪，便觉云肃肃。
<br>
<br>　　则知造化源，方寸能展缩。斯文不易遇，清爽心岂足。
<br>
<br>　　愿言书诸绅，可以为佩服。
<br>
<br>　　卷236_94  「山居新种花药，与道士同游赋诗」钱起
<br>
<br>　　自乐鱼鸟性，宁求农牧资。浅深爱岩壑，疏凿尽幽奇。
<br>
<br>　　雨花相助好，莺鸣春草时。种兰入山翠，引葛上花枝。
<br>
<br>　　风露拆红紫，缘溪复映池。新泉香杜若，片石引江蓠。
<br>
<br>　　宛谓武陵洞，潜应造化移。杖策携烟客，满袖掇芳蕤。
<br>
<br>　　蝴蝶舞留我，仙鸡闲傍篱。但令黄精熟，不虑韶光迟。
<br>
<br>　　笑指云萝径，樵人那得知。
<br>
<br>　　卷236_95  「初黄绶赴蓝田县作」钱起
<br>
<br>　　蟠木无匠伯，终年弃山樊。苦心非良知，安得入君门。
<br>
<br>　　忽忝英达顾，宁窥造化恩。萤光起腐草，云翼腾沉鲲。
<br>
<br>　　片石世何用，良工心所存。一叨尉京甸，三省惭黎元。
<br>
<br>　　贤尹正趋府，仆夫俨归轩。眼中县胥色，耳里苍生言。
<br>
<br>　　居人散山水，即景真桃源。鹿聚入田径，鸡鸣隔岭村。
<br>
<br>　　餐和俗久清，到邑政空论。且嘉讼庭寂，前阶满芳荪。
<br>
<br>　　卷236_96  「归义寺题震上人壁（寺即神尧皇帝读书之所）」钱起
<br>
<br>　　入谷逢雨花，香绿引幽步。招提饶泉石，万转同一趣。
<br>
<br>　　向背森碧峰，浅深罗古树。尧皇未登极，此地曾隐雾。
<br>
<br>　　秘谶得神谋，因高思虎踞。太阳忽临照，物象俄光煦。
<br>
<br>　　梵王宫始开，长者金先布。白水入禅境，砀山通觉路。
<br>
<br>　　往往无心云，犹起潜龙处。仍闻七祖后，佛子继调御。
<br>
<br>　　溪鸟投慧灯，山蝉饱甘露。不作解缨客，宁知舍筏喻。
<br>
<br>　　身世已悟空，归途复何去。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
