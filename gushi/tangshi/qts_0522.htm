<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百二十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百二十二
<br>
<br>　　卷522_1  「扬州三首」杜牧
<br>
<br>　　炀帝雷塘土，迷藏有旧楼。谁家唱水调，明月满扬州。
<br>
<br>　　骏马宜闲出，千金好旧游。喧阗醉年少，半脱紫茸裘。
<br>
<br>　　秋风放萤苑，春草斗鸡台。金络擎雕去，鸾环拾翠来。
<br>
<br>　　蜀船红锦重，越橐水沈堆。处处皆华表，淮王奈却回。
<br>
<br>　　街垂千步柳，霞映两重城。天碧台阁丽，风凉歌管清。
<br>
<br>　　纤腰间长袖，玉杂繁缨。拖轴诚为壮，豪华不可名。
<br>
<br>　　自是荒淫罪，何妨作帝京。
<br>
<br>　　卷522_2  「润州二首」杜牧
<br>
<br>　　句吴亭东千里秋，放歌曾作昔年游。青苔寺里无马迹，
<br>
<br>　　绿水桥边多酒楼。大抵南朝皆旷达，可怜东晋最风流。
<br>
<br>　　月明更想桓伊在，一笛闻吹出塞愁。
<br>
<br>　　谢x诗中佳丽地，夫差传里水犀军。城高铁瓮横强弩，
<br>
<br>　　柳暗朱楼多梦云。画角爱飘江北去，钓歌长向月中闻。
<br>
<br>　　扬州尘土试回首，不惜千金借与君。
<br>
<br>　　卷522_3  「题扬州禅智寺」杜牧
<br>
<br>　　雨过一蝉噪，飘萧松桂秋。青苔满阶砌，白鸟故迟留。
<br>
<br>　　暮霭生深树，斜阳下小楼。谁知竹西路，歌吹是扬州。
<br>
<br>　　卷522_4  「西江怀古」杜牧
<br>
<br>　　上吞巴汉控潇湘，怒似连山净镜光。魏帝缝囊真戏剧，
<br>
<br>　　苻坚投更荒唐。千秋钓艇歌明月，万里沙鸥弄夕阳，
<br>
<br>　　范蠡清尘何寂寞，好风唯属往来商。
<br>
<br>　　卷522_5  「江南怀古」杜牧
<br>
<br>　　车书混一业无穷，井邑山川今古同。
<br>
<br>　　戊辰年向金陵过，惆怅闲吟忆庾公。
<br>
<br>　　卷522_6  「江南春绝句」杜牧
<br>
<br>　　千里莺啼绿映红，水村山郭酒旗风。
<br>
<br>　　南朝四百八十寺，多少楼台烟雨中。
<br>
<br>　　卷522_7  「将赴宣州留题扬州禅智寺」杜牧
<br>
<br>　　故里溪头松柏双，来时尽日倚松窗。
<br>
<br>　　杜陵隋苑已绝国，秋晚南游更渡江。
<br>
<br>　　卷522_8  「题宣州开元寺水阁阁下宛溪夹溪居人」杜牧
<br>
<br>　　六朝文物草连空，天淡云闲今古同。鸟去鸟来山色里，
<br>
<br>　　人歌人哭水声中。深秋帘幕千家雨，落日楼台一笛风。
<br>
<br>　　惆怅无因见范蠡，参差烟树五湖东。
<br>
<br>　　卷522_9  「宣州送裴坦判官往舒州，时牧欲赴官归京」杜牧
<br>
<br>　　日暖泥融雪半销，行人芳草马声骄。九华山路云遮寺，
<br>
<br>　　清弋江村柳拂桥。君意如鸿高的的，我心悬旆正摇摇。
<br>
<br>　　同来不得同归去，故国逢春一寂寥。
<br>
<br>　　卷522_10  「句溪夏日送卢霈秀才归王屋山将欲赴举」杜牧
<br>
<br>　　野店正纷泊，茧蚕初引丝。行人碧溪渡，系马绿杨枝。
<br>
<br>　　苒苒迹始去，悠悠心所期。秋山念君别，惆怅桂花时。
<br>
<br>　　卷522_11  「自宣城赴官上京」杜牧
<br>
<br>　　潇洒江湖十过秋，酒杯无日不淹留。谢公城畔溪惊梦，
<br>
<br>　　苏小门前柳拂头。千里云山何处好，几人襟韵一生休。
<br>
<br>　　尘冠挂却知闲事，终拟蹉跎访旧游。
<br>
<br>　　卷522_12  「春末题池州弄水亭」杜牧
<br>
<br>　　使君四十四，两佩左铜鱼。为吏非循吏，论书读底书。
<br>
<br>　　晚花红艳静，高树绿阴初。亭宇清无比，溪山画不如。
<br>
<br>　　嘉宾能啸咏，宫妓巧妆梳。逐日愁皆碎，随时醉有馀。
<br>
<br>　　偃须求五鼎，陶只爱吾庐。趣向人皆异，贤豪莫笑渠。
<br>
<br>　　卷522_13  「登池州九峰楼寄张祜」杜牧
<br>
<br>　　百感中来不自由，角声孤起夕阳楼。碧山终日思无尽，
<br>
<br>　　芳草何年恨即休。睫在眼前长不见，道非身外更何求。
<br>
<br>　　谁人得似张公子，千首诗轻万户侯。
<br>
<br>　　卷522_14  「齐安郡晚秋」杜牧
<br>
<br>　　柳岸风来影渐疏，使君家似野人居。云容水态还堪赏，
<br>
<br>　　啸志歌怀亦自如。雨暗残灯棋散后，酒醒孤枕雁来初。
<br>
<br>　　可怜赤壁争雄渡，唯有蓑翁坐钓鱼。
<br>
<br>　　卷522_15  「九日齐安登高」杜牧
<br>
<br>　　江涵秋影雁初飞，与客携壶上翠微。尘世难逢开口笑，
<br>
<br>　　菊花须插满头归。但将酩酊酬佳节，不用登临叹落晖。
<br>
<br>　　古往今来只如此，牛山何必泪沾衣。
<br>
<br>　　卷522_16  「池州春送前进士蒯希逸」杜牧
<br>
<br>　　芳草复芳草，断肠还断肠。自然堪下泪，何必更残阳。
<br>
<br>　　楚岸千万里，燕鸿三两行。有家归不得，况举别君觞。
<br>
<br>　　卷522_17  「齐安郡中偶题二首」杜牧
<br>
<br>　　两竿落日溪桥上，半缕轻烟柳影中。
<br>
<br>　　多少绿荷相倚恨，一时回首背西风。
<br>
<br>　　秋声无不搅离心，梦泽蒹葭楚雨深。
<br>
<br>　　自滴阶前大梧叶，干君何事动哀吟。
<br>
<br>　　卷522_18  「齐安郡后池绝句」杜牧
<br>
<br>　　菱透浮萍绿锦池，夏莺千啭弄蔷薇。
<br>
<br>　　尽日无人看微雨，鸳鸯相对浴红衣。
<br>
<br>　　卷522_19  「题齐安城楼」杜牧
<br>
<br>　　呜咽江楼角一声，微阳潋潋落寒汀。
<br>
<br>　　不用凭阑苦回首，故乡七十五长亭。
<br>
<br>　　卷522_20  「池州李使君没后十一日处州新命始到后见归妓感而成诗」杜牧
<br>
<br>　　缙云新命诏初行，才是孤魂寿器成。黄壤不知新雨露，
<br>
<br>　　粉书空换旧铭旌。巨卿哭处云空断，阿鹜归来月正明。
<br>
<br>　　多少四年遗爱事，乡闾生子李为名。
<br>
<br>　　卷522_21  「见刘秀才与池州妓别」杜牧
<br>
<br>　　远风南浦万重波，未似生离别恨多。楚管能吹柳花怨，
<br>
<br>　　吴姬争唱竹枝歌。金钗横处绿云堕，玉箸凝时红粉和。
<br>
<br>　　待得枚皋相见日，自应妆镜笑蹉跎。
<br>
<br>　　卷522_22  「池州废林泉寺」杜牧
<br>
<br>　　废寺林溪上，颓垣倚乱峰。看栖归树鸟，犹想过山钟。
<br>
<br>　　石路寻僧去，此生应不逢。
<br>
<br>　　卷522_23  「忆齐安郡」杜牧
<br>
<br>　　平生睡足处，云梦泽南州。一夜风欺竹，连江雨送秋。
<br>
<br>　　格卑常汩汩，力学强悠悠。终掉尘中手，潇湘钓漫流。
<br>
<br>　　卷522_24  「池州清溪」杜牧
<br>
<br>　　弄溪终日到黄昏，照数秋来白发根。
<br>
<br>　　何物赖君千遍洗，笔头尘土渐无痕。
<br>
<br>　　卷522_25  「游池州林泉寺金碧洞」杜牧
<br>
<br>　　袖拂霜林下石棱，潺声断满溪冰。
<br>
<br>　　携茶腊月游金碧，合有文章病茂陵。
<br>
<br>　　卷522_26  「即事（黄州作）」杜牧
<br>
<br>　　因思上党三年战，闲咏周公七月诗。竹帛未闻书死节，
<br>
<br>　　丹青空见画灵旗。萧条井邑如鱼尾，早晚干戈识虎皮。
<br>
<br>　　莫笑一麾东下计，满江秋浪碧参差。
<br>
<br>　　卷522_27  「赠李秀才（是上公孙子）」杜牧
<br>
<br>　　骨清年少眼如冰，凤羽参差五色层。
<br>
<br>　　天上麒麟时一下，人间不独有徐陵。
<br>
<br>　　卷522_28  「寄李起居四韵」杜牧
<br>
<br>　　楚女梅簪白雪姿，前溪碧水冻醪时。云心凸知难捧，
<br>
<br>　　凤管簧寒不受吹。南国剑眸能盼眄，侍臣香袖爱[垂。
<br>
<br>　　自怜穷律穷途客，正怯孤灯一局棋。
<br>
<br>　　卷522_29  「题池州贵池亭」杜牧
<br>
<br>　　势比凌R宋武台，分明百里远帆开。
<br>
<br>　　蜀江雪浪西江满，强半春寒去却来。
<br>
<br>　　卷522_30  「兰溪（在蕲州西）」杜牧
<br>
<br>　　兰溪春尽碧泱泱，映水兰花雨发香。
<br>
<br>　　楚国大夫憔悴日，应寻此路去潇湘。
<br>
<br>　　卷522_31  「睦州四韵」杜牧
<br>
<br>　　州在钓台边，溪山实可怜。有家皆掩映，无处不潺。
<br>
<br>　　好树鸣幽鸟，晴楼入野烟。残春杜陵客，中酒落花前。
<br>
<br>　　卷522_32  「秋晚早发新定」杜牧
<br>
<br>　　解印书千轴，重阳酒百缸。凉风满红树，晓月下秋江。
<br>
<br>　　岩壑会归去，尘埃终不降。悬缨未敢濯，严濑碧淙淙。
<br>
<br>　　卷522_33  「除官归京睦州雨霁」杜牧
<br>
<br>　　秋半吴天霁，清凝万里光。水声侵笑语，岚翠扑衣裳。
<br>
<br>　　远树疑罗帐，孤云认粉囊。溪山侵两越，时节到重阳。
<br>
<br>　　顾我能甘贱，无由得自强。误曾公触尾，不敢夜循墙。
<br>
<br>　　岂意笼飞鸟，还为锦帐郎。网今开傅燮，书旧识黄香。
<br>
<br>　　姹女真虚语，饥儿欲一行。浅深须揭厉，休更学张纲。
<br>
<br>　　卷522_34  「夜泊桐庐眠先寄苏台卢郎中」杜牧
<br>
<br>　　水槛桐庐馆，归舟系石根。笛吹孤戍月，犬吠隔溪村。
<br>
<br>　　十载违清裁，幽怀未一论。苏台菊花节，何处与开樽。
<br>
<br>　　卷522_35  「新转南曹未叙朝散初秋暑退出守吴兴书此篇以自见志」杜牧
<br>
<br>　　捧诏汀洲去，全家羽翼飞。喜抛新锦帐，荣借旧朱衣。
<br>
<br>　　且免材为累，何妨拙有机。宋株聊自守，鲁酒怕旁围。
<br>
<br>　　清尚宁无素，光阴亦未。一杯宽幕席，五字弄珠玑。
<br>
<br>　　越浦黄柑嫩，吴溪紫蟹肥。平生江海志，佩得左鱼归。
<br>
<br>　　卷522_36  「题白O洲」杜牧
<br>
<br>　　山鸟飞红带，亭薇拆紫花。溪光初透彻，秋色正清华。
<br>
<br>　　静处知生乐，喧中见死夸。无多组累，终不负烟霞。
<br>
<br>　　卷522_37  「题茶山（在宜兴）」杜牧
<br>
<br>　　山实东吴秀，茶称瑞草魁。剖符虽俗吏，修贡亦仙才。
<br>
<br>　　溪尽停蛮棹，旗张卓翠苔。柳村穿窈窕，松涧渡喧Y.
<br>
<br>　　等级云峰峻，宽平洞府开。拂天闻笑语，特地见楼台。
<br>
<br>　　泉嫩黄金涌，牙香紫璧裁。拜章期沃日，轻骑疾奔雷。
<br>
<br>　　舞袖岚侵涧，歌声谷答回。磬音藏叶鸟，雪艳照潭梅。
<br>
<br>　　好是全家到，兼为奉诏来。树阴香作帐，花径落成堆。
<br>
<br>　　景物残三月，登临怆一杯。重游难自克，俯首入尘埃。
<br>
<br>　　卷522_38  「茶山下作」杜牧
<br>
<br>　　春风最窈窕，日晓柳村西。娇云光占岫，健水鸣分溪。
<br>
<br>　　燎岩野花远，戛瑟幽鸟啼。把酒坐芳草，亦有佳人携。
<br>
<br>　　卷522_39  「入茶山下题水口草市绝句」杜牧
<br>
<br>　　倚溪侵岭多高树，夸酒书旗有小楼。
<br>
<br>　　惊起鸳鸯岂无恨，一双飞去却回头。
<br>
<br>　　卷522_40  「春日茶山病不饮酒，因呈宾客」杜牧
<br>
<br>　　笙歌登画船，十日清明前。山秀白云腻，溪光红粉鲜。
<br>
<br>　　欲开未开花，半阴半晴天。谁知病太守，犹得作茶仙。
<br>
<br>　　卷522_41  「不饮赠官妓」杜牧
<br>
<br>　　芳草正得意，汀洲日欲西。无端千树柳，更拂一条溪。
<br>
<br>　　几朵梅堪折，何人手好携。谁怜佳丽地，春恨却凄凄。
<br>
<br>　　卷522_42  「早春赠军事薛判官」杜牧
<br>
<br>　　雪后新正半，春来四刻长。晴梅朱粉艳，嫩水碧罗光。
<br>
<br>　　弦管开双调，花钿坐两行。唯君莫惜醉，认取少年场。
<br>
<br>　　卷522_43  「代吴兴妓春初寄薛军事」杜牧
<br>
<br>　　雾冷侵红粉，春阴扑翠钿。自悲临晓镜，谁与惜流年。
<br>
<br>　　柳暗霏微雨，花愁黯淡天。金钗有几只，抽当酒家钱。
<br>
<br>　　卷522_44  「八月十二日得替后移居溪馆，因题长句四韵」杜牧
<br>
<br>　　万家相庆喜秋成，处处楼台歌板声。千岁鹤归犹有恨，
<br>
<br>　　一年人住岂无情。夜凉溪馆留僧话，风定苏潭看月生。
<br>
<br>　　景物登临闲始见，愿为闲客此闲行。
<br>
<br>　　卷522_45  「初冬夜饮」杜牧
<br>
<br>　　淮阳多病偶求欢，客袖侵霜与烛盘。
<br>
<br>　　砌下梨花一堆雪，明年谁此凭阑干。
<br>
<br>　　卷522_46  「栽竹」杜牧
<br>
<br>　　本因遮日种，却似为溪移。历历羽林影，疏疏烟露姿。
<br>
<br>　　萧骚寒雨夜，敲峦矸缡薄９使何年到，尘冠挂一枝。
<br>
<br>　　卷522_47  「梅」杜牧
<br>
<br>　　轻盈照溪水，掩敛下瑶台。妒雪聊相比，欺春不逐来。
<br>
<br>　　偶同佳客见，似为冻醪开。若在秦楼畔，堪为弄玉媒。
<br>
<br>　　卷522_48  「山石榴」杜牧
<br>
<br>　　似火山榴映小山，繁中能薄艳中闲。
<br>
<br>　　一朵佳人玉钗上，只疑烧却翠云鬟。
<br>
<br>　　卷522_49  「柳长句」杜牧
<br>
<br>　　日落水流西复东，春光不尽柳何穷。巫娥庙里低含雨，
<br>
<br>　　宋玉宅前斜带风。不嫌榆荚共争翠，深与桃花相映红。
<br>
<br>　　灞上汉南千万树，几人游宦别离中。
<br>
<br>　　卷522_50  「隋堤柳」杜牧
<br>
<br>　　夹岸垂杨三百里，只应图画最相宜。
<br>
<br>　　自嫌流落西归疾，不见东风二月时。
<br>
<br>　　卷522_51  「柳绝句」杜牧
<br>
<br>　　数树新开翠影齐，倚风情态被春迷。
<br>
<br>　　依依故国樊川恨，半掩村桥半掩溪。
<br>
<br>　　卷522_52  「独柳」杜牧
<br>
<br>　　含烟一株柳，拂地摇风久。佳人不忍折，怅望回纤手。
<br>
<br>　　卷522_53  「早雁」杜牧
<br>
<br>　　金河秋半虏弦开，云外惊飞四散哀。仙掌月明孤影过，
<br>
<br>　　长门灯暗数声来。须知胡骑纷纷在，岂逐春风一一回。
<br>
<br>　　莫厌潇湘少人处，水多菰米岸莓苔。
<br>
<br>　　卷522_54  「」杜牧
<br>
<br>　　芝茎抽绀趾，清唳掷金梭。日翅闲张锦，风池去I罗。
<br>
<br>　　静眠依翠荇，暖戏折高荷。山阴岂无尔，茧字换群鹅。
<br>
<br>　　卷522_55  「鹦鹉」杜牧
<br>
<br>　　华堂日渐高，雕槛系红绦。故国陇山树，美人金剪刀。
<br>
<br>　　避笼交翠尾，罅嘴静新毛。不念三缄事，世途皆尔曹。
<br>
<br>　　卷522_56  「鹤」杜牧
<br>
<br>　　清音迎晓月，愁思立寒蒲。丹顶西施颊，霜毛四皓须。
<br>
<br>　　碧云行止躁，白鹭性灵粗。终日无群伴，溪边吊影孤。
<br>
<br>　　卷522_57  「鸦」杜牧
<br>
<br>　　扰扰复翻翻，黄昏r冷烟。毛欺皇后发，声感楚姬弦。
<br>
<br>　　蔓垒盘风下，霜林接翅眠。只如西旅样，头白岂无缘。
<br>
<br>　　卷522_58  「鹭鸶」杜牧
<br>
<br>　　雪衣雪发青玉觜，群捕鱼儿溪影中。
<br>
<br>　　惊飞远映碧山去，一树梨花落晚风。
<br>
<br>　　卷522_59  「村舍燕」杜牧
<br>
<br>　　汉宫一百四十五，多下珠帘闭琐窗。
<br>
<br>　　何处营巢夏将半，茅檐烟里语双双。
<br>
<br>　　卷522_60  「归燕」杜牧
<br>
<br>　　画堂歌舞喧喧地，社去社来人不看。
<br>
<br>　　长是江楼使君伴，黄昏犹待倚阑干。
<br>
<br>　　卷522_61  「伤猿」杜牧
<br>
<br>　　独折南园一朵梅，重寻幽坎已生苔。
<br>
<br>　　无端晚吹惊高树，似袅长枝欲下来。
<br>
<br>　　卷522_62  「还俗老僧」杜牧
<br>
<br>　　雪发不长寸，秋寒力更微。独寻一径叶，犹挈衲残衣。
<br>
<br>　　日暮千峰里，不知何处归。
<br>
<br>　　卷522_63  「斫竹」杜牧
<br>
<br>　　寺废竹色死，宦家宁尔留。霜根渐随斧，风玉尚敲秋。
<br>
<br>　　江南苦吟客，何处送悠悠。
<br>
<br>　　卷522_64  「将赴湖州留题亭菊」杜牧
<br>
<br>　　陶菊手自种，楚兰心有期。遥知渡江日，正是撷芳时。
<br>
<br>　　卷522_65  「折菊」杜牧
<br>
<br>　　篱东菊径深，折得自孤吟。雨中衣半湿，拥鼻自知心。
<br>
<br>　　卷522_66  「云（一作褚载诗）」杜牧
<br>
<br>　　尽日看云首不回，无心都大似无才。
<br>
<br>　　可怜光彩一片玉，万里晴天何处来。
<br>
<br>　　卷522_67  「醉后题僧院」杜牧
<br>
<br>　　离心忽忽复凄凄，雨晦倾瓶取醉泥。
<br>
<br>　　可羡高僧共心语，一如携稚往东西。
<br>
<br>　　卷522_68  「题禅院（一作醉后题僧院）」杜牧
<br>
<br>　　觥船一棹百分空，十岁青春不负公。
<br>
<br>　　今日鬓丝禅榻畔，茶烟轻r落花风。
<br>
<br>　　卷522_69  「哭李给事中敏」杜牧
<br>
<br>　　阳陵郭门外，陂e丈五坟。九泉如结友，兹地好埋君。
<br>
<br>　　卷522_70  「黄州竹径斗」杜牧
<br>
<br>　　竹浊蟠小径，屈折斗蛇来。三年得归去，知绕几千回。
<br>
<br>　　卷522_71  「题敬爱寺楼」杜牧
<br>
<br>　　暮景千山雪，春寒百尺楼。独登还独下，谁会我悠悠。
<br>
<br>　　卷522_72  「送刘秀才归江陵」杜牧
<br>
<br>　　彩服鲜华觐渚宫，鲈鱼新熟别江东。刘郎浦夜侵船月，
<br>
<br>　　宋玉亭春弄袖风。落落精神终有立，飘飘才思杳无穷。
<br>
<br>　　谁人世上为金口，借取明时一荐雄。
<br>
<br>　　卷522_73  「见吴秀才与池妓别，因成绝句」杜牧
<br>
<br>　　红烛短时羌笛怨，清歌咽处蜀弦高。
<br>
<br>　　万里分飞两行泪，满江寒雨正萧骚。
<br>
<br>　　卷522_74  「湖南正初招李郢秀才」杜牧
<br>
<br>　　行乐及时时已晚，对酒当歌歌不成。千里暮山重叠翠，
<br>
<br>　　一溪寒水浅深清。高人以饮为忙事，浮世除诗尽强名。
<br>
<br>　　看著白O芽欲吐，雪舟相访胜闲行。
<br>
<br>　　卷522_75  「赠朱道灵」杜牧
<br>
<br>　　刘根丹篆三千字，郭璞青囊两卷书。
<br>
<br>　　朱渚矶南谢山北，白云深处有岩居。
<br>
<br>　　卷522_76  「屏风绝句」杜牧
<br>
<br>　　屏风周P画纤腰，岁久丹青色半销。
<br>
<br>　　斜倚玉窗鸾发女，拂尘犹自妒娇娆。
<br>
<br>　　卷522_77  「哭韩绰」杜牧
<br>
<br>　　平明送葬上都门，绋交横逐去魂。
<br>
<br>　　归来冷笑悲身事，唤妇呼儿索酒盆。
<br>
<br>　　卷522_78  「新定途中」杜牧
<br>
<br>　　无端偶效张文纪，下杜乡园别五秋。
<br>
<br>　　重过江南更千里，万山深处一孤舟。
<br>
<br>　　卷522_79  「题新定八松院小石」杜牧
<br>
<br>　　雨滴珠玑碎，苔生紫翠重。故关何日到，且看小三峰。
<br>
<br>　　卷522_80  「往年随故府吴兴公夜泊芜湖口今赴官西去…因成十六韵」杜牧
<br>
<br>　　南指陵阳路，东流似昔年。重恩山未答，双鬓雪飘然。
<br>
<br>　　数仞惭投迹，群公愧拍肩。驽骀蒙锦绣，尘土浴潺。
<br>
<br>　　郭隗黄金峻，虞卿白璧鲜。貔貅环玉帐，鹦鹉破蛮笺。
<br>
<br>　　极浦沈碑会，秋花落帽筵。旌旗明迥野，冠照神仙。
<br>
<br>　　筹画言何补，优容道实全。讴谣人扑地，鸡犬树连天。
<br>
<br>　　紫凤超如电，青襟散似烟。苍生未经济，坟草已芊绵。
<br>
<br>　　往事惟沙月，孤灯但客船。岘山云影畔，棠叶水声前。
<br>
<br>　　故国还归去，浮生亦可怜。高歌一曲泪，明日夕阳边。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
