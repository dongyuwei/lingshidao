<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百三十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百三十二
<br>
<br>　　卷232_1  「太岁日」杜甫
<br>
<br>　　楚岸行将老，巫山坐复春。病多犹是客，谋拙竟何人。
<br>
<br>　　阊阖开黄道，衣冠拜紫宸。荣光悬日月，赐与出金银。
<br>
<br>　　愁寂鸳行断，参差虎穴邻。西江元下蜀，北斗故临秦。
<br>
<br>　　散地逾高枕，生涯脱要津。天边梅柳树，相见几回新。
<br>
<br>　　卷232_2  「元日示宗武」杜甫
<br>
<br>　　汝啼吾手战，吾笑汝身长。处处逢正月，迢迢滞远方。
<br>
<br>　　飘零还柏酒，衰病只藜床。训喻青衿子，名惭白首郎。
<br>
<br>　　赋诗犹落笔，献寿更称觞。不见江东弟，高歌泪数行。
<br>
<br>　　卷232_3  「远怀舍弟颖、观等」杜甫
<br>
<br>　　阳翟空知处，荆南近得书。积年仍远别，多难不安居。
<br>
<br>　　江汉春风起，冰霜昨夜除。云天犹错莫，花萼尚萧疏。
<br>
<br>　　对酒都疑梦，吟诗正忆渠。旧时元日会，乡党羡吾庐。
<br>
<br>　　卷232_4  「续得观书，迎就当阳居止，正月中旬定出三峡」杜甫
<br>
<br>　　自汝到荆府，书来数唤吾。颂椒添讽咏，禁火卜欢娱。
<br>
<br>　　舟楫因人动，形骸用杖扶。天旋夔子国，春近岳阳湖。
<br>
<br>　　发日排南喜，伤神散北吁。飞鸣还接翅，行序密衔芦。
<br>
<br>　　俗薄江山好，时危草木苏。冯唐虽晚达，终觊在皇都。
<br>
<br>　　卷232_5  「将别巫峡，赠南卿兄西果园四十亩」杜甫
<br>
<br>　　苔竹素所好，萍蓬无定居。远游长儿子，几地别林庐。
<br>
<br>　　杂蕊红相对，他时锦不如。具舟将出峡，巡圃念携锄。
<br>
<br>　　正月喧莺末，兹辰放o初。雪篱梅可折，风榭柳微舒。
<br>
<br>　　托赠卿家有，因歌野兴疏。残生逗江汉，何处狎樵渔。
<br>
<br>　　卷232_6  「送大理封主簿五郎亲事不合却赴通州主簿前阆…亲事遂停」杜甫
<br>
<br>　　禁脔去东床，趋庭赴北堂。风波空远涉，琴瑟几虚张。
<br>
<br>　　渥水出骐骥，昆山生凤凰。两家诚款款，中道许苍苍。
<br>
<br>　　颇谓秦晋匹，从来王谢郎。青春动才调，白首缺辉光。
<br>
<br>　　玉润终孤立，珠明得暗藏。馀寒折花卉，恨别满江乡。
<br>
<br>　　卷232_7  「人日两篇」杜甫
<br>
<br>　　元日到人日，未有不阴时。冰雪莺难至，春寒花较迟。
<br>
<br>　　云随白水落，风振紫山悲。蓬鬓稀疏久，无劳比素丝。
<br>
<br>　　此日此时人共得，一谈一笑俗相看。尊前柏叶休随酒，
<br>
<br>　　胜里金花巧耐寒。佩剑冲星聊暂拔，匣琴流水自须弹。
<br>
<br>　　早春重引江湖兴，直道无忧行路难。
<br>
<br>　　卷232_8  「江梅」杜甫
<br>
<br>　　梅蕊腊前破，梅花年后多。绝知春意好，最奈客愁何。
<br>
<br>　　雪树元同色，江风亦自波。故园不可见，巫岫郁嵯峨。
<br>
<br>　　卷232_9  「庭草」杜甫
<br>
<br>　　楚草经寒碧，逢春入眼浓。旧低收叶举，新掩卷牙重。
<br>
<br>　　步履宜轻过，开筵得屡供。看花随节序，不敢强为容。
<br>
<br>　　卷232_10  「大历三年春白帝城放船出瞿塘峡久居夔府将适…凡四十韵」杜甫
<br>
<br>　　老向巴人里，今辞楚塞隅。入舟翻不乐，解缆独长吁。
<br>
<br>　　窄转深啼，虚随乱浴凫。石苔凌几杖，空翠扑肌肤。
<br>
<br>　　叠壁排霜剑，奔泉溅水珠。杳冥藤上下，浓澹树荣枯。
<br>
<br>　　神女峰娟妙，昭君宅有无。曲留明怨惜，梦尽失欢娱。
<br>
<br>　　摆阖盘涡沸，欹斜激浪输。风雷缠地脉，冰雪耀天衢。
<br>
<br>　　鹿角真走险，狼头如跋胡。恶滩宁变色，高卧负微躯。
<br>
<br>　　书史全倾挠，装囊半压濡。生涯临臬兀，死地脱斯须。
<br>
<br>　　不有平川决，焉知众壑趋。乾坤霾涨海，雨露洗春芜。
<br>
<br>　　鸥鸟牵丝r，骊龙濯锦纡。落霞沉绿绮，残月坏金枢。
<br>
<br>　　泥笋苞初荻，沙茸出小蒲。雁儿争水马，燕子逐樯乌。
<br>
<br>　　绝岛容烟雾，环洲纳晓晡。前闻辨陶牧，转眄拂宜都。
<br>
<br>　　县郭南畿好，津亭北望孤。劳心依憩息，朗咏划昭苏。
<br>
<br>　　意遣乐还笑，衰迷贤与愚。飘萧将素发，汩没听洪炉。
<br>
<br>　　丘壑曾忘返，文章敢自诬。此生遭圣代，谁分哭穷途。
<br>
<br>　　卧疾淹为客，蒙恩早厕儒。廷争酬造化，朴直乞江湖。
<br>
<br>　　滟险相迫，沧浪深可逾。浮名寻已已，懒计却区区。
<br>
<br>　　喜近天皇寺，先披古画图。应经帝子渚，同泣舜苍梧。
<br>
<br>　　朝士兼戎服，君王按湛卢。旄头初m扰，鹑首丽泥涂。
<br>
<br>　　甲卒身虽贵，书生道固殊。出尘皆野鹤，历块匪辕驹。
<br>
<br>　　伊吕终难降，韩彭不易呼。五云高太甲，六月旷抟扶。
<br>
<br>　　回首黎元病，争权将帅诛。山林托疲}，未必免崎岖。
<br>
<br>　　卷232_11  「巫山县汾州唐使君十八弟宴别兼诸公携酒乐…留于屋壁」杜甫
<br>
<br>　　卧病巴东久，今年强作归。故人犹远谪，兹日倍多违。
<br>
<br>　　接宴身兼杖，听歌泪满衣。诸公不相弃，拥别惜光辉。
<br>
<br>　　卷232_12  「春夜峡州田侍御长史津亭留宴（得筵字）」杜甫
<br>
<br>　　北斗三更席，西江万里船。杖藜登水榭，挥翰宿春天。
<br>
<br>　　白发烦多酒，明星惜此筵。始知云雨峡，忽尽下牢边。
<br>
<br>　　卷232_13  「泊松滋江亭」杜甫
<br>
<br>　　沙帽随鸥鸟，扁舟系此亭。江湖深更白，松竹远微青。
<br>
<br>　　一柱全应近，高唐莫再经。今宵南极外，甘作老人星。
<br>
<br>　　卷232_14  「行次古城店泛江作，不揆鄙拙，奉呈江陵幕府诸公」杜甫
<br>
<br>　　老年常道路，迟日复山川。白屋花开里，孤城麦秀边。
<br>
<br>　　济江元自阔，下水不劳牵。风蝶勤依桨，春鸥懒避船。
<br>
<br>　　王门高德业，幕府盛才贤。行色兼多病，苍茫泛爱前。
<br>
<br>　　卷232_15  「乘雨入行军六弟宅」杜甫
<br>
<br>　　曙角凌云罢，春城带雨长。水花分堑弱，巢燕得泥忙。
<br>
<br>　　令弟雄军佐，凡才污省郎。萍漂忍流涕，衰飒近中堂。
<br>
<br>　　卷232_16  「宴胡侍御书堂（李尚书之芳、郑秘监审同集归字韵）」杜甫
<br>
<br>　　江湖春欲暮，墙宇日犹微。暗暗春籍满，轻轻花絮飞。
<br>
<br>　　翰林名有素，墨客兴无违。今夜文星动，吾侪醉不归。
<br>
<br>　　卷232_17  「书堂饮既，夜复邀李尚书下马，月下赋绝句」杜甫
<br>
<br>　　湖水林风相与清，残尊下马复同倾。
<br>
<br>　　久判野鹤如霜鬓，遮莫邻鸡下五更。
<br>
<br>　　卷232_18  「上巳日徐司录林园宴集」杜甫
<br>
<br>　　鬓毛垂领白，花蕊亚枝红。欹倒衰年废，招寻令节同。
<br>
<br>　　薄衣临积水，吹面受和风。有喜留攀桂，无劳问转蓬。
<br>
<br>　　卷232_19  「奉送苏州李二十五长史丈之任」杜甫
<br>
<br>　　星坼台衡地，曾为人所怜。公侯终必复，经术昔相传。
<br>
<br>　　食德见从事，克家何妙年。一毛生凤穴，三尺献龙泉。
<br>
<br>　　赤壁浮春暮，姑苏落海边。客间头最白，惆怅此离筵。
<br>
<br>　　卷232_20  「暮春江陵送马大卿公，恩命追赴阙下」杜甫
<br>
<br>　　自古求忠孝，名家信有之。吾贤富才术，此道未磷缁。
<br>
<br>　　玉府标孤映，霜蹄去不疑。激扬音韵彻，籍甚众多推。
<br>
<br>　　潘陆应同调，孙吴亦异时。北辰征事业，南纪赴恩私。
<br>
<br>　　卿月升金掌，王春度玉墀。熏风行应律，湛露即歌诗。
<br>
<br>　　天意高难问，人情老易悲。尊前江汉阔，后会且深期。
<br>
<br>　　卷232_21  「暮春陪李尚书、李中丞过郑监湖亭泛舟（得过字韵）」杜甫
<br>
<br>　　海内文章伯，湖边意绪多。玉尊移晚兴，桂楫带酣歌。
<br>
<br>　　春日繁鱼鸟，江天足芰荷。郑庄宾客地，衰白远来过。
<br>
<br>　　卷232_22  「奉送蜀州柏二别驾将中丞命赴江陵起居…行军司马佐」杜甫
<br>
<br>　　中丞问俗画熊频，爱弟传书彩o新。迁转五州防御使，
<br>
<br>　　起居八座太夫人。楚宫腊送荆门水，白帝云偷碧海春。
<br>
<br>　　报与惠连诗不惜，知吾斑鬓总如银。
<br>
<br>　　卷232_23  「夏日杨长宁宅送崔侍御、常正字入京（得深字韵）」杜甫
<br>
<br>　　醉酒扬雄宅，升堂子贱琴。不堪垂老鬓，还对欲分襟。
<br>
<br>　　天地西江远，星辰北斗深。乌台俯麟阁，长夏白头吟。
<br>
<br>　　卷232_24  「和江陵宋大少府暮春雨后同诸公及舍弟宴书斋」杜甫
<br>
<br>　　渥洼汗血种，天上麒麟儿。才士得神秀，书斋闻尔为。
<br>
<br>　　棣华晴雨好，彩服暮春宜。朋酒日欢会，老夫今始知。
<br>
<br>　　卷232_25  「宇文晁尚书之甥崔司业之孙尚书之子重泛郑监前湖」杜甫
<br>
<br>　　郊扉俗远长幽寂，野水春来更接连。锦席淹留还出浦，
<br>
<br>　　葛巾欹侧未回船。尊当霞绮轻初散，棹拂荷珠碎却圆。
<br>
<br>　　不但习池归酩酊，君看郑谷去夤缘。
<br>
<br>　　卷232_26  「多病执热奉怀李尚书（之芳）」杜甫
<br>
<br>　　衰年正苦病侵凌，首夏何须气郁蒸。大水淼茫炎海接，
<br>
<br>　　奇峰t兀火云升。思沾道⒒泼酚辏敢望宫恩玉井冰。
<br>
<br>　　不是尚书期不顾，山阴野雪兴难乘。
<br>
<br>　　卷232_27  「水宿遣兴奉呈群公」杜甫
<br>
<br>　　鲁钝乃多病，逢迎远复迷。耳聋须画字，发短不胜篦。
<br>
<br>　　泽国虽勤雨，炎天竟浅泥。小江还积浪，弱缆且长堤。
<br>
<br>　　归路非关北，行舟却向西。暮年漂泊恨，今夕乱离啼。
<br>
<br>　　童稚频书札，盘餐讵糁藜。我行何到此，物理直难齐。
<br>
<br>　　高枕翻星月，严城叠鼓鼙。风号闻虎豹，水宿伴凫p.
<br>
<br>　　异县惊虚往，同人惜解携。蹉跎长泛o，展转屡鸣鸡。
<br>
<br>　　嶷嶷瑚琏器，阴阴桃李蹊。馀波期救涸，费日苦轻赍。
<br>
<br>　　支策门阑邃，肩舆羽翮低。自伤甘贱役，谁愍强幽栖。
<br>
<br>　　巨海能无钓，浮云亦有梯。勋庸思树立，语默可端倪。
<br>
<br>　　赠粟镉χ福登桥柱必题。丹心老未折，时访武陵溪。
<br>
<br>　　卷232_28  「奉贺阳城郡王太夫人恩命加邓国太夫人」杜甫
<br>
<br>　　卫幕衔恩重，潘舆送喜频。济时瞻上将，锡号戴慈亲。
<br>
<br>　　富贵当如此，尊荣迈等伦。郡依封土旧，国与大名新。
<br>
<br>　　紫诰鸾回纸，清朝燕贺人。远传冬笋味，更觉彩衣春。
<br>
<br>　　奕叶班姑史，芬芳孟母邻。义方兼有训，词翰两如神。
<br>
<br>　　委曲承颜体，N飞报主身。可怜忠与孝，双美画骐。
<br>
<br>　　卷232_29  「江陵望幸」杜甫
<br>
<br>　　雄都元壮丽，望幸H威神。地利西通蜀，天文北照秦。
<br>
<br>　　风烟含越鸟，舟楫控吴人。未枉周王驾，终期汉武巡。
<br>
<br>　　甲兵分圣旨，居守付宗臣。早发云台仗，恩波起涸鳞。
<br>
<br>　　卷232_30  「江边星月二首」杜甫
<br>
<br>　　骤雨清秋夜，金波耿玉绳。天河元自白，江浦向来澄。
<br>
<br>　　映物连珠断，缘空一镜升。馀光隐更漏，况乃露华凝。
<br>
<br>　　江月辞风缆，江星别雾船。鸡鸣还曙色，鹭浴自清川。
<br>
<br>　　历历竟谁种，悠悠何处圆。客愁殊未已，他夕始相鲜。
<br>
<br>　　卷232_31  「舟月对驿近寺」杜甫
<br>
<br>　　更深不假烛，月朗自明船。金刹青枫外，朱楼白水边。
<br>
<br>　　城乌啼眇眇，野鹭宿娟娟。皓首江湖客，钩帘独未眠。
<br>
<br>　　卷232_32  「舟中」杜甫
<br>
<br>　　风餐江柳下，雨卧驿楼边。结缆排鱼网，连樯并米船。
<br>
<br>　　今朝云细薄，昨夜月清圆。飘泊南庭老，只应学水仙。
<br>
<br>　　卷232_33  「遣闷」杜甫
<br>
<br>　　地阔平沙岸，舟虚小洞房。使尘来驿道，城日避乌樯。
<br>
<br>　　暑雨留蒸湿，江风借夕凉。行云星隐见，叠浪月光芒。
<br>
<br>　　萤鉴缘帷彻，蛛丝I鬓长。哀筝犹凭几，鸣笛竟沾裳。
<br>
<br>　　倚著如秦赘，过逢类楚狂。气冲看剑匣，颖脱抚锥囊。
<br>
<br>　　妖孽关东臭，兵戈陇右创。时清疑武略，世乱R文场。
<br>
<br>　　馀力浮于海，端忧问彼苍。百年从万事，故国耿难忘。
<br>
<br>　　卷232_34  「江陵节度阳城郡王新楼成王请严侍御判官赋七字句同作」杜甫
<br>
<br>　　楼上炎天冰雪生，高尽燕雀贺新成。碧窗宿雾魇，
<br>
<br>　　朱砀≡葡赶盖帷Ｕ阮徨结≌熬呙溃投壶散帙有馀清。
<br>
<br>　　自公多暇延参佐，江汉风流万古情。
<br>
<br>　　卷232_35  「又作此奉卫王」杜甫
<br>
<br>　　西北楼成雄楚都，远开山岳散江湖。二仪清浊还高下，
<br>
<br>　　三伏炎蒸定有无。推毂几年唯镇静，曳裾终日盛文儒。
<br>
<br>　　白头授简焉能赋，愧似相如为大夫。
<br>
<br>　　卷232_36  「舟出江陵南浦，奉寄郑少尹（审）」杜甫
<br>
<br>　　更欲投何处，飘然去此都。形骸元土木，舟楫复江湖。
<br>
<br>　　社稷缠妖气，干戈送老儒。百年同弃物，万国尽穷途。
<br>
<br>　　雨洗平沙静，天衔阔岸纡。鸣随泛梗，别燕赴秋菰。
<br>
<br>　　栖托难高卧，饥寒迫向隅。寂寥相哪，浩荡报恩珠。
<br>
<br>　　溟涨鲸波动，衡阳雁影徂。南征问悬榻，东逝想乘桴。
<br>
<br>　　滥窃商歌听，时忧卞泣诛。经过忆郑驿，斟酌旅情孤。
<br>
<br>　　卷232_37  「江南逢李龟年」杜甫
<br>
<br>　　岐王宅里寻常见，崔九堂前几度闻。
<br>
<br>　　正是江南好风景，落花时节又逢君。
<br>
<br>　　卷232_38  「官亭夕坐戏简颜十少府」杜甫
<br>
<br>　　南国调寒杵，西江浸日车。客愁连蟋蟀，亭古带蒹葭。
<br>
<br>　　不返青丝，虚烧夜烛花。老翁须地主，细细酌流霞。
<br>
<br>　　卷232_39  「秋日荆南述怀三十韵」杜甫
<br>
<br>　　昔承推奖分，愧匪挺生材。迟暮宫臣忝，艰危衮职陪。
<br>
<br>　　扬镳随日驭，折槛出云台。罪戾宽犹活，干戈塞未开。
<br>
<br>　　星霜玄鸟变，身世白驹催。伏枕因超忽，扁舟任往来。
<br>
<br>　　九钻巴e火，三蛰楚祠雷。望帝传应实，昭王问不回。
<br>
<br>　　蛟螭深作横，豺虎乱雄猜。素业行已矣，浮名安在哉。
<br>
<br>　　琴乌曲怨愤，庭鹤舞摧颓。秋雨漫湘水，阴风过岭梅。
<br>
<br>　　苦摇求食尾，常曝报恩腮。结舌防谗柄，探肠有祸胎。
<br>
<br>　　苍茫步兵哭，展转仲宣哀。饥籍家家米，愁征处处杯。
<br>
<br>　　休为贫士叹，任受众人酢５蒙コ跄咽叮荣枯划易该。
<br>
<br>　　差池分组冕，合沓起蒿莱。不必伊周地，皆知屈宋才。
<br>
<br>　　汉庭和异域，晋史坼中台。霸业寻常体，忠臣忌讳灾。
<br>
<br>　　群公纷戮力，圣虑裴回。数见铭钟鼎，真宜法斗魁。
<br>
<br>　　愿闻锋镝铸，莫使栋梁摧。盘石圭多翦，凶门毂少推。
<br>
<br>　　垂旒资穆穆，祝网但恢恢。赤雀翻然至，黄龙讵假媒。
<br>
<br>　　贤非梦傅野，隐类凿颜坯。自古江湖客，冥心若死灰。
<br>
<br>　　卷232_40  「秋日荆南送石首薛明府辞满告别奉寄薛尚书颂德…三十韵」杜甫
<br>
<br>　　南征为客久，西候别君初。岁满归凫舄，秋来把雁书。
<br>
<br>　　荆门留美化，姜被就离居。闻道和亲入，垂名报国馀。
<br>
<br>　　连枝不日并，八座几时除。往者胡星孛，恭惟汉网疏。
<br>
<br>　　风尘相苟矗天地一丘墟。殿瓦鸳鸯坼，宫帘翡翠虚。
<br>
<br>　　钩陈摧徼道，枪κТⅠ恪Ｎ奈锱阊彩兀亲贤病拮据。
<br>
<br>　　公时呵m，首唱却鲸鱼。势惬宗萧相，材非一范睢。
<br>
<br>　　尸填太行道，血走浚仪渠。滏口师仍会，函关愤已摅。
<br>
<br>　　紫微临大角，皇极正乘舆。赏从频峨冕，殊私再直庐。
<br>
<br>　　岂惟高卫霍，曾是接应徐。降集翻翔凤，追攀绝众狙。
<br>
<br>　　侍臣双宋玉，战策两穰苴。鉴澈劳悬镜，荒芜已荷锄。
<br>
<br>　　向来披述作，重此忆吹嘘。白发甘凋丧，青云亦卷舒。
<br>
<br>　　经纶功不朽，跋涉体何如。应讶耽湖橘，常餐占野蔬。
<br>
<br>　　十年婴药饵，万里狎樵渔。扬子淹投阁，邹生惜曳裾。
<br>
<br>　　但惊飞熠耀，不记改蟾蜍。烟雨封巫峡，江淮略孟诸。
<br>
<br>　　汤池虽险固，辽海尚填淤。努力输肝胆，休烦独起予。
<br>
<br>　　卷232_41  「哭李尚书（之芳）」杜甫
<br>
<br>　　漳滨与蒿里，逝水竟同年。欲挂留徐剑，犹回忆戴船。
<br>
<br>　　相知成白首，此别间黄泉。风雨嗟何及，江湖涕泫然。
<br>
<br>　　修文将管辂，奉使失张骞。史阁行人在，诗家秀句传。
<br>
<br>　　客亭鞍马绝，旅榇网虫悬。复魄昭丘远，归魂素浩。
<br>
<br>　　樵苏封葬地，喉舌罢朝天。秋色凋春草，王孙若个边。
<br>
<br>　　卷232_42  「重题」杜甫
<br>
<br>　　涕泗不能收，哭君余白头。儿童相识尽，宇宙此生浮。
<br>
<br>　　江雨铭旌湿，湖风井径秋。还瞻魏太子，宾客减应刘。
<br>
<br>　　卷232_43  「独坐」杜甫
<br>
<br>　　悲愁回白首，倚杖背孤城。江敛洲渚出，天虚风物清。
<br>
<br>　　沧溟服衰谢，朱绂负平生。仰羡黄昏鸟，投林羽翮轻。
<br>
<br>　　卷232_44  「暮归」杜甫
<br>
<br>　　霜黄碧梧白鹤栖，城上击柝复乌啼。客子入门月皎皎，
<br>
<br>　　谁家捣练风凄凄。南渡桂水阙舟楫，北归秦川多鼓鼙。
<br>
<br>　　年过半百不称意，明日看云还杖藜。
<br>
<br>　　卷232_45  「移居公安敬赠卫大郎钧」杜甫
<br>
<br>　　卫侯不易得，余病汝知之。雅量涵高远，清襟照等夷。
<br>
<br>　　平生感意气，少小爱文辞。河海由来合，风云若有期。
<br>
<br>　　形容劳宇宙，质朴谢轩墀。自古幽人泣，流年壮士悲。
<br>
<br>　　水烟通径草，秋露接园葵。入邑豺狼斗，伤弓鸟雀饥。
<br>
<br>　　白头供宴语，乌几伴栖迟。交态遭轻薄，今朝豁所思。
<br>
<br>　　卷232_46  「公安送韦二少府匡赞」杜甫
<br>
<br>　　逍遥公后世多贤，送尔维舟惜此筵。念我能书数字至，
<br>
<br>　　将诗不必万人传。时危兵甲黄尘里，日短江湖白发前。
<br>
<br>　　古往今来皆涕泪，断肠分手各风烟。
<br>
<br>　　卷232_47  「赠虞十五司马」杜甫
<br>
<br>　　远师虞秘监，今喜识玄孙。形像丹青逼，家声器宇存。
<br>
<br>　　凄凉怜笔势，浩荡问词源。爽气金天豁，清谈玉露繁。
<br>
<br>　　伫鸣南岳凤，欲化北溟鲲。交态知浮俗，儒流不异门。
<br>
<br>　　过逢联客位，日夜倒芳尊。沙岸风吹叶，云江月上轩。
<br>
<br>　　百年嗟已半，四座敢辞喧。书籍终相与，青山隔故园。
<br>
<br>　　卷232_48  「公安县怀古」杜甫
<br>
<br>　　野旷吕蒙营，江深刘备城。寒天催日短，风浪与云平。
<br>
<br>　　洒落君臣契，飞腾战伐名。维舟倚前浦，长啸一含情。
<br>
<br>　　卷232_49  「公安送李二十九弟晋肃入蜀，余下沔鄂」杜甫
<br>
<br>　　正解柴桑缆，仍看蜀道行。樯乌相背发，塞雁一行鸣。
<br>
<br>　　南纪连铜柱，西江接锦城。凭将百钱卜，飘泊问君平。
<br>
<br>　　卷232_50  「宴王使君宅题二首」杜甫
<br>
<br>　　汉主追韩信，苍生起谢安。吾徒自漂泊，世事各艰难。
<br>
<br>　　逆旅招邀近，他乡思绪宽。不材甘朽质，高卧岂泥蟠。
<br>
<br>　　泛爱容霜发，留欢卜夜闲。自吟诗送老，相劝酒开颜。
<br>
<br>　　戎马今何地，乡园独旧山。江湖堕清月，酩酊任扶还。
<br>
<br>　　卷232_51  「留别公安太易沙门」杜甫
<br>
<br>　　隐居欲就庐山远，丽藻初逢休上人。数问舟航留制作，
<br>
<br>　　长开箧笥拟心神。沙村白雪仍含冻，江县红梅已放春。
<br>
<br>　　先蹋炉峰置兰若，徐飞锡杖出风尘。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
