<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百三十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百三十八
<br>
<br>　　卷238_1  「送集贤崔八叔承恩括图书」钱起
<br>
<br>　　雨露满儒服，天心知子虚。还劳五经笥，更访百家书。
<br>
<br>　　赠别倾文苑，光华比使车。晚云随客散，寒树出关疏。
<br>
<br>　　相见应朝夕，归期在玉除。
<br>
<br>　　卷238_2  「送张五员外东归楚州」钱起
<br>
<br>　　缨不为美，人群宁免辞。杳然黄鹄去，未负白云期。
<br>
<br>　　此别清兴尽，高秋临水时。好山枉帆僻，浪迹到家迟。
<br>
<br>　　他日诏书下，梁鸿安可追。
<br>
<br>　　卷238_3  「闲居寄包何」钱起
<br>
<br>　　去名即栖遁，何必归沧浪。种药幽不浅，杜门喧自忘。
<br>
<br>　　林眠多晓梦，鸦散惊初阳。片雪幽云至，回风邻果香。
<br>
<br>　　佳期碧天末，惆怅紫兰芳。
<br>
<br>　　卷238_4  「津梁寺寻李侍御」钱起
<br>
<br>　　禅林绝过客，柱史正焚香。驯鸽不猜隼，慈云能护霜。
<br>
<br>　　骢声隔暗竹，吏事散空廊。霄汉期鸳鹭，狐狸避宪章。
<br>
<br>　　绕阶春色至，屈草待君芳。
<br>
<br>　　卷238_5  「山园秋晚寄杜黄裳少府」钱起
<br>
<br>　　惆怅佳期阻，园林秋景闲。终朝碧云外，唯见暮禽还。
<br>
<br>　　泉石思携手，烟霞不闭关。杖藜仍把菊，对卷也看山。
<br>
<br>　　望望离心起，非君谁解颜。
<br>
<br>　　卷238_6  「东溪杜野人致酒」钱起
<br>
<br>　　万重云树下，数亩子平居。野院罗泉石，荆扉背里闾。
<br>
<br>　　早冬耕凿暇，弋雁复烹鱼。静扫寒花径，唯邀傲吏车。
<br>
<br>　　晚来留客好，小雪下山初。
<br>
<br>　　卷238_7  「忆山中寄旧友」钱起
<br>
<br>　　数岁白云里，与君同采薇。树深烟不散，溪静鹭忘飞。
<br>
<br>　　更忆东岩趣，残阳破翠微。脱巾花下醉，洗药月前归。
<br>
<br>　　风景今还好，如何与世违。
<br>
<br>　　卷238_8  「东皋早春寄郎四校书」钱起
<br>
<br>　　禄微赖学稼，岁起归衡茅。穷达恋明主，耕桑亦近郊。
<br>
<br>　　夜来霁山雪，阳气动林梢。兰蕙暖初吐，春鸠鸣欲巢。
<br>
<br>　　蓬莱时入梦，知子忆贫交。
<br>
<br>　　卷238_9  「玉山东溪题李叟屋壁」钱起
<br>
<br>　　霞景已斜照，烟溪方暝投。山家归路僻，辙迹乱泉流。
<br>
<br>　　野老采薇暇，蜗庐招客幽。突荒院，鸬鹊步闲畴。
<br>
<br>　　偶此惬真性，令人轻宦游。
<br>
<br>　　卷238_10  「温泉宫礼见」钱起
<br>
<br>　　新丰佳气满，圣主在温泉。云暧龙行处，山明日驭前。
<br>
<br>　　顺风求至道，侧席问遗贤。灵雪瑶墀降，晨霞彩仗悬。
<br>
<br>　　沧溟不让水，疵贱也朝天。
<br>
<br>　　卷238_11  「游襄阳泉石晚归」钱起
<br>
<br>　　游目随山胜，回桡爱浦长。往来幽不浅，昏旦兴难忘。
<br>
<br>　　木末看归翼，莲西失夕阳。人声指闾井，野趣惜林塘。
<br>
<br>　　稍近垂杨路，菱舟拥岸香。
<br>
<br>　　卷238_12  「夏日陪史郎中宴杜郎中果园」钱起
<br>
<br>　　何事重逢迎，春醪晚更清。林端花自老，池上月初明。
<br>
<br>　　路入仙郎次，乌连柱史名。竹阴疏柰院，山翠傍芜城。
<br>
<br>　　引满不辞醉，风来待曙更。
<br>
<br>　　卷238_13  「南溪春耕」钱起
<br>
<br>　　荷蓑趣南径，戴胜鸣条枚。溪雨有馀润，土膏宁厌开。
<br>
<br>　　沟塍落花尽，耒耜度云回。谁道耦耕倦，仍兼胜赏催。
<br>
<br>　　日长农有暇，悔不带经来。
<br>
<br>　　卷238_14  「省试湘灵鼓瑟」钱起
<br>
<br>　　善鼓云和瑟，常闻帝子灵。冯夷空自舞，楚客不堪听。
<br>
<br>　　苦调凄金石，清音入杳冥。苍梧来怨慕，白芷动芳馨。
<br>
<br>　　流水传潇浦，悲风过洞庭。曲终人不见，江上数峰青。
<br>
<br>　　卷238_15  「观法驾自凤翔回」钱起
<br>
<br>　　偾酪簧灭，阊阖九重开。海晏鲸鲵尽，天旋日月来。
<br>
<br>　　圣情苏品物，龙御辟云雷。晓漏移仙仗，朝阳出帝台。
<br>
<br>　　周惭散马出，禹让F川回。欲识封人愿，南山举酒杯。
<br>
<br>　　卷238_16  「题玉山村叟屋壁」钱起
<br>
<br>　　谷口好泉石，居人能陆沈。牛羊下山小，烟火隔云深。
<br>
<br>　　一径入溪色，数家连竹阴。藏虹辞晚雨，惊隼落残禽。
<br>
<br>　　涉趣皆流目，将归羡在林。却思黄绶事，辜负紫芝心。
<br>
<br>　　卷238_17  「县中池竹言怀」钱起
<br>
<br>　　官小志已足，时清免负薪。卑栖且得地，荣耀不关身。
<br>
<br>　　自爱赏心处，丛篁流水滨。荷香度高枕，山色满南邻。
<br>
<br>　　道在即为乐，机忘宁厌贫。却愁丹凤诏，来访漆园人。
<br>
<br>　　卷238_18  「山园栖隐」钱起
<br>
<br>　　守静信推分，灌园乐在兹。且忘尧舜力，宁顾尚书期。
<br>
<br>　　晚景采兰暇，空林散帙时。卷荷藏露滴，黄口触虫丝。
<br>
<br>　　三径与嚣远，一瓢常自怡。情人半云外，风月讵相思。
<br>
<br>　　卷238_19  「送王谏议任东都居守」钱起
<br>
<br>　　车徒凤掖东，去去洛阳宫。暂以青蒲隔，还看紫禁同。
<br>
<br>　　经过乘雨露，潇洒出鸳鸿。官署名台下，云山旧苑中。
<br>
<br>　　暮天双阙静，秋月九重空。且喜成周地，诗人播国风。
<br>
<br>　　卷238_20  「送郑书记」钱起
<br>
<br>　　决胜无遗策，辞天便请缨。出身唯殉死，报国且能兵。
<br>
<br>　　受命麒麟殿，参谋骠骑营。短箫催别酒，斜日驻前旌。
<br>
<br>　　义勇千夫敌，风沙万里行。几年丹阙下，侯印锡书生。
<br>
<br>　　卷238_21  「送族侄赴任（一作之郡）」钱起
<br>
<br>　　林下不成兴，仲容微禄牵。客程千里远，别念一帆悬。
<br>
<br>　　欲叹卑栖去，其如胜趣偏。云山深郡郭，花木净潮田。
<br>
<br>　　坐啸帷应下，离居月复圆。此时知小阮，相忆绿尊前。
<br>
<br>　　卷238_22  「长安落第作」钱起
<br>
<br>　　始愿今如此，前途复若何。无媒献词赋，生事日蹉跎。
<br>
<br>　　不遇张华识，空悲甯戚歌。故山归梦远，新岁客愁多。
<br>
<br>　　刷羽思乔木，登龙恨失波。散才非世用，回首谢云萝。
<br>
<br>　　卷238_23  「酬长孙绎蓝溪寄杏」钱起
<br>
<br>　　爱君蓝水上，种杏近成田。拂径清阴合，临流彩实悬。
<br>
<br>　　清香和宿雨，佳色出晴烟。懿此倾筐赠，想知怀橘年。
<br>
<br>　　芳馨来满袖，琼玖愿酬篇。把玩情何极，云林若眼前。
<br>
<br>　　卷238_24  「药堂秋暮」钱起
<br>
<br>　　隐来未得道，岁去愧云松。茅屋空山暮，荷衣白露浓。
<br>
<br>　　唯怜石苔色，不染世人踪。潭静宜孤鹤，山深绝远钟。
<br>
<br>　　有时丹灶上，数点彩霞重。勉事壶公术，仙期待赤龙。
<br>
<br>　　卷238_25  「哭常征君」钱起
<br>
<br>　　万化一朝尽，穷泉悲此君。如何丹灶术，能误紫芝焚。
<br>
<br>　　不遂苍生望，空留封禅文。远年随逝水，真气尽浮云。
<br>
<br>　　山闭龙蛇蛰，林寒麋鹿群。伤心载酒地，仙菊为谁薰。
<br>
<br>　　卷238_26  「送鲍中丞赴太原军营」钱起
<br>
<br>　　年壮才仍美，时来道易行。宠兼三独任，威肃贰师营。
<br>
<br>　　将略过南仲，天心寄北京。云缌偃色，龙笛出关声。
<br>
<br>　　汉月随霜去，边尘计日清。渐知王事好，文武用书生。
<br>
<br>　　卷238_27  「奉送刘相公江淮催转运」钱起
<br>
<br>　　国用资戎事，臣劳为主忧。将征任土贡，更发济川舟。
<br>
<br>　　拥传星还去，过池凤不留。唯高饮水节，稍浅别家愁。
<br>
<br>　　落叶淮边雨，孤山海上秋。遥知谢公兴，微月上江楼。
<br>
<br>　　卷238_28  「送李秀才落第游荆楚」钱起
<br>
<br>　　翠羽虽成梦，迁莺尚后群。名逃S诜策，兴发谢玄文。
<br>
<br>　　昏旦扁舟去，江山几路分。上潮吞海日，归雁出湖云。
<br>
<br>　　诗思应须苦，猿声莫厌闻。离居见新月，那得不思君。
<br>
<br>　　卷238_29  「奉陪郭常侍宴捍ㄉ匠亍骨起
<br>
<br>　　掖垣携爱客，胜地赏年光。向竹过宾馆，寻山到妓堂。
<br>
<br>　　歌声掩金谷，舞态出平阳。地满簪裾影，花添兰麝香。
<br>
<br>　　莺啼春未老，酒冷日犹长。安石风流事，须归问省郎。
<br>
<br>　　卷238_30  「寇中送张司马归洛」钱起
<br>
<br>　　戎狄寇周日，衣冠适洛年。客亭新驿骑，归路旧人烟。
<br>
<br>　　吾道将东矣，秋风更飒然。云愁百战地，树隔两乡天。
<br>
<br>　　旅思蓬飘陌，惊魂雁怯弦。今朝一尊酒，莫惜醉离筵。
<br>
<br>　　卷238_31  「奉和宣城张太守南亭秋夕怀友」钱起
<br>
<br>　　池馆蟪蛄声，梧桐秋露晴。月临朱戟静，河近画楼明。
<br>
<br>　　卷幔浮凉入，闻钟永夜清。片云悬曙斗，数雁过秋城。
<br>
<br>　　羽扇扬风暇，瑶琴怅别情。江山飞丽藻，谢x让前名。
<br>
<br>　　卷238_32  「过山人所居因寄诸遗补」钱起
<br>
<br>　　空谷春云满，愚公晦迹深。一随玄豹隐，几换绿萝阴。
<br>
<br>　　绝径人稀到，芳荪我独寻。厨烟住峭壁，酒气出重林。
<br>
<br>　　蝴蝶晴还舞，黄鹂晚暂吟。所思青琐客，瑶草寄幽心。
<br>
<br>　　卷238_33  「过鸣皋隐者」钱起
<br>
<br>　　石老红鲜，征君卧几年。飞泉出林下，一径过崖巅。
<br>
<br>　　鸡犬逐人静，云霞宜地偏。终朝数峰胜，不远一壶前。
<br>
<br>　　仲月霁春雨，香风生药田。丹溪不可别，琼草色芊芊。
<br>
<br>　　卷238_34  「送杨[归隐」钱起
<br>
<br>　　悔作扫门事，还吟招隐诗。今年芳草色，不失故山期。
<br>
<br>　　遥想白云里，采苓春日迟。溪花藏石径，岩翠带茅茨。
<br>
<br>　　九转莫飞去，三回良在兹。还嗤茂陵客，贫病老明时。
<br>
<br>　　卷238_35  「酬刘起居卧病见寄」钱起
<br>
<br>　　承颜看彩服，不觉别丹墀。味道能忘病，过庭更学诗。
<br>
<br>　　缭垣多画戟，远岫入书帷。竹静携琴处，林香让果时。
<br>
<br>　　声同叨眷早，交澹在年衰。更枉兼金赠，难为继组词。
<br>
<br>　　卷238_36  「陪南省诸公宴殿中李监宅」钱起
<br>
<br>　　将门高胜霍，相子宠过韦。宦贵攀龙后，心倾待士时。
<br>
<br>　　壶觞开雅宴，鸳鹭眷相随。舞退燕姬曲，歌征谢x诗。
<br>
<br>　　晚钟过竹静，醉客出花迟。莫惜留馀兴，良辰不可追。
<br>
<br>　　卷238_37  「山斋读书寄时校书杜叟」钱起
<br>
<br>　　日爱蘅茅下，闲观山海图。幽人自守朴，穷谷也名愚。
<br>
<br>　　倒岭和溪雨，新泉到户枢。丛阑齐稚子，蟠木老潜夫。
<br>
<br>　　忆戴差过剡，游仙惯入壶。濠梁时一访，庄叟亦吾徒。
<br>
<br>　　卷238_38  「晚归蓝田旧居」钱起
<br>
<br>　　云卷东皋下，归来省故蹊。泉移怜石在，林长觉原低。
<br>
<br>　　旧里情难尽，前山赏未迷。引藤看古木，尝酒咒春鸡。
<br>
<br>　　兴与时髦背，年将野老齐。才微甘引退，应得遂霞栖。
<br>
<br>　　卷238_39  「寄袁州李嘉v员外」钱起
<br>
<br>　　谁谓江山阻，心亲梦想偏。容辉常在目，离别任经年。
<br>
<br>　　郡国通流水，云霞共远天。行春莺几啭，迟客月频圆。
<br>
<br>　　雁有归乡羽，人无访戴船。愿征黄霸入，相见玉阶前。
<br>
<br>　　卷238_40  「禁闱玩雪寄薛左丞」钱起
<br>
<br>　　玄云低禁苑，飞雪满神州。虚白生台榭，寒光入冕旒。
<br>
<br>　　粉凝宫壁静，乳结洞门幽。细绕回风转，轻随落羽浮。
<br>
<br>　　怒涛堆砌石，新月孕帘钩。为报诗人道，丰年颂圣猷。
<br>
<br>　　卷238_41  「春暮过石龟谷题温处士林园（一作送温逸人）」钱起
<br>
<br>　　隐几无名老，何年此陆沈。丘园自得性，婚嫁不婴心。
<br>
<br>　　岁计因山薄，霞栖在谷深。设D连草色，晒药背松阴。
<br>
<br>　　触兴云生岫，随耕鸟下林。支颐笑来客，头上有朝簪。
<br>
<br>　　卷238_42  「宿毕侍御宅」钱起
<br>
<br>　　交情频更好，子有古人风。晤语清霜里，平生苦节同。
<br>
<br>　　心惟二仲合，室乃一瓢空。落叶寄秋菊，愁云低夜鸿。
<br>
<br>　　薄寒灯影外，残漏雨声中。明发南昌去，回看御史骢。
<br>
<br>　　卷238_43  「中书遇雨」钱起
<br>
<br>　　济旱惟宸虑，为霖即上台。云衔七曜起，雨拂九门来。
<br>
<br>　　纶阁飞丝度，龙渠激C回。色翻池上藻，香`鼎前杯。
<br>
<br>　　湘燕皆舒翼，沙鳞岂曝腮。尺波应万假，虞海载沿洄。
<br>
<br>　　卷238_44  「适楚次徐城」钱起
<br>
<br>　　去家随旅雁，几日到南荆。行迈改乡邑，苦辛淹晦明。
<br>
<br>　　畏途在淫雨，未暮息趋程。穷木对秋馆，寒鸦愁古城。
<br>
<br>　　迷津坐为客，对酒默含情。感激念知己，匣中孤剑鸣。
<br>
<br>　　卷238_45  「经李蒙颍阳旧居」钱起
<br>
<br>　　同心而早世，天道亦何论。独有山阳宅，平生永不谖。
<br>
<br>　　青溪引白鸟，流涕吊芳荪。蔓草入空室，丛篁深毁垣。
<br>
<br>　　旧游还在眼，神理更忘言。唯见东山月，人亡不去门。
<br>
<br>　　卷238_46  「赠汉阳隐者」钱起
<br>
<br>　　当年不出世，知子餐霞人。乐道复安土，遗荣长隐身。
<br>
<br>　　衡茅古林曲，粳稻清江滨。桂棹为渔暇，荷衣御暑新。
<br>
<br>　　款颜行在役，幽兴惜今晨。分首天涯去，再来芳杜春。
<br>
<br>　　卷238_47  「巨鱼纵大壑」钱起
<br>
<br>　　巨鱼纵大壑，遂性似乘时。奋跃风生鬣，腾凌浪鼓鳍。
<br>
<br>　　龙摅回地轴，鲲化想天池。方快吞舟意，尤殊在藻嬉。
<br>
<br>　　倾危嗟幕燕，隐晦诮泥龟。喻士逢明主，才猷得所施。
<br>
<br>　　卷238_48  「送李九归河北」钱起
<br>
<br>　　文武资人望，谋猷简圣情。南州初卧鼓，东土复维城。
<br>
<br>　　寄重分符去，威仍出阃行。斗牛移八座，日月送双旌。
<br>
<br>　　别恋瞻天起，仁风应物生。伫闻收组练，锵玉会承明。
<br>
<br>　　卷238_49  「送丁著作佐台郡」钱起
<br>
<br>　　多年金马客，名遂动归轮。佐郡紫书下，过门朱绶新。
<br>
<br>　　扬z望海岳，入境背风尘。水驿偏乘月，梅园别受春。
<br>
<br>　　带经临府吏，鲤待乡人。始见美高士，逍遥在|绅。
<br>
<br>　　卷238_50  「送王使君赴太原行营」钱起
<br>
<br>　　太白明无象，皇威未戢戈。诸侯持节钺，千里控山河。
<br>
<br>　　汉驿双旌度，胡沙七骑过。惊蓬连雁起，牧马入云多。
<br>
<br>　　不卖卢龙塞，能消瀚海波。须传出师颂，莫奏式微歌。
<br>
<br>　　卷238_51  「送王使君移镇淮南」钱起
<br>
<br>　　共许徐方牧，能临河内人。郡移棠转茂，车至鹿还驯。
<br>
<br>　　吏事嘉师旅，鸳行惜|绅。别心倾祖席，愁望尽征轮。
<br>
<br>　　紫诰徵黄晚，苍生借寇频。愿言青琐拜，早及上林春。
<br>
<br>　　卷238_52  「李四劝为尉氏尉，李七勉为开封尉（惟伯与仲有令誉）」钱起
<br>
<br>　　美政惟兄弟，时人数俊贤。皇枝双玉树，吏道二梅仙。
<br>
<br>　　自理尧唐俗，唯将礼让传。采兰花萼聚，就日雁行联。
<br>
<br>　　黄绶俄三载，青云未九迁。庙堂为宰制，几日试龙泉。
<br>
<br>　　卷238_53  「春夜宴任六昆季宅」钱起
<br>
<br>　　际晚绿烟起，入门芳树深。不才叨下客，喜宴齿诸簪。
<br>
<br>　　夜月仍携妓，清风更在林。彩毫挥露色，银烛动花阴。
<br>
<br>　　自接通家好，应知待士心。向隅逢故识，兹夕愿披襟。
<br>
<br>　　卷238_54  「闲居酬张起居见赠」钱起
<br>
<br>　　在林非避世，守拙自离群。弱羽谢风水，穷愁依典坟。
<br>
<br>　　良知不遐弃，新咏独相闻。能使幽兴苦，坐忘清景曛。
<br>
<br>　　前山带乔木，暮鸟联归云。向夕野人思，难忘骑省文。
<br>
<br>　　卷238_55  「奉和王相公秋日戏赠元校书」钱起
<br>
<br>　　才妙心仍远，名疏迹可追。清秋闻礼暇，新雨到山时。
<br>
<br>　　胜事唯愁尽，幽寻不厌迟。弄云怜鹤去，隔水许僧期。
<br>
<br>　　贤相敦高躅，雕龙忆所思。芙蓉洗清露，愿比谢公诗。
<br>
<br>　　卷238_56  「过杨驸马亭子」钱起
<br>
<br>　　衣冠在汉庭，台榭接天成。彩凤翻箫曲，祥@入馆名。
<br>
<br>　　歌钟芳月曙，林嶂碧云生。乱水归潭净，高花映竹明。
<br>
<br>　　退朝追宴乐，开阁醉簪缨。长袖留嘉客，栖乌下禁城。
<br>
<br>　　卷238_57  「山下别杜少府」钱起
<br>
<br>　　把手意难尽，前山日渐低。情人那忍别，宿鸟尚同栖。
<br>
<br>　　寸晷恋言笑，佳期欲阻暌。离云愁出岫，去水咽分溪。
<br>
<br>　　庄叟几虚说，杨朱空自迷。伤心独归路，秋草更萋萋。
<br>
<br>　　卷238_58  「晚出青门望终南别业」钱起
<br>
<br>　　能清谢x思，暂下承明庐。远山新水下，寒皋微雨馀。
<br>
<br>　　更怜归鸟去，宛到卧龙居。笑指丛林上，闲云自卷舒。
<br>
<br>　　宁心鸣凤日，却意钓璜初。处贵有馀兴，伊周位不如。
<br>
<br>　　卷238_59  「送严士良侍奉詹事南游」钱起
<br>
<br>　　疏傅独知止，曾参善爱亲。江山侍行迈，长幼出嚣尘。
<br>
<br>　　握手想千古，此心能几人。风光满长陌，草色傍征轮。
<br>
<br>　　日夕望荆楚，莺鸣芳杜新。渔烟月下浅，花屿水中春。
<br>
<br>　　点翰遥相忆，含情向白O.
<br>
<br>　　卷238_60  「题秘书王迪城北池亭」钱起
<br>
<br>　　子乔来魏阙，明主赐衣簪。从宦辞人事，同尘即道心。
<br>
<br>　　还追大隐迹，寄此凤城阴。昨夜新烟雨，池台清且深。
<br>
<br>　　伏泉通粉壁，迸笋出花林。晚沐常多暇，春醪时独斟。
<br>
<br>　　西南汉宫月，复对绿窗琴。
<br>
<br>　　卷238_61  「过王舍人宅」钱起
<br>
<br>　　入门花柳暗，知是近臣居。大隐心何远，高风物自疏。
<br>
<br>　　然静者事，宛得上皇馀。鸡犬偷仙药，儿童授道书。
<br>
<br>　　清吟送客后，微月上城初。彩笔有新咏，文星垂太虚。
<br>
<br>　　承恩金殿宿，应荐马相如。
<br>
<br>　　卷238_62  「过瑞龙观道士」钱起
<br>
<br>　　不知谁氏子，炼魄家洞天。鹤待成丹日，人寻种杏田。
<br>
<br>　　灵山含道气，物性皆自然。白鹿顾瑞草，骊龙蟠玉泉。
<br>
<br>　　得兹象外趣，便割区中缘。石窦采云母，霞堂陪列仙。
<br>
<br>　　主人善止客，柯烂忘归年。
<br>
<br>　　卷238_63  「送沈仲」钱起
<br>
<br>　　天朴非外假，至人常晏如。心期邈霄汉，词律响琼琚。
<br>
<br>　　举酒常叹息，无人达子虚。夜光失隋掌，骥J伏盐车。
<br>
<br>　　考室晋山下，归田秦岁初。寒云随路合，落照下城馀。
<br>
<br>　　千里还同术，无劳怨索居。
<br>
<br>　　卷238_64  「和韦侍御寓直对雨」钱起
<br>
<br>　　名贵四科首，班宜二妙齐。如何厌白简，未得步金闺。
<br>
<br>　　寓直晦秋雨，吟馀闻远鸡。漏声过旦冷，云色向窗低。
<br>
<br>　　谁谓霄汉近，翻嗟心事暌。兰滋人未握，霜晓鹗还栖。
<br>
<br>　　伫见田郎字，亲劳御笔题。
<br>
<br>　　卷238_65  「奉和圣制登朝元阁」钱起
<br>
<br>　　六合纡玄览，重轩启上清。石林飞栋出，霞顶泰阶平。
<br>
<br>　　拂曙銮舆上，阳瑞雪晴。翠微回日驭，丹t驻天行。
<br>
<br>　　御气升银汉，垂衣俯锦城。山通玉苑迥，河抱紫关明。
<br>
<br>　　感物乾文动，凝神道化成。周王陟乔岳，列辟让英声。
<br>
<br>　　卷238_66  「奉和杜相公移长兴宅，奉呈元相公」钱起
<br>
<br>　　守贵常思俭，平津此意深。能卑丞相宅，何谢故人心。
<br>
<br>　　种蕙初抽带，移篁不改阴。院梅朝助鼎，池凤夕归林。
<br>
<br>　　觉路经中得，沧洲梦里寻。道高仍济代，恩重岂投簪。
<br>
<br>　　报国谁知己，推贤共作霖。兴来文雅振，清韵掷双金。
<br>
<br>　　卷238_67  「送任先生任唐山丞」钱起
<br>
<br>　　再命果良愿，几年勤说诗。上公频握发，才子共垂帷。
<br>
<br>　　琢玉成良器，出门偏怆离。腰章佐墨绶，耀锦到茅茨。
<br>
<br>　　树老见家日，潮平归县时。衣催莲女织，颂听海人词。
<br>
<br>　　鸿鹄志应在，荃兰香未衰。金门定回音，云路有佳期。
<br>
<br>　　卷238_68  「送外甥怀素上人归乡侍奉」钱起
<br>
<br>　　释子吾家宝，神清慧有馀。能翻梵王字，妙尽伯英书。
<br>
<br>　　远鹤无前侣，孤云寄太虚。狂来轻世界，醉里得真如。
<br>
<br>　　飞锡离乡久，宁亲喜腊初。故池残雪满，寒柳霁烟疏。
<br>
<br>　　寿酒还尝药，晨餐不荐鱼。遥知禅诵外，健笔赋闲居。
<br>
<br>　　卷238_69  「送张中丞赴桂州」钱起
<br>
<br>　　出守求人瘼，推贤动圣情。紫台初下诏，皂盖始专城。
<br>
<br>　　宠借飞霜简，威加却月营。云衢降五马，林木引双旌。
<br>
<br>　　夙仰敦诗礼，尝闻偃甲兵。戍楼云外静，讼阁竹间清。
<br>
<br>　　化伫还珠美，心将片玉贞。寇恂朝望重，计日谒承明。
<br>
<br>　　卷238_70  「送王相公赴范阳」钱起
<br>
<br>　　翊圣衔恩重，频年按节行。安危皆报国，文武不缘名。
<br>
<br>　　受仍调鼎，为霖更洗兵。幕开丞相阁，旗总贰师营。
<br>
<br>　　料敌知无战，安边示有征。代云横马首，燕雁拂笳声。
<br>
<br>　　去镇关河静，归看日月明。欲知瞻恋切，迟暮一书生。
<br>
<br>　　卷238_71  「送蒋尚书居守东都」钱起
<br>
<br>　　凤辇幸秦久，周人械矍椤Ｈ舴蔷敏德，谁镇洛阳城。
<br>
<br>　　前席命才彦，举朝推令名。纶言动北斗，职事守东京。
<br>
<br>　　郑履下天去，蘧轮满路声。出关秋树直，对阙远山明。
<br>
<br>　　肃肃保厘处，水流宫苑清。长安日西笑，朝夕衮衣迎。
<br>
<br>　　卷238_72  「送李兵曹赴河中」钱起
<br>
<br>　　能荷钟鼎业，不矜纨绮荣。侯门三事后，儒服一书生。
<br>
<br>　　昔志学文史，立身为士英。骊珠难隐耀，皋鹤会长鸣。
<br>
<br>　　休命且随牒，候时常振缨。寒蝉思关柳，匹马向蒲城。
<br>
<br>　　秋日黯将暮，黄河如欲清。黎人思坐啸，知子树佳声。
<br>
<br>　　卷238_73  「罢官后酬元校书见赠」钱起
<br>
<br>　　心期怅已阻，交道复何如。自我辞丹阙，惟君到故庐。
<br>
<br>　　忘机贫负米，忆戴出无车。怜犬吠初服，家人愁斗储。
<br>
<br>　　秋堂入闲夜，云月思离居。穷巷闻砧冷，荒枝应鹊疏。
<br>
<br>　　宦名随落叶，生事感枯鱼。临水仍挥手，知音未弃余。
<br>
<br>　　卷238_74  「同邬戴关中旅寓」钱起
<br>
<br>　　文士皆求遇，今人谁至公。灵台一寄宿，杨柳再春风。
<br>
<br>　　更惜忘形友，频年失志同。羽毛齐燕雀，心事阻鸳鸿。
<br>
<br>　　留滞惭归养，飞鸣恨触笼。橘怀乡梦里，书去客愁中。
<br>
<br>　　残雪迷归雁，韶光弃断蓬。吞悲问唐举，何路出屯蒙。
<br>
<br>　　卷238_75  「新丰主人」钱起
<br>
<br>　　明代少知己，夜光频暗投。终薄命，动息尽穷愁。
<br>
<br>　　自欲归飞o，当为不系舟。双垂素丝泪，几弊皂貂裘。
<br>
<br>　　暮鸟栖幽树，孤云出旧丘。蛩悲衣褐夕，雨暗转蓬秋。
<br>
<br>　　客里冯谖剑，歌中甯戚牛。主人能纵酒，一醉且忘忧。
<br>
<br>　　卷238_76  「夕游覆釜山道士观因登玄元庙」钱起
<br>
<br>　　冥搜过物表，洞府次溪傍。已入瀛洲远，谁言仙路长。
<br>
<br>　　孤烟出深竹，道侣正焚香。鸣磬爱山静，步虚宜夜凉。
<br>
<br>　　仍同象帝庙，更上紫霞冈。霁月悬琪树，明星映碧堂。
<br>
<br>　　倾思丹灶术，愿采玉芝芳。傥把浮丘袂，乘云别旧乡。
<br>
<br>　　卷238_77  「陪郭常侍令公东亭宴集」钱起
<br>
<br>　　盛业山河列，重名剑履荣。珥貂为相子，开阁引时英。
<br>
<br>　　美景池台色，佳期宴赏情。词人载笔至，仙妓出花迎。
<br>
<br>　　暗竹朱轮转，回塘玉佩鸣。舞衫招戏蝶，歌扇隔啼莺。
<br>
<br>　　饮德心皆醉，披云兴转清。不愁欢乐尽，积庆在和羹。
<br>
<br>　　卷238_78  「太子李舍人城东别业与二三文友逃暑」钱起
<br>
<br>　　下马失炎暑，重门深绿篁。宫臣礼嘉客，林表开兰堂。
<br>
<br>　　兹夕兴难尽，澄照墨场。鲜风吹印绶，密坐皆馨香。
<br>
<br>　　美景惜文会，清吟迟羽觞。东林晚来好，目极趣何长。
<br>
<br>　　鸟道挂疏雨，人家残夕阳。城隅拥归骑，留醉恋琼芳。
<br>
<br>　　卷238_79  「柏崖老人号无名先生男削发女黄冠自以云泉独乐命予赋诗」钱起
<br>
<br>　　古也忧婚嫁，君能乐性肠。长男栖月宇，少女炫霓裳。
<br>
<br>　　问尔餐霞处，春山芝桂旁。鹤前飞九转，壶里驻三光。
<br>
<br>　　与我开龙峤，披云静药堂。胡麻兼藻绿，石髓隔花香。
<br>
<br>　　帝力言何有，椿年喜渐长。然高象外，宁不傲羲皇。
<br>
<br>　　卷238_80  「赠李十六」钱起
<br>
<br>　　半面喜投分，数年钦盛名。常思梦颜色，谁忆访柴荆。
<br>
<br>　　忽听款扉响，欣然倒屣迎。蓬蒿驻驺驭，鸡犬傍簪缨。
<br>
<br>　　酌水即嘉宴，新知甚故情。仆夫视日色，栖鸟催车声。
<br>
<br>　　自尔宴言后，至今门馆清。何当更乘兴，林下已苔生。
<br>
<br>　　卷238_81  「裴仆射东亭」钱起
<br>
<br>　　凤任匡济，云溪难退还。致君超列辟，得道在荣班。
<br>
<br>　　朱戟缭垣下，高斋芳树间。隔花开远水，废卷爱晴山。
<br>
<br>　　晚沐值清兴，知音同解颜。藉兰开赐酒，留客下重关。
<br>
<br>　　仙犬逐人静，朝车映竹闲。则知真隐逸，未必谢区寰。
<br>
<br>　　轩后三朝顾，赤松何足攀。
<br>
<br>　　卷238_82  「中书王舍人辋川旧居」钱起
<br>
<br>　　几年家绝壑，满径种芳兰。带石买松贵，通溪涨水宽。
<br>
<br>　　诵经连谷响，吹律减云寒。谁谓桃源里，天书问考。
<br>
<br>　　一从解蕙带，三入偶蝉冠。今夕复何夕，归休寻旧欢。
<br>
<br>　　片云隔苍翠，春雨半林湍。藤长穿松盖，花繁压药栏。
<br>
<br>　　景深青眼下，兴绝彩毫端。笑向同来客，登龙此地难。
<br>
<br>　　卷238_83  「送襄阳卢判官奏开河事」钱起
<br>
<br>　　千里趋魏阙，一言简圣聪。河流引关外，国用赡秦中。
<br>
<br>　　有诏许其策，随山兴此功。连云积石阻，计日安波通。
<br>
<br>　　飞棹转年谷，利人胜岁丰。言归汉阳路，拜手蓬莱宫。
<br>
<br>　　紫殿赐衣出，青门酣酌同。晚阳过微雨，秋水见新鸿。
<br>
<br>　　坐惜去车远，愁看离馆空。因思郢川守，南楚满清风。
<br>
<br>　　卷238_84  「奉送户部李郎中充晋国副节度出塞」钱起
<br>
<br>　　德佐调梅用，忠输击虏年。子房推庙略，汉主托兵权。
<br>
<br>　　受命荣中禁，分麾镇左贤。风生黑山道，星下紫微天。
<br>
<br>　　始愿文经国，俄看武定边。鬼方尧日远，幕府代云连。
<br>
<br>　　汗马将行矣，卢龙已肃然。关防驱使节，花月眷离筵。
<br>
<br>　　自忝知音遇，而今感义偏。泪闻横吹落，心逐去旌悬。
<br>
<br>　　帝念夔能政，时须说济川。劳还应即尔，朝暮玉墀前。
<br>
<br>　　卷238_85  「奉和中书常舍人晚秋集贤院即事寄徐薛二侍御」钱起
<br>
<br>　　文星垂太虚，辞伯综群书。彩笔下鸳掖，褒衣来石渠。
<br>
<br>　　典坟探奥旨，造化睹权舆。述圣鲁宣父，通经汉仲舒。
<br>
<br>　　窗明宜缥带，地肃近丹除。清昼删诗暇，高秋作赋初。
<br>
<br>　　露盘侵汉耸，宫柳度鸦疏。静对连云阁，晴闻过阙车。
<br>
<br>　　旧僚云出矣，晚岁复何如。海峤瞻归路，江城梦直庐。
<br>
<br>　　含毫思两凤，望远寄双鱼。定笑巴歌拙，还参丽曲馀。
<br>
<br>　　卷238_86  「和范郎中宿直中书，晓玩清池，赠南省同僚两垣遗补」钱起
<br>
<br>　　青琐留才子，春池静禁林。自矜仙岛胜，宛在掖垣深。
<br>
<br>　　引派彤庭里，含虚玉砌阴。涨来知圣泽，清处见天心。
<br>
<br>　　兰气飘红岸，文星动碧浔。凤栖长近日，虬卧欲为霖。
<br>
<br>　　席宠虽高位，流谦乃素襟。焚香春漏尽，假寐晓莺吟。
<br>
<br>　　丹地宜清，朝阳复照临。司言兼逸趣，鼓兴接知音。
<br>
<br>　　六义惊ぴ澹三台响掷金。为怜风水外，落羽此漂沉。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
