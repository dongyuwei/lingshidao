<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷七十一
<br>
<br>　　卷71_1  「奉和圣制立春日侍宴内殿出剪彩花应制」刘宪
<br>
<br>　　上林宫馆好，春光独早知。剪花疑始发，刻燕似新窥。
<br>
<br>　　色浓轻雪点，香浅嫩风吹。此日叨陪侍，恩荣得数枝。
<br>
<br>　　卷71_2  「奉和人日清晖阁宴群臣遇雪应制」刘宪
<br>
<br>　　舆辇乘人日，登临上凤京。风寻歌曲r，雪向舞行萦。
<br>
<br>　　千官随兴合，万福与时并。承恩长若此，微贱幸升平。
<br>
<br>　　卷71_3  「奉和七夕宴两仪殿应制」刘宪
<br>
<br>　　秋吹过双阙，星仙动二灵。更深移月镜，河浅度云。
<br>
<br>　　殿上呼方朔，人间失武丁。天文兹夜里，光映紫微庭。
<br>
<br>　　卷71_4  「奉和九月九日圣制登慈恩寺浮图应制」刘宪
<br>
<br>　　飞塔云霄半，清晨羽旆游。登临凭季月，寥廓见中州。
<br>
<br>　　御酒新寒退，天文瑞景留。辟邪将献寿，兹日奉千秋。
<br>
<br>　　卷71_5  「闰九月九日幸总持寺登浮图应制」刘宪
<br>
<br>　　重阳登闰序，上界叶时巡。驻辇天花落，开筵妓乐陈。
<br>
<br>　　城端刹柱见，云表露盘新。临睨光辉满，飞文动睿神。
<br>
<br>　　卷71_6  「侍宴长宁公主东庄」刘宪
<br>
<br>　　公主林亭地，清晨降玉舆。画桥飞渡水，仙阁涌临虚。
<br>
<br>　　晴新看蛱蝶，夏早摘芙蕖。文酒娱游盛，忻叨侍从馀。
<br>
<br>　　卷71_7  「奉和送金城公主入西蕃应制」刘宪
<br>
<br>　　外馆逾河右，行营指路岐。和亲悲远嫁，忍爱泣将离。
<br>
<br>　　旌旆羌风引，轩车汉月随。那堪马上曲，时向管中吹。
<br>
<br>　　卷71_8  「奉和圣制登骊山高顶寓目应制」刘宪
<br>
<br>　　骊阜镇皇都，銮游眺八区。原隰旌门里，风云座隅。
<br>
<br>　　直城如斗柄，官树似星榆。从臣词赋末，滥得上天衢。
<br>
<br>　　卷71_9  「奉和幸白鹿观应制」刘宪
<br>
<br>　　玄游乘落晖，仙宇蔼霏微。石梁萦涧转，珠旆扫坛飞。
<br>
<br>　　芝童荐膏液，松鹤舞骖W.还似瑶池上，歌成周驭归。
<br>
<br>　　卷71_10  「折杨柳」刘宪
<br>
<br>　　沙塞三河道，金闺二月春。碧烟杨柳色，红粉绮罗人。
<br>
<br>　　露叶怜啼脸，风花思舞巾。攀持君不见，为听曲中新。
<br>
<br>　　卷71_11  「奉和立春日内出彩花树应制（一作人日大明宫应制）」刘宪
<br>
<br>　　禁苑韶年此日归，东郊道上转青纭Ａ色梅芳何处所，
<br>
<br>　　风前雪里觅芳菲。开冰池内鱼新跃，剪彩花间燕始飞。
<br>
<br>　　欲识王游布阳气，为观天藻竞春晖。
<br>
<br>　　卷71_12  「奉和春日幸望春宫应制」刘宪
<br>
<br>　　暮春春色最便妍，苑里花开列御筵。商山积翠临城起，
<br>
<br>　　核浮光共幕连。莺藏嫩叶歌相唤，蝶碍芳丛舞不前。
<br>
<br>　　欢娱节物今如此，愿奉宸游亿万年。
<br>
<br>　　卷71_13  「奉和幸安乐公主山庄应制」刘宪
<br>
<br>　　主家别墅帝城隈，无劳海上觅蓬莱。沓石悬流平地起，
<br>
<br>　　危楼曲阁半天开。庭莎作荐舞行出，浦树相将歌棹回。
<br>
<br>　　此日风光与形胜，只言作伴圣词来。
<br>
<br>　　卷71_14  「兴庆池侍宴应制」刘宪
<br>
<br>　　苍龙阙下天泉池，轩驾来游箫管吹。缘堤夏筱萦不散，
<br>
<br>　　冒水新荷卷复披。帐殿疑从画里出，楼船直在镜中移。
<br>
<br>　　自然东海神仙处，何用西昆辙迹疲。
<br>
<br>　　卷71_15  「奉和幸大荐福寺应制」刘宪
<br>
<br>　　地灵传景福，天驾俨钩陈。佳哉藩邸旧，赫矣梵宫新。
<br>
<br>　　香塔鱼山下，禅堂雁水滨。珠幡映白日，镜殿写青春。
<br>
<br>　　甚欢延故吏，大觉拯生人。幸承歌颂末，长奉属车尘。
<br>
<br>　　卷71_16  「奉和幸三会寺应制」刘宪
<br>
<br>　　i仓史台，敞朗绀园开。戒旦壶人集，翻霜羽骑来。
<br>
<br>　　下辇登三袭，褰旒望九垓。林披馆陶榜，水浸昆明灰。
<br>
<br>　　网户飞花缀，幡竿度鸟回。豫游仙唱动，潇洒出尘埃。
<br>
<br>　　卷71_17  「奉和幸长安故城未央宫应制」刘宪
<br>
<br>　　汉宫千祀外，轩驾一来游。夷荡长如此，威灵不复留。
<br>
<br>　　凭高睿赏发，怀古圣情周。寒向南山敛，春过北渭浮。
<br>
<br>　　土功昔云盛，人英今所求。幸听熏风曲，方知霸道羞。
<br>
<br>　　卷71_18  「奉和幸礼部尚书窦希d宅应制（一作陪幸五王宅）」刘宪
<br>
<br>　　北斗枢机任，西京肺腑亲。畴昔王门下，今兹御幸辰。
<br>
<br>　　恩光山水被，圣作管弦新。绕坐熏红药，当轩暗绿筠。
<br>
<br>　　摘荷才早夏，听鸟尚馀春。行漏今徒晚，风烟起观津。
<br>
<br>　　卷71_19  「奉和圣制幸望春宫送朔方大总管张仁」刘宪
<br>
<br>　　命将择耆年，图功胜必全。光辉万乘饯，威武二庭宣。
<br>
<br>　　中衢横鼓角，旷野蔽旌旃。推食天厨至，投醪御酒传。
<br>
<br>　　凉风过雁苑，杀气下鸡田。分阃恩何极，临岐动睿篇。
<br>
<br>　　卷71_20  「奉和幸韦嗣立山庄侍宴应制」刘宪
<br>
<br>　　东山有谢安，枉道降鸣銮。缇骑分初日，霓旌度晓寒。
<br>
<br>　　云跸岩间下，虹桥涧底盘。幽栖俄以届，圣瞩宛馀欢。
<br>
<br>　　崖悬飞溜直，岸转绿潭宽。桂华尧酒泛，松响舜琴弹。
<br>
<br>　　明主恩斯极，贤臣节更殚。不才叨侍从，咏德以濡翰。
<br>
<br>　　卷71_21  「人日玩雪应制」刘宪
<br>
<br>　　胜日登临云叶起，芳风摇荡雪花飞。
<br>
<br>　　呈晖幸得承金镜，r彩还将奉玉衣。
<br>
<br>　　卷71_22  「上巳日祓禊渭滨应制」刘宪
<br>
<br>　　桃花欲落柳条长，沙头水上足风光。
<br>
<br>　　此时御跸来游处，愿奉年年祓禊觞。
<br>
<br>　　卷71_23  「苑中遇雪应制」刘宪
<br>
<br>　　龙骖晓入望春宫，正逢春雪舞东风。
<br>
<br>　　花光并洒天文上，寒气行消御酒中。
<br>
<br>　　卷71_24  「夜宴安乐公主新宅」刘宪
<br>
<br>　　层轩洞户旦新披，度曲飞觞夜不疲。
<br>
<br>　　绮缀玲珑河色晓，珠帘隐映月华窥。
<br>
<br>　　卷71_25  「奉和圣制幸韦嗣立山庄」刘宪
<br>
<br>　　非吏非隐晋尚书，一丘一壑降乘舆。
<br>
<br>　　天藻缘情两曜合，山卮献寿万年馀。
<br>
<br>　　卷71_26  「饯唐永昌」刘宪
<br>
<br>　　始见郎官拜洛阳，旋闻近侍发雕章。
<br>
<br>　　绪言已勖期年政，绮字当生满路光。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
