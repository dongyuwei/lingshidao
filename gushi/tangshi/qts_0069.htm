<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷六十九
<br>
<br>　　卷69_1  「侍从途中口号应制」阎朝隐
<br>
<br>　　疵贱出山东，忠贞任土风。因敷河朔藻，得奉洛阳宫。
<br>
<br>　　一顾侍御史，再顾给事中。常愿粉肌骨，特答造化功。
<br>
<br>　　卷69_2  「奉和圣制夏日游石淙山」阎朝隐
<br>
<br>　　金台隐隐陵黄道，玉辇亭亭下绛。千种冈峦千种树，
<br>
<br>　　一重岩壑一重云。花落风吹红的历，藤垂日晃绿C.
<br>
<br>　　五百里内贤人聚，愿陪阊阖侍天文。
<br>
<br>　　卷69_3  「鹦鹉猫儿篇」阎朝隐
<br>
<br>　　霹雳引，丰隆鸣，猛兽噫气蛇吼声。鹦鹉鸟，
<br>
<br>　　同资造化兮殊粹精。ht毛，翡翠翼。g雏延颈，
<br>
<br>　　d鸡弄色。鹦鹉鸟，同禀阴阳兮异埏埴。彼何为兮，
<br>
<br>　　隐隐振振；此何为兮，绿衣翠襟。彼何为兮，窘窘蠢蠢；
<br>
<br>　　此何为兮，好貌好音。彷彷兮徉徉，似妖姬h步兮动罗裳；
<br>
<br>　　趋趋兮跄跄，若处子回眸兮登玉堂。爰有兽也，安其忍，
<br>
<br>　　觜其胁，距其胸，与之放旷浪浪兮，从从容容。
<br>
<br>　　钩爪锯牙也，宵行昼伏无以当。遇之兮忘味，抟击腾掷也，
<br>
<br>　　朝飞暮噪无以拒，逢之兮屏气。由是言之，
<br>
<br>　　贪残薄则智慧作，贪残临之兮不复攫；由是言之，
<br>
<br>　　智慧周则贪残囚，智慧犯之兮不复忧。菲形陋质虽贱微，
<br>
<br>　　皇王顾遇长光辉。离宫别馆临朝市，妙舞繁弦杂宫徵。
<br>
<br>　　嘉喜堂前景福内，合欢殿上明光里。云母屏风文彩合，
<br>
<br>　　流苏斗帐香烟起，承恩宴盼接宴喜。高视七头金骆驼，
<br>
<br>　　平怀五尺铜狮子。国有君兮国有臣，君为主兮臣为宾。
<br>
<br>　　朝有贤兮朝有德，贤为君兮德为饰，千年万岁兮心转忆。
<br>
<br>　　卷69_4  「三日曲水侍宴应制」阎朝隐
<br>
<br>　　三月重三日，千春续万春。圣泽如东海，天文似北辰。
<br>
<br>　　荷叶珠盘净，莲花宝盖新。陛下制万国，臣作水心人。
<br>
<br>　　卷69_5  「奉和九日幸临渭亭，登高应制得筵字」阎朝隐
<br>
<br>　　九九侍神仙，高高坐半天。文章二曜动，气色五星连。
<br>
<br>　　簪绂趋皇极，笙歌接御筵。愿因茱菊酒，相守百千年。
<br>
<br>　　卷69_6  「奉和送金城公主适西蕃应制」阎朝隐
<br>
<br>　　甥舅重亲地，君臣厚义乡。还将贵公主，嫁与耨檀王。
<br>
<br>　　卤簿山河暗，琵琶道路长。回瞻父母国，日出在东方。
<br>
<br>　　卷69_7  「奉和立春游苑迎春应制」阎朝隐
<br>
<br>　　管a周移寰极里，乘舆望幸斗城。草根未结青丝缕，
<br>
<br>　　萝茑犹垂绿帔巾。鹊入巢中言改岁，燕衔书上道宜新。
<br>
<br>　　愿得长绳系取日，光临天子万年春。
<br>
<br>　　卷69_8  「奉和圣制春日幸望春宫应制」阎朝隐
<br>
<br>　　句芒人面乘两龙，道是春神卫九重。彩胜年年逢七日，
<br>
<br>　　酴岁岁满千钟。宫梅间雪祥光遍，城柳含烟淑气浓。
<br>
<br>　　醉倒君前情未尽，愿因歌舞自为容。
<br>
<br>　　卷69_9  「夜宴安乐公主新宅」阎朝隐
<br>
<br>　　凤凰鸣舞乐昌年，蜡炬开花夜管弦。
<br>
<br>　　半醉徐击珊瑚树，已闻钟漏晓声传。
<br>
<br>　　卷69_10  「饯唐永昌」阎朝隐
<br>
<br>　　洛阳难理若棼丝，椎破连环定不疑。
<br>
<br>　　鹦鹉休言秦地乐，回头一顾一相思。
<br>
<br>　　卷69_11  「明月歌」阎朝隐
<br>
<br>　　梅花雪白柳叶黄，云雾四起月苍苍。箭水泠泠刻漏长。
<br>
<br>　　挥玉指，拂罗裳，为君一奏楚明光。
<br>
<br>　　卷69_12  「采莲女」阎朝隐
<br>
<br>　　采莲女，采莲舟，春日春江碧水流。莲衣承玉钏，
<br>
<br>　　莲刺I银钩。薄暮敛容歌一曲，氛氲香气满汀洲。
<br>
<br>　　卷69_13  「奉和登骊山应制」阎朝隐
<br>
<br>　　龙行踏绛气，天半语相闻。混沌疑初判，洪荒若始分。
<br>
<br>　　卷69_14  「奉和九日幸临渭亭登高应制得月字」韦元旦
<br>
<br>　　云物开千里，天行乘九月。丝言丹凤池，旆转苍龙阙。
<br>
<br>　　灞水欢娱地，秦京游侠窟。欣承解愠词，圣酒黄花发。
<br>
<br>　　卷69_15  「奉和送金城公主适西蕃应制」韦元旦
<br>
<br>　　柔远安夷俗，和亲重汉年。军容旌节送，国命锦车传。
<br>
<br>　　琴曲悲千里，箫声恋九天。唯应西海月，来就掌珠圆。
<br>
<br>　　卷69_16  「饯唐州高使君赴任」韦元旦
<br>
<br>　　桐柏膺新命，芝兰惜旧游。鸣皋夜鹤在，迁木早莺求。
<br>
<br>　　传拥淮源路，尊空灞水流。落花纷送远，春色引离忧。
<br>
<br>　　卷69_17  「早朝」韦元旦
<br>
<br>　　震维芳月季，宸极众星尊。玉朝三陛，鸣珂度九门。
<br>
<br>　　挈壶分早漏，伏槛耀初暾。北倚苍龙阙，西临紫凤垣。
<br>
<br>　　词庭草欲奏，温室树无言。鳞翰空为忝，长怀圣主恩。
<br>
<br>　　卷69_18  「奉和立春游苑迎春应制」韦元旦
<br>
<br>　　灞宄ぐ埠憬日，殷正腊月早迎新。池鱼戏叶仍含冻，
<br>
<br>　　宫女裁花已作春。向苑云疑承翠幄，入林风若起青O.
<br>
<br>　　年年斗柄东无限，愿挹琼觞寿北辰。
<br>
<br>　　卷69_19  「奉和圣制春日幸望春宫应制」韦元旦
<br>
<br>　　九重楼阁半山霞，四望韶阳春未赊。侍跸妍歌临灞澹
<br>
<br>　　留觞艳舞出京华。危竿竞捧中街日，戏马争衔上苑花。
<br>
<br>　　景色欢娱长若此，承恩不醉不还家。
<br>
<br>　　卷69_20  「奉和人日宴大明宫恩赐彩缕人胜应制」韦元旦
<br>
<br>　　鸾凤旌旗拂晓陈，鱼龙角勾竺鞒健Ｇ嗌丶日厝宋日，
<br>
<br>　　绮胜初成日作人。圣藻凌云裁柏赋，仙歌促宴摘梅春。
<br>
<br>　　垂旒一庆宜年酒，朝野俱欢荐寿新。
<br>
<br>　　卷69_21  「奉和幸安乐公主山庄应制」韦元旦
<br>
<br>　　银河南渚帝城隅，帝辇平明出九衢。刻凤蟠螭凌桂邸，
<br>
<br>　　穿池叠石写蓬壶。琼箫暂下钧天乐，绮缀长悬明月珠。
<br>
<br>　　仙榜承恩争既醉，方知朝野更欢娱。
<br>
<br>　　卷69_22  「兴庆池侍宴应制」韦元旦
<br>
<br>　　沧池漭沆帝城边，殊胜昆明凿汉年。夹岸旌旗疏辇道，
<br>
<br>　　中流箫鼓振楼船。云峰四起迎宸幄，水树千重入御筵。
<br>
<br>　　宴乐已深鱼藻咏，承恩更欲奏甘泉。
<br>
<br>　　卷69_23  「夜宴安乐公主宅」韦元旦
<br>
<br>　　主第新成银作榜，宾筵广宴玉为楼。
<br>
<br>　　壶觞既卜仙人夜，歌舞宜停织女秋。
<br>
<br>　　卷69_24  「奉和初春幸太平公主南庄应制」邵升
<br>
<br>　　沁园佳丽夺蓬瀛，翠壁红泉绕上京。二圣忽从鸾殿幸，
<br>
<br>　　双仙正下凤楼迎。花含步辇空间出，树杂帷宫画里行。
<br>
<br>　　无路乘槎窥汉渚，徒知访卜就君平。
<br>
<br>　　卷69_25  「奉和送金城公主适西蕃应制」唐远
<br>
<br>　　皇恩眷下人，割爱远和亲。少女风游兑，娥月去秦。
<br>
<br>　　龙笛迎金榜，骊歌送锦轮。那堪桃李色，移向虏庭春。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
