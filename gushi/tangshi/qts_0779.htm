<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百七十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百七十九
<br>
<br>　　卷779_1  「日暖万年枝」王约
<br>
<br>　　霭霭彤庭里，沈沈玉砌陲。初升九华日，潜暖万年枝。
<br>
<br>　　煦妪光偏好，青葱色转宜。每因韶景丽，长沐惠风吹。
<br>
<br>　　隐映当龙阙，氛氲隔凤池。朝阳光照处，唯有近臣知。
<br>
<br>　　卷779_2  「日暖万年枝」郭求
<br>
<br>　　旭日升溟海，芳枝散曙烟。温仁临树久，煦妪在条偏。
<br>
<br>　　阳德符君惠，嘉名表圣年。若承恩渥厚，常属栋梁贤。
<br>
<br>　　生植虽依地，光华只信天。不才堪仄陋，徒望向荣先。
<br>
<br>　　卷779_3  「日暖万年枝」郑师贞
<br>
<br>　　禁树敷荣早，偏将丽日宜。光摇连北阙，影泛满南枝。
<br>
<br>　　得地方知照，逢时异赫曦。叶和盈数积，根是永年移。
<br>
<br>　　宵露犹残润，薰风更共吹。馀晖诚可托，况近凤凰池。
<br>
<br>　　卷779_4  「日华川上动」石殷士
<br>
<br>　　曙霞攒旭日，浮景弄晴川。晃曜层潭上，悠扬极浦前。
<br>
<br>　　岸高时拥媚，波远渐澄鲜。萍实空随浪，珠胎不照渊。
<br>
<br>　　早暄依曲渚，微动触轻涟。孰假咸池望，幽情得古篇。
<br>
<br>　　卷779_5  「闻击壤」石殷士
<br>
<br>　　尧年听野老，击壤复何云。自谓欢由己，宁知德在君。
<br>
<br>　　气平闲易畅，声贺作难分。耕凿方随日，恩威比望云。
<br>
<br>　　篑桴均下调，和木等南薰。无落于吾事，谁将帝力闻。
<br>
<br>　　卷779_6  「初日照华清宫」柴宿
<br>
<br>　　灵山初照泽，远近见离宫。影动参差里，光分缥缈中。
<br>
<br>　　鲜飙收晚翠，佳气满晴空。林润温泉入，楼深复道通。
<br>
<br>　　璇题生炯晃，珠缀引xz胧。凤辇何时幸，朝朝此望同。
<br>
<br>　　卷779_19  「瑜不掩瑕」柴宿
<br>
<br>　　朗玉微瑕在，分明异璞瑜。坚贞宁可杂，美恶自能殊。
<br>
<br>　　待价知弥久，称忠定不诬。光辉今见黜，毫发外呈符。
<br>
<br>　　岂假良工指，堪为达士模。他山傥磨琢，慕爱是洪炉。
<br>
<br>　　卷779_20  「秋日悬清光」陶拱
<br>
<br>　　秋至云容敛，天中日景清。悬空寒色净，委照曙光盈。
<br>
<br>　　泫泫看弥上，辉辉望最明。烟霞轮乍透，葵藿影初生。
<br>
<br>　　鉴下应无极，升高自有程。何当回盛彩，一为表精诚。
<br>
<br>　　卷779_21  「三让月成魄（不得泛说乡饮之事）」刘gL
<br>
<br>　　为礼依天象，周旋逐月成。教人三让美，为客一宵生。
<br>
<br>　　初进轮犹暗，终辞影渐明。幸陪宾主位，取舍任亏盈。
<br>
<br>　　卷779_22  「海上生明月」朱华
<br>
<br>　　皎皎秋中月，团圆海上生。影开金镜满，轮抱玉壶清。
<br>
<br>　　渐出三山睿将凌一汉横。素娥尝药去，乌鹊绕枝惊。
<br>
<br>　　照水光偏白，浮云色最明。此时尧砌下，q荚自将荣。
<br>
<br>　　卷779_23  「月夜梧桐叶上见寒露」戴察
<br>
<br>　　萧疏桐叶上，月白露初团。滴沥清光满，荧煌素彩寒。
<br>
<br>　　风摇愁玉坠，枝动惜珠干。气冷疑秋晚，声微觉夜阑。
<br>
<br>　　凝空流欲遍，润物净宜看。莫厌窥临倦，将聚更难。
<br>
<br>　　卷779_24  「清露被皋兰」孙顾
<br>
<br>　　九皋兰叶茂，八月露华清。稍与秋阴合，还将晓色并。
<br>
<br>　　向空罗细影，临水泫微明。的添幽兴，芊绵动远情。
<br>
<br>　　夕芳人未采，初降鹤先惊。为感生成惠，心同葵藿倾。
<br>
<br>　　卷779_25  「宿烟含白露」孙Q
<br>
<br>　　析析有新意，微微曙色幽。露含疏月净，光与晓烟浮。
<br>
<br>　　迥野遥凝素，空林望已秋。著霜寒未结，凝叶滴还流。
<br>
<br>　　比玉偏清洁，如珠讵可收。裴回阡陌上，瞻想但淹留。
<br>
<br>　　卷779_26  「送薛大夫和蕃」孙Q
<br>
<br>　　亚相独推贤，乘轺向远边。一心倾汉日，万里望胡天。
<br>
<br>　　忠信皇恩重，要荒圣德传。戎人方屈膝，塞月复婵娟。
<br>
<br>　　别思流莺晚，归朝候雁先。当书外垣传，回奏赤墀前。
<br>
<br>　　卷779_27  「风光草际浮」陈璀
<br>
<br>　　春风泛摇草，旭日遍神州。已向花间积，还来叶上浮。
<br>
<br>　　晓光缘圃丽，芳气满街流。澹荡依朱萼，ur带玉沟。
<br>
<br>　　向空看转媚，临水见弥幽。况被崇兰色，王孙正可游。
<br>
<br>　　卷779_28  「风光草际浮」裴杞
<br>
<br>　　澹荡和风至，芊绵碧草长。徐吹遥扑翠，半偃乍浮光。
<br>
<br>　　叶似翻宵露，丛疑扇夕阳。逶迤明曲渚，照耀满回塘。
<br>
<br>　　白芷生还暮，崇兰泛更香。谁知揽结处，含思向馀芳。
<br>
<br>　　卷779_29  「风光草际浮」陈祜
<br>
<br>　　香发王孙草，春生君子风。光摇低偃处，影散艳阳中。
<br>
<br>　　稍稍移O末，微微转蕙丛。浮烟倾绿野，远色澹晴空。
<br>
<br>　　泛彩池塘媚，含芳景气融。清晖谁不挹，几许赏心同。
<br>
<br>　　卷779_30  「风光草际浮」吴秘
<br>
<br>　　草色春沙里，风光晓正幽。轻明摇不散，郁昱丽仍浮。
<br>
<br>　　吹缓苗难转，晖闲叶本柔。碧凝烟彩入，红是日华流。
<br>
<br>　　耐可披襟对，谁应满掬收。恭闻掇芳客，为此尚淹留。
<br>
<br>　　卷779_31  「风光草际浮」张复元
<br>
<br>　　纤纤春草长，迟日度风光。[靡含新彩，霏微笼远芳。
<br>
<br>　　殊姿媚原野，佳色满池塘。最好垂清露，偏宜带艳阳。
<br>
<br>　　浅深浮嫩绿，轻丽拂馀香。好助莺迁势，乘时冀便翔。
<br>
<br>　　卷779_32  「冬至日祥风应候」穆寂
<br>
<br>　　节逢清景至，占气二仪中。独喜登台日，先知应候风。
<br>
<br>　　呈祥光舜化，表庆感尧聪。既与乘时叶，还将入律同。
<br>
<br>　　微微万井遍，习习九门通。更绕炉烟起，殷勤报岁功。
<br>
<br>　　卷779_33  「清风戒寒」穆寂
<br>
<br>　　风清物候残，萧洒报将寒。扫得天衢静，吹来眼界宽。
<br>
<br>　　条鸣方有异，虫思乱无端。就树收鲜腻，冲池起涩澜。
<br>
<br>　　过山岚可掬，度月色宜看。华实从兹始，何嗟岁序殚。
<br>
<br>　　卷779_34  「风草不留霜」王景中
<br>
<br>　　繁霜当永夜，寒草正惊风。飘素衰O末，流光晚蕙丛。
<br>
<br>　　悠扬方泛影，皎洁却飞空。不定离披际，难凝[荟中。
<br>
<br>　　低昂闲散质，肃杀想成功。独感玄晖咏，依依此夕同。
<br>
<br>　　卷779_35  「春云」邓倚
<br>
<br>　　摇曳自西东，依林又逐风。势移青道里，影泛绿波中。
<br>
<br>　　夕霁方明日，朝阳复蔽空。度关随去马，出塞引归鸿。
<br>
<br>　　色任寒暄变，光将远近同。为霖如见用，还得助成功。
<br>
<br>　　卷779_36  「登云梯」汤洙
<br>
<br>　　谢客常游处，层峦枕碧溪。经过殊俗境，登陟象云梯。
<br>
<br>　　步步劳山屐，行行蹑涧霓。迥临天路广，俯眺夕阳低。
<br>
<br>　　赏咏情弥惬，风尘事已睽。前修如可慕，投足固思齐。
<br>
<br>　　卷779_37  「登云梯」殷琮
<br>
<br>　　碧落远澄澄，青山路可升。身轻疑易蹋，步独觉难凭。
<br>
<br>　　逦迤排将近，回翔势渐登。上宁愁屈曲，高更喜超腾。
<br>
<br>　　江树遥分蔼，山岚宛若凝。赤城容许到，敢惮百千层。
<br>
<br>　　卷779_38  「秋山极天净」朱延龄
<br>
<br>　　雨洗高秋净，天临大野闲。葱茏清万象，缭绕出层山。
<br>
<br>　　日落千峰上，云销万壑间。绿萝霜后翠，红叶雨来殷。
<br>
<br>　　散彩辉吴甸，分形压楚关。欲寻霄汉路，延首愿登攀。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
