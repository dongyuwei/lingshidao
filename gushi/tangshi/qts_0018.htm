<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一十八
<br>
<br>　　卷18_1  「横吹曲辞。陇头（一曰陇头水）」张籍
<br>
<br>　　陇头已断人不行，胡骑夜入凉州城。汉家处处格斗死，
<br>
<br>　　一朝尽没陇西地。驱我边人胡中去，散放牛羊食禾黍。
<br>
<br>　　去年中国养子孙，今著毡裘学胡语。谁能更使李轻车，
<br>
<br>　　收取凉州属汉家。
<br>
<br>　　卷18_2  「横吹曲辞。陇头吟」王维
<br>
<br>　　长安少年游侠客，夜上戍楼看太白。陇头明月迥临关，
<br>
<br>　　陇上行人夜吹笛。关西老将不胜愁，驻马听之双泪流。
<br>
<br>　　身经大小百馀战，麾下偏裨万户侯。苏武才为典属国，
<br>
<br>　　节旄空尽海西头。
<br>
<br>　　卷18_3  「横吹曲辞。陇头吟」翁绶
<br>
<br>　　陇水潺陇树黄，征人陇上尽思乡。马嘶斜日朔风急，
<br>
<br>　　雁过寒云边思长。残月出林明剑戟，平沙隔水见牛羊。
<br>
<br>　　横行俱足封侯者，谁斩楼兰献未央。
<br>
<br>　　卷18_4  「横吹曲辞。陇头水」杨师道
<br>
<br>　　陇头秋月明，陇水带关城。笳添离别曲，风送断肠声。
<br>
<br>　　映雪峰犹暗，乘冰马屡惊。雾中寒雁至，沙上转蓬轻。
<br>
<br>　　天山传羽檄，汉地急征兵。阵开都护道，剑聚伏波营。
<br>
<br>　　于兹觉无度，方共濯胡缨。
<br>
<br>　　卷18_5  「横吹曲辞。陇头水」卢照邻
<br>
<br>　　陇坂高无极，征人一望乡。关河别去水，沙塞断归肠。
<br>
<br>　　马系千年树，旌悬九月霜。从来共呜咽，皆是为勤王。
<br>
<br>　　卷18_6  「横吹曲辞。陇头水」王建
<br>
<br>　　陇水何年陇头别，不在山中亦呜咽。征人塞耳马不行，
<br>
<br>　　未到陇头闻水声。谓是西流入蒲海，还闻北海绕龙城。
<br>
<br>　　陇东陇西多屈曲，野麋饮水长簇簇。胡兵夜回水傍住，
<br>
<br>　　忆著来时磨剑处。向前无井复无泉，放马回看陇头树。
<br>
<br>　　卷18_7  「横吹曲辞。陇头水」于
<br>
<br>　　借问陇头水，终年恨何事。深疑呜咽声，中有征人泪。
<br>
<br>　　昨日上山下，达曙不能寐。何处接长波，东流入清渭。
<br>
<br>　　卷18_8  「横吹曲辞。陇头水」皎然
<br>
<br>　　陇头心欲绝，陇水不堪闻。碎影摇枪垒，寒声咽帐军。
<br>
<br>　　素从盐海积，绿带柳城分。日落天边望，逶迤入塞云。
<br>
<br>　　秦陇逼氐羌，征人去未央。如何幽咽水，并欲断君肠。
<br>
<br>　　西注悲穷漠，东分忆故乡。旅魂声搅乱，无梦到辽阳。
<br>
<br>　　卷18_9  「横吹曲辞。陇头水」鲍溶
<br>
<br>　　陇头水，千古不堪闻。生归苏属国，死别李将军。
<br>
<br>　　细响风凋草，清哀雁落云。
<br>
<br>　　卷18_10  「横吹曲辞。陇头水」罗隐
<br>
<br>　　借问陇头水，年年恨何事。全疑呜咽声，中有征人泪。
<br>
<br>　　自古无长策，况我非深智。何计谢潺，一宵空不寐。
<br>
<br>　　卷18_11  「横吹曲辞。出关」魏徵
<br>
<br>　　中原还逐鹿，投笔事戎轩。纵横计不就，慷慨志犹存。
<br>
<br>　　策杖谒天子，驱马出关门。请缨羁南越，凭轼下东藩。
<br>
<br>　　郁纡陟高岫，出没望平原。古木吟寒鸟，空山啼夜猿。
<br>
<br>　　既伤千里目，还惊九折魂。岂不惮艰险，深怀国士恩。
<br>
<br>　　季布无二诺，侯嬴重一言。人生感意气，功名谁复论。
<br>
<br>　　卷18_12  「横吹曲辞。入关」贾驰
<br>
<br>　　河上微风来，关头树初湿。今朝关城吏，又见孤客入。
<br>
<br>　　上国谁与期，西来徒自急。
<br>
<br>　　卷18_13  「横吹曲辞。入关」张祜
<br>
<br>　　都城连百二，雄险北回环。地势遥尊岳，河流侧让关。
<br>
<br>　　秦皇曾虎视，汉祖亦龙颜。何事枭凶辈，干戈自不闲。
<br>
<br>　　卷18_14  「横吹曲辞。出塞」窦威
<br>
<br>　　匈奴屡不平，汉将欲纵横。看云方结阵，却月始连营。
<br>
<br>　　潜军渡马邑，扬旆掩龙城。会勒燕然石，方传车骑名。
<br>
<br>　　卷18_15  「横吹曲辞。出塞」陈子昂
<br>
<br>　　忽闻天上将，关塞重横行。始返楼兰国，还向朔方城。
<br>
<br>　　黄金装战马，白羽集神兵。星月开天阵，山川列地营。
<br>
<br>　　晚风吹画角，春色耀飞旌。宁知班定远，独是一书生。
<br>
<br>　　卷18_16  「横吹曲辞。出塞」张易之
<br>
<br>　　侠客重恩光，骢马饰金装。瞥闻传羽檄，驰突救边荒。
<br>
<br>　　转战磨笄地，横行戴斗乡。将军占太白，小妇怨流黄。
<br>
<br>　　[青丝骑，娉婷红粉妆。一春莺度曲，八月雁成行。
<br>
<br>　　谁堪坐秋思，罗袖拂空床。
<br>
<br>　　卷18_17  「横吹曲辞。出塞」沈缙
<br>
<br>　　十年通大漠，万里出长平。寒日生戈剑，阴云摇旆旌。
<br>
<br>　　饥乌啼旧垒，疲马恋空城。辛苦皋兰北，胡霜损汉兵。
<br>
<br>　　卷18_18  「横吹曲辞。出塞」王维
<br>
<br>　　居延城外猎天骄，白草连天野火烧。暮云空碛时驱马，
<br>
<br>　　秋日平原好射雕。护羌校尉朝乘障，破虏将军夜渡辽。
<br>
<br>　　玉靶角弓珠勒马，汉家将赐霍嫖姚。
<br>
<br>　　卷18_19  「横吹曲辞。出塞」王昌龄
<br>
<br>　　秦时明月汉时关，万里长征人未还。
<br>
<br>　　但使龙城飞将在，不教胡马度阴山。
<br>
<br>　　白花垣上望京师，黄河水流无尽时。
<br>
<br>　　穷秋旷野行人绝，马首东来知是谁。
<br>
<br>　　卷18_20  「横吹曲辞。出塞」马戴
<br>
<br>　　金带连环束战袍，马头冲雪度临洮。
<br>
<br>　　卷旗夜劫单于帐，乱斫胡兵缺宝刀。
<br>
<br>　　卷18_21  「横吹曲辞。前出塞九首」杜甫
<br>
<br>　　戚戚去故里，悠悠赴交河。公家有程期，亡命婴祸罗。
<br>
<br>　　君已富土境，开边一何多。弃绝父母恩，吞声行负戈。
<br>
<br>　　出门日已远，不受徒旅欺。骨肉恩岂断，男儿死无时。
<br>
<br>　　走马脱辔头，手中挑青丝。捷下万仞冈，俯身试搴旗。
<br>
<br>　　磨刀呜咽水，水赤刃伤手。欲轻肠断声，心绪乱已久。
<br>
<br>　　丈夫誓许国，愤惋复何有。功名图麒麟，战骨当速朽。
<br>
<br>　　送徒既有长，远戍亦有身。生死向前去，不劳吏怒嗔。
<br>
<br>　　路逢相识人，附书与六亲。哀哉两决绝，不复同苦辛。
<br>
<br>　　迢迢万馀里，领我赴三军。军中异苦乐，主将宁尽闻。
<br>
<br>　　隔河见胡骑，倏忽数百群。我始为奴仆，几时树功勋。
<br>
<br>　　挽弓当挽强，用箭当用长。射人先射马，擒贼先擒王。
<br>
<br>　　杀人亦有限，列国自有疆。苟能制侵陵，岂在多杀伤。
<br>
<br>　　驱马天雨雪，军行入高山。径危抱寒石，指落曾冰间。
<br>
<br>　　已去汉月远，何时筑城还。浮云暮南征，可望不可攀。
<br>
<br>　　单于寇我垒，百里风尘昏。雄剑四五动，彼军为我奔。
<br>
<br>　　虏其名王归，系颈授辕门。潜身备行列，一胜何足论。
<br>
<br>　　从军十年馀，能无分寸功。众人贵苟得，欲语羞雷同。
<br>
<br>　　中原有斗争，况在狄与戎。丈夫四方志，安可辞固穷。
<br>
<br>　　卷18_22  「横吹曲辞。后出塞五首」杜甫
<br>
<br>　　男儿生世间，及壮当封侯。战伐有功业，焉能守旧丘。
<br>
<br>　　召募赴蓟门，军动不可留。千金买马鞭，百金装刀头。
<br>
<br>　　闾里送我行，亲戚拥道周。斑白居上列，酒酣进庶羞。
<br>
<br>　　少年别有赠，含笑看吴钩。
<br>
<br>　　朝进东门营，暮上河阳桥。落日照大旗，马鸣风萧萧。
<br>
<br>　　平沙列万幕，部伍各见招。中天悬明月，令严夜寂寥。
<br>
<br>　　悲笳数声动，壮士惨不骄。借问大将谁，恐是霍嫖姚。
<br>
<br>　　古人重守边，今人重高勋。岂知英雄主，出师亘长云。
<br>
<br>　　六合已一家，四夷且孤军。遂使貔虎士，奋身勇所闻。
<br>
<br>　　拔剑击大荒，日牧胡马群。誓开玄冥北，持以奉吾君。
<br>
<br>　　献凯日继踵，两蕃静无虞。渔阳豪侠地，击鼓吹笙竽。
<br>
<br>　　云帆转辽海，粳稻来东吴。越罗与楚练，照耀舆台躯。
<br>
<br>　　主将位益崇，气骄陵上都。边人不敢议，议者死路衢。
<br>
<br>　　我本良家子，出师亦多门。将骄益愁思，身贵不足论。
<br>
<br>　　跃马二十年，恐辜明主恩。坐见幽州骑，长驱河洛昏。
<br>
<br>　　中夜间道归，故里但空村。恶名幸脱免，穷老无儿孙。
<br>
<br>　　卷18_23  「横吹曲辞。出塞」皇甫冉
<br>
<br>　　吹角出塞门，前瞻即胡地。三军尽回首，皆洒望乡泪。
<br>
<br>　　转念关山长，行看风景异。由来征戍客，各负轻生义。
<br>
<br>　　卷18_24  「横吹曲辞。出塞」王之涣
<br>
<br>　　黄砂直上白云间，一片孤城万仞山。
<br>
<br>　　羌笛何须怨杨柳，春光不度玉门关。
<br>
<br>　　卷18_25  「横吹曲辞。出塞」耿
<br>
<br>　　汉家边事重，窦宪出临戎。绝漠秋山在，阳关旧路通。
<br>
<br>　　列营依茂草，吹角向高风。更就燕然石，看铭破虏功。
<br>
<br>　　卷18_26  「横吹曲辞。出塞」张籍
<br>
<br>　　秋塞雪初下，将军远出师。分营长记火，放马不收旗。
<br>
<br>　　月冷边帐湿，沙昏夜探迟。征人皆白首，谁见灭胡时。
<br>
<br>　　卷18_27  「横吹曲辞。出塞」刘驾
<br>
<br>　　胡风不开花，四气多作雪。北人尚冻死，况我本南越。
<br>
<br>　　古来犬羊地，巡狩无遗辙。九土耕不尽，武皇犹征伐。
<br>
<br>　　中天有高阁，图画何时歇。坐恐塞上山，低于砂中骨。
<br>
<br>　　卷18_28  「横吹曲辞。出塞曲」刘济
<br>
<br>　　将军在重围，音信绝不通。羽书如流星，飞入甘泉宫。
<br>
<br>　　倚是并州儿，少年心胆雄。一朝随召募，百战争王公。
<br>
<br>　　去年桑干北，今年桑干东。死是征人死，功是将军功。
<br>
<br>　　汗马牧秋月，疲兵卧霜风。仍闻左贤王，更欲图云中。
<br>
<br>　　卷18_29  「横吹曲辞。出塞曲」于鹄
<br>
<br>　　微雪将军出，吹笳天未明。观兵登古戍，斩将对双旌。
<br>
<br>　　分阵瞻山势，潜军制马鸣。如今新史上，已有灭胡名。
<br>
<br>　　单于骄爱猎，放火到军城。待月调新弩，防秋置远营。
<br>
<br>　　空山朱戟影，寒碛铁衣声。逢著降胡说，阴山有伏兵。
<br>
<br>　　卷18_30  「横吹曲辞。出塞曲」贯休
<br>
<br>　　扫尽狂胡迹，回戈望故关。相逢唯死斗，岂易得生还。
<br>
<br>　　纵宴参胡乐，收兵过雪山。不封十万户，此事亦应闲。
<br>
<br>　　玉帐将军意，殷勤把酒论。功高宁在我，阵没与招魂。
<br>
<br>　　塞色干戈束，军容喜气屯。男儿今始是，敢出玉关门。
<br>
<br>　　回首陇山头，连天草木秋。圣君应入梦，半路遣封侯。
<br>
<br>　　水不担阴雪，柴令倒戍楼。归来麟阁上，春色满皇州。
<br>
<br>　　卷18_31  「横吹曲辞。入塞」刘希夷
<br>
<br>　　将军陷虏围，边务息戎机。霜雪交河尽，旌旗入塞飞。
<br>
<br>　　晓光随马度，春色伴人归。课绩朝明主，临轩拜武威。
<br>
<br>　　卷18_32  「横吹曲辞。入塞曲」耿
<br>
<br>　　将军带十围，重锦制戎衣。猿臂销弓力，虬须长剑威。
<br>
<br>　　首登平乐宴，新破大宛归。楼上姝姬笑，门前问客稀。
<br>
<br>　　暮烽玄菟急，秋草紫骝肥。未奉君王诏，高槐昼掩扉。
<br>
<br>　　卷18_33  「横吹曲辞。入塞曲」贯休
<br>
<br>　　单于烽火动，都护去天涯。别赐黄金甲，亲临白玉墀。
<br>
<br>　　塞垣须静谧，师旅审安危。定远条支宠，如今胜古时。
<br>
<br>　　方见将军贵，分明对冕旒。圣恩如远被，狂虏不难收。
<br>
<br>　　臣节唯期死，功勋敢望侯。终辞修里第，从此出皇州。
<br>
<br>　　百里精兵动，参差便渡辽。如何好白日，亦照此天骄。
<br>
<br>　　远树深疑贼，惊蓬迥似雕。凯歌何日唱，碛路共天遥。
<br>
<br>　　卷18_34  「横吹曲辞。入塞曲」沈彬
<br>
<br>　　欲为皇王服远戎，万人金甲鼓鼙中。阵云暗塞三边黑，
<br>
<br>　　兵血愁天一片红。半夜翻营旗搅月，深秋防戍剑磨风。
<br>
<br>　　谤书未及明君k，卧骨将军已殁功。
<br>
<br>　　苦战沙间卧箭痕，戍楼闲上望星文。生希国泽分偏将，
<br>
<br>　　死夺河源答圣君。鸢觑败兵眠白草，马惊边鬼哭阴云。
<br>
<br>　　功多地远无人纪，汉阁笙歌日又曛。
<br>
<br>　　卷18_35  「横吹曲辞。折杨柳」卢照邻
<br>
<br>　　倡楼启曙扉，园柳正依依。鸟鸣知岁隔，条变识春归。
<br>
<br>　　露叶疑啼脸，风花乱舞衣。攀折聊将寄，军中书信稀。
<br>
<br>　　卷18_36  「横吹曲辞。折杨柳」沈缙
<br>
<br>　　玉窗朝日映，罗帐春风吹。拭泪攀杨柳，长条宛地垂。
<br>
<br>　　白花飞历乱，黄鸟思参差。妾自肝肠断，旁人那得知。
<br>
<br>　　卷18_37  「横吹曲辞。折杨柳」乔知之
<br>
<br>　　可怜濯濯春杨柳，攀折将来就纤手。
<br>
<br>　　妾容与此同盛衰，何必君恩独能久。
<br>
<br>　　卷18_38  「横吹曲辞。折杨柳」刘宪
<br>
<br>　　沙塞三河道，金闺二月春。碧烟杨柳色，红粉绮罗人。
<br>
<br>　　露叶怜啼脸，风花思舞巾。攀持君不见，为听曲中新。
<br>
<br>　　卷18_39  「横吹曲辞。折杨柳」崔
<br>
<br>　　二月风光半，三边戍不还。年华妾自惜，杨柳为君攀。
<br>
<br>　　落絮缘衫袖，垂条拂髻鬟。那堪音信断，流涕望阳关。
<br>
<br>　　卷18_40  「横吹曲辞。折杨柳」韦承庆
<br>
<br>　　万里边城地，三春杨柳节。叶似镜中眉，花如关外雪。
<br>
<br>　　征人远乡思，倡妇高楼别。不忍掷年华，含情寄攀折。
<br>
<br>　　卷18_41  「横吹曲辞。折杨柳」欧阳瑾
<br>
<br>　　垂柳拂妆台，葳蕤叶半开。年华枝上见，边思曲中来。
<br>
<br>　　嫩色宜新雨，轻花伴落梅。朝朝倦攀折，征戍几时回。
<br>
<br>　　卷18_42  「横吹曲辞。折杨柳」张祜
<br>
<br>　　红粉青楼曙，垂杨仲月春。怀君重攀折，非妾妒腰身。
<br>
<br>　　舞带萦丝断，娇娥向叶埂：岽捣布盖，独自最愁人。
<br>
<br>　　卷18_43  「横吹曲辞。折杨柳」张九龄
<br>
<br>　　纤纤折杨柳，持此寄情人。一枝何足贵，怜是故园春。
<br>
<br>　　迟景那能久，流芳不及新。更愁征戍客，鬓老边城尘。
<br>
<br>　　卷18_44  「横吹曲辞。折杨柳」余延寿
<br>
<br>　　大道连国门，东西种杨柳。葳蕤君不见，袅娜垂来久。
<br>
<br>　　缘枝栖暝禽，雄去雌独吟。馀花怨春尽，微月起秋阴。
<br>
<br>　　坐望窗中蝶，起攀枝上叶。好风吹长条，婀娜何如妾。
<br>
<br>　　妾见柳园新，高楼四五春。莫吹胡塞曲，愁杀陇头人。
<br>
<br>　　卷18_45  「横吹曲辞。折杨柳」李白
<br>
<br>　　垂杨拂绿水，摇艳东风年。花明玉关雪，叶暖金窗烟。
<br>
<br>　　美人结长恨，想对心凄然。攀条折春色，远寄龙庭前。
<br>
<br>　　卷18_46  「横吹曲辞。折杨柳」孟郊
<br>
<br>　　杨柳多短枝，短枝多别离。赠远累攀折，柔条安得垂。
<br>
<br>　　青春有定节，离别无定时。但恐人别促，不怨来迟迟。
<br>
<br>　　莫言短枝条，中有长相思。朱颜与绿杨，并在别离期。
<br>
<br>　　楼上春风过，风前杨柳歌。枝疏缘别苦，曲怨为年多。
<br>
<br>　　花惊燕地雪，叶映楚池波。谁堪别离此，征戍在交河。
<br>
<br>　　卷18_47  「横吹曲辞。折杨柳」李端
<br>
<br>　　东城攀柳叶，柳叶低著草。少壮莫轻年，轻年有人老。
<br>
<br>　　柳发遍川岗，登高堪断肠。雨烟轻漠漠，何树近君乡。
<br>
<br>　　赠君折杨柳，颜色岂能久。上客莫沾巾，佳人正回首。
<br>
<br>　　新柳送君行，古柳伤君情。突兀临荒渡，婆娑出旧营。
<br>
<br>　　隋家两岸尽，陶宅五株平。日暮偏愁望，春山有鸟声。
<br>
<br>　　卷18_48  「横吹曲辞。折杨柳」翁绶
<br>
<br>　　紫陌金堤映绮罗，游人处处动离歌。阴移古戍迷荒草，
<br>
<br>　　花带残阳落远波。台上少年吹白雪，楼中思妇敛青蛾。
<br>
<br>　　殷勤攀折赠行客，此去关山雨雪多。
<br>
<br>　　卷18_49  「横吹曲辞。望行人」王建
<br>
<br>　　自从江树秋，日日上江楼。梦见离珠浦，书来在桂州。
<br>
<br>　　不同鱼比目，终恨水分流。久不开明镜，多应是白头。
<br>
<br>　　卷18_50  「横吹曲辞。望行人」张籍
<br>
<br>　　秋风窗下起，旅雁向南飞。日日出门望，家家行客归。
<br>
<br>　　无因见边使，空待寄寒衣。独闭青楼暮，烟深鸟雀稀。
<br>
<br>　　卷18_51  「横吹曲辞。关山月」卢照邻
<br>
<br>　　塞垣通碣石，虏障抵祁连。相思在万里，明月正孤悬。
<br>
<br>　　影移金岫北，光断玉门前。寄书谢中妇，时看鸿雁天。
<br>
<br>　　卷18_52  「横吹曲辞。关山月」沈缙
<br>
<br>　　汉月生辽海，畛霭腙汀：匣栊兔郡，中夜白登围。
<br>
<br>　　晕落关山迥，光含霜霰微。将军听晓角，战马欲南归。
<br>
<br>　　卷18_53  「横吹曲辞。关山月」李白
<br>
<br>　　明月出天山，苍茫云海间。长风几万里，吹度玉门关。
<br>
<br>　　汉下白登道，胡窥青海湾。由来征战地，不见有人还。
<br>
<br>　　戍客望边色，思归多苦颜。高楼当此夜，叹息未应闲。
<br>
<br>　　卷18_54  「横吹曲辞。关山月」长孙佐辅
<br>
<br>　　凄凄还切切，戍客多离别。何处最伤心，关山见秋月。
<br>
<br>　　关月竟如何，由来远近过。始经玄兔塞，终绕白狼河。
<br>
<br>　　忽忆秦楼妇，流光应共有。已得并蛾眉，还知揽纤手。
<br>
<br>　　去岁照同行，比翼复连形。今宵照独立，顾影自茕茕。
<br>
<br>　　馀晖渐西落，夜夜看如昨。借问映旌旗，何如鉴帷幕。
<br>
<br>　　拂晓朔风悲，蓬惊雁不飞。几时征戍罢，还向月中归。
<br>
<br>　　卷18_55  「横吹曲辞。关山月」耿
<br>
<br>　　月明边徼静，戍客望乡时。塞古柳衰尽，关寒榆发迟。
<br>
<br>　　苍苍万里道，戚戚十年悲。今夜青楼上，还应照所思。
<br>
<br>　　卷18_56  「横吹曲辞。关山月二首」戴叔伦
<br>
<br>　　月出照关山，秋风人未还。清光无远近，乡泪半书间。
<br>
<br>　　一雁过连营，繁霜覆古城。胡笳在何处，半夜起边声。
<br>
<br>　　卷18_57  「横吹曲辞。关山月」崔融
<br>
<br>　　月生西海上，气逐边风壮。万里度关山，苍茫非一状。
<br>
<br>　　汉兵开郡国，胡马窥亭障。夜夜闻悲笳，征人起南望。
<br>
<br>　　卷18_58  「横吹曲辞。关山月」李端
<br>
<br>　　露湿月苍苍，关头榆叶黄。回轮照海远，分彩上楼长。
<br>
<br>　　水冻频移幕，兵疲数望乡。只应城影外，万里共如霜。
<br>
<br>　　卷18_59  「横吹曲辞。关山月」王建
<br>
<br>　　关山月，营开道白前军发。冻轮当碛光悠悠，
<br>
<br>　　照见三堆两堆骨。边风割面天欲明，金莎岭西看看没。
<br>
<br>　　卷18_60  「横吹曲辞。关山月」张籍
<br>
<br>　　秋月朗朗关山上，山中行人马蹄响。关山秋来雨雪多，
<br>
<br>　　行人见月唱边歌。海边漠漠天气白，胡儿夜度黄龙碛。
<br>
<br>　　军中探骑暮出城，伏兵暗处低旌戟。溪水连地霜草平，
<br>
<br>　　野驼寻水碛中鸣。陇头风急雁不下，沙场苦战多流星。
<br>
<br>　　可怜万国关山道，年年战骨多秋草。
<br>
<br>　　卷18_61  「横吹曲辞。关山月」翁绶
<br>
<br>　　裴回汉月满边州，照尽天涯到陇头。影转银河寰海静，
<br>
<br>　　光分玉塞古今愁。笳吹远戍孤烽灭，雁下平沙万里秋。
<br>
<br>　　况是故园摇落夜，那堪少妇独登楼。
<br>
<br>　　卷18_62  「横吹曲辞。关山月」鲍氏君徽
<br>
<br>　　高高秋月明，北照辽阳城。塞迥光初满，风多晕更生。
<br>
<br>　　征人望乡思，战马闻@惊。朔风悲边草，胡沙昏虏营。
<br>
<br>　　霜疑匣中剑，风惫原上旌。早晚谒金阙，不闻刁斗声。
<br>
<br>　　卷18_63  「横吹曲辞。洛阳道」于武陵
<br>
<br>　　浮世若浮云，千回故复新。旋添青草冢，更有白头人。
<br>
<br>　　岁暮客将老，雪晴山欲春。行行车与马，不尽洛阳尘。
<br>
<br>　　卷18_64  「横吹曲辞。洛阳道」郑渥
<br>
<br>　　客亭门外路东西，多少喧腾事不齐。杨柳惹鞭公子醉，
<br>
<br>　　麻掩泪鲁人迷。通宵尘土飞山月，是处经营夹御堤。
<br>
<br>　　顷刻知音几存殁，半回依约认轮蹄。
<br>
<br>　　卷18_65  「横吹曲辞。洛阳陌」李白
<br>
<br>　　白玉谁家郎，回车渡天津。看花东上陌，惊动洛阳人。
<br>
<br>　　卷18_66  「横吹曲辞。长安道」崔颢
<br>
<br>　　长安甲第高入云，谁家居住霍将军。日晚朝回拥宾从，
<br>
<br>　　路傍拜揖何纷纷。莫言炙手手可热，须臾火尽灰亦灭。
<br>
<br>　　莫言贫贱即可欺，人生富贵自有时。一朝天子赐颜色，
<br>
<br>　　世上悠悠应始知。
<br>
<br>　　卷18_67  「横吹曲辞。长安道」孟郊
<br>
<br>　　胡风激秦树，贱子风中泣。家家朱门开，得见不可入。
<br>
<br>　　长安十二衢，投树鸟亦急。高阁何人家，笙簧正喧吸。
<br>
<br>　　卷18_68  「横吹曲辞。长安道」顾况
<br>
<br>　　长安道，人无衣，马无草，何不归来山中老。
<br>
<br>　　卷18_69  「横吹曲辞。长安道」聂夷中
<br>
<br>　　此地无驻马，夜中犹走轮。所以路旁草，少于衣上尘。
<br>
<br>　　卷18_70  「横吹曲辞。长安道」韦应物
<br>
<br>　　汉家宫殿含云烟，两宫十里相连延。晨霞出没弄丹阙，
<br>
<br>　　春雨依微自甘泉。春雨依微春尚早，长安贵游爱芳草。
<br>
<br>　　宝马横来下建章，香车却转避驰道。
<br>
<br>　　贵游谁最贵，卫霍世难比。何能蒙主恩，幸遇边尘起。
<br>
<br>　　归来甲第拱皇居。朱门峨峨临九衢，
<br>
<br>　　中有流苏合欢之宝帐，一百二十凤凰罗列含明珠。
<br>
<br>　　下有锦铺翠被之粲烂，博山吐香五云散。
<br>
<br>　　丽人绮阁情飘u，头上鸳钗双翠翘，低鬟曳袖回春雪，
<br>
<br>　　聚黛一声愁碧霄。山珍海错弃藩篱，烹犊涓崛缯劭。
<br>
<br>　　既请列侯封部曲，还将金印授庐儿。欢荣若此何所苦，
<br>
<br>　　但苦白日西南驰。
<br>
<br>　　卷18_71  「横吹曲辞。长安道」白居易
<br>
<br>　　花枝缺处青楼开，艳歌一曲酒一杯。美人劝我急行乐，
<br>
<br>　　自古朱颜不再来，君不见外州客，长安道，一回来，
<br>
<br>　　一回老。
<br>
<br>　　卷18_72  「横吹曲辞。长安道」薛能
<br>
<br>　　汲汲复营营，东西连两京。关]古若在，山岳累应成。
<br>
<br>　　各自有身事，不相知姓名。交驰喧众类，分散入重城。
<br>
<br>　　此路去无尽，万方人始生。空馀片言苦，来往觅刘桢。
<br>
<br>　　卷18_73  「横吹曲辞。长安道」贯休
<br>
<br>　　憧憧合合，八表一辙。黄尘雾合，车马火热。名汤风雨，
<br>
<br>　　利辗霜雪。千车万驮，半宿关月。上有尧禹，下有夔契。
<br>
<br>　　紫气银轮兮常覆金阙，仙掌捧日兮浊河澄澈。
<br>
<br>　　愚将草木兮有言，与华封人兮不别。
<br>
<br>　　卷18_74  「横吹曲辞。长安道」沈缙
<br>
<br>　　秦地平如掌，层城出云汉。楼阁九衢春，车马千门旦。
<br>
<br>　　绿柳开复合，红尘聚还散。日晚斗鸡回，经过狭斜看。
<br>
<br>　　卷18_75  「横吹曲辞。梅花落」卢照邻
<br>
<br>　　梅岭花初发，天山雪未开。雪处疑花满，花边似雪回。
<br>
<br>　　因风入舞袖，杂粉向妆台。匈奴几万里，春至不知来。
<br>
<br>　　卷18_76  「横吹曲辞。梅花落」沈缙
<br>
<br>　　铁骑几时回，金闺怨早梅。雪中花已落，风暖叶应开。
<br>
<br>　　夕逐新春管，香迎小岁杯。感时何足贵，书里报轮台。
<br>
<br>　　卷18_77  「横吹曲辞。梅花落」刘方平
<br>
<br>　　新岁芳梅树，繁苞四面同。春风吹渐落，一夜几枝空。
<br>
<br>　　小妇今如此，长城恨不穷。莫将辽海雪，来比后庭中。
<br>
<br>　　卷18_78  「横吹曲辞。紫骝马」卢照邻
<br>
<br>　　骝马照金鞍，转战入皋兰。塞门风稍急，长城水正寒。
<br>
<br>　　雪暗鸣珂重，山长喷玉难。不辞横绝漠，流血几时干。
<br>
<br>　　卷18_79  「横吹曲辞。紫骝马」李白
<br>
<br>　　紫骝行且嘶，双翻碧玉蹄。临流不肯渡，似惜锦障泥。
<br>
<br>　　白雪关山远，黄云海树迷。挥鞭万里去，安得念春闺。
<br>
<br>　　卷18_80  「横吹曲辞。紫骝马」李益
<br>
<br>　　争场看斗鸡，白鼻紫m嘶。漳水春归晚，丛台日向低。
<br>
<br>　　歇鞍珠作汗，试剑玉如泥。为谢红梁燕，年年妾独栖。
<br>
<br>　　卷18_81  「横吹曲辞。紫骝马」秦韬玉
<br>
<br>　　渥洼奇骨本难求，况是豪家重紫骝。膘大宜悬银压。
<br>
<br>　　力浑欺却玉衔头。生狞弄影风随起，躞蹀冲尘汗满沟。
<br>
<br>　　若遇丈夫皆调御，任从骑取觅封侯。
<br>
<br>　　卷18_82  「横吹曲辞。骢马（一曰骢马驱）」李群玉
<br>
<br>　　浮云何权奇，绝足势未知。长嘶青海风，躞蹀振云丝。
<br>
<br>　　由来渥洼种，本是苍龙儿。穆满不再活，无人昆阆骑。
<br>
<br>　　君识跃峤怯，宁劳耀金羁。青刍与白水，空笑驽骀肥。
<br>
<br>　　伯乐傥一见，应惊耳长垂。当思八荒外，逐日向瑶池。
<br>
<br>　　卷18_83  「横吹曲辞。骢马曲」纪唐夫
<br>
<br>　　连钱出塞蹋沙蓬，岂比当时御史骢。逐北自谙深碛路，
<br>
<br>　　连嘶谁念静边功。登山每与青云合，弄影应知碧草同。
<br>
<br>　　今日虏平将换妾，不如罗袖舞春风。
<br>
<br>　　卷18_84  「横吹曲辞。雨雪曲」李端
<br>
<br>　　天山一丈雪，杂雨夜霏霏。湿马胡歌乱，经烽汉火微。
<br>
<br>　　丁零苏武别，疏勒范羌归。若著关头过，长榆叶定稀。
<br>
<br>　　卷18_85  「横吹曲辞。雨雪曲」翁绶
<br>
<br>　　边声四合殷河流，雨雪飞来遍陇头。铁岭探人迷鸟道，
<br>
<br>　　阴山飞将湿貂裘。斜飘旌旆过戎帐，半杂风沙入戍楼。
<br>
<br>　　一自塞垣无李蔡，何人为解北门忧。
<br>
<br>　　卷18_86  「横吹曲辞。刘生」卢照邻
<br>
<br>　　刘生气不平，抱剑欲专征。报恩为豪侠，死难在横行。
<br>
<br>　　翠羽装剑鞘，黄金饰马缨。但令一顾重，不吝百身轻。
<br>
<br>　　卷18_87  「横吹曲辞。雍台歌」温庭筠
<br>
<br>　　太子池南楼百尺，八窗新树疏帘隔。黄金铺首画钩陈，
<br>
<br>　　羽葆亭童拂交戟。盘纡阑J临高台，帐殿临流鸾扇开。
<br>
<br>　　早雁声鸣细波起，映花卤簿龙飞回。
<br>
<br>　　卷18_88  「横吹曲辞。捉搦歌」张祜
<br>
<br>　　门上关，墙上棘，窗中女子声唧唧，洛阳大道徒自直。
<br>
<br>　　女子心在婆舍侧，呜呜笼鸟触四隅。
<br>
<br>　　养男男娶妇，养女女嫁夫。阿婆六十翁七十，
<br>
<br>　　不知女子长日泣，从他嫁去无悒悒。
<br>
<br>　　卷18_89  「横吹曲辞。幽州胡马客歌」李白
<br>
<br>　　幽州胡马客，绿眼虎皮冠。笑拂两只箭，万人不可干。
<br>
<br>　　弯弓若转月，白雁落云端。双双掉鞭行，游猎向楼兰。
<br>
<br>　　出门不顾后，报国死何难。天骄五单于，狼戾好凶残。
<br>
<br>　　牛马散北海，割鲜若虎餐。虽居燕支山，不道朔雪寒。
<br>
<br>　　妇女马上笑，颜如W玉盘。翻入射鸟兽，花月醉雕鞍。
<br>
<br>　　旄头四光芒，争战若蜂攒。白刃洒赤血，流沙为之丹。
<br>
<br>　　名将古谁是，疲兵良可叹。何时天狼灭，父子得闲安。
<br>
<br>　　卷18_90  「横吹曲辞。白鼻m」李白
<br>
<br>　　银鞍白鼻m，绿地障泥锦。
<br>
<br>　　细雨春风花落时，挥鞭且就胡姬饮。
<br>
<br>　　卷18_91  「横吹曲辞。白鼻m」张祜
<br>
<br>　　为底胡姬酒，长来白鼻m.摘莲抛水上，郎意在浮花。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
