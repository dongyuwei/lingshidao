<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百八十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷四百八十
<br>
<br>　　卷480_1  「南梁行」李绅
<br>
<br>　　江城郁郁春草长，悠悠汉水浮青光。杂英飞尽空昼景，
<br>
<br>　　绿杨重阴官舍静。此时醉客纵横书，公言可荐承明庐。
<br>
<br>　　青天诏下宠光至，颁籍金闺征石渠。秭归山路烟岚隔，
<br>
<br>　　山木幽深晚花拆。涧底红光夺火燃，摇风扇毒愁行客。
<br>
<br>　　杜鹃啼咽花亦殷，声悲绝艳连空山。斜阳瞥映浅深树，
<br>
<br>　　云雨翻迷崖谷间。山鸡锦质矜毛羽，透竹穿萝命俦侣。
<br>
<br>　　乔木幽G上下同，雄雌不惑飞栖处。望秦峰回过商颜，
<br>
<br>　　浪叠云堆万簇山。行尽杳冥青嶂外，九重钟漏紫霄间。
<br>
<br>　　元和列侍明光殿，谏草初焚市朝变。北阙趋承半隙尘，
<br>
<br>　　南梁笑客皆飞霰。追思感叹却昏迷，霜鬓愁吟到晓鸡。
<br>
<br>　　故箧岁深开断简，秋堂月曙掩遗题。呜呜晓角霞辉粲，
<br>
<br>　　抚剑当应一长叹。刍狗无由学圣贤，空持感激终昏旦。
<br>
<br>　　卷480_2  「趋翰苑遭诬构四十六韵」李绅
<br>
<br>　　九五当乾德，三千应瑞符。纂尧昌圣历，宗禹盛丕图。
<br>
<br>　　画象垂新令，消兵易旧谟。选贤方去智，招谏忽升愚。
<br>
<br>　　大乐调元气，神功运化炉。脱鳞超沆瀣，翻翼集蓬壶。
<br>
<br>　　捧日恩光别，抽毫顾问殊。凤形怜采笔，龙颔借骊珠。
<br>
<br>　　掷地声名寡，摩天羽翮孤。洁身酬雨露，利口扇谗谀。
<br>
<br>　　碧海同宸眷，鸿毛比贱躯。辨疑分黑白，举直古笸健
<br>
<br>　　庭兽方呈角，阶q始效莩。日倾乌掩魄，星落斗摧枢。
<br>
<br>　　坠剑悲乔岳，号弓泣鼎湖。乱群逢害马，择肉纵狂。
<br>
<br>　　胆为隳肝竭，心因沥血枯。满帆摧骇浪，征棹折危途。
<br>
<br>　　燕客书方诈，尧门信未孚。谤兴金就铄，毁极玉生。
<br>
<br>　　砺吻矜先搏，张罗骋疾驱。地嫌稀魍魉，海恨止番禺。
<br>
<br>　　瘴岭冲蛇入，蒸池蹑虺趋。望天收雪涕，看镜揽霜须。
<br>
<br>　　草毒人惊剪，茅荒室未诛。火风晴处扇，山鬼雨中呼。
<br>
<br>　　穷老乡关远，羁愁骨肉无。鹊灵窥牖户，龟瑞出泥途。
<br>
<br>　　烟岛深千瘴，沧波淼四隅。海标传信使，江棹认妻孥。
<br>
<br>　　到接三冬暮，来经六月徂。暗滩朝不怒，惊濑夜无虞。
<br>
<br>　　俯首安羸业，齐眉慰病夫。涸鱼思雨润，僵燕望雷苏。
<br>
<br>　　诏下因颁朔，恩移讵省辜。诳天犹指鹿，依社尚凭狐。
<br>
<br>　　度岭瞻牛斗，浮江淬辘轳。未平人睚眦，谁惧鬼揶揄。
<br>
<br>　　盆浦潮通楚，匡山地接吴。庾楼清桂满，远寺素莲敷。
<br>
<br>　　仿佛皆停马，悲欢尽隙驹。旧交封宿草，衰鬓重生刍。
<br>
<br>　　万戟分梁苑，双旌寄鲁儒。移岁月，冉冉近桑榆。
<br>
<br>　　疲马愁千里，孤鸿念五湖。终当赋归去，那更学杨朱。
<br>
<br>　　卷480_3  「忆春日太液池亭候对（长庆三年）」李绅
<br>
<br>　　宫莺报晓瑞烟开，三岛灵禽拂水回。桥转彩虹当绮殿，
<br>
<br>　　舰浮花o近蓬莱。草承香辇王孙长，桃艳仙颜阿母栽。
<br>
<br>　　簪笔此时方侍从，却思金马笑邹枚。
<br>
<br>　　卷480_4  「忆夜直金銮殿承旨」李绅
<br>
<br>　　月当银汉玉绳低，深听箫韶碧落齐。门压紫垣高绮树，
<br>
<br>　　阁连青琐近丹梯。墨宣外渥催飞诏，草布深恩促换题。
<br>
<br>　　明日独归花路远，可怜人世隔云霓。
<br>
<br>　　卷480_5  「忆春日曲江宴后许至芙蓉园」李绅
<br>
<br>　　春风上苑开桃李，诏许看花入御园。香径草中回玉勒，
<br>
<br>　　凤凰池畔泛金樽。绿丝垂柳遮风暗，红药低丛拂砌繁。
<br>
<br>　　归绕曲江烟景晚，未央明月锁千门。
<br>
<br>　　卷480_6  「新昌宅书堂前有药树一株今已盈拱前长庆中…名之天上树」李绅
<br>
<br>　　白榆星底开红甲，珠树宫中长紫霄。丹彩结心才辨质，
<br>
<br>　　碧枝抽叶乍成条。羽衣道士偷玄圃，金简真人护玉苗。
<br>
<br>　　长带九天馀雨露，近来葱翠欲成乔。
<br>
<br>　　卷480_7  「过荆门」李绅
<br>
<br>　　荆江水阔烟波转，荆门路绕山葱`.帆势侵云灭又明，
<br>
<br>　　山程背日昏还见。青青麦陇啼飞鸦，寂寞野径棠梨花。
<br>
<br>　　行行驱马万里远，渐入烟岚危栈赊。林中有鸟飞出谷，
<br>
<br>　　月上千岩一声哭。肠断思归不可闻，人言恨魄来巴蜀。
<br>
<br>　　我听此鸟祝我魂，魂死莫学声衔冤。纵为羽族莫栖息，
<br>
<br>　　直上青云呼帝阍。此时山月如衔镜，岩树参差互辉映。
<br>
<br>　　皎洁深看入涧泉，分明细见樵人径。阴森鬼庙当邮亭，
<br>
<br>　　鸡豚日宰闻膻腥。愚夫祸福自迷惑，魍魉凭何通百灵。
<br>
<br>　　月低山晓问行客，已酹椒浆拜荒陌。惆怅忠贞徒自持，
<br>
<br>　　谁祭山头望夫石。
<br>
<br>　　卷480_8  「涉沅潇」李绅
<br>
<br>　　屈原死处潇湘阴，沧浪淼淼云沉沉。蛟龙长怒虎长啸，
<br>
<br>　　山木波浪深。烟横日落惊鸿起，山映馀霞杳千里。
<br>
<br>　　鸿叫离离入暮天，霞消漠漠深云水。水灵江暗扬波涛，
<br>
<br>　　鼋鼍动荡风骚骚。行人愁望待明月，星汉沉浮v0鬼号。
<br>
<br>　　屈原尔为怀王没，水府通天化灵物。何不驱雷击电除奸邪，
<br>
<br>　　可怜空作沈泉骨。举杯沥酒招尔魂，月影暄开乾坤。
<br>
<br>　　波白水黑山隐见，汨罗之上遥昏昏。风帆候晓看五两，
<br>
<br>　　戍鼓咚咚远山响。潮满江津猿鸟啼，荆夫楚语飞蛮桨。
<br>
<br>　　潇湘岛浦无人居，风惊水暗惟鲛鱼。行来击棹独长叹，
<br>
<br>　　问尔精魄何所如。
<br>
<br>　　卷480_9  「逾岭峤止荒陬抵高要」李绅
<br>
<br>　　天将南北分寒燠，北被羔裘南卉服。寒气凝为戎虏骄，
<br>
<br>　　炎蒸结作虫虺毒。周王止化惟荆蛮，汉武凿远通孱颜。
<br>
<br>　　南标铜柱限荒徼，五岭从兹穷险艰。衡山截断炎方北，
<br>
<br>　　回雁峰南瘴烟黑。万壑奔伤溢作泷，湍飞浪激如绳直。
<br>
<br>　　千崖傍耸猿啸悲，丹蛇玄虺潜O蛇。泷夫拟楫劈高浪，
<br>
<br>　　瞥忽浮沉如电随。岭头刺竹蒙笼密，火拆红蕉焰烧日。
<br>
<br>　　岭上泉分南北流，行人照水愁肠骨。阴森石路盘萦纡，
<br>
<br>　　雨寒日暖常斯须。瘴云暂卷火山外，苍茫海气穷番禺。
<br>
<br>　　鹧鸪猿鸟声相续，椎髻哓呼同戚促。百处G滩异雨晴，
<br>
<br>　　四时雷电迷昏旭。鱼肠雁足望缄封，地远三江岭万重。
<br>
<br>　　鱼跃岂通清远峡，雁飞难渡漳江东。云蒸地热无霜霰，
<br>
<br>　　桃李冬华匪时变。天际长垂饮涧虹，檐前不去衔泥燕。
<br>
<br>　　幸逢雷雨荡妖昏，提挈悲欢出海门。西日眼明看少长，
<br>
<br>　　北风身醒辨寒温。贾生谪去因前席，痛哭书成竟何益。
<br>
<br>　　物忌忠良表是非，朝驱绛灌为雠敌。明皇圣德异文皇，
<br>
<br>　　不使无辜困鬼方。汉日傅臣终委弃，如今衰叟重辉光。
<br>
<br>　　高明白日恩深海，齿发虽残壮心在。空愧驽骀异一毛，
<br>
<br>　　无令朽骨惭千载。
<br>
<br>　　卷480_10  「移九江（效何水部。余自九江及今周一纪矣）」李绅
<br>
<br>　　秋波入白水，帆去侵空小。五两剧奔星，樯乌疾飞鸟。
<br>
<br>　　盆城依落日，盆浦看云眇。云眇更苍苍，匡山低夕阳。
<br>
<br>　　楚客喜风水，秦人悲异乡。异乡秋思苦，江皋月华吐。
<br>
<br>　　漾漾隐波亭，悠悠通月浦。津桥归候吏，竹巷开门户。
<br>
<br>　　容膝有匡床，及肩才数堵。隙光非白驹，悬磬我无虞。
<br>
<br>　　体瘦寡行立，家肥安啜哺。天书怜谴谪，重作朱N客。
<br>
<br>　　四座眼全青，一麾头半白。今来思往事，往事益凄然。
<br>
<br>　　风月同今昔，悲欢异目前。四时嗟阅水，一纪换流年。
<br>
<br>　　独有西庭鹤，孤鸣白露天。
<br>
<br>　　卷480_11  「泛五湖（效谢惠连）」李绅
<br>
<br>　　范子蜕冠履，扁舟逸霄汉。嗟予抱险艰，怵惕惊弥漫。
<br>
<br>　　穷通泛滥劳，趣适殊昏旦。浴日荡层空，浮天淼无畔。
<br>
<br>　　依滩落叶聚，立浦惊鸿散。浪叠雪峰连，山孤翠崖断。
<br>
<br>　　风帆同巨壑，云矗成高岸。宇宙可东西，星辰沈粲烂。
<br>
<br>　　霞生苟丛叮月吐青荧乱。岂复问津迷，休为吕梁叹。
<br>
<br>　　漂沈自讵保，覆溺心长判。吴越郡异乡，婴童及为玩。
<br>
<br>　　依稀占井邑，嘹唳同鹅鹳。举棹未宵分，维舟方日旰。
<br>
<br>　　徵斯济川力，若鼓凌风翰。易狎当悔游，临深罔知难。
<br>
<br>　　卷480_12  「过钟陵（余长庆三年除江西观察使，奉诏不之任）」李绅
<br>
<br>　　龙沙江尾抱钟陵，水郭村桥晚景澄。江对楚山千里月，
<br>
<br>　　郭连渔浦万家灯。省抛双旆辞荣宠，遽落丹霄起爱憎。
<br>
<br>　　惆怅旧游同草露，却思恩顾一沾膺。
<br>
<br>　　卷480_13  「溯西江」李绅
<br>
<br>　　江风不定半晴阴，愁对花时尽日吟。孤棹自迟从蹭蹬，
<br>
<br>　　乱帆争疾竞浮沉。一身累困怀千载，百口无虞贵万金。
<br>
<br>　　空阔远看波浪息，楚山安稳过云岑。
<br>
<br>　　卷480_14  「早发」李绅
<br>
<br>　　沙洲月落宿禽惊，潮起风微晓雾生。黄鹤浪明知上信，
<br>
<br>　　黑龙山暗避前程。火旗似辨吴门戍，水驿遥迷楚塞城。
<br>
<br>　　萧索更看江叶下，两乡俱是宦游情。
<br>
<br>　　卷480_15  「守滁阳深秋忆登郡城望琅琊」李绅
<br>
<br>　　山城小阁临青嶂，红树莲宫接薜萝。斜日半岩开古殿，
<br>
<br>　　野烟浮水掩轻波。菊迎秋节西风急，雁引砧声北思多。
<br>
<br>　　深夜独吟还不寐，坐看凝露满庭莎。
<br>
<br>　　卷480_16  「滁阳春日怀果园闲宴（园中杂树，多手植也）」李绅
<br>
<br>　　西园到日栽桃李，红白低枝拂酒杯。繁艳只愁风处落，
<br>
<br>　　醉筵多就月中开。劝人莫折怜芳早，把烛频看畏晓催。
<br>
<br>　　闻道数年深草露，几株犹得近池台。
<br>
<br>　　卷480_17  「悲善才」李绅
<br>
<br>　　穆王夜幸蓬池曲，金銮殿开高秉烛。东头弟子曹善才，
<br>
<br>　　琵琶请进新翻曲。翠蛾列坐层城女，笙笛参差齐笑语。
<br>
<br>　　天颜静听朱丝弹，众乐寂然无敢举。衔花金凤当承拨，
<br>
<br>　　转腕拢弦促挥抹，花翻凤啸天上来，裴回满殿飞春雪。
<br>
<br>　　抽弦度曲新声发，金铃玉相切。流莺子母飞上林，
<br>
<br>　　仙鹤雌雄唳明月。此时奉诏侍金銮，别殿承恩许召弹。
<br>
<br>　　三月曲江春草绿，九霄天乐下云端。紫髯供奉前屈膝，
<br>
<br>　　尽弹妙曲当春日。寒泉注射陇水开，胡雁翻飞向天没。
<br>
<br>　　日曛尘暗车马散，为惜新声有馀叹。明年冠剑闭桥山，
<br>
<br>　　万里孤臣投海畔。笼禽铩翮尚还飞，白首生从五岭归。
<br>
<br>　　闻道善才成朽骨，空馀弟子奉音徽。南谯寂寞三春晚，
<br>
<br>　　有客弹弦独凄怨。静听深奏楚月光，忆昔初闻曲江宴。
<br>
<br>　　心悲不觉泪阑干，更为调弦反覆弹。秋吹动摇神女佩，
<br>
<br>　　月珠敲击水晶盘。自怜淮海同泥滓，恨魄凝心未能死。
<br>
<br>　　惆怅追怀万事空，雍门感慨徒为尔。
<br>
<br>　　卷480_18  「闻里谣效古歌」李绅
<br>
<br>　　乡里儿，桑麻郁郁禾黍肥，冬有褴襦夏有。
<br>
<br>　　兄锄弟耨妻在机，夜犬不吠开蓬扉。乡里儿，醉还饱，
<br>
<br>　　浊醪初熟劝翁媪。鸣鸠拂羽知年好，齐和杨花踏春草。
<br>
<br>　　劝年少，乐耕桑。使君为我剪荆棘，使君为我驱豺狼。
<br>
<br>　　林中无虎山有鹿，水底无蛟鱼有鲂。父渔子猎日归暮，
<br>
<br>　　月明处处舂黄粱。乡里儿，东家父老为尔言，
<br>
<br>　　鼓腹那知生育恩？莫令太守驰朱N，悬鼓一鸣卢鹊喧。
<br>
<br>　　恶声主吏噪尔门，唧唧力力烹鸡豚。乡里儿，莫悲咤。
<br>
<br>　　上有明王颁诏下，重选贤良恤孤寡。春日迟迟驱五马，
<br>
<br>　　留犊投钱以为谢。乡里儿，终尔词。我无工巧唯无私，
<br>
<br>　　举手一挥临路岐。
<br>
<br>　　卷480_19  「转寿春守太和庚戌岁二月祗命寿阳时替裴…诗人之末云」李绅
<br>
<br>　　未登崖谷寻丹灶，且历轩窗看壁题。那遇八公生羽翼，
<br>
<br>　　空悲七子委尘泥。旧坛无复翔云鹤，废垒曾经振鼓鼙。
<br>
<br>　　点检遗编尽朝菌，应难求望一刀圭。
<br>
<br>　　卷480_20  「忆寿春废虎坑余以春二月至郡主吏举所职称霍…去郡三载」李绅
<br>
<br>　　匪将履尾求兢惕，那效探雏所患争。当路绝群尝诫暴，
<br>
<br>　　为猫驱亦先迎。每推至化宣余力，岂用潜机害尔生。
<br>
<br>　　休逐豺狼止贪戾，好为仁兽答皇明。
<br>
<br>　　卷480_21  「寿阳罢郡日有诗十首与追怀…物。肥河维舟阻冻祗待敕命」李绅
<br>
<br>　　罢分符竹作闲官，舟冻肥河拟棹难。食Y苦心甘处困，
<br>
<br>　　饮冰持操敢辞寒。夜灯空应渔家火，朝食还依雁宿滩。
<br>
<br>　　西奏血诚遥稽首，乞容归病老江干。
<br>
<br>　　淮阳效理空多病，疏受辞荣岂恋班。陈力不任趋北阙，
<br>
<br>　　有家无处寄东山。疲骖岂念前程税，倦鸟安能待暮还。
<br>
<br>　　珍重八公山下叟，不劳重泪更追攀。
<br>
<br>　　卷480_22  「寿阳罢郡日有诗十首与追怀不殊今编…纪瑞物。别连理树」李绅
<br>
<br>　　垂阴敢慕甘棠叶，附干将呈瑞木符。十步兰茶同秀彩，
<br>
<br>　　万年枝叶表皇图。芟夷不及知无患，雨露曾沾自不枯。
<br>
<br>　　好住孤根托桃李，莫令从此混樵苏。
<br>
<br>　　卷480_23  「寿阳罢郡日有诗十首…不殊今编于后兼纪瑞物。虎不食人」李绅
<br>
<br>　　南山白额同驯扰，亦变仁心去杀机。不竞牛甘令买患，
<br>
<br>　　免遭狐假妄凭威。渡河岂适他邦害，据谷终无暴物非。
<br>
<br>　　尔效驺虞护生草，岂徒柔伏在淮淝。
<br>
<br>　　卷480_24  「寿阳罢郡日…瑞物。发寿阳分司敕到又遇新正感怀书事」李绅
<br>
<br>　　休为建隼临淝守，转作垂丝入洛人。罢阅旧林三载籍，
<br>
<br>　　又开新历四年春。云遮北雁愁行客，柳起东风慰病身。
<br>
<br>　　渐喜雪霜消解尽，得随风水到天津。
<br>
<br>　　卷480_25  「寿阳罢郡日有诗十首与追怀…兼纪瑞物物。初出淝口入淮」李绅
<br>
<br>　　东风百里雪初晴，淝口冰开好濯缨。野老拥途知意重，
<br>
<br>　　病夫抛郡喜身轻。人心莫厌如弦直，淮水长怜似镜清。
<br>
<br>　　回首夕岚山翠远，楚郊烟树隐襄城。
<br>
<br>　　卷480_26  「寿阳罢郡日有诗十首与追怀…兼纪瑞物物。入淮至盱眙」李绅
<br>
<br>　　山凝翠黛孤峰迥，淮起银花五两高。天外绮霞迷海鹤，
<br>
<br>　　日边红树艳仙桃。岸惊目眩同奔马，浦溢心疑睹\鳌。
<br>
<br>　　寄谢云帆疾飞鸟，莫夸回雁卷轻毛。
<br>
<br>　　卷480_27  「寿阳罢郡日有诗十首与追怀…兼纪瑞物物。忆东湖」李绅
<br>
<br>　　菱歌罢唱o舟回，雪鹭银鸥左右来。霞散浦边云锦截，
<br>
<br>　　月升湖面镜波开。鱼惊翠羽金鳞跃，莲脱红衣紫摧。
<br>
<br>　　淮口值春偏怅望，数株临水是寒梅。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
