<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百零二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百零二
<br>
<br>　　卷202_1  「武阳送别」沈宇
<br>
<br>　　菊黄芦白雁初飞，羌笛胡笳泪满衣。
<br>
<br>　　送君肠断秋江水，一去东流何日归。
<br>
<br>　　卷202_2  「捣衣」沈宇
<br>
<br>　　日暮远天青，霜风入后庭。洞房寒未掩，砧杵夜泠泠。
<br>
<br>　　卷202_3  「代闺人」沈宇
<br>
<br>　　杨柳青青鸟乱吟，春风香霭洞房深。
<br>
<br>　　百花帘下朝窥镜，明月窗前夜理琴。
<br>
<br>　　卷202_4  「江南遇雨」张鼎
<br>
<br>　　江天寒意少，冬月雨仍飞。出户愁为听，从风洒客衣。
<br>
<br>　　旅魂惊处断，乡信意中微。几日应晴去，孤舟且欲归。
<br>
<br>　　卷202_5  「邺城引」张鼎
<br>
<br>　　君不见汉家失统三灵变，魏武争雄六龙战。
<br>
<br>　　荡海吞江制中国，回天运斗应南面。隐隐都城紫陌开，
<br>
<br>　　迢迢分野黄星见。流年不驻漳河水，明月俄终邺国宴。
<br>
<br>　　文章犹入管弦新，帷座空销狐兔尘。可惜望陵歌舞处，
<br>
<br>　　松风四面暮愁人。
<br>
<br>　　卷202_6  「僧舍小池」张鼎
<br>
<br>　　引出白云根，潺潺涨藓痕。冷光摇砌锡，疏影露枝猿。
<br>
<br>　　净带凋霜叶，香通洗药源。贝多文字古，宜向此中翻。
<br>
<br>　　卷202_7  「拟古」薛奇童
<br>
<br>　　沙尘朝蔽日，失道还相遇。寒影波上云，秋声月前树。
<br>
<br>　　川气生晓夕，野阴乍烟雾。沉沉池水，人马不敢渡。
<br>
<br>　　吮痈世所薄，挟纩恩难顾。不见古时人，中宵泪横注。
<br>
<br>　　卷202_8  「和李起居秋夜之作」薛奇童
<br>
<br>　　过庭闻礼日，趋侍记言回。独卧玉窗前，卷帘残雨来。
<br>
<br>　　高秋南斗转，凉夜北堂开。水影入朱户，萤光生绿苔。
<br>
<br>　　简成良史笔，年是洛阳才。莫重白云意，时人许上台。
<br>
<br>　　卷202_9  「吴声子夜歌（一作崔国辅诗，题云古意）」薛奇童
<br>
<br>　　净扫黄金阶，飞霜皓如雪。下帘弹箜篌，不忍见秋月。
<br>
<br>　　卷202_10  「塞下曲」薛奇童
<br>
<br>　　骄虏初南下，烟尘暗国中。独召李将军，夜开甘泉宫。
<br>
<br>　　一身许明主，万里总元戎。霜甲卧不暖，夜半闻边风。
<br>
<br>　　胡天早飞雪，荒徼多转蓬。寒云覆水重，秋气连海空。
<br>
<br>　　金鞍谁家子，上马鸣角弓。自是幽并客，非论爱立功。
<br>
<br>　　卷202_11  「云中行」薛奇童
<br>
<br>　　云中小儿吹金管，向晚因风一川满。塞北云高心已悲，
<br>
<br>　　城南木落肠堪断。忆昔魏家都此方，凉风观前朝百王。
<br>
<br>　　千门晓映山川色，双阙遥连日月光。举杯称寿永相保，
<br>
<br>　　日夕歌钟彻清昊。将军汗马百战场，天子射兽五原草。
<br>
<br>　　寂寞金舆去不归，陵上黄尘满路飞。河边不语伤流水，
<br>
<br>　　川上含情叹落晖。此时独立无所见，日暮寒风吹客衣。
<br>
<br>　　卷202_12  「楚宫词二首」薛奇童
<br>
<br>　　禁苑春风起，流莺绕合欢。玉窗通日气，珠箔卷轻寒。
<br>
<br>　　杨叶垂阴砌，梨花入井阑。君王好长袖，新作舞衣宽。
<br>
<br>　　日晚梧桐落，微寒入禁垣。月悬三雀观，霜度万秋门。
<br>
<br>　　艳舞矜新宠，愁容泣旧恩。不堪深殿里，帘外欲黄昏。
<br>
<br>　　卷202_13  「长孙十一东山春夜见赠」杨谏
<br>
<br>　　故人谢城阙，挥手碧云期。溪月照隐处，松风生兴时。
<br>
<br>　　旧林日云暮，芳草岁空滋。甘与子成梦，请君同所思。
<br>
<br>　　卷202_14  「赠知己」杨谏
<br>
<br>　　江南折芳草，江北赠佳期。江阔水复急，过江常苦迟。
<br>
<br>　　O白兰叶青，恐度先香时。美人碧云外，宁见长相思。
<br>
<br>　　卷202_15  「东G待苏户曹不至」张万顷
<br>
<br>　　洛阳城东伊水西，千花万竹使人迷。台上柳枝临岸低，
<br>
<br>　　门前荷叶与桥齐。日暮待君君不见，长风吹雨过青G.
<br>
<br>　　卷202_16  「登天目山下作」张万顷
<br>
<br>　　去岁离秦望，今冬使楚关。泪添天目水，发变海头山。
<br>
<br>　　别母乌南逝，辞兄雁北还。宦游偏不乐，长为忆慈颜。
<br>
<br>　　卷202_17  「送裴少府」张万顷
<br>
<br>　　夕膳望东周，晨装不少留。酒中同乐事，关外越离忧。
<br>
<br>　　座湿秦山雨，庭寒渭水秋。何当鹰隼击，来拂故林游。
<br>
<br>　　卷202_18  「旅次灞亭」沈颂
<br>
<br>　　闲琴开旅思，清夜有愁心。圆月正当户，微风犹在林。
<br>
<br>　　苍茫孤亭上，历乱多秋音。言念待明发，东山幽意深。
<br>
<br>　　卷202_19  「春旦歌」沈颂
<br>
<br>　　常闻嬴女玉箫台，奏曲情深彩凤来。
<br>
<br>　　欲登此地销归恨，却羡双飞去不回。
<br>
<br>　　卷202_20  「早发西山」沈颂
<br>
<br>　　游子空有怀，赏心杳无路。前程数千里，乘夜连轻驭。
<br>
<br>　　缭绕松筱中，苍茫犹未曙。遥闻孤村犬，暗指人家去。
<br>
<br>　　疲马怀涧泉，征衣犯霜露。喧呼G鸟惊，沙上或骞翥。
<br>
<br>　　娟娟东岑月，照耀独归虑。
<br>
<br>　　卷202_21  「送人还吴」沈颂
<br>
<br>　　人心不忘乡，矧余客已久。送君江南去，秋醉洛阳酒。
<br>
<br>　　赠言幽径兰，别思河堤柳。征帆暮风急，望望空延首。
<br>
<br>　　卷202_22  「送金文学还日东」沈颂
<br>
<br>　　君家东海东，君去因秋风。漫漫指乡路，悠悠如梦中。
<br>
<br>　　烟雾积孤岛，波涛连太空。冒险当不惧，皇恩措尔躬。
<br>
<br>　　卷202_23  「卫中作」沈颂
<br>
<br>　　卫风愉艳宜春色，淇水清泠增暮愁。
<br>
<br>　　总使榴花能一醉，终须萱草暂忘忧。
<br>
<br>　　卷202_24  「天长节」梁B
<br>
<br>　　日月生天久，年年庆一回。时平祥不去，寿远节长来。
<br>
<br>　　连吹千家笛，同朝百郡杯。愿持金殿镜，处处照遗才。
<br>
<br>　　卷202_25  「长门怨」梁B
<br>
<br>　　妾命何偏薄，君王去不归。欲令遥见悔，楼上试春衣。
<br>
<br>　　空殿看人入，深宫羡鸟飞。翻悲因买赋，索镜照空辉。
<br>
<br>　　卷202_26  「美人春卧」梁B
<br>
<br>　　妾家巫峡阳，罗幌寝兰堂。晓日临窗久，春风引梦长。
<br>
<br>　　落钗仍挂鬓，微汗欲消黄。纵使朦胧觉，魂犹逐楚王。
<br>
<br>　　卷202_27  「名姝咏」梁B
<br>
<br>　　阿娇年未多，弱体性能和。怕重愁拈镜，怜轻喜曳罗。
<br>
<br>　　临津双洛浦，对月两嫦娥。独有荆王殿，时时暮雨过。
<br>
<br>　　卷202_28  「艳女词」梁B
<br>
<br>　　露井桃花发，双双燕并飞。美人姿态里，春色上罗衣。
<br>
<br>　　自爱频开镜，时羞欲掩扉。不知行路客，遥惹五香归。
<br>
<br>　　卷202_29  「狷氏子」梁B
<br>
<br>　　杏梁初照日，碧玉后堂开。忆事临妆笑，春娇满镜台。
<br>
<br>　　含声歌扇举，顾影舞腰回。别有佳期处，青楼客夜来。
<br>
<br>　　卷202_30  「戏赠歌者」梁B
<br>
<br>　　白皙歌童子，哀音绝又连。楚妃临扇学，卢女隔帘传。
<br>
<br>　　晓燕喧喉里，春莺啭舌边。若逢汉武帝，还是李延年。
<br>
<br>　　卷202_31  「七夕泛舟」梁B
<br>
<br>　　云端有灵匹，掩映拂妆台。夜久应摇，天高响不来。
<br>
<br>　　片欢秋始展，残梦晓翻催。却怨填河鹊，留桥又不回。
<br>
<br>　　卷202_32  「崔驸马宅咏画山水扇」梁B
<br>
<br>　　画扇出秦楼，谁家赠列侯。小含吴剡县，轻带楚扬州。
<br>
<br>　　掩作山云暮，摇成陇树秋。坐来传与客，汉水又回流。
<br>
<br>　　卷202_33  「观王美人海图障子」梁B
<br>
<br>　　宋玉东家女，常怀物外多。自从图渤海，谁为觅湘娥。
<br>
<br>　　白鹭栖脂粉，W鲂跃绮罗。仍怜转娇眼，别恨一横波。
<br>
<br>　　卷202_34  「闻百舌鸟」梁B
<br>
<br>　　百舌闻他郡，间关媚物华。敛形藏一叶，分响出千花。
<br>
<br>　　坐爱时褰幌，行藏或驻车。不须应独感，三载已辞家。
<br>
<br>　　卷202_35  「省试方士进恒春草」梁B
<br>
<br>　　东吴有灵草，生彼剡溪傍。既乱莓苔色，仍连菡萏香。
<br>
<br>　　掇之称远士，持以奉明王。北阙颜弥驻，南山寿更长。
<br>
<br>　　金膏徒骋妙，石髓莫矜良。倘使沾涓滴，还游不死方。
<br>
<br>　　卷202_36  「代征人妻喜夫还」梁B
<br>
<br>　　征夫走马发渔阳，少妇含娇开洞房。千日废台还挂镜，
<br>
<br>　　数年尘面再新妆。春风喜出今朝户，明月虚眠昨夜床。
<br>
<br>　　莫道幽闺书信隔，还衣总是旧时香。
<br>
<br>　　卷202_37  「赠李中华」梁B
<br>
<br>　　莫向嵩山去，神仙多误人。不如朝魏阙，天子重贤臣。
<br>
<br>　　卷202_38  「咏木老人（一作傀儡吟，一作咏窟磊子人）」梁B
<br>
<br>　　刻木牵丝作老翁，鸡皮鹤发与真同。
<br>
<br>　　须臾弄罢寂无事，还似人生一梦中。
<br>
<br>　　卷202_39  「句」梁B
<br>
<br>　　堂高凭上望，宅广乘车行。（《咏郭令公宅》。
<br>
<br>　　见《封氏闻见记》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
