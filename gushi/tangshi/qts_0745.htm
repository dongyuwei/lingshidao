<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百四十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百四十五
<br>
<br>　　卷745_1  「塞下曲」陈陶
<br>
<br>　　边头能走马，猿臂李将军。射虎群胡伏，开弓绝塞闻。
<br>
<br>　　海山谙向背，攻守别风云。只为坑降罪，轻车未转勋。
<br>
<br>　　望湖关下战，杂虏丧全师。鸟啄豺狼将，沙埋日月旗。
<br>
<br>　　牛羊奔赤狄，部落散燕耆。都护凌晨出，铭功瘗死尸。
<br>
<br>　　卷745_2  「胡无人行」陈陶
<br>
<br>　　十万羽林儿，临洮破郅支。杀添胡地骨，降足汉营旗。
<br>
<br>　　塞阔牛羊散，兵休帐幕移。空流陇头水，呜咽向人悲。
<br>
<br>　　卷745_3  「悲哉行」陈陶
<br>
<br>　　中岳仇先生，遗余饵松方。服之一千日，肢体生异香。
<br>
<br>　　步履如风旋，天涯不赍粮。仍云为地仙，不得朝虚皇。
<br>
<br>　　狡兔有三穴，人生又何常。悲哉二廉士，饿死于首阳。
<br>
<br>　　卷745_4  「涂山怀古」陈陶
<br>
<br>　　落拓书剑晚，清秋鹰正笼。涂山间来上，敬爱如登龙。
<br>
<br>　　览古觉神王，然天地空。东南更何有，一醉先王风。
<br>
<br>　　惟昔放勋世，阴晦彻成洪。皇图化鱼鳖，天道漂无踪。
<br>
<br>　　帝乃命舟楫，掇芳儒素中。高陈九州力，百道驱归东。
<br>
<br>　　旧物复光明，洪炉再埏熔。经门不私子，足知天下公。
<br>
<br>　　亮曰那并生，唐虞禅华虫。兹山朝万国，一赋寰海同。
<br>
<br>　　十载有区宇，秋毫皆帝功。垂衣不骄德，子桀如何聋。
<br>
<br>　　握发闻礼贤，葺茅见卑宫。凡夫色难事，神圣安能恭。
<br>
<br>　　道隐三千年，遗芳播笙镛。当时执圭处，佳气仍童童。
<br>
<br>　　海屿俨清庙，天人盛o供。玄恩及花木，丹谶名崆峒。
<br>
<br>　　异代草泽臣，何由树勋庸。尧阶未曾识，谁信平生忠。
<br>
<br>　　恨不当际会，预为执鞭僮。劳歌下山去，怀德心无穷。
<br>
<br>　　卷745_5  「游子吟」陈陶
<br>
<br>　　栖乌喜林曙，惊蓬伤岁阑。关河三尺雪，何处是天山。
<br>
<br>　　朔风无重衣，仆马饥且寒。惨戚别妻子，迟回出门难。
<br>
<br>　　男儿值休明，岂是长泥蟠。何者为木偶，何人侍金銮。
<br>
<br>　　郁郁守贫贱，悠悠亦无端。进不图功名，退不处岩峦。
<br>
<br>　　穷通在何日，光景如跳丸。富贵苦不早，令人摧心肝。
<br>
<br>　　誓期春之阳，一振摩霄翰。
<br>
<br>　　卷745_6  「怀仙吟二首」陈陶
<br>
<br>　　丹陵五牙客，昨日罗浮归。赤斧寻不得，烟霞空满衣。
<br>
<br>　　试于华阳问，果遇三茅知。采药向十洲，同行牧羊儿。
<br>
<br>　　十洲隔八海，浩渺不可期。空留双白鹤，巢在长松枝。
<br>
<br>　　云溪古流水，春晚桃花香。忆与我师别，片帆归沧浪。
<br>
<br>　　沧浪在何许，相思泪如雨。黄鹤不复来，云深离别处。
<br>
<br>　　石渠泉泠泠，三见菖蒲生。日夜劳梦魂，随波注东溟。
<br>
<br>　　空怀别时惠，长读消魔经。
<br>
<br>　　卷745_7  「海昌望月」陈陶
<br>
<br>　　何处无今夕，岂期在海头。贾客不爱月，婵娟闲沧洲。
<br>
<br>　　浩然伤岁华，独望湖边楼。烟岛青历历，蓝田白悠悠。
<br>
<br>　　谁无破镜期，我信虚舟。谁无桂枝念，我方摧c.
<br>
<br>　　始见弯环春，又逢团圆秋。莫厌绫扇夕，百年多银钩。
<br>
<br>　　金盘谁雕镌，玉窟难冥搜。重轮运时节，三五不自由。
<br>
<br>　　疑抛云上锅，欲搂天边球。孀居应寒冷，捣药青冥愁。
<br>
<br>　　兔子树下蹲，虾蟆池中游。如何名金波，不共水东流。
<br>
<br>　　天花辟膻腥，野云无边陬。蚌蛤乘大运，含珠相对酬。
<br>
<br>　　夜鹊思南乡，露华清东瓯。百宝安可觑，老龙锁深湫。
<br>
<br>　　究究如情人，盗者即仇雠。海涯上皎洁，九门更清幽。
<br>
<br>　　亭亭劝金尊，夜久喘吴牛。夷俗皆轻掷，北山思今游。
<br>
<br>　　雁声故乡来，客泪堕南洲。平生烟霞志，读书觅封侯。
<br>
<br>　　四海尚白身，岂无故乡羞。翱埠巫闾荆壮如水中虬。
<br>
<br>　　猎猎谷底兰，摇摇波上鸥。中途丧资斧，两地生繁忧。
<br>
<br>　　一杯太阴君，鹪鹩岂无求。明日将片叶，三山东南浮。
<br>
<br>　　卷745_8  「蒲门戍观海作」陈陶
<br>
<br>　　廓落溟涨晓，蒲门郁苍苍。登楼礼东君，旭日生扶桑。
<br>
<br>　　毫厘见蓬瀛，含吐金银光。草木露未，蜃楼气若藏。
<br>
<br>　　欲游蟠桃国，虑涉魑魅乡。徐市惑秦朝，何人在岩廊。
<br>
<br>　　惜哉千童子，葬骨于眇茫。恭闻槎客言，东池接天潢。
<br>
<br>　　即此聘牛女，曰祈长寿方。灵津水清浅，余亦慕修航。
<br>
<br>　　卷745_9  「番禺道中作」陈陶
<br>
<br>　　博罗程远近，海塞愁先入。瘴雨出虹X，蛮江渡山急。
<br>
<br>　　常闻岛夷俗，犀象满城邑。雁至草犹春，潮回樯半湿。
<br>
<br>　　丹丘凤凰隐，水庙蛟龙集。何处树能言，几乡珠是泣。
<br>
<br>　　千年赵佗国，霸气委原隰。龌龊笑终军，长缨祸先及。
<br>
<br>　　卷745_10  「赠江西周大夫（一作赠周太史）」陈陶
<br>
<br>　　否极生大贤，九元降灵气。独立正始风，蔚然中兴瑞。
<br>
<br>　　渊伦照三古，磊落涵泾渭。真貌月悬秋，雄词雷出地。
<br>
<br>　　具瞻先皇宠，欲践东华贵。咫尺时不来，千秋鼎湖泪。
<br>
<br>　　因分三辅职，进领南平位。报政黄霸惭，提兵吕蒙醉。
<br>
<br>　　岁星临斗牛，水国嘉祥至。不独苍生苏，仍兼六驺喜。
<br>
<br>　　恭闻庙堂略，欲断匈奴臂。i释自宸衷，平戍在连帅。
<br>
<br>　　时康簪笏冗，世梗忠良议。丘壑非无人，松香有私志。
<br>
<br>　　三朝倚天剑，十万浮云骑。可使河曲清，群公信儿戏。
<br>
<br>　　沧溟用谦德，百谷走童稚。御众付深人，参筹须伟器。
<br>
<br>　　他年蓬荜贱，愿附g鸾翅。
<br>
<br>　　卷745_11  「旅次铜山途中先寄温州韩使君」陈陶
<br>
<br>　　乱山沧海曲，中有横阳道。束马过铜梁，苕华坐堪老。
<br>
<br>　　鸠鸣高崖裂，熊斗深树倒。绝壑无坤维，重林失苍昊。
<br>
<br>　　跻攀寡俦侣，扶接念舆皂。俯仰栗嵌空，无因掇灵草。
<br>
<br>　　梯穷闻戍鼓，魂续赖丘祷。敞豁天地归，萦纡村落好。
<br>
<br>　　悠悠思蒋径，扰扰愧商皓。驰想永嘉侯，应伤此怀抱。
<br>
<br>　　卷745_12  「种兰」陈陶
<br>
<br>　　种兰幽谷底，四远闻馨香。春风长养深，枝叶趁人长。
<br>
<br>　　智水润其根，仁锄护其芳。蒿藜不生地，恶鸟弓已藏。
<br>
<br>　　椒桂夹四隅，茅茨居中央。左邻桃花坞，右接莲子塘。
<br>
<br>　　一月薰手足，两月薰衣裳。三月薰肌骨，四月薰心肠。
<br>
<br>　　幽人饥如何，采兰充f粮。幽人渴如何，酝兰为酒浆。
<br>
<br>　　地无青苗租，白日如散王。不尝仙人药，端坐红霞房。
<br>
<br>　　日夕望美人，佩花正煌煌。美人久不来，佩花徒生光。
<br>
<br>　　刈获及葳蕤，无令见雪霜。清芬信神鬼，一叶岂可忘。
<br>
<br>　　举头愧青天，鼓腹咏时康。下有贤公卿，上有圣明王。
<br>
<br>　　无阶答风雨，愿献兰一筐。
<br>
<br>　　卷745_13  「草木言」陈陶
<br>
<br>　　何生我苍苍，何育我黄黄。草木无知识，幸君同三光。
<br>
<br>　　始自受姓名，葳蕤立衣裳。山河既分丽，齐首乳青阳。
<br>
<br>　　甘辛各有荣，好丑不相防。常忧刀斧劫，窃慕仁寿乡。
<br>
<br>　　愿天雨无暴，愿地风无狂。雨足因衰惫，风多因夭伤。
<br>
<br>　　在山不为桂，徒辱君高冈。在水不为莲，徒占君深塘。
<br>
<br>　　勿轻培v阜，或有奇栋梁。勿轻蒙胧泽，或有奇馨香。
<br>
<br>　　涓毫可粗差，朝菌寿为长。拥肿若无取，大椿命为伤。
<br>
<br>　　婆娑不材生，苒苒向秋荒。幸遭薰风日，有得皆簸扬。
<br>
<br>　　所愧雨露恩，愿效幽微芳。希君频采择，勿使枯雪霜。
<br>
<br>　　卷745_14  「题僧院紫竹」陈陶
<br>
<br>　　喜游蛟井寺，复见炎州竹。杳霭万丈间，啸风清独速。
<br>
<br>　　江南正霜霰，吐秀弄颛顼。似瑞惊坚贞，如魔试金粟。
<br>
<br>　　笋非孝子泣，文异湘灵哭。金碧谁与邻，萧森自成族。
<br>
<br>　　新闻赤帝种，子落毛人谷。远祖赐鹪鹏，遗芳遍南陆。
<br>
<br>　　对烟苏麻丑，夹涧oY伏。美誉动丹青，瑰姿艳秦蜀。
<br>
<br>　　因缘鹿苑识，想像蛇丘薄＜敢侗鸹泼，何年依白足。
<br>
<br>　　龙树蛰一花，砌瑶扫云屋。色静曼仙花，名高给孤独。
<br>
<br>　　青葱太子树，洒落观音目。法雨每沾濡，玉毫时照烛。
<br>
<br>　　离居鸾节变，住冷金颜缩。岂念葛陂荣，幸无祖父辱。
<br>
<br>　　光摇水精串，影送莲花轴。江鹜日相寻，野鹗时寄宿。
<br>
<br>　　幽香入茶灶，静翠直棋局。肯羡垣上蒿，自多篱下菊。
<br>
<br>　　从来道生一，况伴龟藏六。栖托讵星回，檀栾已云矗。
<br>
<br>　　霞杯传缥叶，羽管吹紫玉。久绝钓竿歌，聊裁竹枝曲。
<br>
<br>　　愧生黄金地，千秋为师绿。
<br>
<br>　　卷745_15  「早发始兴」陈陶
<br>
<br>　　云里山已曙，舟中火初k.绿浦待行桡，玄猿催落月。
<br>
<br>　　沿流信多美，况复秋风发。挂席借前期，晨鸡莫嘲哳。
<br>
<br>　　卷745_16  「寄元孚道人」陈陶
<br>
<br>　　梵宇章句客，佩兰三十年。长乘碧云马，时策翰林鞭。
<br>
<br>　　曩事五岳游，金衣曳祥烟。高攀桐君手，左倚N|肩。
<br>
<br>　　哭玉秋雨中，摘星春风前。横c截洪偃，凭几见广宣。
<br>
<br>　　尔来寤华胥，石壁孤云眠。龙降始得偈，龟老方巢莲。
<br>
<br>　　内殿无文僧，驺虞谁能牵。因之问楚水，吊屈几潺。
<br>
<br>　　卷745_17  「和西江李助副使早登开元寺阁」陈陶
<br>
<br>　　虚豁登宝阁，三休极层构。独立天地间，烟云满襟袖。
<br>
<br>　　鳌荒初落日，剑野呈绮绣。秋槛祝融微，阴轩九江凑。
<br>
<br>　　拂檐皇姑舍，错落白榆秀。倚砌天竺祠，蛟龙蟠古L.
<br>
<br>　　然观六合，一指齐宇宙。书剑忽若□，青云日方昼。
<br>
<br>　　南朝空苍莽，楚泽稀耕耨。万事溺颓波，一航安可臁
<br>
<br>　　徒云寄麟泣，六五终难就。资斧念馀生，湖光隐圭窦。
<br>
<br>　　早闻群黄鹤，飘举此江岫。陵谷空霭然，人樵已雏d.
<br>
<br>　　燕宫豸冠客，凭览发清奏。珠玉难嗣音，辕愧孤陋。
<br>
<br>　　卷745_18  「将归钟陵留赠南海李尚书」陈陶
<br>
<br>　　楚国有田舍，炎州长梦归。怀恩似秋燕，屡绕玉堂飞。
<br>
<br>　　越酒岂不甘，海鱼宁无肥。山裘醉歌舞，事与初心违。
<br>
<br>　　晔晔文昌公，英灵世间稀。长江浩无际，龙蜃皆归依。
<br>
<br>　　贱子感一言，草茅发光辉。从来鸡凫质，得假凤凰威。
<br>
<br>　　常欲讨玄珠，青云报巍巍。龙门竟多故，双泪别纭
<br>
<br>　　卷745_19  「宿岛径夷山舍」陈陶
<br>
<br>　　百里遵岛径，蓬征信回。暝依渔樵宿，似过黄金台。
<br>
<br>　　缺啮心未理，寥寥夜猿哀。山深石床冷，海近腥气来。
<br>
<br>　　主人意不浅，屡献流霞杯。对月抚长剑，愁襟纷莫开。
<br>
<br>　　九衢平如水，胡为涉崔嵬。一饭未遑饱，鹏图信悠哉。
<br>
<br>　　山涛谑细君，吾岂厌蓬莱。明发又驱马，客思一裴回。
<br>
<br>　　卷745_20  「避世翁」陈陶
<br>
<br>　　海上一蓑笠，终年垂钓丝。沧洲有深意，冠盖何由知。
<br>
<br>　　直钩不营鱼，蜗室无妻儿。渴饮寒泉水，饥餐紫X芝。
<br>
<br>　　鹤发披两肩，高怀如澄陂。尝闻仙老言，云是古鸱夷。
<br>
<br>　　石窦s雷雨，金潭养蛟螭。乘槎上玉津，骑鹿游峨嵋。
<br>
<br>　　以人为语默，与世为雄雌。兹焉乃溪，豹变应须时。
<br>
<br>　　自古隐沦客，无非王者师。
<br>
<br>　　卷745_21  「冬夜吟」陈陶
<br>
<br>　　黑夜天寒愁散玉，东皇海上张仙烛。侯家歌舞按梨园，
<br>
<br>　　石氏宾寮醉金谷。鲁家b暗披水，雪花灯下甘垂翅。
<br>
<br>　　散帙高编折桂枝，披纱密L青云地。霜白溪松转斜盖，
<br>
<br>　　铜龙唤曙咽声细。八埏蝼蚁厌寒栖，早晚青旗引春帝。
<br>
<br>　　展转城乌啼紫天，淝骑衙楼前。
<br>
<br>　　卷745_22  「西川座上听金五云唱歌」陈陶
<br>
<br>　　蜀王殿上华筵开，五云歌从天上来。满堂罗绮悄无语，
<br>
<br>　　喉音止驻云裴回。管弦金石还依转，不随歌出灵和殿。
<br>
<br>　　白云飘u席上闻，贯珠历历声中见。旧样钗篦浅淡衣，
<br>
<br>　　元和梳洗青黛眉。低丛小鬓腻pED，碧牙镂掌山参差。
<br>
<br>　　曲终暂起更衣过，还向南行座头坐。低眉欲语谢贵侯，
<br>
<br>　　檀脸双双泪穿破。自言本是宫中嫔，武皇改号承恩新。
<br>
<br>　　中丞御史不足比，水殿一声愁杀人。武皇铸鼎登真，
<br>
<br>　　嫔御蒙恩免幽辱。茂陵弓剑不得亲，嫁与卑官到西蜀。
<br>
<br>　　卑官到官年未周，堂衡禄罢东西游。蜀江水急驻不得，
<br>
<br>　　复此萍蓬二十秋。今朝得侍王侯宴，不觉途中妾身贱。
<br>
<br>　　愿持卮酒更唱歌，歌是伊州第三遍。唱著右丞征戍词，
<br>
<br>　　更闻闺月添相思。如今声韵尚如在，何况宫中年少时。
<br>
<br>　　五云处处可怜许，明朝道向褒中去。须臾宴罢各东西，
<br>
<br>　　雨散云飞莫知处。
<br>
<br>　　卷745_23  「飞龙引」陈陶
<br>
<br>　　有熊之君好神仙，餐霞炼石三千年。一旦黄龙下九天，
<br>
<br>　　骑龙ㄉ紫烟。万姓攀髯髯堕地，啼呼弓剑飘寒水。
<br>
<br>　　紫鸾八九堕玉笙，金镜空留照魑魅。羽幢银汉秋，
<br>
<br>　　六宫望断芙蓉愁。应龙下挥中园笑，泓泓水绕青苔洲。
<br>
<br>　　瑞风飒e天光浅，瑶阙峨峨横露苑。沆瀣楼头紫凤歌，
<br>
<br>　　三株树下青牛饭。鸿胧九阙相玉皇，钧天乐引金华郎。
<br>
<br>　　散花童子鹤衣短，投壶姹女蛾眉长。彤庭侍宴瑶池席，
<br>
<br>　　老兔春高桂宫白。蓬莱下国赐分，阿母金桃容小摘。
<br>
<br>　　仙流万缄虫篆春，三十六洞交风云。千年小兆一蝉蜕，
<br>
<br>　　丹台职亚扶桑君。金乌试浴青门水，下界蜉蝣几回死。
<br>
<br>　　卷745_24  「谪仙词」陈陶
<br>
<br>　　牧龙丈人病高秋，群童击节星汉愁。瑶台凤辇不胜恨，
<br>
<br>　　太古一声龙白头。玉气兰光久摧折，上清鸡犬音书绝。
<br>
<br>　　U旌失手远于天，三岛空云对秋月。人间磊磊浮沤客，
<br>
<br>　　N|蜻蜓飞自隔。不应冠盖逐黄埃，长梦真君旧恩泽。
<br>
<br>　　卷745_25  「步虚引（一作仙人词）」陈陶
<br>
<br>　　小隐山人十洲客，莓苔为衣双耳白。青编为我忽降书，
<br>
<br>　　暮雨虹U一千尺。赤城门闭六丁直，晓日已烧东海色。
<br>
<br>　　朝天半夜闻玉鸡，星斗离离碍龙翼。
<br>
<br>　　卷745_26  「独摇手」陈陶
<br>
<br>　　汉宫新燕矜蛾眉，春台艳妆莲一枝。迎春侍宴瑶华池，
<br>
<br>　　游龙七盘娇欲飞。冶袖莺鸾拂朝曦，摩烟袅雪金碧遗。
<br>
<br>　　愁鸿连Q蚕曳丝，飒e明珠掌中移。仙人龙凤云雨吹，
<br>
<br>　　朝哀暮愁引哑咿。鸳鸯翡翠承宴私，南山一笑君无辞。
<br>
<br>　　仙蛾泣月清露垂，六宫烧烛愁风欷。
<br>
<br>　　卷745_27  「空城雀」陈陶
<br>
<br>　　古城骰ǜ菜，昔日住人今住鬼。野雀荒台遗子孙，
<br>
<br>　　千年饮啄枯桑根。不随海燕柏梁去，应无玉环衔报恩。
<br>
<br>　　近村红栗香压枝，嗷嗷黄口诉朝饥。生来未见凤凰语，
<br>
<br>　　欲飞常怕蜘蛛丝。断肠四隅天四绝，清泉绿蒿无恐疑。
<br>
<br>　　卷745_28  「鸡鸣曲」陈陶
<br>
<br>　　鸡声春晓上林中，一声惊落虾蟆宫。二声唤破枕边梦，
<br>
<br>　　三声行人烟海红。平旦慵将百雏语，蓬松锦绣当阳处。
<br>
<br>　　愧君饮食长相呼，为君昼鸣下高树。
<br>
<br>　　卷745_29  「小笛弄」陈陶
<br>
<br>　　一尺玲珑握中翠，仙娥月浦呼龙子。五夜流珠粲梦卿，
<br>
<br>　　九青鸾倚洪崖醉。丹穴饥儿笑风雨，娲皇碧玉星星语。
<br>
<br>　　蛇蝎愁闻骨髓寒，江山恨老眠秋雾。绮席鸳鸯冷朱翠，
<br>
<br>　　星流露泫谁驱使。江南一曲罢伶伦，芙蓉水殿春风起。
<br>
<br>　　卷745_30  「将进酒」陈陶
<br>
<br>　　金尊莫倚青春健，龌龊浮生如走电。琴瑟盘倾从世珠，
<br>
<br>　　黄泥局泻流年箭。麻姑爪秃瞳子昏，东皇肉角生鱼鳞。
<br>
<br>　　灵鳌柱骨半枯朽，骊龙德悔愁耕人。周孔蓍龟久沦没，
<br>
<br>　　黄蒿谁认贤愚骨。兔苑词才去不还，兰亭水石空明月。
<br>
<br>　　娥弄箫香雨收，江滨迸瑟鱼龙愁。灵芝九折楚莲醉，
<br>
<br>　　Q风一叹梁庭秋。X亚蛮觥奉君寿，玉山三献春红透。
<br>
<br>　　银鸭金鹅言待谁，隋家岳渎皇家有。珊瑚座上凌香云，
<br>
<br>　　凤qV龙炙猩猩唇。芝兰此日不倾倒，南山白石皆贤人。
<br>
<br>　　文康调笑麒麟起，一曲飞龙寿天地。
<br>
<br>　　卷745_31  「钱塘对酒曲」陈陶
<br>
<br>　　风天雁悲西陵愁，使君红旗弄涛头。东海神鱼骑未得，
<br>
<br>　　江天大笑闲悠悠。嵯峨吴山莫夸碧，河阳经年一宵白。
<br>
<br>　　南州彩凤为君生，古狱愁蛇待恩泽。三清羽童来何迟，
<br>
<br>　　十二玉楼胡蝶飞。炎荒翡翠九门去，辽东白鹤无归期。
<br>
<br>　　鸱夷公子休悲悄，六鳌如镜天始老。尊前事去月团圆，
<br>
<br>　　琥珀无情忆苏小。
<br>
<br>　　卷745_32  「巫山高」陈陶
<br>
<br>　　玉峰青云十二枝，金母和云赐瑶姬。花宫磊`楚宫外，
<br>
<br>　　列仙八面星斗垂。秀色无双怨三峡，春风几梦襄王猎。
<br>
<br>　　青鸾不在懒吹箫，斑竹题诗寄江妾。飘u丝散巴子天，
<br>
<br>　　苔裳玉辔红霞幡。归时白帝掩青琐，琼枝草草遗湘烟。
<br>
<br>　　卷745_33  「赠别离」陈陶
<br>
<br>　　碧玉飞天星坠地，玉剑分风交合水。杨柳听歌莫向隅，
<br>
<br>　　鸡鸣一石留髡醉。蹄轮送客沟水东，月娥挥手崦嵫峰。
<br>
<br>　　蛮天列嶂俨相待，风官扫道迎游龙。天姥剪霞铺晓空，
<br>
<br>　　rr大帝开明宫。文鲸掉尾四海通，分明瀑布收灵桐。
<br>
<br>　　山妖水魅骑旋风，魇梦啮魂黄瘴中。借君朗鉴入崆峒，
<br>
<br>　　灵光草照闲花红。
<br>
<br>　　卷745_34  「关山月」陈陶
<br>
<br>　　昔年嫖姚护羌月，今照嫖姚双鬓雪。青冢曾无尺寸归，
<br>
<br>　　锦书多寄穷荒骨。百战金疮体沙碛，乡心一片悬秋碧。
<br>
<br>　　汉城应期破镜时，胡尘万里婵娟隔。度碛冲云朔风起，
<br>
<br>　　边笳欲晚生青珥。陇上横吹霜色刀，何年断得匈奴臂。
<br>
<br>　　卷745_35  「殿前生桂树」陈陶
<br>
<br>　　仙娥玉宫秋夜明，桂枝拂槛参差琼。香风下天漏丁丁，
<br>
<br>　　牛渚翠梁横浅清，羽帐不眠恨吹笙。栖乌暗惊仙子落，
<br>
<br>　　步月鬃云堕金雀。蕙楼凉簟翠波空，银缕香寒凤凰薄。
<br>
<br>　　东海即为郎斟酌，绮疏长悬七星杓。
<br>
<br>　　卷745_36  「古镜篇」陈陶
<br>
<br>　　紫皇玉镜蟾蜍字，堕地千年光不死。发匣身沈古井寒，
<br>
<br>　　悬台日照愁成水。海户山窗几梳绾，菱花开落何人见。
<br>
<br>　　野老曾耕太白星，神狐夜哭秋天片。下国青铜旋磨灭，
<br>
<br>　　回鸾万影成枯骨。会待搏风雨寥，长恐莓苔蚀明月。
<br>
<br>　　卷745_37  「自归山」陈陶
<br>
<br>　　海岳南归远，天门北望深。暂为青琐客，难换白云心。
<br>
<br>　　富贵老闲事，猿猱思旧林。清平无乐志，尊酒有瑶琴。
<br>
<br>　　卷745_38  「渡浙江」陈陶
<br>
<br>　　适越一轻艘，凌兢截鹭涛。曙光金海近，晴雪玉峰高。
<br>
<br>　　静寇思投笔，伤时欲钓鳌。壮心殊未展，登涉漫劳劳。
<br>
<br>　　卷745_39  「清源途中旅思」陈陶
<br>
<br>　　古木闽州道，驱羸落照间。投村碍野水，问店隔荒山。
<br>
<br>　　身事几时了，蓬飘何日闲。看花滞南国，乡月十湾环。
<br>
<br>　　卷745_40  「南海送韦七使君赴象州任」陈陶
<br>
<br>　　一鹗韦公子，新恩颁郡符。岛夷通荔浦，龙节过苍梧。
<br>
<br>　　地理金城近，天涯玉树孤。圣朝朱绂贵，从此展雄图。
<br>
<br>　　卷745_41  「送沈次鲁南游（一作卢堠石送沈次鲁）」陈陶
<br>
<br>　　高台赠君别，满握轩辕风。落日一挥手，金鹅云雨空。
<br>
<br>　　鳌洲石梁外，剑浦罗浮东。兹兴不可接，烟际鸿。
<br>
<br>　　卷745_42  「南海石门戍怀古」陈陶
<br>
<br>　　汉家征百越，落地丧貔貅。大野朱旗没，长江赤血流。
<br>
<br>　　鬼神寻覆族，宫庙变荒丘。唯有朝台月，千年照戍楼。
<br>
<br>　　卷745_43  「赋得池塘生春草」陈陶
<br>
<br>　　谢公遗咏处，池水夹通津。古往人何在，年来草自春。
<br>
<br>　　色宜波际绿，香异雨中新。今日青青意，空悲行路人。
<br>
<br>　　卷745_44  「题居上人法华新院」陈陶
<br>
<br>　　浮名深般若，方寺设莲华。钟呗成僧国，湖山称法家。
<br>
<br>　　一尘多宝塔，千佛大牛车。能诱泥犁客，超然识聚沙。
<br>
<br>　　卷745_45  「送秦炼师」陈陶
<br>
<br>　　紫府静沈沈，松轩思别吟。水流宁有意，云泛本无心。
<br>
<br>　　锦洞桃花远，青山竹叶深。不因时卖药，何路更相寻。
<br>
<br>　　卷745_46  「哭宝月三藏大禅师」陈陶
<br>
<br>　　五峰习圣罢，乾竺化身归。帝子传真印，门人哭宝衣。
<br>
<br>　　一囊穷海没，三藏故园稀。无复天花落，悲风满铁围。
<br>
<br>　　卷745_47  「湓城赠别」陈陶
<br>
<br>　　楚岸青枫树，长随送远心。九江春水阔，三峡暮云深。
<br>
<br>　　气调桓伊笛，才华蔡琰琴。迢迢嫁湘汉，谁不重黄金。
<br>
<br>　　卷745_48  「赠别」陈陶
<br>
<br>　　海国一尺绮，冰壶万缕丝。以君西攀桂，赠此金莲枝。
<br>
<br>　　高鸟思茂林，穷鱼乐闯亍Ｆ缴握中宝，无使岁寒移。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
