<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二十二
<br>
<br>　　卷22_1  「舞曲歌辞。吴俞儿舞歌。剑俞」陆龟蒙
<br>
<br>　　枝月喉，棹霜脊，北斗离离在寒碧。龙魂清，虎尾白，
<br>
<br>　　秋照海心同一色。纛影吒沙干影侧。神豪发直，
<br>
<br>　　四睨之人股佶栗，欲定不定定不得。舂牍残，儿且止，
<br>
<br>　　狄胡有胆大如山，怖亦死。
<br>
<br>　　卷22_2  「舞曲歌辞。吴俞儿舞歌。矛俞」陆龟蒙
<br>
<br>　　手盘风，头背分，电光战扇，欲刺敲心留半线。
<br>
<br>　　缠肩绕，dl合眩旋，卓植赴列，夺避中节。
<br>
<br>　　前冲函礼穴，上指孛彗灭，与君一用来有截。
<br>
<br>　　卷22_3  「舞曲歌辞。吴俞儿舞歌。弩俞」陆龟蒙
<br>
<br>　　牛来开弦，人为置镞。捩机关，迸山谷。鹿骇涩，
<br>
<br>　　隼击迟。析毫中睫，洞腋分龟。达坚垒，残雄师，
<br>
<br>　　可以冠猛乐壮曲。抑扬蹈厉，有裂犀兕之气者非公与。
<br>
<br>　　卷22_4  「舞曲歌辞。东海有勇妇」李白
<br>
<br>　　梁山感杞妻，恸器为之倾。金石忽暂开，都由激深情。
<br>
<br>　　东海有勇妇，何惭苏子卿。学剑越处子，超腾若流星。
<br>
<br>　　捐躯报夫仇，万死不顾生。白刃耀素雪，苍天感精诚。
<br>
<br>　　十步两j跃，三呼一交兵。斩首掉国门，蹴踏五藏行。
<br>
<br>　　割此伉俪愤，粲然大义明。北海李使君，飞章奏天庭。
<br>
<br>　　舍罪警风俗，流芳播沧瀛。志在列女籍，行帛已光荣。
<br>
<br>　　淳于免诏狱，汉主为缇萦。津妾一棹歌，脱父于严刑。
<br>
<br>　　十子若不肖，不如一女英。豫让斩空衣，有心竟无成。
<br>
<br>　　要离杀庆忌，壮夫素所轻。妻子亦何辜，焚之买虚名。
<br>
<br>　　岂如东海妇，事立独扬名。
<br>
<br>　　卷22_5  「舞曲歌辞。章和二年中（鼙舞曲）」李贺
<br>
<br>　　云萧索，风拂拂，麦芒如_黍和粟。关中父老百领襦，
<br>
<br>　　关东吏人乏诟租。健犊春耕土膏黑，菖蒲丛丛沿水脉。
<br>
<br>　　殷勤为我下田I，百钱携赏丝桐客。游春漫光坞花白，
<br>
<br>　　野林散香神降席。拜神得寿献天子，七星贯断娥死。
<br>
<br>　　卷22_6  「舞曲歌辞。公莫舞歌」李贺
<br>
<br>　　方花古础排九楹，刺豹淋血盛银罂。华筵鼓吹无桐竹，
<br>
<br>　　长刀直立割鸣筝。横楣粗锦生红纬，日炙锦嫣王未醉。
<br>
<br>　　腰下三看宝i光，项庄掉拦前起。材官小臣公莫舞，
<br>
<br>　　座上真人赤龙子。芒砀云瑞抱天回，咸阳王气清如水。
<br>
<br>　　铁枢铁楗重束关，大旗五丈撞双环。汉王今日须秦印，
<br>
<br>　　绝膑刳肠臣不论。
<br>
<br>　　卷22_7  「舞曲歌辞。拂舞辞」李贺
<br>
<br>　　吴娥声绝天，空云闲裴回。门外满车马，亦须生绿苔。
<br>
<br>　　尊有乌程酒，劝君千万寿。全胜汉武锦楼上，
<br>
<br>　　晓望晴寒饮花露。东方日不破，天光无老时。
<br>
<br>　　丹成作蛇乘白雾，千年重化玉井龟。从蛇作龟二千载。
<br>
<br>　　吴堤绿草年年在。背有八卦称神仙，邪鳞顽甲滑腥涎。
<br>
<br>　　卷22_8  「舞曲歌辞。白鸠辞」李白
<br>
<br>　　铿鸣钟，考朗鼓。歌白鸠，引拂舞。白鸠之白谁与邻，
<br>
<br>　　霜衣雪襟诚可珍。含哺七子能平均。食不咽，性安驯。
<br>
<br>　　首农政，鸣阳春。天子刻玉杖，镂形赐耆人。
<br>
<br>　　白鹭亦白非纯真，外洁其色心匪仁。阙五德，无司晨，
<br>
<br>　　胡为啄我葭下之紫鳞。鹰r雕鹗，贪而好杀。
<br>
<br>　　凤凰虽大圣，不愿以为臣。
<br>
<br>　　卷22_9  「舞曲歌辞。独漉篇」李白
<br>
<br>　　独漉水中泥，水浊不见月。不见月尚可，水深行人没。
<br>
<br>　　越鸟从南来，胡鹰亦北度。我欲弯弓向天射，
<br>
<br>　　惜其中道失归路。落叶别树，飘零随风。客无所托，
<br>
<br>　　悲与此同。罗帷舒卷，似有人开。明月直入，无心可猜。
<br>
<br>　　雄剑挂壁，时时龙鸣。不断犀象，绣涩苔生。国耻未雪，
<br>
<br>　　何由成名。神鹰梦泽，不顾鸱鸢。为君一击，抟鹏九天。
<br>
<br>　　卷22_10  「舞曲歌辞。独漉歌」王建
<br>
<br>　　独独漉漉，鼠食猫肉。
<br>
<br>　　乌日中，鹤露宿，黄河水直人心曲。
<br>
<br>　　卷22_11  「舞曲歌辞。白辞二首」崔国辅
<br>
<br>　　洛阳梨花落如霰，河阳桃叶生复齐。
<br>
<br>　　坐恐玉楼春欲尽，红绵粉絮`妆啼。
<br>
<br>　　董贤女弟在椒风，窈窕繁华贵后宫。
<br>
<br>　　璧带金G皆翡翠，一朝零落变成空。
<br>
<br>　　卷22_12  「舞曲歌辞。白辞二首」杨衡
<br>
<br>　　玉缨翠杂轻罗，香汗微渍朱颜酡。为君起唱白歌，
<br>
<br>　　清声袅云思繁多，凝笳哀琴时相和。金壶半倾芳夜促，
<br>
<br>　　梁尘霏霏暗红烛。令君安坐听终曲，坠叶飘花难再复。
<br>
<br>　　蹑珠履，步琼筵。轻身起舞红烛前，芳姿艳态妖且妍。
<br>
<br>　　回眸转袖暗催弦，凉风萧萧流水急。月华泛艳红莲湿，
<br>
<br>　　牵裙揽带翻成泣。
<br>
<br>　　卷22_13  「舞曲歌辞。白辞」李白
<br>
<br>　　扬清歌，发皓齿，北方佳人东邻子。且吟白停渌水，
<br>
<br>　　长袖拂面为君起。寒云夜卷霜海空，胡风吹天飘塞鸿。
<br>
<br>　　玉颜满堂乐未终，馆娃日落歌吹鳌
<br>
<br>　　月寒江清夜沉沉，美人一笑千黄金，垂罗舞e扬哀音。
<br>
<br>　　郢中白雪且莫吟，子夜吴歌动君心。动君心，冀君赏，
<br>
<br>　　愿作天池双鸳鸯，一朝飞去青云上。
<br>
<br>　　吴刀翦彩缝舞衣，明妆丽服夺春辉，扬眉转袖若雪飞。
<br>
<br>　　倾城独立世所稀，激楚结风醉忘归。高堂月落烛已微，
<br>
<br>　　玉钗挂缨君莫违。
<br>
<br>　　卷22_14  「舞曲歌辞。白歌二首」王建
<br>
<br>　　天河漫漫北斗粲，宫中乌啼知夜半。新缝白舞衣成，
<br>
<br>　　来迟邀得吴王迎。低鬟转面掩双袖，玉钗浮动秋风生。
<br>
<br>　　酒多夜长夜未晓，月明灯光两相照，后庭歌声更窈窕。
<br>
<br>　　馆娃宫中春日暮，荔枝木瓜花满树。城头乌栖休击鼓，
<br>
<br>　　青娥弹瑟白舞。夜天不见星，宫中火照西江明。
<br>
<br>　　美人醉起无次第，堕钗遗佩满中庭。此时但愿可君意，
<br>
<br>　　回昼为宵亦不寐，年年奉君君莫弃。
<br>
<br>　　卷22_15  「舞曲歌辞。白歌」张籍
<br>
<br>　　皎皎白白且鲜，将作春衫称少年。裁缝长短不能定，
<br>
<br>　　自持刀尺向姑前。复恐兰膏污纤指，常遣傍人收堕珥。
<br>
<br>　　衣裳著时寒食下，还把玉鞭鞭白马。
<br>
<br>　　卷22_16  「舞曲歌辞。白歌」柳宗元
<br>
<br>　　翠帷双卷出倾城，龙剑破匣霜月明。朱唇掩抑悄无声，
<br>
<br>　　金簧玉磬宫中生。下沉秋水激太清，天高地迥凝日晶，
<br>
<br>　　羽觞荡漾何事倾。
<br>
<br>　　卷22_17  「舞曲歌辞。冬白歌」元稹
<br>
<br>　　吴宫夜长宫漏款，帘幕四垂灯焰暖。西施自舞王自管，
<br>
<br>　　雪翻翻鹤翎散，促节牵繁舞腰懒。舞腰懒，王罢饮，
<br>
<br>　　盖覆西施凤花锦，身作匡床臂为枕。朝佩王晏寝，
<br>
<br>　　酒醒阍报门无事。子胥死后言为讳，近王之臣谕王意。
<br>
<br>　　共笑越王穷惴惴，夜夜抱冰寒不睡。
<br>
<br>　　卷22_18  「舞曲歌辞。霓裳辞十首」王建
<br>
<br>　　弟子部中留一色，听风听水作霓裳。
<br>
<br>　　散声未足重来授，直到床前见上皇。
<br>
<br>　　中管五弦初半曲，遥教合上隔帘听。
<br>
<br>　　一声声向天头落，效得仙人夜唱经。
<br>
<br>　　自直梨园得出稀，更番上曲不教归。
<br>
<br>　　一时跪拜霓裳彻，立地阶前赐紫衣。
<br>
<br>　　旋翻新谱声初足，除却梨园未教人。
<br>
<br>　　宣与书家分手写，中官走马赐功臣。
<br>
<br>　　伴教霓裳有贵妃，从初直到曲成时。
<br>
<br>　　日长耳里闻声熟，拍数分毫错总知。
<br>
<br>　　弦索隔彩云，五更初发一山闻。
<br>
<br>　　武皇自送西王母，新换霓裳月色裙。
<br>
<br>　　敕赐宫人澡浴回，遥看美女院门开。
<br>
<br>　　一山星月霓裳动，好字先从殿里来。
<br>
<br>　　传呼法部按霓裳，新得承恩别作行。
<br>
<br>　　应是贵妃楼上看，内人舁下彩罗箱。
<br>
<br>　　朝元阁上山风起，夜听霓裳玉露寒。
<br>
<br>　　宫女月中更替立，黄金梯滑并行难。
<br>
<br>　　知向华清年月满，山头山底种长生。
<br>
<br>　　去时留下霓裳曲，总是离宫别馆声。
<br>
<br>　　卷22_19  「舞曲歌辞。柘枝词」
<br>
<br>　　将军奉命即须行，塞外领强兵。
<br>
<br>　　闻道烽烟动，腰间宝剑匣中鸣。
<br>
<br>　　卷22_20  「舞曲歌辞。柘枝词三首」薛能
<br>
<br>　　同营三十万，震鼓伐西羌。战血粘秋草，征尘搅夕阳。
<br>
<br>　　归来人不识，帝里独戎装。
<br>
<br>　　悬军征拓羯，内地隔萧关。日色昆仑上，风声朔漠间。
<br>
<br>　　何当千万骑，飒飒贰师还。
<br>
<br>　　意气成功日，春风起絮天。楼台新邸第，歌舞小婵娟。
<br>
<br>　　急破催摇曳，罗衫半脱肩。
<br>
<br>　　卷22_21  「舞曲歌辞。屈柘词」温庭筠
<br>
<br>　　杨柳萦桥绿，玫瑰拂地红。绣衫金[，花髻玉珑璁。
<br>
<br>　　宿雨香潜润，春流水暗通。画楼初梦断，晴日照湘风。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
