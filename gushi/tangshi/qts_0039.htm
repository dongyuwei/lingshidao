<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷三十九
<br>
<br>　　卷39_1  「上之回」陈子良
<br>
<br>　　承平重游乐，诏跸上之回。属车响流水，清笳转落梅。
<br>
<br>　　岭云盖道转，岩花映绶开。下辇便高宴，何如在瑶台。
<br>
<br>　　卷39_2  「新成安乐宫（一作新宫词）」陈子良
<br>
<br>　　春色照兰宫，秦女坐窗中。柳叶来眉上，桃花落脸红。
<br>
<br>　　拂尘开扇匣，卷帐却薰笼。衫薄偏憎日，裙轻更畏风。
<br>
<br>　　卷39_3  「夏晚寻于政世置酒赋韵」陈子良
<br>
<br>　　聊从嘉遁所，酌醴共抽簪。以兹山水地，留连风月心。
<br>
<br>　　长榆落照尽，高柳暮蝉吟。一返桃源路，别后难追寻。
<br>
<br>　　卷39_4  「入蜀秋夜宿江渚」陈子良
<br>
<br>　　我行逢日暮，弭棹独维舟。水雾一边起，风林两岸秋。
<br>
<br>　　山阴黑断碛，月影素寒流。故乡千里外，何以慰羁愁。
<br>
<br>　　卷39_5  「赋得妓」陈子良
<br>
<br>　　金谷多欢宴，佳丽正芳菲。流霞席上满，回雪掌中飞。
<br>
<br>　　明月临歌扇，行云接舞衣。何必桃将李，别有待春晖。
<br>
<br>　　卷39_6  「酬萧侍中春园听妓（一作李元操诗）」陈子良
<br>
<br>　　微雨散芳菲，中园照落晖。红树摇歌扇，绿珠飘舞衣。
<br>
<br>　　繁弦调对酒，杂引动思归。愁人当此夕，羞见落花飞。
<br>
<br>　　卷39_7  「游侠篇（一作侠客行）」陈子良
<br>
<br>　　洛阳丽春色，游侠骋轻肥。水逐车轮转，尘随马足飞。
<br>
<br>　　云影遥临盖，花气近薰衣。东郊斗鸡罢，南皮射雉归。
<br>
<br>　　日暮河桥上，扬鞭惜晚晖。
<br>
<br>　　卷39_8  「春晚看群公朝还人为八韵」陈子良
<br>
<br>　　游子惜春暮，策杖出蒿莱。正直康庄晚，群公谒帝回。
<br>
<br>　　履度南宫至，车从北阙来。珂影傍明月，笳声动落梅。
<br>
<br>　　迎风采旄转，照日绶花开。红尘掩鹤盖，翠柳拂龙媒。
<br>
<br>　　绮云临舞阁，丹霞薄吹台。轻肥宁所羡，未若反山隈。
<br>
<br>　　卷39_9  「赞德上越国公杨素」陈子良
<br>
<br>　　君侯称上宰，命世挺才英。本超骐骥足，复蕴风云情。
<br>
<br>　　摅藻锝蹒玻育德润瑶琼。已踵四知举，非无三杰名。
<br>
<br>　　济世同舟楫，匡政本阿衡。雍容入青琐，肃穆侍丹楹。
<br>
<br>　　桂宫擅鸣，槐路独飞缨。高门罗虎戟，绮阁丽雕甍。
<br>
<br>　　金樽酌湛湛，歌扇掩盈盈。匈奴轶燕蓟，烽火照幽并。
<br>
<br>　　天子命薄伐，受事专征。七德播雄略，十万骋行兵。
<br>
<br>　　雁行蔽虏甸，鱼贯出长城。交河方饮马，瀚海盛扬旌。
<br>
<br>　　拔剑倚天外，蒙犀辉日精。弯弧穿伏石，挥戈斩大鲸。
<br>
<br>　　鼓鼙朝作气，刁斗夜偏鸣。六郡多壮士，三边岂足平。
<br>
<br>　　岭云朝合阵，山月夜临营。胡尘暗马色，芳树动笳声。
<br>
<br>　　关云未尽散，塞雾常自生。川长蔓草绿，峰迥杂花明。
<br>
<br>　　小人愧王氏，雕文惭马卿。滥此叨书记，何以谢过荣。
<br>
<br>　　高山徒仰止，终是恨才轻。
<br>
<br>　　卷39_10  「于塞北春日思归」陈子良
<br>
<br>　　我家吴会青山远，他乡关塞白云深。为许羁愁长下泪，
<br>
<br>　　那堪春色更伤心。惊鸟屡飞恒失侣，落花一去不归林。
<br>
<br>　　如何此日嗟迟暮，悲来还作白头吟。
<br>
<br>　　卷39_11  「送别」陈子良
<br>
<br>　　落叶聚还散，征禽去不归。以我穷途泣，沾君出塞衣。
<br>
<br>　　卷39_12  「七夕看新妇隔巷停车（一作陈伯材诗）」陈子良
<br>
<br>　　隔巷遥停遥非复为来迟。只言更尚浅，未是渡河时。
<br>
<br>　　卷39_13  「咏春雪（一作陈伯材诗）」陈子良
<br>
<br>　　光映妆楼月，花承歌扇风。欲妒梅将柳，故落早春中。
<br>
<br>　　卷39_14  「骢马」庾抱
<br>
<br>　　枥上浮云骢，本出吴门中。发迹来东道，长鸣起北风。
<br>
<br>　　回鞍拂桂白，W汗类尘红。灭没徒留影，无因图汉宫。
<br>
<br>　　卷39_15  「别蔡参军」庾抱
<br>
<br>　　人世多飘忽，沟水易东西。今日欢娱尽，何年风月同。
<br>
<br>　　悲生万里外，恨起一杯中。性灵如未失，南北有征鸿。
<br>
<br>　　卷39_16  「赋得胥台露」庾抱
<br>
<br>　　胥台既落构，荆棘稍侵扉。栋拆连云影，梁摧照日晖。
<br>
<br>　　翔d逐不及，巢燕反无归。唯有团阶露，承晓共沾衣。
<br>
<br>　　卷39_17  「卧z喜霁，开扉望月，简宫内知友」庾抱
<br>
<br>　　秋雨移弦望，疲z倦苦辛。忽对荆山璧，委照越吟人。
<br>
<br>　　高高侵地镜，皎皎彻天津。色丽班姬箧，光润洛川神。
<br>
<br>　　轮辉池上动，桂影隙中新。怀贤虽不见，忽似暂参辰。
<br>
<br>　　卷39_18  「和乐记室忆江水」庾抱
<br>
<br>　　遥想观涛处，犹意采莲歌。无因关塞叶，共下洞庭波。
<br>
<br>　　卷39_19  「凌朝浮江旅思（一作韦承庆诗）」马周
<br>
<br>　　太清上初日，春水送孤舟。山远疑无树，潮平似不流。
<br>
<br>　　岸花开且落，江鸟没还浮。羁望伤千里，长歌遣四愁。
<br>
<br>　　卷39_20  「句」马周
<br>
<br>　　何惜邓林树，不借一枝栖。（出《册府元龟》）
<br>
<br>　　卷39_21  「出玉关」来济
<br>
<br>　　敛辔遵龙汉，衔凄渡玉关。今日流沙外，垂涕念生还。
<br>
<br>　　卷39_22  「七夕」张文恭
<br>
<br>　　凤律惊秋气，龙梭静夜机。星桥百枝动，云路七香飞。
<br>
<br>　　映月回雕扇，凌霞曳绮衣。含情向华幄，流态入重闱。
<br>
<br>　　欢馀夕漏尽，怨结晓骖归。谁念分河汉，还忆两心违。
<br>
<br>　　卷39_23  「佳人照镜」张文恭
<br>
<br>　　倦采蘼芜叶，贪怜照胆明。两边俱拭泪，一处有啼声。
<br>
<br>　　卷39_24  「奉和同太子监守违恋」薛元超
<br>
<br>　　储禁铜扉启，宸行玉a遥。空怀寿街吏，尚隔寝门朝。
<br>
<br>　　北首瞻龙戟，尘外想鸾镳。飞文映仙榜，沥思叶神飙。
<br>
<br>　　帝念纡苍璧，乾文焕紫霄。归塘横笔海，平圃振词条。
<br>
<br>　　欲应重轮曲，锵洋韵九韶。
<br>
<br>　　卷39_25  「答辨才探得招字」萧翼
<br>
<br>　　邂逅款良宵，殷勤荷胜招。弥天俄若旧，初地岂成遥。
<br>
<br>　　酒蚁倾还泛，心猿躁似调。谁怜失群雁，长苦业风飘。
<br>
<br>　　卷39_26  「道失」欧阳询
<br>
<br>　　已惑孔贵嫔，又被辞人侮。花笺一何荣，七字谁曾许。
<br>
<br>　　不下结绮阁，空迷江令语。雕戈动地来，误杀陈后主。
<br>
<br>　　卷39_27  「巫山高（一作阎复本诗）」阎立本
<br>
<br>　　君不见巫山高高半天起，绝壁千寻尽相似。
<br>
<br>　　君不见巫山磕匝翠屏开，湘江碧水绕山来。
<br>
<br>　　绿树春娇明月峡，红花朝覆白云台。台上朝云无定所，
<br>
<br>　　此中窕窈神仙女。仙女盈盈仙骨飞，清容出没有光辉。
<br>
<br>　　欲暮高唐行雨送，今宵定入荆王梦。荆王梦里爱华，
<br>
<br>　　枕席初开红帐遮。可怜欲晓啼猿处，说道巫山是妾家。
<br>
<br>　　卷39_28  「同潘屯田冬日早朝」张文琮
<br>
<br>　　假寐怀古人，夙兴瞻晓月。通晨禁门启，冠盖趋朝谒。
<br>
<br>　　霜霭清九衢，霞光照双阙。纷纶文物纪，焕烂声明发。
<br>
<br>　　腰剑动陆离，鸣玉和清越。
<br>
<br>　　卷39_29  「蜀道难」张文琮
<br>
<br>　　梁山镇地险，积石阻云端。深谷下寥廓，层岩上郁盘。
<br>
<br>　　飞梁架绝岭，栈道接危峦。揽辔独长息，方知斯路难。
<br>
<br>　　卷39_30  「昭君怨」张文琮
<br>
<br>　　戒途飞万里，回首望三秦。忽见天山雪，还疑上苑春。
<br>
<br>　　玉痕垂粉泪，罗袂拂胡尘。为得胡中曲，还悲远嫁人。
<br>
<br>　　卷39_31  「咏水」张文琮
<br>
<br>　　标名资上善，流派表灵长。地图罗四渎，天文载五潢。
<br>
<br>　　方流涵玉润，圆折动珠光。独有蒙园吏，栖偃玩濠梁。
<br>
<br>　　卷39_32  「赋桥」张文琮
<br>
<br>　　造舟浮谓日，鞭石表秦初。星文遥写汉，虹势尚凌虚。
<br>
<br>　　已授文成履，空题武骑书。别有临濠上，栖偃独观鱼。
<br>
<br>　　卷39_33  「和杨舍人咏中书省花树」张文琮
<br>
<br>　　花萼映芳丛，参差间早红。因风时落砌，杂雨乍浮空。
<br>
<br>　　影照凤池水，香飘鸡树风。岂不爱攀折，希君怀袖中。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
