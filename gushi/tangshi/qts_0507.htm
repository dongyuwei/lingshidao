<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百零七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷五百零七
<br>
<br>　　卷507_1  「题杜宾客新丰里幽居」蒋防
<br>
<br>　　退迹依三径，辞荣继二疏。圣情容解印，帝里许悬车。
<br>
<br>　　已去龙楼籍，犹分御廪储。风泉输耳目，松竹助玄虚。
<br>
<br>　　调护心常在，山林意有馀。应嗤紫芝客，远就白云居。
<br>
<br>　　卷507_2  「望禁苑祥光」蒋防
<br>
<br>　　嘉瑞生天色，葱茏几效祥。树摇三殿侧，日映九城傍。
<br>
<br>　　仙雾今同色，卿云未可章。拱汾疑鼎气，临渭比荧光。
<br>
<br>　　岂并春风旧，俄同圣寿长。微臣时一望，短羽欲翱翔。
<br>
<br>　　卷507_3  「冬至日祥风应候（一作穆寂诗）」蒋防
<br>
<br>　　节逢清景空，气占二仪中。独喜登高日，先知应候风。
<br>
<br>　　瑞呈光舜化，庆表盛尧聪。况与承时叶，还将入律同。
<br>
<br>　　微微万井逼，习习九门通。绕殿炉烟起，殷勤报岁功。
<br>
<br>　　卷507_4  「春风扇微和」蒋防
<br>
<br>　　丽日催迟景，和风扇早春。暖浮丹凤阙，韶媚黑龙津。
<br>
<br>　　澹荡迎仙仗，霏微送画轮。绿摇官柳散，红待禁花新。
<br>
<br>　　舞席皆回雪，歌筵暗送尘。幸当阳律候，惟愿及佳辰。
<br>
<br>　　卷507_5  「日暖万年枝」蒋防
<br>
<br>　　新阳归上苑，嘉树独含妍。散漫添和气，罹硎镅獭
<br>
<br>　　流辉宜圣日，接影贵芳年。自与恩光近，那关煦妪偏。
<br>
<br>　　结根诚得地，表寿愿符天。谁道凌寒质，从兹不暧然。
<br>
<br>　　卷507_6  「秋月悬清辉」蒋防
<br>
<br>　　秋月沿霄汉，亭亭委素辉。山明桂花发，池满夜珠归。
<br>
<br>　　入牖人偏揽，临枝鹊正飞。影连平野净，轮度晓云微。
<br>
<br>　　晶晃浮轻露，裴回映薄帷。此时千里道，延望独依依。
<br>
<br>　　卷507_7  「八风从律」蒋防
<br>
<br>　　制律窥元化，因声感八风。还从万籁起，更与五音同。
<br>
<br>　　习习芦灰上，泠泠玉管中。气随时物好，响彻霁天空。
<br>
<br>　　自得阴阳顺，能令惠泽通。愿吹寒谷里，从此达前蒙。
<br>
<br>　　卷507_8  「藩臣恋魏阙」蒋防
<br>
<br>　　剖竹随皇命，分忧镇大藩。恩波怀魏阙，献纳望天阍。
<br>
<br>　　政奉南风顺，心依北极尊。梦魂通玉陛，动息寄朱轩。
<br>
<br>　　直以蒸黎念，思陈政化源。如何子牟意，今古道斯存。
<br>
<br>　　卷507_9  「秋稼如云」蒋防
<br>
<br>　　肆目如云处，三田大有秋。葱茏初蔽野，散漫正盈畴。
<br>
<br>　　稍混从龙势，宁同触石幽。紫芒分幂幂，青颖澹油油。
<br>
<br>　　始惬仓箱望，终无灭裂忧。西成知不远，雨露复何酬。
<br>
<br>　　卷507_10  「玉卮无当」蒋防
<br>
<br>　　美玉常为器，兹焉变漏卮。酒浆悲莫挹，樽俎念空施。
<br>
<br>　　符彩功难补，盈虚数已亏。岂惟孤玩好，抑亦类瑕疵。
<br>
<br>　　清越音虽在，操持意渐隳。赋形期大匠，良璞勿同斯。
<br>
<br>　　卷507_11  「至人无梦」蒋防
<br>
<br>　　已赜希微理，知将静默邻。坐忘宁有梦，迹灭未凝神。
<br>
<br>　　化蝶诚知幻，征兰匪契真。抱玄虽解带，守一自离尘。
<br>
<br>　　寥朗壶中晓，虚明洞里春。然碧霞客，那比漆园人。
<br>
<br>　　卷507_12  「玄都楼桃」蒋防
<br>
<br>　　旧传天上千年熟，今日人间五日香。
<br>
<br>　　红软满枝须作意，莫交方朔施偷将。
<br>
<br>　　卷507_13  「题李宾客旧居」李虞
<br>
<br>　　逢时不得致升平，岂是明君忘姓名。
<br>
<br>　　眼暗发枯缘世事，今来无泪哭先生。
<br>
<br>　　卷507_14  「前相国赞皇公早葺平泉山居暂还憩…十四首奉寄」裴
<br>
<br>　　动复有原，进退有期。用在得正，明以知微。夫惟哲人，
<br>
<br>　　会且有归。静固胜热，安每虑危。将憩于盘，止亦先机。
<br>
<br>　　植爱在根，钟福有兆。珠潜巨海，玉蕴昆峤。披室生白，
<br>
<br>　　照夜成昼。挥翰飞文，入侍左右。出纳帝命，弘兹在宥。
<br>
<br>　　历难求试，执宪成风。四镇咸V，三阶以融。捧日柱天，
<br>
<br>　　造膝纳忠。建储固本，树屏息戎。彼狐彼鼠，窒穴扫踪。
<br>
<br>　　我力或屈，我躬莫污。三黜如饴，三起惟惧。再宾为宠，
<br>
<br>　　一麾为饫。昔在治繁，常思归去。今则合契，行斯中虑。
<br>
<br>　　有凤自南，亦其羽。好佳丽，于伊之浒。五彩含章，
<br>
<br>　　九苞合矩。佩仁服义，鸣中律吕。我来思卷，薄言遵渚。
<br>
<br>　　凿龙中辟，伊原古奔。下有秘洞，豁起石门。竹涧水横，
<br>
<br>　　松架雪屯。岫环如壁，岩虚若轩。朝昏含景，夏醵温。
<br>
<br>　　南溪回舟，西岭望竦。水远如空，山微似a.二室峰连，
<br>
<br>　　四山骈耸。五女乍欹，玉华独踊。云翔日耀，如戴如拱。
<br>
<br>　　飞泉挂空，如决天浔。万仞悬注，直贯潭心。月正中央，
<br>
<br>　　洞见浅深。群山无影，孤鹤时吟。我啸我歌，或眺或临。
<br>
<br>　　鸟之在巢，风起林摇。退翔城颠，翠虬扪天。雨止雪旋，
<br>
<br>　　亦息于渊。人皆知进，我独止焉。人皆务明，我独晦焉。
<br>
<br>　　邈矣其山，默矣其泉。
<br>
<br>　　寝丘之田，土山之上。孙既贻谋，谢亦遐想。俭则为福，
<br>
<br>　　华固难长。宁若我心，一泉一壤。造适为足，超然孤赏。
<br>
<br>　　其风自西，言发帝庭。飘彼黄素，堕于山楹。公拜稽首，
<br>
<br>　　靡敢受荣。宸严再临，俾抚百城。恋此莫处，星言其征。
<br>
<br>　　公昔南迈，我不及睹。言旋旧观，莫获安语。今则不遑，
<br>
<br>　　载N载举。离忧莫写，欢好曷叙。怆矣东望，泣涕如雨。
<br>
<br>　　山嵇之旧，刘卢之恩。举世莫尚，惟公是敦。哀我蠢蠢，
<br>
<br>　　念我谆谆。振此铩翮，扇之腾翻。斯德未报，只誓子孙。
<br>
<br>　　迢迢秦塞，南望吴门。对酒不饮，设琴不援。何以代面，
<br>
<br>　　寄之濡翰。何以写怀，诗以足言。无密玉音，以慰我魂。
<br>
<br>　　卷507_15  「白牡丹（一作长安牡丹）」裴
<br>
<br>　　长安豪贵惜春残，争赏先开紫牡丹。
<br>
<br>　　别有玉杯承露冷，无人起就月中看。
<br>
<br>　　卷507_16  「送黄明府晔赴岳州湘阴任」刘三复
<br>
<br>　　拟占名场第一科，龙门十上困风波。三年护塞从戎远，
<br>
<br>　　万里投荒失意多。花县到时铜墨贵，叶舟行处水云和。
<br>
<br>　　遥知布惠苏民后，应向祠堂吊汨罗。
<br>
<br>　　卷507_17  「留题桂州碧浔亭」韦
<br>
<br>　　半年领郡固无劳，一日为心素所操。轮奂未成绳墨在，
<br>
<br>　　规模已壮闶闳高。理人虽切才常短，薄宦都缘命不遭。
<br>
<br>　　从此归耕洛川上，大千江路任风涛。
<br>
<br>　　卷507_18  「赠毛仙翁」崔郾
<br>
<br>　　存亡去住一壶中，兄事安期弟葛洪。甲子已过千岁鹤，
<br>
<br>　　仪容方称十年童。心灵暗合行人数，药力潜均造化功。
<br>
<br>　　终待此身无系累，武陵山下等黄公。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
