<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百六十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百六十一
<br>
<br>　　卷361_1  「和思黯忆南庄见示」刘禹锡
<br>
<br>　　丞相新家伊水头，智囊心匠日增修。化成池沼无痕迹，
<br>
<br>　　奔走清波不自由。台上看山徐举酒，潭中见月慢回舟。
<br>
<br>　　从来天下推尤物，合属人间第一流。
<br>
<br>　　卷361_2  「酬思黯见示小饮四韵」刘禹锡
<br>
<br>　　抛却人间第一官，俗情惊怪我方安。兵符相印无心恋，
<br>
<br>　　洛水嵩云恣意看。三足鼎中知味久，百寻竿上掷身难。
<br>
<br>　　追呼故旧连宵饮，直到天明兴未阑。
<br>
<br>　　卷361_3  「和仆射牛相公春日闲坐见怀」刘禹锡
<br>
<br>　　官曹崇重难频入，第宅清闲且独行。阶蚁相逢如偶语，
<br>
<br>　　园蜂速去恐违程。人于红药惟看色，莺到垂杨不惜声。
<br>
<br>　　东洛池台怨抛掷，移文非久会应成。
<br>
<br>　　卷361_4  「酬元九侍御赠璧竹鞭长句」刘禹锡
<br>
<br>　　碧玉孤根生在林，美人相赠比双金。初开郢客缄封后，
<br>
<br>　　想见巴山冰雪深。多节本怀端直性，露青犹有岁寒心。
<br>
<br>　　何时策马同归去，关树扶疏敲镫吟。
<br>
<br>　　卷361_5  「酬窦员外使君，寒食日途次松滋渡，先寄示四韵」刘禹锡
<br>
<br>　　楚乡寒食橘花时，野渡临风驻彩旗。草色连云人去住，
<br>
<br>　　水纹如e燕差池。朱轮尚忆群飞雉，青绶初县左顾龟。
<br>
<br>　　非是湓城旧司马，水曹何事与新诗。
<br>
<br>　　卷361_6  「寄杨八拾遗」刘禹锡
<br>
<br>　　闻君前日独庭争，汉帝偏知白马生。忽领簿书游太学，
<br>
<br>　　宁劳侍从厌承明。洛阳本自宜才子，海内而今有直声。
<br>
<br>　　为谢同僚老博士，范云来岁即公卿。
<br>
<br>　　卷361_7  「酬窦员外郡斋宴客偶命柘枝…兼呈张十一院长元九侍御」刘禹锡
<br>
<br>　　分忧馀刃又从公，白羽胡床啸咏中。彩笔谕戎矜倚马，
<br>
<br>　　华堂留客看惊鸿。渚宫油幕方高步，澧浦甘棠有几丛。
<br>
<br>　　若问骚人何处所，门临寒水落江枫。
<br>
<br>　　卷361_8  「谢窦员外旬休早凉见示诗（奉书报诘朝有宴）」刘禹锡
<br>
<br>　　新秋十日浣朱衣，铃阁无声公吏归。风韵渐高梧叶动，
<br>
<br>　　露光初重槿花稀。四时苒苒催容鬓，三爵油油忘是非。
<br>
<br>　　更报明朝池上酌，人知太守字玄晖。
<br>
<br>　　卷361_9  「南海马大夫远示著述兼酬拙诗…时蔡戎未弭故见于篇末」刘禹锡
<br>
<br>　　汉家旄节付雄才，百越南溟统外台。身在绛纱传六艺，
<br>
<br>　　腰悬青绶亚三台。连天浪静长鲸息，映日帆多宝舶来。
<br>
<br>　　闻道楚氛犹未灭，终须旌旆扫云雷。
<br>
<br>　　卷361_10  「和南海马大夫闻杨侍郎出守郴州因有寄上之作」刘禹锡
<br>
<br>　　忽惊金印驾朱N，遂别鸣珂听晓猿。碧落仙来虽暂谪，
<br>
<br>　　赤泉侯在是深恩。玉环庆远瞻台坐，铜柱勋高压海门。
<br>
<br>　　一咏琼瑶百忧散，何劳更树北堂萱。
<br>
<br>　　卷361_11  「马大夫见示浙西王侍御赠答诗因命同作」刘禹锡
<br>
<br>　　忆逐羊车凡几时，今来旧府统戎师。象筵照室会词客，
<br>
<br>　　铜鼓临轩舞海夷，百越酋豪称故吏，十洲风景助新诗。
<br>
<br>　　秣陵从事何年别，一见琼章如素期。
<br>
<br>　　卷361_12  「寄唐州杨八归厚」刘禹锡
<br>
<br>　　淮安古地拥州师，画角金饶旦夕吹。浅草遥迎ht马，
<br>
<br>　　春风乱s辟邪旗。谪仙年月今应满，戆谏声名众所知。
<br>
<br>　　何况迁乔旧同伴，一双先入凤凰池。
<br>
<br>　　卷361_13  「寄朗州温右史曹长」刘禹锡
<br>
<br>　　暂别瑶墀鸳鹭行，彩旗双引到沅湘。城边流水桃花过，
<br>
<br>　　帘外春风杜若香。史笔枉将书纸尾，朝缨不称濯沧浪。
<br>
<br>　　云台公业家声在，征诏何时出建章。
<br>
<br>　　卷361_14  「酬杨司业巨源见寄」刘禹锡
<br>
<br>　　辟雍流水近灵台，中有诗篇绝世才。渤海归人将集去，
<br>
<br>　　梨园弟子请词来。琼枝未识魂空断，宝匣初临手自开。
<br>
<br>　　莫道专城管云雨，其如心似不然灰。
<br>
<br>　　卷361_15  「酬国子崔博士立之见寄」刘禹锡
<br>
<br>　　健笔高科早绝伦，后来无不揖芳尘。遍看今日乘轩客，
<br>
<br>　　多是昔年呈卷人。胄子执经瞻讲坐，郎官共食接华茵。
<br>
<br>　　烦君远寄相思曲，慰问天南一逐臣。
<br>
<br>　　卷361_16  「张郎中籍远寄长句开缄之日已及新秋因举目前仰酬高韵」刘禹锡
<br>
<br>　　南宫词客寄新篇，清似湘灵促柱弦。京邑旧游劳梦想，
<br>
<br>　　历阳秋色正澄鲜。云衔日脚成山雨，风驾潮头入渚田。
<br>
<br>　　对此独吟还独酌，知音不见思怆然。
<br>
<br>　　卷361_17  「浙东元相公书叹梅雨郁蒸之候，因寄七言」刘禹锡
<br>
<br>　　稽山自与岐山别，何事连年N|飞。百辟商量旧相入，
<br>
<br>　　九天祗候老臣归。平湖晚泛窥清镜，高阁晨开扫翠微。
<br>
<br>　　今日看书最惆怅，为闻梅雨损朝衣。
<br>
<br>　　卷361_18  「酬严给事贺加五品兼简同制水部李郎中」刘禹锡
<br>
<br>　　九天雨露传青诏，八舍郎官换绿衣。初佩银鱼随仗入，
<br>
<br>　　宜乘白马退朝归。雕盘贺喜开瑶席，彩笔题诗出锁闱。
<br>
<br>　　闻道水曹偏得意，霞朝雾夕有光辉。
<br>
<br>　　卷361_19  「裴相公大学士见示答张秘书谢马诗并群公属和因命追作」刘禹锡
<br>
<br>　　草玄门户少尘埃，丞相并州寄马来。初自塞垣衔苜蓿，
<br>
<br>　　忽行幽径破莓苔。寻花缓辔威迟去，带酒垂鞭躞蹀回。
<br>
<br>　　不与王侯与词客，知轻富贵重清才。
<br>
<br>　　卷361_20  「奉和裴侍中将赴汉南留别座上诸公」刘禹锡
<br>
<br>　　金貂晓出凤池头，玉节前临南雍州。暂辍洪炉观剑戟，
<br>
<br>　　还将大笔注春秋。管弦席上留高韵，山水途中入胜游。
<br>
<br>　　岘首风烟看未足，便应重拜富民侯。
<br>
<br>　　卷361_21  「和苏郎中寻丰安里旧居寄主客张郎中」刘禹锡
<br>
<br>　　漳滨卧起恣闲游，宣室征还未白头。旧隐来寻通德里，
<br>
<br>　　新篇写出畔牢愁。池看科斗成文字，鸟听提壶忆献酬。
<br>
<br>　　同学同年又同舍，许君云路并华c.
<br>
<br>　　卷361_22  「酬浙东李侍郎越州春晚即事长句」刘禹锡
<br>
<br>　　越中蔼蔼繁华地，秦望峰前禹穴西。湖草初生边雁去，
<br>
<br>　　山花半谢杜鹃啼。青油昼卷临高阁，红旆晴翻绕古堤。
<br>
<br>　　明日汉庭征旧德，老人争出若耶溪。
<br>
<br>　　卷361_23  「酬淮南牛相公述旧见贻」刘禹锡
<br>
<br>　　少年曾忝汉庭臣，晚岁空馀老病身。初见相如成赋日，
<br>
<br>　　寻为丞相扫门人。追思往事咨嗟久，喜奉清光笑语频。
<br>
<br>　　犹有登朝旧冠冕，待公三入拂埃尘。
<br>
<br>　　卷361_24  「和仆射牛相公追感韦裴六相登庸皆四十馀…并见寄之作」刘禹锡
<br>
<br>　　坐镇清朝独殷然，闲征故事数前贤。用才同践钧衡地，
<br>
<br>　　禀气终分大小年。威凤本池思泛泳，仙查旧路望回旋。
<br>
<br>　　犹怜绮季深山里，唯有松风与石田。
<br>
<br>　　卷361_25  「和仆射牛相公以离阙庭七年班行亲故亡殁…所和」刘禹锡
<br>
<br>　　久辞龙阙拥红旗，喜见天颜拜赤墀。三省英寮非旧侣，
<br>
<br>　　万年芳树长新枝。交朋接武居仙院，幕客追风入凤池。
<br>
<br>　　云母屏风即施设，可怜荣耀冠当时。
<br>
<br>　　卷361_26  「和仆射牛相公见示长句」刘禹锡
<br>
<br>　　静得天和兴自浓，不缘宦达性灵慵。大鹏六月有闲意，
<br>
<br>　　仙鹤千年无躁容。流辈尽来多叹息，官班高后少过从。
<br>
<br>　　唯应加筑露台上，见终南云外峰。
<br>
<br>　　卷361_27  「和牛相公雨后寓怀见示」刘禹锡
<br>
<br>　　金火交争正抑扬，萧萧飞雨助清商，晓看纨扇恩情薄，
<br>
<br>　　夜觉纱灯刻数长。树上早蝉才发响，庭中百草已无光。
<br>
<br>　　当年富贵亦惆怅，何况悲翁发似霜。
<br>
<br>　　卷361_28  「和陈许王尚书酬白少傅侍郎长句因通简汝洛旧游之什」刘禹锡
<br>
<br>　　寥廓高翔不可追，风云失路暂相随。方同洛下书生咏，
<br>
<br>　　又见军前大将旗。雪里命宾开玉帐，饮中请号驻金卮。
<br>
<br>　　竹林一自王戎去，嵇阮虽贫兴未衰。
<br>
<br>　　卷361_29  「和仆射牛相公寓言二首」刘禹锡
<br>
<br>　　两度竿头立定夸，回眸举袖拂青霞。尽抛今日贵人样，
<br>
<br>　　复振前朝名相家。御史定来休直宿，尚书依旧趁参衙。
<br>
<br>　　具瞻尊重诚无敌，犹忆洛阳千树花。
<br>
<br>　　心如止水鉴常明，见尽人间万物情。雕鹗腾空犹逞俊，
<br>
<br>　　骅骝啮足自无惊。时来未觉权为祟，贵了方知退是荣。
<br>
<br>　　只恐重重世缘在，事须三度副苍生。
<br>
<br>　　卷361_30  「酬太原狄尚书见寄」刘禹锡
<br>
<br>　　家声@赫冠前贤，时望穹崇镇北边。身上官衔如座主，
<br>
<br>　　幕中谭笑取同年。幽并侠少趋鞭弭，燕赵佳人奉管弦。
<br>
<br>　　仍把天兵书号笔，远题长句寄山川。
<br>
<br>　　卷361_31  「酬宣州崔大夫见寄」刘禹锡
<br>
<br>　　白衣曾拜汉尚书，今日恩光到敝庐。再入龙楼称绮季，
<br>
<br>　　应缘狗监说相如。中郎南镇权方重，内史高斋兴有馀。
<br>
<br>　　遥想敬亭春欲暮，百花飞尽柳花初。
<br>
<br>　　卷361_32  「酬皇甫十少尹暮秋久雨喜晴有怀见示」刘禹锡
<br>
<br>　　雨馀独坐卷帘帷，便得诗人喜霁诗。摇落从来长年感，
<br>
<br>　　惨舒偏是病身知。扫开云雾呈光景，流尽潢污见路岐。
<br>
<br>　　何况菊香新酒熟，神州司马好狂时。
<br>
<br>　　卷361_33  「再授连州至衡阳酬柳柳州赠别」刘禹锡
<br>
<br>　　去国十年同赴召，渡湘千里又分岐。重临事异黄丞相，
<br>
<br>　　三黜名惭柳士师。归目并随回雁尽，愁肠正遇断猿时。
<br>
<br>　　桂江东过连山下，相望长吟有所思。
<br>
<br>　　卷361_34  「望夫山」刘禹锡
<br>
<br>　　何代提戈去不还，独留形影白云间。肌肤销尽雪霜色，
<br>
<br>　　罗绮点成苔藓斑。江燕不能传远信，野花空解妒愁颜。
<br>
<br>　　近来岂少征人妇，笑采蘼芜上北山。
<br>
<br>　　卷361_35  「怀妓（前三首一作刘损诗，题作愤惋）」刘禹锡
<br>
<br>　　玉钗重合两无缘，鱼在深潭鹤在天。得意紫鸾休舞镜，
<br>
<br>　　能言青鸟罢衔笺。金盆已覆难收水，玉轸长抛不续弦。
<br>
<br>　　若向蘼芜山下过，遥将红泪洒穷泉。
<br>
<br>　　鸾飞远树栖何处，凤得新巢想称心。红壁尚留香漠漠，
<br>
<br>　　碧云初断信沉沉。情知点污投泥玉，犹自经营买笑金。
<br>
<br>　　从此山头似人石，丈夫形状泪痕深。
<br>
<br>　　但曾行处遍寻看，虽是生离死一般。买笑树边花已老，
<br>
<br>　　画眉窗下月犹残。云藏巫峡音容断，路隔星桥过往难。
<br>
<br>　　莫怪诗成无泪滴，尽倾东海也须干。
<br>
<br>　　三山不见海沉沉，岂有仙踪更可寻。青鸟去时云路断，
<br>
<br>　　娥归处月宫深。纱窗遥想春相忆，书幌谁怜夜独吟。
<br>
<br>　　料得夜来天上镜，只应偏照两人心。
<br>
<br>　　卷361_36  「答东阳于令寒碧图诗」刘禹锡
<br>
<br>　　东阳本是佳山水，何况曾经沉隐侯。化得邦人解吟咏，
<br>
<br>　　如今县令亦风流。新开潭洞疑仙境，远写丹青到雍州。
<br>
<br>　　落在寻常画师手，犹能三伏凛生秋。
<br>
<br>　　卷361_37  「麻姑山」刘禹锡
<br>
<br>　　曾游仙迹见丰碑，除却麻姑更有谁。云盖青山龙卧处，
<br>
<br>　　日临丹洞鹤归时。霜凝上界花开晚，月冷中天果熟迟。
<br>
<br>　　人到便须抛世事，稻田还拟种灵芝。
<br>
<br>　　卷361_38  「自江陵沿流道中」刘禹锡
<br>
<br>　　三千三百西江水，自古如今要路津。月夜歌谣有渔父，
<br>
<br>　　风天气色属商人。沙村好处多逢寺，山叶红时觉胜春。
<br>
<br>　　行到南朝征战地，古来名将尽为神。
<br>
<br>　　卷361_39  「别夔州官吏」刘禹锡
<br>
<br>　　三年楚国巴城守，一去扬州扬子津。青帐联延喧驿步，
<br>
<br>　　白头俯伛到江滨。巫山暮色常含雨，峡水秋来不恐人。
<br>
<br>　　惟有九歌词数首，里中留与赛蛮神。
<br>
<br>　　卷361_40  「鱼复江中」刘禹锡
<br>
<br>　　扁舟尽室贫相逐，白发藏冠镊更加。远水自澄终日绿，
<br>
<br>　　晴林长落过春花。客情浩荡逢乡语，诗意留连重物华。
<br>
<br>　　风樯好住贪程去，斜日青帘背酒家。
<br>
<br>　　卷361_41  「巫山神女庙」刘禹锡
<br>
<br>　　巫山十二郁苍苍，片石亭亭号女郎。晓雾乍开疑卷幔，
<br>
<br>　　山花欲谢似残妆。星河好夜闻清佩，云雨归时带异香。
<br>
<br>　　何事神仙九天上，人间来就楚襄王。
<br>
<br>　　卷361_42  「柳絮」刘禹锡
<br>
<br>　　飘r南陌起东邻，漠漠靼刀却骸；ㄏ锱随轻舞蝶，
<br>
<br>　　玉楼晴拂艳妆人。萦回谢女题诗笔，点缀陶公漉酒巾。
<br>
<br>　　何处好风偏似雪，隋河堤上古江津。
<br>
<br>　　卷361_43  「赠同年陈长史员外」刘禹锡
<br>
<br>　　明州长史外台郎，忆昔同年翰墨场。一自分襟多岁月，
<br>
<br>　　相逢满眼是凄凉。推贤有愧韩安国，论旧唯存盛孝章。
<br>
<br>　　所叹谬游东阁下，看君无计出j惶。
<br>
<br>　　卷361_44  「送周鲁儒赴举诗」刘禹锡
<br>
<br>　　宋日营阳内史孙，因家占得九疑村。童心便有爱书癖，
<br>
<br>　　手指今馀把笔痕。自握蛇珠辞白屋，欲凭鸡卜谒金门。
<br>
<br>　　若逢广坐问羊酪，从此知名在一言。
<br>
<br>　　卷361_45  「送曹璩归越中旧隐诗」刘禹锡
<br>
<br>　　行尽潇湘万里馀，少逢知己忆吾庐。数间茅屋闲临水，
<br>
<br>　　一盏秋灯夜读书。地远何当随计吏，策成终自诣公车。
<br>
<br>　　剡中若问连州事，唯有千山画不如。
<br>
<br>　　卷361_46  「白鹰」刘禹锡
<br>
<br>　　毛羽熟蛋桌裁，马前擎出不惊猜。轻抛一点入云去，
<br>
<br>　　喝杀三声掠地来。绿玉觜攒鸡脑破，玄金爪擘兔心开。
<br>
<br>　　都缘解搦生灵物，所以人人道俊哉。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
