<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百八十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百八十五
<br>
<br>　　卷685_1  「花村六韵」吴融
<br>
<br>　　地胜非离郭，花深故号村。已怜梁雪重，仍愧楚云繁。
<br>
<br>　　山近当吟冷，泉高入梦喧。依稀小有洞，邂逅武陵源。
<br>
<br>　　月好频移座，风轻莫闭门。流莺更多思，百啭待黄昏。
<br>
<br>　　卷685_2  「赋雪十韵」吴融
<br>
<br>　　雨冻轻轻下，风干淅淅吹。喜胜花发处，惊似客来时。
<br>
<br>　　河静胶行棹，岩空响折枝。终无鹧鸪识，先有Wo知。
<br>
<br>　　马势晨争急，雕声晚更饥。替霜严柏署，藏月上龙墀。
<br>
<br>　　百尺楼堪倚，千钱酒要追。朝归紫阁早，漏出建章迟。
<br>
<br>　　腊候何曾爽，春工是所资。遥知故溪柳，排比万条丝。
<br>
<br>　　卷685_3  「溪边」吴融
<br>
<br>　　溪边花满枝，百鸟带香飞。下有一白鹭，日斜翘石矶。
<br>
<br>　　卷685_4  「长安逢故人」吴融
<br>
<br>　　岁暮长安客，相逢酒一杯。眼前闲事静，心里故山来。
<br>
<br>　　池影含新草，林芳动早梅。如何不归去，霜鬓共风埃。
<br>
<br>　　卷685_5  「雨夜」吴融
<br>
<br>　　旅夕那禁雨，梅天已思秋。未明孤枕倦，相吊一灯愁。
<br>
<br>　　有恋惭沧海，无机奈白头。何人得浓睡，溪上钓鱼舟。
<br>
<br>　　卷685_6  「旅中送迁客」吴融
<br>
<br>　　天南不可去，君去吊灵均。落日青山路，秋风白发人。
<br>
<br>　　言危无继者，道在有明神。满目尽胡越，平生何处陈。
<br>
<br>　　卷685_7  「寄尚颜师」吴融
<br>
<br>　　僧中难得静，静得是吾师。到阙不求紫，归山只爱诗。
<br>
<br>　　临风翘雪足，向日剃霜髭。自叹眠漳久，双林动所思。
<br>
<br>　　卷685_8  「微雨」吴融
<br>
<br>　　天青织未遍，风急舞难成。粉重低飞蝶，黄沈不语莺。
<br>
<br>　　自随春霭乱，还放夕阳明。惆怅池塘上，荷珠点点倾。
<br>
<br>　　卷685_9  「送广利大师东归」吴融
<br>
<br>　　紫殿久沾恩，东归过海门。浮荣知是梦，轻别肯销魂。
<br>
<br>　　明发先晨鸟，寒栖入暝猿。蕺山如重到，应老旧云根。
<br>
<br>　　卷685_10  「关东献兵部刘员外」吴融
<br>
<br>　　昨夜星辰动，仙郎近汉关。玳筵吟雪罢，锦帐押春还。
<br>
<br>　　已到青云上，应栖绛圃间。临邛有词赋，一为奏天颜。
<br>
<br>　　卷685_11  「途次淮口」吴融
<br>
<br>　　寒流万派碧，南渡见烟光。人向隋宫近，山盘楚塞长。
<br>
<br>　　有村皆绿暗，无径不红芳。已带伤春病，如何更异乡。
<br>
<br>　　卷685_12  「咏柳」吴融
<br>
<br>　　自与莺为地，不教花作媒。细应和雨断，轻只爱风裁。
<br>
<br>　　好拂锦步障，莫遮铜雀台。灞陵千万树，日暮别离回。
<br>
<br>　　卷685_13  「武牢关遇雨」吴融
<br>
<br>　　泽春关路迥，暮雨细霏霏。带雾昏河浪，和尘重客衣。
<br>
<br>　　望中迷去骑，愁里乱斜晖。惆怅家山远，溟蒙湿翠微。
<br>
<br>　　卷685_14  「春寒」吴融
<br>
<br>　　固教梅忍落，体与杏藏娇。已过冬疑剩，将来暖未饶。
<br>
<br>　　玉阶残雪在，罗荐暗魂销。莫问王孙事，烟芜正寂寥。
<br>
<br>　　卷685_15  「早发潼关」吴融
<br>
<br>　　天边月初落，马上梦犹残。关树苍苍晓，玉阶澹澹寒。
<br>
<br>　　宦游终自苦，身世静堪观。争似山中隐，和云枕碧湍。
<br>
<br>　　卷685_16  「送策上人」吴融
<br>
<br>　　昨来非有意，今去亦无心。阙下抛新院，江南指旧林。
<br>
<br>　　瓶添新涧绿，笠卸晚峰阴。八字如相许，终辞尺组寻。
<br>
<br>　　卷685_17  「和诸学士秋夕禁直偶雪」吴融
<br>
<br>　　大华积秋雪，禁闱生夜寒。砚冰忧诏急，灯烬惜更残。
<br>
<br>　　正遂攀稽愿，翻追访戴欢。更为三日约，高兴未将阑。
<br>
<br>　　卷685_18  「御沟十六韵」吴融
<br>
<br>　　一水终南下，何年派作沟。穿城初北注，过苑却东流。
<br>
<br>　　绕岸清波溢，连宫瑞气浮。去应涵凤沼，来必渗龙湫。
<br>
<br>　　激石珠争碎，萦堤练不收。照花长乐曙，泛叶建章秋。
<br>
<br>　　影炫金茎表，光摇绮陌头。旁沾画眉府，斜入教箫楼。
<br>
<br>　　有雨难澄镜，无萍易掷钩。鼓宜尧女瑟，荡必蔡姬舟。
<br>
<br>　　皋著通鸣鹤，津应接斗牛。回风还潋潋，和月更悠悠。
<br>
<br>　　浅忆觞堪泛，深思杖可投。只怀泾合虑，不带陇分愁。
<br>
<br>　　自有朝宗乐，曾无溃穴忧。不劳夸大汉，清渭贯神州。
<br>
<br>　　卷685_19  「赴阙次留献荆南成相公三十韵」吴融
<br>
<br>　　分阃兼文德，持衡有武功。荆南知独去，海内更谁同。
<br>
<br>　　拔地孤峰秀，当天一鹗雄。云生五色笔，月吐六钧弓。
<br>
<br>　　骨格凌秋耸，心源见底空。神清餐沆瀣，气逸饮洪鳌
<br>
<br>　　临事成奇策，全身仗至忠。解鞍欺李广，煮弩笑臧洪。
<br>
<br>　　往昔逢多难，来兹故统戎。卓旗云梦泽，扑火细腰宫。
<br>
<br>　　铲土楼台构，连江雉堞笼。似平铺掌上，疑涌出壶中。
<br>
<br>　　岂是劳人力，宁因役鬼工。本遗三户在，今匝万家通。
<br>
<br>　　画舸横青雀，危樯列彩虹。席飞巫峡雨，袖拂宋亭风。
<br>
<br>　　场广盘球子，池闲引钓筒。礼贤金璧贱，煦物雪霜融。
<br>
<br>　　酒满梁尘动，棋残漏滴终。俭常资澹静，贵绝恃穹崇。
<br>
<br>　　唯要臣诚显，那求帝渥隆。甘棠名异]，大树姓非冯。
<br>
<br>　　自念为迁客，方谐谒上公。痛知遭止棘，频叹委飘蓬。
<br>
<br>　　借宅诛茅绿，分镏杆诤臁Ｖ徊蜒喙菔，宁觉阮途穷。
<br>
<br>　　涣汗沾明主，沧浪别钓翁。去曾忧塞马，归欲逐边鸿。
<br>
<br>　　积感深于海，衔恩重极嵩。行行柳门路，回首下离东。
<br>
<br>　　卷685_20  「三峰府内矮柏十韵」吴融
<br>
<br>　　擢秀依黄阁，移根自碧岑。周围虽合抱，直上岂盈寻。
<br>
<br>　　远砌行窥顶，当庭坐庇阴。短堪惊众木，高已让他林。
<br>
<br>　　日转无长影，风回有细音。不容萝茑附，只耐雪霜侵。
<br>
<br>　　玉帐笼应匝，牙旗倚更禁。叶低宜拂席，枝易抽簪。
<br>
<br>　　绿涧支离久，朱门掩映深。何须一千丈，方有岁寒心。
<br>
<br>　　卷685_21  「雪十韵」吴融
<br>
<br>　　洒密蔽璇穹，霏霏杳莫穷。迟于雨到地，疾甚絮随风。
<br>
<br>　　四野苍茫际，千家晃朗中。夜迷三绕鹊，昼断一行鸿。
<br>
<br>　　结片飞琼树，栽花点蕊宫。壅应边尽北，填合海无东。
<br>
<br>　　高爱危峰积，低愁暖气融。月交都浩渺，日射更玲珑。
<br>
<br>　　送腊辞寒律，迎春入旧丛。自怜曾末至，聊复赋玄功。
<br>
<br>　　卷685_22  「和睦州卢中丞题茅堂十韵」吴融
<br>
<br>　　有士当今重，忘情自古稀。独开青嶂路，闲掩白云扉。
<br>
<br>　　石累千层险，泉分一带微。栋危猿竞下，檐回鸟争归。
<br>
<br>　　烟冷茶铛静，波香兰舸飞。好移钟阜蓼，莫种首阳薇。
<br>
<br>　　树密含轻雾，川空漾薄晖。芝泥看只捧，蕙带且休围。
<br>
<br>　　东郭邻穿履，西林近衲衣。琼瑶一百字，千古见清机。
<br>
<br>　　卷685_23  「奉和御制六韵」吴融
<br>
<br>　　天晓密云开，亭亭翠葆来。芰荷笼水殿，杨柳蔽风台。
<br>
<br>　　恩洽三时雨，欢腾万岁雷。日华偏照御，星彩迥分台。
<br>
<br>　　苇岸萦仙棹，莲峰倒玉杯。独惭歌圣德，不是侍臣才。
<br>
<br>　　卷685_24  「败帘六韵」吴融
<br>
<br>　　有客编来久，弥年断不收。不堪风作候，岂复燕为雠。
<br>
<br>　　尽见三重阁，难迷百尺楼。伴灯微掩梦，兼扇劣遮羞。
<br>
<br>　　零落亡珠缀，殷勤谢玉钩。凉宵何必卷，月自入轩流。
<br>
<br>　　卷685_25  「玉堂种竹六韵」吴融
<br>
<br>　　当砌植檀栾，浓阴五月寒。引风穿玉牖，摇露滴金盘。
<br>
<br>　　有韵和宫漏，无香杂畹兰。地疑云锁易，日近雪封难。
<br>
<br>　　静称围棋会，闲宜阁笔看。他年终结实，不羡树栖鸾。
<br>
<br>　　卷685_26  「和韩致光侍郎无题三首十四韵」吴融
<br>
<br>　　珠佩元消暑，犀簪自辟尘。掩灯容燕宿，开镜待鸡晨。
<br>
<br>　　去懒都忘旧，来多未厌新。每逢忧是梦，长忆故延真。
<br>
<br>　　杏小双圆压，山浓两点埂Ｊ菽咽けΥ，轻欲驭飙轮。
<br>
<br>　　篦凤金雕翼，钗鱼玉镂鳞。月明无睡夜，花落断肠春。
<br>
<br>　　解舞何须楚，能筝可在秦。怯探同海底，稀遇极天津。
<br>
<br>　　绿柰攀宫艳，青梅弄岭珍。管纤银字咽，梭密锦书匀。
<br>
<br>　　厌胜还随俗，无疑不避人。可怜三五夕，妩媚善为邻。
<br>
<br>　　舞转轻轻雪，歌霏漠漠尘。漫游多卜夜，慵起不知晨。
<br>
<br>　　玉箸和妆`，金莲逐步新。凤笙追北里，鹤驭访南真。
<br>
<br>　　有恨都无语，非愁亦有埂Ｏ酚过蚌浦，飞合入蟾轮。
<br>
<br>　　杯样成言鸟，梳文解卧鳞。逢迎大堤晚，离别洞庭春。
<br>
<br>　　似玉曾夸赵，如云不让秦。锦收花上露，珠引月中津。
<br>
<br>　　木为连枝贵，禽因比翼珍。万峰酥点薄，五色绣妆匀。
<br>
<br>　　獭髓求鱼客，鲛绡托海人。寸肠谁与达，洞府四无邻。
<br>
<br>　　绮阁临初日，铜台拂暗尘。鸸偏报晓，乌惯惊晨。
<br>
<br>　　鱼网裁书数，d弦上曲新。病多疑厄重，语切见心真。
<br>
<br>　　子母钱征笑，西南月借埂５芬孪佣黎疲分袂怨双轮。
<br>
<br>　　贝叶教丹觜，金刀寄赤鳞。卷帘吟塞雪，飞楫渡江春。
<br>
<br>　　解织宜名蕙，能歌合姓秦。眼穿回雁岭，魂断饮牛津。
<br>
<br>　　药自偷来绝，香从窃去珍。茗煎云沫聚，药种玉苗匀。
<br>
<br>　　草密应迷客，花繁好避人。长干足风雨，遥夜与谁邻。
<br>
<br>　　卷685_27  「倒次元韵」吴融
<br>
<br>　　南陌来寻伴，东城去卜邻。生憎无赖客，死忆有情人。
<br>
<br>　　似束腰支细，如描发彩匀。黄鹂裁帽贵，紫燕刻钗珍。
<br>
<br>　　身近从淄右，家元接观津。雨台谁属楚，花洞不知秦。
<br>
<br>　　泪滴空床冷，妆浓满镜春。枕凉欹琥珀，簟洁展麒麟。
<br>
<br>　　茂苑廊千步，昭阳扇九轮。阳城迷处笑，京兆画时埂
<br>
<br>　　鱼子封笺短，蝇头学字真。易判期已远，难讳事还新。
<br>
<br>　　艇子愁冲夜，骊驹怕拂晨。如何断岐路，免得见行尘。
<br>
<br>　　卷685_28  「个人三十韵」吴融
<br>
<br>　　袅袅复盈盈，何年坠玉京。见人还道姓，羞客不称名。
<br>
<br>　　故事谙金谷，新居近石城。脸横秋水溢，眉拂远山晴。
<br>
<br>　　粉薄涂云母，簪寒d水晶。催来两桨送，怕起五丝萦。
<br>
<br>　　髻学盘桓绾，床依宛转成。博山凝雾重，油壁隐车轻。
<br>
<br>　　额点梅花样，心通棘刺情。搔头邀顾遇，约指到平生。
<br>
<br>　　鱼网徐徐襞，螺卮浅浅倾。芙蓉褥已展，豆蔻水休更。
<br>
<br>　　赵女怜胶腻，丁娘爱烛明。炷香龙荐脑，辟魇虎输精。
<br>
<br>　　管咽参差韵，弦嘈\声。花残春寂寂，月落漏丁丁。
<br>
<br>　　柳絮联章敏，椒花属思清。剪罗成彩字，销蜡脱珠缨。
<br>
<br>　　邂逅当投，艰难莫拊楹。熨来身热定，舐得面痕平。
<br>
<br>　　匣镜金螭怒，帘旌绣兽狞。颈长堪鹤并，腰细任蜂争。
<br>
<br>　　滴泪泉饶竭，论心石未贞。必双成凤去，岂独化蝉鸣。
<br>
<br>　　书远肠空断，楼高胆易惊。数钱红带结，斗草`裙盛。
<br>
<br>　　袂柳阑干小，侵波略昂帷Ｒ钩钜＜难悖晓梦半和莺。
<br>
<br>　　翼只思鹣比，根长羡藕并。可怜衣带缓，休赋重行行。
<br>
<br>　　卷685_29  「即席十韵」吴融
<br>
<br>　　住处方窥宋，平生未嫁卢。暖金轻铸骨，寒玉细凝肤。
<br>
<br>　　妒蝶长成伴，伤鸾耐得孤。城堪迷下蔡，台合上姑苏。
<br>
<br>　　弄眼难降柳，含茸欲斗蒲。生凉云母扇，直夜博山炉。
<br>
<br>　　翡翠交妆镜，鸳鸯入画图。无心同石转，有泪约泉枯。
<br>
<br>　　猿渴应须见，鹰饥只待呼。银河正清浅，霓节过来无。
<br>
<br>　　卷685_30  「追咏棠梨花十韵」吴融
<br>
<br>　　蜀地从来胜，棠梨第一花。更应无软弱，别自有妍华。
<br>
<br>　　不贵绡为雾，难降绮作霞。移须归紫府，驻合饵丹砂。
<br>
<br>　　密映弹琴宅，深藏卖酒家。夜宜红蜡照，春称锦筵遮。
<br>
<br>　　连庙魂栖望，飘江字绕巴。未饶酥点薄，兼妒雪飞斜。
<br>
<br>　　旧赏三年断，新期万里赊。长安如种得，谁定牡丹夸。
<br>
<br>　　卷685_31  「绵竹山四十韵」吴融
<br>
<br>　　绵竹东西隅，千峰势相属。蜓苟巴，连延罗古蜀。
<br>
<br>　　方者露圭角，尖者钻箭簇。引者蛾眉弯，敛者鸢肩缩。
<br>
<br>　　尾Y青蛇盘，颈低玄兔伏。横来突若奔，直上森如束。
<br>
<br>　　岁在作噩年，铜梁摇虿毒。相国京兆公，九命来作牧。
<br>
<br>　　戎提虎仆毛，专奉狼头纛。行府寄精庐，开窗对林麓。
<br>
<br>　　是时重阳后，天气旷清肃。兹山昏晓开，一一在人目。
<br>
<br>　　霜空正寥，浓翠霏扑扑。披海出珊瑚，贴天堆碧玉。
<br>
<br>　　俄然阴霾作，城郭才A。绝顶已凝雪，晃朗开红旭。
<br>
<br>　　初疑昆仑下，夭矫龙衔烛。亦似蓬莱巅，金银台叠蹙。
<br>
<br>　　紫霞或旁映，绮段铺繁褥。晚照忽斜笼，赤城差断续。
<br>
<br>　　又如煮吴盐，万万盆初熟。又如濯楚练，千千匹未轴。
<br>
<br>　　又如水晶宫，蛟螭结川渎。又如钟乳洞，电雷开岩谷。
<br>
<br>　　丹青画不成，造化供难足。合有羽衣人，飘u曳烟躅。
<br>
<br>　　合有五色禽，叫啸含仙曲。根虽限剑门，穴必通林屋。
<br>
<br>　　方诸沧海隔，欲去忧沦覆。群玉缥缈间，未可量往复。
<br>
<br>　　何如当此境，终朝旷遐瞩。往往草檄馀，吟哦思幽独。
<br>
<br>　　早晚扫偾梗笳鼓迎畅毂。休飞霹雳车，罢系虾蟆木。
<br>
<br>　　勒铭燕然山，万代垂芬郁。然后恣逍遥，独往群麋鹿。
<br>
<br>　　不管安与危，不问荣与辱。但乐濠梁鱼，岂怨钟山鹄。
<br>
<br>　　纫兰以围腰，采芝将实腹。石床须卧平，一任闲云触。
<br>
<br>　　卷685_32  「祝风三十二韵」吴融
<br>
<br>　　我有二顷田，长洲东百里。环涂为之区，积葑相连{.
<br>
<br>　　松江流其旁，春夏多苦水。堤防苟不时，泛滥即无已。
<br>
<br>　　粤余病眠久，而复家无峙。田峻不胜荒，农功皆废弛。
<br>
<br>　　他稼已如云，我田方欲莳。四际上通波，兼之葭与苇。
<br>
<br>　　是时立秋后，烟露浩凄矣。虽然遣毕功，萎约都无几。
<br>
<br>　　如何海上风，连日从空起。似欲驱沧溟，来沃具区里。
<br>
<br>　　噫嘻尔风师，吴中多豪士。锊止九年，一粒惜如死。
<br>
<br>　　籴贱兼粜贵，凶年翻大喜。只是疲羸苦，才饥须易子。
<br>
<br>　　余仍R轲者，进趋年二纪。秋不安一食，春不闲一晷。
<br>
<br>　　肠回为多别，骨瘦因积毁。咳唾莫逢人，揶揄空睹鬼。
<br>
<br>　　中又值干戈，遑遑常转徙。故隐茅山西，今来笠泽濉
<br>
<br>　　荒者不复寻，葺者还有以。将正陶令巾，又盖姜肱被。
<br>
<br>　　不敢务有馀，有馀必骄鄙。所期免假，假多惭耻。
<br>
<br>　　骄鄙既不生，惭耻更能弭。自可致逍遥，无妨阅经史。
<br>
<br>　　吁余将四十，满望只如此。干泽尚多难，学稼兹复尔。
<br>
<br>　　穷达虽系命，祸福生所履。天不饥死余，飘风当自止。
<br>
<br>　　卷685_33  「金陵怀古」吴融
<br>
<br>　　玉树声沉战舰收，万家冠盖入中州。
<br>
<br>　　只应江令偏惆怅，头白归来是客游。
<br>
<br>　　卷685_34  「凉思」吴融
<br>
<br>　　松间小槛接波平，月淡烟沉暑气清。
<br>
<br>　　半夜水禽栖不定，绿荷风动露珠倾。
<br>
<br>　　卷685_35  「鲛绡」吴融
<br>
<br>　　云供片段月供光，贫女寒机枉自忙。
<br>
<br>　　莫道不蚕能致此，海边何事有扶桑。
<br>
<br>　　卷685_36  「潮」吴融
<br>
<br>　　暮去朝来无定期，桑田长被此声移。
<br>
<br>　　蓬莱若探人间事，一日还应两度知。
<br>
<br>　　卷685_37  「忘忧花」吴融
<br>
<br>　　繁红落尽始凄凉，直道忘忧也未忘。
<br>
<br>　　数朵殷红似春在，春愁特此系人肠。
<br>
<br>　　卷685_38  「忆街西所居」吴融
<br>
<br>　　衡门一别梦难稀，人欲归时不得归。
<br>
<br>　　长忆去年寒食夜，杏花零落雨霏霏。
<br>
<br>　　卷685_39  「云」吴融
<br>
<br>　　南北东西似客身，远峰高鸟自为邻。
<br>
<br>　　清歌一曲犹能住，莫道无心胜得人。
<br>
<br>　　卷685_40  「华清宫四首」吴融
<br>
<br>　　中原无鹿海无波，凤辇鸾旗出幸多。
<br>
<br>　　今日故宫归寂寞，太平功业在山河。
<br>
<br>　　渔阳烽火照函关，玉辇匆匆下此山。
<br>
<br>　　一曲羽衣听不尽，至今遗恨水潺潺。
<br>
<br>　　上皇銮辂重巡游，雨泪无言独倚楼。
<br>
<br>　　惆怅眼前多少事，落花明月满宫秋。
<br>
<br>　　别殿和云锁翠微，太真遗像梦依依。
<br>
<br>　　玉皇掩泪频惆怅，应叹僧繇彩笔飞。
<br>
<br>　　卷685_41  「陈琳墓」吴融
<br>
<br>　　冀州飞檄傲英雄，却把文辞事邺宫。
<br>
<br>　　纵道笔端由我得，九泉何面见袁公。
<br>
<br>　　卷685_42  「湖州朝阳楼」吴融
<br>
<br>　　十二亭亭占晓光，隋家浪说有迷藏。
<br>
<br>　　仲宣题尽平生恨，别处应难看屋梁。
<br>
<br>　　卷685_43  「卖花翁」吴融
<br>
<br>　　和烟和露一丛花，担入宫城许史家。
<br>
<br>　　惆怅东风无处说，不教闲地著春华。
<br>
<br>　　卷685_44  「自讽」吴融
<br>
<br>　　世路升沉合自安，故人何必苦相干。
<br>
<br>　　涂穷始解东归去，莫过严光七里滩。
<br>
<br>　　卷685_45  「送杜鹃花」吴融
<br>
<br>　　春红始谢又秋红，息国亡来入楚宫。
<br>
<br>　　应是蜀冤啼不尽，更凭颜色诉西风。
<br>
<br>　　卷685_46  「西京道中闻蛙」吴融
<br>
<br>　　雨馀林外夕烟沉，忽有蛙声伴客吟。
<br>
<br>　　莫怪闻时倍惆怅，稚圭蓬荜在山阴。
<br>
<br>　　卷685_47  「情」吴融
<br>
<br>　　依依脉脉两如何，细似轻丝渺似波。
<br>
<br>　　月不长圆花易落，一生惆怅为伊多。
<br>
<br>　　卷685_48  「送荆南从事之岳州」吴融
<br>
<br>　　秋拂湖光一镜开，庾郎兰棹好徘徊。
<br>
<br>　　遥知月落酒醒处，五十弦从波上来。
<br>
<br>　　卷685_49  「渡淮作」吴融
<br>
<br>　　红杏花时辞汉苑，黄梅雨里上淮船。
<br>
<br>　　雨迎花送长如此，辜负东风十四年。
<br>
<br>　　卷685_50  「薛舍人见征恩赐香并二十八字同寄」吴融
<br>
<br>　　往岁知君侍武皇，今来何用紫罗囊。
<br>
<br>　　都缘有意重熏`，更洒江毫上玉堂。
<br>
<br>　　卷685_51  「王母庙」吴融
<br>
<br>　　鸾龙一夜降昆丘，遗庙千年枕碧流。
<br>
<br>　　赚得武皇心力尽，忍看烟草茂陵秋。
<br>
<br>　　卷685_52  「途中阻风」吴融
<br>
<br>　　洛阳寒食苦多风，扫荡春华一半空。
<br>
<br>　　莫道芳蹊尽成实，野花犹有未开丛。
<br>
<br>　　卷685_53  「楚事」吴融
<br>
<br>　　悲秋应亦抵伤春，屈宋当年并楚臣。
<br>
<br>　　何事从来好时节，只将惆怅付词人。
<br>
<br>　　卷685_54  「和僧咏牡丹」吴融
<br>
<br>　　万缘销尽本无心，何事看花恨却深。
<br>
<br>　　都是支郎足情调，坠香残蕊亦成吟。
<br>
<br>　　卷685_55  「豫让」吴融
<br>
<br>　　韩魏同谋反覆深，晋阳三板免成沉。
<br>
<br>　　赵衰当面何须恨，不把干将访负心。
<br>
<br>　　卷685_56  「和寄座主尚书」吴融
<br>
<br>　　偶逢戎旅战争日，岂是明时放逐臣。
<br>
<br>　　不用裁诗苦惆怅，风雷看起卧龙身。
<br>
<br>　　卷685_57  「江行」吴融
<br>
<br>　　霞低水远碧翻红，一棹无边落照中。
<br>
<br>　　说示北人应不爱，锦遮泥健马追风。
<br>
<br>　　卷685_58  「旅馆梅花」吴融
<br>
<br>　　清香无以敌寒梅，可爱他乡独看来。
<br>
<br>　　为忆故溪千万树，几年辜负雪中开。
<br>
<br>　　卷685_59  「水鸟」吴融
<br>
<br>　　烟为行止水为家，两两三三睡暖沙。
<br>
<br>　　为谢离鸾兼别鹄，如何禁得向天涯。
<br>
<br>　　卷685_60  「杨花」吴融
<br>
<br>　　不斗华不占红，自飞晴野雪鳌
<br>
<br>　　百花长恨风吹落，唯有杨花独爱风。
<br>
<br>　　卷685_61  「水调」吴融
<br>
<br>　　凿河千里走黄沙，沙殿西来动日华。
<br>
<br>　　可道新声是亡国，且贪惆怅后庭花。
<br>
<br>　　卷685_62  「秋夕楼居」吴融
<br>
<br>　　月里青山淡如画，露中黄叶飒然秋。
<br>
<br>　　危栏倚遍都无寐，只恐星河堕入楼。
<br>
<br>　　卷685_63  「经苻坚墓」吴融
<br>
<br>　　百里烟尘散杳冥，新平一隰草青青。
<br>
<br>　　八公山石君知否，休更中原作彗星。
<br>
<br>　　卷685_64  「松江晚泊」吴融
<br>
<br>　　吴台越峤两分津，万万樯乌簇夜云。
<br>
<br>　　吟尽长江一江月，更无人似谢将军。
<br>
<br>　　卷685_65  「送薛学士赴任峡州二首」吴融
<br>
<br>　　负谴虽安不敢安，叠猿声里独之官。
<br>
<br>　　莫将彩笔闲抛掷，更待淮王诏草看。
<br>
<br>　　片帆飞入峡云深，带雨兼风动楚吟。
<br>
<br>　　何似玉堂裁诏罢，月斜T鹊漏沈沈。
<br>
<br>　　卷685_66  「送许校书」吴融
<br>
<br>　　故人言别倍依依，病里班荆苦忆违。
<br>
<br>　　明日柳亭门外路，不知谁赋送将归。
<br>
<br>　　卷685_67  「蛱蝶」吴融
<br>
<br>　　两两自依依，南园烟露微。住时须并住，飞处要交飞。
<br>
<br>　　草浅忧惊吹，花残惜晚晖。长交撷芳女，夜梦远人归。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
