<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百九十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷三百九十
<br>
<br>　　卷390_1  「李凭箜篌引」李贺
<br>
<br>　　吴丝蜀桐张高秋，空白凝云颓不流。江娥啼竹素女愁，
<br>
<br>　　李凭中国弹箜篌。昆山玉碎凤凰叫，芙蓉泣露香兰笑。
<br>
<br>　　十二门前融冷光，二十三丝动紫皇。女娲炼石补天处，
<br>
<br>　　石破天惊逗秋雨。梦入坤山教神妪，老鱼跳波瘦蛟舞。
<br>
<br>　　吴质不眠倚桂树，露脚斜飞湿寒兔。
<br>
<br>　　卷390_2  「残丝曲」李贺
<br>
<br>　　垂杨叶老莺哺儿，残丝欲断黄蜂归。绿鬓年少金钗客，
<br>
<br>　　缥粉壶中沉琥珀。花台欲暮春辞去，落花起作回风舞。
<br>
<br>　　榆荚相催不知数，沈郎青钱夹城路。
<br>
<br>　　卷390_3  「还自会稽歌」李贺
<br>
<br>　　野粉椒壁黄，湿萤满梁殿。台城应教人，秋衾梦铜辇。
<br>
<br>　　吴霜点归鬓，身与塘蒲晚。脉脉辞金鱼，羁臣守贱。
<br>
<br>　　卷390_4  「出城寄权璩、杨敬之」李贺
<br>
<br>　　草暖云昏万里春，宫花拂面送行人。
<br>
<br>　　自言汉剑当飞去，何事还车载病身。
<br>
<br>　　卷390_5  「示弟」李贺
<br>
<br>　　别弟三年后，还家一日馀。X今夕酒，缃帙去时书。
<br>
<br>　　病骨犹能在，人间底事无。何须问牛马，抛掷任枭卢。
<br>
<br>　　卷390_6  「竹」李贺
<br>
<br>　　入水文光动，抽空绿影春。露华生笋径，苔色拂霜根。
<br>
<br>　　织可承香汗，裁堪钓锦鳞。三梁曾入用，一节奉王孙。
<br>
<br>　　卷390_7  「同沈驸马赋得御沟水」李贺
<br>
<br>　　入苑白泱泱，宫人正靥黄。绕堤龙骨冷，拂岸鸭头香。
<br>
<br>　　别馆惊残梦，停杯泛小觞。幸因流浪处，暂得见何郎。
<br>
<br>　　卷390_8  「始为奉礼忆昌谷山居」李贺
<br>
<br>　　扫断马蹄痕，衙回自闭门。长枪江米熟，小树枣花春。
<br>
<br>　　向壁悬如意，当帘阅角巾。犬书曾去洛，鹤病悔游秦。
<br>
<br>　　土甑封茶叶，山杯锁竹根。不知船上月，谁棹满溪云。
<br>
<br>　　卷390_9  「七夕」李贺
<br>
<br>　　别浦今朝暗，罗帷午夜愁。鹊辞穿线月，花入曝衣楼。
<br>
<br>　　天上分金镜，人间望玉钩。钱塘苏小小，更值一年秋。
<br>
<br>　　卷390_10  「过华清宫」李贺
<br>
<br>　　春月夜啼鸦，宫帘隔御花。云生朱络暗，石断紫钱斜。
<br>
<br>　　玉碗盛残露，银灯点旧纱。蜀王无近信，泉上有芹芽。
<br>
<br>　　卷390_11  「送沈亚之歌」李贺
<br>
<br>　　吴兴才人怨春风，桃花满陌千里红。紫丝竹断骢马小，
<br>
<br>　　家住钱塘东复东。白藤交穿织书笈，短策齐裁如梵夹。
<br>
<br>　　雄光宝矿献春卿，烟底蓦波乘一叶。春卿拾材白日下，
<br>
<br>　　掷置黄金解龙马。携笈归江重入门，劳劳谁是怜君者。
<br>
<br>　　吾闻壮夫重心骨，古人三走无摧邸Ｇ刖待旦事长鞭，
<br>
<br>　　他日还辕及秋律。
<br>
<br>　　卷390_12  「咏怀二首」李贺
<br>
<br>　　长卿怀茂陵，绿草垂石井。弹琴看文君，春风吹鬓影。
<br>
<br>　　梁王与武帝，弃之如断梗。惟留一简书，金泥泰山顶。
<br>
<br>　　日夕著书罢，惊霜落素丝。镜中聊自笑，讵是南山期。
<br>
<br>　　头上无幅巾，苦檗已染衣。不见清溪鱼，饮水得自宜。
<br>
<br>　　卷390_13  「追和柳恽」李贺
<br>
<br>　　汀洲白O草，柳恽乘马归。江头楂树香，岸上蝴蝶飞。
<br>
<br>　　酒杯箬叶露，玉轸蜀桐虚。朱楼通水陌，沙暖一双鱼。
<br>
<br>　　卷390_14  「春坊正字剑子歌」李贺
<br>
<br>　　先辈匣中三尺水，曾入吴潭斩龙子。隙月斜明刮露寒，
<br>
<br>　　练带平铺吹不起。蛟胎皮老蒺藜刺，G鹈淬花白鹇尾。
<br>
<br>　　直是荆轲一片心，莫教照见春坊字。邓客沤鹦bAzy，
<br>
<br>　　神光欲截蓝田玉。提出西方白帝惊，嗷嗷鬼母秋郊哭。
<br>
<br>　　卷390_45  「贵公子夜阑曲」李贺
<br>
<br>　　袅袅沉水烟，乌啼夜阑景。曲沼芙蓉波，腰围白玉冷。
<br>
<br>　　卷390_46  「雁门太守行」李贺
<br>
<br>　　黑云压城城欲摧，甲光向日金鳞开。角声满天秋色里，
<br>
<br>　　寒上燕脂凝夜紫。半卷红旗临易水，霜重鼓寒声不起。
<br>
<br>　　报君黄金台上意，提携玉龙为君死。
<br>
<br>　　卷390_47  「大堤曲」李贺
<br>
<br>　　妾家住横塘，红纱满桂香。青云教绾头上髻，
<br>
<br>　　明月与作耳边。莲风起，江畔春。大堤上，留北人。
<br>
<br>　　郎食鲤鱼尾，妾食猩猩唇。莫指襄阳道，绿浦归帆少。
<br>
<br>　　今日菖蒲花，明朝枫树老。
<br>
<br>　　卷390_48  「蜀国弦」李贺
<br>
<br>　　枫香晚花静，锦水南山影。惊石坠猿哀，竹云愁半岭。
<br>
<br>　　凉月生秋浦，玉沙粼粼光。谁家红泪客，不忍过瞿塘。
<br>
<br>　　卷390_49  「苏小小墓」李贺
<br>
<br>　　幽兰露，如啼眼。无物结同心，烟花不堪剪。草如茵，
<br>
<br>　　松如盖。风为裳，水为。油壁车，夕相待。冷翠烛，
<br>
<br>　　劳光彩。西陵下，风吹雨。
<br>
<br>　　卷390_50  「梦天」李贺
<br>
<br>　　老兔寒蟾泣天色，云楼半开壁斜白。玉轮轧露湿团光，
<br>
<br>　　鸾相逢桂香陌。黄尘清水三山下，更变千年如走马。
<br>
<br>　　遥望齐州九点烟，一泓海水杯中泻。
<br>
<br>　　卷390_51  「唐儿歌（杜豳公之子）」李贺
<br>
<br>　　头玉硗硗眉刷翠，杜郎生得真男子。骨重神寒天庙器，
<br>
<br>　　一双瞳人剪秋水。竹马梢梢摇绿尾，银鸾光踏半臂。
<br>
<br>　　东家娇娘求对值，浓笑画空作唐字。眼大心雄知所以，
<br>
<br>　　莫忘作歌人姓李。
<br>
<br>　　卷390_52  「绿章封事（为吴道士夜醮作）」李贺
<br>
<br>　　青霓扣额呼宫神，鸿龙玉狗开天门。石榴花发满溪津，
<br>
<br>　　溪女洗花染白云。绿章封事谘元父，六街马蹄浩无主。
<br>
<br>　　虚空风气不清泠，短衣小冠作尘土。金家香巷千轮鸣，
<br>
<br>　　扬雄秋室无俗声。愿携汉戟招书鬼，休令恨骨填蒿里。
<br>
<br>　　卷390_53  「河南府试十二月乐词。正月」李贺
<br>
<br>　　上楼迎春新春归，暗黄著柳宫漏迟。薄薄淡霭弄野姿，
<br>
<br>　　寒绿幽风生短丝。锦床晓卧玉肌冷，露脸未开对朝暝。
<br>
<br>　　官街柳带不堪折，早晚菖蒲胜绾结。
<br>
<br>　　卷390_54  「河南府试十二月乐词。二月」李贺
<br>
<br>　　二月饮酒采桑津，宜男草生兰笑人。蒲如交剑风如薰，
<br>
<br>　　劳劳胡燕怨酣春。薇帐逗烟生绿尘，金翘峨髻愁暮云，
<br>
<br>　　沓飒起舞真珠裙。津头送别唱流水，酒客背寒南山死。
<br>
<br>　　卷390_55  「河南府试十二月乐词。三月」李贺
<br>
<br>　　东方风来满眼春，花城柳暗愁杀人。复宫深殿竹风起，
<br>
<br>　　新翠舞衿净如水。光风转蕙百馀里，暖雾驱云扑天地。
<br>
<br>　　军装宫妓扫蛾浅，摇摇锦旗夹城暖。曲水漂香去不归，
<br>
<br>　　梨花落尽成秋苑。
<br>
<br>　　卷390_56  「河南府试十二月乐词。四月」李贺
<br>
<br>　　晓凉暮凉树如尽，千山浓绿生云外。依微香雨青氛氲，
<br>
<br>　　腻叶蟠花照曲门。金塘闲水摇碧漪，老景沉重无惊飞，
<br>
<br>　　堕红残萼暗参差。
<br>
<br>　　卷390_57  「河南府试十二月乐词。五月」李贺
<br>
<br>　　雕玉押帘额，轻e笼虚门。井汲铅华水，扇织鸳鸯纹。
<br>
<br>　　回雪舞凉殿，甘露洗空绿。罗袖从徊翔，香汗沾宝粟。
<br>
<br>　　卷390_58  「河南府试十二月乐词。六月」李贺
<br>
<br>　　裁生罗，伐湘竹，帔拂疏霜簟秋玉。炎炎红镜东方开，
<br>
<br>　　晕如车轮上裴回，啾啾赤帝骑龙来。
<br>
<br>　　卷390_59  「河南府试十二月乐词。七月」李贺
<br>
<br>　　星依云渚冷，露滴盘中圆。好花生木末，衰蕙愁空园。
<br>
<br>　　夜天如玉砌，池叶极青钱。仅厌舞衫薄，稍知花簟寒。
<br>
<br>　　晓风何拂拂，北斗光阑干。
<br>
<br>　　卷390_60  「河南府试十二月乐词。八月」李贺
<br>
<br>　　孀妾怨夜长，独客梦归家。傍檐虫缉丝，向壁灯垂花。
<br>
<br>　　帘外月光吐，帘内树影斜。悠悠飞露姿，点缀池中荷。
<br>
<br>　　卷390_61  「河南府试十二月乐词。九月」李贺
<br>
<br>　　离宫散萤天似水，竹黄池冷芙蓉死。月缀金铺光脉脉，
<br>
<br>　　凉苑虚庭空澹白。露花飞飞风草草，翠锦斓斑满层道。
<br>
<br>　　鸡人罢唱晓珑璁，鸦啼金井下疏桐。
<br>
<br>　　卷390_62  「河南府试十二月乐词。十月」李贺
<br>
<br>　　玉壶银箭稍难倾，G花夜笑凝幽明。碎霜斜舞上罗幕，
<br>
<br>　　烛龙两行照飞阁。珠帷怨卧不成眠，金凤刺衣著体寒，
<br>
<br>　　长眉对月斗弯环。
<br>
<br>　　卷390_63  「河南府试十二月乐词。十一月」李贺
<br>
<br>　　宫城团回凛严光，白天碎碎堕琼芳。挝钟高饮千日酒，
<br>
<br>　　却天凝寒作君寿。御沟泉合如环素，火井温泉在何处。
<br>
<br>　　卷390_64  「河南府试十二月乐词。十二月」李贺
<br>
<br>　　日脚淡光红洒洒，薄霜不销桂枝下。
<br>
<br>　　依稀和气排冬严，已就长日辞长夜。
<br>
<br>　　卷390_65  「河南府试十二月乐词。闰月」李贺
<br>
<br>　　帝重光，年重时，七十二候回环推，天官玉g灰剩飞。
<br>
<br>　　今岁何长来岁迟，王母移桃献天子，羲氏和氏迂龙辔。
<br>
<br>　　卷390_66  「天上谣」李贺
<br>
<br>　　天河夜转漂回星，银浦流云学水声。玉宫桂树花未落，
<br>
<br>　　仙妾采香垂缨。秦妃卷帘北窗晓，窗前植桐青凤小。
<br>
<br>　　王子吹笙鹅管长，呼龙耕烟种瑶草。粉霞红绶藕丝裙，
<br>
<br>　　青洲步拾兰苕春。东指羲和能走马，海尘新生石山下。
<br>
<br>　　卷390_67  「浩歌」李贺
<br>
<br>　　南风吹山作平地，帝遣天吴移海水。王母桃花千遍红，
<br>
<br>　　彭祖巫咸几回死。青毛骢马参差钱，娇春杨柳含细烟。
<br>
<br>　　筝人劝我金屈卮，神血未凝身问谁。不须浪饮丁都护，
<br>
<br>　　世上英雄本无主。买丝绣作平原君，有酒惟浇赵州土。
<br>
<br>　　漏催水咽玉蟾蜍，卫娘发薄不胜梳。看见秋眉换新绿，
<br>
<br>　　二十男儿那刺促。
<br>
<br>　　卷390_68  「秋来」李贺
<br>
<br>　　桐风惊心壮士苦，衰灯络纬啼寒素。谁看青简一编书，
<br>
<br>　　不遣花虫粉空蠹。思牵今夜肠应直，雨冷香魂吊书客。
<br>
<br>　　秋坟鬼唱鲍家诗，恨血千年土中碧。
<br>
<br>　　卷390_69  「帝子歌」李贺
<br>
<br>　　洞庭明月一千里，凉风雁啼天在水。九节菖蒲石上死，
<br>
<br>　　湘神弹琴迎帝子。山头老桂吹古香，雌龙怨吟寒水光。
<br>
<br>　　沙浦走鱼白石郎，闲取真珠掷龙堂。
<br>
<br>　　卷390_70  「秦王饮酒」李贺
<br>
<br>　　秦王骑虎游八极，剑光照空天自碧。羲和敲日玻璃声，
<br>
<br>　　劫灰飞尽古今平。龙头泻酒邀酒星，金槽琵琶夜枨枨。
<br>
<br>　　洞庭雨脚来吹笙，酒酣喝月使倒行。银云栉栉瑶殿明，
<br>
<br>　　宫门掌事报一更。花楼玉凤声娇狞，海绡红文香浅清，
<br>
<br>　　黄鹅跌舞千年觥。仙人烛树蜡烟轻，清琴醉眼泪泓泓。
<br>
<br>　　卷390_71  「洛姝真珠」李贺
<br>
<br>　　真珠小娘下清廓，洛苑香风飞绰绰。寒鬓斜钗玉燕光，
<br>
<br>　　高楼唱月敲悬。兰风桂露洒幽翠，红弦袅云咽深思。
<br>
<br>　　花袍白马不归来，浓蛾叠柳香唇醉。金鹅屏风蜀山梦，
<br>
<br>　　鸾裾凤带行烟重。八骢笼晃脸差移，日丝繁散曛罗洞。
<br>
<br>　　市南曲陌无秋凉，楚腰卫鬓四时芳。玉喉II排空光，
<br>
<br>　　牵云曳雪留陆郎。
<br>
<br>　　卷390_72  「李夫人歌」李贺
<br>
<br>　　紫皇宫殿重重开，夫人飞入琼瑶台。绿香绣帐何时歇，
<br>
<br>　　青云无光宫水咽。翩联桂花坠秋月，孤鸾惊啼商丝发。
<br>
<br>　　红壁阑珊悬，歌台小妓遥相望。玉蟾滴水鸡人唱，
<br>
<br>　　露华兰叶参差光。
<br>
<br>　　卷390_73  「走马引」李贺
<br>
<br>　　我有辞乡剑，玉锋堪截云。襄阳走马客，意气自生春。
<br>
<br>　　朝嫌剑花净，暮嫌剑光冷。能持剑向人，不解持照身。
<br>
<br>　　卷390_74  「湘妃」李贺
<br>
<br>　　筠竹千年老不死，长伴秦娥盖湘水。蛮娘吟弄满寒空，
<br>
<br>　　九山静绿泪花红。离鸾别凤烟梧中，巫云蜀雨遥相通。
<br>
<br>　　幽愁秋气上青枫，凉夜波间吟古龙。
<br>
<br>　　卷390_75  「南园十三首」李贺
<br>
<br>　　花枝草蔓眼中开，小白长红越女腮。
<br>
<br>　　可怜日暮嫣香落，嫁与春风不用媒。
<br>
<br>　　宫北田塍晓气酣，黄桑饮露@宫帘。
<br>
<br>　　长腰健妇偷攀折，将喂吴王八茧蚕。
<br>
<br>　　竹里缲丝挑网车，青蝉独噪日光斜。
<br>
<br>　　桃胶迎夏香琥珀，自课越佣能种瓜。
<br>
<br>　　三十未有二十馀，白日长饥小甲蔬。
<br>
<br>　　桥头长老相哀念，因遗戎韬一卷书。
<br>
<br>　　男儿何不带吴钩，收取关山五十州。
<br>
<br>　　请君暂上凌烟阁，若个书生万户侯。
<br>
<br>　　寻章摘句老雕虫，晓月当帘挂玉弓。
<br>
<br>　　不见年年辽海上，文章何处哭秋风。
<br>
<br>　　长卿牢落悲空舍，曼倩诙谐取自容。
<br>
<br>　　见买若耶溪水剑，明朝归去事猿公。
<br>
<br>　　春水初生乳燕飞，黄蜂小尾扑花归。
<br>
<br>　　窗含远色通书幌，鱼拥香钩近石矶。
<br>
<br>　　泉沙软卧鸳鸯暖，曲岸回篙舴艋迟。
<br>
<br>　　泻酒木栏椒叶盖，病容扶起种菱丝。
<br>
<br>　　边让今朝忆蔡邕，无心裁曲卧春风。
<br>
<br>　　舍南有竹堪书字，老去溪头作钓翁。
<br>
<br>　　长峦谷口倚嵇家，白昼千峰老翠华。
<br>
<br>　　自履藤鞋收石蜜，手牵苔絮长莼花。
<br>
<br>　　松溪黑水新龙卵，桂洞生硝旧马牙。
<br>
<br>　　谁遣虞卿裁道帔，轻绡一匹染朝霞。
<br>
<br>　　小树开朝径，长茸湿夜烟。柳花惊雪浦，麦雨涨溪田。
<br>
<br>　　古刹疏钟度，遥岚破月悬。沙头敲石火，烧竹照渔船。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
