<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百九十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百九十三
<br>
<br>　　卷793_1  「北禅院避暑联句」皮日休
<br>
<br>　　R蒸何处避，来入戴J宅。逍遥脱单绞，放旷抛轻策。        ――皮日休
<br>
<br>　　爬搔林下风，偃仰涧中石。                                ――皮日休
<br>
<br>　　残蝉烟外响，野鹤沙中迹。到此失烦襟，萧然揖禅伯。        ――陆龟蒙
<br>
<br>　　藤悬叠霜蜕，桂倚支云锡。                                ――陆龟蒙
<br>
<br>　　清阴竖毛发，爽气舒筋脉。逐幽随竹书，选胜铺x席。        ――皮日休
<br>
<br>　　鱼跳上紫芡，蝶化缘青壁。                                ――皮日休
<br>
<br>　　心是玉莲徒，耳为金磬敌。吾宗昔高尚，志在羲皇易。        ――陆龟蒙
<br>
<br>　　岂独断韦编，几将\铁`.                                ――陆龟蒙
<br>
<br>　　天书既屡降，野抱难自适。一入承明庐，盱衡论今昔。        ――皮日休
<br>
<br>　　流光不容寸，斯道甘枉尺。                                ――皮日休
<br>
<br>　　既起谢儒玄，亦翻商羽翼。封章帷幄遍，梦寐江湖白。        ――陆龟蒙
<br>
<br>　　摆落函谷尘，高欹华阳帻。                                ――陆龟蒙
<br>
<br>　　诏去云无信，归来鹤相识。半病夺牛公，全慵捕鱼客。        ――皮日休
<br>
<br>　　少微光一点，落此芒磔索。                                ――皮日休
<br>
<br>　　释子问池塘，门人废幽赜。堪悲东序宝，忽变西方籍。        ――陆龟蒙
<br>
<br>　　不见步兵诗，空怀康乐屐。                                ――陆龟蒙
<br>
<br>　　高名不可效，胜境徒堪惜。墨沼转疏芜，玄斋逾阒寂。        ――皮日休
<br>
<br>　　迟迟不可去，凉t满杉柏。                                ――皮日休
<br>
<br>　　日下洲岛清，烟生刍碧。俱怀出尘想，共有吟诗癖。        ――陆龟蒙
<br>
<br>　　终与净名游，还来雪山觅。                              ――陆龟蒙
<br>
<br>　　卷793_2  「寂上人院联句」皮日休
<br>
<br>　　瘿床空默坐，清景不知斜。暗数菩提子，闲看薜荔花。        ――皮日休
<br>
<br>　　有情惟墨客，无语是禅家。背日聊依桂，尝泉欲试茶。        ――陆龟蒙
<br>
<br>　　石形蹲玉虎，池影闪金蛇。经笥安岩\，瓶囊挂树桠。        ――皮日休
<br>
<br>　　书传沧海外，龛寄白云涯。竹色寒凌箔，灯光静隔纱。        ――陆龟蒙
<br>
<br>　　趁幽翻小品，逐胜讲南华。莎彩融黄露，莲衣染素霞。        ――皮日休
<br>
<br>　　水堪伤聚沫，风合落天葩。若许传心印，何辞古堞赊。      ――陆龟蒙
<br>
<br>　　卷793_3  「独在开元寺避暑，颇怀鲁望，因飞笔联句」皮日休
<br>
<br>　　烦暑虽难避，僧家自有期。泉甘于马乳，苔滑似龙k.        ――皮日休
<br>
<br>　　任诞襟全散，临幽榻旋移。松行将雅拜，篁阵欲交麾。        ――陆龟蒙
<br>
<br>　　望塔青n识，登楼白鸽知。石经森欲动，珠像俨将怡。        ――皮日休
<br>
<br>　　筠簟临杉穗，纱巾透雨丝。静谭蝉噪少，凉步鹤随迟。        ――皮日休
<br>
<br>　　烟重回蕉扇，轻风拂桂帷。对碑吴地说，开卷梵天词。        ――陆龟蒙
<br>
<br>　　积水鱼梁坏，残花病枕欹。怀君潇洒处，孤梦绕罘Q.      ――陆龟蒙
<br>
<br>　　卷793_4  「寒夜文宴联句」皮日休
<br>
<br>　　文星今夜聚，应在斗牛间。                                ――皮日休
<br>
<br>　　载石人方至，乘槎客未还。                                ――张贲
<br>
<br>　　送觞繁露曲，征句白云颜。                                ――陆龟蒙
<br>
<br>　　节奏惟听竹，从容只话山。                                ――皮日休
<br>
<br>　　理穷倾秘藏，论猛折玄关。                                ――张贲
<br>
<br>　　酃酒分中绿，巴笺擘处殷。                                ――陆龟蒙
<br>
<br>　　清言闻后醒，强韵压来艰。                                ――皮日休
<br>
<br>　　犀柄当风揖，琼枝向月攀。                                ――张贲
<br>
<br>　　松吟方eP々，泉梦忆潺潺。                                ――陆龟蒙
<br>
<br>　　一会文章草，昭明不可删。                              ――皮日休
<br>
<br>　　卷793_5  「药名联句」皮日休
<br>
<br>　　为待防风饼，须添薏苡杯。                                ――张贲
<br>
<br>　　香然柏子后，尊泛菊花来。                                ――皮日休
<br>
<br>　　石耳泉能洗，垣衣雨为裁。                                ――陆龟蒙
<br>
<br>　　从容犀局静，断续玉琴哀。                                ――张贲
<br>
<br>　　白芷寒犹采，青箱醉尚开。                                ――皮日休
<br>
<br>　　马衔衰草卧，乌啄蠹根回。                                ――陆龟蒙
<br>
<br>　　雨过兰芳好，霜多桂末摧。                                ――张贲
<br>
<br>　　朱儿应作粉，云母讵成灰。                                ――皮日休
<br>
<br>　　艺可屠龙胆，家曾近燕胎。                                ――陆龟蒙
<br>
<br>　　墙高牵薜荔，障软撼玫瑰。                                ――张贲
<br>
<br>　　P鼠啼书户，蜗牛上研台。                                ――皮日休
<br>
<br>　　谁能将藁本，封与玉泉才。                              ――陆龟蒙
<br>
<br>　　卷793_6  「寒夜联句」陆龟蒙
<br>
<br>　　静境揖神凝，寒华射林缺。                                ――陆龟蒙
<br>
<br>　　清知思绪断，爽觉心源彻。                                ――皮日休
<br>
<br>　　高唱戛金奏，朗咏铿玉节。                                ――陆龟蒙
<br>
<br>　　我思方寥，君词复凄切。                                ――皮日休
<br>
<br>　　况闻风篁上，摆落残冻雪。                                ――陆龟蒙
<br>
<br>　　寂尔万籁清，皎然诸霭灭。                                ――皮日休
<br>
<br>　　西窗客无梦，南浦波应结。                                ――陆龟蒙
<br>
<br>　　河光正如剑，月魄方似i.                                ――皮日休
<br>
<br>　　短烬不禁挑，冷毫看欲折。                                ――陆龟蒙
<br>
<br>　　何夕重相期，浊醪还为设。                              ――皮日休
<br>
<br>　　卷793_7  「开元寺楼看雨联句」陆龟蒙
<br>
<br>　　海上风雨来，掀轰杂飞电。登楼一凭槛，满眼蛟龙战。        ――陆龟蒙
<br>
<br>　　须臾造化惨，倏忽堪舆变。万户响戈a，千家披组练。        ――皮日休
<br>
<br>　　群飞抛轮石，杂下攻城箭。点急似摧胸，行斜如中面。        ――陆龟蒙
<br>
<br>　　细洒魂空冷，横飘目能眩。垂檐珂喧，zh瓦珠玑溅。        ――皮日休
<br>
<br>　　无言九陔远，瞬息驰应遍。密处正垂K，微时又悬线。        ――陆龟蒙
<br>
<br>　　写作玉界破，吹为羽林旋。翻伤列缺劳，却怕丰隆倦。        ――皮日休
<br>
<br>　　遥瞻山露色，渐觉云成片。远树欲鸣蝉，深檐尚藏燕。        ――陆龟蒙
<br>
<br>　　残雷隐辚尽，反照依微见。天光洁似磨，湖彩熟于练。        ――皮日休
<br>
<br>　　疏帆逗前渚，晚磬分凉殿。接思强挥毫，窥词几焚研。        ――陆龟蒙
<br>
<br>　　佶栗乌皮几，轻明白羽扇。毕景好疏吟，馀凉可清宴。        ――皮日休
<br>
<br>　　君携下高磴，僧引还深院。驳藓净铺筵，低松湿垂C.        ――陆龟蒙
<br>
<br>　　斋明乍虚豁，林霁逾葱`.早晚重登临，欲去多离恋。      ――皮日休
<br>
<br>　　卷793_8  「报恩寺南池联句」陆龟蒙
<br>
<br> 　　古岸涵碧落，                                            ――陆龟蒙
<br>
<br>　　虚轩明素波。坐来鱼阵变，                                ――皮日休
<br>
<br>　　吟久菊□多。秋草分杉露，                                ――嵩起
<br>
<br>　　危桥下竹坡。远峰青髻并，                                ――陆龟蒙
<br>
<br>　　□□□髯和。赵论寒仍讲，                                ――皮日休
<br>
<br>　　支硎僻亦过。斋心曾养鹤，                                ――嵩起
<br>
<br>　　挥翰好邀鹅。倚石收奇药，                                ――陆龟蒙
<br>
<br>　　临溪藉浅莎。桂花晴似拭，                                ――皮日休
<br>
<br>　　荷镜晓如磨。翠出牛头耸，                                ――嵩起
<br>
<br>　　苔深马迹跛。伞欹从野醉，                                ――陆龟蒙
<br>
<br>　　巾侧任田歌。松形矮，                                ――皮日休
<br>
<br>　　般跚桧樾矬。香飞僧印火，                                ――嵩起
<br>
<br>　　泉急使镳珂。菱钿真堪帖，                                ――陆龟蒙
<br>
<br>　　莼丝亦好拖。几时无一事，                                ――皮日休
<br>
<br>　　相伴著烟萝。                                          ――嵩起
<br>
<br>　　卷793_9  「天台禅院联句」安守范
<br>
<br>　　偶到天台院，因逢物外僧。                                ――安守范
<br>
<br>　　忘机同一祖，出语离三乘。                                ――杨鼎夫
<br>
<br>　　树老中庭寂，窗虚外境澄。                                ――周述
<br>
<br>　　片时松影下，联续百千灯。                              ――李仁肇
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
