<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百六十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百六十二
<br>
<br>　　卷662_1  「夜泊义兴戏呈邑宰」罗隐
<br>
<br>　　溪畔维舟问戴星，此中三害有图经。
<br>
<br>　　长桥可避南山远，却恐难防是最灵。
<br>
<br>　　卷662_2  「听琵琶」罗隐
<br>
<br>　　香筵酒散思朝散，偶向梧桐暗处闻。
<br>
<br>　　大底曲中皆有恨，满楼人自不知君。
<br>
<br>　　卷662_3  「经耒阳杜工部墓」罗隐
<br>
<br>　　紫菊馨香覆楚醪，奠君江畔雨萧骚。旅魂自是才相累，
<br>
<br>　　闲骨何妨冢更高。J骥丧来空蹇蹶，芝兰衰后长蓬蒿。
<br>
<br>　　屈原宋玉邻君处，几驾青螭缓郁陶。
<br>
<br>　　卷662_4  「题袁溪张逸人所居」罗隐
<br>
<br>　　蒲梢猎猎燕差差，数里溪光日落时。芳树文君机上锦，
<br>
<br>　　远山孙寿镜中眉。鸡窗夜静开书卷，鱼槛春深展钓丝。
<br>
<br>　　若使浮名拘绊得，世间何处有男儿。
<br>
<br>　　卷662_5  「升平公主旧第」罗隐
<br>
<br>　　乘凤仙人降此时，玉篇才罢到文词。两轮水o光明照，
<br>
<br>　　百尺鲛绡换好诗。带砺山河今尽在，风流樽俎见无期。
<br>
<br>　　坛场客散香街暝，惆怅齐竽取次吹。
<br>
<br>　　卷662_6  「寄黔中王从事」罗隐
<br>
<br>　　故人刀笔事军书，南转黔江半月馀。别后乡关情几许，
<br>
<br>　　近来诗酒兴何如。贪将醉袖矜莺谷，不把瑶缄附鲤鱼。
<br>
<br>　　今日举觞君莫问，生涯牢落鬓萧疏。
<br>
<br>　　卷662_7  「关亭春望」罗隐
<br>
<br>　　关畔春云拂马头，马前春事共悠悠。风摇岸柳长条困，
<br>
<br>　　露`山花小朵愁。信越功名高似狗，裴王气力大于牛。
<br>
<br>　　未知至竟将何用，渭水泾川一向流。
<br>
<br>　　卷662_8  「寄徐济进士」罗隐
<br>
<br>　　往年疏懒共江湖，月满花香记得无。霜压楚莲秋后折，
<br>
<br>　　雨催蛮酒夜深酤。红尘偶别迷前事，丹桂相倾愧后徒。
<br>
<br>　　出得函关抽得手，从来不及阮元瑜。
<br>
<br>　　卷662_9  「寄韦赡」罗隐
<br>
<br>　　石城蓑笠阻心期，落尽山花有所思。羸马二年蓬转后，
<br>
<br>　　故人何处月明时。风催晓雁看看别，雨胁秋蝇渐渐痴。
<br>
<br>　　禅智阑干市桥酒，纵然相见只相悲。
<br>
<br>　　卷662_10  「溪晚泊寄裴庶子」罗隐
<br>
<br>　　溪风如扇雨如丝，闲步闲吟柳恽诗。杯酒疏狂非曩日，
<br>
<br>　　野花狼藉似当时。道穷谩有依刘感，才急应无借寇期。
<br>
<br>　　满眼云山莫相笑，与君俱是受深知。
<br>
<br>　　卷662_11  「送姚安之赴任秋浦」罗隐
<br>
<br>　　官罢春坊地象雷，片帆高指贵池开。五侯水暖鱼鳞去，
<br>
<br>　　九子山晴雁叙来。江夏黄童徒逞辩，广都庞令恐非才。
<br>
<br>　　到头称意须年少，赢得时光向酒杯。
<br>
<br>　　卷662_12  「寄乔逸人」罗隐
<br>
<br>　　南经湘浦北扬州，别后风帆几度游。春酒谁家禁烂漫，
<br>
<br>　　野花何处最淹留。欲凭尺素边鸿懒，未定雕梁海燕愁。
<br>
<br>　　长短此行须入手，更饶君占一年秋。
<br>
<br>　　卷662_13  「塞外」罗隐
<br>
<br>　　塞外偷儿塞内兵，圣君宵旰望升平。碧幢未作朝廷计，
<br>
<br>　　白梃犹驱妇女行。可使御戎无上策，只应忧国是虚声。
<br>
<br>　　汉王第宅秦田土，今日将军已自荣。
<br>
<br>　　卷662_14  「裴庶子除太仆卿因贺」罗隐
<br>
<br>　　楚班序未为轻，莫惜良途副圣明。宫省旧推皇甫谧，
<br>
<br>　　寺曹今得夏侯婴。秩随科第临时贵，官逐簪裾到处清。
<br>
<br>　　应笑马安虚巧宦，四回迁转始为卿。
<br>
<br>　　卷662_15  「咏史」罗隐
<br>
<br>　　蠹简遗编试一寻，寂寥前事似如今。徐陵笔砚珊瑚架，
<br>
<br>　　赵胜宾朋玳瑁簪。未必片言资国计，只应邪说动人心。
<br>
<br>　　九原郝何由起，虚误西蕃八尺金。
<br>
<br>　　卷662_16  「中元夜泊淮口」罗隐
<br>
<br>　　木叶回飘水面平，偶因孤棹已三更。秋凉雾露侵灯下，
<br>
<br>　　夜静鱼龙逼岸行。欹枕正牵题柱思，隔楼谁转绕梁声。
<br>
<br>　　锦帆天子狂魂魄，应过扬州看月明。
<br>
<br>　　卷662_17  「寄池州郑员外」罗隐
<br>
<br>　　兽绕朱轮酒满船，郡城萧洒贵池边。衣同莱子曾分笔，
<br>
<br>　　扇似袁宏别有天。九点好山楼上客，两行高柳雨中烟。
<br>
<br>　　陵阳百姓将何福，社舞村歌又一年。
<br>
<br>　　卷662_18  「归梦」罗隐
<br>
<br>　　陆海波涛渐渐深，一回归梦抵千金。路傍草色休多事，
<br>
<br>　　墙外莺声肯有心。日晚向隅悲断梗，夜阑浇酒哭知音。
<br>
<br>　　贪财败阵谁相悉，鲍叔如今不可寻。
<br>
<br>　　卷662_19  「送溪州使君」罗隐
<br>
<br>　　兵寇伤残国力衰，就中南土藉良医。凤衔泥诏辞丹阙，
<br>
<br>　　雕倚霜风上画旗。官职不须轻远地，生灵只是计临时。
<br>
<br>　　灞桥酒\黔巫月，从此江心两所思。
<br>
<br>　　卷662_20  「送川郑员外」罗隐
<br>
<br>　　明时塞诏列分麾，东拥朱轮出帝畿。铜虎贵提天子印，
<br>
<br>　　银鱼荣傍老莱衣。歌听茗坞春山暖，诗咏O洲暮鸟飞。
<br>
<br>　　知有掖垣南步在，可能须待政成归。
<br>
<br>　　卷662_21  「酬寄右司李员外」罗隐
<br>
<br>　　当年忆见桂枝春，自此清途未四旬。左省望高推健笔，
<br>
<br>　　右曹官重得名人。闲だ鲈逑忧镄耍静猎遗编笑过秦。
<br>
<br>　　犹把随和向泥滓，应怜疏散任天真。
<br>
<br>　　卷662_22  「莲塘驿」罗隐
<br>
<br>　　莲塘馆东初日明，莲塘馆西行人行。隔林啼鸟似相应，
<br>
<br>　　当路好花疑有情。一梦不须追往事，数杯犹可慰劳生。
<br>
<br>　　莫言来去只如此，君看鬓边霜几茎。
<br>
<br>　　卷662_23  「甘露寺火后」罗隐
<br>
<br>　　六朝胜事已尘埃，犹有闲人怅望来。只道鬼神能护物，
<br>
<br>　　不知龙象自成灰。犀惭水府浑非怪，燕说吴宫未是灾。
<br>
<br>　　还识平泉故侯否，一生踪迹比楼台。
<br>
<br>　　卷662_24  「春日登上元石头故城」罗隐
<br>
<br>　　万里伤心极目春，东南王气只逡巡。野花相笑落满地，
<br>
<br>　　山鸟自惊啼傍人。谩道城池须险阻，可知豪杰亦埃尘。
<br>
<br>　　太平寺主惟轻薄，却把三公与贼臣。
<br>
<br>　　卷662_25  「送宣武徐巡官」罗隐
<br>
<br>　　傲睨公卿二十年，东来西去只悠然。白知关畔元非马，
<br>
<br>　　玄觉壶中别有天。汉帝诏衔应异日，梁王风雪是初筵。
<br>
<br>　　临行不惜刀圭便，愁杀长安买笑钱。
<br>
<br>　　卷662_26  「冬暮寄裴郎中」罗隐
<br>
<br>　　晓发星星入镜宜，早年容易近年悲。敢言得事时将晚，
<br>
<br>　　只恐酬恩日渐迟。南国倾心应望速，东堂开口欲从谁。
<br>
<br>　　仙郎旧有黄金约，沥胆隳肝更祷祈。
<br>
<br>　　卷662_27  「中元甲子以辛丑驾幸蜀四首（第五首一作偶怀）」罗隐
<br>
<br>　　子仪不起浑{亡，西幸谁人从武皇。四海为家虽未远，
<br>
<br>　　九州多事竟难防。已闻旰食思真将，会待畋游致假王。
<br>
<br>　　应感两朝巡狩迹，绿槐端正驿荒凉。
<br>
<br>　　爪牙柱石两俱销，一点渝尘九土摇。敢恨甲兵为弃物，
<br>
<br>　　所嗟流品误清朝。几时睿算歼张角，何处愚人戴隗嚣。
<br>
<br>　　跪望旧街仄舾妫可能馀烈不胜妖。
<br>
<br>　　邪气奔屯瑞气移，清平过尽到艰危。纵饶犬彘迷常理，
<br>
<br>　　不奈豺狼幸此时。九庙有灵思李令，三川悲忆恨张仪。
<br>
<br>　　可怜一曲还京乐，重对红蕉教蜀儿。
<br>
<br>　　白丁攘臂犯长安，翠辇苍黄路屈盘。丹凤有情尘外远，
<br>
<br>　　玉龙无迹渡头寒。静怜贵族谋身易，危惜文皇创业难。
<br>
<br>　　不将不侯何计是，钓鱼船上泪阑干。
<br>
<br>　　卷662_28  「题润州妙善前石羊」罗隐
<br>
<br>　　紫髯桑盖此沈吟，很石犹存事可寻。汉鼎未安聊把手，
<br>
<br>　　楚醪虽满肯同心。英雄已往时难问，苔藓何知日渐深。
<br>
<br>　　还有市沽酒客，雀喧鸠聚话蹄涔。
<br>
<br>　　卷662_29  「登宛陵条风楼寄窦常侍」罗隐
<br>
<br>　　乱罹时节懒登临，试借条风半日吟。只有远山含暖律，
<br>
<br>　　不知高阁动归心。溪喧晚棹千声浪，云护寒郊数丈阴。
<br>
<br>　　自笑疏慵似麋鹿，也教台上费黄金。
<br>
<br>　　卷662_30  「台城」罗隐
<br>
<br>　　晚云阴映下空城，六代累累夕照明。玉井已干龙不起，
<br>
<br>　　金瓯虽破虎曾争。亦知霸世才难得，却是蒙尘事最平。
<br>
<br>　　深谷作陵山作海，茂弘流辈莫伤情。
<br>
<br>　　卷662_31  「甘露寺看雪上周相公」罗隐
<br>
<br>　　筛寒洒白乱溟鳎祷请功兼造化功。光薄乍迷京口月，
<br>
<br>　　影交初转海门风。细黏谢客衣裾上，轻堕梁王酒\中。
<br>
<br>　　一种为祥君看取，半禳灾l半年丰。
<br>
<br>　　卷662_32  「寄京阙陆郎中昆仲」罗隐
<br>
<br>　　柏台兰署四周旋，宾榻何妨雁影连。才见玳簪欹细柳，
<br>
<br>　　便知油幕胜红莲。家从入洛声名大，迹为依刘事分偏。
<br>
<br>　　争奈乱罹人渐少，麦城新赋许谁传。
<br>
<br>　　卷662_33  「偶题（一作嘲钟陵妓云英）」罗隐
<br>
<br>　　钟陵醉别十馀春，重见云英掌上身。
<br>
<br>　　我未成名君未嫁，可能俱是不如人。
<br>
<br>　　卷662_34  「故都」罗隐
<br>
<br>　　江南江北两风流，一作迷津一拜侯。
<br>
<br>　　至竟不如隋炀帝，破家犹得到扬州。
<br>
<br>　　卷662_35  「董仲舒」罗隐
<br>
<br>　　灾变儒生不合闻，谩将刀笔指乾坤。
<br>
<br>　　偶然留得阴阳术，闭却南门又北门。
<br>
<br>　　卷662_36  「献尚父大王」罗隐
<br>
<br>　　数年铁甲定东瓯，夜渡江山瞻斗牛。
<br>
<br>　　今日朱方平殄后，虎符龙节十三州。
<br>
<br>　　卷662_37  「蜂」罗隐
<br>
<br>　　不论平地与山尖，无限风光尽被占。
<br>
<br>　　采得百花成蜜后，为谁辛苦为谁甜。
<br>
<br>　　卷662_38  「帘二首」罗隐
<br>
<br>　　叠影重纹映画堂，玉钩银烛共荧煌。
<br>
<br>　　会应得见神仙在，休下真珠十二行。
<br>
<br>　　翡翠佳名世共稀，玉堂高下巧相宜。
<br>
<br>　　殷勤为嘱纤纤手，卷上银钩莫放垂。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
