<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百二十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百二十六
<br>
<br>　　卷326_1  「奉和韦谏议奉送水部家兄上后书情…呈两省阁老院长」权德舆
<br>
<br>　　驷牡龙缜熘两瘢一门儒服耀华簪。人望皆同照乘宝，
<br>
<br>　　家风不重满Y金。护衣直夜南宫静，焚草清时左掖深。
<br>
<br>　　何幸末班陪两地，阳春欲和意难任。
<br>
<br>　　卷326_2  「奉和史馆张阁老以许陈二阁长…南北省会于左掖因而有咏」权德舆
<br>
<br>　　伯仲尽时贤，平舆与颍川。桂枝尝遍折，棣萼更相鲜。
<br>
<br>　　丹地晨趋并，黄扉夕拜联。岂如分侍从，来就凤池边。
<br>
<br>　　卷326_3  「韦宾客宅与诸博士宴集」权德舆
<br>
<br>　　累抗气身章，湛恩比上庠。宾筵征稷嗣，家法自扶阳。
<br>
<br>　　簪组欢言久，琴壶雅兴长。阴岚冒苔石，轻籁韵风篁。
<br>
<br>　　佩玉三朝贵，挥金百虑忘。因知卧商洛，岂胜白云乡。
<br>
<br>　　卷326_4  「酬张秘监阁老喜太常中书二阁老与德舆同日迁官…之作」权德舆
<br>
<br>　　珠树共飞栖，分封受紫泥。正名推五字，贵仕仰三。
<br>
<br>　　继组心知忝，腰章事颇齐。蓬山有佳句，喜气在新题。
<br>
<br>　　卷326_5  「国子柳博士兼领太常博士，辄申贺赠」权德舆
<br>
<br>　　博士本秦官，求才帖职难。临风曲台净，对月璧池寒。
<br>
<br>　　讲学分阴重，斋祠晓漏残。朝衣辨色处，双绶更宜看。
<br>
<br>　　卷326_6  「过隐者湖上所居」权德舆
<br>
<br>　　蜗舍映平湖，皤然一鲁儒。唯将酒作圣，不厌谷名愚。
<br>
<br>　　兵法窥黄石，天官辨白榆。行看软轮起，未可号潜夫。
<br>
<br>　　卷326_7  「从叔将军宅蔷薇花开太府韦卿有题壁长句因以和作」权德舆
<br>
<br>　　环列从容蹀躞归，光风骀荡发红薇。莺藏密叶宜新霁，
<br>
<br>　　蹀绕低枝爱晚晖。艳色当轩迷舞袖，繁香满径拂朝衣。
<br>
<br>　　名卿洞壑仍相近，佳句新成和者稀。
<br>
<br>　　卷326_8  「奉和许阁老霁后慈恩寺杏园看花同用花字口号」权德舆
<br>
<br>　　杏林微雨霁，灼灼满瑶华。左掖期先至，中园景未斜。
<br>
<br>　　含毫歌白雪，藉草醉流霞。独限金闺籍，支颐啜茗花。
<br>
<br>　　卷326_9  「奉和陈阁老寒食初假当直从东省往集贤…寄张蒋二阁老」权德舆
<br>
<br>　　昼漏沈沈倦琐闱，西垣东观阅芳菲。
<br>
<br>　　繁花满树似留客，应为主人休浣归。
<br>
<br>　　卷326_10  「晚秋陪崔阁老、张秘监阁老、苗…斐然酬和有愧芜音」权德舆
<br>
<br>　　方驾游何许，仙源去似归。萦回留胜赏，萧洒出尘机。
<br>
<br>　　泛菊贤人至，烧丹姹女飞。步虚清晓籁，隐几吸晨晖。
<br>
<br>　　竹径琅\合，芝田沆瀣。银钩三洞字，瑶笥六铢衣。
<br>
<br>　　丽句翻红药，佳期限紫微。徒然一相望，郢曲和应稀。
<br>
<br>　　卷326_11  「春日同诸公过兵部王尚书林园」权德舆
<br>
<br>　　休沐君相近，时容曳履过。花间留客久，台上见春多。
<br>
<br>　　松色明金艾，莺声杂玉珂。更逢新酒熟，相与藉庭莎。
<br>
<br>　　卷326_12  「与沈十九拾遗同游栖霞寺上方于亮上人院会宿二首」权德舆
<br>
<br>　　摄山标胜绝，暇日谐想瞩。萦纡松路深，缭绕云岩曲。
<br>
<br>　　重楼回树杪，古像凿山腹。人远水木清，地深兰桂馥。
<br>
<br>　　层台耸金碧，绝顶摩净绿。下界诚可悲，南朝纷在目。
<br>
<br>　　焚香入古殿，待月出深竹。稍觉天籁清，自伤人世促。
<br>
<br>　　宗雷此相遇，偃放从所欲。清论松枝低，闲吟茗花熟。
<br>
<br>　　一生如土梗，万虑相桎梏。永愿事潜师，穷年此栖宿。
<br>
<br>　　偶来人境外，心赏幸随君。古殿烟霞夕，深山松桂薰。
<br>
<br>　　岩花点寒溜，石磴扫春云。清净诸天近，喧尘下界分。
<br>
<br>　　名僧康宝月，上客沈休文。共宿东林夜，清猿彻曙闻。
<br>
<br>　　卷326_13  「题崔山人草堂」权德舆
<br>
<br>　　竹径茆堂接洞天，闲时麈尾濑春泉。
<br>
<br>　　世人车马不知处，时有归云到枕边。
<br>
<br>　　卷326_14  「徐孺亭马上口号」权德舆
<br>
<br>　　湖上荒亭临水开，龟文篆字积莓苔。
<br>
<br>　　曲江北海今何处，尽逐东流去不回。
<br>
<br>　　卷326_15  「哭刘四尚书（勒于碑阴）」权德舆
<br>
<br>　　士友惜贤人，天朝丧守臣。才华推独步，声气幸相亲。
<br>
<br>　　理析寰中妙，儒为席上珍。笑言成月旦，风韵挹天真。
<br>
<br>　　丹地膺推择，青油寄抚循。岂言朝象魏，翻是卧漳滨。
<br>
<br>　　命赐龙泉重，追荣密印陈。撤弦惊物故，庀具见家贫。
<br>
<br>　　牢落风悲笛，骼教槠巾。只嗟蒿里月，非复柳营春。
<br>
<br>　　黄绢碑文在，青松隧路新。音容无处所，归作北邙尘。
<br>
<br>　　卷326_16  「张工部至薄寒山下有书无由驰报车之至倍切悲怀」权德舆
<br>
<br>　　书来远自薄寒山，缭绕洮河出古关。
<br>
<br>　　今日难裁秣陵报，薤歌寥落柳车边。
<br>
<br>　　卷326_17  「工部发引日属伤足卧疾不遂执绋」权德舆
<br>
<br>　　子春伤足日，况有寝门哀。元伯归全去，无由白马来。
<br>
<br>　　笳箫里巷咽，龟筮墓田开。片石潺泪，含悲叙史才。
<br>
<br>　　卷326_18  「从事淮南府过亡友杨校书旧厅感念愀然」权德舆
<br>
<br>　　故人随化往，倏忽今六霜。及我就拘限，清风留此堂。
<br>
<br>　　松竹逾映蔚，芝兰自销亡。绝弦罢流水，闻笛同山阳。
<br>
<br>　　炯如冰玉姿，粲若鸾凤章。欲翥摧劲翮，先秋落贞芳。
<br>
<br>　　正平赋鹦鹉，文考颂灵光。二子古不吊，夫君今何伤。
<br>
<br>　　黄墟既杳杳，玄化亦茫茫。岂必限宿草，含凄洒衣裳。
<br>
<br>　　卷326_19  「哭李晦群崔季文二处士」权德舆
<br>
<br>　　华封西祝尧，贵寿多男子。二贤无主后，贫贱大壮齿。
<br>
<br>　　未成鸿鹄姿，遽顿骅骝趾。子渊将叔度，自古不得已。
<br>
<br>　　卷326_20  「观葬者」权德舆
<br>
<br>　　涂刍随昼哭，数里至松门。贵尽人间礼，宁知逝者魂。
<br>
<br>　　笳箫出古陌，烟雨闭寒原。万古皆如此，伤心反不言。
<br>
<br>　　卷326_21  「成南阳墓」权德舆
<br>
<br>　　枯D没古基，驳藓蔽丰碑。向晚微风起，如闻坐啸时。
<br>
<br>　　卷326_22  「周平西墓」权德舆
<br>
<br>　　英威今寂寞，陈迹对崇丘。壮志清风在，荒坟白日愁。
<br>
<br>　　穷泉那复晓，乔木不知秋。岁岁寒塘侧，无人水自流。
<br>
<br>　　卷326_23  「苏小小墓」权德舆
<br>
<br>　　万古荒坟在，悠然我独寻。寂寥红粉尽，冥寞黄泉深。
<br>
<br>　　蔓草映寒水，空郊暧夕阴。风流有佳句，吟眺一伤心。
<br>
<br>　　卷326_24  「题柳郎中茅山故居（一作柳谷F故居）」权德舆
<br>
<br>　　下马荒阶日欲曛，潺潺石溜静中闻。
<br>
<br>　　鸟啼花落人声绝，寂寞山窗掩白云。
<br>
<br>　　卷326_25  「哭张十八校书（数日前辱书，未及还答，俄承凶讣）」权德舆
<br>
<br>　　芸阁为郎一命初，桐州寄傲十年馀。魂随逝水归何处，
<br>
<br>　　名在新诗众不如。蹉跎江浦生华发，牢落寒原会素车。
<br>
<br>　　更忆八行前日到，含凄为报秣陵书。
<br>
<br>　　卷326_26  「题亡友江畔旧居」权德舆
<br>
<br>　　寥落留三径，柴扉对楚江。]蛸集暗壁，蜥蜴走寒窗。
<br>
<br>　　松盖欹书幌，苔衣上酒缸。平生断金契，到此泪成双。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
