<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二十一
<br>
<br>　　卷21_1  「相和歌辞。子夜春歌」王翰
<br>
<br>　　春气满林香，春游不可忘。落花吹欲尽，垂柳折还长。
<br>
<br>　　桑女淮南曲，金鞍塞北装。行行小垂手，日暮渭川阳。
<br>
<br>　　卷21_2  「相和歌辞。子夜冬歌」崔国辅
<br>
<br>　　寂寥抱冬心，裁罗又。夜久频挑灯，霜寒剪刀冷。
<br>
<br>　　卷21_3  「相和歌辞。子夜冬歌」薛耀
<br>
<br>　　朔风扣群木，严霜凋百草。借问月中人，安得长不老。
<br>
<br>　　卷21_4  「相和歌辞。子夜四时歌六首。春歌二首」郭元振
<br>
<br>　　青楼含日光，绿池起风色。赠子同心花，殷勤此何极。
<br>
<br>　　陌头杨柳枝，已被春风吹。妾心正断绝，君怀那得知。
<br>
<br>　　卷21_5  「相和歌辞。子夜四时歌六首。秋歌二首」郭元振
<br>
<br>　　邀欢空伫立，望美频回顾。何时复采菱，江中密相遇。
<br>
<br>　　辟恶茱萸囊，延年菊花酒。与子结绸缪，丹心此何有。
<br>
<br>　　卷21_6  「相和歌辞。子夜四时歌六首。冬歌二首」郭元振
<br>
<br>　　北极严气升，南至温风谢。调丝竞短歌，拂枕怜长夜。
<br>
<br>　　帷横双翡翠，被卷两鸳鸯。婉态不自得，宛转君王床。
<br>
<br>　　卷21_7  「相和歌辞。子夜四时歌四首。春歌」李白
<br>
<br>　　秦地罗敷女，采桑绿水边。素手青条上，红妆白日鲜。
<br>
<br>　　蚕饥妾欲去，五马莫留连。
<br>
<br>　　卷21_8  「相和歌辞。子夜四时歌四首。夏歌」李白
<br>
<br>　　镜湖三百里，菡萏发荷花。五月西施采，人看隘若邪。
<br>
<br>　　回舟不待月，归去越王家。
<br>
<br>　　卷21_9  「相和歌辞。子夜四时歌四首。秋歌」李白
<br>
<br>　　长安一片月，万户捣衣声。秋风吹不尽，总是玉关情。
<br>
<br>　　何日平胡虏，良人罢远征。
<br>
<br>　　卷21_10  「相和歌辞。子夜四时歌四首。冬歌」李白
<br>
<br>　　明朝驿使发，一夜絮征袍。素手抽针冷，那堪把剪刀。
<br>
<br>　　裁缝寄远道，几日到临洮。
<br>
<br>　　卷21_11  「相和歌辞。子夜四时歌四首。春歌」陆龟蒙
<br>
<br>　　山连翠羽屏，草接烟华席。望尽南飞燕，佳人断信息。
<br>
<br>　　卷21_12  「相和歌辞。子夜四时歌四首。夏歌」陆龟蒙
<br>
<br>　　兰眼抬露斜，莺唇映花老。金龙倾漏尽，玉井敲冰早。
<br>
<br>　　卷21_13  「相和歌辞。子夜四时歌四首。秋歌」陆龟蒙
<br>
<br>　　凉汉清寥，衰林怨风雨。愁听络纬唱，似与羁魂语。
<br>
<br>　　卷21_14  「相和歌辞。子夜四时歌四首。冬歌」陆龟蒙
<br>
<br>　　南光走冷圭，北籁号空木。年年任霜霰，不减oY绿。
<br>
<br>　　卷21_15  「相和歌辞。大子夜歌二首」陆龟蒙
<br>
<br>　　歌谣数百种，子夜最可怜。慷慨吐清音，明转出天然。
<br>
<br>　　丝竹发歌响，假器扬清音。不知歌谣妙，声势出口心。
<br>
<br>　　卷21_16  「相和歌辞。子夜警歌二首」陆龟蒙
<br>
<br>　　镂碗传绿酒，雕炉熏紫烟。谁知苦寒调，共作白雪弦。
<br>
<br>　　恃爱如欲进，含羞出不前。朱口发艳歌，玉指弄娇弦。
<br>
<br>　　卷21_17  「相和歌辞。丁督护歌」李白
<br>
<br>　　云阳上征去，两岸饶商贾。吴牛喘月时，拖船一何苦。
<br>
<br>　　水浊不可饮，壶浆半成土。一唱都护歌，心摧泪如雨。
<br>
<br>　　万人凿盘石，无由达江浒。君看石芒砀，掩泪悲千古。
<br>
<br>　　卷21_18  「相和歌辞。团扇郎」张祜
<br>
<br>　　白团扇，今来此去捐。愿得入郎手，团圆郎眼前。
<br>
<br>　　卷21_19  「相和歌辞。团扇郎」刘禹锡
<br>
<br>　　团扇复团扇，奉君清暑殿。秋风入庭树，从此不相见。
<br>
<br>　　上有乘鸾女，苍苍虫网遍。明年入怀袖，别是机中练。
<br>
<br>　　卷21_20  「相和歌辞。碧玉歌」李暇
<br>
<br>　　碧玉上宫妓，出入千花林。珠被玳瑁床，感郎情意深。
<br>
<br>　　卷21_21  「相和歌辞。懊恼曲」温庭筠
<br>
<br>　　藕丝作线难胜针，蕊粉染黄那得深。玉白兰芳不相顾，
<br>
<br>　　倡楼一笑轻千金。莫言自古皆如此，健剑_钟铅绕指。
<br>
<br>　　三秋庭绿尽迎霜，惟有荷花守红死。西江小吏朱斑轮，
<br>
<br>　　柳缕吐芽香玉春。两股金钗已相许，不令独作空城尘。
<br>
<br>　　悠悠楚水流如马，恨紫愁红满平野。野土千年怨不平，
<br>
<br>　　至今烧作鸯鸯瓦。
<br>
<br>　　卷21_22  「相和歌辞。读曲歌五首」张祜
<br>
<br>　　窗中独自起，帘外独自行。愁见蜘蛛织，寻思直到明。
<br>
<br>　　碓上米不舂，窗中丝罢络。看渠驾去车，定是无四角。
<br>
<br>　　不见心相许，徒云脚漫勤。摘荷空摘叶，是底采莲人。
<br>
<br>　　窗外山魈立，知渠脚不多。三更机底下，摸著是谁梭。
<br>
<br>　　郎去摘黄瓜，郎来收赤枣。郎耕种麻地，今作西舍道。
<br>
<br>　　卷21_23  「相和歌辞。春江花月夜二首」张子容
<br>
<br>　　林花发岸口，气色动江新。此夜江中月，流光花上春。
<br>
<br>　　分明石潭里，宜照浣纱人。
<br>
<br>　　交甫怜瑶佩，仙妃难重期。沉沉绿江晚，惆怅碧云姿。
<br>
<br>　　初逢花上月，言是弄珠时。
<br>
<br>　　卷21_24  「相和歌辞。春江花月夜」张若虚
<br>
<br>　　春江潮水连海平，海上明月共潮生。滟滟随波千万里，
<br>
<br>　　何处春江无月明。江流宛转绕芳甸，月照花林皆似霰。
<br>
<br>　　空里流霜不觉飞，汀上白沙看不见。江天一色无纤尘。
<br>
<br>　　皎皎空中孤月轮。江畔何人初见月，江月何年初照人。
<br>
<br>　　人生代代无穷已，江月年年望相似。不知江月待何人，
<br>
<br>　　但见长江送流水。白云一片去悠悠，青枫浦上不胜愁。
<br>
<br>　　谁家今夜扁舟子，何处相思明月楼。可怜楼上月裴回，
<br>
<br>　　应照离人妆镜台。玉户帘中卷不去，捣衣砧上拂还来。
<br>
<br>　　此时相望不相闻，愿逐月华流照君。鸿雁长飞光不度，
<br>
<br>　　鱼龙潜跃水成文。昨夜闲潭梦落花，可怜春半不还家。
<br>
<br>　　江水流春去欲尽，江潭落月复西斜。斜月沉沉藏海雾，
<br>
<br>　　碣石潇湘无限路。不知乘月几人归，落月摇情满江树。
<br>
<br>　　卷21_25  「相和歌辞。春江花月夜」温庭筠
<br>
<br>　　玉树歌阑海云黑，花庭忽作青芜国。秦淮有水水无情，
<br>
<br>　　还向金陵漾春色。杨家二世安九重，不御华芝嫌六龙。
<br>
<br>　　百幅锦帆风力满，连天展尽金芙蓉。珠翠丁星复明灭，
<br>
<br>　　龙头劈浪哀笳发。千里涵空照水魂，万枝破鼻团香雪。
<br>
<br>　　漏转霞高沧海西，颇黎枕上闻天鸡。蛮弦代雁曲如语，
<br>
<br>　　一醉昏昏天下迷。四方倾动烟尘起，犹在浓香梦魂里。
<br>
<br>　　后主荒宫有晓莺，飞来只隔西江水。
<br>
<br>　　卷21_26  「相和歌辞。玉树后庭花」张祜
<br>
<br>　　轻车何草草，独唱后庭花。玉座谁为主，徒悲张丽华。
<br>
<br>　　卷21_27  「相和歌辞。堂堂」温庭筠
<br>
<br>　　钱塘岸上春如织，淼淼寒潮带晴色。淮南游客马连嘶，
<br>
<br>　　碧草迷人归不得。风飘客意如吹烟，纤指殷勤伤雁弦。
<br>
<br>　　一曲堂堂红烛筵，金鲸泻酒如飞泉。
<br>
<br>　　卷21_28  「相和歌辞。三阁词四首」刘禹锡
<br>
<br>　　贵人三阁上，日晏未梳头。不应有恨事，娇甚却成愁。
<br>
<br>　　珠箔曲琼钩，子细见扬州。北兵那得度，浪语判悠悠。
<br>
<br>　　沉香帖阁柱，金缕画门楣。回首降幡下，已见黍离离。
<br>
<br>　　三人出眢井，一身登槛车。朱门漫临水，不可见鲈鱼。
<br>
<br>　　卷21_29  「相和歌辞。神弦曲」李贺
<br>
<br>　　西山日没东山昏，旋风吹马马踏云。画弦素管声浅繁，
<br>
<br>　　花裙\n步秋尘。桂叶刷风桂坠子，青狸哭血寒狐死。
<br>
<br>　　古壁彩虬金帖尾，雨工骑入秋潭水。百年老^成木魅，
<br>
<br>　　笑声碧火巢中起。
<br>
<br>　　卷21_30  「相和歌辞。神弦别曲」李贺
<br>
<br>　　巫山小女隔云别，松花春风山上发。绿盖独穿香径归，
<br>
<br>　　白马花竿前孑孑。蜀江风澹水如罗，堕兰谁泛相经过。
<br>
<br>　　南山桂树为君死，云衫残污红脂花。
<br>
<br>　　卷21_31  「相和歌辞。祠渔山神女歌。迎神」王维
<br>
<br>　　坎坎击鼓，渔山之下。吹洞箫，望极浦。
<br>
<br>　　女巫进，纷屡舞。陈瑶席，湛清酤。风凄凄，又夜雨。
<br>
<br>　　不知神之来兮不来，使我心兮苦复苦。
<br>
<br>　　卷21_32  「相和歌辞。祠渔山神女歌。送神」王维
<br>
<br>　　纷进舞兮堂前，目眷眷兮琼筵。来不言兮意不传，
<br>
<br>　　作暮雨兮愁空山。悲急管兮思繁弦，神之驾兮俨欲旋。
<br>
<br>　　倏云收兮雨歇，山青青兮水潺。
<br>
<br>　　卷21_33  「相和歌辞。祠神歌。迎神」王睿
<br>
<br>　　草头花椰叶裙，蒲葵树下舞蛮云。
<br>
<br>　　引领望江遥滴酒，白O风起水生文。
<br>
<br>　　卷21_34  「相和歌辞。祠神歌。送神」王睿
<br>
<br>　　枨枨山响答琵琶，酒湿青莎肉饲鸦。
<br>
<br>　　树叶无声神去后，纸钱灰出木绵花。
<br>
<br>　　卷21_35  「相和歌辞。乌夜啼」杨巨源
<br>
<br>　　可怜杨叶复杨花，雪净烟深碧玉家。乌栖不定枝条弱，
<br>
<br>　　城头夜半声哑哑。浮萍摇荡门前水，任I芙蓉莫堕沙。
<br>
<br>　　卷21_36  「相和歌辞。乌夜啼」李白
<br>
<br>　　黄云城边乌欲栖，归飞哑哑枝上啼。机中织锦秦川女，
<br>
<br>　　碧纱如烟隔窗语。停梭怅然忆远人，独宿孤房泪如雨。
<br>
<br>　　卷21_37  「相和歌辞。乌夜啼二首」顾况
<br>
<br>　　玉房掣锁声翻叶，银箭添泉绕霜堞。毕逋发刺月衔城，
<br>
<br>　　八九雏飞其母惊。此是天上老鸦鸣，人间老鸦无此声。
<br>
<br>　　摇杂佩，耿华烛，良夜羽人弹此曲，东方映嗳招瘛
<br>
<br>　　月出江林西，江林寂寂城鸦啼。昔人何处为此曲，
<br>
<br>　　今人何处听不足。城寒月晓驰思深，江上青草为谁绿。
<br>
<br>　　卷21_38  「相和歌辞。乌夜啼」李群玉
<br>
<br>　　曾波隔梦渚，一望青枫林。有乌在其间，达晓自悲吟。
<br>
<br>　　是时月黑天，四野烟雨深。如闻生离哭，其声痛人心。
<br>
<br>　　悄悄夜正长，空山响哀音。远客不可听，坐愁华发侵。
<br>
<br>　　既非蜀帝魂，恐是恒山禽。四子各分散，母声犹至今。
<br>
<br>　　卷21_39  「相和歌辞。乌夜啼」聂夷中
<br>
<br>　　众鸟各归枝，乌乌尔不栖。还应知妾恨，故向绿窗啼。
<br>
<br>　　卷21_40  「相和歌辞。乌夜啼」白居易
<br>
<br>　　城上归时晚，庭前宿处危。月明无叶树，霜滑有风枝。
<br>
<br>　　啼涩饥喉咽，飞低冻翅垂。画堂鹦鹉鸟，冷暖不相知。
<br>
<br>　　卷21_41  「相和歌辞。乌夜啼」王建
<br>
<br>　　庭树乌，尔何不向别处栖？夜夜夜半当户啼。
<br>
<br>　　家人把烛出洞户，惊栖失群飞落树。一飞直欲飞上天，
<br>
<br>　　回回不离旧栖处。未明重绕主人屋，欲下空中黑相触。
<br>
<br>　　风飘雨湿亦不移，君家树头多好枝。
<br>
<br>　　卷21_42  「相和歌辞。乌夜啼」张祜
<br>
<br>　　忽忽南飞返，危弦共怨凄。暗霜移树宿，残夜绕枝啼。
<br>
<br>　　咽绝声重叙，忠思乍迷。不妨还报喜，误使玉颜低。
<br>
<br>　　卷21_43  「相和歌辞。乌栖曲」李白
<br>
<br>　　姑苏台上乌栖时，吴王宫里醉西施。吴歌楚舞欢未毕，
<br>
<br>　　青山犹衔半边日。银箭金壶漏水多，起看秋月坠江波，
<br>
<br>　　东方渐高奈乐何。
<br>
<br>　　卷21_44  「相和歌辞。乌栖曲」李端
<br>
<br>　　白马逐牛车，黄昏入狭斜。柳树乌争宿，
<br>
<br>　　争枝未得飞上屋。东房少妇婿从军，每听乌啼知夜分。
<br>
<br>　　卷21_45  「相和歌辞。乌栖曲」王建
<br>
<br>　　章华宫人夜上楼，君王望月西山头。
<br>
<br>　　夜深宫殿门不锁，白露满山山叶堕。
<br>
<br>　　卷21_46  「相和歌辞。乌栖曲」张籍
<br>
<br>　　西山作宫潮满池，宫乌晓鸣茱萸枝。
<br>
<br>　　吴姬自唱采莲曲，君王昨夜舟中宿。
<br>
<br>　　卷21_47  「相和歌辞。栖乌曲二首」刘方平
<br>
<br>　　蛾眉曼脸倾城国，鸣环动佩新相识。
<br>
<br>　　银汉斜临白玉堂，芙蓉行障掩灯光。
<br>
<br>　　画舸双艚锦为缆，芙蓉花发莲叶暗。
<br>
<br>　　门前月色映横塘，感郎中夜渡潇湘。
<br>
<br>　　卷21_48  「相和歌辞。莫愁乐」张祜
<br>
<br>　　侬居石城下，郎到石城游。自郎石城出，长在石城头。
<br>
<br>　　卷21_49  「相和歌辞。莫愁曲」李贺
<br>
<br>　　草生陇坂下，鸦噪城堞头。何人此城里，城角栽石榴。
<br>
<br>　　青丝系五马，黄金络双牛。白鱼驾莲船，夜作十里游。
<br>
<br>　　归来无人识，暗上沉香楼。罗床倚瑶瑟，残月倾帘钩。
<br>
<br>　　今日槿花落，明朝梧树秋。若负平生意，何名作莫愁。
<br>
<br>　　卷21_50  「相和歌辞。估客乐」李白
<br>
<br>　　海客乘天风，将船远行役。譬如云中鸟，一去无踪迹。
<br>
<br>　　卷21_51  「相和歌辞。估客乐」元稹
<br>
<br>　　估客无住著，有利身即行。出门求火伴，入户辞父兄。
<br>
<br>　　父兄相教示，求利莫求名。求名有所避，求利无不营。
<br>
<br>　　火伴相勒缚，卖假莫卖诚。交关少交假，交假本生轻。
<br>
<br>　　自兹相将去，誓死意不更。一解市头语，便无乡里情。
<br>
<br>　　B石打臂钏，糯米炊项璎。归来村中卖，敲作金玉声。
<br>
<br>　　村中田舍娘，贵贱不敢争。所费百钱本，已得十倍赢。
<br>
<br>　　颜色转光净，饮食亦甘馨。子本频蕃息，货赂日兼并。
<br>
<br>　　求珠驾沧海，采玉上荆衡。北买党项马，西擒吐蕃鹦。
<br>
<br>　　炎洲布火浣，蜀地锦织成。越婢脂肉滑，奚僮眉眼明。
<br>
<br>　　通算衣食费，不计远近程。经营天下遍，却到长安城。
<br>
<br>　　城中东西市，闻客次第迎。迎客兼说客，多财为势倾。
<br>
<br>　　客心本明黠，闻语心已惊。先问十常侍，次求百公卿。
<br>
<br>　　侯家与主第，点缀无不精。归来始安坐，富与王家汀
<br>
<br>　　市卒酒肉臭，县胥家舍成。岂惟绝言语，奔走极使令。
<br>
<br>　　大儿贩材木，巧识梁栋形。小儿贩盐卤，不入州县征。
<br>
<br>　　一身偃市利，突若截海鲸。钩距不敢下，下则牙齿横。
<br>
<br>　　生为估客乐，判尔乐一生。尔又生两子，钱刀何岁平。
<br>
<br>　　卷21_52  「相和歌辞。贾客乐」张籍
<br>
<br>　　金陵向西贾客多，船中生长乐风波。欲发移船近江口，
<br>
<br>　　船头祭神各浇酒。停杯共说远行期，入蜀经蛮远别离。
<br>
<br>　　金多众中为上客，夜夜算缗眠独迟。秋江初月猩猩语，
<br>
<br>　　孤帆夜发满湘渚。水工持楫防暗滩，直过山边及前侣。
<br>
<br>　　年年逐利西复东，姓名不在县籍中。农夫税多长辛苦，
<br>
<br>　　弃业长为贩卖翁。
<br>
<br>　　卷21_53  「相和歌辞。贾客词」刘禹锡
<br>
<br>　　贾客无定游，所游惟利并。眩俗杂良苦，乘时知重轻。
<br>
<br>　　心计析秋毫，摇钩侔悬衡。锥刀既无弃，转化日已盈。
<br>
<br>　　邀福祷波神，施财游化城。妻约雕金钏，女垂贯珠缨。
<br>
<br>　　高赀比封君，奇货通幸卿。趋时鸷鸟思，藏镪盘龙形。
<br>
<br>　　大浮通川，高楼次旗亭。行止皆有乐，关梁似无征。
<br>
<br>　　农夫何为者，辛苦事寒耕。
<br>
<br>　　卷21_54  「相和歌辞。贾客词」刘驾
<br>
<br>　　贾客灯下起，犹言发已迟。高山有疾路，暗行终不疑。
<br>
<br>　　寇盗伏其路，猛兽来相追。金玉四散去，空囊委路岐。
<br>
<br>　　扬州有大宅，白骨无地归。少妇当此日，对镜弄花枝。
<br>
<br>　　卷21_55  「相和歌辞。襄阳乐」张祜
<br>
<br>　　大堤花月夜，长江春水流。东风正上信，春夜特来游。
<br>
<br>　　卷21_56  「相和歌辞。襄阳曲二首」崔国辅
<br>
<br>　　蕙草娇红萼，时光舞碧鸡。城中美年少，相见白铜L.
<br>
<br>　　少年襄阳地，来往襄阳城。城中轻薄子，知妾解秦筝。
<br>
<br>　　卷21_57  「相和歌辞。襄阳曲」施肩吾
<br>
<br>　　大堤女儿郎莫寻，三三五五结同心。
<br>
<br>　　清晨对镜冶容色，意欲取郎千万金。
<br>
<br>　　卷21_58  「相和歌辞。襄阳曲」李端
<br>
<br>　　襄阳堤路长，草碧杨柳黄。谁家女儿临夜妆，
<br>
<br>　　红罗帐里有灯光。雀钗翠羽动明，欲出不出脂粉香。
<br>
<br>　　同居女伴正衣裳，中庭寒月白如霜。贾生十八称才子，
<br>
<br>　　空得门前一断肠。
<br>
<br>　　卷21_59  「相和歌辞。大堤曲」张柬之
<br>
<br>　　南国多佳人，莫若大堤女。玉床翠羽帐，宝袜莲花炬。
<br>
<br>　　魂处自目成，色授开心许。迢迢不可见，日暮空愁予。
<br>
<br>　　卷21_60  「相和歌辞。大堤曲」杨巨源
<br>
<br>　　二八婵娟大堤女，开炉相对依江渚。待客登楼向水看，
<br>
<br>　　邀郎卷幔临花语。细雨魇芰荷，巴东商侣挂帆多。
<br>
<br>　　自传芳酒鸷煨洌谁调妍妆回翠蛾。珍簟华灯夕阳后，
<br>
<br>　　当炉理瑟矜纤手。月落星微五鼓声，春风摇荡窗前柳。
<br>
<br>　　岁岁逢迎沙岸间，北人多识绿云鬟。无端嫁与五陵少，
<br>
<br>　　离别烟波伤玉颜。
<br>
<br>　　卷21_61  「相和歌辞。大堤曲」李白
<br>
<br>　　汉水临襄阳，花开大堤暖。佳期大堤下，泪向南云满。
<br>
<br>　　春风复无情，吹我梦魂散。不见眼中人，天长音信断。
<br>
<br>　　卷21_62  「相和歌辞。大堤曲」李贺
<br>
<br>　　妾家住横塘，红纱满桂香。青云教绾头上髻，
<br>
<br>　　明月与作耳边。莲风起，江畔春。大堤上，留北人。
<br>
<br>　　郎食鲤鱼尾，妾食猩猩唇。莫指襄阳道，绿浦归帆少。
<br>
<br>　　今日菖蒲花，明朝枫树老。
<br>
<br>　　卷21_63  「相和歌辞。大堤行」孟浩然
<br>
<br>　　大堤行乐处，车马相驰突。岁岁春草生，踏青二三月。
<br>
<br>　　王孙挟珠弹，游女矜罗袜。携手今莫同，江花为谁发。
<br>
<br>　　卷21_64  「相和歌辞。三洲歌」温庭筠
<br>
<br>　　团圆莫作波中月，洁白莫为枝上雪。月随波动碎，
<br>
<br>　　雪似梅花不堪折。李娘十六青丝发，画带双花为君结。
<br>
<br>　　门前有路轻离别，惟恐归来旧香灭。
<br>
<br>　　卷21_65  「相和歌辞。拔蒲歌」张祜
<br>
<br>　　拔蒲来，领郎镜湖边。郎心在何处，莫趁新莲去。
<br>
<br>　　拔得无心蒲，问郎看好无。
<br>
<br>　　卷21_66  「相和歌辞。杨叛儿」李白
<br>
<br>　　君歌杨叛儿，妾劝新丰酒。何许最关人，乌啼白门柳。
<br>
<br>　　乌啼隐杨花，君醉留妾家。
<br>
<br>　　博山炉中沉香火，双咽一气凌紫霞。
<br>
<br>　　卷21_67  「相和歌辞。常林欢」温庭筠
<br>
<br>　　宜城酒熟花覆桥，沙晴绿鸭鸣咬咬。桑绕舍麦如尾，
<br>
<br>　　幽轧鸣机双燕巢。马声特特荆门道，蛮水扬光色如草。
<br>
<br>　　锦荐金炉梦正长，东家呃喔鸡鸣早。
<br>
<br>　　卷21_68  「相和歌辞。江南弄」王勃
<br>
<br>　　江南弄，巫山连楚梦，行雨行云几相送。
<br>
<br>　　瑶轩金谷上春时，玉童仙女无见期。紫露香烟眇难托，
<br>
<br>　　清风明月遥相思。遥相思，草徒绿，为听双飞凤凰曲。
<br>
<br>　　卷21_69  「相和歌辞。江南弄」李贺
<br>
<br>　　江中绿雾起凉波，天上叠t红嵯峨。水风浦云生老竹，
<br>
<br>　　渚暝蒲帆如一幅。鲈鱼千头酒百斛，酒中倒卧南山绿。
<br>
<br>　　吴Q越吟未终曲，江上团团帖寒玉。
<br>
<br>　　卷21_70  「相和歌辞。采莲曲」崔国辅
<br>
<br>　　玉溆花红发，金塘水碧流。相逢畏相失，并著采莲舟。
<br>
<br>　　卷21_71  「相和歌辞。采莲曲」徐彦伯
<br>
<br>　　妾家越水边，摇艇入江烟。既觅同心侣，复采同心莲。
<br>
<br>　　折藕丝能脆，开花叶正圆。春歌弄明月，归棹落花前。
<br>
<br>　　卷21_72  「相和歌辞。采莲曲」李白
<br>
<br>　　若耶溪边采莲女，笑隔荷花共人语。日照新妆水底明，
<br>
<br>　　风飘香袖空中举。岸上谁家游冶郎，三三五五映垂杨。
<br>
<br>　　紫骝嘶入落花去，见此踟蹰空断肠。
<br>
<br>　　卷21_73  「相和歌辞。采莲曲」贺知章
<br>
<br>　　稽山罢雾郁嵯峨，镜水无风也自波。
<br>
<br>　　莫言春度芳菲尽，别有中流采芰荷。
<br>
<br>　　卷21_74  「相和歌辞。采莲曲三首」王昌龄
<br>
<br>　　吴姬越艳楚王妃，争弄莲舟水湿衣。
<br>
<br>　　来时浦口花迎入，采罢江头月送归。
<br>
<br>　　荷叶罗裙一色裁，芙蓉向脸两边开。
<br>
<br>　　乱入池中看不见，闻歌始觉有人来。
<br>
<br>　　越女作桂舟，还将桂为楫。湖上水渺漫，清江初可涉。
<br>
<br>　　摘取芙蓉花，莫摘芙蓉叶。将归问夫婿，颜色何如妾。
<br>
<br>　　卷21_75  「相和歌辞。采莲曲二首」戎昱
<br>
<br>　　虽听采莲曲，讵识采莲心。漾楫爱花远，回船愁浪深。
<br>
<br>　　烟生极浦色，日落半江阴。同侣怜波静，看妆堕玉簪。
<br>
<br>　　涔阳女儿花满头，毵毵同泛木兰舟。
<br>
<br>　　春风日暮南湖里，争唱菱歌不肯休。
<br>
<br>　　卷21_76  「相和歌辞。采莲曲」储光羲
<br>
<br>　　浅渚荷花繁，深塘菱叶疏。独往方自得，耻邀淇上姝。
<br>
<br>　　广江无术阡，大泽绝方隅。浪中海童语，流下鲛人居。
<br>
<br>　　春雁时隐舟，新荷复满湖。采采乘日暮，不思贤与愚。
<br>
<br>　　卷21_77  「相和歌辞。采莲曲二首」鲍溶
<br>
<br>　　弄舟A来南塘水，荷叶映身摘莲子。暑衣清净鸳鸯喜，
<br>
<br>　　作浪舞花惊不起。殷勤护惜纤纤指，水菱初熟多新刺。
<br>
<br>　　采莲A来水无风，莲潭如镜松如龙。夏衫短袖交斜红，
<br>
<br>　　艳歌笑斗新芙蓉，戏鱼住听莲花东。
<br>
<br>　　卷21_78  「相和歌辞。采莲曲」张籍
<br>
<br>　　秋江岸边莲子多，采莲女儿凭船歌。青房圆实齐戢戢，
<br>
<br>　　争前竞折荡漾波。试牵绿茎下寻藕，断处丝多刺伤手。
<br>
<br>　　白练束腰袖半卷，不插玉钗妆梳浅。船中未满度前洲，
<br>
<br>　　借问谁家家住远。归时共待暮潮上，自弄芙蓉还荡桨。
<br>
<br>　　卷21_79  「相和歌辞。采莲曲」白居易
<br>
<br>　　菱叶萦波荷s风，荷花深处小船通。
<br>
<br>　　逢郎欲语低头笑，碧玉搔头落水中。
<br>
<br>　　卷21_80  「相和歌辞。采莲曲」齐己
<br>
<br>　　越江女，越江莲，齐菡萏，双婵娟。嬉游向何处，
<br>
<br>　　采摘且同船。浩唱发容与，清波生漪涟。时逢岛屿泊，
<br>
<br>　　几共鸳鸯眠。襟袖既盈溢，馨香亦相传。薄暮归去来，
<br>
<br>　　苎罗生碧烟。
<br>
<br>　　卷21_81  「相和歌辞。采莲归」王勃
<br>
<br>　　采莲归，绿水芙蓉衣，秋风起浪凫雁飞。
<br>
<br>　　桂棹兰桡下长浦，罗裙玉腕摇轻橹。叶屿花潭极望平，
<br>
<br>　　江讴越吹相思苦。相思苦，佳期不可驻。
<br>
<br>　　塞外征夫犹未还，江南采莲今已暮。今已暮，摘莲花，
<br>
<br>　　今渠那必尽倡家。官道城南把桑叶，何如江上采莲花。
<br>
<br>　　莲花复莲花，花叶何重叠。叶翠本羞眉，花红强如颊。
<br>
<br>　　佳人不兹期，怅望别离时。牵花怜共蒂，折藕爱连丝。
<br>
<br>　　故情何处所，新物徒华滋。不惜南津交佩解，
<br>
<br>　　还羞北海雁书迟。采莲歌有节，采莲夜未歇。
<br>
<br>　　正逢浩荡江上风，又值徘徊江上月。莲浦夜相逢，
<br>
<br>　　吴姬越女何丰茸。共问寒江千里外，征客关山更几重。
<br>
<br>　　卷21_82  「相和歌辞。采莲女」阎朝隐
<br>
<br>　　采莲女，采莲舟，春日春江碧水流。莲衣承玉钏，
<br>
<br>　　莲刺I银钩。薄暮敛容歌一曲，氛氲香气满汀洲。
<br>
<br>　　卷21_83  「相和歌辞。湖边采莲妇」李白
<br>
<br>　　小姑织白，未解将人语。大嫂采芙蓉，溪湖千万重。
<br>
<br>　　长兄行不在，莫使外人逢。愿学秋胡妇，真心比古松。
<br>
<br>　　卷21_84  「相和歌辞。张静婉采莲曲」温庭筠
<br>
<br>　　兰膏坠发红玉春，燕钗拖颈抛盘云。城西杨柳向娇晚，
<br>
<br>　　门前沟水波。麒麟公子朝天客，马度春陌。
<br>
<br>　　掌中无力舞衣轻，翦断鲛绡破春碧。抱月飘烟一尺腰，
<br>
<br>　　麝脐龙髓怜娇饶。秋罗拂衣碎光动，露重花多香不销。
<br>
<br>　　胶胶塘水满，绿萍如粟莲茎短。一夜西风送雨来，
<br>
<br>　　粉痕零落愁红浅。船头折藕丝暗牵，藕根莲子相留连。
<br>
<br>　　郎心似月月易缺，十五十六清光圆。
<br>
<br>　　卷21_85  「相和歌辞。凤笙曲」沈缙
<br>
<br>　　忆昔王子晋，凤笙游云空。挥手弄白日，安能恋青宫。
<br>
<br>　　岂无婵娟子，结念罗帐中。怜寿不贵色，身世两无穷。
<br>
<br>　　卷21_86  「相和歌辞。凤吹笙曲」李白
<br>
<br>　　仙人十五爱吹笙，学得昆丘彩凤鸣。始闻炼气餐金液，
<br>
<br>　　复道朝天赴玉京。玉京迢迢几千里，凤笙去去无边已。
<br>
<br>　　欲叹离声发绛唇，更嗟别调流纤指。此时惜别讵堪闻，
<br>
<br>　　此地相看未忍分。重吟真曲和清吹，却奏仙歌响绿云。
<br>
<br>　　绿云紫气向函关，访道应寻缑氏山。莫学吹笙王子晋，
<br>
<br>　　一遇浮丘断不还。
<br>
<br>　　卷21_87  「相和歌辞。采菱曲」储光羲
<br>
<br>　　浊水菱叶肥，清水菱叶鲜。义不游浊水，志士多苦言。
<br>
<br>　　潮没具区薮，潦深云梦田。朝随北风去，暮逐南风还。
<br>
<br>　　浦口多渔家，相与邀我船。饭稻以终日，羹莼将永年。
<br>
<br>　　方冬水物穷，又欲休山樊。尽室相随从，所贵无忧患。
<br>
<br>　　卷21_88  「相和歌辞。采菱行」刘禹锡
<br>
<br>　　白马湖平秋日光，紫菱如锦彩鸾翔。荡舟游女满中央，
<br>
<br>　　采菱不顾马上郎。争多逐胜纷相向，时转兰桡破轻浪。
<br>
<br>　　长鬟弱袂动参差，钗影钏文浮荡漾。笑语哇咬顾晚晖，
<br>
<br>　　蓼花绿岸扣舷归。归来共到市桥步，野蔓系船萍满衣。
<br>
<br>　　家家竹楼临广陌，下有连樯多估客。携觞荐芰夜经过，
<br>
<br>　　醉踏大堤相应歌。屈平祠下沅江水，月照寒波白烟起。
<br>
<br>　　一曲南音此地闻，长安北望三千里。
<br>
<br>　　卷21_89  「相和歌辞。阳春歌」李白
<br>
<br>　　长安白日照春空，绿杨结烟桑袅风。披香殿前花始红，
<br>
<br>　　流芳发色绣户中。绣户中，相经过，飞燕皇后轻身舞，
<br>
<br>　　紫宫夫人绝世歌。圣君三万六千日，岁岁年年奈乐何。
<br>
<br>　　卷21_90  「相和歌辞。阳春曲」温庭筠
<br>
<br>　　云母空窗晓烟薄，香昏龙气凝辉阁。霏霏雾雨杏花天，
<br>
<br>　　帘外春威著罗幕。曲栏伏槛金麒麟，沙苑芳郊连翠茵。
<br>
<br>　　厩马何能啮芳草，路人不敢随流尘。
<br>
<br>　　卷21_91  「相和歌辞。阳春曲」庄南杰
<br>
<br>　　紫锦红囊香满风，金鸾玉轼摇丁冬。沙鸥白羽翦晴碧，
<br>
<br>　　野桃红艳烧春空。芳草绵延锁平地，垄蝶双双舞幽翠。
<br>
<br>　　凤叫龙吟白日长，落花声底仙娥醉。
<br>
<br>　　卷21_92  「相和歌辞。阳春曲」贯休
<br>
<br>　　为口莫学阮嗣宗，不言是非非至公。为手须似朱云辈，
<br>
<br>　　折槛英风至今在。男儿结发事君亲，须虑跋投嗫犊。
<br>
<br>　　历数雍熙房与杜，魏公姚公宋开府。
<br>
<br>　　尽向天上仙宫闲处坐，何不却辞上帝下下土，
<br>
<br>　　忍见苍生苦苦苦。
<br>
<br>　　卷21_93  「相和歌辞。朝云引」郎大家宋氏
<br>
<br>　　巴西巫峡指巴东，朝云触石上朝空。巫山巫峡高何已，
<br>
<br>　　行雨行云一时起。一时起，三春暮，若言来，
<br>
<br>　　且就阳台路。
<br>
<br>　　卷21_94  「相和歌辞。上云乐」李白
<br>
<br>　　金天之西，白日所没。康老胡雏，生彼月窟。f岩仪容，
<br>
<br>　　戌削风骨。碧玉炅炅双目瞳，黄金拳拳两鬓红。
<br>
<br>　　华盖垂下睫，嵩岳临上唇。不睹谲诡貌，岂知造化神。
<br>
<br>　　大道是文康之严父，元气乃文康之老亲。抚顶弄盘古，
<br>
<br>　　推车转天轮。云见日月初生时，铸冶火精与水银。
<br>
<br>　　阳乌未出谷，顾兔半藏身。女娲戏黄土，团作愚下人。
<br>
<br>　　散在六合间，魅羯吵尽Ｉ死了不尽，
<br>
<br>　　谁明此胡是仙真。西海栽若木，东溟植扶桑。
<br>
<br>　　别来几多时，枝叶万里长。中国有七圣，半路颓鸿荒。
<br>
<br>　　陛下应运起，龙飞入咸阳。赤眉立盆子，白水兴汉光。
<br>
<br>　　叱咤四海动，洪涛为簸扬。举足蹋紫微，天关自开张。
<br>
<br>　　老胡感至德，东来进仙倡。五色师子，九苞凤凰。
<br>
<br>　　是老胡鸡犬，鸣舞飞帝乡。淋漓飒沓，进退成行。能胡歌，
<br>
<br>　　献汉酒，跪双膝，并两肘，散花指天举素手。拜龙颜，
<br>
<br>　　献圣寿，北斗戾，南山摧。
<br>
<br>　　天子九九八十一万岁，长倾万岁杯。
<br>
<br>　　卷21_95  「相和歌辞。上云乐」李贺
<br>
<br>　　飞香走红满天春，花龙盘盘上紫云。三千宫女列金屋，
<br>
<br>　　五十弦瑟海上闻。大江碎碎银沙路，嬴女机中断烟素。
<br>
<br>　　断烟素，缝舞衣，八月一日君前舞。
<br>
<br>　　卷21_96  「相和歌辞。凤台曲」王无竞
<br>
<br>　　凤台何逶迤，嬴女管参差。一旦彩云至，身去无还期。
<br>
<br>　　遗曲此台上，世人多学吹。一吹一落泪，至今怜玉姿。
<br>
<br>　　卷21_97  「相和歌辞。凤台曲」李白
<br>
<br>　　尝闻秦帝女，传得凤凰声。是日逢仙子，当时别有情。
<br>
<br>　　人吹彩箫去，天借绿云迎。曲在身不返，空馀弄玉名。
<br>
<br>　　卷21_98  「相和歌辞。凤凰曲」李白
<br>
<br>　　嬴女吹玉箫，吟弄天上春。青鸾不独去，更有携手人。
<br>
<br>　　影灭彩云断，遗声落西秦。
<br>
<br>　　卷21_99  「相和歌辞。君道曲」李白
<br>
<br>　　大君若天覆，广运无不至。轩后爪牙常先太山稽，
<br>
<br>　　如心之使臂。小白鸿翼于夷吾，刘葛鱼水本无二。
<br>
<br>　　土扶可成墙，积德为厚地。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
