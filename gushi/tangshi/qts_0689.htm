<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百八十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百八十九
<br>
<br>　　卷689_1  「山居即事二首」陆希声
<br>
<br>　　君山苍翠接青冥，东走洮湖上洞庭。茅屋向阳梳白发，
<br>
<br>　　竹窗深夜诵丹经。涌泉回鱼龙气，怪石惊腾鸟兽形。
<br>
<br>　　为问前时金马客，此焉还作少微星。
<br>
<br>　　不是幽栖矫性灵，从来无意在膻腥。满川风物供高枕，
<br>
<br>　　四合云山借画屏。五鹿归来惊岳岳，孤鸿飞去入冥冥。
<br>
<br>　　君阳遁叟何为乐，一炷清香两卷经。
<br>
<br>　　卷689_2  「阳羡杂咏十九首。苦行径」陆希声
<br>
<br>　　山前无数碧琅\，一径清森五月寒。
<br>
<br>　　世上何人怜苦节，应须细问子猷看。
<br>
<br>　　卷689_3  「阳羡杂咏十九首。梅花坞」陆希声
<br>
<br>　　冻蕊凝香色艳新，小山深坞伴幽人。
<br>
<br>　　知君有意凌寒色，羞共千花一样春。
<br>
<br>　　卷689_4  「阳羡杂咏十九首。石兕台」陆希声
<br>
<br>　　大河波浪激潼关，青兕胡为伏此山。
<br>
<br>　　遥想楚王云梦泽，U旌羽盖定空还。
<br>
<br>　　卷689_5  「阳羡杂咏十九首。讲易台」陆希声
<br>
<br>　　年逾知命志尤坚，独向青山更绝编。
<br>
<br>　　天下有山山有水，养蒙肥遁正然。
<br>
<br>　　卷689_6  「阳羡杂咏十九首。观鱼亭」陆希声
<br>
<br>　　惠施徒自学多方，谩说观鱼理未长。
<br>
<br>　　不得庄生濠上旨，江湖何以见相忘。
<br>
<br>　　卷689_7  「阳羡杂咏十九首。绿云亭」陆希声
<br>
<br>　　六月清凉绿树阴，小亭高卧涤烦襟。
<br>
<br>　　羲皇向上何人到，永日时时弄素琴。
<br>
<br>　　卷689_8  「阳羡杂咏十九首。清辉堂」陆希声
<br>
<br>　　野人心地本无机，为爱茅檐倚翠微。
<br>
<br>　　尽日尊前谁是客，秋山含水有清辉。
<br>
<br>　　卷689_9  「阳羡杂咏十九首。观妙庵」陆希声
<br>
<br>　　妙理难观旨甚深，欲知无欲是无心。
<br>
<br>　　茅庵不异人间世，河上真人自可寻。
<br>
<br>　　卷689_10  「阳羡杂咏十九首。西阳亭」陆希声
<br>
<br>　　隔林残日照孤亭，玄晏先生酒未醒。
<br>
<br>　　入夜莫愁迷下路，昔人犹在逐流萤。
<br>
<br>　　卷689_11  「阳羡杂咏十九首。弄云亭」陆希声
<br>
<br>　　自知无业致吾君，只向春山弄白云。
<br>
<br>　　已共此山私断当，不须转辙重移文。
<br>
<br>　　卷689_12  「阳羡杂咏十九首。伏龟堂」陆希声
<br>
<br>　　盘崖蹙缩似灵龟，鬼谷先生隐遁时。
<br>
<br>　　不独卷怀经世志，白云流水是心期。
<br>
<br>　　卷689_13  「阳羡杂咏十九首。桃花谷」陆希声
<br>
<br>　　君阳山下足春风，满谷仙桃照水红。
<br>
<br>　　何必武陵源上去，涧边好过落花中。
<br>
<br>　　卷689_14  「阳羡杂咏十九首。含桃圃」陆希声
<br>
<br>　　小圃初晴风露光，含桃花发满山香。
<br>
<br>　　看花对酒心无事，倍觉春来白日长。
<br>
<br>　　卷689_15  「阳羡杂咏十九首。茗坡」陆希声
<br>
<br>　　二月山家谷雨天，半坡芳茗露华鲜。
<br>
<br>　　春醒酒病兼消渴，惜取新芽旋摘煎。
<br>
<br>　　卷689_16  「阳羡杂咏十九首。松岭」陆希声
<br>
<br>　　岭上青松手自栽，已能苍翠映莓苔。
<br>
<br>　　岁寒本是君家事，好送清风月下来。
<br>
<br>　　卷689_17  「阳羡杂咏十九首。桃溪」陆希声
<br>
<br>　　芳草霏霏遍地齐，桃花脉脉自成溪。
<br>
<br>　　也知百舌多言语，任向春风尽意啼。
<br>
<br>　　卷689_18  「阳羡杂咏十九首。李径」陆希声
<br>
<br>　　一径芳万蕊攒，风吹雨打未摧残。
<br>
<br>　　怜君尽向高枝发，应为行人要整冠。
<br>
<br>　　卷689_19  「阳羡杂咏十九首。鸿盘」陆希声
<br>
<br>　　落落飞鸿渐始盘，青云起处剩须看。
<br>
<br>　　如今天路多D缴，纵使衔芦去也难。
<br>
<br>　　卷689_20  「阳羡杂咏十九首。偃月岭」陆希声
<br>
<br>　　山岭依稀偃月形，数层倚石叠空青。
<br>
<br>　　几回雪夜寒光积，直似金光照户庭。
<br>
<br>　　卷689_21  「寄z6光上人」陆希声
<br>
<br>　　笔下龙蛇似有神，天池雷雨变逡巡。
<br>
<br>　　寄言昔日不龟手，应念江头萑恕
<br>
<br>　　卷689_22  「喜杜荀鹤及第」李昭象
<br>
<br>　　深岩贫复病，榜到见君名。贫病浑如失，山川顿觉清。
<br>
<br>　　一春新酒兴，四海旧诗声。日使能吟者，西来步步轻。
<br>
<br>　　卷689_23  「赴举出山留寄山居郑参军」李昭象
<br>
<br>　　还如费冠卿，向此振高名。肯羡鱼须美，长夸鹤氅轻。
<br>
<br>　　理琴寒指倦，试药黑髭生。时泰难云卧，随看急诏行。
<br>
<br>　　卷689_24  「题顾正字G居」李昭象
<br>
<br>　　高敞吟轩近钓湾，尘中来似出人间。若教明月休生桂，
<br>
<br>　　应得危时共掩关。春酒夜棋难放客，短篱疏竹不遮山。
<br>
<br>　　莫夸恬淡胜荣禄，雁引行高未许闲。
<br>
<br>　　卷689_25  「寄献山中顾公员外」李昭象
<br>
<br>　　抽却朝簪著钓蓑，近来声迹转巍峨。祥麟避网虽山野，
<br>
<br>　　丹凤衔书即薜萝。乍隐文章情更逸，久闲经济术翻多。
<br>
<br>　　深惭未副吹嘘力，竟困风埃争奈何。
<br>
<br>　　卷689_26  「山中寄崔谏议」李昭象
<br>
<br>　　半生猿鸟共山居，吟月吟风两鬓疏。新句未尝忘教化，
<br>
<br>　　上才争忍不吹嘘。全家欲去干戈后，大国中兴礼乐初。
<br>
<br>　　从此升腾休说命，只希公道数封书。
<br>
<br>　　卷689_27  「学仙词寄顾云」李昭象
<br>
<br>　　记得初传九转方，碧云峰下祝虚皇。丹砂未熟心徒切，
<br>
<br>　　白日难留鬓欲苍。无路洞天寻穆满，有时人世美刘郎。
<br>
<br>　　仙人恩重何由报，焚尽星坛午夜香。
<br>
<br>　　卷689_28  「寄尉迟侍御」李昭象
<br>
<br>　　我眠青嶂弄澄潭，君戴貂蝉白玉d.应向谢公楼上望，九华山色在西南。
<br>
<br>　　卷689_29  「招西洞道者」李昭象
<br>
<br>　　危峰抹黛夹晴川，树簇红英草碧烟。
<br>
<br>　　樵客云僧两无事，此中堪去觅灵仙。
<br>
<br>　　卷689_30  「句」李昭象
<br>
<br>　　投文得仕而今少，佩印还家古所荣。（送周繇之建德。
<br>
<br>　　《唐诗纪事》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
