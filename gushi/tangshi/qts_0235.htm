<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百三十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百三十五
<br>
<br>　　卷235_1  「自蜀奉册命往朔方途中呈韦左相文部房尚书门下崔侍郎」贾至
<br>
<br>　　胡羯乱中夏，銮舆忽南巡。衣冠陷戎寇，狼狈随风尘。
<br>
<br>　　豳公秉大节，临难不顾身。激昂白刃前，溅血下沾巾。
<br>
<br>　　尚书抱忠义，历险披荆榛。扈从出剑门，登翼岷江滨。
<br>
<br>　　时望挹侍郎，公才标缙绅。亭亭昆山玉，皎皎无缁磷。
<br>
<br>　　顾惟乏经济，I牧陪从臣。永愿雪会稽，仗剑清咸秦。
<br>
<br>　　太皇时内禅，神器付嗣君。新命集旧邦，至德被远人。
<br>
<br>　　捧册自南服，奉诏趋北军。觐谒心载驰，违离难重陈。
<br>
<br>　　策马出蜀山，畏途上缘云。饮啄丛箐间，栖息虎豹群。
<br>
<br>　　崎岖凌危栈，惴栗惊心神。峭壁上翎，大江下VV.
<br>
<br>　　皇风扇八极，异类怀深仁。元凶诱黠虏，肘腋生妖氛。
<br>
<br>　　明主信英武，威声赫四邻。誓师自朔方，旗帜何缤纷。
<br>
<br>　　铁骑照白日，旄头拂秋F.将来荡沧溟，宁止蹴昆仑。
<br>
<br>　　古来有屯难，否泰长相因。夏康缵禹绩，代祖复汉勋。
<br>
<br>　　于役各勤王，驱驰拱紫宸。岂惟太公望，往昔逢周文。
<br>
<br>　　谁谓三杰才，功业独殊伦。感此慰行迈，无为歌苦辛。
<br>
<br>　　卷235_2  「赠裴九侍御昌江草堂弹琴」贾至
<br>
<br>　　朔风吹疏林，积雪在崖t.鸣琴草堂响，小涧清且浅。
<br>
<br>　　沉吟东山意，欲去芳岁晚。怅望黄绮心，白云若在眼。
<br>
<br>　　卷235_3  「巴陵早秋，寄荆州崔司马、吏部阎功曹舍人」贾至
<br>
<br>　　谪居潇湘渚，再见洞庭秋。极目连江汉，西南浸斗牛。
<br>
<br>　　滔滔荡云梦，澹澹摇巴丘。旷如临渤剩疑造瀛洲。
<br>
<br>　　君山丽中波，苍翠长夜浮。帝子去永久，楚词尚悲秋。
<br>
<br>　　我同长沙行，时事加百忧。登高望旧国，胡马满东周。
<br>
<br>　　宛叶遍蓬蒿，樊邓无良畴。独攀青枫树，泪洒沧江流。
<br>
<br>　　故人西掖寮，同扈岐阳L.差池尽三黜，蹭蹬各南州。
<br>
<br>　　相去虽地接，不得从之游。耿耿云阳台，迢迢王粲楼。
<br>
<br>　　予暮霞里，谁谓无轻舟。
<br>
<br>　　卷235_4  「闲居秋怀，寄阳翟陆赞府、封丘高少府」贾至
<br>
<br>　　今日霖雨霁，飒然高馆凉。秋风吹二毛，烈士加慨慷。
<br>
<br>　　忆昔皇运初，众宾俱龙骧。解巾佐幕府，脱剑升明堂。
<br>
<br>　　郁郁被庆云，昭昭翼太阳。鲸鱼纵大壑，N|鸣高冈。
<br>
<br>　　信矣草创时，泰阶速贤良。一言顿遭逢，片善蒙恩光。
<br>
<br>　　我生属圣明，感激窃自强。崎岖郡邑权，连骞翰墨场。
<br>
<br>　　天朝富英髦，多士如璋。盛才溢下位，蹇步徒猖狂。
<br>
<br>　　闭门对群书，几案在我旁。枕席相远游，聊欲浮沧浪。
<br>
<br>　　八月白露降，玄蝉号枯桑。舣舟临清川，迢递愁思长。
<br>
<br>　　我有同怀友，各在天一方。离披不相见，浩荡隔两乡。
<br>
<br>　　平生霞外期，宿昔共行藏。岂无蓬莱树，岁晏空苍苍。
<br>
<br>　　卷235_5  「送友人使河源」贾至
<br>
<br>　　送君鲁郊外，下车上高丘。萧条千里暮，日落黄云秋。
<br>
<br>　　举酒有馀恨，论边无远谋。河源望不见，旌旆去悠悠。
<br>
<br>　　卷235_6  「送李侍御」贾至
<br>
<br>　　我年四十馀，已叹前路短。羁离洞庭上，安得不引满。
<br>
<br>　　李侯忘情者，与我同疏懒。孤帆泣潇湘，望远心欲断。
<br>
<br>　　卷235_7  「送耿副使归长沙」贾至
<br>
<br>　　画舸欲南归，江亭且留宴。日暮湖上云，萧萧若流霰。
<br>
<br>　　昨夜相知者，明发不可见。惆怅西北风，高帆为谁扇。
<br>
<br>　　卷235_8  「送夏侯子之江夏」贾至
<br>
<br>　　扣楫洞庭上，清风千里来。留欢一杯酒，欲别复裴回。
<br>
<br>　　相见楚山下，渔舟忆钓台。羡君还旧里，归念独悠哉。
<br>
<br>　　卷235_9  「寓言二首」贾至
<br>
<br>　　春草纷碧色，佳人旷无期。悠哉千里心，欲采商山芝。
<br>
<br>　　叹息良会晚，如何桃李时。怀君晴川上，伫立夏云滋。
<br>
<br>　　凛凛秋闺夕，绮罗早知寒。玉砧调鸣杵，始捣机中纨。
<br>
<br>　　忆昨别离日，桐花覆井栏。今来思君时，白露盈阶`.
<br>
<br>　　闻有关河信，欲寄双玉盘。玉以委贞心，盘以荐嘉餐。
<br>
<br>　　嗟君在万里，使妾衣带宽。
<br>
<br>　　卷235_10  「燕歌行」贾至
<br>
<br>　　国之重镇惟幽都，东威九夷北制胡。五军精卒三十万，
<br>
<br>　　百战百胜擒单于。前临滹沱后易水，崇山沃野亘千里。
<br>
<br>　　昔时燕山重贤士，黄金筑台从隗始。倏忽兴王定蓟丘，
<br>
<br>　　汉家又以封王侯。萧条魏晋为横流，鲜卑窃据朝五州。
<br>
<br>　　我唐区夏馀十纪，军容武备赫万祀。彤弓黄钺授元帅，
<br>
<br>　　垦耕大漠为内地。季秋胶折边草腓，治兵羽猎因出师。
<br>
<br>　　千营万队连旌旗，望之如火忽电驰。匈奴慑窜穷发北，
<br>
<br>　　大荒万里无尘飞。君不见隋家昔为天下宰，
<br>
<br>　　穷兵黩武征辽海。南风不竞多死声，鼓卧旗折黄云横。
<br>
<br>　　六军将士皆死尽，战马空鞍归故营。时移道革天下平，
<br>
<br>　　白环入贡沧海清。自有农夫已高枕，无劳校尉重横行。
<br>
<br>　　卷235_11  「巴陵寄李二户部、张十四礼部（时贬岳州司马）」贾至
<br>
<br>　　江南春草初幂幂，愁杀江南独愁客。秦中杨柳也应新，
<br>
<br>　　转忆秦中相忆人。万里莺花不相见，登高一望泪沾巾。
<br>
<br>　　卷235_12  「长门怨」贾至
<br>
<br>　　独坐思千里，春庭晓景长。莺喧翡翠幕，柳覆郁金堂。
<br>
<br>　　舞蝶萦愁绪，繁花对靓妆。深情托瑶瑟，弦断不成章。
<br>
<br>　　卷235_13  「铜雀台」贾至
<br>
<br>　　日暮铜台静，西陵鸟雀归。抚弦心断绝，听管泪霏微。
<br>
<br>　　灵几临朝奠，空床卷夜衣。苍苍川上月，应照妾魂飞。
<br>
<br>　　卷235_14  「侍宴曲」贾至
<br>
<br>　　云陛褰珠，天墀覆绿杨。隔帘妆隐映，向席舞低昂。
<br>
<br>　　鸣佩长廊静，开冰广殿凉。欢馀剑履散，同辇入昭阳。
<br>
<br>　　卷235_15  「对酒曲二首」贾至
<br>
<br>　　梅发柳依依，黄鹂历乱飞。当歌怜景色，对酒惜芳菲。
<br>
<br>　　曲水浮花气，流风散舞衣。通宵留暮雨，上客莫言归。
<br>
<br>　　春来酒味浓，举酒对春丛。一酌千忧散，三杯万事空。
<br>
<br>　　放歌乘美景，醉舞向东风。寄语尊前客，生涯任转蓬。
<br>
<br>　　卷235_16  「送陆协律赴端州」贾至
<br>
<br>　　越井人南去，湘川水北流。江边数杯酒，海内一孤舟。
<br>
<br>　　岭峤同仙客，京华即旧游。春心将别恨，万里共悠悠。
<br>
<br>　　卷235_17  「送王员外赴长沙」贾至
<br>
<br>　　携手登临处，巴陵天一隅。春生云梦泽，水溢洞庭湖。
<br>
<br>　　共叹虞翻枉，同悲阮籍途。长沙旧卑湿，今古不应殊。
<br>
<br>　　卷235_18  「送夏侯参军赴广州」贾至
<br>
<br>　　闻道衡阳外，由来雁不飞。送君从此去，书信定应稀。
<br>
<br>　　云海南溟远，烟波北渚微。勉哉孙楚吏，彩服正光辉。
<br>
<br>　　卷235_19  「长沙别李六侍御」贾至
<br>
<br>　　月明湘水白，霜落洞庭干。放逐长沙外，相逢路正难。
<br>
<br>　　云归帝乡远，雁报朔方寒。此别盈襟泪，雍门不假弹。
<br>
<br>　　卷235_20  「岳阳楼宴王员外贬长沙（一题作南州有赠）」贾至
<br>
<br>　　极浦三春草，高楼万里心。楚山晴霭碧，湘水暮流深。
<br>
<br>　　忽与朝中旧，同为泽畔吟。停杯试北望，还欲泪沾襟。
<br>
<br>　　卷235_21  「咏冯昭仪当熊」贾至
<br>
<br>　　白羽插雕弓，霓旌动朔风。平明出金屋，扈辇上林中。
<br>
<br>　　逐兽长廊静，呼鹰御苑空。王孙莫谏猎，贱妾解当熊。
<br>
<br>　　卷235_22  「早朝大明宫呈两省僚友」贾至
<br>
<br>　　银烛熏天紫陌长，禁城春色晓苍苍。千条弱柳垂青琐，
<br>
<br>　　百啭流莺绕建章。剑佩声随玉墀步，衣冠身惹御炉香。
<br>
<br>　　共沐恩波凤池上，朝朝染翰侍君王。
<br>
<br>　　卷235_23  「白马」贾至
<br>
<br>　　白马紫连钱，嘶鸣丹阙前。闻珂自蹀躞，不要下金鞭。
<br>
<br>　　卷235_24  「赠薛瑶英」贾至
<br>
<br>　　舞怯铢衣重，笑疑桃脸开。方知汉成帝，虚筑避风台。
<br>
<br>　　卷235_25  「出塞曲」贾至
<br>
<br>　　万里平沙一聚尘，南飞羽檄北来人。
<br>
<br>　　传道五原烽火急，单于昨夜寇新秦。
<br>
<br>　　卷235_26  「春思二首」贾至
<br>
<br>　　草色青青柳色黄，桃花历乱李花香。
<br>
<br>　　东风不为吹愁去，春日偏能惹恨长。
<br>
<br>　　红粉当垆弱柳垂，金花腊酒解酴。
<br>
<br>　　笙歌日暮能留客，醉杀长安轻薄儿。
<br>
<br>　　卷235_27  「勤政楼观乐」贾至
<br>
<br>　　银河帝女下三清，紫禁笙歌出九城。
<br>
<br>　　为报延州来听乐，须知天下欲升平。
<br>
<br>　　卷235_28  「赠陕掾梁宏」贾至
<br>
<br>　　梁子工文四十年，诗颠名过草书颠。
<br>
<br>　　白头仍作功曹掾，禄薄难供沽酒钱。
<br>
<br>　　卷235_29  「答严大夫」贾至
<br>
<br>　　今夕秦天一雁来，梧桐坠叶捣衣催。
<br>
<br>　　思君独步华亭月，旧馆秋阴生绿苔。
<br>
<br>　　卷235_30  「送李侍郎赴常州」贾至
<br>
<br>　　雪晴云散北风寒，楚水吴山道路难。
<br>
<br>　　今日送君须尽醉，明朝相忆路漫漫。
<br>
<br>　　卷235_31  「初至巴陵与李十二白、裴九同泛洞庭湖三首」贾至
<br>
<br>　　江上相逢皆旧游，湘山永望不堪愁。
<br>
<br>　　明月秋风洞庭水，孤鸿落叶一扁舟。
<br>
<br>　　枫岸纷纷落叶多，洞庭秋水晚来波。
<br>
<br>　　乘兴轻舟无近远，白云明月吊湘娥。
<br>
<br>　　江畔枫叶初带霜，渚边菊花亦已黄。
<br>
<br>　　轻舟落日兴不尽，三湘五湖意何长。
<br>
<br>　　卷235_32  「西亭春望」贾至
<br>
<br>　　日长风暖柳青青，北雁归飞入冥。
<br>
<br>　　岳阳城上闻吹笛，能使春心满洞庭。
<br>
<br>　　卷235_33  「君山」贾至
<br>
<br>　　湘中老人读黄老，手援紫坐碧草。
<br>
<br>　　春至不知湖水深，日暮忘却巴陵道。
<br>
<br>　　卷235_34  「洞庭送李十二赴零陵」贾至
<br>
<br>　　今日相逢落叶前，洞庭秋水远连天。
<br>
<br>　　共说金华旧游处，回看北斗欲潸然。
<br>
<br>　　卷235_35  「江南送李卿」贾至
<br>
<br>　　双鹤南飞度楚山，楚南相见忆秦关。
<br>
<br>　　愿值回风吹羽翼，早随阳雁及春还。
<br>
<br>　　卷235_36  「送王道士还京」贾至
<br>
<br>　　一片仙云入帝乡，数声秋雁至衡阳。
<br>
<br>　　借问清都旧花月，岂知迁客泣潇湘。
<br>
<br>　　卷235_37  「巴陵夜别王八员外（一作萧静诗，题云三湘有怀）」贾至
<br>
<br>　　柳絮飞时别洛阳，梅花发后到三湘。
<br>
<br>　　世情已逐浮云散，离恨空随江水长。
<br>
<br>　　卷235_38  「别裴九弟」贾至
<br>
<br>　　西江万里向东流，今夜江边驻客舟。
<br>
<br>　　月色更添春色好，芦风似胜竹风幽。
<br>
<br>　　卷235_39  「送南给事贬崖州」贾至
<br>
<br>　　畴昔丹墀与凤池，即今相见两相悲。
<br>
<br>　　朱崖云梦三千里，欲别俱为恸哭时。
<br>
<br>　　卷235_40  「重别南给事」贾至
<br>
<br>　　谪宦三年尚未回，故人今日又重来。
<br>
<br>　　闻道崖州一千里，今朝须尽数千杯。
<br>
<br>　　卷235_41  「岳阳楼重宴别王八员外贬长沙」贾至
<br>
<br>　　江路东连千里潮，青云北望紫微遥。
<br>
<br>　　莫道巴陵湖水阔，长沙南畔更萧条。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
