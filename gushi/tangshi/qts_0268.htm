<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百六十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百六十八
<br>
<br>　　卷268_1  「发南康夜泊甘中」耿
<br>
<br>　　倦客乘归舟，春溪杳将暮。群林结暝色，孤泊有佳趣。
<br>
<br>　　夜山转长江，赤月吐深树。飒飒松上吹，泛泛花间露。
<br>
<br>　　险石俯潭涡，跳湍碍沿溯。岂唯垂堂戒，兼以临深惧。
<br>
<br>　　稍出回雁峰，明登斩蛟柱。连云向重山，杳未见钟路。
<br>
<br>　　卷268_2  「过王山人旧居」耿
<br>
<br>　　故宅春山中，来逢夕阳入。汲少井味变，开稀户枢涩。
<br>
<br>　　树朽鸟不栖，阶闲云自湿。先生何处去，惆怅空独立。
<br>
<br>　　卷268_3  「晚次昭应」耿
<br>
<br>　　落日向林路，东风吹麦陇。藤草蔓古渠，牛羊下荒冢。
<br>
<br>　　骊宫户久闭，温谷泉长涌。为问全盛时，何人最荣宠。
<br>
<br>　　卷268_4  「听早蝉歌」耿
<br>
<br>　　蝉鸣兮夕曛，声和兮夏云。白日兮将短，秋意兮已满。
<br>
<br>　　乍悲鸣兮欲长。犹嘶涩兮多断。风萧萧兮转清，
<br>
<br>　　韵GG兮初成。依婆娑之古树，思辽落之荒城。
<br>
<br>　　闲院支颐，深林倚策，犹惆怅而无语，鬓星星而已白。
<br>
<br>　　卷268_5  「芦花动」耿
<br>
<br>　　连素穗，翻秋气，细节疏茎任长吹。共作月中声，
<br>
<br>　　孤舟发乡思。
<br>
<br>　　卷268_6  「赋得寒蛩」耿
<br>
<br>　　尔谁造，鸣何早，连声遍阶草。复与夜雨和，
<br>
<br>　　游人听堪老。
<br>
<br>　　卷268_7  「宣城逢张二南史」耿
<br>
<br>　　全家宛陵客，文雅世难逢。寄食年将老，干时计未从。
<br>
<br>　　秋来句曲水，雨后敬亭峰。西北长安远，登临恨几重。
<br>
<br>　　卷268_8  「题童子寺」耿
<br>
<br>　　半偈留何处，全身弃此中。雨馀沙塔坏，月满雪山空。
<br>
<br>　　耸刹临回磴，朱楼间碧丛。朝朝日将暮，长对晋阳宫。
<br>
<br>　　卷268_9  「夏日寄东溪隐者」耿
<br>
<br>　　日华浮野水，草色合遥空。处处山依旧，年年事不同。
<br>
<br>　　闲田孤垒外，暑雨片云中。惆怅多尘累，无由访钓翁。
<br>
<br>　　卷268_10  「之江淮留别京中亲故」耿
<br>
<br>　　长云迷一雁，渐远向南声。已带千霜鬓，初为万里行。
<br>
<br>　　繁虫满夜草，连雨暗秋城。前路诸侯贵，何人重客卿。
<br>
<br>　　卷268_11  「太原送许侍御出幕归东都」耿
<br>
<br>　　昔随刘越石，今日独归时。汾水风烟冷，并州花木迟。
<br>
<br>　　荒庭增别梦，野雨失行期。莫向山阳过，邻人夜笛悲。
<br>
<br>　　卷268_12  「华州客舍奉和崔端公春城晓望」耿
<br>
<br>　　不语看芳径，悲春懒独行。向人微月在，报雨早霞生。
<br>
<br>　　贫病催年齿，风尘掩姓名。赖逢骢马客，郢曲缓羁情。
<br>
<br>　　卷268_13  「题清萝翁双泉」耿
<br>
<br>　　侧弁向清漪，门中夕照移。异源生暗石，叠响落秋池。
<br>
<br>　　叶拥沙痕没，流回草蔓随。泠泠无限意，不独远公知。
<br>
<br>　　卷268_14  「酬李文（一作汶）」耿
<br>
<br>　　落照长杨苑，秋天渭水滨。初飞万木叶，又长一年人。
<br>
<br>　　贫病仍为客，艰虞更问津。多惭惠然意，今日肯相亲。
<br>
<br>　　卷268_15  「赠严维」耿
<br>
<br>　　许询清论重，寂寞住山阴。野路接寒寺，闲门当古林。
<br>
<br>　　海田秋熟早，湖水夜渔深。世上穷通理，谁人奈此心。
<br>
<br>　　卷268_16  「春日题苗发竹亭」耿
<br>
<br>　　春亭及策上，郎吏谢玄晖。闲咏疏篁近，高眠远岫微。
<br>
<br>　　偏宜留野客，暂得解朝衣。犹忆东溪里，雷云掩故扉。
<br>
<br>　　卷268_17  「题孝子陵」耿
<br>
<br>　　荒坟秋陌上，霜露正霏霏。松柏自成拱，苫庐长不归。
<br>
<br>　　浮埃积蓬鬓，流血在麻衣。何必曾参传，千年至行稀。
<br>
<br>　　卷268_18  「题庄上人房」耿
<br>
<br>　　不语焚香坐，心知道已成。流年衰此世，定力见他生。
<br>
<br>　　暮雪馀春冷，寒灯续昼明。寻常五侯至，敢望下阶迎。
<br>
<br>　　卷268_19  「宋中」耿
<br>
<br>　　日暮黄云合，年深白骨稀。旧村乔木在，秋草远人归。
<br>
<br>　　废井莓苔厚，荒田路径微。唯馀近山色，相对似依依。
<br>
<br>　　卷268_20  「秋夜思归」耿
<br>
<br>　　来时犹暑服，今已露漫漫。多雨逢初霁，深秋生夜寒。
<br>
<br>　　投人心似切，为客事皆难。何处无留滞，谁能暂问看。
<br>
<br>　　卷268_21  「送李端」耿
<br>
<br>　　世上许刘桢，洋洋风雅声。客来空改岁，归去未成名。
<br>
<br>　　远近天初暮，关河雪半晴。空怀谏书在，回首恋承明。
<br>
<br>　　卷268_22  「送崔明府赴青城」耿
<br>
<br>　　清冬宾御出，蜀道翠微间。远雾开群壑，初阳照近关。
<br>
<br>　　霜潭浮紫菜，雪栈绕青山。当似遗民去，柴桑政自闲。
<br>
<br>　　卷268_23  「送王将军出塞」耿
<br>
<br>　　汉家边事重，窦宪出临戎。绝漠秋山在，阳关旧路通。
<br>
<br>　　列营依茂草，吹角向高风。更就燕然石，行看奏虏功。
<br>
<br>　　卷268_24  「雨中留别」耿
<br>
<br>　　东西无定客，风雨未休时。悯默此中别，飘零何处期。
<br>
<br>　　青山违旧隐，白发入新诗。岁岁迷津路，生涯渐可悲。
<br>
<br>　　卷268_25  「送杨将军」耿
<br>
<br>　　一身良将后，万里讨乌孙。落日边陲静，秋风鼓角喧。
<br>
<br>　　远山当碛路，茂草向营门。生死酬恩宠，功名岂敢论。
<br>
<br>　　卷268_26  「送夏侯审游蜀」耿
<br>
<br>　　暮峰和玉垒，回望不通秦。更问蜀城路，但逢巴语人。
<br>
<br>　　石林莺啭晓，板屋月明春。若访严夫子，无嫌卜肆贫。
<br>
<br>　　卷268_27  「送张侍御赴郴州别驾」耿
<br>
<br>　　佐郡人难料，分襟日复斜。一帆随远水，百口过长沙。
<br>
<br>　　明月江边夜，平陵梦里家。王孙对芳草，愁思杳无涯。
<br>
<br>　　卷268_28  「送苗S赴阳翟丞」耿
<br>
<br>　　夕阳秋草上，去马弟兄看。年少初辞阙，时危远效官。
<br>
<br>　　山行独夜雨，旅宿二陵寒。诗兴生何处，嵩阳羽客坛。
<br>
<br>　　卷268_29  「送绛州郭参军」耿
<br>
<br>　　远事诸侯出，青山古晋城。连行L水阁，独入议中兵。
<br>
<br>　　夜雨新田湿，春风曙角鸣。人传府公政，记室有参卿。
<br>
<br>　　卷268_30  「常州留别」耿
<br>
<br>　　万里南天外，求书禹穴间。往来成白首，旦暮见青山。
<br>
<br>　　夜浦凉云过，秋塘好月闲。殷勤阳羡桂，别此几时攀。
<br>
<br>　　卷268_31  「关山月」耿
<br>
<br>　　月明边徼静，戍客望乡时。塞古柳衰尽，关寒榆发迟。
<br>
<br>　　苍苍万里道，戚戚十年悲。今夜青楼上，还应照所思。
<br>
<br>　　卷268_32  「代宋州将淮上乞师」耿
<br>
<br>　　唇齿幸相依，危亡故远归。身轻百战出，家在数重围。
<br>
<br>　　上将坚深垒，残兵斗落晖。常闻铁剑利，早晚借馀威。
<br>
<br>　　卷268_33  「秋晚卧疾寄司空拾遗曙卢少府纶」耿
<br>
<br>　　寒几坐空堂，疏髯似积霜。老医迷旧疾，朽药误新方。
<br>
<br>　　晚果红低树，秋苔绿遍墙。惭非蒋生径，不敢望求羊。
<br>
<br>　　卷268_34  「赠海明上人（一作赠朗公）」耿
<br>
<br>　　来自西天竺，持经奉紫微。年深梵语变，行苦俗流归。
<br>
<br>　　月上安禅久，苔生出院稀。梁间有驯鸽，不去复何依。
<br>
<br>　　卷268_35  「津亭有怀」耿
<br>
<br>　　津亭一望乡，淮海晚茫茫。草没栖洲鹭，天连映浦樯。
<br>
<br>　　往来通楚越，旦暮易渔商。惆怅缄书毕，何人向洛阳。
<br>
<br>　　卷268_36  「晚投江泽浦即事呈柳兵曹泥」耿
<br>
<br>　　落日过重霞，轻烟上远沙。移舟冲荇蔓，转浦入芦花。
<br>
<br>　　断岸迂来客，连波漾去槎。故乡何处在，更道向天涯。
<br>
<br>　　卷268_37  「东郊别业」耿
<br>
<br>　　东皋占薄田，耕种过馀年。护药栽山刺，浇蔬引竹泉。
<br>
<br>　　晚雷期稔岁，重雾报晴天。若问幽人意，思齐沮溺贤。
<br>
<br>　　卷268_38  「早朝」耿
<br>
<br>　　钟鼓馀声里，千官向紫微。冒寒人语少，乘月烛来稀。
<br>
<br>　　清漏闻驰道，轻霞映琐闱。犹看嘶马处，未启掖垣扉。
<br>
<br>　　卷268_39  「屏居T」耿
<br>
<br>　　百年心不料，一卷日相知。乘兴偏难改，忧家是强为。
<br>
<br>　　县城寒寂寞，峰树远参差。自笑无谋者，只应道在斯。
<br>
<br>　　卷268_40  「进秋隼」耿
<br>
<br>　　岂悟因罗者，迎霜献紫微。夕阳分素臆，秋色上花衣。
<br>
<br>　　举翅云天近，回眸燕雀稀。应随明主意，百中有光辉。
<br>
<br>　　卷268_41  「咏宣州笔」耿
<br>
<br>　　寒竹惭虚受，纤毫任几重。影端缘守直，心劲懒藏锋。
<br>
<br>　　落纸惊风起，摇空见露浓。丹青与文事，舍此复何从。
<br>
<br>　　卷268_42  「春日洪州即事」耿
<br>
<br>　　钟陵春日好，春水满南塘。竹宇分朱阁，桐花间绿杨。
<br>
<br>　　蹉跎看鬓色，留滞惜年芳。欲问羁愁发，秦关道路长。
<br>
<br>　　卷268_43  「雪后宿王纯池州草堂」耿
<br>
<br>　　宿君湖上宅，琴韵静参差。夜雪入秋浦，孤城连贵池。
<br>
<br>　　流年看共老，衔酒发中悲。良会应难再，晨鸡自有期。
<br>
<br>　　卷268_44  「旅次汉故」耿
<br>
<br>　　我行过汉，寥落见孤城。邑里经多难，儿童识五兵。
<br>
<br>　　广川桑遍绿，丛薄雉连鸣。惆怅萧关道，终军愿请缨。
<br>
<br>　　卷268_45  「过三郊驿却寄杨评事时此子郭令公欲有表荐」耿
<br>
<br>　　冉冉青衫客，悠悠白发人。乱山孤驿暮，长路百花新。
<br>
<br>　　终岁行他县，全家望此身。更思君去就，早晚问平津。
<br>
<br>　　卷268_46  「陇西行」耿
<br>
<br>　　雪下阳关路，人稀陇戍头。封狐犹未剪，边将岂无羞。
<br>
<br>　　白草三冬色，黄云万里愁。因思李都尉，毕竟不封侯。
<br>
<br>　　卷268_47  「巴陵逢洛阳邻舍（一作书情逢故人）」耿
<br>
<br>　　因君知北事，流浪已忘机。客久多人识，年高众病归。
<br>
<br>　　连云湖色远，度雪雁声稀。又说家林尽，凄伤泪满衣。
<br>
<br>　　卷268_48  「哭张融」耿
<br>
<br>　　早岁能文客，中年与世违。有家孀妇少，无子吊人稀。
<br>
<br>　　帐尘空暗，铭旌雨不飞。依然旧乡路，寂寞几回归。
<br>
<br>　　卷268_49  「送友贬岭南」耿
<br>
<br>　　暮年从远谪，落日别交亲。湖上北飞雁，天涯南去人。
<br>
<br>　　梦成湘浦夜，泪尽桂阳春。岁月茫茫意，何时雨露新。
<br>
<br>　　卷268_50  「春日即事二首」耿
<br>
<br>　　诗书成志业，懒慢致蹉跎。圣代丹霄远，明时白发多。
<br>
<br>　　浅谋堪自笑，穷巷忆谁过。寂寞前山暮，归人樵采歌。
<br>
<br>　　数亩东皋宅，青春独屏居。家贫僮仆慢，官罢友朋疏。
<br>
<br>　　强饮沽来酒，羞看读了书。闲花开满地，惆怅复何如。
<br>
<br>　　卷268_51  「赠田家翁」耿
<br>
<br>　　老人迎客处，篱落稻畦间。蚕屋朝寒闭，田家昼雨闲。
<br>
<br>　　门闾新S草，蹊径旧谙山。自道谁相及，邀予试往还。
<br>
<br>　　卷268_52  「赠韦山人」耿
<br>
<br>　　失意成逋客，终年独掩扉。无机狎鸥惯，多病见人稀。
<br>
<br>　　流水知行药，孤云伴采薇。空斋莫闲笑，心事与时违。
<br>
<br>　　卷268_53  「F公院怀旧」耿
<br>
<br>　　远公传教毕，身没向他方。吊客来何见，门人闭影堂。
<br>
<br>　　纱灯临古砌，尘札在空床。寂寞疏钟后，秋天有夕阳。
<br>
<br>　　卷268_54  「雨中宿义兴寺」耿
<br>
<br>　　遥夜宿东林，虫声阶草深。高风初落叶，多雨未归心。
<br>
<br>　　家国身犹负，星霜鬓已侵。沧洲纵不去，何处有知音。
<br>
<br>　　卷268_55  「送王秘书归江东」耿
<br>
<br>　　回首望知音，逶迤桑柘林。人归海郡远，路入雨天深。
<br>
<br>　　万木经秋叶，孤舟向暮心。唯馀江畔草，应见白头吟。
<br>
<br>　　卷268_56  「渭上送李藏器移家东都」耿
<br>
<br>　　求名虽有据，学稼又无田。故国三千里，新春五十年。
<br>
<br>　　移家还作客，避地莫知贤。洛浦今何处，风帆去渺然。
<br>
<br>　　卷268_57  「春寻柳先生」耿
<br>
<br>　　言是商山老，尘心莫问年。白髯垂策短，乌帽据梧偏。
<br>
<br>　　酒熟飞巴雨，丹成见海田。疏云披远水，景动石床前。
<br>
<br>　　卷268_58  「题藏公院」耿
<br>
<br>　　古院林公住，疏篁近井桃。俗年人见少，禅地自知高。
<br>
<br>　　药草诚多喻，沧溟在一毫。仍悲次宗辈，尘事日为劳。
<br>
<br>　　卷268_59  「夏夜西亭即事寄钱员外」耿
<br>
<br>　　高亭宾客散，暑夜醉相和。细汗迎衣集，微凉待扇过。
<br>
<br>　　风还池色定，月晚树阴多。遥想随行者，珊珊动晓珂。
<br>
<br>　　卷268_60  「与清江上人及诸公宿李八昆季宅」耿
<br>
<br>　　汤公多外友，洛社自相依。远客还登会，秋怀欲忘归。
<br>
<br>　　惊风林果少，骤雨砌虫稀。更过三张价，东游愧陆机。
<br>
<br>　　卷268_61  「春日即事」耿
<br>
<br>　　邻里朝光遍，披衣夜醉醒。庖厨非旧火，林木发新青。
<br>
<br>　　接果移天性，疏泉逐地形。清明来几日，戴胜已堪听。
<br>
<br>　　卷268_62  「秋夜会宿李永宅忆江南旧游」耿
<br>
<br>　　偶宿俱南客，相看喜尽归。湖山话不极，岁月念空违。
<br>
<br>　　子夜高梧冷，秋阴远漏微。那无此良会，惜在谢家稀。
<br>
<br>　　卷268_63  「冬夜寻李永因书事赠之」耿
<br>
<br>　　栖遑偏降志，疵贱倍修身。近觉多衰鬓，深知独故人。
<br>
<br>　　天垂五夜月，霜覆九衢尘。不待逢沮溺，而今恶问津。
<br>
<br>　　卷268_64  「立春日宴高陵任明府宅」耿
<br>
<br>　　春灰今变候，密雪又霏霏。坐客同心满，流年此会稀。
<br>
<br>　　风成空处乱，素积夜来飞。且共衔杯酒，陶潜不得归。
<br>
<br>　　卷268_65  「春日游慈恩寺寄畅当」耿
<br>
<br>　　浮世今何事，空门此谛真。死生俱是梦，哀乐讵关身。
<br>
<br>　　远草光连水，春篁色离尘。当从庾中庶，诗客更何人。
<br>
<br>　　卷268_66  「晚秋过苏少府」耿
<br>
<br>　　九江迷去住，群吏且因依。高木秋垂露，寒城暮掩扉。
<br>
<br>　　随云心自远，看草伴应稀。肯信同年友，相望青琐闱。
<br>
<br>　　卷268_67  「登鹳雀楼」耿
<br>
<br>　　久客心常醉，高楼日渐低。黄河经海内，华岳镇关西。
<br>
<br>　　去远千帆小，来迟独鸟迷。终年不得意，空觉负东溪。
<br>
<br>　　卷268_68  「赋得沙上雁」耿
<br>
<br>　　衡阳多道里，弱羽复哀音。还塞知何日，惊弦乱此心。
<br>
<br>　　夜阴前侣远，秋冷后湖深。独立汀洲意，宁知霜霰侵。
<br>
<br>　　卷268_69  「夜寻卢处士」耿
<br>
<br>　　月高鸡犬静，门掩向寒塘。夜竹深茅宇，秋庭冷石床。
<br>
<br>　　住山年已远，服药寿偏长。虚弃如吾者，逢君益自伤。
<br>
<br>　　卷268_70  「州留别」耿
<br>
<br>　　终岁山川路，生涯总几何。艰难为客惯，贫贱受恩多。
<br>
<br>　　暮角寒山色，秋风远水波。无人见惆怅，垂入烟萝。
<br>
<br>　　卷268_71  「赠张将军（一作开府）」耿
<br>
<br>　　寥落军城暮，重门返照间。鼓鼙经雨暗，士马过秋闲。
<br>
<br>　　惯守临边郡，曾营近海山。关西旧业在，夜夜梦中还。
<br>
<br>　　卷268_72  「赠隐公（一作赠隐上人）」耿
<br>
<br>　　世间无近远，定里遍曾过。东海经长在，南朝寺最多。
<br>
<br>　　暮年聊化俗，初地即摧魔。今日忘尘虑，看心义若何。
<br>
<br>　　卷268_73  「赠别安邑韩少府」耿
<br>
<br>　　子真能自在，江海意何如。门掩疏尘吏，心闲阅道书。
<br>
<br>　　古城寒欲雪，远客暮无车。杳杳思前路，谁堪千里馀。
<br>
<br>　　卷268_74  「送胡校书秩满归河中」耿
<br>
<br>　　古树汾阴道，悠悠东去长。位卑仍解印，身老又还乡。
<br>
<br>　　河水平秋岸，关门向夕阳。音书须数附，莫学晋嵇康。
<br>
<br>　　卷268_75  「送河中张胄曹往太原计会回」耿
<br>
<br>　　北风长至远，四牡向幽并。衰木新田路，寒芜故绛城。
<br>
<br>　　遥听边上信，远计朔南程。料变当临事，遥知外国情。
<br>
<br>　　卷268_76  「送郭正字归郢上」耿
<br>
<br>　　济江篇已出，书府俸犹贫。积雪商山道，全家楚塞人。
<br>
<br>　　大堤逢落日，广汉望通津。却别渔潭下，惊鸥那可亲。
<br>
<br>　　卷268_77  「题李孝廉书房」耿
<br>
<br>　　野情专易外，一室向青山。业就三编绝，心通万事闲。
<br>
<br>　　莺稀春木上，草遍暮阶间。莫道归]在，来时弃故关。
<br>
<br>　　卷268_78  「酬畅当」耿
<br>
<br>　　同游漆沮后，已是十年馀。几度曾相梦，何时定得书。
<br>
<br>　　月高城影尽，霜重柳条疏。且对尊中酒，千般想未如。
<br>
<br>　　卷268_79  「留别解县韩明府（一作别解明府）」耿
<br>
<br>　　闲人州县厌，贱士友朋讥。朔雪逢初下，秦关独暮归。
<br>
<br>　　寒茅下原浅，残雪过风微。一路何相慰，唯君能政稀。
<br>
<br>　　卷268_80  「游钟山紫芝观」耿
<br>
<br>　　系舟仙宅下，清磬落春风。雨数芝田长，云开石路重。
<br>
<br>　　古房清磴接，深殿紫烟浓。鹤驾何时去，游人自不逢。
<br>
<br>　　卷268_81  「晚秋宿裴员外寺院（得逢字）」耿
<br>
<br>　　仲言多丽藻，晚水独芙蓉。梁苑仍秋过，仁祠又夜逢。
<br>
<br>　　回林通暗竹，去雨带寒钟。原向空门里，修持比昼龙。
<br>
<br>　　卷268_82  「秋夜喜卢司直严少府访宿」耿
<br>
<br>　　寂寂闭层城，悠悠此夜情。早凉过鬓发，秋思入柴荆。
<br>
<br>　　严子多高趣，卢公有盛名。还如杜陵下，暂拂蒋元卿。
<br>
<br>　　卷268_83  「下客舍喜叔孙主簿郑少府见过」耿
<br>
<br>　　良宵复杪秋，把酒说羁游。落木东西别，寒萍远近流。
<br>
<br>　　萧条旅馆月，寂历曙更筹。不是仇梅至，何人问百忧。
<br>
<br>　　卷268_84  「T客舍」耿
<br>
<br>　　寥寂荒垒下，客舍雨微微。门见苔生满，心惭吏到稀。
<br>
<br>　　篱花看未发，海燕欲先归。无限堪惆怅，谁家复捣衣。
<br>
<br>　　卷268_85  「宿韦员外宅」耿
<br>
<br>　　传经韦相后，赐笔汉家郎。幽阁诸生会，寒宵几刻长。
<br>
<br>　　座中灯泛酒，檐外月如霜。人事多飘忽，邀欢讵可忘。
<br>
<br>　　卷268_86  「登沃州山」耿
<br>
<br>　　沃州初望海，携手尽时髦。小暑开鹏翼，新q长鹭涛。
<br>
<br>　　月如芳草远，身比夕阳高。羊祜伤风景，谁云异我曹。
<br>
<br>　　卷268_87  「宿岐山姜明府厅」耿
<br>
<br>　　暝色休群动，秋斋远客情。细风和雨气，寒竹度帘声。
<br>
<br>　　日觉蹉跎近，天教懒慢成。谁能谒卿相，朝夕算浮荣。
<br>
<br>　　卷268_88  「上巳日」耿
<br>
<br>　　共来修禊事，内顾一悲翁。玉鬓风尘下，花林丝管中。
<br>
<br>　　故山离水石，旧侣失g鸿。不及游鱼乐，裴回莲叶东。
<br>
<br>　　卷268_89  「登乐游原」耿
<br>
<br>　　园庙何年废，登临有故丘。孤村连日静，多雨及霖休。
<br>
<br>　　常与秦山对，曾经汉主游。岂知千载后，万事水东流。
<br>
<br>　　卷268_90  「题惟稚先朔俊构
<br>
<br>　　绳床茅屋下，独坐味闲安。苦行无童子，忘机避宰官。
<br>
<br>　　是非齐已久，夏腊比应难。更悟真如性，尘心稍自宽。
<br>
<br>　　卷268_91  「会凤翔张少尹南亭」耿
<br>
<br>　　远过张正见，诗兴自依依。西府军城暮，南庭吏事稀。
<br>
<br>　　草檐宜日过，花圃任烟归。更料重关外，群僚候启扉。
<br>
<br>　　卷268_92  「早春宴高陵滑少府（得升字）」耿
<br>
<br>　　且宽沈簿领，应赖酒如渑。春夜霜犹下，东城月未升。
<br>
<br>　　清言饶醉客，乱舞避寒灯。名字书仙籍，诸生病未能。
<br>
<br>　　卷268_93  「寒蜂采菊蕊」耿
<br>
<br>　　游r下晴空，寻芳到菊丛。带声来蕊上，连影在香中。
<br>
<br>　　去住沾馀雾，高低顺过风。终惭异蝴蝶，不与梦魂通。
<br>
<br>　　卷268_94  「题杨著别业」耿
<br>
<br>　　柳巷向陂斜，回阳噪乱鸦。农桑子云业，书籍蔡邕家。
<br>
<br>　　暮叶初翻砌，寒池转露沙。如何守儒行，寂寞过年华。
<br>
<br>　　卷268_95  「送太仆寺李丞赴都到桃林塞」耿
<br>
<br>　　远过桃林塞，休年自昔闻。曲河随暮草，重阜接闲云。
<br>
<br>　　造父为周御，詹嘉守晋军。应多怀古思，落叶又纷纷。
<br>
<br>　　卷268_96  「宋中」耿
<br>
<br>　　百战无军食，孤城陷虏尘。为伤多易子，翻吊浅为臣。
<br>
<br>　　漫漫东流水，悠悠南陌人。空思前事往，向晓泪沾巾。
<br>
<br>　　卷268_97  「陪宴湖州公堂」耿
<br>
<br>　　谢公为楚郡，坐客是瑶林。文府重门奥，儒源积浪深。
<br>
<br>　　壶觞邀薄醉，笙磬发高音。末至才仍短，难随白雪吟。
<br>
<br>　　卷268_98  「寻觉公因寄李二端司空十四曙」耿
<br>
<br>　　少年尝昧道，无事日悠悠。及至悟生死，寻僧已白头。
<br>
<br>　　云回庐瀑雨，树落给园秋。为我谢宗许，尘中难久留。
<br>
<br>　　卷268_99  「送郭秀才赴举」耿
<br>
<br>　　乡赋鹿鸣篇，君为贡士先。新经梦笔夜，才比弃]年。
<br>
<br>　　海雨沾隋柳，江潮赴楚船。相看南去雁，离恨倍潸然。
<br>
<br>　　卷268_100  「送王闰」耿
<br>
<br>　　相送临汉水，怆然望故关。江芜连梦泽，楚雪入商山。
<br>
<br>　　语我他年旧，看君此日还。因将自悲泪，一洒别离间。
<br>
<br>　　卷268_101  「送蜀客还」耿
<br>
<br>　　万峰深积翠，路向此中难。欲暮多羁思，因高莫远看。
<br>
<br>　　卓家人寂寞，扬子业荒残。唯见岷山水，悠悠带月寒。
<br>
<br>　　卷268_102  「送海州卢录事」耿
<br>
<br>　　之官逢计吏，风土问如何。海口朝阳近，青州春气多。
<br>
<br>　　郊原鹏影到，楼阁蜃云和。损益关从事，期听劳者歌。
<br>
<br>　　卷268_103  「登钟山馆」耿
<br>
<br>　　匹马宜春路，萧条背馆心。涧花寒夕雨，潭水黑朝林。
<br>
<br>　　野市鱼盐隘，江村竹苇深。子规何处发，青树满高岑。
<br>
<br>　　卷268_104  「秋日（一作落照）」耿
<br>
<br>　　照耀天山外，飞鸦几共过。微红拂秋汉，片白透长波。
<br>
<br>　　影促寒汀薄，光残古木多。金霞与云气，散漫复相和。
<br>
<br>　　卷268_105  「赠苗员外」耿
<br>
<br>　　为郎日赋诗，小谢少年时。业继儒门后，心多道者期。
<br>
<br>　　晚回长乐殿，新出夜明祠。行乐西园暮，春风动柳丝。
<br>
<br>　　卷268_106  「诣顺公问道」耿
<br>
<br>　　此身知是妄，远远诣支公。何法住持后，能逃生死中。
<br>
<br>　　秋苔经古径，[叶满疏丛。方便如开诱，南宗与北宗。
<br>
<br>　　卷268_107  「废庆宝寺（一作司空曙诗）」耿
<br>
<br>　　黄叶前朝寺，无僧寒殿开。池晴龟出暴，松暝鹤飞回。
<br>
<br>　　古井碑横草，阴廊画杂苔。禅宫亦销歇，尘世转堪哀。
<br>
<br>　　卷268_108  「赴许州留别洛中亲故」耿
<br>
<br>　　淳风今变俗，末学误为文。幸免投湘浦，那辞近汝坟。
<br>
<br>　　山遮魏阙路，日隐洛阳云。谁念联翩翼，烟中独失群。
<br>
<br>　　卷268_109  「送叶尊师归处州」耿
<br>
<br>　　风驭南行远，长山与夜江。群祆离分野，五岳拜旌幢。
<br>
<br>　　石髓调金鼎，云浆实玉缸。cB々吠声晓，洞府有仙。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
