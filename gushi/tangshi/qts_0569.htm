<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百六十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百六十九
<br>
<br>　　卷569_1  「新荷」李群玉
<br>
<br>　　田田八九叶，散点绿池初。嫩碧才平水，圆阴已蔽鱼。
<br>
<br>　　浮萍遮不合，弱荇绕犹疏。增在春波底，芳心卷未舒。
<br>
<br>　　卷569_2  「初月二首」李群玉
<br>
<br>　　滟滟流光浅，娟娟泛露轻。云间龙爪落，帘上玉钩明。
<br>
<br>　　桂树枝犹小，仙人影未成。欲为千里别，倚幌独含情。
<br>
<br>　　凝颦立户前，细魄向娟娟。破镜徒相问，刀头恐隔年。
<br>
<br>　　轻轻摇远水，脉脉下春烟。别后春江上，随人何处圆。
<br>
<br>　　卷569_3  「石潴」李群玉
<br>
<br>　　古岸陶为器，高林尽一焚。焰红湘浦口，烟浊洞庭云。
<br>
<br>　　迥野煤飞乱，遥空爆响闻。地形穿凿势，恐到祝融坟。
<br>
<br>　　卷569_4  「云安」李群玉
<br>
<br>　　滩恶黄牛吼，城孤白帝秋。水寒巴字急，歌迥竹枝愁。
<br>
<br>　　树暗荆王馆，云昏蜀客舟。瑶姬不可见，行雨在高丘。
<br>
<br>　　卷569_5  「石头城」李群玉
<br>
<br>　　伯业随流水，寒芜上古城。长空横海色，断岸落潮声。
<br>
<br>　　八极悲扶拄，五湖来止倾。东南天子气，扫地入函京。
<br>
<br>　　卷569_6  「湖阔」李群玉
<br>
<br>　　楚色笼青草，秋风洗洞庭。夕霏生水寺，初月尽云汀。
<br>
<br>　　棹响来空阔，渔歌发杳冥。欲浮阑下艇，一到斗牛星。
<br>
<br>　　卷569_7  「失鹤」李群玉
<br>
<br>　　瑶台烟雾外，一去不回心。清海蓬壶远，秋风碧落深。
<br>
<br>　　堕翎留片雪，雅操入孤琴。岂是笼中物，云萝莫更寻。
<br>
<br>　　卷569_8  「腊夜雪霁月彩交光开阁临轩竟睡不得…寄江陵副使杜中丞」李群玉
<br>
<br>　　月华临霁雪，皓彩射貂裘。桂酒寒无醉，银笙冻不流。
<br>
<br>　　怀哉梁苑客，思作剡溪游。竟夕吟琼树，川途恨阻修。
<br>
<br>　　卷569_9  「长沙陪裴大夫登北楼」李群玉
<br>
<br>　　岩嶂随高步，琴尊奉胜游。金风吹绿簟，湘水入朱楼。
<br>
<br>　　朗抱云开月，高情鹤见秋。登临多暇日，非为赋消忧。
<br>
<br>　　卷569_10  「登蒲涧寺后二岩三首」李群玉
<br>
<br>　　五仙骑五羊，何代降兹乡。涧有尧年韭，山馀禹日粮。
<br>
<br>　　楼台笼海色，草树发天香。浩啸波光里，浮溟兴甚长。
<br>
<br>　　行尽崎岖路，惊从汗漫游。青天豁眼快，碧海醒心秋。
<br>
<br>　　便欲寻河汉，因之犯斗牛。九霄身自致，何必遇浮丘。
<br>
<br>　　南溟吞越绝，极望碧鸿鳌Ａ渡潮声里，雷喧雨气中。
<br>
<br>　　赵佗丘垄灭，马援鼓鼙空。遐想鱼鹏化，开襟九万风。
<br>
<br>　　卷569_11  「早鸿」李群玉
<br>
<br>　　木落波浪动，南飞闻夜鸿。参差天汉雾，嘹唳月明风。
<br>
<br>　　野水莲茎折，寒泥稻穗空。无令一行侣，相失五湖中。
<br>
<br>　　卷569_12  「旅泊」李群玉
<br>
<br>　　摇落江天里，飘零倚客舟。短篇才遣闷，小酿不供愁。
<br>
<br>　　沙雨潮痕细，林风月影稠。书空闲度日，深拥破貂裘。
<br>
<br>　　卷569_13  「半醉」李群玉
<br>
<br>　　处俗常如病，看花亦似秋。若无时复酒，宁遣镇长愁。
<br>
<br>　　渐觉身非我，都迷蝶与周。何烦五色药，尊下即丹丘。
<br>
<br>　　卷569_14  「昼寐」李群玉
<br>
<br>　　筠桂晚萧疏，任人嘲宰予。鸟惊林下梦，风展枕前书。
<br>
<br>　　正作庄生蝶，谁知惠子鱼。人间无乐事，直拟到华胥。
<br>
<br>　　卷569_15  「晚莲」李群玉
<br>
<br>　　露冷芳意尽，稀疏空碧荷。残香随暮雨，枯蕊堕寒波。
<br>
<br>　　楚客罢奇服，吴姬停棹歌。涉江无可寄，幽恨竟如何。
<br>
<br>　　卷569_16  「将之番禺留别湖南府幕」李群玉
<br>
<br>　　本乏烟霞志，那随鸳鹭游。一枝仍未定，数粒欲何求。
<br>
<br>　　溟涨道途远，荆吴云雪愁。会登梅岭翠，南翥入炎洲。
<br>
<br>　　卷569_17  「宵民」李群玉
<br>
<br>　　大雅无忧怨，宵民有爱憎。鲁侯天不遇，臧氏尔何能。
<br>
<br>　　惨惨心如虺，营营舌似蝇。谁于销骨地，一鉴玉壶冰。
<br>
<br>　　卷569_18  「吾道」李群玉
<br>
<br>　　吾道成微哂，时情付绝言。凤兮衰已尽，犬也吠何繁。
<br>
<br>　　轻重忧衡曲，妍媸虑镜昏。方忻耳目净，谁到翟公门。
<br>
<br>　　卷569_19  「与三山人夜话（一作与濮阳夏侯吴三山人夜话）」李群玉
<br>
<br>　　静谈云鹤趣，高会两三贤。酒思弹琴夜，茶芳向火天。
<br>
<br>　　兔裘堆膝暖，鸠杖倚床偏。各厌池笼窄，相看意浩然。
<br>
<br>　　卷569_20  「春寒」李群玉
<br>
<br>　　拨火垂帘夕，将暄向冷天。闷斟壶酒暖，愁听雨声眠。
<br>
<br>　　处世心悠尔，干时思索然。春光看已半，明日又藏烟。
<br>
<br>　　卷569_21  「广江驿饯筵留别」李群玉
<br>
<br>　　别筵欲尽秋，一醉海西楼。夜雨寒潮水，孤灯万里舟。
<br>
<br>　　酒飞鹦鹉重，歌送鹧鸪愁。惆怅三年客，难期此处游。
<br>
<br>　　卷569_22  「桑落洲」李群玉
<br>
<br>　　九江寒露夕，微浪北风生。浦屿渔人火，蒹葭凫雁声。
<br>
<br>　　颓云晦庐岳，微鼓辨湓城。远忆天边弟，曾从此路行。
<br>
<br>　　卷569_23  「杜门」李群玉
<br>
<br>　　且咏闲居赋，飞翔去未能。春风花屿酒，秋雨竹溪灯。
<br>
<br>　　世路变陵谷，时情验友朋。达生书一卷，名利付春冰。
<br>
<br>　　卷569_24  「池州封员外郡斋双鹤丹顶霜翎仙态浮旷罢政之日因呈此章」李群玉
<br>
<br>　　潇洒二白鹤，对之高兴清。寒溪侣云水，朱阁伴琴笙。
<br>
<br>　　顾慕稻粱惠，超遥江海情。应携帝乡去，仙阙看飞鸣。
<br>
<br>　　卷569_25  「经费拾遗所居呈封员外」李群玉
<br>
<br>　　云卧竟不起，少微空陨光。唯应孔北海，为立郑公乡。
<br>
<br>　　旧馆苔藓合，幽斋松菊荒。空馀书带草，日日上阶长。
<br>
<br>　　卷569_26  「送秦炼师」李群玉
<br>
<br>　　紫府静沈沈，松轩思别琴。水流宁有意，云泛本无心。
<br>
<br>　　锦洞桃花远，青山竹叶深。不因时卖药，何路更相寻。
<br>
<br>　　卷569_27  「湘阴县送迁客北归」李群玉
<br>
<br>　　不须留薏苡，重遣世人疑。瘴染面如檗，愁熏头似丝。
<br>
<br>　　黄梅住雨外，青草过湖时。今日开汤网，冥飞亦未迟。
<br>
<br>　　卷569_28  「九日陪崔大夫宴清河亭」李群玉
<br>
<br>　　玉醴浮金菊，云亭敞玳筵。晴山低画浦，斜雁远书天。
<br>
<br>　　谢胱离都日，殷公出守年。不知瑶水宴，谁和白云篇。
<br>
<br>　　卷569_29  「送房处士闲游」李群玉
<br>
<br>　　采药陶贞白，寻山许远游。刀圭藏妙用，岩洞契冥搜。
<br>
<br>　　花月三江水，琴尊一叶舟。羡君随野鹤，长揖稻粱愁。
<br>
<br>　　卷569_30  「赠花」李群玉
<br>
<br>　　酒为看花酝，花须趁酒红。莫令芳树晚，使我绿尊空。
<br>
<br>　　金谷园无主，桃源路不通。纵非乘露折，长短尽随风。
<br>
<br>　　卷569_31  「洞庭风雨二首」李群玉
<br>
<br>　　面南一片黑，俄起北风颠。浪泼巴陵树，雷烧鹿角田。
<br>
<br>　　鱼龙方簸荡，云雨正喧阗。想赭君山日，秦皇怒赫然。
<br>
<br>　　巨浸吞湘澧，西风忽怒号。水将天共黑，云与浪争高。
<br>
<br>　　羽化思乘鲤，山漂欲\鳌。阳乌犹曝翅，真恐湿蟠桃。
<br>
<br>　　卷569_32  「临水蔷薇」李群玉
<br>
<br>　　堪爱复堪伤，无情不久长。浪摇千脸笑，风舞一丛芳。
<br>
<br>　　似濯文君锦，如窥汉女妆。所思云雨外，何处寄馨香。
<br>
<br>　　卷569_33  「中秋维舟君山看月二首」李群玉
<br>
<br>　　汗漫铺澄碧，朦胧吐玉盘。雨师清滓秽，川后扫波澜。
<br>
<br>　　气射繁星灭，光笼八表寒。来从云涨迥，路上碧霄宽。
<br>
<br>　　熠耀游何处，蟾蜍食渐残。棹翻银浪急，林映白虹攒。
<br>
<br>　　练彩连河晓，冰晖压树干。夜深高不动，天下仰头看。
<br>
<br>　　卷569_34  「桂州经佳人故居琪树」李群玉
<br>
<br>　　种树人何在，攀枝空叹嗟。人无重见日，树有每年花。
<br>
<br>　　满院雀声暮，半庭春景斜。东风不知恨，遍地落馀霞。
<br>
<br>　　卷569_35  「赠元绂」李群玉
<br>
<br>　　相逢在总角，与子即同心。隐石那知玉，披沙始遇金。
<br>
<br>　　兰秋香不死，松晚翠方深。各保芳坚性，宁忧霜霰侵。
<br>
<br>　　卷569_36  「中秋广江驿示韦益」李群玉
<br>
<br>　　莫惜三更坐，难消万里情。同看一片月，俱在广州城。
<br>
<br>　　泪逐金波满，魂随夜鹊惊。支颐乡思断，无语到鸡鸣。
<br>
<br>　　卷569_37  「九日越台」李群玉
<br>
<br>　　旭日高山上，秋天大海隅。黄花罗s，绛实簇茱萸。
<br>
<br>　　病久欢情薄，乡遥客思孤。无心同落帽，天际望归途。
<br>
<br>　　卷569_38  「中秋越台看月」李群玉
<br>
<br>　　海雨洗尘埃，月从空碧来。水光笼草树，练影挂楼台。
<br>
<br>　　皓曜迷鲸目，晶荧失蚌胎。宵分凭槛望，应合见蓬莱。
<br>
<br>　　卷569_39  「长沙开元寺昔与故长林许侍御题松竹联句」李群玉
<br>
<br>　　墙阴数行字，怀旧惨伤情。薜荔侵年月，莓苔压姓名。
<br>
<br>　　逝川前后水，浮世短长生。独立秋风暮，凝颦隔郢城。
<br>
<br>　　卷569_40  「伤友」李群玉
<br>
<br>　　玉棺来九天，凫舄掩穷泉。芜没池塘屿，凄凉翰墨筵。
<br>
<br>　　短期存大梦，旧好委浮烟。我有幽兰曲，因君遂绝弦。
<br>
<br>　　卷569_41  「法性寺六祖戒坛」李群玉
<br>
<br>　　初地无阶级，馀基数尺低。天香开茉莉，梵树落菩提。
<br>
<br>　　惊俗生真性，青莲出淤泥。何人得心法，衣钵在曹溪。
<br>
<br>　　卷569_42  「东湖二首」李群玉
<br>
<br>　　晚景微雨歇，逍遥湖上亭。波闲鱼弄饵，树静鸟遗翎。
<br>
<br>　　性野难依俗，诗玄自入冥。何繇遂潇洒，高枕对云汀。
<br>
<br>　　雨气消残暑，苍苍月欲升。林间风卷簟，栏下水摇灯。
<br>
<br>　　迥野垂银镜，层峦挂玉绳。重期浮小楫，来摘半湖菱。
<br>
<br>　　卷569_43  「湖阁晓晴寄呈从翁二首」李群玉
<br>
<br>　　岭日开寒雾，湖光荡霁华。风乌摇径柳，水蝶恋幽花。
<br>
<br>　　蜀国地西极，吴门天一涯。轻舟栏下去，点点入湘霞。
<br>
<br>　　高秋凭远槛，万里看新晴。重雾披天急，千云触石轻。
<br>
<br>　　湖山四五点，湘雁两三声。遥想潘园里，琴尊兴转清。
<br>
<br>　　卷569_44  「同张明府游舅亭」李群玉
<br>
<br>　　草色绿溪晚，梅香生e文。云天敛馀霁，水木笼微曛。
<br>
<br>　　垂钓坐方屿，幽禽时一闻。何当五柳下，酌醴吟庭筠。
<br>
<br>　　卷569_45  「七月十五夜看月」李群玉
<br>
<br>　　朦胧南溟月，汹涌出云涛。下射长鲸眼，遥分玉兔毫。
<br>
<br>　　势来星斗动，路越青冥高。竟夕瞻光彩，昂头把白醪。
<br>
<br>　　卷569_46  「北风」李群玉
<br>
<br>　　病发干垂枕，临风强起梳。蝶飞魂尚弱，蚁斗体犹虚。
<br>
<br>　　瘦骨呻吟后，羸容几杖初。庭幽行药静，凉暑翠筠疏。
<br>
<br>　　卷569_47  「游玉芝观」李群玉
<br>
<br>　　寻仙向玉清，独倚雪初晴。木落寒郊迥，烟开叠嶂明。
<br>
<br>　　片云盘鹤影，孤磬杂松声。且共探玄理，归途月未生。
<br>
<br>　　卷569_48  「中秋夜南楼寄友人」李群玉
<br>
<br>　　海月出银浪，湖光射高楼。朗吟无渌酒，贱价买清秋。
<br>
<br>　　气冷鱼龙寂，轮高星汉幽。他乡此夜客，对景饯多愁。
<br>
<br>　　卷569_49  「三月五日陪裴大夫泛长沙东湖（一作张又新诗）」李群玉
<br>
<br>　　上巳馀风景，芳辰集远s.彩舟浮甑矗绣毂下娉婷。
<br>
<br>　　林榭回葱`，笙歌转杳冥。湖光迷翡翠，草色醉蜻蜓。
<br>
<br>　　鸟弄桐花日，鱼翻谷雨萍。从今留胜会，谁肯画兰亭。
<br>
<br>　　卷569_50  「龟」李群玉
<br>
<br>　　静养千年寿，重泉自隐居。不应随跛鳖，宁肯滞凡鱼。
<br>
<br>　　灵腹唯玄露，芳巢必翠蕖。扬花输蚌蛤，奔月恨蟾蜍。
<br>
<br>　　曳尾辞泥后，支床得水初。冠山期不小，铸印事宁虚。
<br>
<br>　　有志酬毛宝，无心畏豫且。他时清洛I，会荐帝尧书。
<br>
<br>　　卷569_51  「长沙春望寄涔阳故人」李群玉
<br>
<br>　　清明别后雨晴时，极浦空颦一望眉。湖畔春山烟黯黯，
<br>
<br>　　云中远树黑离离。依微水戍闻疏鼓，掩映河桥见酒旗。
<br>
<br>　　风暖草长愁自醉，行吟无处寄相思。
<br>
<br>　　卷569_52  「金塘路中」李群玉
<br>
<br>　　山连楚越复吴秦，蓬梗何年是住身。黄叶黄花古城路，
<br>
<br>　　秋风秋雨别家人。冰霜想度商於冻，桂玉愁居帝里贫。
<br>
<br>　　十口系心抛不得，每回回首即长颦。
<br>
<br>　　卷569_53  「自遣」李群玉
<br>
<br>　　翻覆升沉百岁中，前途一半已成空。浮生暂寄梦中梦，
<br>
<br>　　世事如闻风里风。修竹万竿资阒寂，古书千卷要穷通。
<br>
<br>　　一壶浊酒暄和景，谁会陶然失马翁。
<br>
<br>　　卷569_54  「送于少监自广州还紫逻」李群玉
<br>
<br>　　鸣皋山水似麻源，谢监东还忆故园。海峤烟霞轻逸翰，
<br>
<br>　　洛川花木待回轩。宦情薄去诗千首，世事闲来酒一尊。
<br>
<br>　　明日中书见颜范，始应通籍入金门。
<br>
<br>　　卷569_55  「石门韦明府为致东阳潭石鲫」李群玉
<br>
<br>　　锦鳞衔饵出清涟，暖日江亭动筵。叠雪乱飞消箸底，
<br>
<br>　　散丝繁洒拂刀前。太湖浪说朱衣鲋，汉浦休夸缩项鳊。
<br>
<br>　　隽味品流知第一，更劳霜橘助芳鲜。
<br>
<br>　　卷569_56  「规公业在净名得甚深义仆近获顾长康月宫真影…以屈瞻礼」李群玉
<br>
<br>　　五浊之世尘冥冥，达观栖心于此经。但用须弥藏芥子，
<br>
<br>　　安知牛迹笑东溟。生公吐辩真无敌，顾氏传神实有灵。
<br>
<br>　　今日净开方丈室，一飞白足到茅亭。
<br>
<br>　　卷569_57  「玉真观」李群玉
<br>
<br>　　高情帝女慕乘鸾，绀发初簪玉叶冠。秋月无云生碧落，
<br>
<br>　　素蕖寒露出情澜。层城烟雾将归远，浮世尘埃久住难。
<br>
<br>　　一自箫声飞去后，洞宫深掩碧瑶坛。
<br>
<br>　　卷569_58  「辱绵州于中丞书信」李群玉
<br>
<br>　　一缄垂露到云林，中有孙阳念骥心。万木自凋山不动，
<br>
<br>　　百川皆旱海长深。风标想见瑶台鹤，诗韵如闻渌水琴。
<br>
<br>　　他日纵陪池上酌，已应难到暝猿吟。
<br>
<br>　　卷569_59  「送崔使君萧山祷雨甘泽遽降」李群玉
<br>
<br>　　谢公一拜敬亭祠，五马旋归下散丝。不假土龙呈夭矫，
<br>
<br>　　自然石燕起参差。预听禾稼如云语，应有空魉莆硎薄
<br>
<br>　　已向为霖报消息，颍川征诏是前期。
<br>
<br>　　卷569_60  「重经巴丘追感（开成初，陪故员外从翁诗酒游泛）」李群玉
<br>
<br>　　昔年高接李膺欢，日泛仙舟醉碧澜。诗句乱随青草发，
<br>
<br>　　酒肠俱逐洞庭宽。浮生聚散云相似，往事微茫梦一般。
<br>
<br>　　今日片帆城下去，秋风回首泪阑干。
<br>
<br>　　卷569_61  「湘阴江亭却寄友人」李群玉
<br>
<br>　　湘岸初晴淑景迟，风光正是客愁时。幽花暮落骚人浦，
<br>
<br>　　芳草春深帝子祠。往事隔年如过梦，旧游回首谩劳思。
<br>
<br>　　烟波自此扁舟去，小酌文园杳未期。
<br>
<br>　　卷569_62  「哭郴州王使君」李群玉
<br>
<br>　　银章朱绂照云骢，六换鱼书惠化崇。瑶树忽倾沧海里，
<br>
<br>　　醉乡翻在夜台中。东山妓逐飞花散，北海尊随逝水空。
<br>
<br>　　曾是绮罗筵上客，一来长恸向春风。
<br>
<br>　　卷569_63  「九日巴丘杨公台上宴集」李群玉
<br>
<br>　　凄凄霜日上高台，水国秋深客思哀。万叠银山寒浪起，
<br>
<br>　　一行斜字早鸿来。谁家捣练孤城暮，何处题衣远信回。
<br>
<br>　　江汉路长身不定，菊花三笑旅萍开。
<br>
<br>　　卷569_64  「奉和张舍人送秦炼师归岑公山」李群玉
<br>
<br>　　仙翁归卧翠微岑，一夜西风月峡深。松径定知芳草合，
<br>
<br>　　玉书应念素尘侵。闲云不系东西影，野鹤宁知去住心。
<br>
<br>　　兰浦苍苍春欲暮，落花流水怨离琴。
<br>
<br>　　卷569_65  「送陶少府赴选」李群玉
<br>
<br>　　陶君官兴本萧疏，长傍青山碧水居。久向三茅穷艺术，
<br>
<br>　　仍传五柳旧琴书。迹同飞鸟栖高树，心似闲云在太虚。
<br>
<br>　　自是葛洪求药价，不关梅福恋簪裾。
<br>
<br>　　卷569_66  「寄张祜（祜亦未面，频寄声相闻）」李群玉
<br>
<br>　　越水吴山任兴行，五湖云月挂高情。不游都邑称平子，
<br>
<br>　　只向江东作步兵。昔岁芳声到童稚，老来佳句遍公卿。
<br>
<br>　　如君气力波澜地，留取阴何沈范名。
<br>
<br>　　卷569_67  「寄长沙许侍御」李群玉
<br>
<br>　　三年文会许追随，和遍南朝杂体诗。未把彩毫还郭璞，
<br>
<br>　　乞留残锦与丘迟。竹斋琴酒欢成梦，水寺烟霞赏对谁。
<br>
<br>　　今日秋风满湘浦，只应搔首咏琼枝。
<br>
<br>　　卷569_68  「望月怀友（一作寄人）」李群玉
<br>
<br>　　浮云卷尽看S胧，直出沧溟上碧空。盈手水光寒不湿，
<br>
<br>　　流天素彩静无风。酒花荡漾金尊里，棹影飘u玉浪中。
<br>
<br>　　川路正长难可越，美人千里思何穷。
<br>
<br>　　卷569_69  「和吴中丞悼笙妓」李群玉
<br>
<br>　　丽质仙姿烟逐风，凤凰声断吹台空。多情草色怨还绿，
<br>
<br>　　无主杏花春自红。堕珥尚存芳树下，馀香渐减玉堂中。
<br>
<br>　　唯应去抱云和管，从此长归阿母宫。
<br>
<br>　　卷569_70  「薛侍御处乞靴」李群玉
<br>
<br>　　越客南来夸桂，良工用意巧缝成。看时共说茱萸皱，
<br>
<br>　　著处嫌无鸲鹆鸣。百里奚身悲甚似，五羊皮价敢全轻。
<br>
<br>　　日于文苑陪高步，赢得芳尘接武名。
<br>
<br>　　卷569_71  「九子坡闻鹧鸪」李群玉
<br>
<br>　　落照苍茫秋草明，鹧鸪啼处远人行。正穿诘曲崎岖路，
<br>
<br>　　更听钩c格磔声。曾泊桂江深岸雨，亦于梅岭阻归程。
<br>
<br>　　此时为尔肠千断，乞放今宵白发生。
<br>
<br>　　卷569_72  「凉公从叔春祭广利王庙」李群玉
<br>
<br>　　龙骧伐鼓下长川，直济云涛古庙前。海客敛威惊火旆，
<br>
<br>　　天吴收浪避楼船。阴灵向作南溟王，祀典高齐五岳肩。
<br>
<br>　　从此华夷封域静，潜熏玉烛奉尧年。
<br>
<br>　　卷569_73  「长沙紫极宫雨夜愁坐」李群玉
<br>
<br>　　独坐高斋寒拥衾，洞宫台殿沉沉。春灯含思静相伴，
<br>
<br>　　夜雨滴愁更向深。穷达未知他日事，是非皆到此时心。
<br>
<br>　　羁栖摧剪平生志，抱膝时为梁甫吟。
<br>
<br>　　卷569_74  「送人隐居（一作卢逸人隐居）」李群玉
<br>
<br>　　棋局茅亭幽涧滨，竹寒江静远无人。村梅尚敛风前笑，
<br>
<br>　　沙草初偷雪后春。鹏`喻中消日月，沧浪歌里放心神。
<br>
<br>　　平生自有烟霞志，久欲抛身狎隐沦。
<br>
<br>　　卷569_75  「江楼闲望怀关中亲故」李群玉
<br>
<br>　　摇落江天欲尽秋，远鸿高送一行愁。音书寂绝秦云外，
<br>
<br>　　身世蹉跎楚水头。年貌暗随黄叶去，时情深付碧波流。
<br>
<br>　　风凄日冷江湖晚，驻目寒空独倚楼。
<br>
<br>　　卷569_76  「请告南归留别同馆（中元作）」李群玉
<br>
<br>　　一点灯前独坐身，西风初动帝城砧。不胜庾信乡关思，
<br>
<br>　　遂作陶潜归去吟。书阁乍离情黯黯，彤庭回望肃沈沈。
<br>
<br>　　应怜一别瀛洲侣，万里单飞云外深。
<br>
<br>　　卷569_77  「仙明洲口号」李群玉
<br>
<br>　　长爱沙洲水竹居，暮江春树绿阴初。浪翻新月金波浅，
<br>
<br>　　风损轻云玉叶疏。半浦夜歌闻荡桨，一星幽火照叉鱼。
<br>
<br>　　二年此处寻佳句，景物常输楚客书。
<br>
<br>　　卷569_78  「送萧十二校书赴郢州婚姻」李群玉
<br>
<br>　　蓬莱才子即萧郎，彩服青书卜凤凰。玉定催红粉色，
<br>
<br>　　锦衾应惹翠云香。马穿暮雨荆山远，人宿寒灯郢梦长。
<br>
<br>　　领取和鸣好风景，石城花月送归乡。
<br>
<br>　　卷569_79  「送隐者归罗浮」李群玉
<br>
<br>　　春山杳杳日迟迟，路入云峰白犬随。两卷素书留贳酒，
<br>
<br>　　一柯樵斧坐看棋。蓬莱道士飞霞履，清远仙人寄好诗。
<br>
<br>　　自此尘寰音信断，山川风月永相思。
<br>
<br>　　卷569_80  「献王中丞时有除拜」李群玉
<br>
<br>　　登仙望绝李膺舟，从此青蝇点遂稠。半夜剑吹牛斗动，
<br>
<br>　　二年门掩雀罗愁。张仪会展平生舌，韩信那惭跨下羞。
<br>
<br>　　他日图勋画麟阁，定呈肝胆始应休。
<br>
<br>　　卷569_81  「哭小女痴儿」李群玉
<br>
<br>　　平生未省梦熊罴，稚女如花坠晓枝。条蔓纵横输葛，
<br>
<br>　　子孙蕃育羡螽斯。方同王衍钟情切，犹念商瞿有庆迟。
<br>
<br>　　负尔五年恩爱泪，眼中惟有涸泉知。
<br>
<br>　　卷569_82  「醉后赠冯姬」李群玉
<br>
<br>　　黄昏歌舞促琼筵，银烛台西见小莲。二寸横波回慢水，
<br>
<br>　　一双纤手语香弦。桂形浅拂梁家黛，瓜字初分碧玉年。
<br>
<br>　　愿托襄王云雨梦，阳台今夜降神仙。
<br>
<br>　　卷569_83  「广州陪凉公从叔越台宴集」李群玉
<br>
<br>　　一径松梢踏石梯，步穷身在白云西。日衔赤浪金车没，
<br>
<br>　　天拂沧波翠幕低。高鸟散飞惊大旆，长风万里卷秋鼙。
<br>
<br>　　玉钩挂海笙歌合，珠履三千半似泥。
<br>
<br>　　卷569_84  「留别马使君」李群玉
<br>
<br>　　俱来海上叹烟波，君佩银鱼我触罗。蜀国才微甘放荡，
<br>
<br>　　专城年少岂蹉跎。应怜旅梦千重思，共怆离心一曲歌。
<br>
<br>　　唯有管弦知客意，分明吹出感恩多。
<br>
<br>　　卷569_85  「将欲南行陪崔八宴海榴亭」李群玉
<br>
<br>　　朝宴华堂暮未休，几人偏得谢公留。风传鼓角霜侵戟，
<br>
<br>　　云卷笙歌月上楼。宾馆尽开徐孺榻，客帆空恋李膺舟。
<br>
<br>　　谩夸书剑无归处，水远山长步步愁。
<br>
<br>　　卷569_86  「湖寺清明夜遣怀」李群玉
<br>
<br>　　柳暗花香愁不眠，独凭危槛思凄然。野云将雨渡微月，
<br>
<br>　　沙鸟带声飞远天。久向饥寒抛弟妹，每因时节忆团圆。
<br>
<br>　　饧餐冷酒明年在，未定萍蓬何处边。
<br>
<br>　　卷569_87  「九日」李群玉
<br>
<br>　　年年羞见菊花开，十度悲秋上楚台。半岭残阳衔树落，
<br>
<br>　　一行斜雁向人来。行云永绝襄王梦，野水偏伤宋玉怀。
<br>
<br>　　丝管阑珊归客尽，黄昏独自咏诗回。
<br>
<br>　　卷569_88  「同郑相并歌姬小饮戏赠（一作杜丞相筵中赠美人）」李群玉
<br>
<br>　　裙拖六幅湘江水，鬓耸巫山一段云。风格只应天上有，
<br>
<br>　　歌声岂合世间闻。胸前瑞雪灯斜照，眼底桃花酒半醺。
<br>
<br>　　不是相如怜赋客，争教容易见文君。
<br>
<br>　　卷569_89  「秣陵怀古」李群玉
<br>
<br>　　野花黄叶旧吴宫，六代豪华烛散风，龙虎势衰佳气歇，
<br>
<br>　　凤凰名在故台空。市朝迁变秋芜绿，坟冢高低落照红。
<br>
<br>　　霸业鼎图人去尽，独来惆怅水云中。
<br>
<br>　　卷569_90  「黄陵庙」李群玉
<br>
<br>　　小姑洲北浦云边，二女容华自俨然。野庙向江春寂寂，
<br>
<br>　　古碑无字草芊芊。风回日暮吹芳芷，月落山深哭杜鹃。
<br>
<br>　　犹似含颦望巡狩，九疑愁断隔湘川。
<br>
<br>　　卷569_91  「送唐侍御福建省兄」李群玉
<br>
<br>　　桂枝攀尽贾家才，霄汉春风棣萼开。世掌纶言传大笔，
<br>
<br>　　官分鸿序压霜台。闽山翠卉迎飞旆，越水清纹散落梅。
<br>
<br>　　到日池塘春草绿，谢公应梦惠连来。
<br>
<br>　　卷569_92  「送秦炼师归岑公山」李群玉
<br>
<br>　　紫泥飞诏下金銮，列象分明世仰观。北省谏书藏旧草，
<br>
<br>　　南宫郎署握新兰。春归凤沼恩波暖，晓入鸳行瑞气寒。
<br>
<br>　　偏是此生栖息者，满衣零泪一时干。
<br>
<br>　　卷569_93  「浔阳观水」李群玉
<br>
<br>　　朝宗汉水接阳台，i呀填坑吼作雷。莫见九江平稳去，
<br>
<br>　　还从三峡Md来，南经梦泽宽浮日，西出岷山劣泛杯。
<br>
<br>　　直至沧溟涵贮尽，深沉不动浸昭回。
<br>
<br>　　卷569_94  「谪仙吟赠赵道士」李群玉
<br>
<br>　　汗漫东游黄鹤雏，缙云仙子住清都。三元麟凤推高座，
<br>
<br>　　六甲风雷s小壶。日月暗资灵寿药，山河直拟化生符。
<br>
<br>　　若为失意居蓬岛，鳌足尘飞桑树枯。
<br>
<br>　　卷569_95  「长沙陪裴大夫夜宴」李群玉
<br>
<br>　　东山夜宴酒成河，银烛荧煌照绮罗。四面雨声笼笑语，
<br>
<br>　　满堂香气泛笙歌。泠泠玉漏初三滴，滟滟金觞已半酡。
<br>
<br>　　共向柏台窥雅量，澄陂万顷见天和。
<br>
<br>　　卷569_96  「宝剑」李群玉
<br>
<br>　　雷焕丰城掘剑池，年深事远迹依稀。泥沙难掩冲天气，
<br>
<br>　　风雨终思发匣时。夜电尚摇池底影，秋莲空吐锷边辉。
<br>
<br>　　自从星坼中台后，化作双龙去不归。
<br>
<br>　　卷569_97  「人日梅花病中作」李群玉
<br>
<br>　　去年今日湘南寺，独把寒梅愁断肠。今年此日江边宅，
<br>
<br>　　卧见琼枝低压墙。半落半开临野岸，团情团思醉韶光。
<br>
<br>　　玉鳞寂寂飞斜月，素艳亭亭对夕阳。已被儿童苦攀折，
<br>
<br>　　更遭风雨损馨香。洛阳桃李渐撩乱，回首行宫春景长。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
