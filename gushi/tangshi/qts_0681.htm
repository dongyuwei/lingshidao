<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百八十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百八十一
<br>
<br>　　卷681_1  「感事三十四韵（丁卯已后）」韩
<br>
<br>　　紫殿承恩岁，金銮入直年。人归三岛路，日过八花砖。
<br>
<br>　　鸳鹭皆回席，皋夔亦慕膻。庆霄舒羽翼，尘世有神仙。
<br>
<br>　　虽遇河清圣，惭非岳降贤。皇慈容散拙，公议逼陶甄。
<br>
<br>　　江总参文会，陈暄侍狎筵。腐儒亲帝座，太史认星躔。
<br>
<br>　　侧弁聆神算，濡毫俟密宣。宫司持玉研，书省擘香笺。
<br>
<br>　　唯理心无党，怜才膝屡前。焦劳皆实录，宵旰岂虚传。
<br>
<br>　　始议新尧历，将期整舜弦。去梯言必尽，仄席意弥坚。
<br>
<br>　　上相思惩恶，中人讵省愆。鹿穷唯勾ィ兔急且cgk.
<br>
<br>　　本是谋赊死，因之致劫迁。氛霾言下合，日月暗中悬。
<br>
<br>　　恭显诚甘罪，韦平亦恃权。畏闻巢幕险，宁寤积薪然。
<br>
<br>　　谅直寻钳口，奸纤益比肩。晋谗终不解，鲁瘠竟难痊。
<br>
<br>　　只拟诛黄皓，何曾识霸先。嗾獒翻丑正，养虎欲求全。
<br>
<br>　　万乘烟尘里，千官剑戟边。斗魁当北坼，地轴向西偏。
<br>
<br>　　袁董非徒尔，师昭岂偶然。中原成劫火，东海遂桑田。
<br>
<br>　　溅血惭嵇绍，迟行笑褚渊。四夷同效顺，一命敢虚捐。
<br>
<br>　　山岳还青耸，穹苍旧碧鲜。独夫长啜泣，多士已忘筌。
<br>
<br>　　郁郁空狂叫，微微几病癫。丹梯倚寥廓，终去问青天。
<br>
<br>　　卷681_2  「向隅」韩
<br>
<br>　　守道得途迟，中兼遇乱离。刚肠成绕指，玄发转垂丝。
<br>
<br>　　客路少安处，病床无稳时。弟兄消息绝，独敛问隅眉。
<br>
<br>　　卷681_3  「社后」韩
<br>
<br>　　社后重阳近，云天澹薄间。目随棋客静，心共睡僧闲。
<br>
<br>　　归鸟城衔日，残虹雨在山。寂寥思晤语，何夕款柴关。
<br>
<br>　　卷681_4  「息虑」韩
<br>
<br>　　息虑狎群鸥，行藏合自由。春寒宜酒病，夜雨入乡愁。
<br>
<br>　　道向危时见，官因乱世休。外人相待浅，独说济川舟。
<br>
<br>　　卷681_5  「早起探春」韩
<br>
<br>　　句芒一夜长精神，腊后风头已见春。烟柳半眠藏利脸，
<br>
<br>　　雪梅含笑绽香唇。渐因闲暇思量酒，必怨颠狂泥摸人。
<br>
<br>　　若个高情能似我，且应欹枕睡清晨。
<br>
<br>　　卷681_6  「味道」韩
<br>
<br>　　如含瓦砾竟何功，痴黠相兼似得中。心系是非徒怅望，
<br>
<br>　　事须光景旋虚空。升沉不定都如梦，毁誉无恒却要聋。
<br>
<br>　　弋者甚多应扼腕，任他闲处指冥鸿。
<br>
<br>　　卷681_7  「秋郊闲望有感」韩
<br>
<br>　　枫叶微红近有霜，碧云秋色满吴乡。鱼冲骇浪雪鳞健，
<br>
<br>　　鸦闪夕阳金背光。心为感恩长惨戚，鬓缘经乱早苍浪。
<br>
<br>　　可怜广武山前语，楚汉宁教作战场。
<br>
<br>　　卷681_8  「李太舍池上玩红薇醉题」韩
<br>
<br>　　花低池小水，花落池心片片轻。酩酊不能羞白鬓，
<br>
<br>　　颠狂犹自眷红英。乍为旅客颜常厚，每见同人眼暂明。
<br>
<br>　　京洛园林归未得，天涯相顾一含情。
<br>
<br>　　卷681_9  「余寓汀州沙县，病中闻前郑左丞U随外镇举荐…感悟也」韩
<br>
<br>　　莫恨当年入用迟，通材何处不逢知。桑田变后新舟楫，
<br>
<br>　　华表归来旧路岐。公干寂寥甘坐废，子牟欢\促行期。
<br>
<br>　　移都已改侯王第，惆怅沙堤别筑基。
<br>
<br>　　卷681_10  「又一绝请为申达京洛亲交知余病废」韩
<br>
<br>　　鬓惹新霜耳旧聋，眼昏腰曲四肢风。
<br>
<br>　　交亲若要知形候，岚嶂烟中折臂翁。
<br>
<br>　　卷681_11  「梦中作」韩
<br>
<br>　　紫宸初启列鸳鸾，直向龙墀对揖班。九曜再新环北极，
<br>
<br>　　万方依旧祝南山。礼容肃睦缨q外，和气熏蒸剑履间。
<br>
<br>　　扇合却循黄道退，庙堂谈笑百司闲。
<br>
<br>　　卷681_12  「己巳年正月十二日自沙县抵邵武军将谋抚…偶成一篇」韩
<br>
<br>　　访戴船回郊外泊，故乡何处望天涯。半明半暗山村日，
<br>
<br>　　自落自开江庙花。数\绿醅桑落酒，一瓯香沫火前茶。
<br>
<br>　　（缺二句）
<br>
<br>　　卷681_13  「建G滩波心目惊眩余平生溺奇境今则畏怯不暇因书…八字」韩
<br>
<br>　　长贪山水羡渔樵，自笑扬鞭趁早朝。
<br>
<br>　　今日建G惊恐后，李将军画也须烧。
<br>
<br>　　卷681_14  「自沙县抵龙溪县值泉州军过后村落皆空因有一绝」韩
<br>
<br>　　水自潺日自斜，尽无鸡犬有鸣鸦。
<br>
<br>　　千村万落如寒食，不见人烟空见花。
<br>
<br>　　卷681_15  「此翁（此后在桃林场）」韩
<br>
<br>　　高阁群公莫忌侬，侬心不在宦名中。岩光一唾垂q紫，
<br>
<br>　　何胤三遗大带红。金劲任从千口铄，玉寒曾试几炉烘。
<br>
<br>　　唯应鬼眼兼天眼，窥见行藏信此翁。
<br>
<br>　　卷681_16  「失鹤」韩
<br>
<br>　　正怜标格出华亭，况是昂藏入相经。碧落顺风初得志，
<br>
<br>　　故巢因雨却闻腥。几时翔集来华表，每日沈吟看画屏。
<br>
<br>　　为报鸡群虚嫉妒，红尘向上有青冥。
<br>
<br>　　卷681_17  「卜隐」韩
<br>
<br>　　屏迹还应减是非，却忧蓝玉又光辉。桑梢出舍蚕初老，
<br>
<br>　　柳絮盖溪鱼正肥。世乱岂容长惬意，景清还觉易忘机。
<br>
<br>　　世间华美无心问，藜藿充肠苎作衣。
<br>
<br>　　卷681_18  「晨兴」韩
<br>
<br>　　晓景山河爽，闲居巷陌清。已能消滞念，兼得散馀酲。
<br>
<br>　　汲水人初起，回灯燕暂惊。放怀殊未足，圆隙已尘生。
<br>
<br>　　卷681_19  「暴雨」韩
<br>
<br>　　电尾烧黑云，雨脚飞银线。急点溅池心，微烟昏水面。
<br>
<br>　　气凉氛消，暑退松篁健。丛蓼亚W茸，擎荷翻绿扇。
<br>
<br>　　风期谁与同，逸趣余探遍。欲去更迟留，胸中久交战。
<br>
<br>　　卷681_20  「山院避暑」韩
<br>
<br>　　行乐江郊外，追凉山寺中。静阴生晚绿，寂虑延清风。
<br>
<br>　　运塞地维窄，气苏天宇空。何人识幽抱，目送冥冥鸿。
<br>
<br>　　卷681_21  「闲兴」韩
<br>
<br>　　景寂有玄味，韵高无俗情。他山冰雪解，此水波澜生。
<br>
<br>　　影重验花密，滴稀知酒清。忙人常扰扰，安得心和平。
<br>
<br>　　卷681_22  「漫作二首」韩
<br>
<br>　　暑雨洒和气，香风吹日华。瞬龙惊汗漫，翥凤\云霞。
<br>
<br>　　悬圃珠为树，天池玉作砂。丹霄能几级，何必待乘槎。
<br>
<br>　　黍谷纯阳入，鸾霄瑞彩生。岳灵分正气，仙卫借神兵。
<br>
<br>　　污俗迎风变，虚怀遇物倾。千钧将一羽，轻重在平衡。
<br>
<br>　　卷681_23  「腾腾」韩
<br>
<br>　　八年流落醉腾腾，点检行藏喜不胜。
<br>
<br>　　乌帽素餐兼施药，前生多恐是医僧。
<br>
<br>　　卷681_24  「寄隐者」韩
<br>
<br>　　烟郭云扃路不遥，怀贤犹恨太迢迢。长松夜落钗千股，
<br>
<br>　　小港春添水半腰。已约病身抛印绶，不嫌门巷似渔樵。
<br>
<br>　　渭滨晦迹南阳卧，若比吾徒更寂寥。
<br>
<br>　　卷681_25  「闲居」韩
<br>
<br>　　厌闻趋竞喜闲居，自种芜菁亦自锄。麋鹿跳梁忧触拨，
<br>
<br>　　鹰r搏击恐粗疏。拙谋却为多循理，所短深惭尽信书。
<br>
<br>　　刀尺不亏绳墨在，莫疑张翰恋鲈鱼。
<br>
<br>　　卷681_26  「僧影」韩
<br>
<br>　　山色依然僧已亡，竹间疏磬隔残阳。
<br>
<br>　　智灯已灭馀空烬，犹自光明照十方。
<br>
<br>　　卷681_27  「洞庭玩月」韩
<br>
<br>　　洞庭湖上清秋月，月皎湖宽万顷霜。玉碗深沈潭底白，
<br>
<br>　　金杯细碎浪头光。寒惊乌鹊离巢噪，冷射蛟螭换窟藏。
<br>
<br>　　更忆瑶台逢此夜，水晶宫殿挹琼浆。
<br>
<br>　　卷681_28  「赠隐逸」韩
<br>
<br>　　静景须教静者寻，清狂何必在山阴。蜂穿窗纸尘侵砚，
<br>
<br>　　鸟斗庭花露滴琴。莫笑乱离方解印，犹胜颠蹶未抽簪。
<br>
<br>　　筑金总得非名士，况是无人解筑金。
<br>
<br>　　卷681_29  「南浦」韩
<br>
<br>　　月若半环云若吐，高楼帘卷当南浦。应是石城艇子来，
<br>
<br>　　两桨咿哑过花坞。正值连宵酒未醒，不宜此际兼微雨。
<br>
<br>　　直教笔底有文星，亦应难状分明苦。
<br>
<br>　　卷681_30  「桃林场客舍之前有池半亩木槿栉比阏水遮山…五言八韵」韩
<br>
<br>　　插槿作藩篱，丛生覆小池。为能妨远目，因遣去闲枝。
<br>
<br>　　邻叟偷来赏，栖禽欲下疑。虚空无障处，蒙闭有开时。
<br>
<br>　　苇鹭怜潇洒，泥鳅畏日曦。稍宽春水面，尽见晚山眉。
<br>
<br>　　岸稳人偷钓，阶明日上基。世间多弊事，事事要良医。
<br>
<br>　　卷681_31  「中秋寄杨学士（一作中秋永夕奉寄杨学士兄弟）」韩
<br>
<br>　　鳞差甲子渐衰迟，依旧年年困乱离。
<br>
<br>　　八月夜长乡思切，鬓边添得几茎丝。
<br>
<br>　　卷681_32  「寄禅师」韩
<br>
<br>　　他心明与此心同，妙用忘言理暗通。气运阴阳成世界，
<br>
<br>　　水浮天地寄虚空。劫灰聚散铢锱黑，日御奔驰茧栗红。
<br>
<br>　　万物尽遭风鼓动，唯应禅室静无风。
<br>
<br>　　卷681_33  「清兴」韩
<br>
<br>　　阴沈天气连翩醉，摘索花枝料峭寒。
<br>
<br>　　拥鼻绕廊吟看雨，不知遗却竹皮冠。
<br>
<br>　　卷681_34  「深院」韩
<br>
<br>　　鹅儿唼栀黄觜，凤子轻盈腻粉腰。
<br>
<br>　　深院下帘人昼寝，红蔷薇架碧芭蕉。
<br>
<br>　　卷681_35  「凄凄」韩
<br>
<br>　　深将宠辱齐，往往亦凄凄。白日知丹抱，青云有旧蹊。
<br>
<br>　　嗜咸凌鲁济，恶洁助泾泥。风雨今如晦，堪怜报晓鸡。
<br>
<br>　　卷681_36  「火蛾」韩
<br>
<br>　　阳光不照临，积阴生此类。非无惜死心，奈有灭明意。
<br>
<br>　　妆穿粉焰焦，翅扑兰膏沸。为尔一伤嗟，自弃非天弃。
<br>
<br>　　卷681_37  「信笔」韩
<br>
<br>　　春风狂似虎，春浪白于鹅。柳密藏烟易，松长见日多。
<br>
<br>　　石崖采芝叟，乡俗摘茶歌。道在无伊郁，天将奈尔何。
<br>
<br>　　卷681_38  「雷公」韩
<br>
<br>　　闲人倚柱笑雷公，又向深山霹怪松。
<br>
<br>　　必若有苏天下意，何如惊起武侯龙。
<br>
<br>　　卷681_39  「船头」韩
<br>
<br>　　两岸绿芜齐似翦，掩映云山相向晚。
<br>
<br>　　船头独立望长空，日艳波光逼人眼。
<br>
<br>　　卷681_40  「喜凉」韩
<br>
<br>　　炉炭烧人百疾生，凤狂龙躁减心情。四山毒瘴乾坤浊，
<br>
<br>　　一簟凉风世界清。楚调忽惊凄玉柱，汉宫应已湿金茎。
<br>
<br>　　豪强顿息蛙唇吻，爽利重新鹘眼睛。稳想海槎朝犯斗，
<br>
<br>　　健思胡马夜翻营。东南亦是中华分，蒸郁相凌太不平。
<br>
<br>　　卷681_41  「天鉴」韩
<br>
<br>　　何劳谄笑学趋时，务实清修胜用机。猛虎十年摇尾立，
<br>
<br>　　苍鹰一旦醒心飞。神依正道终潜卫，天鉴衷肠竞不违。
<br>
<br>　　事历艰难人始重，九层成后喜从微。
<br>
<br>　　卷681_42  「江岸闲步（此后壬申年作，在南安县）」韩
<br>
<br>　　一手携书一杖筇，出门何处觅情通。立谈禅客传心印，
<br>
<br>　　坐睡渔师著背蓬。青布旗夸千日酒，白头浪吼半江风。
<br>
<br>　　淮阴市里人相见，尽道途穷未必穷。
<br>
<br>　　卷681_43  「野塘」韩
<br>
<br>　　侵晓乘凉偶独来，不因鱼跃见萍开。
<br>
<br>　　卷荷忽被微风触，泻下清香露一杯。
<br>
<br>　　卷681_44  「余卧疾深村闻一二郎官今称继使闽越笑余迂古…因成此篇」韩
<br>
<br>　　枕流方采北山薇，驿骑交迎市道儿。雾豹只忧无石室，
<br>
<br>　　泥鳅唯要有闯亍２恍呙ё炕平鹩。却笑羲皇白接z5.
<br>
<br>　　莫负美名书信史，清风扫地更无遗。
<br>
<br>　　卷681_45  「安贫」韩
<br>
<br>　　手风慵展一行书，眼暗休寻九局图。窗里日光飞野马，
<br>
<br>　　案头筠管长蒲卢。谋身拙为安蛇足，报国危曾捋虎须。
<br>
<br>　　举世可能无默识，未知谁拟试齐竽。
<br>
<br>　　卷681_46  「残春旅舍」韩
<br>
<br>　　旅舍残春宿雨晴，恍然心地忆咸京。树头蜂抱花须落，
<br>
<br>　　池面鱼吹柳絮行。禅伏诗魔归净域，酒冲愁阵出奇兵。
<br>
<br>　　两梁免被尘埃污，拂拭朝簪待眼明。
<br>
<br>　　卷681_47  「鹊」韩
<br>
<br>　　偏承雨露润毛衣，黑白分明众所知。高处营巢亲凤阙，
<br>
<br>　　静时闲语上龙墀。化为金印新祥瑞，飞向银河旧路岐。
<br>
<br>　　莫怪天涯栖不稳，托身须是万年枝。
<br>
<br>　　卷681_48  「露」韩
<br>
<br>　　鹤非千岁饮犹难，莺舌偷含岂自安。光湿最宜丛菊亚，
<br>
<br>　　荡摇无奈绿荷干。名因霈泽随天眷，分与浓霜保岁寒。
<br>
<br>　　五色呈祥须得处，戛云仙掌有金盘。
<br>
<br>　　卷681_49  「赠僧」韩
<br>
<br>　　尽说归山避战尘，几人终肯别嚣氛。瓶添涧水盛将月，
<br>
<br>　　衲挂松枝惹得云。三接旧承前席遇，一灵今用戒香熏。
<br>
<br>　　相逢莫话金銮事，触拨伤心不愿闻。
<br>
<br>　　卷681_50  「感旧」韩
<br>
<br>　　省趋弘阁侍貂，指座深恩刻寸肠。秦苑已荒空逝水，
<br>
<br>　　楚天无限更斜阳。时昏却笑朱弦直，事过方闻锁骨香。
<br>
<br>　　入室故寮流落尽，路人惆怅见灵光。
<br>
<br>　　卷681_51  「八月六日作四首」韩
<br>
<br>　　日离黄道十年昏，敏手重开造化门。火帝动炉销剑戟，
<br>
<br>　　风师吹雨洗乾坤。左牵犬马诚难测，右袒簪缨最负恩。
<br>
<br>　　丹笔不知谁定罪，莫留遗迹怨神孙。
<br>
<br>　　金虎丛植桓绰郏构成狂a犯车尘。御衣空惜侍中血，
<br>
<br>　　国玺几危皇后身。图霸未能知盗道，饰非唯欲害仁人。
<br>
<br>　　黄旗紫气今仍旧，免使老臣攀画轮。
<br>
<br>　　簪裾皆是汉公卿，尽作锋剑血醒。显负旧恩归乱主，
<br>
<br>　　难教新国用轻刑。穴中狡兔终须尽，井上婴儿岂自宁。
<br>
<br>　　底事亦疑惩未了，更应书罪在泉扃。
<br>
<br>　　坐看包藏负国恩，无才不得预经纶。袁安坠睫寻忧汉，
<br>
<br>　　贾谊濡毫但过秦。威凤鬼应遮矢射，灵犀天与隔埃尘。
<br>
<br>　　堤防瓜李能终始，免愧于心负此身。
<br>
<br>　　卷681_52  「驿步（癸酉年在南安县）」韩
<br>
<br>　　暂息征车病眼开，况穿松竹入楼台。江流灯影向东去，
<br>
<br>　　树递雨声从北来。物近刘舆招垢腻，风经庾亮污尘埃。
<br>
<br>　　高情自古多惆怅，赖有南华养不材。
<br>
<br>　　卷681_53  「访隐者遇沈醉书其门而归」韩
<br>
<br>　　晓入江村觅钓翁，钓翁沈醉酒缸空。
<br>
<br>　　夜来风起闲花落，狼藉柴门鸟径中。
<br>
<br>　　卷681_54  「疏雨」韩
<br>
<br>　　疏雨从东送疾雷，小庭凉气净莓苔。卷帘燕子穿人去，
<br>
<br>　　洗砚鱼儿触手来。但欲进贤求上赏，唯将拯溺作良媒。
<br>
<br>　　戎衣一挂清天下，傅野非无济世才。
<br>
<br>　　卷681_55  「南安寓止」韩
<br>
<br>　　此地三年偶寄家，枳篱茅厂共桑麻。蝶矜翅暖徐窥草，
<br>
<br>　　蜂倚身轻凝看花。天近函关屯瑞气，水侵吴甸浸晴霞。
<br>
<br>　　岂知卜肆严夫子，潜指星机认海槎。
<br>
<br>　　卷681_56  「十月七日早起作时气疾初愈」韩
<br>
<br>　　疾愈身轻觉数通，山无岚瘴海无风。
<br>
<br>　　阳精欲出阴精落，天地包含紫气中。
<br>
<br>　　卷681_57  「有感」韩
<br>
<br>　　坚辞羽葆与吹铙，翻向天涯困系匏。故老未曾忘炙背，
<br>
<br>　　何人终拟问苞茅。融风渐暖将回雁，水犹腥近斩蛟。
<br>
<br>　　万里关山如咫尺，女床唯待凤归巢。
<br>
<br>　　卷681_58  「观斗鸡偶作」韩
<br>
<br>　　何曾解报稻粱恩，金距花冠气遏云。
<br>
<br>　　白日枭鸣无意问，唯将芥羽害同群。
<br>
<br>　　卷681_59  「蜻蜓」韩
<br>
<br>　　碧玉眼睛云母翅，轻于粉蝶瘦于蜂。
<br>
<br>　　坐来迎拂波光久，岂是殷勤为蓼丛。
<br>
<br>　　卷681_60  「即目」韩
<br>
<br>　　书墙暗记移花日，洗瓮先知酝酒期。
<br>
<br>　　须信闲人有忙事，早来冲雨觅渔师。
<br>
<br>　　卷681_61  「寄邻庄道侣」韩
<br>
<br>　　闻说经旬不启关，药窗谁伴醉开颜。
<br>
<br>　　夜来雪压村前竹，见溪南几尺山。
<br>
<br>　　卷681_62  「初赴期集」韩
<br>
<br>　　轻寒著背雨凄凄，九陌无尘未有泥。
<br>
<br>　　还是平时旧滋味，慢垂鞭袖过街西。
<br>
<br>　　卷681_63  「惜花」韩
<br>
<br>　　皱白离情高处切，腻香愁态静中深。眼随片片沿流去，
<br>
<br>　　恨满枝枝被雨淋。总得苔遮犹慰意，若教泥污更伤心。
<br>
<br>　　临轩一\悲春酒，明日池塘是绿阴。
<br>
<br>　　卷681_64  「半醉」韩
<br>
<br>　　水向东流竟不回，红颜白发递相催。壮心暗逐高歌尽，
<br>
<br>　　往事空因半醉来。云护雁霜笼澹月，雨连莺晓落残梅。
<br>
<br>　　西楼怅望芳菲节，处处斜阳草似苔。
<br>
<br>　　卷681_65  「春尽」韩
<br>
<br>　　惜春连日醉昏昏，醒后衣裳见酒痕。细水浮花归别涧，
<br>
<br>　　断云含雨入孤村。入闲易有芳时恨，地胜难招自古魂。
<br>
<br>　　惭愧流莺相厚意，清晨犹为到西园。
<br>
<br>　　卷681_66  「睡起」韩
<br>
<br>　　睡起墙阴下药阑，瓦松花白闭柴关。断年不出僧嫌癖，
<br>
<br>　　逐日无机鹤伴闲。尘土莫寻行止处，烟波长在梦魂间。
<br>
<br>　　终撑舴艋称渔叟，赊买湖心一崦山。
<br>
<br>　　卷681_67  「寄友人」韩
<br>
<br>　　伤时惜别心交加，支颐一向千咨嗟。旷野风吹寒食月，
<br>
<br>　　广庭烟著黄昏花。长拟醺酣遗世事，若为局促问生涯。
<br>
<br>　　夫君亦是多情者，几处将愁酒家。
<br>
<br>　　卷681_68  「见别离者因赠之」韩
<br>
<br>　　征人草草尽戎装，征马萧萧立路傍。尊酒阑珊将远别，
<br>
<br>　　秋山迤逦更斜阳。白髭兄弟中年后，瘴海程途万里长。
<br>
<br>　　曾向天涯怀此恨，见君呜咽更凄凉。
<br>
<br>　　卷681_69  「伤乱」韩
<br>
<br>　　岸上花根总倒垂，水中花影几千枝。一枝一影寒山里，
<br>
<br>　　野水野花清露时。故国几年犹战斗，异乡终日见旌旗。
<br>
<br>　　交亲流落身羸病，谁在谁亡两不知。
<br>
<br>　　卷681_70  「南亭」韩
<br>
<br>　　每日在南亭，南亭似僧院。人语静先闻，鸟啼深不见。
<br>
<br>　　松瘦石棱棱，山光溪淀淀。堑蔓坠长茸，岛花垂小`.
<br>
<br>　　行簪隐士冠，卧读先贤传。更有兴来时，取琴弹一遍。
<br>
<br>　　卷681_71  「太平谷中玩水上花」韩
<br>
<br>　　山头水从云外落，水面花自山中来。一溪红点我独惜，
<br>
<br>　　几树蜜房谁见开。应有妖魂随暮雨，岂无香迹在苍苔。
<br>
<br>　　凝眸不觉斜阳尽，忘逐樵人蹑石回。
<br>
<br>　　卷681_72  「雨」韩
<br>
<br>　　坐来簌簌山风急，山雨随风暗原隰。树带繁声出竹闻，
<br>
<br>　　溪将大点穿篱入。饷妇寥翘布领寒，牧童拥肿蓑衣湿。
<br>
<br>　　此时高味共谁论，拥鼻吟诗空伫立。
<br>
<br>　　卷681_73  「幽独」韩
<br>
<br>　　幽独起侵晨，山莺啼更早。门巷掩萧条，落花满芳草。
<br>
<br>　　烟和魂共远，春与人同老。默默又依依，凄然此怀抱。
<br>
<br>　　卷681_74  「江行」韩
<br>
<br>　　浪蹙青山江北岸，云含黑雨日西边。舟人偶语忧风色，
<br>
<br>　　行客无聊罢昼眠。争似槐花九衢里，马蹄安稳慢垂鞭。
<br>
<br>　　卷681_75  「汉江行次」韩
<br>
<br>　　村寺虽深已暗知，幡竿残日迥依依。沙头有庙青林合，
<br>
<br>　　驿步无人白鸟飞。牧笛自由随草远，渔歌得意扣舷归。
<br>
<br>　　竹园相接春波暖，痛忆家乡旧钓矶。
<br>
<br>　　卷681_76  「偶题」韩
<br>
<br>　　俟时轻进固相妨，实行丹心仗彼苍。
<br>
<br>　　萧艾转肥兰蕙瘦，可能天亦妒馨香。
<br>
<br>　　卷681_77  「湖南绝少含桃偶有人以新摘者见惠感事伤怀因成四韵」韩
<br>
<br>　　时节虽同气候殊，不积堪荐寝园无。合充凤食留三岛，
<br>
<br>　　谁许莺偷过五湖。苦笋恐难同象匕，酪浆无复莹n珠。
<br>
<br>　　金銮岁岁长宣赐，忍泪看天忆帝都。
<br>
<br>　　卷681_78  「隰州新驿」韩
<br>
<br>　　盛德已图形，胡为忽构兵。燎原虽自及，诛乱不无名。
<br>
<br>　　掷鼠须防误，连鸡莫惮惊。本期将系虏，末策但婴城。
<br>
<br>　　肘腋人情变，朝廷物论生。果闻荒谷缢，旋睹藁街烹。
<br>
<br>　　帝怒今方息，时危喜暂清。始终俱以此，天意甚分明。
<br>
<br>　　卷681_79  「乱后春日途经野塘」韩
<br>
<br>　　世乱他乡见落梅，野塘晴暖独裴回。船冲水鸟飞还住，
<br>
<br>　　袖拂杨花去却来。季重旧游多丧逝，子山新赋极悲哀。
<br>
<br>　　眼看朝市成陵谷，始信昆明是劫灰。
<br>
<br>　　卷681_80  「赠易卜崔江处士（袁州）」韩
<br>
<br>　　白首穷经通秘义，青山养老度危时。门传组绶身能退，
<br>
<br>　　家学渔樵迹更奇。四海尽闻龟策妙，九霄堪叹鹤书迟。
<br>
<br>　　壶中日月将何用，借与闲人试一窥。
<br>
<br>　　卷681_81  「过临淮故里」韩
<br>
<br>　　交游昔岁已凋零，第宅今来亦变更。旧庙荒凉时飨绝，
<br>
<br>　　诸孙饥冻一官成。五湖竟负他年志，百战空垂异代名。
<br>
<br>　　荣盛几何流落久，遣人襟抱薄浮生。
<br>
<br>　　卷681_82  「赠湖南李思齐处士」韩
<br>
<br>　　两板船头浊酒壶，七丝琴畔白髭须。三春日日黄梅雨，
<br>
<br>　　孤客年年青草湖。燕侠冰霜难狎近，楚狂锋刃触凡愚。
<br>
<br>　　知余绝粒窥仙事，许到名山看药炉。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
