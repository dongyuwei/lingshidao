<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百八十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百八十一
<br>
<br>　　卷781_1  「玄元皇帝应见贺圣祚无疆」赵铎
<br>
<br>　　圣主今司契，神功格上玄。岂唯求傅野，更有叶钧天。
<br>
<br>　　审梦西山下，焚香北阙前。道光尊圣日，福应集灵年。
<br>
<br>　　咫尺真容近，巍峨大象悬。觞从百寮献，形为万方传。
<br>
<br>　　声教唯皇矣，英威固邈然。惭无美周颂，徒上祝尧篇。
<br>
<br>　　卷781_2  「太常寺观舞圣寿乐」徐元鼎
<br>
<br>　　舞字传新庆，人文迈旧章。冲融和气洽，悠远圣功长。
<br>
<br>　　盛德流无外，明时乐未央。日华增顾眄，风物助低昂。
<br>
<br>　　翥凤方齐首，高鸿忽断行。云门与兹曲，同是奉陶唐。
<br>
<br>　　卷781_3  「太清宫闻滴漏」严巨川
<br>
<br>　　玉漏移中禁，齐车入太清。渐知催辨色，复听续馀声。
<br>
<br>　　乍逐微风转，时因杂轻。青楼人罢梦，紫陌骑将行。
<br>
<br>　　残魄栖初尽，馀寒滴更生。惭非朝谒客，空有振衣情。
<br>
<br>　　卷781_4  「仲秋太常寺观公卿辂车拜陵」严巨川
<br>
<br>　　南吕初开律，金风已戒凉。拜陵将展敬，车辂俨成行。
<br>
<br>　　士庶观祠礼，公卿习旧章。郊原佳气引，园寝瑞烟长。
<br>
<br>　　卤簿辞丹阙，威仪列太常。圣心何所寄，惟德在无忘。
<br>
<br>　　卷781_5  「贡举人谒先师闻雅乐」吕炅
<br>
<br>　　礼圣来群彦，观光在此时。闻歌音乍远，合乐和还迟。
<br>
<br>　　调朗能谐竹，声微又契丝。轻泠流，缭绕动缨q.
<br>
<br>　　九变将随节，三终必尽仪。国风由是正，王化自雍熙。
<br>
<br>　　卷781_6  「望凌烟阁」刘公兴
<br>
<br>　　画阁凌虚构，遥瞻在九天。丹楹崇壮丽，素壁绘勋贤。
<br>
<br>　　霭霭浮元气，亭亭出瑞烟。近看分百辟，远揖误群仙。
<br>
<br>　　图列青云外，仪刑紫禁前。望中空霁景，骧首几留连。
<br>
<br>　　卷781_7  「观北番谒庙」王卓
<br>
<br>　　肃肃层城里，巍巍祖庙清。圣恩覃布C，异域献精诚。
<br>
<br>　　冠盖分行列，戎夷变姓名。礼终齐百拜，心洁尽忠贞。
<br>
<br>　　瑞气千重色，箫韶九奏声。仗移迎日转，旆动逐风轻。
<br>
<br>　　休运威仪盛，丰年俎豆盈。不堪惭颂德，空此望簪缨。
<br>
<br>　　卷781_8  「舞干羽两阶」石倚
<br>
<br>　　干羽能柔远，前阶舞正陈。欲称文德盛，先表乐声新。
<br>
<br>　　肃肃行初列，森森气益振。动容和律吕，变曲静风尘。
<br>
<br>　　化美超千古，恩波及七旬。已知天下服，不独有苗人。
<br>
<br>　　卷781_9  「御制段太尉碑」叶元良
<br>
<br>　　多难全高节，时清轸圣君。园茔标石篆，雨露降天文。
<br>
<br>　　义激忠贞没，词伤兰蕙焚。国人皆堕泪，王府已铭勋。
<br>
<br>　　揭出临新陌，长留对古坟。睿情幽感处，应使九泉闻。
<br>
<br>　　卷781_10  「恩赐魏文贞公诸孙旧第，以导直臣」裴大章
<br>
<br>　　邢茅虽旧锡，邸第是初荣。迹往伤遗事，恩深感直声。
<br>
<br>　　云孙方庆袭，池馆忽春生。古L开泉井，新禽绕画楹。
<br>
<br>　　自然垂带砺，况复激忠贞。必使千年后，长书竹帛名。
<br>
<br>　　卷781_11  「恩赐耆老布帛（一作李绛诗）」崔宗
<br>
<br>　　涣汗中天发，殊私海外存。衰颜逢圣代，华发受皇恩。
<br>
<br>　　烛物明尧日，垂衣辟禹门。惜时悲落景，赐帛慰馀魂。
<br>
<br>　　厚泽沾祥咏，微生保子孙。盛明今尚齿，欢洽九衢樽。
<br>
<br>　　卷781_12  「东都父老望幸」郑馥
<br>
<br>　　鸾舆秦地久，羽卫洛阳空。彼土虽凭固，兹川乃得中。
<br>
<br>　　龙颜觐白日，鹤发仰清风。望幸诚逾邈，怀来意不穷。
<br>
<br>　　昔因封泰岳，今伫蹑维嵩。天地心无异，神o理亦同。
<br>
<br>　　翠华翔渭北，玉检候关东。众愿其难阻，明君早勒功。
<br>
<br>　　卷781_13  「言行相顾」吴叔达
<br>
<br>　　圣人垂政教，万古请常传。立志言为本，修身行乃先。
<br>
<br>　　相须宁得阙，相顾在无偏。荣辱当于己，忠贞必动天。
<br>
<br>　　大名如副宝，至道亦通玄。千里犹能应，何云迩者焉。
<br>
<br>　　卷781_14  「言行相顾」孟翱
<br>
<br>　　将使言堪复，常闻行欲先。比斯不玷，修己直如弦。
<br>
<br>　　跬步非全进，吹嘘禀自然。当令夫子察，无宿仲由贤。
<br>
<br>　　正遇兴邦际，因怀入署年。坐知清监下，相顾有人焉。
<br>
<br>　　卷781_15  「人不易知」郑P
<br>
<br>　　如面诚非一，深心岂易知。入秦书十上，投楚岁三移。
<br>
<br>　　和玉翻为泣，齐竽或滥吹。周行虽有，殷鉴在前规。
<br>
<br>　　寅亮推多士，清通固赏奇。病诸方号哲，敢相反成疵。
<br>
<br>　　冬日承馀爱，霜云喜暂披。无令见瞻后，回照复云疲。
<br>
<br>　　卷781_16  「早春送郎官出宰」袁求贤
<br>
<br>　　仙郎今出宰，圣主下忧民。紫陌轩车送，丹墀雨露新。
<br>
<br>　　趋程犹犯雪，行县正逢春。粉署时回首，铜章已在身。
<br>
<br>　　鸣琴化欲展，起草恋空频。今日都门外，悠悠别汉臣。
<br>
<br>　　卷781_17  「饯王将军赴云中」孟匡明
<br>
<br>　　一师凭庙略，分阃佐元戎。势亚彤弓宠，时推金印雄。
<br>
<br>　　关山横代北，旌节壮河东。日转前茅影，春生细柳风。
<br>
<br>　　饮冰君命速，挥涕饯筵空。伫听阴山静，谁争万里功。
<br>
<br>　　卷781_18  「西戎即叙」李子昂
<br>
<br>　　悬首藁街中，天兵破犬戎。营收低陇月，旗偃度湟风。
<br>
<br>　　肃杀三边劲，萧条万里空。元戎咸服罪，馀孽尽输忠。
<br>
<br>　　圣理符轩化，仁恩契禹功。降逾洞庭险，枭拟郅支穷。
<br>
<br>　　已散军容捷，还资庙算通。今朝观即叙，非与献獒同。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
