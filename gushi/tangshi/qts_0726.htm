<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百二十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百二十六
<br>
<br>　　卷726_1  「和三乡诗（会昌时有女子题诗三乡驿和者十人）」陆贞洞
<br>
<br>　　惆怅残花怨暮春，孤鸾舞镜倍伤神。
<br>
<br>　　清词好个干人事，疑是文姬第二身。
<br>
<br>　　卷726_2  「和三乡诗」刘谷
<br>
<br>　　兰蕙芬香见玉姿，路傍花笑景迟迟。
<br>
<br>　　苎萝山下无穷意，并在三乡惜别时。
<br>
<br>　　卷726_3  「和三乡诗」王祝
<br>
<br>　　女几山前岚气低，佳人留恨此中题。
<br>
<br>　　不知云雨归何处，空使王孙见即迷。
<br>
<br>　　卷726_4  「和三乡诗」王涤
<br>
<br>　　浣纱游女出关东，旧迹新词一梦中。
<br>
<br>　　槐陌柳亭何限事，年年回首向春风。
<br>
<br>　　卷726_5  「和三乡诗」韦冰
<br>
<br>　　来时欢笑去时哀，家国迢迢向越台。
<br>
<br>　　待写百年幽思尽，故宫流水莫相催。
<br>
<br>　　卷726_6  「和三乡诗」李昌邺
<br>
<br>　　红粉萧娘手自题，分明幽怨发云闺。
<br>
<br>　　不应更学文君去，泣向残花归剡溪。
<br>
<br>　　卷726_7  「和三乡诗」王硕
<br>
<br>　　无姓无名越水滨，芳词空怨路傍人。
<br>
<br>　　莫教才子偏惆怅，宋玉东家是旧邻。
<br>
<br>　　卷726_8  「和三乡诗」李缟
<br>
<br>　　会稽王谢两风流，王子沉沦谢女愁。
<br>
<br>　　归思若随文字在，路傍空为感千秋。
<br>
<br>　　卷726_9  「和三乡诗」张绮
<br>
<br>　　洛川依旧好风光，莲帐无因见女郎。
<br>
<br>　　云雨散来音信断，此生遗恨寄三乡。
<br>
<br>　　卷726_10  「和三乡诗」高衢
<br>
<br>　　南北千山与万山，轩车谁不思乡关。
<br>
<br>　　独留芳翰悲前迹，陌上恐伤桃李颜。
<br>
<br>　　卷726_11  「复睹三乡题处留赠」贾驰
<br>
<br>　　壁古字未灭，声长响不绝。蕙质本如云，松心应耐雪。
<br>
<br>　　耿耿离幽谷，悠悠望瓯越。杞妇哭夫时，城崩无此说。
<br>
<br>　　卷726_12  「秋入关」贾驰
<br>
<br>　　河上微风来，关头树初湿。今朝关城吏，又见孤客入。
<br>
<br>　　上国谁与期，西来徒自急。
<br>
<br>　　卷726_13  「咏手二首」赵光远
<br>
<br>　　妆成皓腕洗凝脂，背接红巾掬水时。薄雾袖中拈玉校
<br>
<br>　　斜阳屏上忧嗨俊；饺思迸牧偾凹鳎摘杏高揎近曲池。
<br>
<br>　　好是琵琶弦畔见，细圆无节玉参差。
<br>
<br>　　佑翊昵砣砀丛玻绿窗谁见上琴弦。慢笼彩笔闲书字，
<br>
<br>　　斜指瑶阶笑打钱。炉面试香添麝炷，舌头轻点贴金钿。
<br>
<br>　　象床珍簟宫棋处，拈定文楸占角边。
<br>
<br>　　卷726_14  「题妓莱儿壁（一作题北里妓人壁）」赵光远
<br>
<br>　　鱼钥兽环斜掩门，萋萋芳草忆王孙。醉凭青琐窥韩寿，
<br>
<br>　　闲掷金梭恼谢鲲。不夜珠光连玉匣，辟寒钗影落瑶尊。
<br>
<br>　　欲知肠断相思处，役尽江淹别后魂。
<br>
<br>　　卷726_15  「题兴化高田院桥亭」郑良士
<br>
<br>　　到此溪亭上，浮生始觉非。野僧还惜别，游客亦忘归。
<br>
<br>　　月满千岩静，风清一磬微。何时脱尘役，杖履愿相依。
<br>
<br>　　卷726_16  「游九鲤湖」郑良士
<br>
<br>　　仄径倾崖不可通，湖岚林霭共溟蒙。九溪瀑影飞花外，
<br>
<br>　　万树春声细雨中。覆石云闲丹灶冷，采芝人去洞门空。
<br>
<br>　　我来不乞邯郸梦，取醉聊乘郑国风。
<br>
<br>　　卷726_17  「寄富洋院禅者」郑良士
<br>
<br>　　画破青山路一条，走鞭飞盖去何遥。碍天岩树春先冷，
<br>
<br>　　锁院溪云昼不销。上茗芽因客煮，海南沈屑为斋烧。
<br>
<br>　　谁能学得空门士，冷却心灰守寂寥。
<br>
<br>　　卷726_18  「赠翁承赞漆林书堂诗」萧项
<br>
<br>　　轺车故国世应稀，昔日书堂二纪归。手植松筠同茂盛，
<br>
<br>　　身荣金紫倍光辉。入门邻里喧迎接，列坐儿童见等威。
<br>
<br>　　却对芸窗勤苦处，举头全是锦为衣。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
