<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百六十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百六十一
<br>
<br>　　卷761_1  「题黄居u秋山图」徐光溥
<br>
<br>　　天与黄筌艺奇绝，笔精回感重瞳悦。运思潜通造化工，
<br>
<br>　　挥毫定得神仙诀。秋来奉诏写秋山，写在轻绡数幅间。
<br>
<br>　　高低向背无遗势，重峦叠嶂何孱颜。目想心存妙尤极，
<br>
<br>　　研巧核能状不得。珍禽异兽皆自驯，奇花怪木非因植。
<br>
<br>　　崎岖石磴绝游踪，薄雾冥冥藏半峰。娑萝掩映迷仙洞，
<br>
<br>　　薜荔累垂缴古松。月槛参桥□，僧老坐支筇。
<br>
<br>　　屈原江上婵娟竹，陶潜篱下芳菲菊。良宵只恐鹧鸪啼，
<br>
<br>　　晴波但见鸳鸯浴。暮烟幂幂锁村坞，一叶扁舟横野渡。
<br>
<br>　　飒飒白O欲起风，黯黯红蕉犹带雨。曲沼芙蓉香馥郁，
<br>
<br>　　长汀芦荻花y1wL.雁过孤峰帖远青，鹿傍小溪饮残绿。
<br>
<br>　　秋山秀兮秋江静，江光山色相辉映。雪迸飞泉溅钓矶，
<br>
<br>　　云分落叶拥樵径。张b松石徒称奇，边鸾花鸟何足窥。
<br>
<br>　　白F鹰逞凌风势，薛稷鹤夸警露姿。方原画山空f岩，
<br>
<br>　　峭壁枯槎人见嫌。孙位画水多汹涌，惊湍怒涛人见恐。
<br>
<br>　　若教对此定妍媸，必定伏膺怀愧悚。再三展向冕旒侧。
<br>
<br>　　便是移山回涧力。大李小李灭声华，献之恺之无颜色。
<br>
<br>　　仿佛垂纶渭水滨，吾皇睹之思良臣。依稀荷锸傅岩野，
<br>
<br>　　吾皇睹之求贤者。从兹仄展复悬旌，宵衣旰食安天下。
<br>
<br>　　才当老人星应候，愿与南山俱献寿。微臣稽首贡长歌，
<br>
<br>　　丹青景化同天和。
<br>
<br>　　卷761_2  「同刘侍郎咏笋」徐光溥
<br>
<br>　　迸出班犀数十株，更添幽景向蓬壶。
<br>
<br>　　出来似有凌云势，用作丹梯得也无。
<br>
<br>　　卷761_3  「贯休应梦罗汉画歌（一作禅月大师歌）」欧阳炯
<br>
<br>　　西岳高僧名贯休，孤情峭拔凌清秋。天教水墨画罗汉，
<br>
<br>　　魁岸古容生笔头。时捎大绢泥高壁，闭目焚香坐禅室。
<br>
<br>　　忽然梦里见真仪，脱下袈裟点神笔。高握节腕当空掷，
<br>
<br>　　O@毫端任狂逸。逡巡便是两三躯，不似画工虚费日。
<br>
<br>　　怪石安拂嵌复枯，真僧列坐连跏趺。形如瘦鹤精神健，
<br>
<br>　　顶似伏犀头骨粗。倚松根，傍岩缝，曲录腰身长欲动。
<br>
<br>　　看经弟子拟闻声，瞌睡山童疑有梦。不知夏腊几多年，
<br>
<br>　　一手支颐偏袒肩。口开或若共人语，身定复疑初坐禅。
<br>
<br>　　案前卧象低垂鼻，崖畔戏猿斜展臂。芭蕉花里刷轻红，
<br>
<br>　　苔藓文中晕深翠。硬筇杖，矮松床，雪色眉毛一寸长。
<br>
<br>　　绳开梵夹两三片，线补衲衣千万行。林间乱叶纷纷堕，
<br>
<br>　　一印残香断烟火。皮穿木屐不曾拖，笋织蒲团镇长坐。
<br>
<br>　　休公休公逸艺无人加，声誉喧喧遍海涯。五七字句一千首，
<br>
<br>　　大小篆书三十家。唐朝历历多名士，萧子云兼吴道子。
<br>
<br>　　若将书画比休公，只恐当时浪生死。
<br>
<br>　　休公休公始自江南来入秦，于今到蜀无交亲。
<br>
<br>　　诗名画手皆奇绝，觑你凡人争是人。瓦棺寺里维摩诘，
<br>
<br>　　舍卫城中辟支佛。若将此画比量看，总在人间为第一。
<br>
<br>　　卷761_4  「题景焕画应天寺壁天王歌」欧阳炯
<br>
<br>　　锦城东北黄金地，故迹何人兴此寺。白眉长老重名公，
<br>
<br>　　曾识会稽山处士。寺门左壁图天王，威仪部从来何方。
<br>
<br>　　鬼神怪异满壁走，当檐飒飒生秋光。我闻天王分理四天下，
<br>
<br>　　水晶宫殿琉璃瓦。彩仗时驱狒cf装，金鞭频策骐马。
<br>
<br>　　毗沙大像何光辉，手擎巨塔凌云飞。地神对出宝瓶子，
<br>
<br>　　天女倒披金缕衣。唐朝说著名公画，周P毫端善图写。
<br>
<br>　　张僧繇是有神人，吴道子称无敌者。奇哉妙手传孙公，
<br>
<br>　　能如此地留神踪。斜窥小鬼怒双目，直倚越狼高半胸。
<br>
<br>　　宝冠动总生威容，趋跄左右来倾恭。臂横鹰爪尖纤利，
<br>
<br>　　腰缠虎皮斑剥红。飘飘但恐入云中，步骤还疑归海东。
<br>
<br>　　蟒蛇拖得浑身堕，精魅搦来双眼空。当时此艺实难有，
<br>
<br>　　镇在宝坊称不朽。东边画了空西边，留与后人教敌手。
<br>
<br>　　后人见者皆心惊，尽为名公不敢争。谁知未满三十载，
<br>
<br>　　或有异人来间生。匡山处士名称朴，头骨高奇连五岳。
<br>
<br>　　曾持象简累为官，又有蛇珠常在握。昔年长老遇奇踪，
<br>
<br>　　今日门师识景公。兴来便请泥高壁，乱抢笔头如疾风。
<br>
<br>　　逡巡队仗何颠逸，散漫奇形皆涌出。交加器械满虚空，
<br>
<br>　　两面或然如斗敌。圣王怒色览东西，剑刃一挥皆整齐。
<br>
<br>　　腕头狮子咬金甲，脚底夜叉击络L.马头壮健多筋节，
<br>
<br>　　乌觜弯环如屈铁。遍身蛇虺乱纵横，绕颔髑髅干孑裂。
<br>
<br>　　眉粗眼竖发如锥，怪异令人不可知。科头巨卒欲生鬼，
<br>
<br>　　半面女郎安小儿。况闻此寺初兴置，地脉沈沈当正气。
<br>
<br>　　如何请得二山人，下笔咸成千古事。君不见明皇天宝年，
<br>
<br>　　画龙致雨非偶然。包含万象藏心里，变现百般生眼前。
<br>
<br>　　后来画品列名贤，唯此二人堪比肩。人间是物皆求得，
<br>
<br>　　此样欲于何处传。尝忧壁底生云雾，揭起寺门天上去。
<br>
<br>　　卷761_5  「渔父歌二首」欧阳炯
<br>
<br>　　摆脱尘机上钓船，免教荣辱有流年。无系绊，没愁煎，
<br>
<br>　　须信船中有散仙。
<br>
<br>　　风浩寒溪照胆明，小君山上玉蟾生。荷露坠，翠烟轻，
<br>
<br>　　拨剌游鱼几处惊。
<br>
<br>　　卷761_6  「大游仙诗（一作欧阳炳）」欧阳炯
<br>
<br>　　赤城霞起武陵春，桐柏先生解守真。白石桥高曾纵步，
<br>
<br>　　朱阳馆静每存神。囊中隐诀多仙术，肘后方书济俗人。
<br>
<br>　　自领蓬莱都水监，只忧沧海变成尘。
<br>
<br>　　卷761_7  「杨柳枝」欧阳炯
<br>
<br>　　软碧摇烟似送人，映花时把翠蛾埂
<br>
<br>　　青青自是风流主，慢飒金丝待洛神。
<br>
<br>　　卷761_8  「句」欧阳炯
<br>
<br>　　古人重到今人爱，万局都无一局同。（《赋棋》，
<br>
<br>　　见《韵语阳秋》）
<br>
<br>　　卷761_9  「感怀诗」刘义度
<br>
<br>　　昨日方髻，如今满颔髯。紫阁无心恋，青山有意潜。
<br>
<br>　　卷761_10  「同徐学士咏笋」刘羲叟
<br>
<br>　　徐徐出土非人种，枝叶难投日月壶。
<br>
<br>　　为是因缘生此地，从他长养譬如无。
<br>
<br>　　卷761_11  「复留侯从效问南汉刘岩改名字音义」詹敦仁
<br>
<br>　　伏羲初画卦，苍氏乃制字。点画有偏旁，阴阳贵协比。
<br>
<br>　　古者不嫌名，周公始称讳。始讳犹未酷，后习转多忌。
<br>
<br>　　或援他代易，或变文回避。滥觞久滋蔓，伤心日益炽。
<br>
<br>　　孙休命子名，吴国尊王意。h1mh2h3僻，h4jh7h8异。
<br>
<br>　　梁复踵已非，时亦迹旧事。h5杰自其一，蜀闯是其二。
<br>
<br>　　鄙哉化h9名，陋矣hAha义。大唐有天下，武后拥神器。
<br>
<br>　　私制迄无取，古音实相类。hBhChb囝星，hDhdhe。
<br>
<br>　　缶蠹hE，作史难详备。唐祚值倾危，刘怀僭伪。
<br>
<br>　　吁嗟毒蛟辈，睥睨飞龙位。岩虽同音，形体殊乖致。
<br>
<br>　　废学愧未弘，来问辱不弃。奇字难雄博，の姆韩智。
<br>
<br>　　因诵鄙所闻，敢布诸下吏。
<br>
<br>　　卷761_12  「柳堤诗」詹敦仁
<br>
<br>　　种稻三十顷，种柳百馀株。稻可供粥，柳可爨庖厨。
<br>
<br>　　息耒柳阴下，读书稻田隅。以乐尧舜道，同是耕莘夫。
<br>
<br>　　卷761_13  「劝王氏入贡，宠予以官，作辞命篇」詹敦仁
<br>
<br>　　争霸图王事总非，中原失统可伤悲。往来宾主如邮传，
<br>
<br>　　胜负干戈似局棋。周粟纵荣宁忍食，葛庐频顾谩劳思。
<br>
<br>　　江山有待早归去，好向鹪林择一枝。
<br>
<br>　　卷761_14  「余迁泉山城，留侯招游郡圃作此」詹敦仁
<br>
<br>　　当年巧匠制茅亭，台馆飞匝郡城。万灶貔貅戈甲散，
<br>
<br>　　千家罗绮管弦鸣。柳腰舞罢香风度，花脸妆匀酒晕生。
<br>
<br>　　试问亭前花与柳，几番衰谢几番荣。
<br>
<br>　　卷761_15  「留侯受南唐节度使知郡事，辟予为属，以诗谢之」詹敦仁
<br>
<br>　　晋江江畔趁春风，耕破云山几万重。
<br>
<br>　　两足一犁无外事，使君何啻五侯封。
<br>
<br>　　卷761_16  「遣子访刘乙」詹敦仁
<br>
<br>　　扫石耕山旧子真，布衣草履自随身。
<br>
<br>　　石崖壁立题诗处，知是当年凤阁人。
<br>
<br>　　卷761_17  「永嘉乱，衣冠南渡，流落南泉，作忆昔吟」詹i
<br>
<br>　　忆昔永嘉际，中原板荡年。衣冠坠涂炭，舆辂染腥膻。
<br>
<br>　　国势多危厄，宗人苦播迁。南来频洒泪，渴骥每思泉。
<br>
<br>　　卷761_18  「癸卯闽乱，从弟监察御史敬凝迎仕别作」詹i
<br>
<br>　　一别几经春，栖迟晋水滨。Wo长在念，鸿雁忽来宾。
<br>
<br>　　五斗嫌腰折，朋山刺眼新。善辞如复我，四海五湖身。
<br>
<br>　　卷761_19  「追和秦隐君辞荐之韵，上陈侯乞归凤山」詹i
<br>
<br>　　谁言悦口是甘肥，独酌鹅儿啖翠微。蝇利薄于青纸扇，
<br>
<br>　　羊裘暖甚紫罗衣。心随倦鸟甘栖宿，目送征鸿远奋飞。
<br>
<br>　　击壤太平朝野客，凤山深处□生辉。
<br>
<br>　　卷761_20  「云」幸夤逊
<br>
<br>　　因登巨石知来处，勃勃元生绿藓痕。静即等闲藏草木，
<br>
<br>　　动时顷刻遍乾坤。横天未必朋元恶，捧日还曾瑞至尊。
<br>
<br>　　不独朝朝在巫峡，楚王何事谩劳魂。
<br>
<br>　　卷761_21  「句」幸夤逊
<br>
<br>　　苦教作镇居中国，争得泥金在泰山。（《岷山》，
<br>
<br>　　见《吟窗集录》）
<br>
<br>　　才闻暖律先偷眼，既待和风始展眉。（《柳》）
<br>
<br>　　蒙君知重惠琼实，薄起金刀钉玉深。
<br>
<br>　　嚼处春冰敲齿冷，咽时雪液沃心寒。（《梨》，
<br>
<br>　　以上见《事文类聚》）
<br>
<br>　　深妆玉瓦平无垄，乱拂芦花细有声。（《雪》）
<br>
<br>　　日回禽影穿疏木，风递猿声入小楼。
<br>
<br>　　卷761_22  「诗」丁元和
<br>
<br>　　九重天子人中贵，五等诸侯阃外尊。
<br>
<br>　　争似布衣云水客，不将名字挂乾坤。
<br>
<br>　　卷761_23  「咏蜀都城上芙蓉花」张立
<br>
<br>　　四十里城花发时，锦囊高下照坤维。
<br>
<br>　　虽妆蜀国三秋色，难入豳风七月诗。
<br>
<br>　　卷761_24  「又咏」张立
<br>
<br>　　去年今日到城都，城上芙蓉锦绣舒。
<br>
<br>　　今日重来旧游处，此花憔悴不如初。
<br>
<br>　　卷761_25  「句」张立
<br>
<br>　　朝廷不用忧巴蜀，称霸何曾是蜀人。（《初唐明宗徙蜀
<br>
<br>　　豪杰入洛赋》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
