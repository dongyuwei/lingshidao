<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百一十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百一十三
<br>
<br>　　卷613_1  「过云居院玄福上人旧居」皮日休
<br>
<br>　　重到云居独悄然，隔窗窥影尚疑禅。不逢野老来听法，
<br>
<br>　　犹见邻僧为引泉。龛上已生新石耳，壁间空带旧茶烟。
<br>
<br>　　南宗弟子时时到，泣把山花奠几筵。
<br>
<br>　　卷613_2  「陪江西裴公游襄州延庆寺」皮日休
<br>
<br>　　丹霄路上歇征轮，胜地偷闲一日身。不署前驱惊野鸟，
<br>
<br>　　唯将后乘载诗人。岩边候吏云遮却，竹下朝衣露滴新。
<br>
<br>　　更向碧山深处问，不妨犹有草茅臣。
<br>
<br>　　卷613_3  「西塞山泊渔家」皮日休
<br>
<br>　　白纶巾下发如丝，静倚枫根坐钓矶。中妇桑村挑叶去，
<br>
<br>　　小儿沙市买蓑归。雨来莼菜流船滑，春后鲈鱼坠钓肥。
<br>
<br>　　西塞山前终日客，隔波相羡尽依依。
<br>
<br>　　卷613_4  「襄州春游」皮日休
<br>
<br>　　信马腾腾触处行，春风相引与诗情。等闲遇事成歌咏，
<br>
<br>　　取次冲筵隐姓名。映柳认人多错误，透花窥鸟最分明。
<br>
<br>　　岑牟单绞何曾著，莫道猖狂似祢衡。
<br>
<br>　　卷613_5  「送从弟皮崇归复州」皮日休
<br>
<br>　　羡尔优游正少年，竟陵烟月似吴天。车螯近岸无妨取，
<br>
<br>　　舴艋随风不费牵。处处路傍千顷稻，家家门外一渠莲。
<br>
<br>　　殷勤莫笑襄阳住，为爱南溪缩项鳊。
<br>
<br>　　卷613_6  「题潼关兰若」皮日休
<br>
<br>　　潼津罢警有招提，近百年无战马嘶。壮士不言三尺剑，
<br>
<br>　　谋臣休道一丸泥。昔时驰道洪波上，今日宸居紫气西。
<br>
<br>　　关吏不劳重借问，弃]生拟入耶溪。
<br>
<br>　　卷613_7  「襄阳闲居与友生夜会」皮日休
<br>
<br>　　习隐悠悠世不知，林园幽事递相期。旧丝再上琴调晚，
<br>
<br>　　坏叶重烧酒暖迟。三径引时寒步月，四邻偷得夜吟诗。
<br>
<br>　　草玄寂淡无人爱，不遇刘歆更语谁。
<br>
<br>　　卷613_8  「习池晨起」皮日休
<br>
<br>　　清曙萧森载酒来，凉风相引绕亭台。数声翡翠背人去，
<br>
<br>　　一番芙蓉含日开。茭叶深深埋钓艇，鱼儿漾漾逐流杯。
<br>
<br>　　竹屏风下登山屐，十宿高阳忘却回。
<br>
<br>　　卷613_9  「秋晚自洞庭湖别业寄穆秀才」皮日休
<br>
<br>　　破村寥落过重阳，独自撄宁葺草房。风莺旖度曰灰叮
<br>
<br>　　雨淋黄菊不成香。野猿偷栗重窥户，落雁疑人更绕塘。
<br>
<br>　　他日若修耆旧传，为予添取此书堂。
<br>
<br>　　卷613_10  「华山李炼师所居」皮日休
<br>
<br>　　麻姑古貌上仙才，谪向莲峰管玉台。瑞气染衣金液启，
<br>
<br>　　香烟映面紫文开。孤云尽日方离洞，双鹤移时只有苔。
<br>
<br>　　深夜寂寥存想歇，月天时下草堂来。
<br>
<br>　　卷613_11  「宏词下第感恩献兵部侍郎」皮日休
<br>
<br>　　分明仙籍列清虚，自是还丹九转疏。画虎已成翻类狗，
<br>
<br>　　登龙才变即为鱼。空惭季布千金诺，但负刘弘一纸书。
<br>
<br>　　犹有报恩方寸在，不知通塞竟何如。
<br>
<br>　　卷613_12  「襄州汉阳王故宅」皮日休
<br>
<br>　　碑字依稀庙已荒，犹闻耆旧忆贤王。园林一半为他主，
<br>
<br>　　山水虚言是故乡。戟户野蒿生翠瓦，舞楼栖鸽污雕梁。
<br>
<br>　　柱天功业缘何事，不得终身似霍光。
<br>
<br>　　卷613_13  「伤卢献秀才（献有《愍征赋》一卷，人为作注）」皮日休
<br>
<br>　　愍征新价欲凌空，一首堪欺左太冲。只为白衣声过重，
<br>
<br>　　且非青汉路难通。贵侯待写过门下，词客偷名入卷中。
<br>
<br>　　手弄桂枝嫌不折，直教身殁负春风。
<br>
<br>　　卷613_14  「南阳」皮日休
<br>
<br>　　昆阳王气已萧疏，依旧山河捧帝居。废路塌平残瓦砾，
<br>
<br>　　破坟耕出烂图书。绿莎满县年荒后，白鸟盈溪雨霁初。
<br>
<br>　　二百年来霸王业，可知今日是丘墟。
<br>
<br>　　卷613_15  「秋晚访李处士所居」皮日休
<br>
<br>　　门前襄水碧潺潺，静钓归来不掩关。书阁鼠穿厨簏破，
<br>
<br>　　竹园霜后桔槔闲。儿童不许惊幽鸟，药草须教上假山。
<br>
<br>　　莫为爱诗偏念我，访君多得醉中还。
<br>
<br>　　卷613_16  「李处士郊居」皮日休
<br>
<br>　　石衣如发小溪清，溪上柴门架树成。园里水流浇竹响，
<br>
<br>　　窗中人静下棋声。几多狎鸟皆谙性，无限幽花未得名。
<br>
<br>　　满引红螺诗一首，刘桢失却病心情。
<br>
<br>　　卷613_17  「送令狐补阙归朝」皮日休
<br>
<br>　　文如日月气如虹，举国重生正始风。且愿仲山居左掖，
<br>
<br>　　只忧徐邈入南宫。朝衣正在天香里，谏草应焚禁漏中。
<br>
<br>　　为说明年今日事，晋廷新拜黑头公。
<br>
<br>　　卷613_18  「洛中寒食二首」皮日休
<br>
<br>　　千门万户掩斜晖，绣医鹣瓮砦垂椤；骶贤跛锶缃醯兀
<br>
<br>　　斗鸡公子似花衣。嵩云静对行台起，洛鸟闲穿上苑飞。
<br>
<br>　　唯有路傍无意者，献书未纳问淮肥。
<br>
<br>　　远近垂杨映钿车，天津桥影压神霞。弄春公子正回首，
<br>
<br>　　趁节行人不到家。洛水万年云母竹，汉陵千载野棠花。
<br>
<br>　　欲知豪贵堪愁处，请看邙山晚照斜。
<br>
<br>　　卷613_19  「登第后寒食杏园有宴，因寄录事宋垂文同年」皮日休
<br>
<br>　　雨洗清明万象鲜，满城车马簇红筵。恩荣虽得陪高会，
<br>
<br>　　科禁惟忧犯列仙。当醉不知开火日，正贫那似看花年。
<br>
<br>　　纵来恐被青娥笑，未纳春风一宴钱。
<br>
<br>　　卷613_20  「陈先辈故居」皮日休
<br>
<br>　　杉桂交阴一里馀，逢人浑似洞天居。千株橘树唯沽酒，
<br>
<br>　　十顷莲塘不买鱼。藜杖闲来侵径竹，角巾端坐满楼书。
<br>
<br>　　襄阳无限烟霞地，难觅幽奇似此殊。
<br>
<br>　　卷613_21  「奉和鲁望寒夜访寂上人次韵」皮日休
<br>
<br>　　院寒青霭正沈沈，霜栈干鸣入古林。数叶贝书松火暗，
<br>
<br>　　一声金磬桧烟深。陶潜见社无妨醉，殷浩谭经不废吟。
<br>
<br>　　何事欲攀尘外契，除君皆有利名心。
<br>
<br>　　卷613_22  「江南道中怀茅山广文南阳博士三首」皮日休
<br>
<br>　　寒岚依约认华阳，遥想高人卧草堂。半日始斋青z3饭，
<br>
<br>　　移时空印白檀香。鹤雏入夜归云屋，乳管逢春落石床。
<br>
<br>　　谁道夫君无伴侣，不离窗下见羲皇。
<br>
<br>　　住在华阳第八天，望君唯欲结良缘。堂扃洞里千秋燕，
<br>
<br>　　厨盖岩根数斗泉。坛上古松疑度世，观中幽鸟恐成仙。
<br>
<br>　　不知何事迎新岁，乌纳裘中一觉眠。
<br>
<br>　　五色香烟惹内文，石饴初熟酒初醺。将开丹灶那防鹤，
<br>
<br>　　欲算棋图却望云。海气平生当洞见，瀑冰初坼隔山闻。
<br>
<br>　　如何世外无交者，一卧金坛只有君。
<br>
<br>　　卷613_43  「奉和鲁望早春雪中作吴体见寄」皮日休
<br>
<br>　　威仰噤死不敢语，琼花云魄清珊珊。溪光冷射触\，
<br>
<br>　　柳带冻脆攒栏杆。竹根乍烧玉节快，酒面新泼金膏寒。
<br>
<br>　　全吴缥瓦十万户，惟君与我如袁安。
<br>
<br>　　卷613_44  「吴中言情寄鲁望」皮日休
<br>
<br>　　古来伧父爱吴乡，一上胥台不可忘。爱酒有情如手足，
<br>
<br>　　除诗无计似膏肓。宴时不辍琅书味，斋日难判玉香。
<br>
<br>　　为说松江堪老处，满船烟月湿莎裳。
<br>
<br>　　卷613_45  「行次野梅」皮日休
<br>
<br>　　茑拂萝捎一树梅，玉妃无侣独裴回。好临王母瑶池发，
<br>
<br>　　合傍萧家粉水开。共月已为迷眼伴，与春先作断肠媒。
<br>
<br>　　不堪便向多情道，万片霜华雨损来。
<br>
<br>　　卷613_46  「扬州看辛夷花」皮日休
<br>
<br>　　腊前千朵亚芳丛，细腻偏胜素柰功。螓首不言披晓雪，
<br>
<br>　　麝脐无主任春风。一枝拂地成瑶圃，数树参庭是蕊宫。
<br>
<br>　　应为当时天女服，至今犹未放全红。
<br>
<br>　　卷613_47  「暇日独处寄鲁望」皮日休
<br>
<br>　　幽慵不觉耗年光，犀柄金徽乱一床。野客共为赊酒计，
<br>
<br>　　家人同作借书忙。园蔬预遣分僧料，廪粟先教算鹤粮。
<br>
<br>　　无限高情好风月，不妨犹得事吾王。
<br>
<br>　　卷613_48  「屣步访鲁望不遇」皮日休
<br>
<br>　　雪晴墟里竹欹斜，蜡屐徐吟到陆家。荒径扫稀堆柏子，
<br>
<br>　　破扉开涩染苔花。壁闲定欲图双桧，厨静空如饭一麻。
<br>
<br>　　拟受太玄今不遇，可怜遗恨似侯芭。
<br>
<br>　　卷613_49  「开元寺客省早景即事」皮日休
<br>
<br>　　客省萧条柿叶红，楼台如画倚霜空。铜池数滴桂上雨，
<br>
<br>　　金铎一声松杪风。鹤静时来珠像侧，鸽驯多在宝幡中。
<br>
<br>　　如何尘外虚为契，不得支公此会同。
<br>
<br>　　卷613_50  「奉和鲁望独夜有怀吴体见寄」皮日休
<br>
<br>　　病鹤带雾傍独屋，破巢含雪倾孤梧。濯足将加汉光腹，
<br>
<br>　　抵掌欲捋梁武须。隐几清吟谁敢敌，枕琴高卧真堪图。
<br>
<br>　　此时枉欠高散物，楠瘤作樽石作垆。
<br>
<br>　　卷613_51  「病中有人惠海蟹转寄鲁望」皮日休
<br>
<br>　　绀甲青筐染衣，岛夷初寄北人时。离居定有石帆觉，
<br>
<br>　　失伴唯应海月知。族类分明连琐gD，形容好个似蟛蜞。
<br>
<br>　　病中无用霜螯处，寄与夫君左手持。
<br>
<br>　　卷613_52  「病中美景颇阻追游因寄鲁望」皮日休
<br>
<br>　　瘿床闲卧昼迢迢，唯把真如慰寂寥。南国不须收薏苡，
<br>
<br>　　百年终竟是芭蕉。药前美禄应难断，枕上芳辰岂易销。
<br>
<br>　　看取病来多少日，早梅零落玉华焦。
<br>
<br>　　卷613_53  「鲁望以花翁之什见招因次韵酬之」皮日休
<br>
<br>　　九十携锄伛偻翁，小园幽事尽能通。毖淘砸┪身计，
<br>
<br>　　负水浇花是世功。婚嫁定期杉叶紫，盖藏应待桂枝红。
<br>
<br>　　不知家道能多少，只在句芒一夜风。
<br>
<br>　　卷613_54  「病中庭际海石榴花盛发，感而有寄」皮日休
<br>
<br>　　一夜春光绽绛囊，碧油枝上昼煌煌。风匀只似调红露，
<br>
<br>　　日暖唯忧化赤霜。火齐满枝烧夜月，金津含蕊滴朝阳。
<br>
<br>　　不知桂树知情否，无限同游阻陆郎。
<br>
<br>　　卷613_55  「早春以橘子寄鲁望」皮日休
<br>
<br>　　个个和枝叶捧鲜，彩凝犹带洞庭烟。不为韩嫣金丸重，
<br>
<br>　　直是周王玉果圆。剖似日魂初破后，弄如星髓未销前。
<br>
<br>　　知君多病仍中圣，尽送寒苞向枕边。
<br>
<br>　　卷613_56  「病中书情寄上崔谏议（时眼疾未平）」皮日休
<br>
<br>　　十日来来旷奉公，闭门无事忌春风。虫丝度日萦琴荐，
<br>
<br>　　蛀粉经时落酒筒。马足歇从残漏外，鱼须抛在乱书中。
<br>
<br>　　殷勤莫怪求医切，只为山樱欲放红。
<br>
<br>　　卷613_57  「病孔雀」皮日休
<br>
<br>　　烟花虽媚思沈冥，犹自抬头护翠翎。强听紫箫如欲舞，
<br>
<br>　　困眠红树似依屏。因思桂蠹伤肌骨，为忆松鹅损性灵。
<br>
<br>　　尽日春风吹不起，钿毫金缕一星星。
<br>
<br>　　卷613_58  「奉和鲁望上元日道室焚修」皮日休
<br>
<br>　　明真台上下仙官，玄藻初吟万籁寒。飙御有声时杳杳，
<br>
<br>　　宝衣无影自珊珊。蕊书乞见斋心易，玉籍求添拜首难。
<br>
<br>　　端简不知清景暮，灵芜香烬落金坛。
<br>
<br>　　卷613_59  「奉酬鲁望惜春见寄」皮日休
<br>
<br>　　十五日中春日好，可怜沉痼冷如灰。以前虽被愁将去，
<br>
<br>　　向后须教醉领来。梅片尽飘轻粉靥，柳芽初吐烂金醅。
<br>
<br>　　病中无限花番次，为约东风且住开。
<br>
<br>　　卷613_60  「闻鲁望游颜家林园病中有寄」皮日休
<br>
<br>　　一夜韶姿著水光，谢家春草满池塘。细挑泉眼寻新脉，
<br>
<br>　　轻把花枝嗅宿香。蝶欲试飞犹护粉，莺初学啭尚羞簧。
<br>
<br>　　分明不得同君赏，尽日倾心羡索郎。
<br>
<br>　　卷613_61  「奉和鲁望春雨即事次韵」皮日休
<br>
<br>　　织恨凝愁映鸟飞，半旬飘洒掩韶晖。山容洗得如烟瘦，
<br>
<br>　　地脉流来似乳肥。野客正闲移竹远，幽人多病探花稀。
<br>
<br>　　何年细湿华阳道，两乘巾车相并归。
<br>
<br>　　卷613_62  「鲁望春日多寻野景日休抱疾杜门因有是寄」皮日休
<br>
<br>　　野侣相逢不待期，半缘幽事半缘诗。乌纱任岸穿筋竹，
<br>
<br>　　白袷从披趁肉芝。数卷蠹书棋处展，几升菰米钓前炊。
<br>
<br>　　病中不用君相忆，折取山樱寄一枝。
<br>
<br>　　卷613_63  「鲁望以躬掇野蔬兼示雅什，用以酬谢」皮日休
<br>
<br>　　杖`春烟暖向阳，烦君为我致盈筐。深挑乍见牛唇液，
<br>
<br>　　细掐徐闻鼠耳香。紫甲采从泉脉畔，翠牙搜自石根傍。
<br>
<br>　　雕胡饭熟bub软，不是高人不合尝。
<br>
<br>　　卷613_64  「卧病感春寄鲁望」皮日休
<br>
<br>　　乌皮几上困腾腾，玉柄清羸愧不能。昨夜眠时稀似鹤，
<br>
<br>　　今朝餐数减于僧。药销美禄应夭折，医过芳辰定鬼憎。
<br>
<br>　　任是雨多游未得，也须收在探花朋。
<br>
<br>　　卷613_65  「奉和鲁望徐方平后闻赦次韵」皮日休
<br>
<br>　　金鸡烟外上临轩，紫诰新垂作解恩。涿鹿未销初败血，
<br>
<br>　　新安顿雪已坑魂。空林叶尽蝗来郡，腐骨花生战后村。
<br>
<br>　　未遣蒲车问幽隐，共君应老抱桐孙。
<br>
<br>　　卷613_66  「奉酬鲁望见答鱼笺之什」皮日休
<br>
<br>　　轻如隐起腻如饴，除却鲛工解制稀。欲写恐成河伯诏，
<br>
<br>　　试裁疑是水仙衣。毫端白獭脂犹湿，指下冰蚕子欲飞。
<br>
<br>　　若用莫将闲处去，好题春思赠江妃。
<br>
<br>　　卷613_67  「病后春思」皮日休
<br>
<br>　　连钱锦暗麝氛氲，荆思多才咏鄂君。孔雀钿寒窥沼见，
<br>
<br>　　石榴红重堕阶闻。牢愁有度应如月，春梦无心只似云。
<br>
<br>　　应笑病来惭满愿，花笺好作断肠文。
<br>
<br>　　卷613_68  「偶成小酌招鲁望不至，以诗为解，因次韵酬之」皮日休
<br>
<br>　　醉侣相邀爱早阳，小筵催办不胜忙。冲深柳驻吴娃遥
<br>
<br>　　倚短花排羯鼓床。金凤欲为莺引去，钿蝉疑被蝶勾将。
<br>
<br>　　如何共是忘形者，不见渔阳掺一场。
<br>
<br>　　卷613_69  「以纱巾寄鲁望因而有作」皮日休
<br>
<br>　　周家新样替三梁。裹发偏宜白面郎。掩敛乍疑裁黑雾，
<br>
<br>　　轻明浑似戴玄霜。今朝定见看花昃，明日应闻漉酒香。
<br>
<br>　　更有一般君未识，虎文巾在绛霄房。
<br>
<br>　　卷613_70  「临顿宅将有归于之日鲁望以诗见贶，因抒怀酬之」皮日休
<br>
<br>　　共老林泉忍暂分，此生应不识回文。几枚竹笥送德曜，
<br>
<br>　　一乘柴车迎少君。举案品多缘涧药，承家事少为G云。
<br>
<br>　　居然自是幽人事，辄莫教他孙寿闻。
<br>
<br>　　卷613_71  「奉和鲁望谢惠巨鱼之半」皮日休
<br>
<br>　　钓公来信自松江，三尺春鱼拨剌霜。腹内旧钩苔染涩，
<br>
<br>　　腮中新饵藻和香。冷鳞中断榆钱破，寒骨平分玉箸光。
<br>
<br>　　何事贶君偏得所，只缘同是越航郎。
<br>
<br>　　卷613_72  「馆娃宫怀古」皮日休
<br>
<br>　　艳骨已成兰麝土，宫墙依旧压层崖。弩台雨坏逢金镞，
<br>
<br>　　香径泥销露玉钗。砚沼只留溪鸟浴，牙瓤招乓盎埋。
<br>
<br>　　姑苏麋鹿真闲事，须为当时一怆怀。
<br>
<br>　　卷613_73  「以紫石砚寄鲁望兼酬见赠」皮日休
<br>
<br>　　样如金蹙小能轻，微润将融紫玉英。石墨一研为凤尾，
<br>
<br>　　寒泉半勺是龙睛。骚人白芷伤心暗，狎客红筵夺眼明。
<br>
<br>　　两地有期皆好用，不须空把洗溪声。
<br>
<br>　　卷613_74  「奉和鲁望同游北禅院」皮日休
<br>
<br>　　戚历杉阴入草堂，老僧相见似相忘。吟多几转莲花漏，
<br>
<br>　　坐久重焚柏子香。鱼惯斋时分净食，鸽能闲处傍禅床。
<br>
<br>　　云林满眼空羁滞，欲对弥天却自伤。
<br>
<br>　　卷613_75  「孙发百篇将游天台请诗赠行，因以送之」皮日休
<br>
<br>　　孙子荆家思有馀，元戎曾荐入公车。百篇宫体喧金屋，
<br>
<br>　　一日官衔下玉除。紫府近通斋后梦，赤城新有寄来书。
<br>
<br>　　因逢二老如相问，正滞江南为eE鱼。
<br>
<br>　　卷613_76  「奉和鲁望蔷薇次韵」皮日休
<br>
<br>　　谁绣连延满户陈，暂应遮得陆郎贫。红芳掩敛将迷蝶，
<br>
<br>　　翠蔓飘u欲挂人。低拂地时如堕马，高临墙处似窥邻。
<br>
<br>　　只应是董双成戏，剪得神霞寸寸新。
<br>
<br>　　卷613_77  「闻开元寺开笋园寄章上人」皮日休
<br>
<br>　　园锁开声骇鹿群，满林鲜箨水犀文。森森竞泫林梢雨，
<br>
<br>　　gf々争穿石上云。并出亦如鹅管合，各生还似犬牙分。
<br>
<br>　　折烟束露如相遗，何胤明朝不茹荤。
<br>
<br>　　卷613_78  「开元寺佛钵诗」皮日休
<br>
<br>　　帝青石作绿冰姿，曾得金人手自持。拘律树边斋散后，
<br>
<br>　　提罗花下洗来时。乳麋味断中天觉，麦香消大劫知。
<br>
<br>　　从此共君新顶戴，斜风应不等闲吹。
<br>
<br>　　卷613_79  「夏首病愈因招鲁望」皮日休
<br>
<br>　　晓入清和尚袷衣，夏阴初合掩双扉。一声拨谷桑柘晚，
<br>
<br>　　数点舂锄烟雨微。贫养山禽能个瘦，病关芳草就中肥。
<br>
<br>　　明朝早起非无事，买得莼丝待陆机。
<br>
<br>　　卷613_80  「奉和鲁望新夏东郊闲泛」皮日休
<br>
<br>　　水物轻明淡似秋，多情才子倚兰舟。碧莎裳下携诗草，
<br>
<br>　　黄篾楼中挂酒N.莲叶蘸波初转棹，鱼儿簇饵未谙钩。
<br>
<br>　　共君莫问当时事，一点沙禽胜五侯。
<br>
<br>　　卷613_81  「奉和鲁望四月十五日道室书事」皮日休
<br>
<br>　　望朝斋戒是寻常，静启金根第几章。竹叶饮为甘露色，
<br>
<br>　　莲花作肉芝香。松膏背日凝云磴，丹粉经年染石床。
<br>
<br>　　剩欲与君终此志，顽仙唯恐鬓成霜。
<br>
<br>　　卷613_82  「奉和鲁望看压新醅」皮日休
<br>
<br>　　一箦松花细有声，旋将渠碗撇寒清。秦吴只恐N来近，
<br>
<br>　　刘项真能酿得平。酒德有神多客颂，醉乡无货没人争。
<br>
<br>　　五湖烟水郎山月，合向樽前问底名。
<br>
<br>　　卷613_83  「登初阳楼寄怀北平郎中」皮日休
<br>
<br>　　危楼新制号初阳，白粉青射沼光。避酒几浮轻舴艋，
<br>
<br>　　下棋曾觉睡鸳鸯。投钩列坐围华烛，格分朋占靓妆。
<br>
<br>　　莫怪重登频有恨，二年曾侍旧吴王。
<br>
<br>　　卷613_84  「夏初访鲁望偶题小斋」皮日休
<br>
<br>　　半里芳阴到陆家，藜床相劝饭胡麻。林间度宿抛棋局，
<br>
<br>　　壁上经旬挂钓车。野客病时分竹米，邻翁斋日乞藤花。
<br>
<br>　　踟蹰未放闲人去，半岸纱待月华。
<br>
<br>　　卷613_85  「所居首夏，水木尤清，适然有作」皮日休
<br>
<br>　　病来无事草堂空，昼水休闻十二筒。桂静似逢青眼客，
<br>
<br>　　松闲如见绿毛翁。潮期暗动庭泉碧，梅信微侵地障红。
<br>
<br>　　尽日枕书慵起得，被君犹自笑从公。
<br>
<br>　　卷613_86  「重玄寺元达年逾八十好种名药凡所…余奇而访之因题二章」皮日休
<br>
<br>　　雨涤烟锄伛偻赍，绀牙红甲两三畦。药名却笑桐君少，
<br>
<br>　　年纪翻嫌竹祖低。白石静敲蒸X火，清泉闲洗种花泥。
<br>
<br>　　怪来昨日休持钵，一尺雕胡似掌齐。
<br>
<br>　　香蔓蒙茏覆昔邪，桂烟杉露湿袈裟。石盆换水捞松叶，
<br>
<br>　　竹径穿床避笋芽。藜杖移时挑细药，铜瓶尽日灌幽花。
<br>
<br>　　支公谩道怜神骏，不及今朝种一麻。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
