<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百八十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百八十七
<br>
<br>　　卷187_1  「城中卧疾，知阎、薛二子屡从邑令饮，因以赠之」韦应物
<br>
<br>　　车马日萧萧，胡不枉我庐。方来从令饮，卧病独何如。
<br>
<br>　　秋风起汉皋，开户望平芜。即此吝音素，焉知中密疏。
<br>
<br>　　渴者不思火，寒者不求水。人生羁寓时，去就当如此。
<br>
<br>　　犹希心异迹，眷眷存终始。
<br>
<br>　　卷187_2  「听嘉陵江水声，寄深上人」韦应物
<br>
<br>　　凿崖泄奔湍，称古神禹迹。夜喧山门店，独宿不安席。
<br>
<br>　　水性自云静，石中本无声。如何两相激，雷转空山惊。
<br>
<br>　　贻之道门旧，了此物我情。
<br>
<br>　　卷187_3  「高陵书情，寄三原卢少府」韦应物
<br>
<br>　　直方难为进，守此微贱班。开卷不及顾，沉埋案牍间。
<br>
<br>　　兵凶久相践，徭赋岂得闲。促戚下可哀，宽政身致患。
<br>
<br>　　日夕思自退，出门望故山。君心倘如此，携手相与还。
<br>
<br>　　卷187_4  「假中对雨，呈县中僚友」韦应物
<br>
<br>　　却足甘为笑，闲居梦杜陵。残莺知夏浅，社雨报年登。
<br>
<br>　　流麦非关忘，收书独不能。自然忧旷职，缄此谢良朋。
<br>
<br>　　卷187_5  「赠萧河南」韦应物
<br>
<br>　　厌剧辞京县，褒贤待诏书。侯方继业，潘令且闲居。
<br>
<br>　　霁后三川冷，秋深万木疏。对琴无一事，新兴复何如。
<br>
<br>　　卷187_6  「示从子河南尉班」韦应物
<br>
<br>　　拙直余恒守，公方尔所存。同占朱鸟克，俱起小人言。
<br>
<br>　　立政思悬棒，谋身类触藩。不能林下去，只恋府廷恩。
<br>
<br>　　卷187_7  「趋府候晓，呈两县僚友」韦应物
<br>
<br>　　趋府不遑安，中宵出户看。满天星尚在，近壁烛仍残。
<br>
<br>　　立马频惊曙，垂帘却避寒。可怜同宦者，应悟下流难。
<br>
<br>　　卷187_8  「赠李儋」韦应物
<br>
<br>　　丝桐本异质，音响合自然。吾观造化意，二物相因缘。
<br>
<br>　　误触龙凤啸，静闻寒夜泉。心神自安宅，烦虑顿可捐。
<br>
<br>　　何因知久要，丝白漆亦坚。
<br>
<br>　　卷187_9  「赠卢嵩」韦应物
<br>
<br>　　百川注东海，东海无虚盈。泥滓不能浊，澄波非益清。
<br>
<br>　　恬然自安流，日照万里晴。云物不隐象，三山共分明。
<br>
<br>　　奈何疾风怒，忽若砥柱倾。海水虽无心，洪涛亦相惊。
<br>
<br>　　怒号在倏忽，谁识变化情。
<br>
<br>　　卷187_10  「寄冯著」韦应物
<br>
<br>　　春雷起萌蛰，土壤日已疏。胡能遭盛明，才俊伏里闾。
<br>
<br>　　偃仰遂真性，所求惟斗储。披衣出茅屋，盥漱临清渠。
<br>
<br>　　吾道亦自适，退身保玄虚。幸无职事牵，且览案上书。
<br>
<br>　　亲友各驰骛，谁当访敝庐。思君在何夕，明月照广除。
<br>
<br>　　卷187_11  「早春对雪，寄前殿中元侍御」韦应物
<br>
<br>　　扫雪开幽径，端居望故人。犹残腊月酒，更值早梅春。
<br>
<br>　　几日东城陌，何时曲水滨。闻闲且共赏，莫待绣衣新。
<br>
<br>　　卷187_12  「赠王侍御」韦应物
<br>
<br>　　心同野鹤与尘远，诗似冰壶见底清。府县同趋昨日事，
<br>
<br>　　升沉不改故人情。上阳秋晚萧萧雨，洛水寒来夜夜声。
<br>
<br>　　自叹犹为折腰吏，可怜骢马路傍行。
<br>
<br>　　卷187_13  「将往江淮，寄李十九儋」韦应物
<br>
<br>　　燕燕东向来，文g亦西飞。如何不相见，羽翼有高卑。
<br>
<br>　　徘徊到河洛，华屋未及窥。秋风飘我行，远与淮海期。
<br>
<br>　　回首隔烟雾，遥遥两相思。阳春自当返，短翮欲追随。
<br>
<br>　　卷187_14  「自巩洛舟行入黄河即事，寄府县僚友」韦应物
<br>
<br>　　夹水苍山路向东，东南山豁大河通。寒树依微远天外，
<br>
<br>　　夕阳明灭乱流中。孤村几岁临伊岸，一雁初晴下朔风。
<br>
<br>　　为报洛桥游宦侣，扁舟不系与心同。
<br>
<br>　　卷187_15  「寄卢庾」韦应物
<br>
<br>　　悠悠远离别，分此欢会难。如何两相近，反使心不安。
<br>
<br>　　乱发思一栉，垢衣思一浣。岂如望友生，对酒起长叹。
<br>
<br>　　时节异京洛，孟冬天未寒。广陵多车马，日夕自游盘。
<br>
<br>　　独我何耿耿，非君谁为欢。
<br>
<br>　　卷187_16  「发广陵留上家兄兼寄上长沙」韦应物
<br>
<br>　　将违安可怀，宿恋复一方。家贫无旧业，薄宦各飘r.
<br>
<br>　　执板身有属，淹时心恐惶。拜言不得留，声结泪满裳。
<br>
<br>　　漾漾动行舫，亭亭远相望。离晨苦须臾，独往道路长。
<br>
<br>　　萧条风雨过，得此海气凉。感秋意已违，况自结中肠。
<br>
<br>　　推道固当遣，及情岂所忘。何时共还归，举翼鸣春阳。
<br>
<br>　　卷187_17  「初发扬子，寄元大校书」韦应物
<br>
<br>　　凄凄去亲爱，泛泛入烟雾。归棹洛阳人，残钟广陵树。
<br>
<br>　　今朝此为别，何处还相遇。世事波上舟，沿洄安得住。
<br>
<br>　　卷187_18  「淮上即事，寄广陵亲故」韦应物
<br>
<br>　　前舟已眇眇，欲渡谁相待。秋山起暮钟，楚雨连沧海。
<br>
<br>　　风波离思满，宿昔容鬓改。独鸟下东南，广陵何处在。
<br>
<br>　　卷187_19  「寄洪州幕府卢二十一侍御（自南昌令拜，顷同官洛阳）」韦应物
<br>
<br>　　忽报南昌令，乘骢入郡城。同时趋府客，此日望尘迎。
<br>
<br>　　文苑台中妙，冰壶幕下清。洛阳相去远，犹使故林荣。
<br>
<br>　　卷187_20  「经少林精舍，寄都邑亲友」韦应物
<br>
<br>　　息驾依松岭，高阁一攀缘。前瞻路已穷，既诣喜更延。
<br>
<br>　　出t听万籁，入林濯幽泉。鸣钟生道心，暮磬空云烟。
<br>
<br>　　独往虽暂适，多累终见牵。方思结茅地，归息期暮年。
<br>
<br>　　卷187_21  「同长源归南徐，寄子西、子烈、有道」韦应物
<br>
<br>　　东洛何萧条，相思邈遐路。策驾复谁游，入门无与晤。
<br>
<br>　　还因送归客，达此缄中素。屡暌心所欢，岂得颜如故。
<br>
<br>　　所欢不可暌，严霜晨凄凄。如彼万里行，孤妾守空闺。
<br>
<br>　　临觞一长叹，素欲何时谐。
<br>
<br>　　卷187_22  「雪中闻李儋过门不访，聊以寄赠」韦应物
<br>
<br>　　度门能不访，冒雪屡西东。已想人如玉，遥怜马似骢。
<br>
<br>　　乍迷金谷路，稍变上阳宫。还比相思意，纷纷正满空。
<br>
<br>　　卷187_23  「同德精舍养疾，寄河南兵曹东厅掾」韦应物
<br>
<br>　　逍遥东城隅，双树寒葱茜。广庭流华月，高阁凝馀霰。
<br>
<br>　　杜门非养素，抱疾阻良宴。孰谓无他人，思君岁云变。
<br>
<br>　　官曹亮先忝，陈躅惭俊彦。岂知晨与夜，相代不相见。
<br>
<br>　　缄书问所如，酬藻当芬绚。
<br>
<br>　　卷187_24  「同德寺雨后，寄元侍御、李博士」韦应物
<br>
<br>　　川上风雨来，须臾满城阙。i青莲界，萧条孤兴发。
<br>
<br>　　前山遽已净，阴霭夜来歇。乔木生夏凉，流云吐华月。
<br>
<br>　　严城自有限，一水非难越。相望曙河远，高斋坐超忽。
<br>
<br>　　卷187_25  「同德阁期元侍御、李博士不至，各投赠二首」韦应物
<br>
<br>　　庭树忽已暗，故人那不来。只因厌烦暑，永日坐霜台。
<br>
<br>　　官荣多所系，闲居亦愆期。高阁犹相望，青山欲暮时。
<br>
<br>　　卷187_26  「使云阳寄府曹」韦应物
<br>
<br>　　夙驾祗府命，冒炎不遑息。百里次云阳，闾阎问漂溺。
<br>
<br>　　上天屡愆气，胡不均寸泽。仰瞻乔树巅，见此洪流迹。
<br>
<br>　　良苗免湮没，蔓草生宿昔。颓墉满故墟，喜返将安宅。
<br>
<br>　　周旋涉涂潦，侧峭缘沟脉。仁贤忧斯民，贱子甘所役。
<br>
<br>　　公堂众君子，言笑思与觌。
<br>
<br>　　卷187_27  「过扶风精舍旧居，简朝宗、巨川兄弟」韦应物
<br>
<br>　　佛刹出高树，晨光闾井中。年深念陈迹，迨此独忡忡。
<br>
<br>　　零落逢故老，寂寥悲草虫。旧宇多改构，幽篁延本丛。
<br>
<br>　　栖止事如昨，芳时去已空。佳人亦携手，再往今不同。
<br>
<br>　　新文聊感旧，想子意无穷。
<br>
<br>　　卷187_28  「赠令狐士曹」韦应物
<br>
<br>　　秋檐滴滴对床寝，山路迢迢联骑行。
<br>
<br>　　到家俱及东篱菊，何事先归半日程。
<br>
<br>　　卷187_29  「赠冯著」韦应物
<br>
<br>　　契阔仕两京，念子亦飘蓬。方来属追往，十载事不同。
<br>
<br>　　岁晏乃云至，微褐还未充。惨凄游子情，风雪自关东。
<br>
<br>　　华觞发欢颜，嘉藻播清风。始此盈抱恨，旷然一夕中。
<br>
<br>　　善蕴岂轻售，怀才希国工。谁当念素士，零落岁华空。
<br>
<br>　　卷187_30  「对雨寄韩库部协」韦应物
<br>
<br>　　飒至池馆凉，霭然和晓雾。萧条集新荷，氤氲散高树。
<br>
<br>　　闲居兴方澹，默想心已屡。暂出仍湿衣，况君东城住。
<br>
<br>　　卷187_31  「寄子西」韦应物
<br>
<br>　　夏景已难度，怀贤思方续。乔树落疏阴，微风散烦燠。
<br>
<br>　　伤离枉芳札，忻遂见心曲。蓝上舍已成，田家雨新足。
<br>
<br>　　托邻素多欲，残帙犹见束。日夕上高斋，但望东原绿。
<br>
<br>　　卷187_32  「县内闲居赠温公」韦应物
<br>
<br>　　满郭春风岚已昏，鸦栖散吏掩重门。
<br>
<br>　　虽居世网常清净，夜对高僧无一言。
<br>
<br>　　卷187_33  「对雪赠徐秀才」韦应物
<br>
<br>　　靡靡寒欲收，霭霭阴还结。晨起望南端，千林散春雪。
<br>
<br>　　妍光属瑶阶，乱绪陵新节。无为掩扉卧，独守袁生辙。
<br>
<br>　　卷187_34  「西郊游宴，寄赠邑僚李巽」韦应物
<br>
<br>　　升阳暧春物，置酒临芳席。高宴阙英僚，众宾寡欢怿。
<br>
<br>　　是时尚多垒，板筑兴颓壁。羁旅念越疆，领徒方祗役。
<br>
<br>　　如何嘉会日，当子忧勤夕。西郊郁已茂，春岚重如积。
<br>
<br>　　何当返徂雨，杂英纷可惜。
<br>
<br>　　卷187_35  「对雨赠李主簿、高秀才」韦应物
<br>
<br>　　逦迤曙云薄，散漫东风来。青山满春野，微雨洒轻埃。
<br>
<br>　　吏局劳佳士，宾筵得上才。终朝狎文墨，高兴共徘徊。
<br>
<br>　　卷187_36  「休沐东还胄贵里示端」韦应物
<br>
<br>　　宦游三十载，田野久已疏。休沐遂兹日，一来还故墟。
<br>
<br>　　山明宿雨霁，风暖百卉舒。泓泓野泉洁，熠熠林光初。
<br>
<br>　　竹木稍摧翳，园场亦荒芜。俯惊鬓已衰，周览昔所娱。
<br>
<br>　　存没恻私怀，迁变伤里闾。欲言少留心，中复畏简书。
<br>
<br>　　世道良自退，荣名亦空虚。与子终携手，岁晏当来居。
<br>
<br>　　卷187_37  「朝请后还邑，寄诸友生」韦应物
<br>
<br>　　宰邑分甸服，夙驾朝上京。是时当暮春，休沐集友生。
<br>
<br>　　抗志青云表，俱践高世名。樽酒且欢乐，文翰亦纵横。
<br>
<br>　　良游昔所希，累宴夜复明。晨露含瑶琴，夕风殒素英。
<br>
<br>　　一旦遵归路，伏轼出京城。谁言再念别，忽若千里行。
<br>
<br>　　闲x寡喧讼，端居结幽情。况兹昼方永，展转何由平。
<br>
<br>　　卷187_38  「沣上西斋寄诸友（七月中善福之西斋作）」韦应物
<br>
<br>　　绝岸临西野，旷然尘事遥。清川下逦迤，茅栋上i.
<br>
<br>　　玩月爱佳夕，望山属清朝。俯砌视归翼，开襟纳远飙。
<br>
<br>　　等陶辞小秩，效朱方负樵。闲游忽无累，心迹随景超。
<br>
<br>　　明世重才彦，雨露降丹霄。群公正云集，独予忻寂寥。
<br>
<br>　　卷187_39  「独游西斋，寄崔主簿」韦应物
<br>
<br>　　同心忽已别，昨事方成昔。幽径还独寻，绿苔见行迹。
<br>
<br>　　秋斋正萧散，烟水易昏夕。忧来结几重，非君不可释。
<br>
<br>　　卷187_40  「紫阁东林居士叔缄赐松英丸捧对忻喜…所当服辄献诗代启」韦应物
<br>
<br>　　碧涧苍松五粒稀，侵云采去露沾衣。夜启群仙合灵药，
<br>
<br>　　朝思俗侣寄将归。道场斋戒今初服，人事荤膻已觉非。
<br>
<br>　　一望岚峰拜还使，腰间铜印与心违。
<br>
<br>　　卷187_41  「秋集罢还途中作，谨献寿春公、黎公」韦应物
<br>
<br>　　束带自衡门，奉命宰王畿。君侯枉高鉴，举善掩瑕疵。
<br>
<br>　　斯民本已安，工拙两无施。何以酬明德，岁晏不磷缁。
<br>
<br>　　时节乃来集，欣怀方载驰。平明大府开，一得拜光辉。
<br>
<br>　　温如春风至，肃若严霜威。群属所载瞻，而忘倦与饥。
<br>
<br>　　公堂燕华筵，礼罢复言辞。将从平门道，憩车沣水湄。
<br>
<br>　　山川降嘉岁，草木蒙润滋。孰云还本邑，怀恋独迟迟。
<br>
<br>　　卷187_42  「闲居赠友」韦应物
<br>
<br>　　补吏多下迁，罢归聊自度。园庐既芜没，烟景空澹泊。
<br>
<br>　　闲居养z瘵，守素甘葵藿。颜鬓日衰耗，冠带亦寥落。
<br>
<br>　　青苔已生路，绿筠始分箨。夕气下遥阴，微风动疏薄。
<br>
<br>　　草玄良见诮，杜门无请托。非君好事者，谁来顾寂寞。
<br>
<br>　　卷187_43  「四禅精舍登览悲旧，寄朝宗、巨川兄弟」韦应物
<br>
<br>　　萧散人事忧，迢递古原行。春风日已暄，百草亦复生。
<br>
<br>　　跻阁谒金像，攀云造禅扃。新景林际曙，杂花川上明。
<br>
<br>　　徂岁方缅邈，陈事尚纵横。温泉有佳气，驰道指京城。
<br>
<br>　　携手思故日，山河留恨情。存者邈难见，去者已冥冥。
<br>
<br>　　临风一长恸，谁畏行路惊。
<br>
<br>　　卷187_44  「善福阁对雨，寄李儋幼遐」韦应物
<br>
<br>　　飞阁凌太虚，晨跻郁峥嵘。惊飙触悬槛，白云冒层甍。
<br>
<br>　　太阴布其地，密雨垂八。仰观固不测，俯视但冥冥。
<br>
<br>　　感此穷秋气，沈郁命友生。及时未高步，羁旅游帝京。
<br>
<br>　　圣朝无隐才，品物俱昭形。国士秉绳墨，何以表坚贞。
<br>
<br>　　寸心东北驰，思与一会并。我车夙已驾，将逐晨风征。
<br>
<br>　　郊途住成淹，默默阻中情。
<br>
<br>　　卷187_45  「寺居独夜，寄崔主簿」韦应物
<br>
<br>　　幽人寂不寐，木叶纷纷落。寒雨暗深更，流萤度高阁。
<br>
<br>　　坐使青灯晓，还伤夏衣薄。宁知岁方晏，离居更萧索。
<br>
<br>　　卷187_46  「九日沣上作，寄崔主簿倬二李端系」韦应物
<br>
<br>　　凄凄感时节，望望临沣濉４淞朊骰秋，高天澄遥滓。
<br>
<br>　　川寒流愈迅，霜交物初委。林叶索已空，晨禽迎飙起。
<br>
<br>　　时菊乃盈泛，浊醪自为美。良游虽可娱，殷念在之子。
<br>
<br>　　人生不自省，营欲无终已。孰能同一酌，陶然冥斯理。
<br>
<br>　　卷187_47  「西郊养疾闻畅校书有新什见赠久伫不至先寄此诗」韦应物
<br>
<br>　　养病惬清夏，郊园敷卉木。窗夕含涧凉，雨馀爱筠绿。
<br>
<br>　　披怀始高咏，对琴转幽独。仰子游群英，吐词如兰馥。
<br>
<br>　　还闻枉嘉藻，伫望延昏旭。唯见草青青，闭户沣水曲。
<br>
<br>　　卷187_48  「沣上寄幼遐」韦应物
<br>
<br>　　寂寞到城阙，惆怅返柴荆。端居无所为，念子远徂征。
<br>
<br>　　夏昼人已息，我怀独未宁。忽从东斋起，兀兀寻涧行。
<br>
<br>　　I挂丛榛密，披玩孤花明。旷然西南望，一极山水情。
<br>
<br>　　周览同游处，逾恨阻音形。壮图非旦夕，君子勤令名。
<br>
<br>　　勿复久留燕，蹉跎在北京。
<br>
<br>　　卷187_49  「善福精舍示诸生」韦应物
<br>
<br>　　湛湛嘉树阴，清露夜景沉。悄然群物寂，高阁似阴岑。
<br>
<br>　　方以玄默处，岂为名迹侵。法妙不知归，独此抱冲襟。
<br>
<br>　　斋舍无馀物，陶器与单衾。诸生时列坐，共爱风满林。
<br>
<br>　　卷187_50  「晚出沣上，赠崔都水」韦应物
<br>
<br>　　临流一舒啸，望山意转延。隔林分落景，馀霞明远川。
<br>
<br>　　首起趣东作，已看耘夏田。一从民里居，岁月再徂迁。
<br>
<br>　　昧质得全性，世名良自牵。行忻携手归，聊复饮酒眠。
<br>
<br>　　卷187_51  「寓居沣上精舍，寄于、张二舍人」韦应物
<br>
<br>　　万木丛云出香阁，西连碧涧竹林园。高斋犹宿远山曙，
<br>
<br>　　微霰下庭寒雀喧。道心淡泊对流水，生事萧疏空掩门。
<br>
<br>　　时忆故交那得见，晓排阊阖奉明恩。
<br>
<br>　　卷187_52  「开元观怀旧寄李二、韩二、裴四兼呈崔郎中、严家令」韦应物
<br>
<br>　　宿昔清都燕，分散各西东。车马行迹在，霜雪竹林空。
<br>
<br>　　方轸故物念，谁复一樽同。聊披道书暇，还此听松风。
<br>
<br>　　卷187_53  「春日郊居寄万年吉少府中孚、三原少府伟、夏侯校书审」韦应物
<br>
<br>　　谷鸟时一啭，田园春雨馀。光风动林早，高窗照日初。
<br>
<br>　　独饮涧中水，吟咏老氏书。城阙应多事，谁忆此闲居。
<br>
<br>　　卷187_54  「沣上醉题寄涤武」韦应物
<br>
<br>　　芳园知夕燕，西郊已独还。谁言不同赏，俱是醉花间。
<br>
<br>　　卷187_55  「西郊期涤武不至，书示」韦应物
<br>
<br>　　山高鸣过雨，涧树落残花。非关春不待，当由期自赊。
<br>
<br>　　卷187_56  「沣上对月，寄孔谏议」韦应物
<br>
<br>　　思怀在云阙，泊素守中林。出处虽殊迹，明月两知心。
<br>
<br>　　卷187_57  「将往滁城恋新竹，简崔都水示端」韦应物
<br>
<br>　　停车欲去绕丛竹，偏爱新筠十数竿。
<br>
<br>　　莫遣儿童触琼粉，留待幽人回日看。
<br>
<br>　　卷187_58  「还阙首途，寄精舍亲友」韦应物
<br>
<br>　　休沐日云满，冲然将罢观。严车候门侧，晨起正朝冠。
<br>
<br>　　山泽含馀雨，川涧注惊湍。揽辔遵东路，回首一长叹。
<br>
<br>　　居人已不见，高阁在林端。
<br>
<br>　　卷187_59  「秋夜南宫，寄沣上弟及诸生」韦应物
<br>
<br>　　暝色起烟阁，沉抱积离忧。况兹风雨夜，萧条梧叶秋。
<br>
<br>　　空宇感凉至，颓颜惊岁周。日夕游阙下，山水忆同游。
<br>
<br>　　卷187_60  「途中书情，寄沣上两弟，因送二甥却还」韦应物
<br>
<br>　　华簪岂足恋，幽林徒自违。遥知别后意，寂寞掩郊扉。
<br>
<br>　　回首昆池上，更羡尔同归。
<br>
<br>　　卷187_61  「雪夜下朝，呈省中一绝」韦应物
<br>
<br>　　南望青山满禁闱，晓陪鸳鹭正差池。
<br>
<br>　　共爱朝来何处雪，蓬莱宫里拂松枝。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
