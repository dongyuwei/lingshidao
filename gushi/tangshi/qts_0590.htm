<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百九十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷五百九十
<br>
<br>　　卷590_1  「冬至后西湖泛舟看断冰偶成长句」李郢
<br>
<br>　　一阳生后阴飙竭，湖上层冰看折时。云母扇摇当殿色，
<br>
<br>　　珊瑚树碎满盘枝。斜汀藻动鱼应觉，极浦波生雁未知。
<br>
<br>　　山影浅中留瓦砾，日光寒外送涟漪。崖崩苇岸纵横散，
<br>
<br>　　篙蹙兰舟片段随。曾向黄河望冲激，大鹏飞起雪风吹。
<br>
<br>　　卷590_2  「阳羡春歌」李郢
<br>
<br>　　石亭梅花落如积，玉藓斓班竹姑赤。祝陵有酒清若空，
<br>
<br>　　煮糯蒸鱼作寒食。长桥新晴好天气，两市儿郎棹船戏。
<br>
<br>　　溪头铙鼓狂杀侬，青盖红裙偶相值。风光何处最可怜，
<br>
<br>　　邵家高楼白日边。楼下游人颜色喜，溪南黄帽应羞死。
<br>
<br>　　三月未有二月残，灵龟可信淹水干。葑草青青促归去，
<br>
<br>　　短箫横笛说明年。
<br>
<br>　　卷590_3  「茶山贡焙歌」李郢
<br>
<br>　　使君爱客情无已，客在金台价无比。春风三月贡茶时，
<br>
<br>　　尽逐红旌到山里。焙中清晓朱门开，筐箱渐见新芽来。
<br>
<br>　　陵烟触露不停探，官家赤印连帖催。朝饥暮匐谁兴哀，
<br>
<br>　　喧阗竞纳不盈掬。一时一饷还成堆，蒸之馥之香胜梅。
<br>
<br>　　研膏架动轰如雷，茶成拜表贡天子。万人争啖春山摧，
<br>
<br>　　驿骑鞭声砉流电。半夜驱夫谁复见，十日王程路四千。
<br>
<br>　　到时须及清明宴，吾君可谓纳谏君。谏官不谏何由闻，
<br>
<br>　　九重城里虽玉食。天涯吏役长纷纷，使君忧民惨容色。
<br>
<br>　　就焙尝茶坐诸客，几回到口重咨嗟。嫩绿鲜芳出何力，
<br>
<br>　　山中有酒亦有歌。乐营房户皆仙家，仙家十队酒百斛。
<br>
<br>　　金丝宴馔随经过，使君是日忧思多。客亦无言征绮罗，
<br>
<br>　　殷勤绕焙复长叹。官府例成期如何！吴民吴民莫憔悴，
<br>
<br>　　使君作相期苏尔。
<br>
<br>　　卷590_4  「夏日登信州北楼」李郢
<br>
<br>　　高楼上长望，百里见灵山。雨歇河珠定，云开谷鸟还。
<br>
<br>　　田苗映林合，牛犊傍村闲。始得消忧处，蝉声催入关。
<br>
<br>　　卷590_5  「游天柱观」李郢
<br>
<br>　　听钟到灵观，仙子喜相寻。茅洞几千载，水声寒至今。
<br>
<br>　　读碑丹井上，坐石涧亭阴。清兴未云尽，烟霞生夕林。
<br>
<br>　　卷590_6  「酬刘谷除夜见寄」李郢
<br>
<br>　　坐恐三更至，流年此夜分。客心无限事，愁雨不堪闻。
<br>
<br>　　灞上家殊远，炉前酒暂醺。刘郎亦多恨，诗忆故山云。
<br>
<br>　　卷590_7  「元日作」李郢
<br>
<br>　　锵锵华驷客，门馆贺新正。野雪江山霁，微风竹树清。
<br>
<br>　　芜庭春意晓，残烬烟生。忽忆王孙草，前年在帝京。
<br>
<br>　　卷590_8  「酬刘谷立春日吏隐亭见寄」李郢
<br>
<br>　　孤亭遥带寺，静者独登临。楚霁江流慢，春归泽气阴。
<br>
<br>　　野田青牧马，幽竹暖鸣禽。日日年光尽，何堪故国心。
<br>
<br>　　卷590_9  「宿怜上人房」李郢
<br>
<br>　　重公旧相识，一夕话劳生。药裹关身病，经函寄道情。
<br>
<br>　　岳寒当寺色，滩夜入楼声。不待移文诮，三年别赤城。
<br>
<br>　　卷590_10  「园居」李郢
<br>
<br>　　暮雨扬雄宅，秋风向秀园。不闻砧杵动，时看桔槔翻。
<br>
<br>　　钓下鱼初食，船移鸭暂喧。橘寒才弄色，须带早霜繁。
<br>
<br>　　卷590_11  「中元夜」李郢
<br>
<br>　　江南水寺中元夜，金粟栏边见月娥。红烛影回仙态近，
<br>
<br>　　翠鬟光动看人多。香飘彩殿凝兰麝，露绕轻衣杂绮罗。
<br>
<br>　　湘水夜空巫峡远，不知归路欲如何。
<br>
<br>　　卷590_12  「赠羽林将军（一作江上逢王将军）」李郢
<br>
<br>　　虬须憔悴羽林郎，曾入甘泉侍武皇。雕没夜云知御苑，
<br>
<br>　　马随仙仗识天香。五湖归去孤舟月，六国平来两鬓霜。
<br>
<br>　　唯有桓伊江上笛，卧吹三弄送残阳。
<br>
<br>　　卷590_13  「送人之岭南」李郢
<br>
<br>　　关山迢递古交州，岁晏怜君走马游。谢氏海边逢素女，
<br>
<br>　　越王潭上见青牛。嵩台月照啼猿曙，石室烟含古桂秋。
<br>
<br>　　回望长安五千里，刺桐花下莫淹留。
<br>
<br>　　卷590_14  「晚泊松江驿」李郢
<br>
<br>　　片帆孤客晚夷犹，红蓼花前水驿秋。岁月方惊离别尽，
<br>
<br>　　烟波仍驻古今愁。云阴故国山川暮，潮落空江网罟收。
<br>
<br>　　还有吴娃旧歌曲，棹声遥散采菱舟。
<br>
<br>　　卷590_15  「江亭春霁」李郢
<br>
<br>　　江蓠漠漠荇田田，江上云亭霁景鲜。蜀客帆樯背归燕，
<br>
<br>　　楚山花木怨啼鹃。春风掩映千门柳，晓色凄凉万井烟。
<br>
<br>　　金磬泠泠水南寺，上方僧室翠微连。
<br>
<br>　　卷590_16  「早秋书怀」李郢
<br>
<br>　　高梧一叶坠凉天，宋玉悲秋泪洒然。霜拂楚山频见菊，
<br>
<br>　　雨零溪树忽无蝉。虚村暮角催残日，近寺归僧寄野泉。
<br>
<br>　　青鬓已缘多病镊，可堪风景促流年。
<br>
<br>　　卷590_17  「为妻作生日寄意」李郢
<br>
<br>　　谢家生日好风烟，柳暖花春二月天。金凤对翘双翡翠，
<br>
<br>　　蜀琴初上七丝弦。鸳鸯交颈期千岁，琴瑟谐和愿百年。
<br>
<br>　　应恨客程归未得，绿窗红泪冷涓涓。
<br>
<br>　　卷590_18  「重阳日寄浙东诸从事」李郢
<br>
<br>　　野人多病门长掩，荒圃重阳菊自开。愁里又闻清笛怨，
<br>
<br>　　望中难见白衣来。元瑜正及从军乐，甯戚谁怜叩角哀。
<br>
<br>　　红旆纷纷碧江暮，知君醉下望乡台。
<br>
<br>　　卷590_19  「和湖州杜员外冬至日白O洲见忆」李郢
<br>
<br>　　白O亭上一阳生，谢x新裁锦绣成。千嶂雪消溪影渌，
<br>
<br>　　几家梅绽海波清。已知鸥鸟长来狎，可许汀洲独有名。
<br>
<br>　　多愧龙门重招引，即抛田舍棹舟行。
<br>
<br>　　卷590_20  「上裴晋公」李郢
<br>
<br>　　四朝忧国鬓如丝，龙马精神海鹤姿。天上玉书传诏夜，
<br>
<br>　　阵前金甲受降时。曾经庾亮三秋月，下尽羊昙两路棋。
<br>
<br>　　惆怅旧堂扃绿野，夕阳无限鸟飞迟。
<br>
<br>　　卷590_21  「钱塘青山题李隐居西斋」李郢
<br>
<br>　　小隐西斋为客开，翠萝深处遍青苔。林间扫石安棋局，
<br>
<br>　　岩下分泉递酒杯。兰叶露光秋月上，芦花风起夜潮来。
<br>
<br>　　湖山绕屋犹嫌浅，欲棹渔舟近钓台。
<br>
<br>　　卷590_22  「友人适越路过桐庐寄题江驿」李郢
<br>
<br>　　桐庐县前洲渚平，桐庐江上晚潮生。莫言独有山川秀，
<br>
<br>　　过日仍闻官长清。麦陇虚凉当水店，鲈鱼鲜美称莼羹。
<br>
<br>　　王孙客棹残春去，相送河桥羡此行。
<br>
<br>　　卷590_23  「送刘谷」李郢
<br>
<br>　　村桥西路雪初晴，云暖沙干马足轻。寒涧渡头芳草色，
<br>
<br>　　新梅岭外鹧鸪声。邮亭已送轻车发，山馆谁将候火迎。
<br>
<br>　　落日千峰转迢递，知君回首望高城。
<br>
<br>　　卷590_24  「七夕（一作赵璜诗）」李郢
<br>
<br>　　乌鹊桥头双扇开，年年一度过河来，莫嫌天上稀相见，
<br>
<br>　　犹胜人间去不回。欲减烟花饶俗世，暂烦烟月掩妆台。
<br>
<br>　　别时旧路长清浅，岂肯离情似死灰。
<br>
<br>　　卷590_25  「秦处士移家富春发樟亭怀寄」李郢
<br>
<br>　　潮落空江洲渚生，知君已上富春亭。尝闻郭邑山多秀，
<br>
<br>　　更说官僚眼尽青。离别几宵魂耿耿，相思一座发星星。
<br>
<br>　　仙翁白石高歌调，无复松斋半夜听。
<br>
<br>　　卷590_26  「故洛阳城」李郢
<br>
<br>　　胡兵一动朔方尘，不使銮舆此重巡。清洛但流呜咽水，
<br>
<br>　　上阳深锁寂寥春。云收少室初晴雨，柳拂中桥晚渡津。
<br>
<br>　　欲问升平无故老，凤楼回首落花频。
<br>
<br>　　卷590_27  「紫极宫上元斋次呈诸道流」李郢
<br>
<br>　　碧简朝天章奏频，清宫仿佛降灵真。五龙金角向星斗，
<br>
<br>　　三洞玉音愁鬼神。风拂乱灯山磬□，露沾仙杏石坛春。
<br>
<br>　　明朝醮罢羽客散，尘土满城空世人。
<br>
<br>　　卷590_28  「立春一日江村偶兴」李郢
<br>
<br>　　旧历年光看卷尽，立春何用更相催。江边野店寒无色，
<br>
<br>　　竹外孤村坐见梅。山雪乍晴岚翠起，渔家向晚笛声哀。
<br>
<br>　　南州近有秦中使，闻道胡兵索战来。
<br>
<br>　　卷590_29  「立秋后自京归家」李郢
<br>
<br>　　篱落秋归见豆花，竹门当水岸横槎。松斋一雨宜清簟，
<br>
<br>　　佛室孤灯对绛纱。尽日抱愁I似鼠，移时不动懒于蛇。
<br>
<br>　　西江近有鲈鱼否，张翰扁舟始到家。
<br>
<br>　　卷590_30  「奉陪裴相公重阳日游安乐池亭」李郢
<br>
<br>　　绛霄轻霭翊三台，稽阮襟怀管乐才。莲沼昔为王俭府，
<br>
<br>　　菊篱今作孟嘉杯。宁知北阙元勋在，却引东山旧客来。
<br>
<br>　　自笑吐茵还酩酊，日斜空从绛衣回。
<br>
<br>　　卷590_31  「浙河馆（一作暮春山行田家歇马）」李郢
<br>
<br>　　雨湿菰蒲斜日明，茅厨煮茧掉车声。青蛇上竹一种色，
<br>
<br>　　黄蝶隔溪无限情。何处樵渔将远饷，故园田土忆春耕。
<br>
<br>　　千峰万濑水，羸马此中愁独行。
<br>
<br>　　卷590_32  「春日题山家」李郢
<br>
<br>　　偶与樵人熟，春残日日来。依冈寻紫蕨，挽树得青梅。
<br>
<br>　　燕静衔泥起，蜂喧抱蕊回。嫩茶重搅绿，新酒略炊醅。
<br>
<br>　　漠漠蚕生纸，涓涓水弄苔。丁香政堪结，留步小庭隈。
<br>
<br>　　卷590_33  「江亭晚望」李郢
<br>
<br>　　碧天凉冷雁来疏，闲望江云思有馀。秋馆池亭荷叶后，
<br>
<br>　　野人篱落豆花初。无愁自得仙人术，多病能忘太史书。
<br>
<br>　　闻说故园香稻熟，片帆归去就鲈鱼。
<br>
<br>　　卷590_34  「长安夜访澈上人」李郢
<br>
<br>　　关西木落夜霜凝，乌帽闲寻紫阁僧。松迥月光先照鹤，
<br>
<br>　　寺寒沟水忽生冰。bb晓漏喧秦禁，漠漠秋烟起汉陵。
<br>
<br>　　闻说天台旧禅处，石房独有一龛灯。
<br>
<br>　　卷590_35  「送圆鉴上人游天台」李郢
<br>
<br>　　西岭草堂留不住，独携瓶锡向天台。霜清海寺闻潮至，
<br>
<br>　　日宴江船乞食回。华顶夜寒孤月落，石桥秋尽一僧来。
<br>
<br>　　灵溪道者相逢处，阴洞泠泠竹室开。
<br>
<br>　　卷590_36  「送僧之台州」李郢
<br>
<br>　　独寻台岭闲游去，岂觉灵溪道里赊。三井应潮通海浪，
<br>
<br>　　五峰攒寺落天花。寒潭盥漱铜瓶洁，野店安禅锡杖斜。
<br>
<br>　　到日初寻石桥路，莫教云雨湿袈裟。
<br>
<br>　　卷590_37  「伤贾岛无可」李郢
<br>
<br>　　却到京师事事伤，惠休归寂贾生亡。何人收得文章箧，
<br>
<br>　　独我来经苔藓房。一命未沾为逐客，万缘初尽别空王。
<br>
<br>　　萧萧竹坞斜阳在，叶覆闲阶雪拥墙。
<br>
<br>　　卷590_38  「孔雀」李郢
<br>
<br>　　越鸟青春好颜色，晴轩入户看阋隆Ｒ簧斫鸫浠不得，
<br>
<br>　　万里山川来者稀。丝竹惯听时独舞，楼台初上欲孤飞。
<br>
<br>　　刺桐花谢芳草歇，南国同巢应望归。
<br>
<br>　　卷590_39  「秋晚寄题陆勋校书义兴禅居时淮南从事」李郢
<br>
<br>　　禅居秋草晚，萧索异前时。莲幕青云贵，翱翔绝后期。
<br>
<br>　　藓房柽架掩，山砌石盆欹。剑戟晨趋静，笙歌夜散迟。
<br>
<br>　　谷寒霜静，林晚磬虫悲。惠远烟霞在，方平杖履随。
<br>
<br>　　骨清须贵达，神重有威仪。万卒千蹄马，横鞭从信骑。
<br>
<br>　　卷590_40  「酬王舍人雪中见寄」李郢
<br>
<br>　　三日柴门拥不开，阶庭平满白皑皑。
<br>
<br>　　今朝踏作琼瑶迹，为有诗从凤沼来。
<br>
<br>　　卷590_41  「蝉」李郢
<br>
<br>　　饮蝉惊雨落高槐，山蚁移将入石阶。
<br>
<br>　　若使秦楼美人见，还应一为拔金钗。
<br>
<br>　　卷590_42  「自水口入茶山」李郢
<br>
<br>　　``红裙好女儿，相偎相倚看人时。
<br>
<br>　　使君马上应含笑，横把金鞭为咏诗。
<br>
<br>　　卷590_43  「重游天台」李郢
<br>
<br>　　南国天台山水奇，石桥危险古来知。
<br>
<br>　　龙潭直下一百丈，谁见生公独坐时。
<br>
<br>　　卷590_44  「山行」李郢
<br>
<br>　　小田微雨稻苗香，田畔清溪凉。
<br>
<br>　　自忆东吴榜舟日，蓼花沟水半篙强。
<br>
<br>　　卷590_45  「上元日寄湖杭二从事」李郢
<br>
<br>　　恋别山灯忆水灯，山光水焰百千层。
<br>
<br>　　谢公留赏山公唤，知入笙歌阿那朋。
<br>
<br>　　卷590_46  「寒食野望」李郢
<br>
<br>　　旧坟新陇哭多时，流世都堪几度悲。
<br>
<br>　　乌鸟乱啼人未远，野风吹散白棠梨。
<br>
<br>　　卷590_47  「清明日题一公禅室」李郢
<br>
<br>　　山头兰若石楠春，山下清明烟火新。
<br>
<br>　　此日何穷礼禅客，归心谁是恋禅人。
<br>
<br>　　卷590_48  「七夕寄张氏兄弟」李郢
<br>
<br>　　新秋牛女会佳期，红粉筵开玉馔时。
<br>
<br>　　好与檀郎寄花朵，莫教清晓羡蛛丝。
<br>
<br>　　卷590_49  「春晚与诸同舍出城迎座主侍郎（一作郑颢诗）」李郢
<br>
<br>　　三十骅骝一哄尘，来时不锁杏园春。
<br>
<br>　　东风柳絮轻如雪，应有偷游曲水人。
<br>
<br>　　卷590_50  「张郎中宅戏赠二首」李郢
<br>
<br>　　薄雪燕蓊紫燕钗，钗垂簏簌抱香怀。
<br>
<br>　　一声歌罢刘郎醉，脱取明金压绣鞋。
<br>
<br>　　谢家青妓邃重关，谁省春风见玉颜。
<br>
<br>　　闻道彩鸾三十六，一双双对碧池莲。
<br>
<br>　　卷590_51  「醉送」李郢
<br>
<br>　　江梅冷艳酒清光，急拍繁弦醉画堂。
<br>
<br>　　无限柳条多少雪，一将春恨付刘郎。
<br>
<br>　　卷590_52  「晓井」李郢
<br>
<br>　　桐阴覆井月斜明，百尺寒泉古L清。
<br>
<br>　　越女携瓶下金索，晓天初放辘轳声。
<br>
<br>　　卷590_53  「南池」李郢
<br>
<br>　　小男供饵妇搓丝，溢}香醪倒接z5.日出两竿鱼正食，一家欢笑在南池。
<br>
<br>　　卷590_54  「偶作」李郢
<br>
<br>　　一杯正发吟哦兴，两盏还生去住愁。
<br>
<br>　　何似全家上船去，酒旗多处即淹留。
<br>
<br>　　卷590_55  「画鼓」李郢
<br>
<br>　　尝闻画鼓动欢情，及送离人恨鼓声。
<br>
<br>　　两杖一挥行缆解，暮天空使别魂惊。
<br>
<br>　　卷590_56  「燕蓊花」李郢
<br>
<br>　　十二街中何限草，燕蓊尽欲占残春。
<br>
<br>　　黄花扑地无穷极，愁杀江南去住人。
<br>
<br>　　卷590_57  「邵博士溪亭」李郢
<br>
<br>　　野茶无限春风叶，溪水千重返照波。
<br>
<br>　　只去长桥三十里，谁人一解枉帆过。
<br>
<br>　　卷590_58  「小石上见亡友题处」李郢
<br>
<br>　　笋石清b入紫烟，陆云题处是前年。
<br>
<br>　　苔侵雨打依稀在，惆怅凉风树树蝉。
<br>
<br>　　卷590_59  「洞灵观流泉」李郢
<br>
<br>　　石上苔芜水上烟，潺声在观门前。
<br>
<br>　　千岩万壑分流去，更引飞花入洞天。
<br>
<br>　　卷590_60  「送李判官」李郢
<br>
<br>　　津市停桡送别难，荧荧蜡炬照更阑。
<br>
<br>　　东风万叠吹江月，谁伴袁褒宿夜滩。
<br>
<br>　　卷590_61  「宿杭州虚白堂」李郢
<br>
<br>　　秋月斜明虚白堂，寒蛩唧唧树苍苍。
<br>
<br>　　江风彻晓不得睡，二十五声秋点长。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
