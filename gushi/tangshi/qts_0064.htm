<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷六十四
<br>
<br>　　卷64_1  「奉和圣制夏日游石淙山」姚崇
<br>
<br>　　二室三涂光地险，均霜揆日处天中。石泉石镜恒留月，
<br>
<br>　　山鸟山花竞逐风。周王久谢瑶池赏，汉主悬惭玉树宫。
<br>
<br>　　别有祥烟伴佳气，能随轻辇共葱葱。
<br>
<br>　　卷64_2  「故洛阳城侍宴应制」姚崇
<br>
<br>　　游豫停仙跸，登临对晚晴。川凫连倒影，岩鸟应虚声。
<br>
<br>　　野奏风成曲，山居云作缨。今朝丘壑上，高兴小蓬瀛。
<br>
<br>　　卷64_3  「春日洛阳城侍宴」姚崇
<br>
<br>　　南山开宝历，北渚对芳蹊。的历风梅度，参差露草低。
<br>
<br>　　尧樽临上席，舜乐下前溪。任重由来醉，乘酣志转迷。
<br>
<br>　　卷64_4  「秋夜望月」姚崇
<br>
<br>　　明月有馀鉴，羁人殊未安。桂含秋树晚，波入夜池寒。
<br>
<br>　　灼灼云枝净，光光草露团。所思迷所在，长望独长叹。
<br>
<br>　　卷64_5  「夜渡江（一作柳中庸诗）」姚崇
<br>
<br>　　夜渚带浮烟，苍茫晦远天。舟轻不觉动，缆急始知牵。
<br>
<br>　　听草遥寻岸，闻香暗识莲。唯看孤帆影，常似客心悬。
<br>
<br>　　卷64_6  「奉和圣制龙池篇」姚崇
<br>
<br>　　恭闻帝里生灵沼，应报明君鼎业新。既协翠泉光宝命，
<br>
<br>　　还符白水出真人。此时舜海潜龙跃，此地尧河带马巡。
<br>
<br>　　独有前池一小雁，叨承旧惠入天津。
<br>
<br>　　卷64_7  「句」姚崇
<br>
<br>　　扇掩将雏曲，钗承堕马鬟。（见《海录碎事》，
<br>
<br>　　又见后张昌宗太平公主山亭侍宴诗）
<br>
<br>　　卷64_8  「奉和御制Z与张说源乾曜同日上官命宴都堂赐诗应制」宋Z
<br>
<br>　　丞相邦之重，非贤谅不居。老臣慵且惫，何德以当诸。
<br>
<br>　　厚秩先为忝，崇班复此除。太常陈礼乐，中掖降簪裾。
<br>
<br>　　圣酒山河润，仙文象纬舒。冒恩怀宠锡，陈力省空虚。
<br>
<br>　　郭隗惭无骏，冯谖愧有鱼。不知周勃者，荣幸定何如。
<br>
<br>　　卷64_9  「奉和圣制同二相已下群官乐游园宴」宋Z
<br>
<br>　　侍饮终T会，承恩续胜游。戴天惟庆幸，选地即殊尤。
<br>
<br>　　北向祗双阙，南临赏一丘。曲江新溜暖，上苑杂花稠。
<br>
<br>　　韶弦屡，戋戋贲帛周。醉归填畛陌，荣耀接轩裘。
<br>
<br>　　卷64_10  「奉和圣制送张说巡边」宋Z
<br>
<br>　　帝道薄存兵，王师尚有征。是关司马法，爰命总戎行。
<br>
<br>　　画阃崇威信，分麾盛宠荣。聚观方结辙，出祖遂倾城。
<br>
<br>　　圣酒江河润，天词象纬明。德风边草偃，胜气朔云平。
<br>
<br>　　宰国推良器，为军挹壮声。至和常得体，不战即亡精。
<br>
<br>　　以智泉宁竭，其徐海自清。迟还庙堂坐，赠别故人情。
<br>
<br>　　卷64_11  「奉和圣制答张说扈从南出雀鼠谷」宋Z
<br>
<br>　　秦地雄西夏，并州近北胡。禹行山启路，舜在邑为都。
<br>
<br>　　忽视寒暄隔，深思险易殊。四时宗伯叙，六义宰臣铺。
<br>
<br>　　征作宫常应，星环日每纡。盛哉逢道合，良以致亨衢。
<br>
<br>　　卷64_12  「蒲津迎驾」宋Z
<br>
<br>　　回銮下蒲坂，飞旆指秦京。洛上黄云送，关中紫气迎。
<br>
<br>　　霞朝看马色，月晓听鸡鸣。防拒连山险，长桥压水平。
<br>
<br>　　省方知化洽，察俗觉时清。天下长无事，空馀襟带名。
<br>
<br>　　卷64_13  「送苏尚书赴益州」宋Z
<br>
<br>　　我望风烟接，君行霰雪飞。园亭若有送，杨柳最依依。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
