<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百二十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百二十二
<br>
<br>　　卷422_1  「梦游春七十韵」元稹
<br>
<br>　　昔岁梦游春，梦游何所遇。梦入深洞中，果遂平生趣。
<br>
<br>　　清泠浅漫流，画舫兰篙渡。过尽万株桃，盘旋竹林路。
<br>
<br>　　长廊抱小楼，门牖相回互。楼下杂花丛，丛边绕鸳鹭。
<br>
<br>　　池光漾霞影，晓日初明煦。未敢上阶行，频移曲池步。
<br>
<br>　　乌龙不作声，碧玉曾相慕。渐到帘幕间，裴回意犹惧。
<br>
<br>　　闲窥东西x，奇玩参差布。隔子碧油糊，驼钩紫金镀。
<br>
<br>　　逡巡日渐高，影响人将寤。鹦鹉饥乱鸣，娇娃睡犹怒。
<br>
<br>　　帘开侍儿起，见我遥相谕。铺设绣红茵，施张钿妆具。
<br>
<br>　　潜褰翡翠帷，瞥见珊瑚树。不辨花貌人，空惊香若雾。
<br>
<br>　　身回夜合偏，态敛晨霞聚。睡脸桃破风，汗妆莲委露。
<br>
<br>　　丛梳百叶髻，金蹙重台屦。纰软钿头裙，玲珑合欢F.
<br>
<br>　　鲜妍脂粉薄，暗淡衣裳故。最似红牡丹，雨来春欲暮。
<br>
<br>　　梦魂良易惊，灵境难久寓。夜夜望天河，无由重沿溯。
<br>
<br>　　结念心所期，返如禅顿悟。觉来八九年，不向花回顾。
<br>
<br>　　杂合两京春，喧阗众禽护。我到看花时，但作怀仙句。
<br>
<br>　　浮生转经历，道性尤坚固。近作梦仙诗，亦知劳肺腑。
<br>
<br>　　一梦何足云，良时事婚娶。当年二纪初，嘉节三星度。
<br>
<br>　　朝玉佩迎，高松女萝附。韦门正全盛，出入多欢裕。
<br>
<br>　　甲第涨清池，鸣驺引朱辂。广榭舞萎蕤，长筵宾杂厝。
<br>
<br>　　青春讵几日，华实潜幽蠹。秋月照潘郎，空山怀谢傅。
<br>
<br>　　红楼嗟坏壁，金谷迷荒戍。石压破阑干，门摧旧a。
<br>
<br>　　虽云觉梦殊，同是终难驻。绪竟何如，棼丝不成P.
<br>
<br>　　卓女白头吟，阿娇金屋赋。重璧盛姬台，青冢明妃墓。
<br>
<br>　　尽委穷尘骨，皆随流波注。幸有古如今，何劳缣比素。
<br>
<br>　　况余当盛时，早岁谐如务。诏册冠贤良，谏垣陈好恶。
<br>
<br>　　三十再登朝，一登还一仆。宠荣非不早，回亦云屡。
<br>
<br>　　直气在膏肓，氛氲日沉痼。不言意不快，快意言多忤。
<br>
<br>　　忤诚人所贼，性亦天之付。乍可沉为香，不能浮作瓠。
<br>
<br>　　诚为坚所守，未为明所措。事事身已经，营营计何误。
<br>
<br>　　美玉琢文，良金填武库。徒谓自坚贞，安知受砻铸。
<br>
<br>　　长丝羁野马，密网罗阴兔。物外各迢迢，谁能远相锢。
<br>
<br>　　时来既若飞，祸速当如骛。曩意自未精，此行何所诉。
<br>
<br>　　努力去江陵，笑言谁与晤。江花纵可怜，奈非心所慕。
<br>
<br>　　石竹逞奸黠，蔓青夸亩数。一种薄地生，浅深何足妒。
<br>
<br>　　荷叶水上生，团团水中住。泻水置叶中，君看不相污。
<br>
<br>　　卷422_2  「桐花落」元稹
<br>
<br>　　莎草遍桐阴，桐花满莎落。盖覆相团圆，可怜无厚薄。
<br>
<br>　　昔岁幽院中，深堂下帘幕。同在后门前，因论花好恶。
<br>
<br>　　君夸沉檀样，云是指肿鳌０靛Ｃ鹱匣ǎ句连蹙金萼。
<br>
<br>　　都绣六七枝，斗成双孔雀。尾上稠叠花，又将金解络。
<br>
<br>　　我爱看不已，君烦睡先著。我作绣桐诗，系君裙带著。
<br>
<br>　　别来苦修道，此意都萧索。今日竟相牵，思量偶然错。
<br>
<br>　　卷422_3  「梦昔时」元稹
<br>
<br>　　闲窗结幽梦，此梦谁人知。夜半初得处，天明临去时。
<br>
<br>　　山川已久隔，云雨两无期。何事来相感，又成新别离。
<br>
<br>　　卷422_4  「恨妆成」元稹
<br>
<br>　　晓日穿隙明，开帷理妆点。傅粉贵重重，施朱怜冉冉。
<br>
<br>　　柔鬟背额垂，丛鬓随钗敛。凝翠晕蛾眉，轻红拂花脸。
<br>
<br>　　满头行小梳，当面施圆靥。最恨落花时，妆成独披掩。
<br>
<br>　　卷422_5  「古决绝词」元稹
<br>
<br>　　乍可为天上牵牛织女星，不愿为庭前红槿枝。
<br>
<br>　　七月七日一相见，相见故心终不移。那能朝开暮飞去，
<br>
<br>　　一任东西南北吹。分不两相守，恨不两相思。对面且如此，
<br>
<br>　　背面当可知。春风撩乱伯劳语，况是此时抛去时。
<br>
<br>　　握手苦相问，竟不言后期。君情既决绝，妾意已参差。
<br>
<br>　　借如死生别，安得长苦悲。
<br>
<br>　　噫春冰之将泮，何予怀之独结。有美一人，于焉旷绝。
<br>
<br>　　一日不见，比一日于三年，况三年之旷别。
<br>
<br>　　水得风兮小而已波，笋在苞兮高不见节。矧桃李之当春，
<br>
<br>　　竞众人而攀折。我自顾悠悠而若云，
<br>
<br>　　又安能保君皑皑之如雪。感破镜之分明，睹泪痕之馀血。
<br>
<br>　　幸他人之既不我先，又安能使他人之终不我夺。已焉哉，
<br>
<br>　　织女别黄姑。一年一度暂相见，彼此隔河何事无。
<br>
<br>　　夜夜相抱眠，幽怀尚沉结。那堪一年事，长遣一宵说。
<br>
<br>　　但感久相思，何暇暂相悦。虹桥薄夜成，龙驾侵晨列。
<br>
<br>　　生憎野鹤性迟回，死恨天鸡识时节。曙色渐樱
<br>
<br>　　华星欲明灭。一去又一年，一年何可时彻。有此迢递期，
<br>
<br>　　不如死生别。天公隔是妒相怜，何不便教相决绝。
<br>
<br>　　卷422_6  「樱桃花」元稹
<br>
<br>　　樱桃花，一枝两枝千万朵。花砖曾立摘花人，
<br>
<br>　　@破罗裙红似火。
<br>
<br>　　卷422_7  「曹十九舞绿钿」元稹
<br>
<br>　　急管清弄频，舞衣才揽结。含情独摇手，双袖参差列。
<br>
<br>　　[柳牵丝，炫转风回雪。凝眄娇不移，往往度繁节。
<br>
<br>　　卷422_8  「闺晚」元稹
<br>
<br>　　红裙委砖阶，玉爪kO朱橘。素臆光如砑，明瞳艳凝溢。
<br>
<br>　　调弦不成曲，学书徒弄笔。夜色侵洞房，春烟透帘出。
<br>
<br>　　卷422_9  「晓将别」元稹
<br>
<br>　　风露晓凄凄，月下西墙西。行人帐中起，思妇枕前啼。
<br>
<br>　　屑屑命僮御，晨装俨已齐。将去复携手，日高方解携。
<br>
<br>　　卷422_10  「蔷薇架（清水驿）」元稹
<br>
<br>　　五色阶前架，一张笼上被。殷红稠叠花，半绿鲜明地。
<br>
<br>　　风蔓罗裙带，露英莲脸泪。多逢走马郎，可惜帘边思。
<br>
<br>　　卷422_11  「月暗」元稹
<br>
<br>　　月暗灯残面墙泣，罗缨斗重知啼湿。真珠帘断蝙蝠飞，
<br>
<br>　　燕子巢空萤火入。深殿门重夜漏严，柔□□□□年急。
<br>
<br>　　君王掌上容一人，更有轻身何处立。
<br>
<br>　　卷422_12  「新秋」元稹
<br>
<br>　　旦暮已凄凉，离人远思忙。夏衣临晓薄，秋影入檐长。
<br>
<br>　　前事风随扇，归心燕在梁。殷勤寄牛女，河汉正相望。
<br>
<br>　　卷422_13  「赠双文」元稹
<br>
<br>　　艳极翻含怨，怜多转自娇。有时还暂笑，闲坐爱无l.
<br>
<br>　　晓月行看堕，春酥见欲消。何因肯垂手，不敢望回腰。
<br>
<br>　　卷422_14  「春别」元稹
<br>
<br>　　幽芳本未阑，君去蕙花残。河汉秋期远，关山世路难。
<br>
<br>　　云屏留粉絮，风幌引香兰。肠断回文锦，春深独自看。
<br>
<br>　　卷422_15  「和乐天示杨琼」元稹
<br>
<br>　　我在江陵少年日，知有杨琼初唤出。腰身瘦小歌圆紧，
<br>
<br>　　依约年应十六七。去年十月过苏州，琼来拜问郎不识。
<br>
<br>　　青衫玉貌何处去，安得红旗遮头白。我语杨琼琼莫语，
<br>
<br>　　汝虽笑我我笑汝。汝今无复小腰身，不似江陵时好女。
<br>
<br>　　杨琼为我歌送酒，尔忆江陵县中否。江陵王令骨为灰，
<br>
<br>　　车来嫁作尚书妇。卢戡及第严涧在，其馀死者十八九。
<br>
<br>　　我今贺尔亦自多，尔得老成余白首。
<br>
<br>　　卷422_16  「鱼中素」元稹
<br>
<br>　　重叠鱼中素，幽缄手自开。斜红馀泪迹，知著脸边来。
<br>
<br>　　卷422_17  「代九九」元稹
<br>
<br>　　昔年桃李月，颜色共花宜。回脸莲初破，低蛾柳并垂。
<br>
<br>　　望山多倚树，弄水爱临池。远被登楼识，潜因倒影窥。
<br>
<br>　　隔林徒想像，上砌转逶迤。谩掷庭中果，虚攀墙外枝。
<br>
<br>　　强持文玉佩，求结麝香缡。阿母怜金重，亲兄要马骑。
<br>
<br>　　把将娇小女，嫁与冶游儿。自隐勤勤索，相要事事随。
<br>
<br>　　每常同坐卧，不省暂参差。才学羞兼妒，何言宠便移。
<br>
<br>　　青春来易皎，白日誓先亏。僻性嗔来见，邪行醉后知。
<br>
<br>　　别床铺枕席，当面指瑕疵。妾貌应犹在，君情遽若斯。
<br>
<br>　　的成终世恨，焉用此宵为。鸾镜灯前扑，鸳衾手下隳。
<br>
<br>　　参商半夜起，琴瑟一声离。努力新丛艳，狂风次第吹。
<br>
<br>　　卷422_18  「卢十九子蒙吟卢七员外洛川怀古六韵，命余和」元稹
<br>
<br>　　闻道卢明府，闲行咏洛神。浪圆疑靥笑，波斗忆眉颦。
<br>
<br>　　蹀躞桥头马，空魉上尘。草芽犹犯雪，冰岸欲消春。
<br>
<br>　　寓目终无限，通辞未有因。子蒙将此曲，吟似独眠人。
<br>
<br>　　卷422_19  「刘、阮妻二首」元稹
<br>
<br>　　仙洞千年一度闲，等闲偷入又偷回。
<br>
<br>　　桃花飞尽东风起，何处消沉去不来。
<br>
<br>　　芙蓉脂肉绿云鬟，罨画楼台青黛山。
<br>
<br>　　千树桃花万年药，不知何事忆人间。
<br>
<br>　　卷422_20  「桃花」元稹
<br>
<br>　　桃花浅深处，似匀深浅妆。春风助肠断，吹落白衣裳。
<br>
<br>　　卷422_21  「暮秋」元稹
<br>
<br>　　看著墙西日又沉，步廊回合戟门深。
<br>
<br>　　栖乌满树声声绝，小玉上床铺夜衾。
<br>
<br>　　卷422_22  「压墙花」元稹
<br>
<br>　　野性大都迷里巷，爱将高树记人家。
<br>
<br>　　春来偏认平阳宅，为见墙头拂面花。
<br>
<br>　　卷422_23  「舞腰」元稹
<br>
<br>　　裙裾旋旋手迢迢，不趁音声自趁娇。
<br>
<br>　　未必诸郎知曲误，一时偷眼为回腰。
<br>
<br>　　卷422_24  「白衣裳二首」元稹
<br>
<br>　　雨湿轻尘隔院香，玉人初著白衣裳。
<br>
<br>　　半含惆怅闲看绣，一朵梨花压象床。
<br>
<br>　　藕丝衫子柳花裙，空著沈香慢火熏。
<br>
<br>　　闲倚屏风笑周P，枉抛心力画朝云。
<br>
<br>　　卷422_25  「忆事」元稹
<br>
<br>　　夜深闲到戟门边，却绕行廊又独眠。
<br>
<br>　　明月满庭池水渌，桐花垂在翠帘前。
<br>
<br>　　卷422_26  「寄旧诗与薛涛，因成长句」元稹
<br>
<br>　　诗篇调态人皆有，细腻风光我独知。月夜咏花怜暗澹，
<br>
<br>　　雨朝题柳为欹垂。长教碧玉藏深处，总向红笺写自随。
<br>
<br>　　老大不能收拾得，与君闲似好男儿。
<br>
<br>　　卷422_27  「友封体」元稹
<br>
<br>　　雨送浮凉夏簟清，小楼腰褥怕单轻。微风暗度香囊转，
<br>
<br>　　胧月斜穿隔子明。桦烛焰高黄耳吠，柳堤风静紫骝声。
<br>
<br>　　频频闻动中门锁，桃叶知嗔未敢迎。
<br>
<br>　　卷422_28  「看花」元稹
<br>
<br>　　努力少年求好官，好花须是少年看。
<br>
<br>　　君看老大逢花树，未折一枝心已阑。
<br>
<br>　　卷422_29  「斑竹（得之湘流）」元稹
<br>
<br>　　一枝斑竹渡湘沅，万里行人感别魂。
<br>
<br>　　知是娥皇庙前物，远随风雨送啼痕。
<br>
<br>　　卷422_30  「筝」元稹
<br>
<br>　　莫愁私地爱王昌，夜夜筝声怨隔墙。火凤有凰求不得，
<br>
<br>　　春莺无伴啭空长。急挥舞破催飞燕，慢逐歌词弄小娘。
<br>
<br>　　死恨相如新索妇，枉将心力为他狂。
<br>
<br>　　卷422_31  「春晓」元稹
<br>
<br>　　半欲天明半未明，醉闻花气睡闻莺。
<br>
<br>　　gd儿撼起钟声动，二十年前晓寺情。
<br>
<br>　　卷422_32  「所思二首（一作刘禹锡诗，题作有所嗟）」元稹
<br>
<br>　　庾亮楼中初见时，武昌春柳似腰肢。
<br>
<br>　　相逢相失还如梦，为雨为云今不知。
<br>
<br>　　鄂渚餮逃晡，女郎魂逐暮云归。
<br>
<br>　　只应长在汉阳渡，化作鸳鸯一只飞。
<br>
<br>　　卷422_33  「莺莺诗（一作离思诗之首篇）」元稹
<br>
<br>　　殷红浅碧旧衣裳，取次梳头暗淡妆。夜合带烟笼晓日，
<br>
<br>　　牡丹经雨泣残阳。低迷隐笑原非笑，散漫清香不似香。
<br>
<br>　　频动横波嗔阿母，等闲教见小儿郎。
<br>
<br>　　卷422_34  「离思五首（一本并前首作六首）」元稹
<br>
<br>　　自爱残妆晓镜中，环钗谩d绿丝丛。
<br>
<br>　　须臾日射燕脂颊，一朵红苏旋欲融。
<br>
<br>　　山泉散漫绕阶流，万树桃花映小楼。
<br>
<br>　　闲读道书慵未起，水晶帘下看梳头。
<br>
<br>　　红罗著压逐时新，吉了花纱嫩L尘。
<br>
<br>　　第一莫嫌材地弱，些些纰缦最宜人。
<br>
<br>　　曾经沧海难为水，除却巫山不是云。
<br>
<br>　　取次花丛懒回顾，半缘修道半缘君。
<br>
<br>　　寻常百种花齐发，偏摘梨花与白人。
<br>
<br>　　今日江头两三树，可怜和叶度残春。
<br>
<br>　　卷422_35  「杂忆五首」元稹
<br>
<br>　　今年寒食月无光，夜色才侵已上床。
<br>
<br>　　忆得双文通内里，玉栊深处暗闻香。
<br>
<br>　　花笼微月竹笼烟，百尺丝绳拂地悬。
<br>
<br>　　忆得双文人静后，潜教桃叶送秋千。
<br>
<br>　　寒轻夜浅绕回廊，不辨花丛暗辨香。
<br>
<br>　　忆得双文胧月下，小楼前后捉迷藏。
<br>
<br>　　山榴似火叶相兼，亚拂砖阶半拂檐。
<br>
<br>　　忆得双文独披掩，满头花草倚新帘。
<br>
<br>　　春冰消尽碧波湖，漾影残霞似有无。
<br>
<br>　　忆得双文衫子薄，钿头云映褪红酥。
<br>
<br>　　卷422_36  「有所教」元稹
<br>
<br>　　莫画长眉画短眉，斜红伤竖莫伤垂。
<br>
<br>　　人人总解争时势，都大须看各自宜。
<br>
<br>　　卷422_37  「襄阳为卢窦纪事（第五首一作马戴诗襄阳席上呈于司空）」元稹
<br>
<br>　　帝下真符召玉真，偶逢游女暂相亲。
<br>
<br>　　素书三卷留为赠，从向人间说向人。
<br>
<br>　　风弄花枝月照阶，醉和春睡倚香怀。
<br>
<br>　　依稀似觉双环动，潜被萧郎卸玉钗。
<br>
<br>　　莺声撩乱曙灯残，暗觅金钗动晓寒。
<br>
<br>　　犹带春酲懒相送，樱桃花下隔帘看。
<br>
<br>　　琉璃波面月笼烟，暂逐萧郎走上天。
<br>
<br>　　今日归时最肠断，回江还是夜来船。
<br>
<br>　　花枝临水复临堤，闲照江流亦照泥。
<br>
<br>　　千万春风好抬举，夜来曾有凤凰栖。
<br>
<br>　　卷422_38  「会真诗三十韵」元稹
<br>
<br>　　微月透帘栊，萤光度碧空。遥天初缥缈，低树渐葱茏。
<br>
<br>　　龙吹过庭竹，鸾歌拂井桐。罗绡垂薄雾，环佩响轻风。
<br>
<br>　　绛节随金母，云心捧玉童。更深人悄悄，晨会雨鳌
<br>
<br>　　珠莹光文履，花明隐绣栊。宝钗行彩凤，罗帔掩丹虹。
<br>
<br>　　言自瑶华浦，将朝碧帝宫。因游李城北，偶向宋家东。
<br>
<br>　　戏调初微拒，柔情已暗通。低鬟蝉影动，回步玉尘蒙。
<br>
<br>　　转面流花雪，登床抱绮丛。鸳鸯交颈舞，翡翠合欢笼。
<br>
<br>　　眉黛羞频聚，朱唇暖更融。气清兰蕊馥，肤润玉肌丰。
<br>
<br>　　无力慵移腕，多娇爱敛躬。汗光珠点点，发乱绿松松。
<br>
<br>　　方喜千年会，俄闻五夜穷。留连时有限，缱绻意难终。
<br>
<br>　　慢脸含愁态，芳词誓素衷。赠环明运合，留结表心同。
<br>
<br>　　啼粉流清镜，残灯绕暗虫。华光犹冉冉，旭日渐印
<br>
<br>　　警乘还归洛，吹箫亦上嵩。衣香犹染麝，枕腻尚残红。
<br>
<br>　　幂幂临塘草，飘飘思渚蓬。素琴鸣怨鹤，清汉望归鸿。
<br>
<br>　　海阔诚难度，天高不易冲。行云无处所，萧史在楼中。
<br>
<br>　　卷422_39  「古艳诗二首」元稹
<br>
<br>　　春来频到宋家东，垂袖开怀待好风。
<br>
<br>　　莺藏柳暗无人语，惟有墙花满树红。
<br>
<br>　　深院无人草树光，娇莺不语趁阴藏。
<br>
<br>　　等闲弄水浮花片，流出门前赚阮郎。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
