<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百五十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百五十二
<br>
<br>　　卷752_1  「观人读《春秋》」徐铉
<br>
<br>　　日觉儒风薄，谁将霸道羞。乱臣无所惧，何用读春秋。
<br>
<br>　　卷752_2  「秋日雨中与萧赞善访殷舍人于翰林座中作」徐铉
<br>
<br>　　野出西垣步步迟，秋光如水雨如丝。铜龙楼下逢闲客，
<br>
<br>　　红药阶前访旧知。乱点乍滋承露处，碎声因想滴蓬时。
<br>
<br>　　银台钥入须归去，不惜馀欢尽酒卮。
<br>
<br>　　卷752_3  「送和州张员外为江都令」徐铉
<br>
<br>　　经年相望隔重湖，一旦相逢在上都。塞诏官班聊慰否，
<br>
<br>　　埋轮意气尚存无。由来圣代怜才子，始觉清风激懦夫。
<br>
<br>　　若向西冈寻胜赏，旧题名处为踌躇。
<br>
<br>　　卷752_4  「和明道人宿山寺」徐铉
<br>
<br>　　闻道经行处，山前与水阳。磬声深小院，灯影迥高房。
<br>
<br>　　落宿依楼角，归云拥殿廊。羡师闲未得，早起逐班行。
<br>
<br>　　卷752_5  「晚归」徐铉
<br>
<br>　　暑服道情出，烟街薄暮还。风清飘短袂，马健弄连环。
<br>
<br>　　水静闻归橹，霞明见远山。过从本无事，从此涉旬间。
<br>
<br>　　卷752_6  「月真歌」徐铉
<br>
<br>　　扬州胜地多丽人，其间丽者名月真。月真初年十四五，
<br>
<br>　　能弹琵琶善歌舞。风前弱柳一枝春，花里娇莺百般语。
<br>
<br>　　扬州帝京多名贤，其间贤者殷德川。德川初秉纶闱笔，
<br>
<br>　　职近名高常罕出。花前月下或游从，一见月真如旧识。
<br>
<br>　　闲庭深院资贤宅，宅门严峻无凡客。垂帘偶坐唯月真，
<br>
<br>　　调弄琵琶郎为拍。殷郎一旦过江去，镜中懒作孤鸾舞。
<br>
<br>　　朝云暮雨镇相随，石头城下还相遇。二月三月江南春，
<br>
<br>　　满城髌鹣愠尽８羟绞蕴歌一曲，乃是资贤宅里人。
<br>
<br>　　绿窗绣幌天将晓，残烛依依香袅袅。离肠却恨苦多情，
<br>
<br>　　软障薰笼空悄悄。殷郎去冬入翰林，九霄官署转深沉。
<br>
<br>　　人间想望不可见，唯向月真存旧心。我惭F茸何为者，
<br>
<br>　　长感馀光每相假。陋巷萧条正掩扉，相携访我衡茅下。
<br>
<br>　　我本山人愚且贞，歌筵歌席常无情。自从一见月真后，
<br>
<br>　　至今赢得颠狂名。殷郎月真听我语，少壮光阴能几许。
<br>
<br>　　良辰美景数追随，莫教长说相思苦。
<br>
<br>　　卷752_7  「走笔送义兴令赵宣辅」徐铉
<br>
<br>　　闻君孤棹泛荆G，陇首云随别恨飞。
<br>
<br>　　杜牧旧居凭买取，他年藜杖愿同归。
<br>
<br>　　卷752_8  「天阙山绝句」徐铉
<br>
<br>　　散诞爱山客，凄凉怀古心。寒风天阙晚，尽日倚轩吟。
<br>
<br>　　卷752_9  「除夜」徐铉
<br>
<br>　　寒灯耿耿漏迟迟，送故迎新了不欺。往事并随残历日，
<br>
<br>　　春风宁识旧容仪。预惭岁酒难先饮，更对乡傩羡小儿。
<br>
<br>　　吟罢明朝赠知己，便须题作去年诗。
<br>
<br>　　卷752_10  「寄钟谟」徐铉
<br>
<br>　　看看潘鬓二毛生，昨日林梢又转莺。欲对春风忘世虑，
<br>
<br>　　敢言尊酒召时英。假中西阁应无事，筵上南威幸有情。
<br>
<br>　　不得车公终不乐，已教红袖出门迎。
<br>
<br>　　卷752_11  「正初答钟郎中见招」徐铉
<br>
<br>　　高斋迟景雪初晴，风拂乔枝待早莺。南省郎官名籍籍，
<br>
<br>　　东邻妓女字英英。流年倏忽成陈事，春物依稀有旧情。
<br>
<br>　　新岁相思自过访，不烦虚左远相迎。
<br>
<br>　　卷752_12  「闻雁寄故人」徐铉
<br>
<br>　　久作他乡客，深惭薄宦非。不知云上雁，何得每年归。
<br>
<br>　　夜静声弥怨，天空影更微。往年离别泪，今夕重沾衣。
<br>
<br>　　卷752_13  「江舍人宅筵上有妓唱和州韩舍人歌辞，因以寄」徐铉
<br>
<br>　　良宵丝竹偶成欢，中有佳人俯翠鬟。白雪飘u传乐府，
<br>
<br>　　阮郎憔悴在人间。清风朗月长相忆，佩蕙纫兰早晚还。
<br>
<br>　　深夜酒空筵欲散，向隅惆怅鬓堪斑。
<br>
<br>　　卷752_14  「寒食日作」徐铉
<br>
<br>　　厨冷烟初禁，门闲日更斜。东风不好事，吹落满庭花。
<br>
<br>　　过社纷纷燕，新晴淡淡霞。京都盛游观，谁访子云家。
<br>
<br>　　卷752_15  「贺殷游二舍人入翰林、江给事拜中丞」徐铉
<br>
<br>　　清晨待漏独徘徊，霄汉悬心不易裁。阁老深严归翰苑，
<br>
<br>　　夕郎威望拜霜台。青绫对覆蓬壶晚，赤棒前驱道路开。
<br>
<br>　　犹有西垣厅记在，莫忘同草紫泥来。
<br>
<br>　　卷752_16  「欧阳太监雨中视决堤因堕水明日见于省中因戏之」徐铉
<br>
<br>　　闻道张晨盖，徘徊石首东。F川非伯禹，落水异三公。
<br>
<br>　　衣湿仍愁雨，冠欹更怯风。今朝复相见，疑是葛仙翁。
<br>
<br>　　卷752_17  「送吴郎中为宣州推官知泾县」徐铉
<br>
<br>　　征虏亭边月，鸡鸣伴客行。可怜何水部，今事谢宣城。
<br>
<br>　　风物聊供赏，班资莫系情。同心不同载，留滞为浮名。
<br>
<br>　　卷752_18  「寄舒州杜员外」徐铉
<br>
<br>　　信到得君书，知君已下车。粉闱情在否，莲幕兴何如。
<br>
<br>　　人望征贤入，余思从子居。山真隐地，凭为卜茅庐。
<br>
<br>　　卷752_19  「九月十一日寄陈郎中」徐铉
<br>
<br>　　我多吏事君多病，寂绝过从又几旬。
<br>
<br>　　前日龙山烟景好，风前落帽是何人。
<br>
<br>　　卷752_20  「和司门郎中陈彦」徐铉
<br>
<br>　　衡门寂寂逢迎少，不见仙郎向五旬。
<br>
<br>　　莫问龙山前日事，菊花开却为闲人。
<br>
<br>　　卷752_21  「赋得捣衣」徐铉
<br>
<br>　　江上多离别，居人夜捣衣。拂砧知露滴，促杵恐霜飞。
<br>
<br>　　漏转声频断，愁多力自微。裁缝依梦见，腰带定应非。
<br>
<br>　　卷752_22  「九月三十夜雨寄故人」徐铉
<br>
<br>　　独听空阶雨，方知秋事悲。寂寥旬假日，萧飒夜长时。
<br>
<br>　　别念纷纷起，寒更故故迟。情人如不醉，定是两相思。
<br>
<br>　　卷752_23  「寄抚州钟郎中（时王师败绩于闽中，谟在建州）」徐铉
<br>
<br>　　去载分襟后，寻闻在建安。封疆正多事，尊俎若为欢。
<br>
<br>　　都护空遗镞，明君欲舞干。绕朝时不用，非是杀身难。
<br>
<br>　　卷752_24  「送欧阳太监游庐山」徐铉
<br>
<br>　　家家门外庐山路，唯有夫君乞假游。案牍乍抛公署晚，
<br>
<br>　　林泉已近暑天秋。海潮尽处逢陶石，江月圆时上庾楼。
<br>
<br>　　此去萧然好长往，人间何事不悠悠。
<br>
<br>　　卷752_25  「立秋后一日与朱舍人同直」徐铉
<br>
<br>　　一宿秋风未觉凉，数声宫漏日犹长。
<br>
<br>　　林泉无计消残暑，虚向华池费稻粱。
<br>
<br>　　卷752_26  「赋得霍将军辞第」徐铉
<br>
<br>　　汉将承恩久，图勋肯顾私。匈奴犹未灭，安用以家为。
<br>
<br>　　郢匠虽闻诏，衡门竟不移。宁烦张老颂，无待晏婴辞。
<br>
<br>　　甲乙人徒费，亲邻我自持。悠悠千载下，长作帅臣师。
<br>
<br>　　卷752_27  「和元帅书记萧郎中观习水师」徐铉
<br>
<br>　　元帅楼船出治兵，落星山外火旗明。千帆日助江陵势，
<br>
<br>　　万里风驰下濑声。杀气晓严波上o，凯歌遥骇海边鲸。
<br>
<br>　　仲宣一作从军咏，回顾儒衣自不平。
<br>
<br>　　卷752_28  「秋日卢龙村舍」徐铉
<br>
<br>　　置却人间事，闲从野老游。树声村店晚，草色古城秋。
<br>
<br>　　独鸟飞天外，闲云度陇头。姓名君莫问，山木与虚舟。
<br>
<br>　　卷752_29  「和萧郎中小雪日作」徐铉
<br>
<br>　　征西府里日西斜，独试新炉自煮茶。篱菊尽来低覆水，
<br>
<br>　　塞鸿飞去远连霞。寂寥小雪闲中过，斑驳轻霜鬓上加。
<br>
<br>　　算得流年无奈处，莫将诗句祝苍华。
<br>
<br>　　卷752_30  「中书相公G亭闲宴依韵（李建勋）」徐铉
<br>
<br>　　雨霁秋光晚，亭虚野兴回。沙鸥掠岸去，溪水上阶来。
<br>
<br>　　客傲风欹帻，筵香菊在杯。东山长许醉，何事忆天台。
<br>
<br>　　卷752_31  「寄饶州王郎中效李白体」徐铉
<br>
<br>　　珍重王光嗣，交情尚在不。芜城连宅住，楚塞并车游。
<br>
<br>　　别后官三改，年来岁六周。银钩无一字，何以缓离愁。
<br>
<br>　　卷752_32  「寄歙州吕判官」徐铉
<br>
<br>　　任公郡占好山川，溪水萦回路屈盘。南国自来推胜境，
<br>
<br>　　故人此地作郎官。风光适意须留恋，禄秩资贫且喜欢。
<br>
<br>　　莫忆班行重回首，是非多处是长安。
<br>
<br>　　卷752_33  「宣威苗将军贬官后重经故宅」徐铉
<br>
<br>　　蒋山南望近西坊，亭馆依然锁院墙。天子未尝过细柳，
<br>
<br>　　将军寻已戍敦煌。欹倾怪石山无色，零落圆荷水不香。
<br>
<br>　　为将为儒皆寂寞，门前愁杀马中郎。
<br>
<br>　　卷752_34  「附池州薛郎中书因寄歙州张员外」徐铉
<br>
<br>　　新安从事旧台郎，直气多才不可忘。一旦江山驰别梦，
<br>
<br>　　几年簪绂共周行。岐分出处何方是，情共穷通此义长。
<br>
<br>　　因附邻州寄消息，接舆今日信为狂。
<br>
<br>　　卷752_35  「寄江都路员外」徐铉
<br>
<br>　　吾兄失意在东都，闻说襟怀任所如。已纵乖慵为傲吏，
<br>
<br>　　有何关键制豪胥。县斋晓闭多移病，南亩秋荒忆遂初。
<br>
<br>　　知道故人相忆否，嵇康不得懒修书。
<br>
<br>　　卷752_36  「张员外好茅山风景，求为句容令，作此送」徐铉
<br>
<br>　　句曲山前县，依依数舍程。还同适勾漏，非是厌承明。
<br>
<br>　　柳谷供诗景，华阳契道情。金门容傲吏，官满且还城。
<br>
<br>　　卷752_37  「送应之道人归江西」徐铉
<br>
<br>　　曾骑竹马傍洪，二十馀年变物华。客梦等闲过驿阁，
<br>
<br>　　归帆遥羡指龙沙。名垂小篆矜垂露，诗作吴吟对绮霞。
<br>
<br>　　岁暮定知回未得，信来凭为寄梅花。
<br>
<br>　　卷752_38  「送元帅书记高郎中出为婺源建威军使」徐铉
<br>
<br>　　寒风萧瑟楚江南，记室戎装挂锦帆。倚马未曾妨笑傲，
<br>
<br>　　斩牲先要厉威严。危言昔日尝无隐，壮节今来信不凡。
<br>
<br>　　惟有杯盘思上国，酒醪甜淡菜蔬甘。
<br>
<br>　　卷752_39  「游方山宿李道士房」徐铉
<br>
<br>　　从来未面李先生，借我西窗卧月明。
<br>
<br>　　二十三家同愿识，素骡何日暂还城。
<br>
<br>　　卷752_40  「题画石山」徐铉
<br>
<br>　　彼美f岩石，谁施黼藻功。回岩明照地，绝壁烂临空。
<br>
<br>　　锦段鲜须濯，罗屏展易穷。不因秋藓绿，非假晚霞红。
<br>
<br>　　羽客藏书洞，樵人取箭风。灵踪理难问，仙路去何通。
<br>
<br>　　返驾归尘里，留情向此中。回瞻画图畔，遥羡面山翁。
<br>
<br>　　卷752_41  「临石步港」徐铉
<br>
<br>　　伟抖檩哟，微风起细涟。绿阴三月后，倒影乱峰前。
<br>
<br>　　吹浪游鳞小，黏苔碎石圆。会将腰下组，换取钓鱼船。
<br>
<br>　　卷752_42  「病题二首」徐铉
<br>
<br>　　性灵慵懒百无能，唯被朝参遣夙兴。圣主优容恩未答，
<br>
<br>　　丹经疏阔病相陵。脾伤对客偏愁酒，眼暗看书每愧灯。
<br>
<br>　　进与时乖不知退，可怜身计谩腾腾。
<br>
<br>　　人间多事本难论，况是人间懒慢人。不解养生何怪病，
<br>
<br>　　已能知命敢辞贫。向空咄咄烦书字，举世滔滔莫问津。
<br>
<br>　　金马门前君识否，东方曼倩是前身。
<br>
<br>　　卷752_43  「寄江州萧给事」徐铉
<br>
<br>　　夕郎忧国不忧身，今向天涯作逐臣。魂梦暗驰龙阙曙，
<br>
<br>　　啸吟闲绕虎G春。朝车载酒过山寺，谏纸题诗寄野人。
<br>
<br>　　惆怅懦夫何足道，自离群后已同尘。
<br>
<br>　　卷752_44  「和江州江中丞见寄」徐铉
<br>
<br>　　贾傅南迁久，江关道路遥。北来空见雁，西去不如潮。
<br>
<br>　　鼠穴依城社，鸿飞在寥。高低各有处，不拟更相招。
<br>
<br>　　卷752_45  「和钟郎中送朱先辈还京垂寄」徐铉
<br>
<br>　　分司洗马无人问，辞客殷勤辍棹歌。苍藓满庭行径小，
<br>
<br>　　高梧临槛雨声多。春愁尽付千杯酒，乡思遥闻一曲歌。
<br>
<br>　　且共胜游消永日，西冈风物近如何。
<br>
<br>　　卷752_46  「送郝郎中为浙西判官」徐铉
<br>
<br>　　大藩从事本优贤，幕府仍当北固前。花绕楼台山倚郭，
<br>
<br>　　寺临江海水连天。恐君到即忘归日，忆我游曾历二年。
<br>
<br>　　若许他时作闲伴，殷勤为买钓鱼船。
<br>
<br>　　卷752_47  「翰林游舍人清明日入院中途见过余明日…因寄游君」徐铉
<br>
<br>　　榆柳开新焰，梨花发故枝。辎隘城市，圭组坐曹司。
<br>
<br>　　独对芝泥检，遥怜白马儿。禁林还视草，气味两相知。
<br>
<br>　　卷752_48  「陪王庶子游后湖涵虚阁（东宫园）」徐铉
<br>
<br>　　悬圃清虚乍过秋，看山寻水上兹楼。轻鸥的的飞难没，
<br>
<br>　　红叶纷纷晚更稠。风卷微云分远岫，浪摇晴日照中洲。
<br>
<br>　　跻攀况有承华客，如在南皮奉胜游。
<br>
<br>　　卷752_49  「柳枝辞十二首」徐铉
<br>
<br>　　把酒凭君唱柳枝，也从丝管递相随。
<br>
<br>　　逢春只合朝朝醉，记取秋风落叶时。
<br>
<br>　　南园日暮起春风，吹散杨花雪满空。
<br>
<br>　　不惜杨花飞也得，愁君老尽脸边红。
<br>
<br>　　陌上朱门柳映花，帘钩半卷绿阴斜。
<br>
<br>　　凭郎暂驻青骢马，此是钱塘小小家。
<br>
<br>　　夹岸朱栏柳映楼，绿波平幔带花流。
<br>
<br>　　歌声不出长条密，忽地风回见彩舟。
<br>
<br>　　老大逢春总恨春，绿杨阴里最愁人。
<br>
<br>　　旧游一别无因见，嫩叶如眉处处新。
<br>
<br>　　鞯膛狭含烟，疑是阳和二月天。
<br>
<br>　　醉里不知时节改，漫随儿女打秋千。
<br>
<br>　　水阁春来乍减寒，晓妆初罢倚栏干。
<br>
<br>　　长条乱拂春波动，不许佳人照影看。
<br>
<br>　　柳岸烟昏醉里归，不知深处有芳菲。
<br>
<br>　　重来已见花飘尽，唯有黄莺啭树飞。
<br>
<br>　　此去仙源不是遥，垂杨深处有朱桥。
<br>
<br>　　共君同过朱桥去，索映垂杨听洞箫。
<br>
<br>　　暂别扬州十度春，不知光景属何人。
<br>
<br>　　一帆归客千条柳，肠断东风扬子津。
<br>
<br>　　仙乐春来按舞腰，清声偏似傍娇饶。
<br>
<br>　　应缘莺舌多情赖，长向双成说翠条。
<br>
<br>　　凤笙临槛不能吹，舞袖当筵亦自疑。
<br>
<br>　　唯有美人多意绪，解依芳态画双眉。
<br>
<br>　　卷752_50  「贬官泰州出城作」徐铉
<br>
<br>　　浮名浮利信悠悠，四海干戈痛主忧。三谏不从为逐客，
<br>
<br>　　一身无累似虚舟。满朝权贵皆曾忤，绕郭林泉已遍游。
<br>
<br>　　惟有恋恩终不改，半程犹自望城楼。
<br>
<br>　　卷752_51  「过江」徐铉
<br>
<br>　　别路知何极，离肠有所思。登舻望城远，摇橹过江迟。
<br>
<br>　　断岸烟中失，长天水际垂。此心非橘柚，不为两乡移。
<br>
<br>　　卷752_52  「经东都太子桥」徐铉
<br>
<br>　　纶闱放逐知何道，桂苑风流且暂归。
<br>
<br>　　莫问升迁桥上客，身谋疏拙旧心违。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
