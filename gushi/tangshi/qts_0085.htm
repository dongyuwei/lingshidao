<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷八十五
<br>
<br>　　卷85_1  「唐封泰山乐章。豫和六首」张说
<br>
<br>　　挹泰坛，紫泰清。受天命，报天成。
<br>
<br>　　竦皇心，荐乐声。志上达，歌下迎。
<br>
<br>　　亿上帝，临下庭。骑日月，陪列星。
<br>
<br>　　嘉视信，大Y馨。澹神心，醉皇灵。
<br>
<br>　　相百辟，贡八荒。九歌叙，万舞翔。
<br>
<br>　　肃振振，铿皇皇。帝欣欣，福穰穰。
<br>
<br>　　高在上，道光明。物资始，德难名。
<br>
<br>　　承眷命，牧苍生。寰宇谧，泰阶平。
<br>
<br>　　天道无亲，至诚与邻。山川遍礼，宫徵惟新。
<br>
<br>　　玉帛非盛，聪明会真。正斯一德，通乎百神。
<br>
<br>　　享帝享亲，维孝维圣。缉熙懿德，敷扬成命。
<br>
<br>　　华夷志同，笙镛礼盛。明灵降止，感此诚敬。
<br>
<br>　　卷85_2  「唐封泰山乐章。太和」张说
<br>
<br>　　孝敬中发，和容外彰。腾华照宇，如升太阳。
<br>
<br>　　贞璧就奠，玄灵垂光。礼乐具举，济济洋洋。
<br>
<br>　　卷85_3  「唐封泰山乐章。肃和」张说
<br>
<br>　　奠祖配天，承天享帝。百灵咸秩，四海来祭。
<br>
<br>　　植我苍璧，布我玄制。华日裴回，神烟容裔。
<br>
<br>　　卷85_4  「唐封泰山乐章。雍和」张说
<br>
<br>　　俎豆有馥，粢盛e丰。亦有和羹，既戒既平。
<br>
<br>　　鼓钟管磬，肃唱和鸣。皇皇我祖，来我思成。
<br>
<br>　　卷85_5  「唐封泰山乐章。寿和」张说
<br>
<br>　　AA我后，享献惟寅。躬酌郁鬯，跪奠明神。
<br>
<br>　　孝莫孝乎，配上帝亲。敬莫敬乎，教天下臣。
<br>
<br>　　卷85_6  「唐封泰山乐章。寿和」张说
<br>
<br>　　皇祖严配，配享皇天。皇皇降嘏，天子万年。
<br>
<br>　　卷85_7  「唐封泰山乐章。舒和」张说
<br>
<br>　　六钟翕协六变成，八佾徜徉八风生。
<br>
<br>　　乐九韶兮人神感，美七德兮天地清。
<br>
<br>　　卷85_8  「唐封泰山乐章。凯和」张说
<br>
<br>　　烈祖顺三灵，文宗威四海。黄钺诛群盗，朱旗扫多罪。
<br>
<br>　　戢兵天下安，约法人心改。大哉干羽意，常见风云在。
<br>
<br>　　卷85_9  「唐封泰山乐章。豫和」张说
<br>
<br>　　礼乐终，烟燎上。怀灵惠，结皇想。
<br>
<br>　　归风疾，回风爽。百福来，众神往。
<br>
<br>　　卷85_10  「唐享太庙乐章。永和三首」张说
<br>
<br>　　肃九室，谐八音。歌皇慕，动神心。
<br>
<br>　　礼宿设，乐妙寻。声明备，奠临。
<br>
<br>　　律迓气，音入玄。依玉几，御黼筵。
<br>
<br>　　聆忾息，v周旋。九韶遍，百福传。
<br>
<br>　　信工祝，永颂声。来祖考，听和平。
<br>
<br>　　相百辟，贡九瀛。神休委，帝孝成。
<br>
<br>　　卷85_11  「唐享太庙乐章。太和」张说
<br>
<br>　　时文圣后，清庙肃邕。致诚勤荐，在貌思恭。
<br>
<br>　　玉节肆夏，金锵五钟。绳绳云步，穆穆天容。
<br>
<br>　　卷85_12  「唐享太庙乐章。肃和」张说
<br>
<br>　　天子享孝，工歌溥将。射郁鬯，乃焚k芗。
<br>
<br>　　臭以达旨，声以求阳。奉时A尝，永代不忘。
<br>
<br>　　卷85_13  「唐享太庙乐章。雍和二首」张说
<br>
<br>　　在涤嘉豢，丽碑敬牲。角握之牝，色纯之H.
<br>
<br>　　火传阳燧，水溉阴精。太公胖俎，傅说和羹。
<br>
<br>　　俎豆有馥，齐盛洁丰。亦有和羹，既戒既平。
<br>
<br>　　鼓钟管磬，肃唱和鸣。皇皇后祖，来我思成。
<br>
<br>　　卷85_14  「唐享太庙乐章。文舞」张说
<br>
<br>　　圣谟九德，真言五千。庆集昌胄，符开帝先。高文杖钺，
<br>
<br>　　克配彼天。三宗握镜，六合涣然。帝其承祀，率礼罔愆。
<br>
<br>　　图书雾出，日月清悬。舞形德类，咏谂功传。黄龙蜿，
<br>
<br>　　彩云蹁跹。五行气顺，八佾风宣。介此百禄，於皇万年。
<br>
<br>　　卷85_15  「唐享太庙乐章。光大舞」张说
<br>
<br>　　肃肃艺祖，滔滔浚源。有雄玉剑，作镇金门。
<br>
<br>　　玄王贻绪，后稷谋孙。肇九庙，四海来尊。
<br>
<br>　　卷85_16  「唐享太庙乐章。长发舞」张说
<br>
<br>　　具礼崇德，备乐承风。魏推幢主，周赠司空。
<br>
<br>　　不行而至，无成有终。神兴王业，天归帝功。
<br>
<br>　　卷85_17  「唐享太庙乐章。大政舞」张说
<br>
<br>　　於赫元命，权舆帝文。天齐八柱，地半三分。
<br>
<br>　　宗庙观德，笙镛乐勋。封唐之兆，成天下君。
<br>
<br>　　卷85_18  「唐享太庙乐章。大成舞」张说
<br>
<br>　　帝舞季历，龙圣生昌。后歌有f，胎炎孕黄。
<br>
<br>　　天地合德，日月齐光。肃雍孝享，祚我万方。
<br>
<br>　　卷85_19  「唐享太庙乐章。大明舞」张说
<br>
<br>　　赤精乱德，四海困穷。黄旗举义，三灵会同。
<br>
<br>　　早望春雨，云披大风。溥天来祭，高祖之功。
<br>
<br>　　卷85_20  「唐享太庙乐章。崇德舞」张说
<br>
<br>　　皇合一德，朝宗百神。削平天地，大拯生人。
<br>
<br>　　上帝配食，单于入臣。戎歌陈武，晔晔震震。
<br>
<br>　　卷85_21  「唐享太庙乐章。钧天舞」张说
<br>
<br>　　高皇迈道，端拱无为。化怀獯鬻，兵戢句骊。
<br>
<br>　　礼尊封禅，乐盘来仪。合位娲后，同称伏羲。
<br>
<br>　　卷85_22  「唐享太庙乐章。大和舞」张说
<br>
<br>　　退居江水，郁起丹陵。礼物还旧，朝章中兴。
<br>
<br>　　龙图友及，骏命恭膺。鸣球香瓒，大Y是承。
<br>
<br>　　卷85_23  「唐享太庙乐章。景云舞」张说
<br>
<br>　　景云霏烂，告我帝符。噫帝冲德，与天为徒。
<br>
<br>　　笙镛遥远，俎豆虚无。春秋孝献，回复此都。
<br>
<br>　　卷85_24  「唐享太庙乐章。福和」张说
<br>
<br>　　备礼用乐，崇亲致尊。诚通慈降，敬彻爱存。献怀称寿，
<br>
<br>　　啐感承恩。皇帝孝德，子孙千亿。大包天域，长亘不极。
<br>
<br>　　卷85_25  「唐享太庙乐章。舒和」张说
<br>
<br>　　六钟翕协六变成，八佾徜徉八风生。
<br>
<br>　　乐九韶兮人神感，美七德兮天地清。
<br>
<br>　　卷85_26  「唐享太庙乐章。凯安三首」张说
<br>
<br>　　瑟彼瑶爵，亚维上公。室如屏气，门不容躬。礼殷其本，
<br>
<br>　　乐执其中。圣皇永慕，天地幽通。
<br>
<br>　　礼匝三献，乐遍九成。降循轩陛，仰欷皇情。福与仁合，
<br>
<br>　　德因孝明。百年神畏，四海风行。
<br>
<br>　　总总干戚，填填鼓钟。奋扬增气，坐作为容。
<br>
<br>　　离若鸷鸟，合如战龙。万方观德，肃肃邕邕。
<br>
<br>　　卷85_27  「唐享太庙乐章。登歌」张说
<br>
<br>　　止笙磬，撤豆笾。廓无响，入玄。主在室，神在天。
<br>
<br>　　情馀慕，礼罔愆。喜黍稷，屡丰年。
<br>
<br>　　卷85_28  「唐享太庙乐章。永和」张说
<br>
<br>　　眇嘉乐，授灵爽。感若来，思如往。休气散，回风上。
<br>
<br>　　返寂寞，还惚恍。怀灵驾，结空想。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
