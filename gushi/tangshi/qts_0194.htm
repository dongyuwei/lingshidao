<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百九十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百九十四
<br>
<br>　　卷194_1  「长安道」韦应物
<br>
<br>　　汉家宫殿含云烟，两宫十里相连延。晨霞出没弄丹阙，
<br>
<br>　　春雨依微自甘泉。春雨依微春尚早，长安贵游爱芳草。
<br>
<br>　　宝马横来下建章，香车却转避驰道。贵游谁最贵，
<br>
<br>　　卫霍世难比。何能蒙主恩，幸遇边尘起。
<br>
<br>　　归来甲第拱皇居，朱门峨峨临九衢。
<br>
<br>　　中有流苏合欢之宝帐，一百二十凤凰罗列含明珠。
<br>
<br>　　下有锦铺翠被之粲烂，博山吐香五云散。
<br>
<br>　　丽人绮阁情飘u，头上鸳钗双翠翘。低鬟曳袖回春雪，
<br>
<br>　　聚黛一声愁碧霄。山珍海错弃藩篱，烹犊涓崛缯劭。
<br>
<br>　　既请列侯封部曲，还将金印授庐儿。欢荣若此何所苦，
<br>
<br>　　但苦白日西南驰。
<br>
<br>　　卷194_2  「行路难（一作连环歌）」韦应物
<br>
<br>　　荆山之白玉兮，良工雕琢双环连，月蚀中央镜心穿。
<br>
<br>　　故人赠妾初相结，恩在环中寻不绝。人情厚薄苦须臾，
<br>
<br>　　昔似连环今似i.连环可碎不可离，如何物在人自移。
<br>
<br>　　上客勿遽欢，听妾歌路难。旁人见环环可怜。
<br>
<br>　　不知中有长恨端。
<br>
<br>　　卷194_3  「横塘行」韦应物
<br>
<br>　　妾家住横塘，夫婿郗家郎。玉盘的历双白鱼，
<br>
<br>　　宝簟玲珑透象床。象床可寝鱼可食，不知郎意何南北。
<br>
<br>　　岸上种莲岂得生，池中种槿岂得成。丈夫一去花落树，
<br>
<br>　　妾独夜长心未平。
<br>
<br>　　卷194_4  「贵游行」韦应物
<br>
<br>　　汉帝外家子，恩泽少封侯。垂杨拂白马，晓日上青楼。
<br>
<br>　　上有颜如玉，高情世无俦。轻裾含碧烟，窈窕似云浮。
<br>
<br>　　良时无还景，促节为我讴。忽闻艳阳曲，四坐亦已柔。
<br>
<br>　　宾友仰称叹，一生何所求。平明击钟食，入夜乐未休。
<br>
<br>　　风雨愆岁候，兵戎横九州。焉知坐上客，草草心所忧。
<br>
<br>　　卷194_5  「酒肆行」韦应物
<br>
<br>　　豪家沽酒长安陌，一旦起楼高百尺。碧疏玲珑含春风，
<br>
<br>　　银题彩帜邀上客。回瞻丹凤阙，直视乐游苑。
<br>
<br>　　四方称赏名已高，五陵车马无近远。晴景悠扬三月天，
<br>
<br>　　桃花飘俎柳垂筵。繁丝急管一时合，他垆邻肆何寂然。
<br>
<br>　　主人无厌且专利，百斛须臾一壶费。初x后薄为大偷，
<br>
<br>　　饮者知名不知味。深门潜酝客来稀，终岁醇x味不移。
<br>
<br>　　长安酒徒空扰扰，路傍过去那得知。
<br>
<br>　　卷194_6  「相逢行」韦应物
<br>
<br>　　二十登汉朝，英声迈今古。适从东方来，又欲谒明主。
<br>
<br>　　犹酣新丰酒，尚带灞陵雨。邂逅两相逢，别来问寒暑。
<br>
<br>　　宁知白日晚，暂向花间语。忽闻长乐钟，走马东西去。
<br>
<br>　　卷194_7  「乌引雏」韦应物
<br>
<br>　　日出照东城，春乌鸦鸦雏和鸣。雏和鸣，羽犹短。
<br>
<br>　　巢在深林春正寒，引飞欲集东城暖。群雏缡睥睨高，
<br>
<br>　　举翅不及坠蓬蒿。雄雌来去飞又引，音声上下惧鹰隼。
<br>
<br>　　引雏乌，尔心急急将何如，何得比日搜索雀卵啖尔雏。
<br>
<br>　　卷194_8  「鸢夺巢」韦应物
<br>
<br>　　野鹊野鹊巢林梢，鸱鸢恃力夺鹊巢。吞鹊之肝啄鹊脑，
<br>
<br>　　窃食偷居还自保。凤凰五色百鸟尊，知鸢为害何不言。
<br>
<br>　　霜r野鹞得残肉，同啄膻腥不肯逐。可怜百鸟纷纵横，
<br>
<br>　　虽有深林何处宿。
<br>
<br>　　卷194_9  「燕衔泥」韦应物
<br>
<br>　　衔泥燕，声喽喽，尾涎涎。秋去何所归，春来复相见。
<br>
<br>　　岂不解决绝高飞碧云里，何为地上衔泥滓。衔泥虽贱意有营，
<br>
<br>　　杏梁朝日巢欲成。不见百鸟畏人林野宿，翻遭网罗俎其肉，
<br>
<br>　　未若衔泥入华屋。燕衔泥，百鸟之智莫与齐。
<br>
<br>　　卷194_10  「鼙鼓行」韦应物
<br>
<br>　　淮海生云暮惨澹，广陵城头鼙鼓暗，寒声坎坎风动边。
<br>
<br>　　忽似孤城万里绝，四望无人烟。又如虏骑截辽水，
<br>
<br>　　胡马不食仰朔天。座中亦有燕赵士，闻鼙不语客心死。
<br>
<br>　　何况鳏孤火绝无晨炊，独妇夜泣官有期。
<br>
<br>　　卷194_11  「古剑行」韦应物
<br>
<br>　　千年土中两刃铁，土蚀不入金星灭。沉沉青脊鳞甲满，
<br>
<br>　　蛟龙无足蛇尾断，忽欲飞动中有灵。豪士得之敌国宝，
<br>
<br>　　仇家举意半夜鸣。小儿女子不可近，龙蛇变化此中隐。
<br>
<br>　　夏云奔走雷阗阗，恐成霹雳飞上天。
<br>
<br>　　卷194_12  「金谷园歌」韦应物
<br>
<br>　　石氏灭，金谷园中水流绝。当时豪右争骄侈，
<br>
<br>　　锦为步障四十里。东风吹花雪满川，紫气凝阁朝景妍。
<br>
<br>　　洛阳陌上人回首，丝竹飘u入青天。晋武平吴恣欢燕，
<br>
<br>　　馀风靡靡朝廷变。嗣世衰微谁肯忧，
<br>
<br>　　二十四友日日空追游。追游讵可足，共惜年华促。
<br>
<br>　　祸端一发埋恨长，百草无情春自绿。
<br>
<br>　　卷194_13  「温泉行」韦应物
<br>
<br>　　出身天宝今年几，顽钝如锤命如纸。作官不了却来归，
<br>
<br>　　还是杜陵一男子。北风惨惨投温泉，忽忆先皇游幸年。
<br>
<br>　　身骑厩马引天仗，直入华清列御前。玉林瑶雪满寒山，
<br>
<br>　　上升玄阁游绛烟。平明羽卫朝万国，车马合沓溢四。
<br>
<br>　　蒙恩每浴华池水，扈猎不蹂渭北田。朝廷无事共欢燕，
<br>
<br>　　美人丝管从九天。一朝铸鼎降龙驭，小臣髯绝不得去。
<br>
<br>　　今来萧瑟万井空，唯见苍山起烟雾。可怜蹭蹬失风波，
<br>
<br>　　仰天大叫无奈何。弊裘羸马冻欲死，赖遇主人杯酒多。
<br>
<br>　　卷194_14  「学仙二首」韦应物
<br>
<br>　　昔有道士求神仙，灵真下试心确然。千钧巨石一发悬，
<br>
<br>　　卧之石下十三年。存道忘身一试过，名奏玉皇乃升天。
<br>
<br>　　云气冉冉渐不见，留语弟子但精坚。
<br>
<br>　　石上凿井欲到水，惰心一起中路止。
<br>
<br>　　岂不见古来三人俱弟兄，结茅深山读仙经。
<br>
<br>　　上有青冥倚天之绝壁，下有飕v万壑之松声。
<br>
<br>　　仙人变化为白鹿，二弟玩之兄诵读。读多七过可乞言，
<br>
<br>　　为子心精得神仙。可怜二弟仰天泣，一失毫厘千万年。
<br>
<br>　　卷194_15  「广陵行」韦应物
<br>
<br>　　雄藩镇楚郊，地势郁i.双旌拥万戟，中有霍嫖姚。
<br>
<br>　　海云助兵气，宝货益军饶。严城动寒角，晚骑踏霜桥。
<br>
<br>　　翕习英豪集，振奋士卒骁。列郡何足数，趋拜等卑寮。
<br>
<br>　　日宴方云罢，人逸马萧萧。忽如京洛间，游子风尘飘。
<br>
<br>　　归来视宝剑，功名岂一朝。
<br>
<br>　　卷194_16  「萼绿华歌」韦应物
<br>
<br>　　有一人兮升紫霞，书名玉牒兮萼绿华。
<br>
<br>　　仙容矫矫兮杂瑶，轻衣重重兮蒙绛纱。
<br>
<br>　　云雨愁思兮望淮海，鼓吹萧条兮驾龙车。
<br>
<br>　　世淫浊兮不可降，胡不来兮玉斧家。
<br>
<br>　　卷194_17  「王母歌（一作玉女歌）」韦应物
<br>
<br>　　众仙翼神母，羽盖随云起。上游玄极杳冥中，
<br>
<br>　　下看东海一杯水。海畔种桃经几时，千年开花千年子。
<br>
<br>　　玉颜眇眇何处寻，世上茫茫人自死。
<br>
<br>　　卷194_18  「马明生遇神女歌」韦应物
<br>
<br>　　学仙贵功亦贵精，神女变化感马生。石壁千寻启双检，
<br>
<br>　　中有玉堂铺玉簟。立之一隅不与言，玉体安隐三日眠。
<br>
<br>　　马生一立心转坚，知其丹白蒙哀怜。安期先生来起居，
<br>
<br>　　请示金铛玉佩天皇书。神女呵责不合见，
<br>
<br>　　仙子谢过手足战。大瓜玄枣冷如冰，海上摘来朝霞凝。
<br>
<br>　　赐仙复坐对食讫，颔之使去随烟升。乃言马生合不死，
<br>
<br>　　少姑教敕令付尔。安期再拜将生出，一授素书天地毕。
<br>
<br>　　卷194_19  「石鼓歌」韦应物
<br>
<br>　　周宣大猎兮岐之阳，刻石表功兮炜煌煌。
<br>
<br>　　石如鼓形数止十，风雨缺讹苔藓涩。今人濡纸脱其文，
<br>
<br>　　既击既扫白黑分。忽开满卷不可识，惊潜动蛰走云云。
<br>
<br>　　喘逶迤，相纠错，乃是宣王之臣史籀作。
<br>
<br>　　一书遗此天地间，精意长存世冥寞。秦家祖龙还刻石，
<br>
<br>　　碣石之罘李斯迹。世人好古犹共传，持来比此殊悬隔。
<br>
<br>　　卷194_20  「宝观主白鸲鹆歌」韦应物
<br>
<br>　　鸲鹆鸲鹆，众皆如漆，尔独如玉。鸲之鹆之，
<br>
<br>　　众皆蓬蒿下，尔自三山来。三山处子下人间，
<br>
<br>　　绰约不妆冰雪颜。仙鸟随飞来掌上。来掌上，时拂拭。
<br>
<br>　　人心鸟意自无猜，玉指霜毛本同色。有时一去凌苍苍，
<br>
<br>　　朝游汗漫暮玉堂。巫峡雨中飞暂湿，杏花林里过来香。
<br>
<br>　　日夕依仁全羽翼，空欲衔环非报德。
<br>
<br>　　岂不及阿母之家青鸟儿，汉宫来往传消息。
<br>
<br>　　卷194_21  「弹棋歌」韦应物
<br>
<br>　　园天方地局，二十四气子。刘生绝艺难对曹，
<br>
<br>　　客为歌其能，请从中央起。中央转斗破欲阑，
<br>
<br>　　零落势背谁能弹。此中举一得六七，旋风忽散霹雳疾。
<br>
<br>　　履机乘变安可当，置之死地翻取强。
<br>
<br>　　不见短兵反掌收已尽，唯有猛士守四方。四方又何难，
<br>
<br>　　横击且缘边。岂如昆明与碣石，一箭飞中隔远天。
<br>
<br>　　神安志惬动十全，满堂惊视谁得然。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
