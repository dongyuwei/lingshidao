<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百二十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百二十九
<br>
<br>　　卷729_1  「秦门。胡亥」周昙
<br>
<br>　　鹿马何难辨是非，宁劳卜筮问安危。
<br>
<br>　　权臣为乱多如此，亡国时君不自知。
<br>
<br>　　卷729_2  「秦门。再吟」周昙
<br>
<br>　　盗贼纵横主恶闻，遂为流矢犯君轩。
<br>
<br>　　怪言何不早言者，若使早言还不存。
<br>
<br>　　卷729_3  「秦门。赵高」周昙
<br>
<br>　　赵高胡亥速天诛，率土兴兵怨毒j.丰沛见机群小吏，功成儿戏亦何殊。
<br>
<br>　　卷729_4  「秦门。陈涉」周昙
<br>
<br>　　秦法烦苛霸业隳，一夫攘臂万夫随。
<br>
<br>　　王侯无种英雄志，燕雀喧喧安得知。
<br>
<br>　　卷729_5  「秦门。项籍」周昙
<br>
<br>　　九垓垂定弃谋臣，一阵无功便杀身。
<br>
<br>　　壮士诚知轻性命，不思辜负八千人。
<br>
<br>　　卷729_6  「秦门。范增」周昙
<br>
<br>　　智士宁为暗主谟，范公曾不读兵书。
<br>
<br>　　平生心力为谁尽，一事无成空背疽。
<br>
<br>　　卷729_7  「前汉门。高祖」周昙
<br>
<br>　　爱子从烹报主时，安知强啜不含悲。
<br>
<br>　　太公悬命临刀几，忍取杯羹欲为谁。
<br>
<br>　　卷729_8  「前汉门。再吟」周昙
<br>
<br>　　北伐匈奴事可悲，当时将相是其谁。
<br>
<br>　　君臣束手平城里，三十万兵能忍饥。
<br>
<br>　　卷729_9  「前汉门。周苛纪信」周昙
<br>
<br>　　为主坚能不顾身，赴汤蹈火见忠臣。
<br>
<br>　　后来邦国论心义，谁是君王出热人。
<br>
<br>　　卷729_10  「前汉门。侯」周昙
<br>
<br>　　共怪侯第一功，咸称得地合先封。
<br>
<br>　　韩生不是萧君荐，猎犬何人为指踪。
<br>
<br>　　卷729_11  「前汉门。曲逆侯」周昙
<br>
<br>　　社肉分平未足奇，须观大用展无私。
<br>
<br>　　一朝如得宰天下，必使还如宰社时。
<br>
<br>　　卷729_12  「前汉门。薛公」周昙
<br>
<br>　　黥布称兵孰敢当，薛公三计为斟量。
<br>
<br>　　上中良策知非用，南取长沙是死乡。
<br>
<br>　　卷729_13  「前汉门。条侯」周昙
<br>
<br>　　上将风戈赏罚明，矛a严闭亚夫营。
<br>
<br>　　人君却禀将军令，按辔垂鞭为缓行。
<br>
<br>　　卷729_14  「前汉门。平津侯」周昙
<br>
<br>　　儒素逢时得自媒，忽从徒步列公台。
<br>
<br>　　北辰如不延吾辈，东阁何由逐汝开。
<br>
<br>　　卷729_15  「前汉门。博陆侯」周昙
<br>
<br>　　栋梁徒自保坚贞，毁穴难防雀鼠争。
<br>
<br>　　不是主人知诈伪，如何柱石免欹倾。
<br>
<br>　　卷729_16  「前汉门。夏贺良」周昙
<br>
<br>　　汉代中微亦再昌，忠臣忧国冀修禳。
<br>
<br>　　赤精符谶诚非妄，枉杀无辜夏贺良。
<br>
<br>　　卷729_17  「前汉门。王莽」周昙
<br>
<br>　　权归诸吕牝鸡鸣，殷鉴昭然讵可轻。
<br>
<br>　　新室不因崇外戚，水中安敢寄生营。
<br>
<br>　　卷729_18  「前汉门。再吟」周昙
<br>
<br>　　重赋严刑作祸胎，岂知由此乱离媒。
<br>
<br>　　家传揖让亦难济，况是身从倾篡来。
<br>
<br>　　卷729_19  「前汉门。又吟」周昙
<br>
<br>　　铜马朱眉满四方，总缘居摄乱天常。
<br>
<br>　　因君多少布衣士，不是公卿即帝王。
<br>
<br>　　卷729_20  「前汉门。毛延寿」周昙
<br>
<br>　　不拔金钗赂汉臣，徒嗟玉艳委胡尘。
<br>
<br>　　能知货贿移妍丑，岂独丹青画美人。
<br>
<br>　　卷729_21  「前汉门。刘圣公」周昙
<br>
<br>　　不纳良谋刘t言，胡为衔璧向崇宣。
<br>
<br>　　伤哉乱帝途穷处，何必当时谮福先。
<br>
<br>　　卷729_22  「前汉门。樊崇徐宣」周昙
<br>
<br>　　庸中佼佼铁铮铮，百万长驱入帝京。
<br>
<br>　　首事纵隳三善在，归仁何虑不全生。
<br>
<br>　　卷729_23  「前汉门。僭号公孙述」周昙
<br>
<br>　　剑蜀金汤孰敢争，子阳才业匪雄英。
<br>
<br>　　方知在德不在险，危栈何曾阻汉兵。
<br>
<br>　　卷729_24  「后汉门。光武」周昙
<br>
<br>　　成败非儒孰可量，儒生何指指萧王。
<br>
<br>　　萧王得众能宽裕，吴汉归来帝业昌。
<br>
<br>　　卷729_25  「后汉门。明帝」周昙
<br>
<br>　　朝臣咸佞孰知非，张佚公忠语独奇。
<br>
<br>　　博士一言除太傅，谥为明帝信其宜。
<br>
<br>　　卷729_26  「后汉门。桓帝」周昙
<br>
<br>　　能嫌跋扈斩梁王，宁便荣枯信段张。
<br>
<br>　　襄楷忠言谁佞惑，忍教奸祸起萧墙。
<br>
<br>　　卷729_27  「后汉门。灵帝」周昙
<br>
<br>　　榜悬金价鬻官荣，千万为公五百卿。
<br>
<br>　　公瑾孔明穷退者，安知高卧遇雄英。
<br>
<br>　　卷729_28  「后汉门。废帝」周昙
<br>
<br>　　乱兵如猬走王师，社稷颠危孰为持。
<br>
<br>　　夜逐萤光寻道路，汉家天子步归时。
<br>
<br>　　卷729_29  「后汉门。献帝」周昙
<br>
<br>　　只为曹侯数贵人，普天黔首尽黄巾。
<br>
<br>　　汉灵早听侍中谏，安得献生称不辰。
<br>
<br>　　卷729_30  「后汉门。再吟」周昙
<br>
<br>　　咸怨刑科有党偏，耕夫无不事戎旃。
<br>
<br>　　是时老幼饥号处，一斛黄禾五百千。
<br>
<br>　　卷729_31  「后汉门。子密」周昙
<br>
<br>　　子密封侯岂所宜，能高德义必无为。
<br>
<br>　　当时若缚还彭氏，率土何忧不自归。
<br>
<br>　　卷729_32  「后汉门。羊续」周昙
<br>
<br>　　鱼悬洁白振清风，禄散亲宾岁自穷。
<br>
<br>　　单席寒厅惭使者，葛衣何以至三公。
<br>
<br>　　卷729_33  「后汉门。杨震」周昙
<br>
<br>　　为国推贤匪惠私，十金为报遽相危。
<br>
<br>　　无言暗室何人见，咫尺斯须已四知。
<br>
<br>　　卷729_34  「后汉门。赵孝」周昙
<br>
<br>　　绿林清旦正朝饥，岂计行人瘦与肥。
<br>
<br>　　为感在原哀叫切，Wo休报听双飞。
<br>
<br>　　卷729_35  「后汉门。马后」周昙
<br>
<br>　　粗衣闲寂阅群书，荐达嫔妃广帝居。
<br>
<br>　　再实伤根嫌贵宠，惠慈劳悴育皇储。
<br>
<br>　　卷729_36  「后汉门。魏博妻」周昙
<br>
<br>　　萝挂青松是所依，松凋萝更改何枝。
<br>
<br>　　操刀必割腕可断，磐石徒坚心不移。
<br>
<br>　　卷729_37  「后汉门。曹娥」周昙
<br>
<br>　　心摧目断哭江澹窥浪无踪日又昏。
<br>
<br>　　不入重泉寻水底，此生安得见沈魂。
<br>
<br>　　卷729_38  「后汉门。周都妻」周昙
<br>
<br>　　绿水双鸳一已沈，皇天更欲配何禽。
<br>
<br>　　不将血涕随霜刃，谁见朱殷未死心。
<br>
<br>　　卷729_39  「后汉门。鲍宣妻」周昙
<br>
<br>　　君恶奢华意不欢，一言从俭亦何难。
<br>
<br>　　但能和乐同琴瑟，未必恩情在绮纨。
<br>
<br>　　卷729_40  「后汉门。吕母」周昙
<br>
<br>　　狱无良吏雪无由，处处戈a自执仇。
<br>
<br>　　吕母衔冤穷老妇，亦能为帅复私雠。
<br>
<br>　　卷729_41  「三国门。蜀先主」周昙
<br>
<br>　　豫州军败信途穷，徐庶推能荐卧龙。
<br>
<br>　　不是卑词三访谒，谁令玄德主巴邛。
<br>
<br>　　卷729_42  「三国门。再吟」周昙
<br>
<br>　　一家区宇忽三分，龌龊车书曷足论。
<br>
<br>　　定有伊姜为佐辅，忍教鸿雁各乾坤。
<br>
<br>　　卷729_43  「三国门。后主」周昙
<br>
<br>　　万峰如剑载前来，危阁横空信险哉。
<br>
<br>　　对此玄休长叹息，方知刘禅是庸才。
<br>
<br>　　卷729_44  「三国门。吴后主」周昙
<br>
<br>　　吴宫季主恣骄奢，移尽江南百媚花。
<br>
<br>　　一旦狂风江上起，花随风散落谁家。
<br>
<br>　　卷729_45  「三国门。王表」周昙
<br>
<br>　　王表闻声莫见身，吴中敬事甚君亲。
<br>
<br>　　是知邦国将亡灭，不听人臣听鬼神。
<br>
<br>　　卷729_46  「三国门。鲁肃」周昙
<br>
<br>　　轻财重义见英奇，圣主贤臣是所依。
<br>
<br>　　公瑾窘饥求子敬，一言才起数船归。
<br>
<br>　　卷729_47  「晋门。晋武帝」周昙
<br>
<br>　　汉贪金帛鬻公卿，财赡羸军冀国宁。
<br>
<br>　　晋武鬻官私室富，是知犹不及桓灵。
<br>
<br>　　卷729_48  「晋门。再吟」周昙
<br>
<br>　　君人为理在安民，论道求贤德自新。
<br>
<br>　　经国远图无所问，何曾言指一何神。
<br>
<br>　　卷729_49  「晋门。惠帝」周昙
<br>
<br>　　蛙鸣堪笑问官私，更劝饥人食肉糜。
<br>
<br>　　蒙昧万机犹妇女，寇戎安得不纷披。
<br>
<br>　　卷729_50  「晋门。贾后」周昙
<br>
<br>　　贾后甘为废戮人，齐王还杀赵王伦。
<br>
<br>　　一从天下无真主，瓜割中原四百春。
<br>
<br>　　卷729_51  「晋门。怀帝」周昙
<br>
<br>　　蕃汉戈矛遍九垓，两京簪绂走黄埃。
<br>
<br>　　刘聪大会平阳日，遣帝行觞事可哀。
<br>
<br>　　卷729_52  「晋门。愍帝」周昙
<br>
<br>　　耕牛吃尽大田荒，二两黄金籴斗粮。
<br>
<br>　　御粥又闻无麴屑，不降胡虏奈饥肠。
<br>
<br>　　卷729_53  「晋门。郭钦」周昙
<br>
<br>　　谁疑忠谏郭钦言，不逐戎夷出塞垣。
<br>
<br>　　晋室既无明圣主，果为胡虏乱中原。
<br>
<br>　　卷729_54  「晋门。王夷甫」周昙
<br>
<br>　　六合谁为辅弼臣，八风昏处尽胡尘。
<br>
<br>　　是知济弱扶倾术，不属高谈虚论人。
<br>
<br>　　卷729_55  「晋门。王茂弘」周昙
<br>
<br>　　韩魏荆扬日岂堪，胡风看欲过江南。
<br>
<br>　　中原一片生灵血，谁秉王纲色不惭。
<br>
<br>　　卷729_56  「晋门。吴隐之」周昙
<br>
<br>　　闻说贪泉近郁林，隐之今日得深斟。
<br>
<br>　　徒言滴水能穿石，其那坚贞匪石心。
<br>
<br>　　卷729_57  「晋门。再吟」周昙
<br>
<br>　　贪泉何处是泉源，只在灵台一点间。
<br>
<br>　　必也心源元自有，此泉何必在江山。
<br>
<br>　　卷729_58  「六朝门。前赵刘聪」周昙
<br>
<br>　　戎羯谁令识善言，刑将不舍遽能原。
<br>
<br>　　垂成却罢凤仪殿，仍改逍遥纳谏园。
<br>
<br>　　卷729_59  「六朝门。前凉张轨」周昙
<br>
<br>　　官从主簿至专征，谁遣凉王破赵名。
<br>
<br>　　益信用贤由拔擢，穰苴不是将家生。
<br>
<br>　　卷729_60  「六朝门。后魏武帝」周昙
<br>
<br>　　太武南征似卷蓬，徐阳兖蔡杀皆空。
<br>
<br>　　从来吊伐宁如此，千里无烟血草红。
<br>
<br>　　卷729_61  「六朝门。三废帝」周昙
<br>
<br>　　明庄节闵并罹殃，命在朱高二悖王。
<br>
<br>　　已叹一年三易换，更嗟殴辱下东廊。
<br>
<br>　　卷729_62  「六朝门。苻坚」周昙
<br>
<br>　　百万南征几马归，叛亡如猬亦何悲。
<br>
<br>　　宾擒敌国诸戎主，更遣权兵过在谁。
<br>
<br>　　卷729_63  「六朝门。再呤」周昙
<br>
<br>　　空知勇锐不知兵，困兽孤军未可轻。
<br>
<br>　　安有长驱百馀万，身驰几旅欲先征。
<br>
<br>　　卷729_64  「六朝门。又吟」周昙
<br>
<br>　　水影星光怪异多，不思修德事干戈。
<br>
<br>　　无谋拒谏仍轻敌，国破身擒将奈何。
<br>
<br>　　卷729_65  「六朝门。宋武帝」周昙
<br>
<br>　　栖栖老楚未遭时，债主凭陵似迫危。
<br>
<br>　　人杰既为王谧识，刁逵诛斩独何悲。
<br>
<br>　　卷729_66  「六朝门。二废帝」周昙
<br>
<br>　　肆意荒狂杀不辜，方嗟废帝又苍梧。
<br>
<br>　　自言威震为英武，肯虑湘东与玉夫。
<br>
<br>　　卷729_67  「六朝门。齐废帝东昏侯」周昙
<br>
<br>　　定策谁扶捕鼠儿，不忧萧衍畏潘妃。
<br>
<br>　　长围既合刀临项，犹惜金钱对落晖。
<br>
<br>　　卷729_68  「六朝门。梁武帝」周昙
<br>
<br>　　梁武年高厌六龙，繁华声色尽归空。
<br>
<br>　　不求贤德追尧舜，翻作忧囚一病翁。
<br>
<br>　　卷729_69  「六朝门。再吟」周昙
<br>
<br>　　兴亡何故遽环回，汤纣身为事可哀。
<br>
<br>　　莫是自长嫌胜己，蔽贤犹执匹夫才。
<br>
<br>　　卷729_70  「六朝门。简文帝」周昙
<br>
<br>　　救兵方至强抽军，与贼开城是简文。
<br>
<br>　　曲项琵琶催酒处，不图为乐向谁云。
<br>
<br>　　卷729_71  「六朝门。元帝」周昙
<br>
<br>　　木栅江城困魏军，王褒横议遏谋臣。
<br>
<br>　　宾降未免俱为戮，一死安能谢益仁。
<br>
<br>　　卷729_72  「六朝门。谢举」周昙
<br>
<br>　　叛奴逃数岂堪留，忠节曾无肯到头。
<br>
<br>　　朱异早能同远见，青衫宁假帝登楼。
<br>
<br>　　卷729_73  「六朝门。朱异」周昙
<br>
<br>　　徒览儒书不学兵，彦和虚得不廉名。
<br>
<br>　　四郊多垒犹相罪，国破将何谢太清。
<br>
<br>　　卷729_74  「六朝门。傅昭」周昙
<br>
<br>　　为政残苛兽亦饥，除饥机在养疲羸。
<br>
<br>　　人能善政兽何暴，焉用劳人以槛为。
<br>
<br>　　卷729_75  「六朝门。宣帝」周昙
<br>
<br>　　宣帝骄奢恣所为，后宫升降略无时。
<br>
<br>　　乘危自有妻公在，安许鸾凰是尉迟。
<br>
<br>　　卷729_76  「六朝门。李集」周昙
<br>
<br>　　忠谏能坚信正臣，三沈三屈竟何云。
<br>
<br>　　每沈良久方能语，及语还呼桀纣君。
<br>
<br>　　卷729_77  「隋门。隋文帝」周昙
<br>
<br>　　孤儿寡妇忍同欺，辅政刚教篡夺为。
<br>
<br>　　矫诏必能疏P译，直臣诚合重颜仪。
<br>
<br>　　卷729_78  「隋门。独孤后」周昙
<br>
<br>　　腹生奚强有亲疏，怜者为贤弃者愚。
<br>
<br>　　储贰不遭谗构死，隋亡宁便在江都。
<br>
<br>　　卷729_79  「隋门。炀帝」周昙
<br>
<br>　　拒谏劳兵作祸基，穷奢极武向戎夷。
<br>
<br>　　兆人疲弊不堪命，天下嗷嗷新主资。
<br>
<br>　　卷729_80  「隋门。贺若弼」周昙
<br>
<br>　　破敌将军意气豪，请除倾国斩妖娆。
<br>
<br>　　红绡忍染娇春雪，瞪目看行切玉刀。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
