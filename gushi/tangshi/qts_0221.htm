<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百二十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百二十一
<br>
<br>　　卷221_1  「杜鹃」杜甫
<br>
<br>　　西川有杜鹃，东川无杜鹃。涪万无杜鹃，云安有杜鹃。
<br>
<br>　　我昔游锦城，结庐锦水边。有竹一顷馀，乔木上参天。
<br>
<br>　　杜鹃暮春至，哀哀叫其间。我见常再拜，重是古帝魂。
<br>
<br>　　生子百鸟巢，百鸟不敢嗔。仍为喂其子，礼若奉至尊。
<br>
<br>　　鸿雁及羔羊，有礼太古前。行飞与跪乳，识序如知恩。
<br>
<br>　　圣贤古法则，付与后世传。君看禽鸟情，犹解事杜鹃。
<br>
<br>　　今忽暮春间，值我病经年。身病不能拜，泪下如迸泉。
<br>
<br>　　卷221_2  「客居」杜甫
<br>
<br>　　客居所居堂，前江后山根。下堑万寻岸，苍涛郁飞翻。
<br>
<br>　　葱青众木梢，邪竖杂石痕。子规昼夜啼，壮士敛精魂。
<br>
<br>　　峡开四千里，水合数百源。人虎相半居，相伤终两存。
<br>
<br>　　蜀麻久不来，吴盐拥荆门。西南失大将，商旅自星奔。
<br>
<br>　　今又降元戎，已闻动行轩。舟子候利涉，亦凭节制尊。
<br>
<br>　　我在路中央，生理不得论。卧愁病脚废，徐步视小园。
<br>
<br>　　短畦带碧草，怅望思王孙。凤随其皇去，篱雀暮喧繁。
<br>
<br>　　览物想故国，十年别荒村。日暮归几翼，北林空自昏。
<br>
<br>　　安得覆八溟，为君洗乾坤。稷契易为力，犬戎何足吞。
<br>
<br>　　儒生老无成，臣子忧四番。箧中有旧笔，情至时复援。
<br>
<br>　　卷221_3  「客堂」杜甫
<br>
<br>　　忆昨离少城，而今异楚蜀。舍舟复深山，窕一林麓。
<br>
<br>　　栖泊云安县，消中内相毒。旧疾甘载来，衰年得无足。
<br>
<br>　　死为殊方鬼，头白免短促。老马终望云，南雁意在北。
<br>
<br>　　别家长儿女，欲起惭筋力。客堂序节改，具物对羁束。
<br>
<br>　　石暄蕨芽紫，渚秀芦笋绿。巴莺纷未稀，徼麦早向熟。
<br>
<br>　　悠悠日动江，漠漠春辞木。台郎选才俊，自顾亦已极。
<br>
<br>　　前辈声名人，埋没何所得。居然绾章绂，受性本幽独。
<br>
<br>　　平生憩息地，必种数竿竹。事业只浊醪，营葺但草屋。
<br>
<br>　　上公有记者，累奏资薄禄。主忧岂济时，身远弥旷职。
<br>
<br>　　循文庙算正，献可天衢直。尚想趋朝廷，毫发裨社稷。
<br>
<br>　　形骸今若是，进退委行色。
<br>
<br>　　卷221_4  「石研诗」杜甫
<br>
<br>　　平公今诗伯，秀发吾所羡。奉使三峡中，长啸得石研。
<br>
<br>　　巨璞禹凿馀，异状君独见。其滑乃波涛，其光或雷电。
<br>
<br>　　联坳各尽墨，多水递隐现。挥洒容数人，十手可对面。
<br>
<br>　　比公头上冠，贞质未为贱。当公赋佳句，况得终清宴。
<br>
<br>　　公含起草姿，不远明光殿。致于丹青地，知汝随顾眄。
<br>
<br>　　卷221_5  「水阁朝霁，奉简严云安（一作云安严明府）」杜甫
<br>
<br>　　东城抱春岑，江阁邻石面。崔嵬晨云白，朝旭射芳甸。
<br>
<br>　　雨槛卧花丛，风床展书卷。钩帘宿鹭起，丸药流莺啭。
<br>
<br>　　呼婢取酒壶，续儿诵文选。晚交严明府，矧此数相见。
<br>
<br>　　卷221_6  「赠郑十八贲（云安令）」杜甫
<br>
<br>　　温温士君子，令我怀抱尽。灵芝冠众芳，安得阙亲近。
<br>
<br>　　遭乱意不归，窜身迹非隐。细人尚姑息，吾子色愈谨。
<br>
<br>　　高怀见物理，识者安肯哂。卑飞欲何待，捷径应未忍。
<br>
<br>　　示我百篇文，诗家一标准。羁离交屈宋，牢落值颜闵。
<br>
<br>　　水陆迷畏途，药饵驻修轸。古人日以远，青史字不泯。
<br>
<br>　　步趾咏唐虞，追随饭葵堇。数杯资好事，异味烦县尹。
<br>
<br>　　心虽在朝谒，力与愿矛盾。抱病排金门，衰容岂为敏。
<br>
<br>　　卷221_7  「三韵三篇」杜甫
<br>
<br>　　高马勿唾面，长鱼无损鳞。辱马马毛焦，困鱼鱼有神。
<br>
<br>　　君看磊落士，不肯易其身。
<br>
<br>　　荡荡万斛船，影若扬白虹。起樯必椎牛，挂席集众功。
<br>
<br>　　自非风动天，莫置大水中。
<br>
<br>　　烈士恶多门，小人自同调。名利苟可取，杀身傍权要。
<br>
<br>　　何当官曹清，尔辈堪一笑。
<br>
<br>　　卷221_8  「青丝（青丝白马，用侯景事，以比仆固怀恩）」杜甫
<br>
<br>　　青丝白马谁家子，粗豪且逐风尘起。不闻汉主放妃嫔，
<br>
<br>　　近静潼关扫蜂蚁。殿前兵马破汝时，十月即为齑粉期。
<br>
<br>　　未如面缚归金阙，万一皇恩下玉墀。
<br>
<br>　　卷221_9  「近闻」杜甫
<br>
<br>　　近闻犬戎远遁逃，牧马不敢侵临洮。渭水逶迤白日净，
<br>
<br>　　陇山萧瑟秋云高。崆峒五原亦无事，北庭数有关中使。
<br>
<br>　　似闻赞普更求亲，舅甥和好应难弃。
<br>
<br>　　卷221_10  「蚕谷行」杜甫
<br>
<br>　　天下郡国向万城，无有一城无甲兵。焉得铸甲作农器，
<br>
<br>　　一寸荒田牛得耕。牛尽耕，蚕亦成。不劳烈士泪滂沱，
<br>
<br>　　男谷女丝行复歌。
<br>
<br>　　卷221_11  「折槛行」杜甫
<br>
<br>　　呜呼房魏不复见，秦王学士时难羡。青衿胄子困泥涂，
<br>
<br>　　白马将军若雷电。千载少似朱云人，至今折槛空嶙峋。
<br>
<br>　　娄公不语宋公语，尚忆先皇容直臣。
<br>
<br>　　卷221_12  「引水」杜甫
<br>
<br>　　月峡瞿塘云作顶，乱石峥嵘俗无井。云安酤水奴仆悲，
<br>
<br>　　鱼复移居心力省。白帝城西万竹蟠，接筒引水喉不干。
<br>
<br>　　人生留滞生理难，斗水何直百忧宽。
<br>
<br>　　卷221_13  「古柏行」杜甫
<br>
<br>　　孔明庙前有老柏，柯如青铜根如石。霜皮溜雨四十围，
<br>
<br>　　黛色参天二千尺。君臣已与时际会，树木犹为人爱惜。
<br>
<br>　　云来气接巫峡长，月出寒通雪山白。忆昨路绕锦亭东，
<br>
<br>　　先主武侯同s宫。崔嵬枝干郊原古，窈窕丹青户牖空。
<br>
<br>　　落落盘踞虽得地，冥冥孤高多烈风。扶持自是神明力，
<br>
<br>　　正直原因造化功。大厦如倾要梁栋，万牛回首丘山重。
<br>
<br>　　不露文章世已惊，未辞翦伐谁能送。苦心岂免容蝼蚁，
<br>
<br>　　香叶终经宿鸾凤。志士幽人莫怨嗟，古来材大难为用。
<br>
<br>　　卷221_14  「缚鸡行」杜甫
<br>
<br>　　小奴缚鸡向市卖，鸡被缚急相喧争。家中厌鸡食虫蚁，
<br>
<br>　　不知鸡卖还遭烹。虫鸡于人何厚薄，吾叱奴人解其缚。
<br>
<br>　　鸡虫得失无了时，注目寒江倚山阁。
<br>
<br>　　卷221_15  「负薪行」杜甫
<br>
<br>　　夔州处女发半华，四十五十无夫家。更遭丧乱嫁不售，
<br>
<br>　　一生抱恨堪咨嗟。土风坐男使女立，应当门户女出入。
<br>
<br>　　十犹八九负薪归，卖薪得钱应供给。至老双鬟只垂颈，
<br>
<br>　　野花山叶银钗并。筋力登危集市门，死生射利兼盐井。
<br>
<br>　　面妆首饰杂啼痕，地褊衣寒困石根。若道巫山女粗丑，
<br>
<br>　　何得此有昭君村。
<br>
<br>　　卷221_16  「最能行」杜甫
<br>
<br>　　峡中丈夫绝轻死，少在公门多在水。富豪有钱驾大舸，
<br>
<br>　　贫穷取给行子。小儿学问止论语，大儿结束随商旅。
<br>
<br>　　欹帆侧柁入波涛，撇漩捎逦尴兆琛３发白帝暮江陵，
<br>
<br>　　顷来目击信有征。瞿塘漫天虎须怒，归州长年行最能。
<br>
<br>　　此乡之人气量窄，误竞南风疏北客。若道土无英俊才，
<br>
<br>　　何得山有屈原宅。
<br>
<br>　　卷221_17  「寄裴施州（裴冕坐李辅国贬施州刺史）」杜甫
<br>
<br>　　廊庙之具裴施州，宿昔一逢无此流。金钟大镛在东序，
<br>
<br>　　冰壶玉衡悬清秋。自从相遇感多病，三岁为客宽边愁。
<br>
<br>　　尧有四岳明至理，汉二千石真分忧。几度寄书白盐北，
<br>
<br>　　苦寒赠我青羔裘。霜雪回光避锦袖，龙蛇动箧蟠银钩。
<br>
<br>　　紫衣使者辞复命，再拜故人谢佳政。将老已失子孙忧，
<br>
<br>　　后来况接才华盛。
<br>
<br>　　卷221_18  「郑典设自施州归」杜甫
<br>
<br>　　吾怜荥阳秀，冒暑初有适。名贤慎所出，不肯妄行役。
<br>
<br>　　旅兹殊俗远，竟以屡空迫。南谒裴施州，气合无险僻。
<br>
<br>　　攀援悬根木，登顿入天石。青山自一川，城郭洗忧戚。
<br>
<br>　　听子话此邦，令我心悦怿。其俗则纯朴，不知有主客。
<br>
<br>　　温温诸侯门，礼亦如古昔。敕厨倍常羞，杯盘颇狼藉。
<br>
<br>　　时虽属丧乱，事贵赏匹敌。中宵惬良会，裴郑非远戚。
<br>
<br>　　群书一万卷，博涉供务隙。他日辱银钩，森疏见矛戟。
<br>
<br>　　倒屣喜旋归，画地求所历。乃闻风土质，又重田畴辟。
<br>
<br>　　刺史似寇恂，列郡宜竞惜。北风吹瘴疠，羸老思散策。
<br>
<br>　　渚拂蒹葭塞，峤穿萝茑幂。此身仗儿仆，高兴潜有激。
<br>
<br>　　孟冬方首路，强饭取崖壁。叹尔疲驽骀，汗沟血不赤。
<br>
<br>　　终然备外饰，驾驭何所益。我有平肩舆，前途犹准的。
<br>
<br>　　翩翩入鸟道，庶脱蹉跌厄。
<br>
<br>　　卷221_19  「柴门」杜甫
<br>
<br>　　孤舟登西，回首望两崖。东城干旱天，其气如焚柴。
<br>
<br>　　长影没窈窕，馀光散i呀。大江蟠嵌根，归海成一家。
<br>
<br>　　下冲割坤轴，竦壁攒镆铘。萧飒洒秋色，氛昏霾日车。
<br>
<br>　　峡门自此始，最窄容浮查。禹功翊造化，疏凿就欹斜。
<br>
<br>　　巨渠决太古，众水为长蛇。风烟渺吴蜀，舟楫通盐麻。
<br>
<br>　　我今远游子，飘转混泥沙。万物附本性，约身不愿奢。
<br>
<br>　　茅栋盖一床，清池有馀花。浊醪与脱粟，在眼无咨嗟。
<br>
<br>　　山荒人民少，地僻日夕佳。贫病固其常，富贵任生涯。
<br>
<br>　　老于干戈际，宅幸蓬荜遮。石乱上云气，杉清延月华。
<br>
<br>　　赏妍又分外，理惬夫何夸。足了垂白年，敢居高士差。
<br>
<br>　　书此豁平昔，回首犹暮霞。
<br>
<br>　　卷221_20  「贻华阳柳少府」杜甫
<br>
<br>　　系马乔木间，问人野寺门。柳侯披衣笑，见我颜色温。
<br>
<br>　　并坐石下堂，俯视大江奔。火云洗月露，绝壁上朝暾。
<br>
<br>　　自非晓相访，触热生病根。南方六七月，出入异中原。
<br>
<br>　　老少多⑺溃汗逾水浆翻。俊才得之子，筋力不辞烦。
<br>
<br>　　指挥当世事，语及戎马存。涕泪溅我裳，悲气排帝阍。
<br>
<br>　　郁陶抱长策，义仗知者论。吾衰卧江汉，但愧识_[.
<br>
<br>　　文章一小技，于道未为尊。起予幸斑白，因是托子孙。
<br>
<br>　　俱客古信州，结庐依毁垣。相去四五里，径微山叶繁。
<br>
<br>　　时危挹佳士，况免军旅喧。醉从赵女舞，歌鼓秦人盆。
<br>
<br>　　子壮顾我伤，我欢兼泪痕。馀生如过鸟，故里今空村。
<br>
<br>　　卷221_21  「雷」杜甫
<br>
<br>　　大旱山岳鳎密云复无雨。南方瘴疠地，罹此农事苦。
<br>
<br>　　封内必舞雩，峡中喧击鼓。真龙竟寂寞，土梗空俯偻。
<br>
<br>　　吁嗟公私病，税敛缺不补。故老仰面啼，疮痍向谁数。
<br>
<br>　　暴痘蚯拔牛鞭巫非稽古。请先偃甲兵，处分听人主。
<br>
<br>　　万邦但各业，一物休尽取。水旱其数然，尧汤免亲睹。
<br>
<br>　　上天铄金石，群盗乱豺虎。二者存一端，愆阳不犹愈。
<br>
<br>　　昨宵殷其雷，风过齐万弩。复吹霾翳散，虚觉神灵聚。
<br>
<br>　　气⒊ξ溉冢汗滋衣裳污。吾衰尤拙计，失望筑场圃。
<br>
<br>　　卷221_22  「火」杜甫
<br>
<br>　　楚山经月火，大旱则斯举。旧俗烧蛟龙，惊惶致雷雨。
<br>
<br>　　爆嵌魑魅泣，崩冻岚阴O.罗落沸百泓，根源皆万古。
<br>
<br>　　青林一灰烬，云气无处所。入夜殊赫然，新秋照牛女。
<br>
<br>　　风吹巨焰作，河棹腾烟柱。势俗焚昆仑，光弥{洲渚。
<br>
<br>　　腥至焦长蛇，声吼缠猛虎。神物已高飞，不见石与土。
<br>
<br>　　尔宁要谤，凭此近荧侮。薄关长吏忧，甚昧至精主。
<br>
<br>　　远迁谁扑灭，将恐及环堵。流汗卧江亭，更深气如缕。
<br>
<br>　　卷221_23  「七月三日亭午已后较热退晚加小凉稳睡…呈元二十一曹长」杜甫
<br>
<br>　　今兹商用事，馀热亦已末。衰年旅炎方，生意从此活。
<br>
<br>　　亭午减汗流，北邻耐人聒。晚风爽乌\，筋力苏摧折。
<br>
<br>　　闭目逾十旬，大江不止渴。退藏恨雨师，健步闻旱魃。
<br>
<br>　　园蔬抱金玉，无以供采掇。密云虽聚散，徂暑终衰歇。
<br>
<br>　　前圣慎焚巫，武王亲救。阴阳相主客，时序递回斡。
<br>
<br>　　洒落唯清秋，昏霾一空阔。萧萧紫塞雁，南向欲行列。
<br>
<br>　　H思红颜日，霜露冻阶闼。胡马挟雕弓，鸣弦不虚发。
<br>
<br>　　长t逐狡兔，突羽当满月。惆怅白头吟，萧条游侠窟。
<br>
<br>　　临轩望山阁，缥缈安可越。高人炼丹砂，未念将朽骨。
<br>
<br>　　少壮迹颇疏，欢乐曾倏忽。杖藜风尘际，老丑难翦拂。
<br>
<br>　　吾子得神仙，本是池中物。贱夫美一睡，烦促婴词笔。
<br>
<br>　　卷221_24  「牵牛织女」杜甫
<br>
<br>　　牵牛出河西，织女处其东。万古永相望，七夕谁见同。
<br>
<br>　　神光意难候，此事终蒙胧。飒然精灵合，何必秋遂通。
<br>
<br>　　亭亭新妆立，龙驾具曾空。世人亦为尔，祈请走儿童。
<br>
<br>　　称家随丰俭，白屋达公宫。膳夫翊堂殿，鸣玉凄房栊。
<br>
<br>　　曝衣遍天下，曳月扬微风。蛛丝小人态，曲缀瓜果中。
<br>
<br>　　初筵`重露，日出甘所终。嗟汝未嫁女，秉心郁忡忡。
<br>
<br>　　防身动如律，竭力机杼中。虽无姑舅事，敢昧织作功。
<br>
<br>　　明明君臣契，咫尺或未容。义无弃礼法，恩始夫妇恭。
<br>
<br>　　小大有佳期，戒之在至公。方圆苟龃龉，丈夫多英雄。
<br>
<br>　　卷221_25  「毒热寄简崔评事十六弟」杜甫
<br>
<br>　　大暑运金气，荆扬不知秋。林下有塌翼，水中无行舟。
<br>
<br>　　千室但扫地，闭关人事休。老夫转不乐，旅次兼百忧。
<br>
<br>　　蝮蛇暮偃蹇，空床难暗投。炎宵恶明烛，况乃怀旧丘。
<br>
<br>　　开襟仰内弟，执热露白头。束带负芒刺，接居成阻修。
<br>
<br>　　何当清霜飞，会子临江楼。载闻大易义，讽兴诗家流。
<br>
<br>　　蕴藉异时辈，检身非苟求。皇皇使臣体，信是德业优。
<br>
<br>　　楚材择杞梓，汉苑归骅骝。短章达我心，理为识者筹。
<br>
<br>　　卷221_26  「殿中杨监见示张旭草书图」杜甫
<br>
<br>　　斯人已云亡，草圣秘难得。及兹烦见示，满目一凄恻。
<br>
<br>　　悲风生微绡，万里起古色。锵锵鸣玉动，落落群松直。
<br>
<br>　　连山蟠其间，溟涨与笔力。有练实先书，临池真尽墨。
<br>
<br>　　俊拔为之主，暮年思转极。未知张王后，谁并百代则。
<br>
<br>　　呜呼东吴精，逸气感清识。杨公拂箧笥，舒卷忘寝食。
<br>
<br>　　念昔挥毫端，不独观酒德。
<br>
<br>　　卷221_27  「杨监又出画鹰十二扇」杜甫
<br>
<br>　　近时冯绍正，能画鸷鸟样。明公出此图，无乃传其状。
<br>
<br>　　殊姿各独立，清绝心有向。疾禁千里马，气敌万人将。
<br>
<br>　　忆昔骊山宫，冬移含元仗。天寒大羽猎，此物神俱王。
<br>
<br>　　当时无凡材，百中皆用壮。粉墨形似间，识者一惆怅。
<br>
<br>　　干戈少暇日，真骨老崖嶂。为君除狡兔，会是翻鞲上。
<br>
<br>　　卷221_28  「送殿中杨监赴蜀见相公（杜鸿渐镇蜀，辟杨炎为判官）」杜甫
<br>
<br>　　去水绝还波，泄云无定姿。人生在世间，聚散亦暂时。
<br>
<br>　　离别重相逢，偶然岂定期。送子清秋暮，风物长年悲。
<br>
<br>　　豪俊贵勋业，邦家频出师。相公镇梁益，军事无孑遗。
<br>
<br>　　解榻再见今，用才复择谁。况子已高位，为郡得固辞。
<br>
<br>　　难拒供给费，慎哀渔夺私。干戈未甚息，纪纲正所持。
<br>
<br>　　泛舟巨石横，登陆草露滋。山门日易久，当念居者思。
<br>
<br>　　卷221_29  「赠李十五丈别（李秘书文嶷）」杜甫
<br>
<br>　　峡人鸟兽居，其室附层颠。下临不测江，中有万里船。
<br>
<br>　　多病纷倚薄，少留改岁年。绝域谁慰怀，开颜喜名贤。
<br>
<br>　　孤陋忝末亲，等级敢比肩。人生意颇合，相与襟袂连。
<br>
<br>　　一日两遣仆，三日一共筵。扬论展寸心，壮笔过飞泉。
<br>
<br>　　玄成美价存，子山旧业传。不闻八尺躯，常受众目怜。
<br>
<br>　　且为辛苦行，盖被生事牵。北回白帝棹，南入黔阳天。
<br>
<br>　　F公制方隅，迥出诸侯先。封内如太古，时危独萧然。
<br>
<br>　　清高金茎露，正直朱丝弦。昔在尧四岳，今之黄颍川。
<br>
<br>　　于迈恨不同，所思无由宣。山深水增波，解榻秋露悬。
<br>
<br>　　客游虽云久，主要月再圆。晨集风渚亭，醉操云峤篇。
<br>
<br>　　丈夫贵知己，欢罢念归旋。
<br>
<br>　　卷221_30  「西阁曝日」杜甫
<br>
<br>　　凛冽倦玄冬，负暄嗜飞阁。羲和流德泽，颛顼愧倚薄。
<br>
<br>　　毛发具自和，肌肤潜沃若。太阳信深仁，衰气H有托。
<br>
<br>　　欹倾烦注眼，容易收病脚。流离木杪猿，翩跹山颠鹤。
<br>
<br>　　用知苦聚散，哀乐日已作。即事会赋诗，人生忽如昨。
<br>
<br>　　古来遭丧乱，贤圣尽萧索。胡为将暮年，忧世心力弱。
<br>
<br>　　卷221_31  「课伐木」杜甫
<br>
<br>　　长夏无所为，客居课奴仆。清晨饭其腹，持斧入白谷。
<br>
<br>　　青冥曾巅后，十里斩阴木。人肩四根已，亭午下山麓。
<br>
<br>　　尚闻丁丁声，功课日各足。苍皮成委积，素节相照烛。
<br>
<br>　　藉汝跨小篱，当仗苦虚竹。空荒咆熊罴，乳兽待人肉。
<br>
<br>　　不示知禁情，岂惟干戈哭。城中贤府主，处贵如白屋。
<br>
<br>　　萧萧理体净，蜂虿不敢毒。虎穴连里闾，堤防旧风俗。
<br>
<br>　　泊舟沧江岸，久客慎所触。舍西崖峤壮，雷雨蔚含蓄。
<br>
<br>　　墙宇资屡修，衰年怯幽独。尔曹轻执热，为我忍烦促。
<br>
<br>　　秋光近青岑，季月当泛菊。报之以微寒，共给酒一斛。
<br>
<br>　　卷221_32  「园人送瓜」杜甫
<br>
<br>　　江间虽炎瘴，瓜熟亦不早。柏公镇夔国，滞务兹一扫。
<br>
<br>　　食新先战士，共少及溪老。倾筐蒲鸽青，满眼颜色好。
<br>
<br>　　竹竿接嵌窦，引注来鸟道。沈浮乱水玉，爱惜如芝草。
<br>
<br>　　落刃嚼冰霜，开怀慰枯槁。许以秋蒂除，仍看小童抱。
<br>
<br>　　东陵迹芜绝，楚汉休征讨。园人非故侯，种此何草草。
<br>
<br>　　卷221_33  「信行远修水筒（引水筒）」杜甫
<br>
<br>　　汝性不茹荤，清静仆夫内。秉心识本源，于事少滞碍。
<br>
<br>　　云端水筒坼，林表山石碎。触热藉子修，通流与厨会。
<br>
<br>　　往来四十里，荒险崖谷大。日曛惊未餐，貌赤愧相对。
<br>
<br>　　浮瓜供老病，裂饼尝所爱。于斯答恭谨，足以殊殿最。
<br>
<br>　　讵要方士符，何假将军盖。行诸直如笔，用意崎岖外。
<br>
<br>　　卷221_34  「槐叶冷淘」杜甫
<br>
<br>　　青青高槐叶，采掇付中厨。新面来近市，汁滓宛相俱。
<br>
<br>　　入鼎资过熟，加餐愁欲无。碧鲜俱照箸，香饭兼苞芦。
<br>
<br>　　经齿冷于雪，劝人投此珠。愿随金[，走置锦屠苏。
<br>
<br>　　路远思恐泥，兴深终不渝。献芹则小小，荐藻明区区。
<br>
<br>　　万里露寒殿，开冰清玉壶。君王纳凉晚，此味亦时须。
<br>
<br>　　卷221_35  「行官张望补稻畦水归」杜甫
<br>
<br>　　东屯大江北，百顷平若案。六月青稻多，千畦碧泉乱。
<br>
<br>　　插秧适云已，引溜加溉灌。更仆往方塘，决渠当断岸。
<br>
<br>　　公私各地著，浸润无天旱。主守问家臣，分明见溪伴。
<br>
<br>　　芊芊炯翠羽，剡剡生银汉。鸥鸟镜里来，关山云边看。
<br>
<br>　　秋菰成黑米，精凿传白粲。玉粒足晨炊，红鲜任霞散。
<br>
<br>　　终然添旅食，作苦期壮观。遗穗及众多，我仓戒滋蔓。
<br>
<br>　　卷221_36  「催宗文树鸡栅」杜甫
<br>
<br>　　吾衰怯行迈，旅次展崩迫。愈风传乌鸡，秋卵方漫吃。
<br>
<br>　　自春生成者，随母向百翮。驱趁制不禁，喧呼山腰宅。
<br>
<br>　　课奴杀青竹，终日憎赤帻。蹋藉盘案翻，塞蹊使之隔。
<br>
<br>　　墙东有隙地，可以树高栅。避热时来归，问儿所为迹。
<br>
<br>　　织笼曹其内，令人不得掷。稀间可突过，觜爪还污席。
<br>
<br>　　我宽蝼蚁遭，彼免狐貉厄。应宜各长幼，自此均偷小
<br>
<br>　　笼栅念有修，近身见损益。明明领处分，一一当剖析。
<br>
<br>　　不昧风雨晨，乱离减忧戚。其流则凡鸟，其气心匪石。
<br>
<br>　　倚赖穷岁晏，拨烦去冰释。未似尸乡翁，拘留盖阡陌。
<br>
<br>　　卷221_37  「园官送菜」杜甫
<br>
<br>　　清晨蒙菜把，常荷地主恩。守者愆实数，略有其名存。
<br>
<br>　　苦苣刺如针，马齿叶亦繁。青青嘉蔬色，埋没在中园。
<br>
<br>　　园吏未足怪，世事固堪论。呜呼战伐久，荆棘暗长原。
<br>
<br>　　乃知苦苣辈，倾夺蕙草根。小人塞道路，为态何喧喧。
<br>
<br>　　又如马齿盛，气拥葵荏昏。点染不易虞，丝麻杂罗纨。
<br>
<br>　　一经器物内，永挂粗刺痕。志士采紫芝，放歌避戎轩。
<br>
<br>　　畦丁负笼至，感动百虑端。
<br>
<br>　　卷221_38  「上后园山脚」杜甫
<br>
<br>　　朱夏热所婴，清旭步北林。小园背高冈，挽葛上崎。
<br>
<br>　　旷望延驻目，飘摇散疏襟。潜鳞恨水壮，去翼依云深。
<br>
<br>　　勿谓地无疆，劣于山有阴。石g遍天下，水陆兼浮沈。
<br>
<br>　　自我登陇首，十年经碧岑。剑门来巫峡，薄倚浩至今。
<br>
<br>　　故园暗戎马，骨肉失追寻。时危无消息，老去多归心。
<br>
<br>　　志士惜白日，久客藉黄金。敢为苏门啸，庶作梁父吟。
<br>
<br>　　卷221_39  「驱竖子摘苍耳（即卷耳）」杜甫
<br>
<br>　　江上秋已分，林中瘴犹剧。畦丁告劳苦，无以供日夕。
<br>
<br>　　蓬莠独不焦，野蔬暗泉石。卷耳况疗风，童儿且时摘。
<br>
<br>　　侵星驱之去，烂熳任远适。放筐亭午际，洗剥相蒙幂。
<br>
<br>　　登床半生熟，下箸还小益。加点瓜薤间，依稀橘奴迹。
<br>
<br>　　乱世诛求急，黎民糠t窄。饱食复何心，荒哉膏粱客。
<br>
<br>　　富家厨肉臭，战地骸骨白。寄语恶少年，黄金且休掷。
<br>
<br>　　卷221_40  「秋行官张望督促东渚耗稻向毕清晨遣女奴阿稽竖子…往问」杜甫
<br>
<br>　　东渚雨今足，伫闻粳稻香。上天无偏颇，蒲稗各自长。
<br>
<br>　　人情见非类，田家戒其荒。功夫竞，除草置岸旁。
<br>
<br>　　谷者命之本，客居安可忘。青春具所务，勤垦免乱常。
<br>
<br>　　吴牛力容易，并驱动莫当。丰苗亦已b，云水照方塘。
<br>
<br>　　有生固蔓延，静一资堤防。督领不无人，提携颇在纲。
<br>
<br>　　荆扬风土暖，肃肃候微霜。尚恐主守疏，用心未甚臧。
<br>
<br>　　清朝遣婢仆，寄语逾崇冈。西成聚必散，不独陵我仓。
<br>
<br>　　岂要仁里誉，感此乱世忙。北风吹蒹葭，蟋蟀近中堂。
<br>
<br>　　荏苒百工休，郁纡迟暮伤。
<br>
<br>　　卷221_41  「阻雨不得归西甘林」杜甫
<br>
<br>　　三伏适已过，骄阳化为霖。欲归西宅，阻此江浦深。
<br>
<br>　　坏舟百版坼，峻岸复万寻。篙工初一弃，恐泥劳寸心。
<br>
<br>　　伫立东城隅，怅望高飞禽。草堂乱悬圃，不隔昆仑岑。
<br>
<br>　　昏浑衣裳外，旷绝同层阴。园甘长成时，三寸如黄金。
<br>
<br>　　诸侯旧上计，厥贡倾千林。邦人不足重，所迫豪吏侵。
<br>
<br>　　客居暂封殖，日夜偶瑶琴。虚徐五株态，侧塞烦胸襟。
<br>
<br>　　焉得辍两足，杖藜出岖簟Ｌ趿魇翠实，偃息归碧浔。
<br>
<br>　　拂拭乌皮几，喜闻樵牧音。令儿快搔背，脱我头上簪。
<br>
<br>　　卷221_42  「雨」杜甫
<br>
<br>　　峡云行清晓，烟雾相裴回。风吹苍江树，雨洒石壁来。
<br>
<br>　　凄凄生馀寒，殷殷兼出雷。白谷变气候，朱炎安在哉。
<br>
<br>　　高鸟湿不下，居人门未开。楚宫久已灭，幽佩为谁哀。
<br>
<br>　　侍臣书王梦，赋有冠古才。冥冥翠龙驾，多自巫山台。
<br>
<br>　　卷221_43  「雨二首」杜甫
<br>
<br>　　青山澹无姿，白露谁能数。片片水上云，萧萧沙中雨。
<br>
<br>　　殊俗状巢居，曾台俯风渚。佳客适万里，沈思情延伫。
<br>
<br>　　挂帆远色外，惊浪满吴楚。久阴蛟螭出，寇盗复几许。
<br>
<br>　　空山中宵阴，微冷先枕席。回风起清曙，万象萋已碧。
<br>
<br>　　落落出岫云，浑浑倚天石。日假何道行，雨含长江白。
<br>
<br>　　连樯荆州船，有士荷矛戟。南防草镇惨，沾湿赴远役。
<br>
<br>　　群盗下辟山，总戎备强敌。水深云光廓，鸣橹各有适。
<br>
<br>　　渔艇息悠悠，夷歌负樵客。留滞一老翁，书时记朝夕。
<br>
<br>　　卷221_44  「晚登上堂」杜甫
<br>
<br>　　故跻岸高，颇免崖石拥。开襟野堂豁，系马林花动。
<br>
<br>　　雉堞粉如云，山田麦无垄。春气晚更生，江流静犹涌。
<br>
<br>　　四序婴我怀，群盗久相踵。黎民困逆节，天子渴垂拱。
<br>
<br>　　所思注东北，深峡转修耸。衰老自成病，郎官未为冗。
<br>
<br>　　凄其望吕葛，不复梦周孔。济世数向时，斯人各枯冢。
<br>
<br>　　楚星南天黑，蜀月西雾重。安得随鸟翎，迫此惧将恐。
<br>
<br>　　卷221_45  「又上后园山脚」杜甫
<br>
<br>　　昔我游山东，忆戏东岳阳。穷秋立日观，矫首望八荒。
<br>
<br>　　朱崖著毫发，碧海吹衣裳。蓐收困用事，玄冥蔚强梁。
<br>
<br>　　逝水自朝宗，镇名各其方。平原独憔悴，农力废耕桑。
<br>
<br>　　非关风露凋，曾是戍役伤。于时国用富，足以守边疆。
<br>
<br>　　朝廷任猛将，远夺戎虏场。到今事反覆，故老泪万行。
<br>
<br>　　龟蒙不复见，况乃怀旧乡。肺萎属久战，骨出热中肠。
<br>
<br>　　忧来杖匣剑，更上林北冈。瘴毒猿鸟落，峡干南日黄。
<br>
<br>　　秋风亦已起，江汉始如汤。登高欲有往，荡析川无梁。
<br>
<br>　　哀彼远征人，去家死路旁。不及祖父茔，累累冢相当。
<br>
<br>　　卷221_46  「雨」杜甫
<br>
<br>　　山雨不作泥，江云薄为雾。晴飞半岭鹤，风乱平沙树。
<br>
<br>　　明灭洲景微，隐见岩姿露。拘闷出门游，旷绝经目趣。
<br>
<br>　　消中日伏枕，卧久尘及屦。岂无平肩舆，莫辨望乡路。
<br>
<br>　　兵戈浩未息，蛇虺反相顾。悠悠边月破，郁郁流年度。
<br>
<br>　　针灸阻朋曹，糠t对童孺。一命须屈色，新知渐成故。
<br>
<br>　　穷荒益自卑，飘泊欲谁诉。顿愁应接，俄顷恐违迕。
<br>
<br>　　浮俗何万端，幽人有独步。庞公竟独往，尚子终罕遇。
<br>
<br>　　宿留洞庭秋，天寒潇湘素。杖策可入舟，送此齿发暮。
<br>
<br>　　卷221_47  「甘林」杜甫
<br>
<br>　　舍舟越西冈，入林解我衣。青刍适马性，好鸟知人归。
<br>
<br>　　晨光映远岫，夕露见日。迟暮少寝食，清旷喜荆扉。
<br>
<br>　　经过倦俗态，在野无所违。试问甘藜藿，未肯羡轻肥。
<br>
<br>　　喧静不同科，出处各天机。勿矜朱门是，陋此白屋非。
<br>
<br>　　明朝步邻里，长老可以依。时危赋敛数，脱粟为尔挥。
<br>
<br>　　相携行豆田，秋花霭菲菲。子实不得吃，货市送王畿。
<br>
<br>　　尽添军旅用，迫此公家威。主人长跪问，戎马何时稀。
<br>
<br>　　我衰易悲伤，屈指数贼围。劝其死王命，慎莫远奋飞。
<br>
<br>　　卷221_48  「雨」杜甫
<br>
<br>　　行云递崇高，飞雨霭而至。潺潺石间溜，汩汩松上驶。
<br>
<br>　　亢阳乘秋热，百谷皆已弃。皇天德泽降，焦卷有生意。
<br>
<br>　　前雨伤卒暴，今雨喜容易。不可无雷霆，间作鼓增气。
<br>
<br>　　佳声达中宵，所望时一致。清霜九月天，仿佛见滞穗。
<br>
<br>　　郊扉及我私，我圃日苍翠。恨无抱瓮力，庶减临江费。
<br>
<br>　　卷221_49  「种莴苣」杜甫
<br>
<br>　　阴阳一错乱，骄蹇不复理。枯旱于其中，炎方惨如毁。
<br>
<br>　　植物半蹉跎，嘉生将已矣。云雷H奔命，师伯集所使。
<br>
<br>　　指麾赤白日，苟辞喙馄稹Ｓ晟先已风，散足尽西靡。
<br>
<br>　　山泉落沧江，霹雳犹在耳。终朝纡飒沓，信宿罢潇洒。
<br>
<br>　　堂下可以畦，呼童对经始。苣兮蔬之常，随事艺其子。
<br>
<br>　　破块数席间，荷锄功易止。两旬不甲坼，空惜埋泥滓。
<br>
<br>　　野苋迷汝来，宗生实于此。此辈岂无秋，亦蒙寒露委。
<br>
<br>　　翻然出地速，滋蔓户庭毁。因知邪干正，掩抑至没齿。
<br>
<br>　　贤良虽得禄，守道不封己。拥塞败芝兰，众多盛荆杞。
<br>
<br>　　中园陷萧艾，老圃永为耻。登于白玉盘，藉以如霞绮。
<br>
<br>　　苋也无所施，胡颜入筐篚。
<br>
<br>　　卷221_50  「暇日小园散病，将种秋菜，督勒耕牛，兼书触目」杜甫
<br>
<br>　　不爱入州府，畏人嫌我真。及乎归茅宇，旁舍未曾嗔。
<br>
<br>　　老病忌拘束，应接丧精神。江村意自放，林木心所欣。
<br>
<br>　　秋耕属地湿，山雨近甚匀。冬菁饭之半，牛力晚来新。
<br>
<br>　　深耕种数亩，未甚后四邻。嘉蔬既不一，名数颇具陈。
<br>
<br>　　荆巫非苦寒，采撷接青春。飞来两白鹤，暮啄泥中芹。
<br>
<br>　　雄者左翮垂，损伤已露筋。一步再流血，尚经D缴勤。
<br>
<br>　　三步六号叫，志屈悲哀频。鸾皇不相待，侧颈诉高F.
<br>
<br>　　杖藜俯沙渚，为汝鼻酸辛。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
