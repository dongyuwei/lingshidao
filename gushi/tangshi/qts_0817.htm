<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百一十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百一十七
<br>
<br>　　卷817_1  「奉和颜使君真卿与陆处士羽登妙喜寺三癸亭」皎然
<br>
<br>　　秋意西山多，列岑萦左次。缮亭历三癸，疏趾邻什寺。
<br>
<br>　　元化隐灵踪，始君启高诔。诛榛养翘楚，鞭草理芳穗。
<br>
<br>　　俯砌披水容，逼天扫峰翠。境新耳目换，物远风烟异。
<br>
<br>　　倚石忘世情，援云得真意。嘉林幸勿剪，禅侣欣可庇。
<br>
<br>　　卫法大臣过，佐游群英萃。龙池护清澈，虎节到深邃。
<br>
<br>　　徒想嵊顶期，于今没遗记。
<br>
<br>　　卷817_2  「奉陪陆使君长源、裴端公枢春游东西武丘寺」皎然
<br>
<br>　　云水夹双刹，遥疑涌平陂。入门见藏山，元化何由窥。
<br>
<br>　　曳组探诡怪，停骢访幽奇。情高气为爽，德暖春亦随。
<br>
<br>　　瑶草自的，蕙楼争蔽亏。金精落坏陵，剑彩沈古池。
<br>
<br>　　一览匝天界，中峰步未移。应嘉生公石，列坐援松枝。
<br>
<br>　　卷817_3  「奉和陆使君长源夏月游太湖（此时公权领湖州）」皎然
<br>
<br>　　庾公心旷远，府事局耳目。遂与南湖游，虚襟涤烦燠。
<br>
<br>　　始知皇天意，积水在亭育。细流信不让，动物欣所蓄。
<br>
<br>　　万顷合天容，洗然无云族。峭`瞩仙岭，超遥随明牧。
<br>
<br>　　知公爱澄清，波静气亦肃。已见横流极，况闻长鲸戮。
<br>
<br>　　中洲暂采O，南郡思剖竹。向夕分好风，飘然送归舳。
<br>
<br>　　卷817_4  「奉和崔中丞使君论李侍御萼登烂柯山宿石桥寺效小谢体」皎然
<br>
<br>　　常爱谢公郡，幽期愿相从。果回青骢臆，共蹑玄仙踪。
<br>
<br>　　灵境若仿佛，烂柯思再逢。飞梁丹霞接，古局苍苔封。
<br>
<br>　　往想冥昧理，谁亲冰雪容。蕙楼耸空界，莲宇开中峰。
<br>
<br>　　昔化冲虚鹤，今藏护法龙。云窥香树沓，月见色天重。
<br>
<br>　　永夜寄岑寂，清言涤心胸。盛游千年后，书在岩中松。
<br>
<br>　　卷817_5  「同颜使君真卿、李侍御萼游法华寺登凤翅山望太湖」皎然
<br>
<br>　　双峰开凤翅，秀出南湖州。地势抱郊树，山威增郡楼。
<br>
<br>　　正逢周柱史，来会鲁诸侯。缓步凌彩`，清铙发飕v.
<br>
<br>　　披云得灵境，拂石临芳洲。积翠遥空碧，含风广泽秋。
<br>
<br>　　萧辰资丽思，高论惊精修。何似钟山集，征文及惠休。
<br>
<br>　　卷817_6  「奉陪陆使君长源诸公游支硎寺（寺即支公学道处）」皎然
<br>
<br>　　尝览高逸传，山僧有遗踪。佐游继雅篇，嘉会何由逢。
<br>
<br>　　尘世即下界，色天当上峰。春晖遍众草，寒色留高松。
<br>
<br>　　缭绕彩云合，参差绮楼重。琼葩洒巾舄，石de清心胸。
<br>
<br>　　灵境若可托，道情知所从。
<br>
<br>　　卷817_7  「奉陪郑使君谔游太湖至洞庭山登上真观却望湖水」皎然
<br>
<br>　　郡斋得无事，放舟下南湖。湖中见仙邸，果与心赏俱。
<br>
<br>　　不远风物变，忽如寰宇殊。背云视层崖，别是登蓬壶。
<br>
<br>　　突兀盘水府，参差沓天衢。回瞻平芜尽，洪流豁中区。
<br>
<br>　　气吞江山势，色净氛霭无。灵长习水德，胜势当地枢。
<br>
<br>　　朝宗动归心，万里思鸿途。
<br>
<br>　　卷817_8  「奉和袁使君高，郡中新亭会张炼师昼会二上人」皎然
<br>
<br>　　置亭隐城堞，事简迹易幽。公性崇俭素，雅才非广求。
<br>
<br>　　傍檐竹雨清，拂案杉风秋。不移府中步，登兹如远游。
<br>
<br>　　坐觉诗思高，俯知物役休。虚寂偶禅子，逍遥亲道流。
<br>
<br>　　更闻临川作，下节安能酬。
<br>
<br>　　卷817_9  「奉和陆使君长源水堂纳凉效曹刘体」皎然
<br>
<br>　　柳家陶暑亭，意远不可齐。烦襟荡朱弦，高步援绿荑。
<br>
<br>　　爱公满亭客，来是清风携。滢s前溪上，旷望古郡西。
<br>
<br>　　六月正中伏，水轩气常凄。野香袭荷芰，道性亲凫p.
<br>
<br>　　禅子顾惠休，逸民重刘黎。乃知高世量，不以出处暌。
<br>
<br>　　卷817_10  「夏日奉陪陆使君长源公堂集」皎然
<br>
<br>　　府中自清远，六月高梧间。寥亮泛雅瑟，逍遥扣玄关。
<br>
<br>　　岭云与人静，庭鹤随公闲。动息谅兼遂，兹情即东山。
<br>
<br>　　卷817_11  「九日和于使君思上京亲故」皎然
<br>
<br>　　霁景满水国，我公望江城。碧山与黄花，烂熳多秋情。
<br>
<br>　　摇落见松柏，岁寒比忠贞。欢娱在鸿都，是日思朝英。
<br>
<br>　　卷817_12  「伏日就汤评事衡湖上避暑」皎然
<br>
<br>　　大火方燥石，停云昼亦收。将从赏心侣，寸景难远游。
<br>
<br>　　拥几苦炎伏，出门望汀洲。回溪照轩宇，广陌临梧楸。
<br>
<br>　　释闷命雅瑟，放情思乱流。更持无生论，可以清烦忧。
<br>
<br>　　卷817_13  「奉和颜使君真卿修《韵海》毕会诸文士东堂重校」皎然
<br>
<br>　　外学宗硕儒，游焉从后进。恃以仁恕广，不学门栏峻。
<br>
<br>　　著书裨理化，奉上表诚信。探讨始河图，纷纶归海韵。
<br>
<br>　　亲承大匠琢，况睹颓波振。错简记铅椠，阅书移玉镇。
<br>
<br>　　曷由旌不朽，盛美流歌引。
<br>
<br>　　卷817_14  「喜义兴权明府自君山至，集陆处士羽青塘别业」皎然
<br>
<br>　　应难久辞秩，暂寄君阳隐。已见县名花，会逢闱是粉。
<br>
<br>　　本自寻人至，宁因看竹引。身关白云多，门占春山尽。
<br>
<br>　　最赏无事心，篱边钓溪近。
<br>
<br>　　卷817_15  「夏日集李司直纵溪斋」皎然
<br>
<br>　　修景属良会，远飙生烦襟。泄云收净绿，众木积芳阴。
<br>
<br>　　疏涤府中务，迢遥湖上心。习闲得招我，赏夜宜泛琴。
<br>
<br>　　山近资性静，月来寄情深。澹然若事外，岂藉隳华簪。
<br>
<br>　　卷817_16  「夏日题桐庐杨明府纳凉山斋」皎然
<br>
<br>　　陶家无炎暑，自有林中峰。席上落山影，桐梢回水容。
<br>
<br>　　放怀凉风至，缓步清阴重。何事亲堆案，犹多高世踪。
<br>
<br>　　卷817_17  「和杨明府早秋游法华寺」皎然
<br>
<br>　　释事出县x，初闻兹山灵。寺扉隐天色，影刹遥丁丁。
<br>
<br>　　碧峰委合沓，香蔓垂q苓。清景为公有，放旷云边亭。
<br>
<br>　　秋赏石潭洁，夜嘉杉月清。诵空性不昧，助道迹又经。
<br>
<br>　　是以于物理，纷然若未形。移来字人要，全与此道冥。
<br>
<br>　　卷817_18  「宿道士观」皎然
<br>
<br>　　古观秋木秀，冷然属鲜飙。琼葩被修蔓，柏实满寒条。
<br>
<br>　　影殿山寂寂，寥天月昭昭。幽期寄仙侣，习定至中宵。
<br>
<br>　　清佩闻虚步，真官方宿朝。
<br>
<br>　　卷817_19  「冬日天井西峰张炼师所居」皎然
<br>
<br>　　采薪逢野泉，渐见栖闲所。坎坎山上声，幽幽林中语。
<br>
<br>　　仙乡何代隐，乡服言亦楚。开水净药苗，扫雪候山侣。
<br>
<br>　　零叶聚败篱，幽花积寒渚。冥冥孤鹤性，天外思轻举。
<br>
<br>　　卷817_20  「奉同颜使君真卿开元寺经藏院会观树文殊碑」皎然
<br>
<br>　　万国布殊私，千年降祖师。雁门传法至，龙藏立言时。
<br>
<br>　　故实刊周典，新声播鲁诗。六铢那更拂，劫石尽无期。
<br>
<br>　　卷817_21  「奉同卢使君幼平游精舍寺」皎然
<br>
<br>　　影刹西方在，虚空翠色分。人天霁后见，猿鸟定中闻。
<br>
<br>　　真界隐青壁，春山凌白云。今朝石门会，千古仰斯文。
<br>
<br>　　卷817_22  「奉同颜使君真卿、袁侍御骆驼桥玩月」皎然
<br>
<br>　　山中常见月，不及共游时。水上恐将缺，林端爱落迟。
<br>
<br>　　乌惊宪府客，人咏鲍家诗。永夜南桥望，裴回若有期。
<br>
<br>　　卷817_23  「和邢端公登台春望句，句有春字之什」皎然
<br>
<br>　　春日绣衣轻，春台别有情。春烟间草色，春鸟隔花声。
<br>
<br>　　春树乱无次，春山遥得名。春风正飘荡，春瓮莫须倾。
<br>
<br>　　卷817_24  「经仙人渚即沈山下古人沈义白日升仙处」皎然
<br>
<br>　　日月人间短，何时此得仙。古山春已尽，遗渚事空传。
<br>
<br>　　不见腾云驾，徒临洗药泉。如今成逝水，翻使恨流年。
<br>
<br>　　卷817_25  「独游二首」皎然
<br>
<br>　　性野趣无端，春晴路又干。逢泉破石弄，放鹤向云看。
<br>
<br>　　好僻谁相似，从狂我自安。芳洲亦有意，步上白沙滩。
<br>
<br>　　临水兴不尽，虚舟可同嬉。还云与归鸟，若共山僧期。
<br>
<br>　　世事吾不预，此心谁得知。西峰有禅老，应见独游时。
<br>
<br>　　卷817_26  「游溪待月」皎然
<br>
<br>　　溪色思泛月，沿洄欲未归。残灯逢水店，疏磬忆山扉。
<br>
<br>　　夜浦鱼惊少，空林鹊绕稀。可中才望见，撩乱捣寒衣。
<br>
<br>　　卷817_27  「西溪独泛」皎然
<br>
<br>　　道情何所寄，素舸漫流间。真性怜高鹤，无名羡野山。
<br>
<br>　　经寒丛竹秀，人静片云闲。泛泛谁为侣，唯应共月还。
<br>
<br>　　卷817_28  「早秋陪韩明府泛阮元公溪」皎然
<br>
<br>　　雨信清残暑，萧条古县西。早凉生浦溆，秋意满高低。
<br>
<br>　　前事虽堆案，闲情得溯溪。何言战未胜，空寂用还齐。
<br>
<br>　　卷817_29  「九日陪颜使君真卿登水楼」皎然
<br>
<br>　　重阳荆楚尚，高会此难陪。偶见登龙客，同游戏马台。
<br>
<br>　　风文向水叠，云态拥歌回。持菊烦相问，扪襟愧不才。
<br>
<br>　　卷817_30  「与卢孟明别后宿南湖对月」皎然
<br>
<br>　　五湖生夜月，千里满寒流。旷望烟霞尽，凄凉天地秋。
<br>
<br>　　相思路渺渺，独梦水悠悠。何处空江上，裴回送客舟。
<br>
<br>　　卷817_31  「自义亭驿送李长史纵，夜泊临平东湖」皎然
<br>
<br>　　长亭宾驭散，岐路起悲风。千里勤王事，驱车明月中。
<br>
<br>　　寒生洞庭水，夜度塞门鸿。处处堪伤别，归来山又空。
<br>
<br>　　卷817_32  「出游」皎然
<br>
<br>　　少时不见山，便觉无奇趣。狂发从乱歌，情来任闲步。
<br>
<br>　　此心谁共证，笑看风吹树。
<br>
<br>　　卷817_33  「界石守风，望天竺、灵隐二寺」皎然
<br>
<br>　　山顶东西寺，江中旦暮潮。归心不可到，松路在青霄。
<br>
<br>　　卷817_34  「奉和颜使君真卿修《韵海》毕，州中重宴」皎然
<br>
<br>　　世学高南郡，身封盛鲁邦。九流宗韵海，七字揖文江。
<br>
<br>　　借赏云归堞，留欢月在窗。不知名教乐，千载与谁双。
<br>
<br>　　卷817_35  「晦日陪颜使君白O洲集」皎然
<br>
<br>　　南朝分古郡，山水似湘东。堤月吴风在，湔裾楚客同。
<br>
<br>　　桂寒初结旆，O小欲成丛。时晦佳游促，高歌听未终。
<br>
<br>　　卷817_36  「冬至日陪裴端公使君清水堂集」皎然
<br>
<br>　　亚岁崇佳宴，华轩照渌波。渚芳迎气早，山翠向晴多。
<br>
<br>　　推往知时训，书祥辨政和。从公惜日短，留赏夜如何。
<br>
<br>　　卷817_37  「陪卢判官水堂夜宴」皎然
<br>
<br>　　暑气当宵尽，裴回坐月前。静依山堞近，凉入水扉偏。
<br>
<br>　　久是栖林客，初逢佐幕贤。爱君高野意，烹茗钓沦涟。
<br>
<br>　　卷817_38  「新秋同卢侍御、薛员外白O洲月夜」皎然
<br>
<br>　　隔暑O洲近，迎凉欲泛舟。荣从宪府至，喜会夕郎游。
<br>
<br>　　气夺沧浪色，风欺汗漫流。谁言三伏夜，独此月前秋。
<br>
<br>　　卷817_39  「夏日集裴录事北亭避暑」皎然
<br>
<br>　　前林夏雨歇，为我生凉风。一室烦暑外，众山清景中。
<br>
<br>　　忘归亲野水，适性许云鸿。萧散都曹吏，还将静者同。
<br>
<br>　　卷817_40  「与王录事会张征君姊妹炼师院玩雪兼怀清会上人」皎然
<br>
<br>　　何意廉从事，还来会默仙。寒空惊雪遍，春意入歌偏。
<br>
<br>　　瑶草三花发，琼林七叶连。飘u过柳寺，应满译经前。
<br>
<br>　　卷817_41  「和李侍御萼岁初夜集处士书阁（书阁即侍御所创）」皎然
<br>
<br>　　迟贤新置阁，高意此郊居。古径行春早，新窗见月初。
<br>
<br>　　放歌还倚瑟，讲道亦观书。为我留禅位，来逢此会疏。
<br>
<br>　　卷817_42  「汤评事衡水亭会觉禅师」皎然
<br>
<br>　　山侣相逢少，清晨会水亭。雪晴松叶翠，烟暖药苗青。
<br>
<br>　　静对沧洲鹤，闲看古寺经。应怜叩关子，了义共心冥。
<br>
<br>　　卷817_43  「与朝阳山人张朝夜集湖亭，赋得各言其志」皎然
<br>
<br>　　洞庭孤月在，秋色望无边。零露积衰草，寒鸣古田。
<br>
<br>　　茫茫区中想，寂寂尘外缘。从此悟浮世，胡为伤暮年。
<br>
<br>　　卷817_44  「晦夜李侍御萼宅集招潘述、汤衡、海上人饮茶赋」皎然
<br>
<br>　　晦夜不生月，琴轩犹为开。墙东隐者在，淇上逸僧来。
<br>
<br>　　茗爱传花饮，诗看卷素裁。风流高此会，晓景屡裴回。
<br>
<br>　　卷817_45  「寄昱上人上方居」皎然
<br>
<br>　　厌向人间住，逢山欲懒归。片云闲似我，日日在禅扉。
<br>
<br>　　地静松阴遍，门空鸟语稀。夜凉疏磬尽，师友自相依。
<br>
<br>　　卷817_46  「夏日与綦毋居士、昱上人纳凉」皎然
<br>
<br>　　为依炉峰住，境胜增道情。凉日暑不变，空门风自清。
<br>
<br>　　坐援香实近，转爱绿芜生。宗炳青霞士，如何知我名。
<br>
<br>　　卷817_47  「建元寺集皇甫侍御书阁」皎然
<br>
<br>　　不因居佛里，无事得相逢。名重朝端望，身高俗外踪。
<br>
<br>　　机闲看净水，境寂听疏钟。宣室恩长在，知君志未从。
<br>
<br>　　卷817_48  「郭北寻徐主簿别业」皎然
<br>
<br>　　近依城北住，幽远少人知。积雪行深巷，闲云绕古篱。
<br>
<br>　　竹花冬更发，橙实晚仍垂。还共岩中鹤，今朝下渌池。
<br>
<br>　　卷817_49  「题报德寺清幽上人西峰（寺即陈文帝故乡）」皎然
<br>
<br>　　陈世凋亡后，仁祠识旧山。帝乡乔木在，空见白云还。
<br>
<br>　　双塔寒林外，三陵暮雨间。此中难战胜，君独启禅关。
<br>
<br>　　卷817_50  「题郑谷江畔桐斋（郑生好琴，性达，兼寡欲）」皎然
<br>
<br>　　客斋开别住，坐占绿江濉Ａ魉非外物，闲云长属君。
<br>
<br>　　浮荣未可累，旷达若为群。风起高梧下，清弦日日闻。
<br>
<br>　　卷817_51  「和阎士和李蕙冬夜重集」皎然
<br>
<br>　　郡理日闲旷，洗心宿香峰。双林秋见月，万壑静闻钟。
<br>
<br>　　玉行山翠，交麾动水容。如何股肱守，尘外得相从。
<br>
<br>　　卷817_52  「春日陪颜使君真卿、皇甫曾西亭重会《韵海》诸生」皎然
<br>
<br>　　为重南台客，朝朝会鲁儒。暄风众木变，清景片云无。
<br>
<br>　　峰翠飘檐下，溪光照座隅。不将簪艾隔，知与道情俱。
<br>
<br>　　卷817_53  「寒食日同陆处士行报德寺，宿解公房」皎然
<br>
<br>　　古寺章陵下，潜公住几年。安心生软草，灌顶引春泉。
<br>
<br>　　寂寂传灯地，寥寥禁火天。世间多暗室，白日为谁悬。
<br>
<br>　　卷817_54  「兵马曹季良宅夜集」皎然
<br>
<br>　　清景不可失，寻君趣有馀。身高避事后，道长问心初。
<br>
<br>　　出处名则异，游从迹何疏。吟看刻尽烛，笑卷读残书。
<br>
<br>　　露彩生笔砚，风音入庭除。平明仙侣散，觳觫动回车。
<br>
<br>　　卷817_55  「同李侍御萼、李判官集陆处士羽新宅」皎然
<br>
<br>　　素风千户敌，新语陆生能。借宅心常远，移篱力更弘。
<br>
<br>　　钓丝初种竹，衣带近裁藤。戎佐推兄弟，诗流得友朋。
<br>
<br>　　柳阴容过客，花径许招僧。不为墙东隐，人家到未曾。
<br>
<br>　　卷817_56  「题报恩寺惟照上人房」皎然
<br>
<br>　　上界雨色干，凉宫日迟迟。水文披菡萏，山翠动罘Q.
<br>
<br>　　中有清真子，植较熊。手萦颇黎缕，愿证黄金姿。
<br>
<br>　　旋草阶下生，看心当此时。
<br>
<br>　　卷817_57  「寻天目徐君」皎然
<br>
<br>　　常见仙翁变姓名，岂知松子号初平。逢人不道往来处，
<br>
<br>　　卖药还将鸡犬行。独鹤天边俱得性，浮云世上共无情。
<br>
<br>　　三花落地君犹在，笑抚安期昨日生。
<br>
<br>　　卷817_58  「同李著作纵题尘外上人院」皎然
<br>
<br>　　百缘唯有什公瓶，万法但看一字经。从遣鸟喧心不动，
<br>
<br>　　任教香醉境常冥。莲花天昼浮云卷，贝叶宫春好月停。
<br>
<br>　　禅伴欲邀何著作，空音宜向夜中听。
<br>
<br>　　卷817_59  「题周谏别业（予寺与周生所居俱临苕水）」皎然
<br>
<br>　　隐身苕上欲如何，不著青袍爱绿萝。柳巷任疏容马入，
<br>
<br>　　水篱从破许船过。昂藏独鹤闲心远，寂历秋花野意多。
<br>
<br>　　若访禅斋遥可见，竹窗书幌共烟波。
<br>
<br>　　卷817_60  「同李中丞洪水亭夜集」皎然
<br>
<br>　　佳人但莫吹参差，正怜月色生酒卮。
<br>
<br>　　山公取醉不关我，为爱尊前白鹭鹚。
<br>
<br>　　卷817_61  「题秦系山人丽句亭」皎然
<br>
<br>　　独将诗教领诸生，但看青山不爱名。
<br>
<br>　　满院竹声堪愈疾，乱床花片足忘情。
<br>
<br>　　卷817_62  「春夜集陆处士居玩月」皎然
<br>
<br>　　欲赏芳菲肯待辰，忘情人访有情人。
<br>
<br>　　西林可是无清景，只为忘情不记春。
<br>
<br>　　卷817_63  「寄题云门寺梵月无侧房（时人相传是宝月道人后身也）」皎然
<br>
<br>　　越山千万云门绝，西僧貌古还名月。
<br>
<br>　　清朝扫石行道归，林下眠禅看松雪。
<br>
<br>　　卷817_64  「法华寺上方题江上人禅空」皎然
<br>
<br>　　路入松声远更奇，山光水色共参差。
<br>
<br>　　中峰禅寂一僧在，坐对梁朝老桂枝。
<br>
<br>　　卷817_65  「冬日山行过薛征君」皎然
<br>
<br>　　我行倦修坂，四顾无平陆。雨霁鸣鹰r，天寒聚麋鹿。
<br>
<br>　　幽人访名士，家在南冈曲。菜实萦小园，稻花绕山屋。
<br>
<br>　　深居寡忧悔，胜境怡耳目。徵心尚与我，永言谢浮俗。
<br>
<br>　　卷817_66  「往丹阳寻陆处士不遇」皎然
<br>
<br>　　远客殊未归，我来几惆怅。叩关一日不见人，
<br>
<br>　　绕屋寒花笑相向。寒花寂寂遍荒阡，柳色萧萧愁暮蝉。
<br>
<br>　　行人无数不相识，独立云阳古驿边。凤翅山中思本寺，
<br>
<br>　　鱼竿村口望归船。归船不见见寒烟，离心远水共悠然。
<br>
<br>　　他日相期那可定，闲僧著处即经年。
<br>
<br>　　卷817_67  「集汤评事衡湖上望微雨」皎然
<br>
<br>　　苍凉远景中，雨色缘山有。云送满洞庭，风吹绕杨柳。
<br>
<br>　　萧萧解轻袂，尽日随林叟。
<br>
<br>　　卷817_68  「九日与陆处士羽饮茶」皎然
<br>
<br>　　九日山僧院，东篱菊也黄。俗人多泛酒，谁解助茶香。
<br>
<br>　　卷817_69  「夜过康录事造会兄弟」皎然
<br>
<br>　　爱君门馆夜来清，琼树双枝是弟兄。
<br>
<br>　　月在诗家偏足思，风过客位更多情。
<br>
<br>　　卷817_70  「题沈少府书斋」皎然
<br>
<br>　　不下南昌县，书斋每日闲。野花当砌落，溪鸟逐人还。
<br>
<br>　　有兴常临水，无时不见山。千峰数可尽，不出小窗间。
<br>
<br>　　卷817_71  「春夜与诸公同宴呈陆郎中」皎然
<br>
<br>　　南国宴佳宾，交情老倍亲。月惭红泪烛，花笑白头人。
<br>
<br>　　宝瑟K馀怨，琼枝不让春。更闻歌子夜，桃李艳妆新。
<br>
<br>　　卷817_72  「九日阻雨简高侍御（时与高公近邻）」皎然
<br>
<br>　　江上重云起，何曾`□尘。不能成落帽，翻欲更摧巾。
<br>
<br>　　素发闲依枕，黄花暗待人。且应携下价，芒屦就诸邻。
<br>
<br>　　卷817_73  「晚春寻桃源观」皎然
<br>
<br>　　武陵何处访仙乡，古观云根路已荒。细草拥坛人迹绝，
<br>
<br>　　落花沈涧水流香。山深有雨寒犹在，松老无风韵亦长。
<br>
<br>　　全觉此身离俗境，玄机亦可照迷方。
<br>
<br>　　卷817_74  「同卢使君幼平郊外送阎侍御归台」皎然
<br>
<br>　　留饯飞旌驻，离亭草色间。柏台今上客，竹使旧朝班。
<br>
<br>　　日落东西水，天寒远近山。古江分楚望，残柳入隋关。
<br>
<br>　　恋阙心常积，回轩日不闲。芳辰倚门道，犹得及春还。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
