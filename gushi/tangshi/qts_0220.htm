<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百二十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百二十
<br>
<br>　　卷220_1  「观打鱼歌」杜甫
<br>
<br>　　绵州江水之东津，鲂鱼QQ色胜银。渔人漾舟沈大网，
<br>
<br>　　截江一拥数百鳞。众鱼常才尽却弃，赤鲤腾出如有神。
<br>
<br>　　潜龙无声老蛟怒，回风飒飒吹沙尘。饔子左右挥双刀，
<br>
<br>　　脍飞金盘白雪高。徐州秃尾不足忆，汉阴槎头远遁逃。
<br>
<br>　　鲂鱼肥美知第一，既饱欢娱亦萧瑟。君不见朝来割素G，
<br>
<br>　　咫尺波涛永相失。
<br>
<br>　　卷220_2  「又观打鱼」杜甫
<br>
<br>　　苍江鱼子清晨集，设网提纲万鱼急。能者操舟疾若风，
<br>
<br>　　撑突波涛挺叉入。小鱼脱漏不可记，半死半生犹戢戢。
<br>
<br>　　大鱼伤损皆垂头，屈强泥沙有时立。东津观鱼已再来，
<br>
<br>　　主人罢还倾杯。日暮蛟龙改窟穴，山根@鲔随云雷。
<br>
<br>　　干戈兵革斗未止，凤凰麒麟安在哉。吾徒胡为纵此乐，
<br>
<br>　　暴殄天物圣所哀。
<br>
<br>　　卷220_3  「越王楼歌（太宗子越王贞为绵州刺史，作台于州城西北）」杜甫
<br>
<br>　　绵州州府何磊落，显庆年中越王作。孤城西北起高楼，
<br>
<br>　　碧瓦朱甍照城郭。楼下长江百丈清，山头落日半轮明。
<br>
<br>　　君王旧迹今人赏，转见千秋万古情。
<br>
<br>　　卷220_4  「海棕行」杜甫
<br>
<br>　　左绵公馆清江澹海棕一株高入云。龙鳞犀甲相错落，
<br>
<br>　　苍棱白皮十抱文。自是众木乱纷纷，海棕焉知身出群。
<br>
<br>　　移栽北辰不可得，时有西域胡僧识。
<br>
<br>　　卷220_5  「姜楚公画角鹰歌」杜甫
<br>
<br>　　楚公画鹰鹰戴角，杀气森森到幽朔。观者贪愁掣臂飞，
<br>
<br>　　画师不是无心学。此鹰写真在左绵，却嗟真骨遂虚传。
<br>
<br>　　梁间燕雀休惊怕，亦未抟空上九天。
<br>
<br>　　卷220_6  「相逢歌赠严二别驾（一作严别驾相逢歌）」杜甫
<br>
<br>　　我行入东川，十步一回首。成都乱罢气萧飒，
<br>
<br>　　浣花草堂亦何有。梓中豪俊大者谁，本州从事知名久。
<br>
<br>　　把臂开尊饮我酒，酒酣击剑蛟龙吼。乌帽拂尘青螺粟，
<br>
<br>　　紫衣将炙绯衣走。铜盘烧蜡光吐日，夜如何其初促膝。
<br>
<br>　　黄昏始扣主人门，谁谓俄顷胶在漆。万事尽付形骸外，
<br>
<br>　　百年未见欢娱毕。神倾意豁真佳士，久客多忧今愈疾。
<br>
<br>　　高视乾坤又可愁，一躯交态同悠悠。垂老遇君未恨晚，
<br>
<br>　　似君须向古人求。
<br>
<br>　　卷220_7  「光禄坂行」杜甫
<br>
<br>　　山行落日下绝壁，西望千山万山赤。树枝有鸟乱鸣时，
<br>
<br>　　暝色无人独归客。马惊不忧深谷坠，草动只怕长弓射。
<br>
<br>　　安得更似开元中，道路即今多拥隔。
<br>
<br>　　卷220_8  「冬到金华山观，因得故拾遗陈公学堂遗迹」杜甫
<br>
<br>　　涪右众山内，金华紫崔嵬。上有蔚蓝天，垂光抱琼台。
<br>
<br>　　系舟接绝壁，杖策穷萦回。四顾俯层巅，澹然川谷开。
<br>
<br>　　雪岭日色死，霜鸿有馀哀。焚香玉女跪，雾里仙人来。
<br>
<br>　　陈公读书堂，石柱仄青苔。悲风为我起，激烈伤雄才。
<br>
<br>　　卷220_9  「陈拾遗故宅（宅在射洪县东七里东武山下）」杜甫
<br>
<br>　　拾遗平昔居，大屋尚修椽。悠扬荒山日，惨澹故园烟。
<br>
<br>　　位下曷足伤，所贵者圣贤。有才继骚雅，哲匠不比肩。
<br>
<br>　　公生扬马后，名与日月悬。同游英俊人，多秉辅佐权。
<br>
<br>　　彦昭超玉价，郭振起通泉。到今素壁滑，洒翰银钩连。
<br>
<br>　　盛事会一时，此堂岂千年。终古立忠义，感遇有遗编。
<br>
<br>　　卷220_10  「谒文公上方」杜甫
<br>
<br>　　野寺隐乔木，山僧高下居。石门日色异，绛气横扶疏。
<br>
<br>　　窈窕入风磴，长芦纷卷舒。庭前猛虎卧，遂得文公庐。
<br>
<br>　　俯视万家邑，烟尘对阶除。吾师雨花外，不下十年馀。
<br>
<br>　　长者自布金，禅龛只晏如。大珠脱玷翳，白月当空虚。
<br>
<br>　　甫也南北人，芜蔓少耘锄。久遭诗酒污，何事忝簪裾。
<br>
<br>　　王侯与蝼蚁，同尽随丘墟。愿闻第一义，回向心地初。
<br>
<br>　　金篦刮眼膜，价重百车渠。无生有汲引，兹理傥吹嘘。
<br>
<br>　　卷220_11  「奉赠射洪李四丈（明甫）」杜甫
<br>
<br>　　丈人屋上乌，人好乌亦好。人生意气豁，不在相逢早。
<br>
<br>　　南京乱初定，所向邑枯槁。游子无根株，茅斋付秋草。
<br>
<br>　　东征下月峡，挂席穷海岛。万里须十金，妻孥未相保。
<br>
<br>　　苍茫风尘际，蹭蹬骐老。志士怀感伤，心胸已倾倒。
<br>
<br>　　卷220_12  「早发射洪县南途中作」杜甫
<br>
<br>　　将老忧贫窭，筋力岂能及。征途乃侵星，得使诸病入。
<br>
<br>　　鄙人寡道气，在困无独立。m装逐徒旅，达曙凌险涩。
<br>
<br>　　寒日出雾迟，清江转山急。仆夫行不进，驽马若维絷。
<br>
<br>　　汀洲稍疏散，风景开怏悒。空慰所尚怀，终非曩游集。
<br>
<br>　　衰颜偶一破，胜事难屡挹。茫然阮籍途，更洒杨朱泣。
<br>
<br>　　卷220_13  「通泉驿南去通泉县十五里山水作」杜甫
<br>
<br>　　溪行衣自湿，亭午气始散。冬温蚊蚋在，人远凫鸭乱。
<br>
<br>　　登顿生曾阴，欹倾出高岸。驿楼衰柳侧，县郭轻烟畔。
<br>
<br>　　一川何绮丽，尽目穷壮观。山色远寂寞，江光夕滋漫。
<br>
<br>　　伤时愧孔父，去国同王粲。我生苦飘零，所历有嗟叹。
<br>
<br>　　卷220_14  「过郭代公故宅」杜甫
<br>
<br>　　豪俊初未遇，其迹或脱略。代公尉通泉，放意何自若。
<br>
<br>　　及夫登衮冕，直气森喷薄。磊落见异人，岂伊常情度。
<br>
<br>　　定策神龙后，宫中翕清廓。俄顷辨尊亲，指挥存顾托。
<br>
<br>　　群公有惭色，王室无削弱。迥出名臣上，丹青照台阁。
<br>
<br>　　我行得遗迹，池馆皆疏凿。壮公临事断，顾步涕横落。
<br>
<br>　　高咏宝剑篇，神交付冥漠。
<br>
<br>　　卷220_15  「观薛稷少保书画壁」杜甫
<br>
<br>　　少保有古风，得之陕郊篇。惜哉功名忤，但见书画传。
<br>
<br>　　我游梓州东，遗迹涪江边。画藏青莲界，书入金榜悬。
<br>
<br>　　仰看垂露姿，不崩亦不骞。郁郁三大字，蛟龙岌相缠。
<br>
<br>　　又挥西方变，发地扶屋椽。惨澹壁飞动，到今色未填。
<br>
<br>　　此行叠壮观，郭薛俱才贤。不知百载后，谁复来通泉。
<br>
<br>　　卷220_16  「通泉县署屋壁后薛少保画鹤」杜甫
<br>
<br>　　薛公十一鹤，皆写青田真。画色久欲尽，苍然犹出尘。
<br>
<br>　　低昂各有意，磊落如长人。佳此志气远，岂惟粉墨新。
<br>
<br>　　万里不以力，群游森会神。威迟白凤态，非是仓庚邻。
<br>
<br>　　高堂未倾覆，常得慰嘉宾。曝露墙壁外，终嗟风雨频。
<br>
<br>　　赤霄有真骨，耻饮闯亟颉Ｚぺと嗡往，脱略谁能驯。
<br>
<br>　　卷220_17  「陪王侍御同登东山最高顶宴姚通泉，晚携酒泛江」杜甫
<br>
<br>　　姚公美政谁与俦，不减昔时陈太丘。邑中上客有柱史，
<br>
<br>　　多暇日陪骢马游。东山高顶罗珍羞，下顾城郭销我忧。
<br>
<br>　　清江白日落欲尽，复携美人登彩舟。笛声愤怨哀中流，
<br>
<br>　　妙舞逶迤夜未休。灯前往往大鱼出，听曲低昂如有求。
<br>
<br>　　三更风起寒浪涌，取乐喧呼觉船重。满空星河光破碎，
<br>
<br>　　四座宾客色不动。请公临深莫相违，回船罢酒上马归。
<br>
<br>　　人生欢会岂有极，无使霜过沾人衣。
<br>
<br>　　卷220_18  「春日戏题恼郝使君兄」杜甫
<br>
<br>　　使君意气凌青霄，忆昨欢娱常见招。细马时鸣金[，
<br>
<br>　　佳人屡出董娇饶。东流江水西飞燕，可惜春光不相见。
<br>
<br>　　愿携王赵两红颜，再骋肌肤如素练。通泉百里近梓州，
<br>
<br>　　请公一来开我愁。舞处重看花满面，尊前还有锦缠头。
<br>
<br>　　卷220_19  「短歌行，赠王郎司直」杜甫
<br>
<br>　　王郎酒酣拔剑斫地歌莫哀，我能拔尔抑塞磊落之奇才。
<br>
<br>　　豫章翻风白日动，鲸鱼跋浪沧溟开。且脱佩剑休裴回，
<br>
<br>　　西得诸侯棹锦水。欲向何门趿珠履，仲宣楼头春色深。
<br>
<br>　　青眼高歌望吾子，眼中之人吾老矣。
<br>
<br>　　卷220_20  「短歌行，送祁录事归合州，因寄苏使君」杜甫
<br>
<br>　　前者途中一相见，人事经年记君面。后生相动何寂寥，
<br>
<br>　　君有长才不贫贱。君今起柁春江流，余亦沙边具小舟。
<br>
<br>　　幸为达书贤府主，江花未尽会江楼。
<br>
<br>　　卷220_21  「陪章留后惠义寺饯嘉州崔都督赴州」杜甫
<br>
<br>　　中军待上客，令肃事有恒。前驱入宝地，祖帐飘金绳。
<br>
<br>　　南陌既留欢，兹山亦深登。清闻树杪磬，远谒云端僧。
<br>
<br>　　回策匪新岸，所攀仍旧藤。耳激洞门飙，目存寒谷冰。
<br>
<br>　　出尘s轨躅，毕景遗炎蒸。永愿坐长夏，将衰栖大乘。
<br>
<br>　　羁旅惜宴会，艰难怀友朋。劳生共几何，离恨兼相仍。
<br>
<br>　　卷220_22  「将适吴楚，留别章使君留后，兼幕府诸公，得柳字」杜甫
<br>
<br>　　我来入蜀门，岁月亦已久。岂惟长儿童，自觉成老丑。
<br>
<br>　　常恐性坦率，失身为杯酒。近辞痛饮徒，折节万夫后。
<br>
<br>　　昔如纵壑鱼，今如丧家狗。既无游方恋，行止复何有。
<br>
<br>　　相逢半新故，取别随薄厚。不意青草湖，扁舟落吾手。
<br>
<br>　　眷眷章梓州，开筵俯高柳。楼前出骑马，帐下罗宾友。
<br>
<br>　　健儿簸红旗，此乐或难朽。日车隐昆仑，鸟雀噪户牖。
<br>
<br>　　波涛未足畏，三峡徒雷吼。所忧盗贼多，重见衣冠走。
<br>
<br>　　中原消息断，黄屋今安否。终作适荆蛮，安排用庄叟。
<br>
<br>　　随云拜东皇，挂席上南斗。有使即寄书，无使长回首。
<br>
<br>　　卷220_23  「山寺（得开字，章留后同游）」杜甫
<br>
<br>　　野寺根石壁，诸龛遍崔嵬。前佛不复辨，百身一莓苔。
<br>
<br>　　虽有古殿存，世尊亦尘埃。如闻龙象泣，足令信者哀。
<br>
<br>　　使君骑紫马，捧拥从西来。树羽静千里，临江久裴回。
<br>
<br>　　山僧衣蓝缕，告诉栋梁摧。公为顾宾徒，咄嗟檀施开。
<br>
<br>　　吾知多罗树，却倚莲华台。诸天必欢喜，鬼物无嫌猜。
<br>
<br>　　以兹抚士卒，孰曰非周才。穷子失净处，高人忧祸胎。
<br>
<br>　　岁晏风破肉，荒林寒可回。思量入道苦，自哂同婴孩。
<br>
<br>　　卷220_24  「棕拂子」杜甫
<br>
<br>　　棕拂且薄陋，岂知身效能。不堪代白羽，有足除苍蝇。
<br>
<br>　　荧荧金错刀，擢擢朱丝绳。非独颜色好，亦用顾盼称。
<br>
<br>　　吾老抱疾病，家贫卧炎蒸。咂肤倦扑灭，赖尔甘服膺。
<br>
<br>　　物微世竞弃，义在谁肯征。三岁清秋至，未敢阙缄藤。
<br>
<br>　　卷220_25  「桃竹杖引，赠章留后（竹兼可为簟，名桃笙）」杜甫
<br>
<br>　　江心蟠石生桃竹，苍波喷浸尺度足。斩根削皮如紫玉，
<br>
<br>　　江妃水仙惜不得。梓潼使君开一束，满堂宾客皆叹息。
<br>
<br>　　怜我老病赠两茎，出入爪甲铿有声。老夫复欲东南征，
<br>
<br>　　乘涛鼓ぐ椎鄢恰Ｂ酚谋匚鬼神夺，拔剑或与蛟龙争。
<br>
<br>　　重为告曰：杖兮杖兮，尔之生也甚正直，
<br>
<br>　　慎勿见水踊跃学变化为龙。使我不得尔之扶持，
<br>
<br>　　灭迹于君山湖上之青峰。噫，风尘苟促獠蚧⒁人，
<br>
<br>　　忽失双杖兮吾将曷从。
<br>
<br>　　卷220_26  「寄题江外草堂（梓州作，寄成都故居）」杜甫
<br>
<br>　　我生性放诞，雅欲逃自然。嗜酒爱风竹，卜居必林泉。
<br>
<br>　　遭乱到蜀江，卧疴遣所便。诛茅初一亩，广地方连延。
<br>
<br>　　经营上元始，断手宝应年。敢谋土木丽，自觉面势坚。
<br>
<br>　　台亭随高下，敞豁当清川。虽有会心侣，数能同钓船。
<br>
<br>　　干戈未偃息，安得酣歌眠。蛟龙无定窟，黄鹄摩苍天。
<br>
<br>　　古来达士志，宁受外物牵。顾惟鲁钝姿，岂识悔吝先。
<br>
<br>　　偶携老妻去，惨澹凌风烟。事迹无固必，幽贞愧双全。
<br>
<br>　　尚念四小松，蔓草易拘缠。霜骨不甚长，永为邻里怜。
<br>
<br>　　卷220_27  「韦讽录事宅观曹将军画马图」杜甫
<br>
<br>　　国初已来画鞍马，神妙独数江都王。将军得名三十载，
<br>
<br>　　人间又见真乘黄。曾貌先帝照夜白，龙池十日飞霹雳。
<br>
<br>　　内府殷红马脑碗，婕妤传诏才人索。碗赐将军拜舞归，
<br>
<br>　　轻纨细绮相追飞。贵戚权门得笔迹，始觉屏障生光辉。
<br>
<br>　　昔日太宗拳毛m，近时郭家师子花。今之新图有二马，
<br>
<br>　　复令识者久叹嗟。此皆骑战一敌万，缟素漠漠开风沙。
<br>
<br>　　其馀七匹亦殊绝，迥若寒空动烟雪。霜蹄蹴踏长楸间，
<br>
<br>　　马官厮养森成列。可怜九马争神骏，顾视清高气深稳。
<br>
<br>　　借问苦心爱者谁，后有韦讽前支遁。忆昔巡幸新丰宫，
<br>
<br>　　翠华拂天来向东。腾骧磊落三万匹，皆与此图筋骨同。
<br>
<br>　　自从献宝朝河宗，无复射蛟江水中。
<br>
<br>　　君不见金粟堆前松柏里，龙媒去尽鸟呼风。
<br>
<br>　　卷220_28  「送韦讽上阆州录事参军」杜甫
<br>
<br>　　国步犹艰难，兵革未衰息。万方哀嗷嗷，十载供军食。
<br>
<br>　　庶官务割剥，不暇忧反侧。诛求何多门，贤者贵为德。
<br>
<br>　　韦生富春秋，洞彻有清识。操持纪纲地，喜见朱丝直。
<br>
<br>　　当令豪夺吏，自此无颜色。必若救疮痍，先应去蟊贼。
<br>
<br>　　挥泪临大江，高天意凄恻。行行树佳政，慰我深相忆。
<br>
<br>　　卷220_29  「丹青引，赠曹将军霸」杜甫
<br>
<br>　　将军魏武之子孙，于今为庶为清门。英雄割据虽已矣，
<br>
<br>　　文彩风流犹尚存。学书初学卫夫人，但恨无过王右军。
<br>
<br>　　丹青不知老将至，富贵于我如浮云。开元之中常引见，
<br>
<br>　　承恩数上南熏殿。凌烟功臣少颜色，将军下笔开生面。
<br>
<br>　　良相头上进贤冠，猛将腰间大羽箭。褒公鄂公毛发动，
<br>
<br>　　英姿飒爽来酣战。先帝天马玉花骢，画工如山貌不同。
<br>
<br>　　是日牵来赤墀下，迥立阊阖生长风。诏谓将军拂绢素，
<br>
<br>　　意匠惨澹经营中。斯须九重真龙出，一洗万古凡马空。
<br>
<br>　　玉花却在御榻上，榻上庭前屹相向。至尊含笑催赐金，
<br>
<br>　　圉人太仆皆惆怅。弟子韩衷缛胧遥亦能画马穷殊相。
<br>
<br>　　治┗肉不画骨，忍使骅骝气凋丧。将军画善盖有神，
<br>
<br>　　必逢佳士亦写真。即今飘泊干戈际，屡貌寻常行路人。
<br>
<br>　　途穷反遭俗眼白，世上未有如公贫。但看古来盛名下，
<br>
<br>　　终日坎安其身。
<br>
<br>　　卷220_30  「阆州东楼筵，奉送十一舅往青城县，得昏字」杜甫
<br>
<br>　　曾城有高楼，制古丹o存。迢迢百馀尺，豁达开四门。
<br>
<br>　　虽有车马客，而无人世喧。游目俯大江，列筵慰别魂。
<br>
<br>　　是时秋冬交，节往颜色昏。天寒鸟兽休，霜露在草根。
<br>
<br>　　今我送舅氏，万感集清尊。岂伊山川间，回首盗贼繁。
<br>
<br>　　高贤意不暇，王命久崩奔。临风欲恸哭，声出已复吞。
<br>
<br>　　卷220_31  「严氏溪放歌行（溪在阆州东百馀里）」杜甫
<br>
<br>　　天下甲马未尽销，岂免沟壑常漂漂。剑南岁月不可度，
<br>
<br>　　边头公卿仍独骄。费心姑息是一役，肥肉大酒徒相要。
<br>
<br>　　呜呼古人已粪土，独觉志士甘渔樵。况我飘转无定所，
<br>
<br>　　终日戚戚忍羁旅。秋宿霜溪素月高，喜得与子长夜语。
<br>
<br>　　东游西还力实倦，从此将身更何许。知子松根长茯苓，
<br>
<br>　　迟暮有意来同煮。
<br>
<br>　　卷220_32  「南池（在阆中县东南，即彭道将鱼池）」杜甫
<br>
<br>　　峥嵘巴阆间，所向尽山谷。安知有苍池，万顷浸坤轴。
<br>
<br>　　呀然阆城南，枕带巴江腹。芰荷入异县，粳稻共比屋。
<br>
<br>　　皇天不无意，美利戒止足。高田失西成，此物颇丰熟。
<br>
<br>　　清源多众鱼，远岸富乔木。独叹枫香林，春时好颜色。
<br>
<br>　　南有汉王祠，终朝走巫祝。歌舞散灵衣，荒哉旧风俗。
<br>
<br>　　高堂亦明王，魂魄犹正直。不应空陂上，缥缈亲酒食。
<br>
<br>　　淫祀自古昔，非唯一川渎。干戈浩茫茫，地僻伤极目。
<br>
<br>　　平生江海兴，遭乱身局促。驻马问渔舟，踌躇慰羁束。
<br>
<br>　　卷220_33  「发阆中」杜甫
<br>
<br>　　前有毒蛇后猛虎，溪行尽日无村坞。江风萧萧云拂地，
<br>
<br>　　山木惨惨天欲雨。女病妻忧归意速，秋花锦石谁复数。
<br>
<br>　　别家三月一得书，避地何时免愁苦。
<br>
<br>　　卷220_34  「寄韩谏议」杜甫
<br>
<br>　　今我不乐思岳阳，身欲奋飞病在床。美人娟娟隔秋水，
<br>
<br>　　濯足洞庭望八荒。鸿飞冥冥日月白，青枫叶赤天雨霜。
<br>
<br>　　玉京群帝集北斗，或骑骐翳凤凰。芙蓉旌旗烟雾乐，
<br>
<br>　　影动倒景摇潇湘。星宫之君醉琼浆，羽人稀少不在旁。
<br>
<br>　　似闻昨者赤松子，恐是汉代韩张良。昔随刘氏定长安，
<br>
<br>　　帷幄未改神惨伤。国家成败吾岂敢，色难腥腐餐风香。
<br>
<br>　　周南留滞古所惜，南极老人应寿昌。美人胡为隔秋水，
<br>
<br>　　焉得置之贡玉堂。
<br>
<br>　　卷220_35  「忆昔二首」杜甫
<br>
<br>　　忆昔先皇巡朔方，千乘万骑入咸阳。阴山骄子汗血马，
<br>
<br>　　长驱东胡胡走藏。邺城反覆不足怪，关中小儿坏纪纲，
<br>
<br>　　张后不乐上为忙。至今今上犹拨乱，劳身焦思补四方。
<br>
<br>　　我昔近侍叨奉引，出兵整肃不可当。为留猛士守未央，
<br>
<br>　　致使岐雍防西羌。犬戎直来坐御林，百官跣足随天王。
<br>
<br>　　愿见北地傅介子，老儒不用尚书郎。
<br>
<br>　　忆昔开元全盛日，小邑犹藏万家室。稻米流脂粟米白，
<br>
<br>　　公私仓廪俱丰实。九州道路无豺虎，远行不劳吉日出。
<br>
<br>　　齐纨鲁缟车班班，男耕女桑不相失。宫中圣人奏云门，
<br>
<br>　　天下朋友皆胶漆。百馀年间未灾变，叔孙礼乐萧何律。
<br>
<br>　　岂闻一绢直万钱，有田种谷今流血。洛阳宫殿烧焚尽，
<br>
<br>　　宗庙新除狐兔穴。伤心不忍问耆旧，复恐初从乱离说。
<br>
<br>　　小臣鲁钝无所能，朝廷记识蒙禄秩。周宣中兴望我皇，
<br>
<br>　　洒血江汉身衰疾。
<br>
<br>　　卷220_36  「冬狩行（时梓州刺史章彝兼侍御史留后东川）」杜甫
<br>
<br>　　君不见东川节度兵马雄，校猎亦似观成功。
<br>
<br>　　夜发猛士三千人，清晨合围步骤同。禽兽已毙十七八，
<br>
<br>　　杀声落日回苍穹。幕前生致九青兕，骆驼pIe垂玄熊。
<br>
<br>　　东西南北百里间，仿佛蹴踏寒山空。有鸟名鸲鹆，
<br>
<br>　　力不能高飞逐走蓬。肉味不足登鼎俎，何为见羁虞罗中。
<br>
<br>　　春L冬狩侯得同，使君五马一马骢。况今摄行大将权，
<br>
<br>　　号令颇有前贤风。飘然时危一老翁，十年厌见旌旗红。
<br>
<br>　　喜君士卒甚整肃，为我回辔擒西戎。草中狐兔尽何益，
<br>
<br>　　天子不在咸阳宫。朝廷虽无幽王祸，得不哀痛尘再蒙。
<br>
<br>　　呜呼，得不哀痛尘再蒙。
<br>
<br>　　卷220_37  「自平」杜甫
<br>
<br>　　自平宫中吕太一，收珠南海千馀日。近供生犀翡翠稀，
<br>
<br>　　复恐征戎干戈密。蛮溪豪族小动摇，世封刺史非时朝。
<br>
<br>　　蓬莱殿前诸主将，才如伏波不得骄。
<br>
<br>　　卷220_38  「释闷」杜甫
<br>
<br>　　四海十年不解兵，犬戎也复临咸京。失道非关出襄野，
<br>
<br>　　扬鞭忽是过胡城。豺狼塞路人断绝。烽火照夜尸纵横。
<br>
<br>　　天子亦应厌奔走，群公固合思升平。但恐诛求不改辙，
<br>
<br>　　闻道嬖孽能全生。江边老翁错料事，眼暗不见风尘清。
<br>
<br>　　卷220_39  「赠别贺兰」杜甫
<br>
<br>　　黄雀饱野粟，群飞动荆榛。今君抱何恨，寂寞向时人。
<br>
<br>　　老骥倦骧首，苍鹰愁易驯。高贤世未识，固合婴饥贫。
<br>
<br>　　国步初返正，乾坤尚风尘。悲歌鬓发白，远赴湘吴春。
<br>
<br>　　我恋岷下芋，君思千里莼。生离与死别，自古鼻酸辛。
<br>
<br>　　卷220_40  「别唐十五诫，因寄礼部贾侍郎（贾至）」杜甫
<br>
<br>　　九载一相逢，百年能几何。复为万里别，送子山之阿。
<br>
<br>　　白鹤久同林，潜鱼本同河。未知栖集期，衰老强高歌。
<br>
<br>　　歌罢两凄恻，六龙忽蹉跎。相视发皓白，况难驻羲和。
<br>
<br>　　胡星坠燕地，汉将仍横戈。萧条四海内，人少豺虎多。
<br>
<br>　　少人慎莫投，多虎信所过。饥有易子食，兽犹畏虞罗。
<br>
<br>　　子负经济才，天门郁嵯峨。飘摇适东周，来往若崩波。
<br>
<br>　　南宫吾故人，白马金盘陀。雄笔映千古，见贤心靡他。
<br>
<br>　　念子善师事，岁寒守旧柯。为吾谢贾公，病肺卧江沱。
<br>
<br>　　卷220_41  「阆山歌」杜甫
<br>
<br>　　阆州城东灵山白，阆州城北玉台碧。松浮欲尽不尽云，
<br>
<br>　　江动将崩未崩石。那知根无鬼神会，已觉气与嵩华敌。
<br>
<br>　　中原格斗且未归，应结茅斋看青壁。
<br>
<br>　　卷220_42  「阆水歌」杜甫
<br>
<br>　　嘉陵江色何所似，石黛碧玉相因依。正怜日破浪花出，
<br>
<br>　　更复春从沙际归。巴童荡桨欹侧过，水鸡衔鱼来去飞。
<br>
<br>　　阆中胜事可肠断，阆州城南天下稀。
<br>
<br>　　卷220_43  「草堂」杜甫
<br>
<br>　　昔我去草堂，蛮夷塞成都。今我归草堂，成都适无虞。
<br>
<br>　　请陈初乱时，反复乃须臾。大将赴朝廷，群小起异图。
<br>
<br>　　中宵斩白马，盟歃气已粗。西取邛南兵，北断剑阁隅。
<br>
<br>　　布衣数十人，亦拥专城居。其势不两大，始闻蕃汉殊。
<br>
<br>　　西卒却倒戈，贼臣互相诛。焉知肘腋祸，自及枭獍徒。
<br>
<br>　　义士皆痛愤，纪纲乱相逾。一国实三公，万人欲为鱼。
<br>
<br>　　唱和作威福，孰肯辨无辜。眼前列械，背后吹笙竽。
<br>
<br>　　谈笑行杀戮，溅血满长衢。到今用钺地，风雨闻号呼。
<br>
<br>　　鬼妾与鬼马，色悲充尔娱。国家法令在，此又足惊吁。
<br>
<br>　　贱子且奔走，三年望东吴。弧矢暗江海，难为游五湖。
<br>
<br>　　不忍竟舍此，复来S榛芜。入门四松在，步淹蛑袷琛
<br>
<br>　　旧犬喜我归，低徊入衣裾。邻舍喜我归，酤酒携胡芦。
<br>
<br>　　大官喜我来，遣骑问所须。城郭喜我来，宾客隘村墟。
<br>
<br>　　天下尚未宁，健儿胜腐儒。飘摇风尘际，何地置老夫。
<br>
<br>　　于时见疣赘，骨髓幸未枯。饮啄愧残生，食薇不敢馀。
<br>
<br>　　卷220_44  「四松」杜甫
<br>
<br>　　四松初移时，大抵三尺强。别来忽三载，离立如人长。
<br>
<br>　　会看根不拔，莫计枝凋伤。幽色幸秀发，疏柯亦昂藏。
<br>
<br>　　所插小藩篱，本亦有堤防。终然薏λ穑得吝千叶黄。
<br>
<br>　　敢为故林主，黎庶犹未康。避贼今始归，春草满空堂。
<br>
<br>　　览物叹衰谢，及兹慰凄凉。清风为我起，洒面若微霜。
<br>
<br>　　足以送老姿，聊待偃盖张。我生无根带，配尔亦茫茫。
<br>
<br>　　有情且赋诗，事迹可两忘。勿矜千载后，惨澹蟠穹苍。
<br>
<br>　　卷220_45  「水槛」杜甫
<br>
<br>　　苍江多风飙，云雨昼夜飞。茅轩驾巨浪，焉得不低垂。
<br>
<br>　　游子久在外，门户无人持。高岸尚如谷，何伤浮柱欹。
<br>
<br>　　扶颠有劝诫，恐贻识者嗤。既殊大厦倾，可以一木支。
<br>
<br>　　临川视万里，何必阑槛为。人生感故物，慷慨有馀悲。
<br>
<br>　　卷220_46  「破船」杜甫
<br>
<br>　　平生江海心，宿昔具扁舟。岂惟青溪上，日傍柴门游。
<br>
<br>　　苍皇避乱兵，缅邈怀旧丘。邻人亦已非，野竹独修修。
<br>
<br>　　船舷不重扣，埋没已经秋。仰看西飞翼，下愧东逝流。
<br>
<br>　　故者或可掘，新者亦易求。所悲数奔窜，白屋难久留。
<br>
<br>　　卷220_47  「营屋」杜甫
<br>
<br>　　我有阴江竹，能令朱夏寒。阴通积水内，高入浮云端。
<br>
<br>　　甚疑鬼物凭，不顾翦伐残。东偏若面势，户牖永可安。
<br>
<br>　　爱惜已六载，兹晨去千竿。萧萧见白日，汹汹开奔湍。
<br>
<br>　　度堂匪华丽，养拙异考。草茅虽S葺，衰疾方少宽。
<br>
<br>　　洗然顺所适，此足代加餐。寂无斤斧响，庶遂憩息欢。
<br>
<br>　　卷220_48  「除草」杜甫
<br>
<br>　　草有害于人，曾何生阻修。其毒甚蜂虿，其多弥道周。
<br>
<br>　　清晨步前林，江色未散忧。芒刺在我眼，焉能待高秋。
<br>
<br>　　霜露一沾凝，蕙叶亦难留。荷锄先童稚，日入仍讨求。
<br>
<br>　　转致水中央，岂无双钓舟。顽根易滋蔓，敢使依旧丘。
<br>
<br>　　自兹藩篱旷，更觉松竹幽。芟夷不可阙，疾恶信如雠。
<br>
<br>　　卷220_49  「扬旗」杜甫
<br>
<br>　　江雨飒长夏，府中有馀清。我公会宾客，肃肃有异声。
<br>
<br>　　初筵阅军装，罗列照广庭。庭空六马入，pF扬旗旌。
<br>
<br>　　回回偃飞盖，熠熠迸流星。来缠风飙急，去擘山岳倾。
<br>
<br>　　材归俯身尽，妙取略地平。虹霓就掌握，舒卷随人轻。
<br>
<br>　　三州陷犬戎，但见西岭青。公来练猛士，欲夺天边城。
<br>
<br>　　此堂不易升，庸蜀日已宁。吾徒且加餐，休适蛮与荆。
<br>
<br>　　卷220_50  「太子张舍人遗织成褥段」杜甫
<br>
<br>　　客从西北来，遗我翠织成。开缄风涛涌，中有掉尾鲸。
<br>
<br>　　逶迤罗水族，琐细不足名。客云充君褥，承君终宴荣。
<br>
<br>　　空堂魑魅走，高枕形神清。领客珍重意，顾我非公卿。
<br>
<br>　　留之惧不祥，施之混柴荆。服饰定尊卑，大哉万古程。
<br>
<br>　　今我一贱老，V褐更无营。煌煌珠宫物，寝处祸所婴。
<br>
<br>　　叹息当路子，干戈尚纵横。掌握有权柄，衣马自肥轻。
<br>
<br>　　李鼎死岐阳，实以骄贵盈。来赐自尽，气豪直阻兵。
<br>
<br>　　皆闻黄金多，坐见悔吝生。奈何田舍翁，受此厚贶情。
<br>
<br>　　锦鲸卷还客，始觉心和平。振我粗席尘，愧客茹藜羹。
<br>
<br>　　卷220_51  「莫相疑行」杜甫
<br>
<br>　　男儿生无所成头皓白，牙齿欲落真可惜。忆献三赋蓬莱宫，
<br>
<br>　　自怪一日声辉赫。集贤学士如堵墙，观我落笔中书堂。
<br>
<br>　　往时文彩动人主，此日饥寒趋路旁。晚将末契托年少，
<br>
<br>　　当面输心背面笑。寄谢悠悠世上儿，不争好恶莫相疑。
<br>
<br>　　卷220_52  「别蔡十四著作」杜甫
<br>
<br>　　贾生恸哭后，寥落无其人。安知蔡夫子，高义迈等伦。
<br>
<br>　　献书谒皇帝，志已清风尘。流涕洒丹极，万乘为酸辛。
<br>
<br>　　天地则创痍，朝廷当正臣。异才复间出，周道日惟新。
<br>
<br>　　使蜀见知己，别颜始一伸。主人薨城府，扶榇归咸秦。
<br>
<br>　　巴道此相逢，会我病江滨。忆念凤翔都，聚散俄十春。
<br>
<br>　　我衰不足道，但愿子意陈。稍令社稷安，自契鱼水亲。
<br>
<br>　　我虽消渴甚，敢忘帝力勤。尚思未朽骨，复睹耕桑民。
<br>
<br>　　积水驾三峡，浮龙倚长津。扬z洪涛间，仗子济物身。
<br>
<br>　　鞍马下秦塞，王城通北辰。玄甲聚不散，兵久食恐贫。
<br>
<br>　　穷谷无粟帛，使者来相因。若凭南辕吏，书札到天垠。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
