<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百八十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百八十六
<br>
<br>　　卷186_1  「拟古诗十二首」韦应物
<br>
<br>　　辞君远行迈，饮此长恨端。已谓道里远，如何中险艰。
<br>
<br>　　流水赴大壑，孤云还暮山。无情尚有归，行子何独难。
<br>
<br>　　驱车背乡园，朔风卷行迹。严冬霜断肌，日入不遑息。
<br>
<br>　　忧欢容发变，寒暑人事易。中心君讵知，冰玉徒贞白。
<br>
<br>　　黄鸟何关关，幽兰亦靡靡。此时深闺妇，日照纱窗里。
<br>
<br>　　娟娟双青娥，微微启玉齿。自惜桃李年，误身游侠子。
<br>
<br>　　无事久离别，不知今生死。
<br>
<br>　　峨峨高山巅，浼浼青川流。世人不自悟，驰谢如惊q.
<br>
<br>　　百金非所重，厚意良难得。旨酒亲与朋，芳年乐京国。
<br>
<br>　　京城繁华地，轩盖凌晨出。垂杨十二衢，隐映金张室。
<br>
<br>　　汉宫南北对，飞观齐白日。游泳属芳时，平生自云毕。
<br>
<br>　　绮楼何氛氲，朝日正杲杲。四壁含清风，丹霞射其牖。
<br>
<br>　　玉颜上哀啭，绝耳非世有。但感离恨情，不知谁家妇。
<br>
<br>　　孤云忽无色，边马为回首。曲绝碧天高，馀声散秋草。
<br>
<br>　　徘徊帷中意，独夜不堪守。思逐朔风翔，一去千里道。
<br>
<br>　　嘉树蔼初绿，靡芜叶幽芳。君子不在赏，寄之云路长。
<br>
<br>　　路长信难越，惜此芳时歇。孤鸟去不还，缄情向天末。
<br>
<br>　　月满秋夜长，惊鸟号北林。天河横未落，斗柄当西南。
<br>
<br>　　寒蛩悲洞房，好鸟无遗音。商飙一夕至，独宿怀重衾。
<br>
<br>　　旧交日千里，隔我浮与沉。人生岂草木，寒暑移此心。
<br>
<br>　　酒星非所酌，月桂不为食。虚薄空有名，为君长叹息。
<br>
<br>　　兰蕙虽可怀，芳香与时息。岂如凌霜叶，岁暮蔼颜色。
<br>
<br>　　折柔将有赠，延意千里客。草木知贱微，所贵寒不易。
<br>
<br>　　神州高爽地，遐瞰靡不通。寒月野无绿，寥寥天宇空。
<br>
<br>　　阴阳不停驭，贞脆各有终。汾沮何鄙俭，考何退穷。
<br>
<br>　　反志解牵R，无为尚劳躬。美人夺南国，一笑开芙蓉。
<br>
<br>　　清镜理容发，褰帘出深重。艳曲呈皓齿，舞罗不堪风。
<br>
<br>　　慊慊情有待，赠芳为我容。可嗟青楼月，流影君帷中。
<br>
<br>　　春至林木变，洞房夕含清。单居谁能裁，好鸟对我鸣。
<br>
<br>　　良人久燕赵，新爱移平生。别时双鸳绮，留此千恨情。
<br>
<br>　　碧草生旧迹，绿琴歇芳声。思将魂梦欢，反侧寐不成。
<br>
<br>　　揽衣迷所次，起望空前庭。孤影中自恻，不知双涕零。
<br>
<br>　　秋天无留景，万物藏光辉。落叶随风起，愁人独何依。
<br>
<br>　　华月屡圆缺，君还浩无期。如何雨绝天，一去音问违。
<br>
<br>　　有客天一方，寄我孤桐琴。迢迢万里隔，托此传幽音。
<br>
<br>　　冰霜中自结，龙凤相与吟。弦以明直道，漆以固交深。
<br>
<br>　　白日淇上没，空闺生远愁。寸心不可限，淇水长悠悠。
<br>
<br>　　芳树自妍芳，春禽自相求。徘徊东西厢，孤妾谁与俦。
<br>
<br>　　年华逐丝泪，一落俱不收。
<br>
<br>　　卷186_2  「杂体五首」韦应物
<br>
<br>　　沉沉匣中镜，为此尘垢蚀。辉光何所如，月在云中黑。
<br>
<br>　　南金既雕错，Q带共辉饰。空存鉴物名，坐使妍蚩惑。
<br>
<br>　　美人竭肝胆，思照冰玉色。自非磨莹工，日日空叹息。
<br>
<br>　　古宅集祆鸟，群号枯树枝。黄昏窥人室，鬼物相与期。
<br>
<br>　　居人不安寝，搏击思此时。岂无鹰与r，饱肉不肯飞。
<br>
<br>　　既乖逐鸟节，空养凌云姿。孤负肉食恩，何异城上鸱。
<br>
<br>　　春罗双鸳鸯，出自寒夜女。心精烟雾色，指历千万绪。
<br>
<br>　　长安贵豪家，妖艳不可数。裁此百日功，唯将一朝舞。
<br>
<br>　　舞罢复裁新，岂思劳者苦。
<br>
<br>　　同声自相应，体质不必齐。谁知贾人铎，能使大乐谐。
<br>
<br>　　铿锵发宫徵，和乐变其哀。人神既昭享，凤鸟亦下来。
<br>
<br>　　岂非至贱物，一奏升天阶。物情苟有合，莫问玉与泥。
<br>
<br>　　碌碌荆山璞，卞和献君门。荆璞非有求，和氏非有恩。
<br>
<br>　　所献知国宝，至公不待言。是非吾欲默，此道今岂存。
<br>
<br>　　卷186_3  「与友生野饮效陶体」韦应物
<br>
<br>　　携酒花林下，前有千载坟。于时不共酌，奈此泉下人。
<br>
<br>　　始自玩芳物，行当念徂春。聊舒远世踪，坐望还山云。
<br>
<br>　　且遂一欢笑，焉知贱与贫。
<br>
<br>　　卷186_4  「效何水部二首」韦应物
<br>
<br>　　玉宇含清露，香笼散轻烟。应当结沉抱，难从兹夕眠。
<br>
<br>　　夕漏起遥恨，虫响乱秋阴。反复相思字，中有故人心。
<br>
<br>　　卷186_5  「效陶彭泽」韦应物
<br>
<br>　　霜露悴百草，时菊独妍华。物性有如此，寒暑其奈何。
<br>
<br>　　掇英泛浊醪，日入会田家。尽醉茅檐下，一生岂在多。
<br>
<br>　　卷186_6  「大梁亭会李四栖梧作」韦应物
<br>
<br>　　梁王昔爱才，千古化不泯。至今蓬池上，远集八方宾。
<br>
<br>　　车马平明合，城郭满埃尘。逢君一相许，岂要平生亲。
<br>
<br>　　入仕三十载，如何独未伸。英声久籍籍，台阁多故人。
<br>
<br>　　置酒发清弹，相与乐佳辰。孤亭得长望，白日下广津。
<br>
<br>　　富贵良可取，A来西入秦。秋风旦夕起，安得客梁陈。
<br>
<br>　　卷186_7  「燕李录事」韦应物
<br>
<br>　　与君十五侍皇闱，晓拂炉烟上赤墀。花开汉苑经过处，
<br>
<br>　　雪下骊山沐浴时。近臣零落今犹在，仙驾飘u不可期。
<br>
<br>　　此日相逢思旧日，一杯成喜亦成悲。
<br>
<br>　　卷186_8  「淮上喜会梁川故人」韦应物
<br>
<br>　　江汉曾为客，相逢每醉还。浮云一别后，流水十年间。
<br>
<br>　　欢笑情如旧，萧疏鬓已斑。何因北归去，淮上对秋山。
<br>
<br>　　卷186_9  「扬州偶会前洛阳卢耿主簿（应物顷贰洛阳常有连骑之游）」韦应物
<br>
<br>　　楚塞故人稀，相逢本不期。犹存袖里字，忽怪鬓中丝。
<br>
<br>　　客舍盈樽酒，江行满箧诗。更能连骑出，还似洛桥时。
<br>
<br>　　卷186_10  「贾常侍林亭燕集」韦应物
<br>
<br>　　高贤侍天陛，迹显心独幽。朱轩骛关右，池馆在东周。
<br>
<br>　　缭绕接都城，氤氲望嵩丘。群公尽词客，方驾永日游。
<br>
<br>　　朝旦气候佳，逍遥写烦忧。绿林蔼已布，华沼澹不流。
<br>
<br>　　没露摘幽草，涉烟玩轻舟。圆荷既出水，广厦可淹留。
<br>
<br>　　放神遗所拘，觥罚屡见酬。乐燕良未极，安知有沉浮。
<br>
<br>　　醉罢各云散，何当复相求。
<br>
<br>　　卷186_11  「月下会徐十一草堂」韦应物
<br>
<br>　　空斋无一事，岸帻故人期。暂辍观书夜，还题玩月诗。
<br>
<br>　　远钟高枕后，清露卷帘时。暗觉新秋近，残河欲曙迟。
<br>
<br>　　卷186_12  「移疾会诗客元生与释子法朗，因贻诸祠曹」韦应物
<br>
<br>　　对此嘉树林，独有戚戚颜。抱瘵知旷职，淹旬非乐闲。
<br>
<br>　　释子来问讯，诗人亦扣关。道同意暂遣，客散疾徐还。
<br>
<br>　　园径自幽静，玄蝉噪其间。高窗瞰远郊，暮色起秋山。
<br>
<br>　　英曹幸休暇，心所攀。
<br>
<br>　　卷186_13  「慈恩伽蓝清会」韦应物
<br>
<br>　　素友俱薄世，屡招清景赏。鸣钟悟音闻，宿昔心已往。
<br>
<br>　　重门相洞达，高宇亦遐朗。岚岭晓城分，清阴夏条长。
<br>
<br>　　氲氛芳台馥，萧散竹池广。平荷随波泛，回飙激林响。
<br>
<br>　　蔬食遵道侣，泊怀遗滞想。何彼尘昏人，区区在天壤。
<br>
<br>　　卷186_14  「夜偶诗客操公作」韦应物
<br>
<br>　　尘襟一潇洒，清夜得禅公。远自鹤林寺，了知人世空。
<br>
<br>　　惊禽翻暗叶，流水注幽丛。多谢非玄度，聊将诗兴同。
<br>
<br>　　卷186_15  「与韩库部会王祠曹宅作」韦应物
<br>
<br>　　闲门荫堤柳，秋渠含夕清。微风送荷气，坐客散尘缨。
<br>
<br>　　守默共无吝，抱冲俱寡营。良时颇高会，琴酌共开情。
<br>
<br>　　卷186_16  「晦日处士叔园林燕集」韦应物
<br>
<br>　　遽看q叶尽，坐阙芳年赏。赖此林下期，清风涤烦想。
<br>
<br>　　始萌动新煦，佳禽发幽响。岚岭对高斋，春流灌蔬壤。
<br>
<br>　　樽酒遗形迹，道言屡开奖。幸蒙终夕欢，聊用税归鞅。
<br>
<br>　　卷186_17  「扈亭西陂燕赏」韦应物
<br>
<br>　　杲杲朝阳时，悠悠清陂望。嘉树始氤氲，春游方浩荡。
<br>
<br>　　况逢文翰侣，爱此孤舟漾。绿野际遥波，横云分叠嶂。
<br>
<br>　　公堂日为倦，幽襟自兹旷。有酒今满盈，愿君尽弘量。
<br>
<br>　　卷186_18  「西郊燕集」韦应物
<br>
<br>　　济济众君子，高宴及时光。群山霭遐瞩，绿野布熙阳。
<br>
<br>　　列坐遵曲岸，披襟袭兰芳。野庖荐嘉鱼，激涧泛羽觞。
<br>
<br>　　众鸟鸣茂林，绿草延高冈。盛时易徂谢，浩思坐飘r.
<br>
<br>　　眷言同心友，兹游安可忘。
<br>
<br>　　卷186_19  「春宵燕万年吉少府中孚南馆」韦应物
<br>
<br>　　始见斗柄回，复兹霜月霁。河汉上纵横，春城夜迢递。
<br>
<br>　　宾筵接时彦，乐燕凌芳岁。稍爱清觞满，仰叹高文丽。
<br>
<br>　　欲去返郊扉，端为一欢滞。
<br>
<br>　　卷186_20  「滁州园池燕元氏亲属」韦应物
<br>
<br>　　日暮游清池，疏林罗高天。馀绿飘霜露，夕气变风烟。
<br>
<br>　　水门架危阁，竹亭列广筵。一展私姻礼，屡叹芳樽前。
<br>
<br>　　感往在兹会，伤离属颓年。明晨复云去，且愿此流连。
<br>
<br>　　卷186_21  「郡楼春燕」韦应物
<br>
<br>　　众乐杂军@，高楼邀上客。思逐花光乱，赏馀山景夕。
<br>
<br>　　为郡访凋瘵，守程难损益。聊假一杯欢，暂忘终日迫。
<br>
<br>　　卷186_22  「南塘泛舟会元六昆季」韦应物
<br>
<br>　　端居倦时燠，轻舟泛回塘。微风飘襟散，横吹绕林长。
<br>
<br>　　云澹水容夕，雨微荷气凉。一写勤意，宁用诉华觞。
<br>
<br>　　卷186_23  「郡斋雨中与诸文士燕集」韦应物
<br>
<br>　　兵卫森画戟，宴寝凝清香。海上风雨至，逍遥池阁凉。
<br>
<br>　　烦疴近消散，嘉宾复满堂。自惭居处崇，未睹斯民康。
<br>
<br>　　理会是非遣，性达形迹忘。鲜肥属时禁，蔬果幸见尝。
<br>
<br>　　俯饮一杯酒，仰聆金玉章。神欢体自轻，意欲凌风翔。
<br>
<br>　　吴中盛文史，群彦今汪洋。方知大藩地，岂曰财赋疆。
<br>
<br>　　卷186_24  「军中冬燕」韦应物
<br>
<br>　　沧海已云晏，皇恩犹念勤。式燕遍恒秩，柔远及斯人。
<br>
<br>　　兹邦实大藩，伐鼓军乐陈。是时冬服成，戎士气益振。
<br>
<br>　　虎竹谬朝寄，英贤降上宾。旋罄周旋礼，愧无海陆珍。
<br>
<br>　　庭中丸剑阑，堂上歌吹新。光景不知晚，觥酌岂言频。
<br>
<br>　　单醪昔所感，大醵况同忻。顾谓军中士，仰答何由申。
<br>
<br>　　卷186_25  「司空主簿琴席」韦应物
<br>
<br>　　烟华方散薄，蕙气犹含露。澹景发清琴，幽期默玄悟。
<br>
<br>　　流连白雪意，断续回风度。掩抑虽已终，忡忡在幽素。
<br>
<br>　　卷186_26  「与村老对饮」韦应物
<br>
<br>　　鬓眉雪色犹嗜酒，言辞淳朴古人风。
<br>
<br>　　乡村年少生离乱，见话先朝如梦中。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
