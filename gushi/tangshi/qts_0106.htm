<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百零六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百零六
<br>
<br>　　卷106_1  「侍宴长宁公主东庄应制」郑
<br>
<br>　　公门袭汉环，主第称秦玉。池架祥@序，山吹鸣凤曲。
<br>
<br>　　拂席萝薜垂，回舟芰荷触。平阳妙舞处，日暮清歌续。
<br>
<br>　　卷106_2  「采莲曲」郑
<br>
<br>　　锦dh沙棠舰，罗带石榴裙。绿潭采荷芰，清江日稍曛。
<br>
<br>　　鱼鸟争唼喋，花叶相芬氲。不觉芳洲暮，菱歌处处闻。
<br>
<br>　　卷106_3  「夜游曲」郑
<br>
<br>　　汉室欢娱盛，魏国文雅遒。许史多暮宿，应陈从夜游。
<br>
<br>　　西园宴公子，北里召王侯。讵似将军猎，空嗟亭尉留。
<br>
<br>　　卷106_4  「少年行」郑
<br>
<br>　　颍川豪横客，咸阳轻薄儿。田窦方贵幸，赵李新相知。
<br>
<br>　　轩盖终朝集，笙竽此夜吹。黄金盈箧笥，白日忽西驰。
<br>
<br>　　卷106_5  「中宗降诞日长宁公主满月侍宴应制」郑
<br>
<br>　　春殿猗兰美，仙阶柏树荣。地逢芳节应，时睹圣人生。
<br>
<br>　　月满增祥荚，天长发瑞灵。南山遥可献，常愿奉皇明。
<br>
<br>　　卷106_6  「奉和幸上官昭容院献诗四首」郑
<br>
<br>　　地轴楼居远，天台阙路赊。何如游帝宅，即此对仙家。
<br>
<br>　　座拂金壶电，池摇玉酒霞。无云秦汉隔，别访武陵花。
<br>
<br>　　尧茨姑射近，汉苑建章连。十五q知月，三千桃纪年。
<br>
<br>　　鸾歌随凤吹，鹤舞向d弦。更觅琼妃伴，来过玉女泉。
<br>
<br>　　宫掖贤才重，山林高尚难。不言辞辇地，更有结庐欢。
<br>
<br>　　池栋清温燠，岩窗起Z寒。幽亭有仙桂，圣主万年看。
<br>
<br>　　槎流天上转，茅宇禁中开。河鹊填桥至，山熊避槛来。
<br>
<br>　　庭花采蓐，岩石步莓苔。愿奉舆图泰，长开锦翰裁。
<br>
<br>　　卷106_7  「送金城公主适西蕃应制」郑
<br>
<br>　　下嫁戎庭远，和亲汉礼优。笳声出虏塞，箫曲背秦楼。
<br>
<br>　　贵主悲黄鹤，征人怨紫骝。皇情眷亿兆，割念俯怀柔。
<br>
<br>　　卷106_8  「奉和幸望春宫送朔方大总管张仁」郑
<br>
<br>　　御跸下都门，军麾出塞垣。长杨跨武骑，细柳接戎轩。
<br>
<br>　　睿曲风云动，边威鼓吹喧。坐帷将阃外，俱是报明恩。
<br>
<br>　　卷106_9  「奉和九月九日登慈恩寺浮图应制」郑
<br>
<br>　　涌霄开宝塔，倒影驻仙舆。雁子乘堂处，龙王起藏初。
<br>
<br>　　秋风圣主曲，佳气史官书。愿献重阳寿，承欢万岁馀。
<br>
<br>　　卷106_10  「铜雀妓」郑
<br>
<br>　　日斜漳浦望，风起邺台寒。玉座平生晚，金尊妓吹阑。
<br>
<br>　　舞馀依帐泣，歌罢向陵看。萧索松风暮，愁烟入井阑。
<br>
<br>　　卷106_11  「胡笳曲」郑
<br>
<br>　　汉将留边朔，遥遥岁序深。谁堪牧马思，正是胡笳吟。
<br>
<br>　　曲断关山月，声悲雨雪阴。传书问苏武，陵也独何心。
<br>
<br>　　卷106_12  「折杨柳」郑
<br>
<br>　　青柳映红颜，黄云蔽紫关。忽闻边使出，枝叶为君攀。
<br>
<br>　　舞腰愁欲断，春心望不还。风花滚成雪，罗绮乱斑斑。
<br>
<br>　　卷106_13  「秋闺」郑
<br>
<br>　　征客向轮台，幽闺寂不开。音书秋雁断，机杼夜蛩催。
<br>
<br>　　虚幌风吹叶，闲阶露湿苔。自怜愁思影，常共月裴回。
<br>
<br>　　卷106_14  「人日重宴大明宫恩赐彩缕人胜应制」郑
<br>
<br>　　琼殿含光映早轮，玉鸾严跸望初晨。池开冻水仙宫丽，
<br>
<br>　　树发寒花禁苑新。佳气裴回笼细网，残淅沥染轻尘。
<br>
<br>　　良时荷泽皆迎胜，穷谷阳犹未春。
<br>
<br>　　卷106_15  「奉和春日幸望春宫」郑
<br>
<br>　　晨跸凌高转翠旌，春楼望远背朱城。忽排花上游天苑，
<br>
<br>　　却坐云边看帝京。百草香心初I蝶，千林嫩叶始藏莺。
<br>
<br>　　幸同葵藿倾阳早，愿比盘根应候荣。
<br>
<br>　　卷106_16  「奉和幸三会寺应制」郑
<br>
<br>　　鸟籀遗新阁，龙绶霉盘āＴ焓槌简⊥，观迹帝羲来。
<br>
<br>　　睿览山川匝，宸心宇宙该。梵音随驻辇，天步接乘杯。
<br>
<br>　　旧苑经寒露，残池问劫灰。散花将捧日，俱喜圣慈开。
<br>
<br>　　卷106_17  「奉和幸大荐福寺（寺即中宗旧宅）」郑
<br>
<br>　　旧邸三乘辟，佳辰万骑留。兰图奉叶偈，芝盖拂花楼。
<br>
<br>　　国会人王法，宫还天帝游。紫云成宝界，白水作禅流。
<br>
<br>　　雁塔昌基远，鹦林睿藻抽。欣承大风曲，窃预小童讴。
<br>
<br>　　卷106_18  「同韦舍人早朝」郑
<br>
<br>　　瑞阙龙居峻，宸庭凤掖深。才良寄天，趋拜侣朝簪。
<br>
<br>　　飞马看来影，喧车识驻音。重轩轻雾入，洞户落花侵。
<br>
<br>　　闻有题新翰，依然想旧林。同声惭卞玉，谬此托韦金。
<br>
<br>　　卷106_19  「塞外三首」郑
<br>
<br>　　塞外萧条望，征人此路赊。边声乱朔马，秋色引胡笳。
<br>
<br>　　遥嶂侵归日，长城带晚霞。断蓬飞古戍，连雁聚寒沙。
<br>
<br>　　海暗云无叶，山春雪作花。丈夫期报主，万里独辞家。
<br>
<br>　　荒垒三秋夕，穷郊万里平。海阴凝独树，日气下连营。
<br>
<br>　　戎旆霜旋重，边裘夜更轻。将军犹转战，都尉不成名。
<br>
<br>　　折柳悲春曲，吹笳断夜声。明年汉使返，须筑受降城。
<br>
<br>　　阳鸟南飞夜，阴山北地寒。汉家征戍客，年岁在楼兰。
<br>
<br>　　玉塞朔风起，金河秋月团。边声入鼓吹，霜气下旌竿。
<br>
<br>　　海外归书断，天涯旅鬓残。子卿犹奉使，常向节旄看。
<br>
<br>　　卷106_20  「春怨」郑
<br>
<br>　　春朝物候妍，愁妇镜台前。风吹数蝶乱，露洗百花鲜。
<br>
<br>　　试出褰罗幌，还来著锦筵。曲中愁夜夜，楼上别年年。
<br>
<br>　　不及随萧史，高飞向紫烟。
<br>
<br>　　卷106_21  「贬降至汝州广城驿」郑
<br>
<br>　　近郊凭汝海，遐服指江干。尚忆趋朝贵，方知失路难。
<br>
<br>　　曙宫平乐远，秋泽广城寒。岸苇新花白，山梨晚叶丹。
<br>
<br>　　乡关千里暮，岁序四时阑。函塞云间别，旋门雾里看。
<br>
<br>　　夙年追J骥，暮节仰g鸾。疲驽劳垂耳，骞腾讵矫翰。
<br>
<br>　　将调梅铉实，不正李园冠。荆玉终无玷，随珠忽已弹。
<br>
<br>　　晓装违巩洛，夕梦在长安。北上频伤阮，西征未学潘。
<br>
<br>　　倾车无共辙，同派有殊澜。去去怀知己，何由报一餐。
<br>
<br>　　卷106_22  「哭郎著作」郑
<br>
<br>　　诗礼康成学，文章贾谊才。巳年人得梦，庚日鸟为灾。
<br>
<br>　　书草藏天阁，琴声入夜台。荒阶罗驳藓，虚座网浮埃。
<br>
<br>　　白马宾徒散，青乌陇隧开。空怜门下客，怀旧几迟回。
<br>
<br>　　卷106_23  「咏黄莺儿」郑
<br>
<br>　　欲转声犹涩，将飞羽未调。高风不借便，何处得迁乔。
<br>
<br>　　卷106_24  「百舌」郑
<br>
<br>　　百舌鸣高树，弄音无常则。借问声何烦，末俗不尚默。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
