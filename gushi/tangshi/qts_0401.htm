<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百零一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷四百零一
<br>
<br>　　卷401_1  「寄吴士矩端公五十韵（此后并江陵士曹时作）」元稹
<br>
<br>　　昔在凤翔日，十岁即相识。未有好文章，逢人赏颜色。
<br>
<br>　　可怜何郎面，二十才冠饰。短发予近梳，罗衫紫蝉翼。
<br>
<br>　　伯舅各骄纵，仁兄未摧抑。事业若杯盘，诗书甚徽g.
<br>
<br>　　西州戎马地，贤豪事雄特。百万时可赢，十千良易借。
<br>
<br>　　寒食桐阴下，春风柳林侧。藉草送远游，列筵酬博塞。
<br>
<br>　　萎蕤云幕翠，灿烂红茵V.脍缕轻似丝，香醅腻如职。
<br>
<br>　　将军频下城，佳人尽倾国。媚语娇不闻，纤腰软无力。
<br>
<br>　　歌辞妙宛转，舞态能剜刻。筝弦玉指调，粉汗红绡拭。
<br>
<br>　　予时最年少，专务酒中职。未能解生狞，偏矜任狂直。
<br>
<br>　　曲庇桃根盏，横讲捎云式。乱布斗分朋，惟新间谗慝。
<br>
<br>　　耻作最先吐，羞言未朝食。醉眼渐纷纷，酒声频cH々。
<br>
<br>　　扣节参差乱，飞觥往来织。强起相维持，翻成两匍匐。
<br>
<br>　　边霜飒然降，战马鸣不息。但喜秋光丽，谁忧塞云黑。
<br>
<br>　　常随猎骑走，多在豪家匿。夜饮天既明，朝歌日还昃。
<br>
<br>　　荒狂岁云久，名利心潜逼。时辈多得途，亲朋屡相敕。
<br>
<br>　　闲因适农野，忽复爱稼穑。平生中圣人，翻然腐肠贼。
<br>
<br>　　亦从酒仙去，便被书魔惑。脱迹壮士场，甘心竖儒域。
<br>
<br>　　矜持翠筠管，敲断黄金勒。屡益兰膏灯，犹研兔枝墨。
<br>
<br>　　崎岖来掉荡，矫枉事沉默。隐笑甚艰难，敛容还　
<br>
<br>　　与君始分散，勉我劳修饰。岐路各营营，别离长恻恻。
<br>
<br>　　行看二十载，万事纷何极。相值或须臾，安能洞胸臆。
<br>
<br>　　昨来陕郊会，悲欢两难克。问我新相知，但报长相忆。
<br>
<br>　　岂无新知者，不及小相得。亦有生岁游，同年不同德。
<br>
<br>　　为别讵几时，伊予坠沟洫。大江鼓风浪，远道参荆棘。
<br>
<br>　　往事返无期，前途浩难测。一旦得自由，相求北山北。
<br>
<br>　　卷401_2  「三月二十四日宿曾峰馆，夜对桐花，寄乐天」元稹
<br>
<br>　　微月照桐花，月微花漠漠。怨澹不胜情，低回拂帘幕。
<br>
<br>　　叶新阴影细，露重枝条弱。夜久春恨多，风清暗香薄。
<br>
<br>　　是夕远思君，思君瘦如削。但感事暌违，非言官好恶。
<br>
<br>　　奏书金銮殿，步屣青龙阁。我在山馆中，满地桐花落。
<br>
<br>　　卷401_3  「酬乐天书怀见寄」元稹
<br>
<br>　　新昌北门外，与君从此分。街衢走车马，尘土不见君。
<br>
<br>　　君为分手归，我行行不息。我上秦岭南，君直枢星北。
<br>
<br>　　秦岭高崔嵬，商山好颜色。月照山馆花，裁诗寄相忆。
<br>
<br>　　天明作诗罢，草草随所如。凭人寄将去，三月无报书。
<br>
<br>　　荆州白日晚，城上鼓冬冬。行逢贺州牧，致书三四封。
<br>
<br>　　封题乐天字，未坼已沾裳。坼书八九读，泪落千万行。
<br>
<br>　　中有酬我诗，句句截我肠。仍云得诗夜，梦我魂凄凉。
<br>
<br>　　终言作书处，上直金銮东。诗书费一夕，万恨缄其中。
<br>
<br>　　中宵宫中出，复见宫月斜。书罢月亦落，晓灯随暗花。
<br>
<br>　　想君书罢时，南望劳所思。况我江上立，吟君怀我诗。
<br>
<br>　　怀我浩无极，江水秋正深。清见万丈底，照我平生心。
<br>
<br>　　感君求友什，因报壮士吟。持谢众人口，销尽犹是金。
<br>
<br>　　卷401_4  「酬乐天登乐游园见忆」元稹
<br>
<br>　　昔君乐游园，怅望天欲曛。今我大江上，快意波翻云。
<br>
<br>　　秋空压澶漫，苟次薰阜铡Ｋ墓私曰泶铮我眉今日伸。
<br>
<br>　　长安隘朝市，百道走埃尘。轩车随对列，骨肉非本亲。
<br>
<br>　　夸游丞相第，偷入常侍门。爱君直如发，勿念江湖人。
<br>
<br>　　卷401_5  「酬乐天早夏见怀」元稹
<br>
<br>　　庭柚有垂实，燕巢无宿雏。我亦辞社燕，茫茫焉所如。
<br>
<br>　　君诗夏方早，我叹秋已徂。食物风土异，衾n时节殊。
<br>
<br>　　荒草满田地，近移江上居。八日复切九，月明侵半除。
<br>
<br>　　卷401_6  「酬乐天劝醉」元稹
<br>
<br>　　神曲清浊酒，牡丹深浅花。少年欲相饮，此乐何可涯。
<br>
<br>　　沉机造神境，不必悟楞伽。酡颜返童貌，安用成丹砂。
<br>
<br>　　刘伶称酒德，所称良未多。愿君听此曲，我为尽称嗟。
<br>
<br>　　一杯颜色好，十盏胆气加。半酣得自恣，酩酊归太和。
<br>
<br>　　共醉真可乐，飞觥撩乱歌。独醉亦有趣，兀然无与他。
<br>
<br>　　美人醉灯下，左右流横波。王孙醉床上，颠倒眠绮罗。
<br>
<br>　　君今劝我醉，劝醉意如何。
<br>
<br>　　卷401_7  「和乐天初授户曹喜而言志」元稹
<br>
<br>　　王爵无细大，得请即为恩。君求户曹掾，贵以禄奉亲。
<br>
<br>　　闻君得所请，感我欲沾巾。今人重轩冕，所重华与纷。
<br>
<br>　　矜夸仕台阁，奔走无朝昏。君衣不盈箧，君食不满铩
<br>
<br>　　君言养既薄，何以荣我门。披诚再三请，天子怜俭贫。
<br>
<br>　　词曹直文苑，捧诏荣且忻。归来高堂上，兄弟罗酒尊。
<br>
<br>　　各称千万寿，共饮三四巡。我实知君者，千里能具陈。
<br>
<br>　　感君求禄意，求禄殊众人。上以奉颜色，馀以及亲宾。
<br>
<br>　　弃名不弃实，谋养不谋身。可怜白华士，永愿凌青云。
<br>
<br>　　卷401_8  「和乐天赠吴丹」元稹
<br>
<br>　　不识吴生面，久知吴生道。迹虽染世名，心本奉天老。
<br>
<br>　　雌一守命门，回九填血脑。委气荣卫和，咽津颜色好。
<br>
<br>　　传闻共甲子，衰P尽枯槁。独有冰雪容，纤华夺鲜缟。
<br>
<br>　　问人何能尔，吴实旷怀抱。弁冕徒挂身，身外非所宝。
<br>
<br>　　伊予固童昧，希真亦云早。石坛玉晨尊，昼夜长自扫。
<br>
<br>　　密印视丹田，游神梦三岛。万过黄庭经，一食青精稻。
<br>
<br>　　冥搜方朔桃，结念安期枣。绿发幸未改，丹诚自能保。
<br>
<br>　　行当摆尘缨，吴门事探讨。君为先此词，终期搴瑶草。
<br>
<br>　　卷401_9  「和乐天秋题曲江」元稹
<br>
<br>　　十载定交契，七年镇相随。长安最多处，多是曲江池。
<br>
<br>　　梅杏春尚小，芰荷秋已衰。共爱寥落境，相将偏此时。
<br>
<br>　　绵绵红蓼水，rr白鹭鹚。诗句偶未得，酒杯聊久持。
<br>
<br>　　今来云雨旷，旧赏魂梦知。况乃江枫夕，和君秋兴诗。
<br>
<br>　　卷401_10  「和乐天别弟后月夜作」元稹
<br>
<br>　　闻君别爱弟，明天照夜寒。秋雁拂檐影，晓琴当砌弹。
<br>
<br>　　怅望天澹澹，因思路漫漫。吟为别弟操，闻者为辛酸。
<br>
<br>　　况我兄弟远，一身形影单。江波浩无极，但见时岁阑。
<br>
<br>　　卷401_11  「和乐天秋题牡丹丛」元稹
<br>
<br>　　敝宅艳山卉，别来长叹息。吟君晚丛咏，似见摧颓色。
<br>
<br>　　欲识别后容，勤过晚丛侧。
<br>
<br>　　卷401_12  「春月」元稹
<br>
<br>　　春月虽至明，终有霭霭光。不似秋冬色，逼人寒带霜。
<br>
<br>　　纤粉澹虚壁，轻烟笼半床。分晖间林影，馀照上虹梁。
<br>
<br>　　病久尘事隔，夜闲清兴长。拥抱颠倒领，步屣东西厢。
<br>
<br>　　风柳结柔援，露梅飘暗香。雪含樱绽蕊，珠蹙桃缀房。
<br>
<br>　　杳杳有馀思，行行安可忘。四邻非旧识，无以话中肠。
<br>
<br>　　南有居士俨，默坐调心王。款关一问讯，为我披衣裳。
<br>
<br>　　延我入深竹，暖我于小堂。视身琉璃莹，谕指芭蕉黄。
<br>
<br>　　复有比丘溢，早传龙树方。口中秘丹诀，肘后悬青囊。
<br>
<br>　　锡杖虽独振，刀圭期共尝。未知仙近远，已觉神轻翔。
<br>
<br>　　夜久魂耿耿，月明露苍苍。悲哉沉眠士，宁见兹夕良。
<br>
<br>　　卷401_13  「月临花（临檎花）」元稹
<br>
<br>　　临风rr花，透影胧胧月。巫峡隔波云，姑峰漏霞雪。
<br>
<br>　　镜匀娇面粉，灯泛高笼缬。夜久清露多，啼珠坠还结。
<br>
<br>　　卷401_14  「红芍药」元稹
<br>
<br>　　芍药绽红绡，巴篱织青琐。繁丝蹙金蕊，高焰当炉火。
<br>
<br>　　翦刻彤云片，开张赤霞裹。烟轻琉璃叶，风亚珊瑚朵。
<br>
<br>　　受露色低迷，向人娇婀娜。酡颜醉后泣，小女妆成坐。
<br>
<br>　　艳艳锦不如，夭夭桃未可。晴霞畏欲散，晚日愁将堕。
<br>
<br>　　结植本为谁，赏心期在我。采之谅多思，幽赠何由果。
<br>
<br>　　卷401_15  「送王十一南行」元稹
<br>
<br>　　夏水漾天末，晚D依岸村。风调乌尾劲，眷恋馀芳尊。
<br>
<br>　　解袂方瞬息，征帆已翩翻。江豚涌高浪，枫树摇去魂。
<br>
<br>　　远戍宗侣泊，暮烟洲渚昏。离心讵几许，骤若移寒温。
<br>
<br>　　此别信非久，胡为坐忧烦。我留石难转，君泛云无根。
<br>
<br>　　万里湖南月，三声山上猿。从兹耿幽梦，夜夜湘与沅。
<br>
<br>　　卷401_16  「三叹」元稹
<br>
<br>　　孤剑锋刃涩，犹能神彩生。有时雷雨过，暗吼阗阗声。
<br>
<br>　　主人s灵宝，畏作升天行。淬砺当阳铁，刻为干镆名。
<br>
<br>　　远求G鹈莹，同用玉匣盛。颜色纵相类，利钝颇相倾。
<br>
<br>　　雄为光电S，雌但深泓澄。龙怒有奇变，青蛇终不惊。
<br>
<br>　　仙凤翠皇死，葳蕤光彩低。非无鸳鸾侣，誓不同树栖。
<br>
<br>　　飞驰岁云暮，感念雏在泥。顾影不自暖，寄尔蟠桃鸡。
<br>
<br>　　驯养岂无愧，类族安得齐。愿言成羽翼，奋翅凌丹梯。
<br>
<br>　　天骥失龙偶，三年常夜嘶。哀缘喷风断，渴且含霜啼。
<br>
<br>　　长恐绝遗类，不复蹑云霓。非无oo者，鹤意不在鸡。
<br>
<br>　　春来筋骨瘦，吊影心亦迷。自此渥洼种，应生浊水泥。
<br>
<br>　　卷401_17  「遣昼」元稹
<br>
<br>　　密竹有清阴，旷怀无尘滓。况乃秋日光，玲珑晓窗里。
<br>
<br>　　旬休聊自适，今辰日高起。栉沐坐前轩，风轻镜如水。
<br>
<br>　　开卷恣咏谣，望云闲徙倚。新菊媚鲜妍，短萍怜[靡。
<br>
<br>　　扫除田地静，摘掇园蔬美。幽玩惬诗流，空堂称居士。
<br>
<br>　　客来伤寂寞，我念遗烦鄙。心迹两相忘，谁能验行止。
<br>
<br>　　卷401_18  「冬夜怀李侍御、王太祝、段丞」元稹
<br>
<br>　　浩露烟咕。月光闲有馀。松篁细阴影，重以帘牖疏。
<br>
<br>　　泛览星粲粲，轻河悠碧虚。纤云不成叶，脉脉风丝舒。
<br>
<br>　　丹灶炽东序，烧香罗玉书。飘飘魂神举，若骖鸾鹤舆。
<br>
<br>　　感念夙昔意，华尚簪与裾。簪裾讵几许，累创吞钩鱼。
<br>
<br>　　今闻馨香道，一以悟臭帑。悟觉誓不惑，永抱胎仙居。
<br>
<br>　　昼夜欣所适，安知岁云除。行行二三友，君怀复何如。
<br>
<br>　　卷401_19  「西斋小松二首」元稹
<br>
<br>　　松树短于我，清风亦已多。况乃枝上雪，动摇微月波。
<br>
<br>　　幽姿得闲地，讵感岁蹉跎。但恐厦终构，藉君当奈何。
<br>
<br>　　簇簇枝新黄，纤纤攒素指。柔n渐依条，短莎还半委。
<br>
<br>　　清风日夜高，凌云意何已。千岁盘老龙，修鳞自兹始。
<br>
<br>　　卷401_20  「周先生」元稹
<br>
<br>　　寥寥空山岑，冷冷风松林。流月垂鳞光，悬泉扬高音。
<br>
<br>　　希夷周先生，烧香调琴心。神力盈三千，谁能还黄金。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
