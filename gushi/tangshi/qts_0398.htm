<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百九十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百九十八
<br>
<br>　　卷398_1  「松鹤」元稹
<br>
<br>　　渚宫本坳下，佛庙有台阁。台下三四松，低昂势前却。
<br>
<br>　　是时晴景丽，松梢残雪薄。日色相玲珑，纤云映罗幕。
<br>
<br>　　逡巡九霄外，似振风中铎。渐见尺帛光，孤飞唳空鹤。
<br>
<br>　　裴回耀霜雪，顾慕下寥廓。蹋动团讨Γ龙蛇互跳跃。
<br>
<br>　　俯瞰九江水，旁瞻万里壑。无心眄乌鸢，有字悲城郭。
<br>
<br>　　清角已沉绝，虞韶亦冥寞。N翻勿重留，幸及钧天作。
<br>
<br>　　卷398_2  「竞渡」元稹
<br>
<br>　　吾观竞舟子，因测大竞源。天地昔将竞，蓬勃昼夜昏。
<br>
<br>　　龙蛇相嗔薄，海岱俱崩奔。群动皆搅挠，化作流浑浑。
<br>
<br>　　数极斗心息，太和蒸混元。一气忽为二，矗然画乾坤。
<br>
<br>　　日月复照耀，春秋递寒温。八荒坦以旷，万物罗以繁。
<br>
<br>　　圣人中间立，理世了不烦。延绵复几岁，逮及羲与轩。
<br>
<br>　　炎皇炽如炭，蚩尤扇其燔。有熊竞心起，驱兽出林樊。
<br>
<br>　　一战波委焰，再战火燎原。战讫天下定，号之为轩辕。
<br>
<br>　　自是岂无竞，琐细不复言。其次有龙竞，竞渡龙之门。
<br>
<br>　　龙门浚如泻，淙射不可援。赤鳞化时至，唐突鳍鬣掀。
<br>
<br>　　乘风瞥然去，万里黄河翻。接瞬电S出，微吟霹雳喧。
<br>
<br>　　傍瞻旷宇宙，俯瞰卑昆仑。庶类咸在下，九霄行易扪。
<br>
<br>　　倏辞蛙黾穴，遽排天帝阍。回悲曝鳃者，未免鲸鲵吞。
<br>
<br>　　帝命泽诸夏，不弃虫与昆。随时布膏露，称物施厚恩。
<br>
<br>　　草木沾我润，豚鱼望我蕃。向来同竞辈，岂料由我存。
<br>
<br>　　壮哉龙竞渡，一竞身独尊。舍此皆蚁斗，竞舟何足论。
<br>
<br>　　卷398_3  「寺院新竹」元稹
<br>
<br>　　宝地琉璃坼，紫苞琅\踊。亭亭巧于削，一一大如拱。
<br>
<br>　　冰碧林外寒，峰峦眼前耸。槎矛戟合，屹仡龙蛇动。
<br>
<br>　　烟泛翠光流，岁馀霜彩重。风朝竽籁过，雨夜鬼神恐。
<br>
<br>　　佳色有鲜妍，修茎无拥肿。节高迷玉镞，箨缀疑花捧。
<br>
<br>　　讵必太山根，本自仙坛种。谁令植幽壤，复此依闲冗。
<br>
<br>　　居然霄汉姿，坐受藩篱壅。噪集倦鸱乌，炎昏繁蠛蠓。
<br>
<br>　　未遭伶伦听，非安子犹宠。威凤来有时，虚心岂无奉。
<br>
<br>　　卷398_4  「酬别致用」元稹
<br>
<br>　　风行自委顺，云合非有期。神哉心相见，无安得离。
<br>
<br>　　我有恳愤志，三十无人知。修身不言命，谋道不择时。
<br>
<br>　　达则济亿兆，穷亦济毫厘。济人无大小，誓不空济私。
<br>
<br>　　研几未淳熟，与世忽参差。意气一为累，猜仍良已随。
<br>
<br>　　昨来窜荆蛮，分与平生隳。那言返为遇，获见心所奇。
<br>
<br>　　一见肺肝尽，坦然无滞疑。感念交契定，泪流如断縻。
<br>
<br>　　此交定生死，非为论盛衰。此契宗会极，非谓同路歧。
<br>
<br>　　君今虎在柙，我亦鹰就羁。驯养保性命，安能奋殊姿。
<br>
<br>　　玉色深不变，井水挠不移。相看各年少，未敢深自悲。
<br>
<br>　　卷398_5  「竹部（石首县界）」元稹
<br>
<br>　　竹部竹山近，岁伐竹山竹。伐竹岁亦深，深林隔深谷。
<br>
<br>　　朝朝冰雪行，夜夜豺狼宿。科首霜断蓬，枯形烧馀木。
<br>
<br>　　一束十馀茎，千钱百馀束。得钱盈千百，得粟盈斗斛。
<br>
<br>　　归来不买食，父子分半菽。持此欲何为，官家岁输促。
<br>
<br>　　我来荆门掾，寓食公堂肉。岂惟遍妻孥，亦以及僮仆。
<br>
<br>　　分尔有限资，饱我无端腹。愧尔不复言，尔生何太蹙。
<br>
<br>　　卷398_6  「赛神」元稹
<br>
<br>　　楚俗不事事，巫风事妖神。事妖结妖社，不问疏与亲。
<br>
<br>　　年年十月暮，珠稻欲垂新。家家不敛获，赛妖无富贫。
<br>
<br>　　杀牛贳官酒，椎鼓集顽民。喧阗里闾隘，凶酗日夜频。
<br>
<br>　　岁暮雪霜至，稻珠随陇湮。吏来官税迫，求质倍称缗。
<br>
<br>　　贫者日消铄，富亦无仓铩２晃绞律窨啵自言诚不真。
<br>
<br>　　岳阳贤刺史，念此为俗屯。未可一朝去，俾之为等伦。
<br>
<br>　　粗许存习俗，不得呼党人。但许一日泽，不得月与旬。
<br>
<br>　　吾闻国侨理，三年名乃振。巫风燎原久，未必怜徙薪。
<br>
<br>　　我来歌此事，非独歌政仁。此事四邻有，亦欲闻四邻。
<br>
<br>　　卷398_7  「竞舟」元稹
<br>
<br>　　楚俗不爱力，费力为竞舟。买舟俟一竞，竞敛贫者赇。
<br>
<br>　　年年四五月，茧实麦小秋。积水堰堤坏，拔秧蒲稗稠。
<br>
<br>　　此时集丁壮，习竞南亩头。朝饮村社酒，暮椎邻舍牛。
<br>
<br>　　祭船如祭祖，习竞如习雠。连延数十日，作业不复忧。
<br>
<br>　　君侯馔良吉，会客陈膳羞。画o四来合，大竞长江流。
<br>
<br>　　建标明取舍，胜负死生求。一时欢呼罢，三月农事休。
<br>
<br>　　岳阳贤刺史，念此为俗疣。习俗难尽去，聊用去其尤。
<br>
<br>　　百船不留一，一竞不滞留。自为里中戏，我亦不寓游。
<br>
<br>　　吾闻管仲教，沐树惩堕游。节此淫竞俗，得为良政不。
<br>
<br>　　我来歌此事，非独歌此州。此事数州有，亦欲闻数州。
<br>
<br>　　卷398_8  「茅舍」元稹
<br>
<br>　　楚俗不理居，居人尽茅舍。茅苫竹梁栋，茅疏竹仍罅。
<br>
<br>　　边缘堤岸斜，诘屈檐楹亚。篱落不蔽肩，街衢不容驾。
<br>
<br>　　南风五月盛，时雨不来下。竹蠹茅亦干，迎风自焚隆
<br>
<br>　　防虞集邻里，巡警劳昼夜。遗烬一星然，连延祸相嫁。
<br>
<br>　　号呼怜谷帛，奔走伐桑柘。旧架已新焚，新茅又初架。
<br>
<br>　　前日洪州牧，念此常嗟讶。牧民未及久，郡邑纷如化。
<br>
<br>　　峻邸俨相望，飞甍远相跨。旗亭红粉泥，佛庙青鸳瓦。
<br>
<br>　　斯事才未终，斯人久云谢。有客自洪来，洪民至今藉。
<br>
<br>　　惜其心太亟，作役无容暇。台观亦已多，工徒稍冤咤。
<br>
<br>　　我欲他郡长，三时务耕稼。农收次邑居，先室后台榭。
<br>
<br>　　启闭既及期，公私亦相借。度材无强略，庀役有定价。
<br>
<br>　　不使及僭差，粗得御寒夏。火至殊陈郑，人安极嵩华。
<br>
<br>　　谁能继此名，名流袭兰麝。五F有前闻，斯言我非诈。
<br>
<br>　　卷398_9  「后湖」元稹
<br>
<br>　　荆有泥泞水，在荆之邑郛。郛前水在后，谓之为后湖。
<br>
<br>　　环湖十馀里，岁积潢与污。臭腐鱼鳖死，不植菰与蒲。
<br>
<br>　　郑公理三载，其理用挠洹Ｋ觑民四至，隘廛亦隘衢。
<br>
<br>　　公乃署其地，为民先矢谟。人人傥自为，我亦不庀徒。
<br>
<br>　　下里得闻之，各各相俞俞。提携翁及孙，捧戴妇与姑。
<br>
<br>　　壮者负砾石，老亦勖┷弧＝锬テ片雪，椎隐连连珠。
<br>
<br>　　朝餐布庭落，夜宿完户枢。邻里近相告，新戚远相呼。
<br>
<br>　　鬻者自为鬻，酤者自为酤。鸡犬丰中市，人民岐下都。
<br>
<br>　　百年废滞所，一旦奥浩区。我实司水土，得为官事无。
<br>
<br>　　人言贱事贵，贵直不贵谀。此实公所小，安用歌F襦。
<br>
<br>　　答云潭及广，以至鄂与吴。万里尽泽国，居人皆垫濡。
<br>
<br>　　富者不容盖，贫者不庇躯。得不歌此事，以我为楷模。
<br>
<br>　　卷398_10  「八骏图诗」元稹
<br>
<br>　　穆满志空阔，将行九州野。神驭四来归，天与八骏马。
<br>
<br>　　龙种无凡性，龙行无暂舍。朝辞扶桑底，暮宿昆仑下。
<br>
<br>　　鼻息吼春雷，蹄声裂寒瓦。尾掉沧波黑，汗染白云赭。
<br>
<br>　　华c本修密，翠盖尚妍冶。御者腕不移，乘者寐不假。
<br>
<br>　　车无轮扁斫，辔无王良把。虽有万骏来，谁是敢骑者。
<br>
<br>　　卷398_11  「画松」元稹
<br>
<br>　　张b画古松，往往得神骨。翠帚扫春风，枯龙戛寒月。
<br>
<br>　　流传画师辈，奇态尽埋没。纤枝无萧洒，顽干空突兀。
<br>
<br>　　乃悟埃尘心，难状烟霄质。我去淅阳山，深山看真物。
<br>
<br>　　卷398_12  「遣兴十首」元稹
<br>
<br>　　始见梨花房，坐对梨花白。行看梨叶青，已复梨叶赤。
<br>
<br>　　严霜九月半，危蒂几时客。况有高高原，秋风四来迫。
<br>
<br>　　莫厌夏日长，莫愁冬日短。欲识短复长，君看寒又暖。
<br>
<br>　　城中百万家，冤哀杂丝管。草没奉诚园，轩车昔曾满。
<br>
<br>　　孤竹迸荒园，误与蓬麻列。久拥萧萧风，空长高高节。
<br>
<br>　　严霜荡群秽，蓬断麻亦折。独立转亭亭，心期凤凰别。
<br>
<br>　　艳艳翦红英，团团削翠茎。托根在褊浅，因依泥滓生。
<br>
<br>　　中有合欢蕊，池枯难遽呈。凉宵露华重，低徊当月明。
<br>
<br>　　晚荷犹展卷，早蝉遽萧嘹。露叶行已重，况乃江风摇。
<br>
<br>　　炎夏火再伏，清商暗回飙。寄言抱志士，日月东西跳。
<br>
<br>　　买马买锯牙，买犊买破车。养禽当养鹘，种树先种花。
<br>
<br>　　人生负俊健，天意与光华。莫学蚯蚓辈，食泥近土涯。
<br>
<br>　　爱直莫爱夸，爱疾莫爱斜。爱谟莫爱诈，爱施莫爱奢。
<br>
<br>　　择才不求备，任物不过涯。用人如用己，理国如理家。
<br>
<br>　　z8々刀刃光，弯弯弓面张。入水斩犀兕，上山椎虎狼。
<br>
<br>　　里中无老少，唤作癫儿郎。一日风云会，横行归故乡。
<br>
<br>　　团团规内星，未必明如月。托迹近北辰，周天无沦没。
<br>
<br>　　老人在南极，地远光不发。见则寿圣明，愿照高高阙。
<br>
<br>　　河清谅嘉瑞，吾帝真圣人。时哉不我梦，此时为废民。
<br>
<br>　　光阴本跳踯，功业劳苦辛。一到江陵郡，三年成去尘。
<br>
<br>　　卷398_1  「野节鞭」元稹
<br>
<br>　　神鞭鞭宇宙，玉鞭鞭骐骥。紧B野节鞭，本用鞭P痢
<br>
<br>　　使君鞭甚长，使君马亦利。司马并马行，司马马憔悴。
<br>
<br>　　短鞭不可施，疾步无由致。使君驻马言，愿以长鞭遗。
<br>
<br>　　此遗不寻常，此鞭不容易。金坚无缴绕，玉滑无尘腻。
<br>
<br>　　青蛇坼生石，不刺山阿地。乌龟旋眼斑，不染江头泪。
<br>
<br>　　长看雷雨痕，未忍驽骀试。持用换所持，无令等闲弃。
<br>
<br>　　答云君何奇，赠我君所贵。我用亦不凡，终身保明义。
<br>
<br>　　誓以鞭奸顽，不以鞭蹇踬。指纸仆米伲决挞怪龙睡。
<br>
<br>　　惜令寸寸折，节节不虚坠。因作换鞭诗，诗成谓同志。
<br>
<br>　　而我得闻之，笑君年少意。安用换长鞭，鞭长亦奚为。
<br>
<br>　　我有鞭尺馀，泥抛风雨渍。不拟闲赠行，唯将烂夸醉。
<br>
<br>　　春来信马头，款缓花前辔。愿我迟似挛，饶君疾如翅。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
