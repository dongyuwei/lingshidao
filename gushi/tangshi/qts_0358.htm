<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百五十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百五十八
<br>
<br>　　卷358_1  「始闻蝉有怀白宾客去岁白有闻蝉见寄诗…兼遣报君知之句」刘禹锡
<br>
<br>　　蝉韵极清切，始闻何处悲。人含不平意，景值欲秋时。
<br>
<br>　　此岁方晚，谁家无别离。君言催我老，已是去年诗。
<br>
<br>　　卷358_2  「赠乐天」刘禹锡
<br>
<br>　　一别旧游尽，相逢俱涕零。在人虽晚达，于树似冬青。
<br>
<br>　　痛饮连宵醉，狂吟满坐听。终期抛印绶，共占少微星。
<br>
<br>　　卷358_3  「到郡未浃日登西楼见乐天题诗因即事以寄」刘禹锡
<br>
<br>　　湖上收宿雨，城中无昼尘。楼依新柳贵，池带乱苔青。
<br>
<br>　　云水正一望，簿书来绕身。烟波洞庭路，愧彼扁舟人。
<br>
<br>　　卷358_4  「秋夕不寐寄乐天」刘禹锡
<br>
<br>　　洞户夜帘卷，华堂秋簟清。萤飞过池影，蛩思绕阶声。
<br>
<br>　　老枕知将雨，高窗报欲明。何人谙此景，远问白先生。
<br>
<br>　　卷358_5  「冬日晨兴寄乐天」刘禹锡
<br>
<br>　　庭树晓禽动，郡楼残点声。灯挑红烬落，酒暖白光生。
<br>
<br>　　发少嫌梳利，颜衰恨镜明。独吟谁应和，须寄洛阳城。
<br>
<br>　　卷358_6  「答乐天见忆」刘禹锡
<br>
<br>　　与老无期约，到来如等闲。偏伤朋友尽，移兴子孙间。
<br>
<br>　　笔底心无毒，杯前胆不h.唯馀忆君梦，飞过武牢关。
<br>
<br>　　卷358_7  「和乐天诮失婢榜者」刘禹锡
<br>
<br>　　把镜朝犹在，添香夜不归。鸳鸯拂瓦去，鹦鹉透笼飞。
<br>
<br>　　不逐张公子，即随刘武威。新知正相乐，从此脱青衣。
<br>
<br>　　卷358_8  「八月十五日夜半云开然后玩月因书一时之景寄呈乐天」刘禹锡
<br>
<br>　　半夜碧云收，中天素月流。开城邀好客，置酒赏清秋。
<br>
<br>　　影透衣香润，光凝歌黛愁。斜辉犹可玩，移宴上西楼。
<br>
<br>　　卷358_9  「秋日书怀寄白宾客」刘禹锡
<br>
<br>　　州远雄无益，年高健亦衰。兴情逢酒在，筋力上楼知。
<br>
<br>　　蝉噪芳意尽，雁来愁望时。商山紫芝客，应不向秋悲。
<br>
<br>　　卷358_10  「酬乐天初冬早寒见寄」刘禹锡
<br>
<br>　　乍起衣犹冷，微吟帽半欹。霜凝南屋瓦，鸡唱后园枝。
<br>
<br>　　洛水碧云晓，吴宫黄叶时。两传千里意，书札不如诗。
<br>
<br>　　卷358_11  「和令狐相公郡斋对紫薇花」刘禹锡
<br>
<br>　　明丽碧天霞，丰茸紫绶花。香闻荀令宅，艳入孝王家。
<br>
<br>　　几岁自荣乐，高情方叹嗟。有人移上苑，犹足占年华。
<br>
<br>　　卷358_12  「令狐相公俯赠篇章斐然仰谢」刘禹锡
<br>
<br>　　鄂渚临流别，梁园冲雪来。旅愁随冻释，欢意待花开。
<br>
<br>　　城晓乌频起，池春雁欲回。饮和心自醉，何必管弦催。
<br>
<br>　　卷358_13  「酬令狐相公早秋见寄」刘禹锡
<br>
<br>　　公来第四秋，乐国号无愁。军士游书肆，商人占酒楼。
<br>
<br>　　熊罴交黑槊，宾客满青油。今日文章主，梁王不姓刘。
<br>
<br>　　卷358_14  「和令狐相公入潼关」刘禹锡
<br>
<br>　　寒光照旌节，关路晓无尘。吏谒前丞相，山迎旧主人。
<br>
<br>　　东瞻军府静，西望敕书频。心共黄河水，同升天汉津。
<br>
<br>　　卷358_15  「和令狐相公寻白阁老见留小饮因赠」刘禹锡
<br>
<br>　　傲士更逢酒，乐天仍对花。文章管星历，情兴占年华。
<br>
<br>　　宦达翻思退，名高却不夸。惟存浩然气，相共赏烟霞。
<br>
<br>　　卷358_16  「酬令狐相公雪中游玄都见忆」刘禹锡
<br>
<br>　　好雪动高情，心期在玉京。人披鹤氅出，马踏象筵行。
<br>
<br>　　照耀楼台变，淋漓松桂清。玄都留五字，使入步虚声。
<br>
<br>　　卷358_17  「和令狐相公以司空裴相见招南亭看雪四韵」刘禹锡
<br>
<br>　　重门不下关，枢务有馀闲。上客同看雪，高亭尽见山。
<br>
<br>　　瑞呈霄汉外，兴入笑言间。知是平阳会，人人带酒还。
<br>
<br>　　卷358_18  「和郓州令狐相公春晚对花」刘禹锡
<br>
<br>　　朱门退公后，高兴对花枝。望阙无穷思，看书欲尽时。
<br>
<br>　　含芳朝竞发，凝艳晚相宜。人意殷勤惜，狂风岂得知。
<br>
<br>　　卷358_19  「酬令狐相公春日言怀见寄」刘禹锡
<br>
<br>　　前陪看花处，邻里近王昌。今想临戎地，旌旗出汶阳。
<br>
<br>　　营飞柳絮雪，门耀戟枝霜。东望清河水，心随上郎。
<br>
<br>　　卷358_20  「途次大梁雪中奉天平令狐相公书问兼…形于短篇以申仰谢」刘禹锡
<br>
<br>　　远守宦情薄，故人书信来。共曾花下别，今独雪中回。
<br>
<br>　　纸尾得新什，眉头还暂开。此时同雁鹜，池上一徘徊。
<br>
<br>　　卷358_21  「酬令狐相公秋怀见寄」刘禹锡
<br>
<br>　　寂寞蝉声静，差池燕羽回。秋风怜越绝，朔气想台骀。
<br>
<br>　　相去数千里，无因同一杯。殷勤望飞雁，新自塞垣来。
<br>
<br>　　卷358_22  「酬太原令狐相公见寄」刘禹锡
<br>
<br>　　书信来天外，琼瑶满匣中。衣冠南渡远，旌节北门雄。
<br>
<br>　　鹤唳华亭月，马嘶榆塞风。山川几千里，惟有两心同。
<br>
<br>　　卷358_23  「酬令狐相公岁暮远怀见寄（依韵）」刘禹锡
<br>
<br>　　别侣孤鹤怨，冲天威凤归。容光一以间，梦想是耶非。
<br>
<br>　　芳讯远弥重，知音老更稀。不如湖上雁，北向整毛衣。
<br>
<br>　　卷358_24  「酬令狐相公亲仁郭家花下即事见寄」刘禹锡
<br>
<br>　　荀令园林好，山公游赏频。岂无花下侣，远望眼中人。
<br>
<br>　　斜日渐移影，落英纷委尘。一吟相思曲，惆怅江南春。
<br>
<br>　　卷358_25  「酬令狐相公首夏闲居书怀见寄」刘禹锡
<br>
<br>　　蕙草芳未歇，绿槐阴已成。金唯独酌，瑶瑟有离声。
<br>
<br>　　翔泳各殊势，篇章空寄情。应怜三十载，未变使君名。
<br>
<br>　　卷358_26  「酬令狐相公庭前白菊花谢偶书所怀见寄」刘禹锡
<br>
<br>　　数丛如雪色，一旦冒霜开。寒蕊差池落，清香断续来。
<br>
<br>　　思深含别怨，芳谢惜年催。千里难同赏，看看又早梅。
<br>
<br>　　卷358_27  「酬令狐相公季冬南郊宿斋见寄」刘禹锡
<br>
<br>　　坛下雪初霁，南城冻欲生。斋心祠上帝，高步领名卿。
<br>
<br>　　沐浴含芳泽，周旋听佩声。犹怜广平守，寂寞竟何成。
<br>
<br>　　卷358_28  「贞元中侍郎舅氏牧华州时余再忝科第前后…因成篇题旧寺」刘禹锡
<br>
<br>　　曾作关中客，频经伏毒岩。晴烟沙苑树，晚日渭川帆。
<br>
<br>　　昔是青春貌，今悲白雪髯。郡楼空一望，含意卷高帘。
<br>
<br>　　卷358_29  「酬令狐相公杏园花下饮有怀见寄」刘禹锡
<br>
<br>　　年年曲江望，花发即经过。未饮心先醉，临风思倍多。
<br>
<br>　　三春看又尽，两地欲如何。日望长安道，空成劳者歌。
<br>
<br>　　卷358_30  「令狐相公见示题洋州崔侍郎宅双木瓜花顷…来什辄成和章」刘禹锡
<br>
<br>　　金牛蜀路远，玉树帝城春。荣耀生华馆，逢迎欠主人。
<br>
<br>　　帘前疑小雪，墙外丽行尘。来去皆回首，情深是德邻。
<br>
<br>　　卷358_31  「和令狐相公春早朝回盐铁使院中作」刘禹锡
<br>
<br>　　柳动御沟清，威迟堤上行。城隅日未过，山色雨初晴。
<br>
<br>　　莺避传呼起，花临府署明。簿书盈几案，要自有高情。
<br>
<br>　　卷358_32  「和令狐仆射相公题龙回寺」刘禹锡
<br>
<br>　　兹地回銮日，皇家禅圣时。路无胡马迹，人识汉官仪。
<br>
<br>　　天子旌旗度，法王龙象随。知怀去家叹，经此益迟迟。
<br>
<br>　　卷358_33  「令狐相公频示新什早春南望遐想汉中因抒短章以寄情愫」刘禹锡
<br>
<br>　　军城临汉水，旌旆起春风。远思见江草，归心看塞鸿。
<br>
<br>　　野花沿古道，新叶映行宫。惟有诗兼酒，朝朝两不同。
<br>
<br>　　卷358_34  「和令狐相公咏栀子花」刘禹锡
<br>
<br>　　蜀国花已尽，越桃今已开。色疑琼树倚，香似玉京来。
<br>
<br>　　且赏同心处，那忧别叶催。佳人如拟咏，何必待寒梅。
<br>
<br>　　卷358_35  「酬令狐相公新蝉见寄」刘禹锡
<br>
<br>　　相去三千里，闻蝉同此时。清吟晓露叶，愁噪夕阳枝。
<br>
<br>　　忽尔弦断绝，俄闻管参差。洛桥碧云晚，西望佳人期。
<br>
<br>　　卷358_36  「酬乐天闲卧见寄」刘禹锡
<br>
<br>　　散诞向阳眠，将闲敌地仙。诗情茶助爽，药力酒能宣。
<br>
<br>　　风碎竹间日，露明池底天。同年未同隐，缘欠买山钱。
<br>
<br>　　卷358_37  「酬乐天小亭寒夜有怀」刘禹锡
<br>
<br>　　寒夜阴云起，疏林宿鸟惊。斜风闪灯影，迸雪打窗声。
<br>
<br>　　竟夕不能寐，同年知此情。汉皇无奈老，何况本书生。
<br>
<br>　　卷358_38  「将之官留辞裴令公留守」刘禹锡
<br>
<br>　　祖帐临伊水，前旌指渭河。风烟里数少，云雨别情多。
<br>
<br>　　重叠受恩久，回如命何。东山与东阁，终异再经过。
<br>
<br>　　卷358_39  「酬喜相遇同州与乐天替代」刘禹锡
<br>
<br>　　旧托松心契，新交竹使符。行年同甲子，筋力羡丁夫。
<br>
<br>　　别后诗成帙，携来酒满壶。今朝停五马，不独为罗敷。
<br>
<br>　　卷358_40  「闲坐忆乐天以诗问酒熟未」刘禹锡
<br>
<br>　　案头开缥帙，肘后检青囊。唯有达生理，应无治老方。
<br>
<br>　　减书存眼力，省事养心王。君酒何时熟，相携入醉乡。
<br>
<br>　　卷358_41  「秋中暑退赠乐天」刘禹锡
<br>
<br>　　暑服宜秋著，清琴入夜弹。人情皆向菊，风意欲摧兰。
<br>
<br>　　岁稔贫心泰，天凉病体安。相逢取次第，却甚少年欢。
<br>
<br>　　卷358_42  「乐天池馆夏景方妍白莲初开彩舟空泊唯邀缁侣因以戏之」刘禹锡
<br>
<br>　　池馆今正好，主人何寂然。白莲方出水，碧树未鸣蝉。
<br>
<br>　　静室宵闻磬，斋厨晚绝烟。蕃僧如共载，应不是神仙。
<br>
<br>　　卷358_43  「酬乐天感秋凉见寄」刘禹锡
<br>
<br>　　庭晚初辨色，林秋微有声。槿衰犹强笑，莲迥却多情。
<br>
<br>　　檐燕归心动，鞲鹰俊气生。闲人占闲景，酒熟且同倾。
<br>
<br>　　卷358_44  「秋晚新晴夜月如练有怀乐天」刘禹锡
<br>
<br>　　雨歇晚霞明，风调夜景清。月高微晕散，云薄细鳞生。
<br>
<br>　　露草百虫思，秋林千叶声。相望一步地，脉脉万重情。
<br>
<br>　　卷358_45  「新秋对月寄乐天」刘禹锡
<br>
<br>　　月露发光彩，此时方见秋。夜凉金气应，天静火星流。
<br>
<br>　　蛩响偏依井，萤飞直过楼。相知尽白首，清景复追游。
<br>
<br>　　卷358_46  「酬乐天小台晚坐见忆」刘禹锡
<br>
<br>　　小台堪远望，独上清秋时。有酒无人劝，看山只自知。
<br>
<br>　　幽禽啭新竹，孤莲落静池。高门勿遽掩，好客无前期。
<br>
<br>　　卷358_47  「早秋雨后寄乐天」刘禹锡
<br>
<br>　　夜云起河汉，朝雨洒高林。梧叶先风落，草虫迎湿吟。
<br>
<br>　　簟凉扇恩薄，室静琴思深。且喜炎前别，安能怀寸阴。
<br>
<br>　　卷358_48  「秋晚病中乐天以诗见问力疾奉酬」刘禹锡
<br>
<br>　　耳虚多听远，展转晨鸡鸣。一室背灯卧，中宵扫叶声。
<br>
<br>　　兰芳经雨败，鹤病得秋轻。肯踏衡门草，唯应是友生。
<br>
<br>　　卷358_49  「和乐天烧药不成命酒独醉」刘禹锡
<br>
<br>　　九转欲成就，百神应主持。婴啼鼎上去，老貌镜前悲。
<br>
<br>　　却顾空丹灶，回心向酒卮。醺然耳热后，暂似少年时。
<br>
<br>　　卷358_50  「元日乐天见过因举酒为贺」刘禹锡
<br>
<br>　　渐入有年数，喜逢新岁来。震方天籁动，寅位帝车回。
<br>
<br>　　门巷扫残雪，林园惊早梅。与君同甲子，寿酒让先杯。
<br>
<br>　　卷358_51  「酬马大夫以愚献通草茇葜酒感通拔二字因而寄别之作」刘禹锡
<br>
<br>　　泥沙难振拔，谁复问穷通。莫讶提壶赠，家传枕曲风。
<br>
<br>　　成谣独酌后，深意片言中。不进终无已，应须荀令公。
<br>
<br>　　卷358_52  「奉和司空裴相公中书即事通简旧僚之作」刘禹锡
<br>
<br>　　谭笑在岩廊，人人尽所长。仪形见山立，文字动星光。
<br>
<br>　　日运丹青笔，时看赤白囊。伫闻戎马息，入贺领鸳行。
<br>
<br>　　卷358_53  「微之镇武昌中路见寄蓝桥怀旧之作凄然继和兼寄安平」刘禹锡
<br>
<br>　　今日油幢引，他年黄纸追。同为三楚客，独有九霄期。
<br>
<br>　　宿草恨长在，伤禽飞尚迟。武昌应已到，新柳映红旗。
<br>
<br>　　卷358_54  「将赴苏州途出洛阳留守李相公累申宴饯宠行…以申仰谢」刘禹锡
<br>
<br>　　岁杪风物动，雪馀宫苑晴。兔园宾客至，金谷管弦声。
<br>
<br>　　洛水故人别，吴宫新燕迎。越郎忧不浅，怀袖有琼英。
<br>
<br>　　卷358_55  「牛相公留守见示城外新墅有溪竹秋月亲情多往…兼命同作」刘禹锡
<br>
<br>　　别墅洛城外，月明村野通。光辉满地上，丝管发舟中。
<br>
<br>　　堤艳菊花露，岛凉松叶风。高情限清禁，寒漏滴深宫。
<br>
<br>　　卷358_56  「牛相公林亭雨后偶成」刘禹锡
<br>
<br>　　飞雨过池阁，浮光生草树。新竹开粉奁，初莲k香注。
<br>
<br>　　野花无时节，水鸟自来去。若问知境人，人间第一处。
<br>
<br>　　卷358_57  「酬滑州李尚书秋日见寄」刘禹锡
<br>
<br>　　一入石渠署，三闻宫树蝉。丹霄未得路，白发又添年。
<br>
<br>　　双节外台贵，孤箫中禁传。征黄在旦夕，早晚发南燕。
<br>
<br>　　卷358_58  「和西川李尚书汉州微月游房太尉西湖」刘禹锡
<br>
<br>　　木落汉川夜，西湖悬玉钩。旌旗环水次，舟楫泛中流。
<br>
<br>　　目极想前事，神交如共游。瑶琴久已绝，松韵自悲秋。
<br>
<br>　　卷358_59  「和重题」刘禹锡
<br>
<br>　　林端落照尽，湖上远岚清。水榭芝兰室，仙舟鱼鸟情。
<br>
<br>　　人琴久寂寞，烟月若平生。一泛钓璜处，再吟锵玉声。
<br>
<br>　　卷358_60  「酬李相公喜归乡国自巩县夜泛洛水见寄」刘禹锡
<br>
<br>　　巩树烟月上，清光含碧流。且无三已色，犹泛五湖舟。
<br>
<br>　　鹏息风还起，凤归林正秋。虽攀小山桂，此地不淹留。
<br>
<br>　　卷358_61  「和李相公平泉潭上喜见初月」刘禹锡
<br>
<br>　　家山见初月，林壑悄无尘。幽境此何夕，清光如为人。
<br>
<br>　　潭空破镜入，风动翠蛾埂；嵯蛩龃巴，追思伊洛滨。
<br>
<br>　　卷358_62  「和李相公初归平泉过龙门南岭遥望山居即事」刘禹锡
<br>
<br>　　暂别明庭去，初随优诏还。曾为鹏鸟赋，喜过凿龙山。
<br>
<br>　　新墅烟火起，野程泉石间。岩廊人望在，只得片时闲。
<br>
<br>　　卷358_63  「和李相公以平泉新墅获方外之名因为诗…兼见寄之什」刘禹锡
<br>
<br>　　业继韦平后，家依昆阆间。恩华辞北第，潇洒爱东山。
<br>
<br>　　满室图书在，入门松菊闲。垂天虽暂息，一举出人寰。
<br>
<br>　　卷358_64  「发苏州后登武丘寺望海楼（一作望梅楼）」刘禹锡
<br>
<br>　　独宿望海楼，夜深珍木冷。僧房已闭户，山月方出岭。
<br>
<br>　　碧池涵剑彩，宝刹摇星影。却忆郡斋中，虚眠此时景。
<br>
<br>　　卷358_65  「松江送处州奚使君」刘禹锡
<br>
<br>　　吴越古今路，沧波朝夕流。从来别离地，能使管弦愁。
<br>
<br>　　江草带烟暮，海云含雨秋。知君五陵客，不乐石门游。
<br>
<br>　　卷358_66  「题报恩寺」刘禹锡
<br>
<br>　　云外支硎寺，名声敌虎丘。石文留马迹，峰势耸牛头。
<br>
<br>　　泉眼潜通海，松门预带秋。迟回好风景，王谢昔曾游。
<br>
<br>　　卷358_67  「罢郡姑苏北归渡扬子津（后首一作姑苏台诗）」刘禹锡
<br>
<br>　　几岁悲南国，今朝赋北征。归心渡江勇，病体得秋轻。
<br>
<br>　　海阔石门小，城高粉堞明。金山旧游寺，过岸听钟声。
<br>
<br>　　故国荒台在，前临震泽波。绮罗随世尽，麋鹿古时多。
<br>
<br>　　筑用金m力，摧因石鼠窠。昔年雕辇路，唯有采樵歌。
<br>
<br>　　卷358_68  「寻汪道士不遇」刘禹锡
<br>
<br>　　仙子东南秀，泠然善驭风。笙歌五云里，天地一壶中。
<br>
<br>　　受金华洞，焚香玉帝宫。我来君闭户，应是向崆峒。
<br>
<br>　　卷358_69  「谢柳子厚寄叠石砚」刘禹锡
<br>
<br>　　常时同砚席，寄砚感离群。清越敲寒玉，参差叠碧云。
<br>
<br>　　烟岚N斐，水墨两氛氲。好与陶贞白，松窗写紫文。
<br>
<br>　　卷358_70  「元日感怀」刘禹锡
<br>
<br>　　振蛰春潜至，湘南人未归。身加一日长，心觉去年非。
<br>
<br>　　燎火委虚烬，儿童f彩衣。异乡无旧识，车马到门稀。
<br>
<br>　　卷358_71  「谢宣州崔相公赐马」刘禹锡
<br>
<br>　　浮云金络膝，昨日别朱轮。衔草如怀恋，嘶风尚意频。
<br>
<br>　　曾将比君子，不是换佳人。从此西归路，应容蹑后尘。
<br>
<br>　　卷358_72  「南中书来」刘禹锡
<br>
<br>　　君书问风俗，此地接炎州。淫祀多青鬼，居人少白头。
<br>
<br>　　旅情偏在夜，乡思岂唯秋。每羡朝宗水，门前尽日流。
<br>
<br>　　卷358_73  「题招隐寺」刘禹锡
<br>
<br>　　隐士遗尘在，高僧精舍开。地形临渚断，江势触山回。
<br>
<br>　　楚野花多思，南禽声例哀。殷勤最高顶，闲即望乡来。
<br>
<br>　　卷358_74  「思归寄山中友人」刘禹锡
<br>
<br>　　萧条对秋色，相忆在云泉。木落病身死，潮平归思悬。
<br>
<br>　　凉钟山顶寺，暝火渡头船。此地非吾士，闲留又一年。
<br>
<br>　　卷358_75  「有感」刘禹锡
<br>
<br>　　死且不自觉，其馀安可论。昨宵凤池客，今日雀罗门。
<br>
<br>　　骑吏尘未息，铭旌风已翻。平生红粉爱，惟解哭黄昏。
<br>
<br>　　卷358_76  「途次敷水驿伏睹华州舅氏昔日行县题诗处潸然有感」刘禹锡
<br>
<br>　　昔日股肱守，朱轮兹地游。繁华日已谢，章句此空留。
<br>
<br>　　蔓草佳城闭，故林棠树秋。今来重垂泪，不忍过西州。
<br>
<br>　　卷358_77  「奉和郑相公以考功十弟山姜花俯赐篇咏」刘禹锡
<br>
<br>　　采撷黄姜蕊，封题青琐闱。共闻调膳日，正是退朝归。
<br>
<br>　　响为纤筵发，情随彩翰飞。故将天下宝，万里与光辉。
<br>
<br>　　卷358_78  「题淳于髡墓」刘禹锡
<br>
<br>　　生为齐赘婿，死作楚先贤。应以客卿葬，故临官道边。
<br>
<br>　　寓言本多兴，放意能合权。我有一石酒，置君坟树前。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
