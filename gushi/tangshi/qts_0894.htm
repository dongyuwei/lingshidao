<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百九十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百九十四
<br>
<br>　　卷894_1  「相见欢」薛昭蕴
<br>
<br>　　罗襦绣袂香红，画堂中。细草平沙蕃马、小屏风¤
<br>
<br>　　卷罗幕，凭妆阁，思无穷。暮雨轻烟魂断、隔帘栊。
<br>
<br>　　卷894_2  「醉公子（一名四换头）」薛昭蕴
<br>
<br>　　慢绾青丝发，光砑吴绫袜。床上小熏笼，韶州新退红¤
<br>
<br>　　叵耐无端处，捻得从头污。恼得眼慵开，问人闲事来。
<br>
<br>　　卷894_3  「女冠子」薛昭蕴
<br>
<br>　　求仙去也，翠钿金篦尽舍。入岩峦，雾卷黄罗帔，
<br>
<br>　　云雕白玉冠¤
<br>
<br>　　野烟溪洞冷，林月石桥寒。静夜松风下，礼天坛。
<br>
<br>　　云罗雾e，新授明威法。降真函，髻绾青丝发，
<br>
<br>　　冠抽碧玉d¤
<br>
<br>　　往来云过五，去住岛经三。正遇刘郎使，启瑶缄。
<br>
<br>　　卷894_4  「浣溪沙」薛昭蕴
<br>
<br>　　红蓼渡头秋正雨，印沙鸥迹自成行，整鬟飘袖野风香¤
<br>
<br>　　不语含股钇掷铮几回愁煞棹船郎，燕归帆尽水茫茫。
<br>
<br>　　钿匣菱花锦带垂，静临兰槛卸头时，约鬟低珥算归期¤
<br>
<br>　　花茂草青湘渚阔，梦馀空有漏依依，二年终日损芳菲。
<br>
<br>　　粉上依稀有泪痕，郡庭花落欲黄昏，远情深恨与谁论¤
<br>
<br>　　记得去年寒食日，延秋门外卓金轮，日斜人散暗销魂。
<br>
<br>　　握手河桥柳似金，蜂须轻惹百花心，蕙风兰思寄清琴¤
<br>
<br>　　意满便同春水满，情深还似酒杯深，楚烟湘月两沉沉。
<br>
<br>　　帘外三间出寺墙，满街垂柳绿阴长，嫩红轻翠间浓妆¤
<br>
<br>　　瞥地见时犹可可，却来闲处暗思量，如今情事隔仙乡。
<br>
<br>　　江馆清秋缆客船，故人相送夜开筵，麝烟兰焰簇花钿¤
<br>
<br>　　正是断魂迷楚雨，不堪离恨咽湘弦，月高霜白水连天。
<br>
<br>　　倾国倾城恨有馀，几多红泪泣姑苏，倚风凝睇雪肌肤¤
<br>
<br>　　吴主山河空落日，越王宫殿半平芜，藕花菱蔓满平湖。
<br>
<br>　　越女淘金春水上，步摇云鬓佩鸣，渚风江草又清香¤
<br>
<br>　　不为远山凝翠黛，只应含恨向斜阳，碧桃花谢忆刘郎。
<br>
<br>　　卷894_5  「谒金门」薛昭蕴
<br>
<br>　　春满院，叠损罗衣金线。睡觉水精帘未卷，帘前双语燕¤
<br>
<br>　　斜掩金铺一扇，满地落花千片。早是相思肠欲断，
<br>
<br>　　忍教频梦见。
<br>
<br>　　卷894_6  「喜迁莺」薛昭蕴
<br>
<br>　　残蟾落，晓钟鸣，羽化觉身轻。乍无春睡有馀酲，
<br>
<br>　　杏苑雪初晴¤
<br>
<br>　　紫陌长，襟袖冷，不是人间风景。回看尘土似前生，
<br>
<br>　　休羡谷中莺。
<br>
<br>　　金门晓，玉京春，骏马骤轻尘。桦烟深处白衫新，
<br>
<br>　　认得化龙身¤
<br>
<br>　　九陌喧，千户启，满袖桂香风细。杏园欢宴曲江滨，
<br>
<br>　　自此占芳辰。
<br>
<br>　　清明节，雨晴天，得意正当年。马骄泥软锦连乾，
<br>
<br>　　香袖半笼鞭¤
<br>
<br>　　花色融，人竞赏，尽是绣鞍朱鞅。日斜无计更留连，
<br>
<br>　　归路草和烟。
<br>
<br>　　卷894_7  「小重山」薛昭蕴
<br>
<br>　　春到长门春草青，玉阶华露滴、月胧明。
<br>
<br>　　东风吹断紫箫声，宫漏促、帘外晓啼莺¤
<br>
<br>　　愁极梦难成，红妆流宿泪、不胜情。手挪裙带绕花行，
<br>
<br>　　思君切、罗幌暗尘生。
<br>
<br>　　秋到长门秋草黄，画梁双燕去、出宫墙。
<br>
<br>　　玉箫无复理霓裳，金蝉坠、鸾镜掩休妆¤
<br>
<br>　　忆昔在昭阳，舞衣红绶带、绣鸳鸯。至今犹惹御炉香，
<br>
<br>　　魂梦断、愁听漏更长。
<br>
<br>　　卷894_8  「离别难」薛昭蕴
<br>
<br>　　宝马晓鞴雕鞍，罗帏乍别情难。那堪春景媚，送君千万里。
<br>
<br>　　半妆珠翠落，露华寒。红蜡烛，青丝曲，偏能钩引泪阑干¤
<br>
<br>　　良夜促，香尘绿，魂欲迷，檀眉半敛愁低。未别心先咽，
<br>
<br>　　欲语情难说。出芳草，路东西，摇袖立。春风急，
<br>
<br>　　樱花杨柳雨凄凄。
<br>
<br>　　卷894_9  「荷叶杯」顾
<br>
<br>　　春尽小庭花落，寂寞，凭槛敛双眉。忍教成病忆佳期，
<br>
<br>　　知摩知，知摩知。
<br>
<br>　　歌发谁家筵上，寥亮，别恨正悠悠。兰G背帐月当楼，
<br>
<br>　　愁摩愁，愁摩愁。
<br>
<br>　　弱柳好花尽拆，晴陌，陌上少年郎。满身兰麝扑人香，
<br>
<br>　　狂摩狂，狂摩狂。
<br>
<br>　　记得那时相见，胆战，鬓乱四肢柔。泥人无语不抬头，
<br>
<br>　　羞摩羞，羞摩羞。
<br>
<br>　　夜久歌声怨咽，残月，菊冷露微微。看看湿透缕金衣，
<br>
<br>　　归摩归，归摩归。
<br>
<br>　　我忆君诗最苦，知否，字字尽关心。红笺写寄表情深，
<br>
<br>　　吟摩吟，吟摩吟。
<br>
<br>　　金鸭香浓鸳被，枕腻，小髻簇花钿。腰如细柳脸如莲，
<br>
<br>　　怜摩怜，怜摩怜。
<br>
<br>　　曲砌蝶飞烟暖，春半，花发柳垂条。花如双脸柳如腰，
<br>
<br>　　娇摩娇，娇摩娇。
<br>
<br>　　一去又乖期信，春尽，满院长莓苔。手挪裙带独裴回，
<br>
<br>　　来摩来，来摩来。
<br>
<br>　　卷894_10  「甘州子」顾
<br>
<br>　　一炉龙麝锦帷傍，屏掩映，烛荧煌。禁楼刁斗喜初长，
<br>
<br>　　罗荐绣鸳鸯。山枕上，私语口脂香。
<br>
<br>　　每逢清夜与良晨，多怅望，足伤神。云迷水隔意中人，
<br>
<br>　　寂寞绣罗茵。山枕上，几点泪痕新。
<br>
<br>　　曾如刘阮访仙踪，深洞客，此时逢。绮筵散后绣衾同。
<br>
<br>　　款曲见韶容。山枕上，长是怯晨钟。
<br>
<br>　　露桃花里小楼深，持玉盏，听瑶琴。醉归青琐入鸳衾，
<br>
<br>　　月色照衣襟。山枕上，翠钿镇眉心。
<br>
<br>　　红炉深夜醉调笙，敲拍处，玉纤轻。小屏古画岸低平，
<br>
<br>　　烟月满闲庭。山枕上，灯背脸波横。
<br>
<br>　　卷894_11  「遐方怨」顾
<br>
<br>　　帘影细，簟文平。象纱笼玉指，缕金罗扇轻。
<br>
<br>　　嫩红双脸似花明，两条眉黛远山横¤
<br>
<br>　　凤箫歇，镜尘生。辽塞音书绝，梦魂长暗惊。
<br>
<br>　　玉郎经岁负娉婷，教人争不恨无情。
<br>
<br>　　卷894_12  「诉衷情」顾
<br>
<br>　　香灭帘垂春漏永，整鸳衾。罗带重，双凤，缕黄金。
<br>
<br>　　窗外月光临，沉沉。断肠无处寻，负春心。
<br>
<br>　　永夜抛人何处去，绝来音。香阁掩，眉敛，月将沈。
<br>
<br>　　争忍不相寻，怨孤衾。换我心，为你心，始知相忆深。
<br>
<br>　　卷894_13  「杨柳枝（即柳枝）」顾
<br>
<br>　　秋夜香闺思寂寥，漏迢迢。鸳帏罗幌麝烟销，烛光摇¤
<br>
<br>　　正忆玉郎游荡去，无寻处。更闻帘外雨潇潇，滴芭蕉。
<br>
<br>　　卷894_14  「醉公子」顾
<br>
<br>　　漠漠秋云澹，红藕香侵槛。枕倚小山屏，金铺向晚扃¤
<br>
<br>　　睡起横波慢，独望情何限。衰柳数声蝉，魂销似去年。
<br>
<br>　　岸柳垂金线，雨晴莺百转。家住绿杨边，往来多少年¤
<br>
<br>　　马嘶芳草远，高楼帘半卷。敛袖翠蛾攒，相逢尔许难。
<br>
<br>　　卷894_15  「酒泉子」顾
<br>
<br>　　杨柳无风，轻惹春烟残雨。杏花愁，莺正语，画楼东¤
<br>
<br>　　锦屏寂寞思无穷，还是不知消息。镜尘生，珠泪滴，
<br>
<br>　　损仪容。
<br>
<br>　　罗带缕金，兰麝烟凝魂断。画屏欹，云鬓乱，恨难任¤
<br>
<br>　　几回垂泪滴鸳衾，薄情何处去？月临窗，花满树，
<br>
<br>　　信沉沉。
<br>
<br>　　小槛日斜，风度绿窗人悄悄。翠帏闲掩舞双鸾，旧香寒¤
<br>
<br>　　别来情绪转难判，韶颜看却老。依稀粉上有啼痕，暗销魂。
<br>
<br>　　黛薄红深，约掠绿鬟云腻。小鸳鸯，金翡翠，称人心¤
<br>
<br>　　锦鳞无处传幽意，海燕兰堂春又去。隔年书，千点泪，
<br>
<br>　　恨难任。
<br>
<br>　　掩却菱花，收拾翠钿休上面。金虫玉燕锁香奁，恨厌厌¤
<br>
<br>　　云鬟半坠懒重d，泪侵山枕湿。银灯背帐梦方酣，
<br>
<br>　　雁飞南。
<br>
<br>　　水碧风清，入槛细香红藕腻。谢娘敛翠恨无涯，小屏斜¤
<br>
<br>　　堪憎荡子不还家，谩留罗带结。帐深枕腻炷沉烟，
<br>
<br>　　负当年。
<br>
<br>　　黛怨红羞，掩映画堂春欲暮。残花微雨隔青楼，思悠悠¤
<br>
<br>　　芳菲时节看将度，寂寞无人还独语。画罗襦，香粉污，
<br>
<br>　　不胜愁。
<br>
<br>　　卷894_16  「浣溪沙」顾
<br>
<br>　　春色迷人恨正赊，可堪荡子不还家，细风轻露著梨花¤
<br>
<br>　　帘外有情双燕扬，槛前无力绿杨斜，小屏狂梦极天涯。
<br>
<br>　　红藕香寒翠渚平，月笼虚阁夜蛩清，塞鸿惊梦两牵情¤
<br>
<br>　　宝帐玉炉残麝冷，罗衣金缕暗尘生，小窗孤烛泪纵横。
<br>
<br>　　荷芰风轻帘幕香，绣衣泳回塘，小屏闲掩旧潇湘¤
<br>
<br>　　恨入空帏鸾影独，泪凝双脸渚莲光，薄情年少悔思量。
<br>
<br>　　惆怅经年别谢娘，月窗花院好风光，此时相望最情伤¤
<br>
<br>　　青鸟不来传锦字，瑶姬何处锁兰房，忍教魂梦两茫茫。
<br>
<br>　　庭菊飘黄玉露浓，冷莎偎砌隐鸣蛩，何期良夜得相逢¤
<br>
<br>　　背帐风摇红蜡滴，惹香暖梦绣衾重，觉来枕上怯晨钟。
<br>
<br>　　云澹风高叶乱飞，小庭寒雨绿苔微，深闺人静掩屏帷¤
<br>
<br>　　粉黛暗愁金带枕，鸳鸯空绕画罗衣，那堪孤负不思归。
<br>
<br>　　雁响遥天玉漏清，小纱窗外月胧明，翠帏金鸭炷香平¤
<br>
<br>　　何处不归音信断，良宵空使梦魂惊，簟凉枕冷不胜情。
<br>
<br>　　露白蟾明又到秋，佳期幽会两悠悠，梦牵情役几时休¤
<br>
<br>　　记得泥人微敛黛，无言斜倚小书楼。暗思前事不胜愁。
<br>
<br>　　卷894_17  「更漏子」顾
<br>
<br>　　旧欢娱，新怅望，拥鼻含孤ド稀Ｅ柳翠，晚霞微，
<br>
<br>　　江鸥接翼飞¤
<br>
<br>　　帘半卷，屏斜掩，远岫参差迷眼。歌满耳，酒盈尊，
<br>
<br>　　前非不要论。
<br>
<br>　　卷894_18  「应天长」顾
<br>
<br>　　瑟瑟罗裙金线缕，轻透鹅黄香画F.垂交带，盘鹦鹉，
<br>
<br>　　袅袅翠翘移玉步¤
<br>
<br>　　背人匀檀注，慢转娇波偷觑。敛黛春情暗许，倚屏慵不语。
<br>
<br>　　卷894_19  「渔歌子」顾
<br>
<br>　　晓风清，幽沼绿，倚阑凝望珍禽浴。画帘垂，翠屏曲，
<br>
<br>　　满袖荷香馥郁¤
<br>
<br>　　好摅怀，堪寓目，身闲心静平生足。酒杯深，光影促，
<br>
<br>　　名利无心较逐。
<br>
<br>　　卷894_20  「河传」顾
<br>
<br>　　燕扬晴景。小窗屏暖，鸳鸯交颈。菱花掩却翠鬟欹，
<br>
<br>　　慵整，海棠帘外影¤
<br>
<br>　　绣帏香断金。无消息，心事空相忆。倚东风，
<br>
<br>　　春正浓，愁红，泪痕衣上重。
<br>
<br>　　曲槛，春晚。碧流纹细，绿杨丝软。露华鲜，杏枝繁。
<br>
<br>　　莺转，野芜平似剪¤
<br>
<br>　　直是人间到天上，堪游赏，醉眼疑屏障。对池塘，
<br>
<br>　　惜韶光，断肠，为花须尽狂。
<br>
<br>　　棹举，舟去。波光渺渺，不知何处。岸花汀草共依依，
<br>
<br>　　雨微，鹧鸪相逐飞¤
<br>
<br>　　天涯离恨江声咽，啼猿切，此意向谁说？倚兰桡，
<br>
<br>　　独无l，魂销，小炉香欲焦。
<br>
<br>　　卷894_21  「木兰花（即玉楼春）」顾
<br>
<br>　　月照玉楼春漏促，飒飒风摇庭砌竹。梦惊鸳被觉来时，
<br>
<br>　　何处管弦声断续¤
<br>
<br>　　惆怅少年游冶去，枕上两蛾攒细绿。晓莺帘外语花枝，
<br>
<br>　　背帐犹残红蜡烛。
<br>
<br>　　柳映玉楼春日晚，雨细风轻烟草软。画堂鹦鹉语雕笼，
<br>
<br>　　金粉小屏犹半掩¤
<br>
<br>　　香灭绣帏人寂寂，倚槛无言愁思远。恨郎何处纵疏狂，
<br>
<br>　　长使含啼眉不展。
<br>
<br>　　月皎露华窗影细，风送菊香黏绣袂。博山炉冷水沉微，
<br>
<br>　　惆怅金闺终日闭¤
<br>
<br>　　懒展罗衾垂玉箸，羞对菱花d宝髻。良宵好事枉教休，
<br>
<br>　　无计那他狂耍婿。
<br>
<br>　　拂水双飞来去燕，曲槛小屏山六扇。春愁凝思结眉心，
<br>
<br>　　绿绮懒调红锦荐¤
<br>
<br>　　话别情多声欲战，玉箸痕留红粉面。镇长独立到黄昏，
<br>
<br>　　却怕良宵频梦见。
<br>
<br>　　卷894_22  「虞美人」顾
<br>
<br>　　晓莺啼破相思梦，帘卷金泥凤。宿妆犹在酒初醒，
<br>
<br>　　翠翘慵整倚云屏，转娉婷¤
<br>
<br>　　香檀细画侵桃脸，罗袂轻轻敛。佳期堪恨再难寻，
<br>
<br>　　绿芜满院柳成阴，负春心。
<br>
<br>　　触帘风送景阳钟，鸳被绣花重。晓帏初卷冷烟浓，
<br>
<br>　　翠匀粉黛好仪容，思娇慵¤
<br>
<br>　　起来无语理朝妆，宝匣镜凝光。绿荷相倚满池塘，
<br>
<br>　　露清枕簟藕花香，恨悠扬。
<br>
<br>　　翠屏闲掩垂珠箔，丝雨笼池阁。露粘红藕咽清香，
<br>
<br>　　谢娘娇极不成狂，罢朝妆¤
<br>
<br>　　小金沈烟细，腻枕堆云髻。浅眉微敛注檀轻，
<br>
<br>　　旧欢时有梦魂惊，悔多情。
<br>
<br>　　碧梧桐映纱窗晚，花谢莺声懒。小屏屈曲掩青山，
<br>
<br>　　翠帏香粉玉炉寒，两蛾攒¤
<br>
<br>　　颠狂年少轻离别，孤负春时节。画罗红袂有啼痕，
<br>
<br>　　魂销无语倚闺门，欲黄昏。
<br>
<br>　　深闺春色劳思想，恨共春芜长。黄鹂娇转泥芳妍，
<br>
<br>　　杏枝如画倚轻烟，锁窗前¤
<br>
<br>　　凭阑愁立双蛾细，柳影斜摇砌。玉郎还是不还家，
<br>
<br>　　教人魂梦逐杨花，绕天涯。
<br>
<br>　　少年艳质胜琼英，早晚别三清。莲冠稳d钿篦横，
<br>
<br>　　飘飘罗袖碧云轻，画难成¤
<br>
<br>　　迟迟少转腰身袅，翠靥眉心小。醮坛风急杏枝香，
<br>
<br>　　此时恨不驾鸾皇，访刘郎。
<br>
<br>　　卷894_23  「临江仙」顾
<br>
<br>　　碧染长空池似镜，倚楼闲望凝情。满衣红藕细香清。
<br>
<br>　　象床珍簟，山障掩，玉琴横¤
<br>
<br>　　暗想昔时欢笑事，如今赢得愁生。博山炉暖澹烟轻。
<br>
<br>　　蝉吟人静，残日傍，小窗明。
<br>
<br>　　幽闺小槛春光晚，柳浓花澹莺稀。旧欢思想尚依依。
<br>
<br>　　翠购炝玻终日损芳菲¤
<br>
<br>　　何事狂夫音信断，不如梁燕犹归。画堂深处麝烟微。
<br>
<br>　　屏虚枕冷，风细雨霏霏。
<br>
<br>　　月色穿帘风入竹，倚屏双黛愁时。砌花含露两三枝。
<br>
<br>　　如啼恨脸，魂断损容仪¤
<br>
<br>　　香烬暗销金鸭冷，可堪孤负前期。绣襦不整鬓鬟欹。
<br>
<br>　　几多惆怅，情绪在天涯。
<br>
<br>　　卷894_24  「献衷心」顾
<br>
<br>　　绣鸳鸯帐暖，画孔雀屏欹。人悄悄，月明时。
<br>
<br>　　想昔年欢笑，恨今日分离。银G背，铜漏永，阻佳期¤
<br>
<br>　　小炉烟细，虚阁帘垂。几多心事，暗地思惟。被娇娥牵役，
<br>
<br>　　魂梦如痴。金闺里，山枕上，始应知。
<br>
<br>　　卷894_25  「女冠子」鹿虔
<br>
<br>　　凤楼琪树，惆怅刘郎一去。正春深，洞里愁空结，
<br>
<br>　　人间信莫寻¤
<br>
<br>　　竹疏斋殿迥，松密醮坛阴。倚云低首望，可知心。
<br>
<br>　　步虚坛上，绛节霓旌相向。引真仙，玉佩摇蟾影，
<br>
<br>　　金炉袅麝烟¤
<br>
<br>　　露浓霜简湿，风紧羽衣偏。欲留难得住，却归天。
<br>
<br>　　卷894_26  「思越人」鹿虔
<br>
<br>　　翠屏欹，银烛背，漏残清夜迢迢。双带绣窠盘锦荐，
<br>
<br>　　泪侵花暗香销¤
<br>
<br>　　珊瑚枕腻鸦鬟乱，玉纤慵整云散。苦是适来新梦见，
<br>
<br>　　离肠争不千断。
<br>
<br>　　卷894_27  「虞美人」鹿虔
<br>
<br>　　卷荷香澹浮烟渚，绿嫩擎新雨。琐窗疏透晓风清，
<br>
<br>　　象床珍簟冷光轻，水文平¤
<br>
<br>　　九疑黛色屏斜掩，枕上眉心敛。不堪相望病将成，
<br>
<br>　　钿昏檀粉泪纵横，不胜情。
<br>
<br>　　卷894_28  「临江仙」鹿虔
<br>
<br>　　金锁重门荒苑静，绮窗愁对秋空。翠华一去寂无踪。
<br>
<br>　　玉楼歌吹，声断已随风¤
<br>
<br>　　烟月不知人事改，夜阑还照深宫。藕花相向野塘中。
<br>
<br>　　暗伤亡国，清露泣香红。
<br>
<br>　　无赖晓莺惊梦断，起来残酒初醒。映窗丝柳袅烟青。
<br>
<br>　　翠帘慵卷，约砌杏花零¤
<br>
<br>　　一自玉郎游冶去，莲凋月惨仪形。暮天微雨洒闲庭。
<br>
<br>　　手挪裙带，无语倚云屏。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
