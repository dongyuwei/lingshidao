<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百一十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百一十三
<br>
<br>　　卷413_1  「陪诸公游故江西韦大夫通德湖旧居有感…韦大夫旧僚也」元稹
<br>
<br>　　高墉行马接通湖，巨壑藏舟感大夫。尘壁暗埋悲旧札，
<br>
<br>　　风帘吹断落残珠。烟波漾日侵颓岸，狐兔奔丛拂坐隅。
<br>
<br>　　唯有满园桃李下，膺门偏拜阮元瑜。
<br>
<br>　　卷413_2  「送友封二首（黔府窦巩字友封）」元稹
<br>
<br>　　桃叶成阴燕引雏，南风吹浪s樯乌。瘴云拂地黄梅雨，
<br>
<br>　　明月满帆青草湖。迢递旅魂归去远，颠狂酒兴病来孤。
<br>
<br>　　知君兄弟怜诗句，遍为姑将恼大巫。
<br>
<br>　　惠和坊里当时别，岂料江陵送上船。鹏翼张风期万里，
<br>
<br>　　马头无角已三年。甘将泥尾随龟后，尚有云心在鹤前。
<br>
<br>　　若见中丞忽相问，为言腰折气冲天。
<br>
<br>　　卷413_3  「放言五首」元稹
<br>
<br>　　近来逢酒便高歌，醉舞诗狂渐欲魔。五斗解酲犹恨少，
<br>
<br>　　十分飞盏未嫌多。眼前仇敌都休问，身外功名一任他。
<br>
<br>　　死是等闲生也得，拟将何事奈吾何。
<br>
<br>　　莫将心事厌长沙，云到何方不是家。酒熟J糟学渔父。
<br>
<br>　　饭来开口似神鸦。竹枝待凤千茎直，柳树迎风一向斜。
<br>
<br>　　总被天公沾雨露，等头成长尽生涯。
<br>
<br>　　霆轰电S数声频，不奈狂夫不藉身。纵使被雷烧作烬，
<br>
<br>　　宁殊埋骨扬为尘。得成蝴蝶寻花树，傥化江鱼掉锦鳞。
<br>
<br>　　必若乖龙在诸处，何须惊动自来人。
<br>
<br>　　安得心源处处安，何劳终日望林峦。玉英惟向火中冷，
<br>
<br>　　莲叶元来水上干。甯戚饭牛图底事，陆通歌凤也无端。
<br>
<br>　　孙登不语启期乐，各自当情各自欢。
<br>
<br>　　三十年来世上行，也曾狂走趁浮名。两回左降须知命，
<br>
<br>　　数度登朝何处荣。乞我杯中松叶满，遮渠肘上柳枝生。
<br>
<br>　　他时定葬烧缸地，卖与人家得酒盛。
<br>
<br>　　卷413_4  「刘二十八以文石枕见赠仍题绝句以将厚意…兼广为四韵」元稹
<br>
<br>　　枕截文琼珠缀篇，野人酬赠壁州鞭。用长时节君须策，
<br>
<br>　　泥醉风云我要眠。歌眄彩霞临药灶，执陪仙仗引炉烟。
<br>
<br>　　张骞却上知何日，随会归期在此年。
<br>
<br>　　卷413_5  「奉和严司空重阳日同崔常侍崔郎中…登龙山落帽台佳宴」元稹
<br>
<br>　　谢公愁思眇天涯，蜡屐登高为菊花。贵重近臣光绮席，
<br>
<br>　　笑怜从事落乌纱。萸房暗绽红珠朵，茗碗寒供白露芽。
<br>
<br>　　咏碎龙山归去号，马奔流电妓奔车。
<br>
<br>　　卷413_6  「送王十一郎游剡中」元稹
<br>
<br>　　越州都在浙河湾，尘土消沉景象闲。百里油盆镜湖水，
<br>
<br>　　千峰钿朵会稽山。军城楼阁随高下，禹庙烟霞自往还。
<br>
<br>　　想得玉郎乘画舸，几回明月坠云间。
<br>
<br>　　卷413_7  「送友封」元稹
<br>
<br>　　轻风略略柳欣欣，晴色空髟端瞥尽６繁未回犹带闰，
<br>
<br>　　江痕潜上已生春。兰成宅里寻枯树，宋玉亭前别故人。
<br>
<br>　　心断洛阳三两处，窈娘堤抱古天津。
<br>
<br>　　卷413_8  「送致用」元稹
<br>
<br>　　泪沾双袖血成文，不为悲身为别君。望鹤眼穿期海外，
<br>
<br>　　待乌头白老江濉Ｒ？茨胬顺罘雪，渐失征帆错认云。
<br>
<br>　　欲识九回肠断处，浔阳流水逐条分。
<br>
<br>　　卷413_9  「早春登龙山静胜寺时非休浣司空特许是行因赠幕中诸公」元稹
<br>
<br>　　谢傅知怜景气新，许寻高寺望江春。龙文远水吞平岸，
<br>
<br>　　羊角轻风旋细尘。山茗粉含鹰觜嫩，海榴红绽锦窠匀。
<br>
<br>　　归来笑问诸从事，占得闲行有几人。
<br>
<br>　　卷413_10  「书乐天纸」元稹
<br>
<br>　　金銮殿里书残纸，乞与荆州元判司。
<br>
<br>　　不忍拈将等闲用，半封京信半题诗。
<br>
<br>　　卷413_11  「酬孝甫见赠十首（各酬本意，次用旧韵）」元稹
<br>
<br>　　宋玉秋来续楚词，阴铿官漫足闲诗。
<br>
<br>　　亲情书札相安慰，多道萧何作判司。
<br>
<br>　　杜甫天材颇绝伦，每寻诗卷似情亲。
<br>
<br>　　怜渠直道当时语，不著心源傍古人。
<br>
<br>　　十岁荒狂任博徒，瞪五木掷枭卢。
<br>
<br>　　野诗良辅偏怜假，长借金鞍迓酒胡。
<br>
<br>　　曾经绰立侍丹墀，绽蕊宫花拂面枝。
<br>
<br>　　雉尾扇开朝日出，柘黄衫对碧霄垂。
<br>
<br>　　一自低心翰墨场，箭x抛尽负书囊。
<br>
<br>　　近来兼爱休粮药，柏叶纱罗杂豆黄。
<br>
<br>　　莫笑风尘满病颜，此生元在有无间。
<br>
<br>　　卷舒莲叶终难湿，去住云心一种闲。
<br>
<br>　　无事抛棋侵虎口，几时开眼复联行。
<br>
<br>　　终须杀尽缘边敌，四面通同掩大荒。
<br>
<br>　　原宪甘贫每自开，子春伤足少人哀。
<br>
<br>　　巷南唯有陈居士，时学文殊一问来。
<br>
<br>　　每识闲人如未识，与君相识更相怜。
<br>
<br>　　经旬不解来过宿，忍见空床夜夜眠。
<br>
<br>　　开坼新诗展大G，明珠炫转玉音浮。
<br>
<br>　　酬君十首三更坐，减却常时半夜愁。
<br>
<br>　　卷413_12  「和乐天招钱蔚章看山绝句」元稹
<br>
<br>　　碧落招邀闲旷望，黄金城外玉方壶。
<br>
<br>　　人间还有大江海，万里烟波天上无。
<br>
<br>　　卷413_13  「折枝花赠行」元稹
<br>
<br>　　樱桃花下送君时，一寸春心逐折枝。
<br>
<br>　　别后相思最多处，千株万片绕林垂。
<br>
<br>　　卷413_14  「寄刘颇二首」元稹
<br>
<br>　　平生嗜酒颠狂甚，不许诸公占丈夫。
<br>
<br>　　唯爱刘君一片胆，近来还敢似人无。
<br>
<br>　　前年碣石烟尘起，共看官军过洛城。
<br>
<br>　　无限公卿因战得，与君依旧绿衫行。
<br>
<br>　　卷413_15  「晨起送使，病不行，因过王十一馆居二首」元稹
<br>
<br>　　自笑今朝误夙兴，逢他御史疟相仍。
<br>
<br>　　过君未起房门掩，深映寒窗一盏灯。
<br>
<br>　　密宇深房小火炉，饭香鱼熟近中厨。
<br>
<br>　　野人爱静仍耽寝，自问黄昏肯去无。
<br>
<br>　　卷413_16  「送孙胜」元稹
<br>
<br>　　桐花暗澹柳惺m，池带轻波柳带风。
<br>
<br>　　今日与君临水别，可怜春尽宋亭中。
<br>
<br>　　卷413_17  「游三寺回呈上府主严司空时因寻寺…故以诗自诮尔」元稹
<br>
<br>　　谢公恣纵颠狂掾，触处闲行许自由。举板支颐对山色，
<br>
<br>　　当筵吹帽落台头。贪缘稽首他方佛，无暇精心满县囚。
<br>
<br>　　莫责寻常吐茵吏，书囊赤白报君侯。
<br>
<br>　　卷413_18  「远望」元稹
<br>
<br>　　满眼伤心冬景和，一山红树寺边多。
<br>
<br>　　仲宣无限思乡泪，漳水东流碧玉波。
<br>
<br>　　卷413_19  「早春寻李校书」元稹
<br>
<br>　　款款春风澹澹云，柳枝低作翠栊裙。梅含鸡舌兼红气，
<br>
<br>　　江弄琼花散绿纹。带雾山莺啼尚小，穿沙芦笋叶才分。
<br>
<br>　　今朝何事偏相觅，撩乱芳情最是君。
<br>
<br>　　卷413_20  「过襄阳楼呈上府主严司空楼在江陵节度使宅北隅」元稹
<br>
<br>　　襄阳楼下树阴成，荷叶如钱水面平。拂水柳花千万点，
<br>
<br>　　隔林莺舌两三声。有时水畔看云立，每日楼前信马行。
<br>
<br>　　早晚暂教王粲上，庾公应待月分明。
<br>
<br>　　卷413_21  「八月六日与僧如展、前松滋主簿韦戴同游碧涧寺…平声韵」元稹
<br>
<br>　　空阔长江碍铁围，高低行树倚岩扉。穿廊玉涧喷红旭，
<br>
<br>　　踊塔金轮拆翠微。草引风轻驯虎睡，洞驱云入毒龙归。
<br>
<br>　　他生莫忘灵山别，满壁人名后会稀。
<br>
<br>　　卷413_22  「奉和窦容州」元稹
<br>
<br>　　明公莫讶容州远，一路潇湘景气浓。斑竹初成二妃庙，
<br>
<br>　　碧莲遥耸九疑峰。禁林闻道长倾凤，池水那能久滞龙。
<br>
<br>　　自叹风波去无极，不知何日又相逢。
<br>
<br>　　卷413_23  「卢头陀诗」元稹
<br>
<br>　　卢师深话出家由，剃尽心花始剃头。马哭青山别车匿，
<br>
<br>　　鹊飞螺髻见罗T.还来旧日经过处，似隔前身梦寐游。
<br>
<br>　　为向八龙兄弟说，他生缘会此生休。
<br>
<br>　　卷413_24  「醉别卢头陀」元稹
<br>
<br>　　醉迷狂象别吾师，梦觉观空始自悲。尽日笙歌人散后，
<br>
<br>　　满江风雨独醒时。心超几地行无处，云到何天住有期。
<br>
<br>　　顿见佛光身上出，已蒙衣内缀摩尼。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
