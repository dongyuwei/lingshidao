<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百三十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百三十九
<br>
<br>　　卷539_1  「锦瑟」李商隐
<br>
<br>　　锦瑟无端五十弦，一弦一柱思华年。庄生晓梦迷蝴蝶，
<br>
<br>　　望帝春心托杜鹃。沧海月明珠有泪，蓝田日暖玉生烟。
<br>
<br>　　此情可待成追忆，只是当时已惘然。
<br>
<br>　　卷539_2  「重过圣女祠」李商隐
<br>
<br>　　白石岩扉碧藓滋，上清沦谪得归迟。一春梦雨常飘瓦，
<br>
<br>　　尽日灵风不满旗。萼绿华来无定所，杜兰香去未移时。
<br>
<br>　　玉郎会此通仙籍，忆向天阶问紫芝。
<br>
<br>　　卷539_3  「寄罗劭兴」李商隐
<br>
<br>　　棠棣黄花发，忘忧碧叶齐。人闲微病酒，燕重远兼泥。
<br>
<br>　　混沌何由凿，青冥未有梯。高阳旧徒侣，时复一相携。
<br>
<br>　　卷539_4  「令狐舍人说昨夜西掖玩月因戏赠」李商隐
<br>
<br>　　昨夜玉轮明，传闻近太清。凉波冲碧瓦，晓晕落金茎。
<br>
<br>　　露索秦宫井，风弦汉殿筝。几时绵竹颂，拟荐子虚名。
<br>
<br>　　卷539_5  「崔处士」李商隐
<br>
<br>　　真人塞其内，夫子入于机。未肯投竿起，惟欢负米归。
<br>
<br>　　雪中东郭履，堂上老莱衣。读遍先贤传，如君事者稀。
<br>
<br>　　卷539_6  「自喜」李商隐
<br>
<br>　　自喜蜗牛舍，兼容燕子巢。绿筠遗粉箨，红药绽香苞。
<br>
<br>　　虎过遥知阱，鱼来且佐庖。慢行成酩酊，邻壁有松醪。
<br>
<br>　　卷539_7  「题僧壁」李商隐
<br>
<br>　　舍生求道有前踪，乞脑剜身结愿重。大去便应欺粟颗，
<br>
<br>　　小来兼可隐针锋。蚌胎未满思新桂，琥珀初成忆旧松。
<br>
<br>　　若信贝多真实语，三生同听一楼钟。
<br>
<br>　　卷539_8  「霜月」李商隐
<br>
<br>　　初闻征雁已无蝉，百尺楼高水接天。
<br>
<br>　　青女素娥俱耐冷，月中霜里斗婵娟。
<br>
<br>　　卷539_9  「异俗二首（时从事岭南）」李商隐
<br>
<br>　　鬼疟朝朝避，春寒夜夜添。未惊雷破柱，不报水齐檐。
<br>
<br>　　虎箭侵肤毒，鱼钩刺骨。鸟言成谍诉，多是恨彤省
<br>
<br>　　户尽悬秦网，家多事越巫。未曾容獭祭，只是纵猪都。
<br>
<br>　　点对连鳌饵，搜求缚虎符。贾生兼事鬼，不信有洪炉。
<br>
<br>　　卷539_10  「归墅」李商隐
<br>
<br>　　行李逾南极，旬时到旧乡。楚芝应遍紫，邓橘未全黄。
<br>
<br>　　渠浊村舂急，旗高社酒香。故山归梦喜，先入读书堂。
<br>
<br>　　卷539_11  「商於」李商隐
<br>
<br>　　商於朝雨霁，归路有秋光。背坞猿收果，投岩麝退香。
<br>
<br>　　建瓴真得势，横戟岂能当。割地张仪诈，谋身绮季长。
<br>
<br>　　清渠州外月，黄叶庙前霜。今日看云意，依依入帝乡。
<br>
<br>　　卷539_12  「和孙朴韦蟾孔雀咏」李商隐
<br>
<br>　　此去三梁远，今来万里携。西施因网得，秦客被花迷。
<br>
<br>　　可在青鹦鹉，非关碧野鸡。约眉怜翠羽，刮目想金篦。
<br>
<br>　　瘴气笼飞远，蛮花向坐低。轻于赵皇后，贵极楚悬黎。
<br>
<br>　　都护矜罗幕，佳人炫绣O.屏风临烛@，捍拨倚香脐。
<br>
<br>　　旧思牵云叶，新愁待雪泥。爱堪通梦寐，画得不端倪。
<br>
<br>　　地锦排苍雁，帘钉镂白犀。曙霞星斗外，凉月露盘西。
<br>
<br>　　妒好休夸舞，经寒且少啼。红楼三十级，稳稳上丹梯。
<br>
<br>　　卷539_13  「人欲」李商隐
<br>
<br>　　人欲天从竟不疑，莫言圆盖便无私。
<br>
<br>　　秦中已久乌头白，却是君王未备知。
<br>
<br>　　卷539_14  「华山题王母祠」李商隐
<br>
<br>　　莲华峰下锁雕梁，此去瑶池地共长。
<br>
<br>　　好为麻姑到东海，劝栽黄竹莫栽桑。
<br>
<br>　　卷539_15  「华清宫（天宝六载，改骊山温泉宫曰华清宫）」李商隐
<br>
<br>　　华清恩幸古无伦，犹恐蛾眉不胜人。
<br>
<br>　　未免被他褒女笑，只教天子暂蒙尘。
<br>
<br>　　卷539_16  「楚泽」李商隐
<br>
<br>　　夕阳归路后，霜野物声干。集鸟翻渔艇，残虹拂马鞍。
<br>
<br>　　刘桢元抱病，虞寄数辞官。白袷经年卷，西来及早寒。
<br>
<br>　　卷539_17  「蝉」李商隐
<br>
<br>　　本以高难饱，徒劳恨费声。五更疏欲断，一树碧无情。
<br>
<br>　　薄宦梗犹泛，故园芜已平。烦君最相警，我亦举家清。
<br>
<br>　　卷539_18  「江亭散席循柳路吟（归官舍）」李商隐
<br>
<br>　　春咏敢轻裁，衔辞入半杯。已遭江映柳，更被雪藏梅。
<br>
<br>　　寡和真徒尔，殷忧动即来。从诗得何报，惟感二毛催。
<br>
<br>　　卷539_19  「潭州」李商隐
<br>
<br>　　潭州官舍暮楼空，今古无端入望中。湘泪浅深滋竹色，
<br>
<br>　　楚歌重叠怨兰丛。陶公战舰空滩雨，贾傅承尘破庙风。
<br>
<br>　　目断故园人不至，松醪一醉与谁同。
<br>
<br>　　卷539_20  「赠刘司户（）」李商隐
<br>
<br>　　江风吹浪动云根，重碇危樯白日昏。已断燕鸿初起势，
<br>
<br>　　更惊骚客后归魂。汉廷急诏谁先入，楚路高歌自欲翻。
<br>
<br>　　万里相逢欢复泣，凤巢西隔九重门。
<br>
<br>　　卷539_21  「哭刘司户二首」李商隐
<br>
<br>　　离居星岁易，失望死生分。酒瓮凝馀桂，书签冷旧芸。
<br>
<br>　　江风吹雁急，山木带蝉曛。一叫千回首，天高不为闻。
<br>
<br>　　有美扶皇运，无谁荐直言。已为秦逐客，复作楚冤魂。
<br>
<br>　　湓浦应分派，荆江有会源。并将添恨泪，一洒问乾坤。
<br>
<br>　　卷539_22  「悼伤后赴东蜀辟至散关遇雪」李商隐
<br>
<br>　　剑外从军远，无家与寄衣。散关三尺雪，回梦旧鸳机。
<br>
<br>　　卷539_23  「乐游原」李商隐
<br>
<br>　　向晚意不适，驱车登古原。夕阳无限好，只是近黄昏。
<br>
<br>　　卷539_24  「北齐二首」李商隐
<br>
<br>　　一笑相倾国便亡，何劳荆棘始堪伤。
<br>
<br>　　小怜玉体横陈夜，已报周师入晋阳。
<br>
<br>　　巧笑知堪敌万几，倾城最在著戎衣。
<br>
<br>　　晋阳已陷休回顾，更请君王猎一围。
<br>
<br>　　卷539_25  「街西池馆」李商隐
<br>
<br>　　白阁他年别，朱门此夜过。疏帘留月魄，珍簟接烟波。
<br>
<br>　　太守三刀梦，将军一箭歌。国租容客旅，香熟玉山禾。
<br>
<br>　　卷539_26  「南朝」李商隐
<br>
<br>　　玄武湖中玉漏催，鸡鸣埭口绣襦回。谁言琼树朝朝见，
<br>
<br>　　不及金莲步步来。敌国军营漂木桑前朝神庙锁烟煤。
<br>
<br>　　满宫学士皆颜色，江令当年只费才。
<br>
<br>　　卷539_27  「复京」李商隐
<br>
<br>　　虏骑胡兵一战摧，万灵回首贺轩台。
<br>
<br>　　天教李令心如日，可要昭陵石马来。
<br>
<br>　　卷539_28  「浑河中」李商隐
<br>
<br>　　九庙无尘八马回，奉天城垒长春苔。
<br>
<br>　　咸阳原上英雄骨，半向君家养马来。
<br>
<br>　　卷539_29  「杜马上念汉书（一云五陵怀古）」李商隐
<br>
<br>　　世上苍龙种，人间武帝孙。小来惟射猎，兴罢得乾坤。
<br>
<br>　　渭水天开苑，咸阳地献原。英灵殊未已，丁傅渐华轩。
<br>
<br>　　卷539_30  「柳」李商隐
<br>
<br>　　动春何限叶，撼晓几多枝。解有相思否，应无不舞时。
<br>
<br>　　絮飞藏皓蝶，带弱露黄鹂。倾国宜通体，谁来独赏眉。
<br>
<br>　　卷539_31  「巴江柳」李商隐
<br>
<br>　　巴江可惜柳，柳色绿侵江。好向金銮殿，移阴入绮窗。
<br>
<br>　　卷539_32  「咸阳」李商隐
<br>
<br>　　咸阳宫阙郁嵯峨，六国楼台艳绮罗。
<br>
<br>　　自是当时天帝醉，不关秦地有山河。
<br>
<br>　　卷539_33  「同崔八诣药山访融禅师」李商隐
<br>
<br>　　共受征南不次恩，报恩惟是有忘言。
<br>
<br>　　岩花涧草西林路，未见高僧只见猿。
<br>
<br>　　卷539_34  「闻著明凶问哭寄飞卿」李商隐
<br>
<br>　　昔叹谗销骨，今伤泪满膺。空馀双玉剑，无复一壶冰。
<br>
<br>　　江势翻银砾，天文露玉绳。何因携庾信，同去哭徐陵。
<br>
<br>　　卷539_35  「听鼓」李商隐
<br>
<br>　　城头叠鼓声，城下暮江清。欲问渔阳掺，时无祢正平。
<br>
<br>　　卷539_36  「送崔珏往西川」李商隐
<br>
<br>　　年少因何有旅愁，欲为东下更西游。一条雪浪吼巫峡，
<br>
<br>　　千里火云烧益州。卜肆至今多寂寞，酒垆从古擅风流。
<br>
<br>　　浣花笺纸桃花色，好好题诗咏玉钩。
<br>
<br>　　卷539_37  「代赠」李商隐
<br>
<br>　　杨柳路尽处，芙蓉湖上头。虽同锦步障，独映钿箜篌。
<br>
<br>　　鸳鸯可羡头俱白，飞去飞来烟雨秋。
<br>
<br>　　卷539_38  「桂林」李商隐
<br>
<br>　　城窄山将压，江宽地共浮。东南通绝域，西北有高楼。
<br>
<br>　　神护青枫岸，龙移白石湫。殊乡竟何祷，箫鼓不曾休。
<br>
<br>　　卷539_39  「夜雨寄北」李商隐
<br>
<br>　　君问归期未有期，巴山夜雨涨秋池。
<br>
<br>　　何当共剪西窗烛，却话巴山夜雨时。
<br>
<br>　　卷539_40  「陈后宫」李商隐
<br>
<br>　　茂苑城如画，阊门瓦欲流。还依水光殿，更起月华楼。
<br>
<br>　　侵夜鸾开镜，迎冬雉献裘。从臣皆半醉，天子正无愁。
<br>
<br>　　卷539_41  「属疾」李商隐
<br>
<br>　　许靖犹羁宦，安仁复悼亡。兹辰聊属疾，何日免殊方。
<br>
<br>　　秋蝶无端丽，寒花只暂香。多情真命薄，容易即回肠。
<br>
<br>　　卷539_42  「石榴」李商隐
<br>
<br>　　榴枝婀娜榴实繁，榴膜轻明榴子鲜。
<br>
<br>　　可羡瑶池碧桃树，碧桃红颊一千年。
<br>
<br>　　卷539_43  「明日」李商隐
<br>
<br>　　天上参旗过，人间烛焰销。谁言整双履，便是隔三桥。
<br>
<br>　　知处黄金锁，曾来碧绮寮。凭栏明日意，池阔雨萧萧。
<br>
<br>　　卷539_44  「饮席戏赠同舍」李商隐
<br>
<br>　　洞中屐响省分携，不是花迷客自迷。珠树重行怜翡翠，
<br>
<br>　　玉楼双舞羡d鸡。兰回旧蕊缘屏绿，椒缀新香和壁泥。
<br>
<br>　　唱尽阳关无限叠，半杯松叶冻颇黎。
<br>
<br>　　卷539_45  「西溪」李商隐
<br>
<br>　　近郭西溪好，谁堪共酒壶。苦吟防柳恽，多泪怯杨朱。
<br>
<br>　　野鹤随君子，寒松揖大夫。天涯常病意，岑寂胜欢娱。
<br>
<br>　　卷539_46  「忆梅」李商隐
<br>
<br>　　定定住天涯，依依向物华。寒梅最堪恨，常作去年花。
<br>
<br>　　卷539_47  「赠柳」李商隐
<br>
<br>　　章台从掩映，郢路更参差。见说风流极，来当婀娜时。
<br>
<br>　　桥回行欲断，堤远意相随。忍放花如雪，青楼扑酒旗。
<br>
<br>　　卷539_48  「谑柳」李商隐
<br>
<br>　　已带黄金缕，仍飞白玉花。长时须拂马，密处少藏鸦。
<br>
<br>　　眉细从他敛，腰轻莫自斜。玳梁谁道好，偏拟映卢家。
<br>
<br>　　卷539_49  「北禽」李商隐
<br>
<br>　　为恋巴江好，无辞瘴雾蒸。纵能朝杜宇，可得值苍鹰。
<br>
<br>　　石小虚填海，芦未破D.知来有乾鹊，何不向雕陵。
<br>
<br>　　卷539_50  「初起」李商隐
<br>
<br>　　想像咸池日欲光，五更钟后更回肠。
<br>
<br>　　三年苦雾巴江水，不为离人照屋梁。
<br>
<br>　　卷539_51  「楚宫」李商隐
<br>
<br>　　复壁交青琐，重帘挂紫绳。如何一柱观，不碍九枝灯。
<br>
<br>　　扇薄常规月，钗斜只镂冰。歌成犹未唱，秦火入夷陵。
<br>
<br>　　卷539_52  「柳」李商隐
<br>
<br>　　柳映江潭底有情，望中频遣客心惊。
<br>
<br>　　巴雷隐隐千山外，更作章台走马声。
<br>
<br>　　卷539_53  「石城」李商隐
<br>
<br>　　石城夸窈窕，花县更风流。簟冰将飘枕，帘烘不隐钩。
<br>
<br>　　玉童收夜钥，金狄守更筹。共笑鸳鸯绮，鸳鸯两白头。
<br>
<br>　　卷539_54  「韩碑」李商隐
<br>
<br>　　元和天子神武姿，彼何人哉轩与羲。誓将上雪列圣耻，
<br>
<br>　　坐法宫中朝四夷。淮西有贼五十载，封狼生生罴。
<br>
<br>　　不据山河据平地，长戈利矛日可麾。帝得圣相相曰度，
<br>
<br>　　贼斫不死神扶持。腰悬相印作都统，阴风惨淡天王旗。
<br>
<br>　　逦涔磐ㄗ餮雷Γ仪曹外郎载笔随。行军司马智且勇，
<br>
<br>　　十四万众犹虎貔。入蔡缚贼献太庙，功无与让恩不訾。
<br>
<br>　　帝曰汝度功第一，汝从事愈宜为辞。愈拜稽首蹈且舞，
<br>
<br>　　金石刻画臣能为。古者世称大手笔，此事不系于职司。
<br>
<br>　　当仁自古有不让，言讫屡颔天子颐。公退斋戒坐小阁，
<br>
<br>　　濡染大笔何淋漓。点窜尧典舜典字，涂改清庙生民诗。
<br>
<br>　　文成破体书在纸，清晨再拜铺丹墀。表曰臣愈昧死上，
<br>
<br>　　咏神圣功书之碑。碑高三丈字如斗，负以灵鳌蟠以螭。
<br>
<br>　　句奇语重喻者少，谗之天子言其私。长绳百尺拽碑倒，
<br>
<br>　　粗砂大石相磨治。公之斯文若元气，先时已入人肝脾。
<br>
<br>　　汤盘孔鼎有述作，今无其器存其辞。呜呼圣皇及圣相，
<br>
<br>　　相与@赫流淳熙。公之斯文不示后，曷与三五相攀追。
<br>
<br>　　愿书万本诵万过，口角流沫右手胝。传之七十有二代，
<br>
<br>　　以为封禅玉检明堂基。
<br>
<br>　　卷539_55  「令狐八拾遗见招送裴十四归华州」李商隐
<br>
<br>　　二十中郎未足希，骊驹先自有光辉。兰亭宴罢方回去，
<br>
<br>　　雪夜诗成道韫归。汉苑风烟吹客梦，云台洞穴接郊扉。
<br>
<br>　　嗟予久抱临邛渴，便欲因君问钓矶。
<br>
<br>　　卷539_56  「离思」李商隐
<br>
<br>　　气尽前溪舞，心酸子夜歌。峡云寻不得，沟水欲如何。
<br>
<br>　　朔雁传书绝，湘篁染泪多。无由见颜色，还自托微波。
<br>
<br>　　卷539_57  「宿骆氏亭寄怀崔雍崔衮」李商隐
<br>
<br>　　竹坞无尘水槛清，相思迢递隔重城。
<br>
<br>　　秋阴不散霜飞晚，留得枯荷听雨声。
<br>
<br>　　卷539_58  「风雨」李商隐
<br>
<br>　　凄凉宝剑篇，羁泊欲穷年。黄叶仍风雨，青楼自管弦。
<br>
<br>　　新知遭薄俗，旧好隔良缘。心断新丰酒，销愁斗几千。
<br>
<br>　　卷539_59  「梦泽」李商隐
<br>
<br>　　梦泽悲风动白茅，楚王葬尽满城娇。
<br>
<br>　　未知歌舞能多少，虚减宫厨为细腰。
<br>
<br>　　卷539_60  「赠歌妓二首」李商隐
<br>
<br>　　水精如意玉连环，下蔡城危莫破颜。
<br>
<br>　　红绽樱桃含白雪，断肠声里唱阳关。
<br>
<br>　　白日相思可奈何，严城清夜断经过。
<br>
<br>　　只知解道春来瘦，不道春来独自多。
<br>
<br>　　卷539_61  「谢书」李商隐
<br>
<br>　　微意何曾有一毫，空携笔砚奉龙韬。
<br>
<br>　　自蒙半夜传衣后，不羡王祥得佩刀。
<br>
<br>　　卷539_62  「寄令狐学士」李商隐
<br>
<br>　　秘殿崔嵬拂彩霓，曹司今在殿东西。赓歌太液翻黄鹄，
<br>
<br>　　从猎陈仓获碧鸡。晓饮岂知金掌迥，夜吟应讶玉绳低。
<br>
<br>　　钧天虽许人间听，阊阖门多梦自迷。
<br>
<br>　　卷539_63  「酬令狐郎中见寄」李商隐
<br>
<br>　　望郎临古郡，佳句洒丹青。应自丘迟宅，仍过柳恽汀。
<br>
<br>　　封来江渺渺，信去雨冥冥。句曲闻仙诀，临川得佛经。
<br>
<br>　　朝吟支客枕，夜读漱僧瓶。不见衔芦雁，空流腐草萤。
<br>
<br>　　土宜悲坎井，天怒识雷霆。象卉分疆近，蛟涎浸岸腥。
<br>
<br>　　补羸贪紫桂，负气托青萍。万里悬离抱，危于讼x铃。
<br>
<br>　　卷539_64  「七月二十八日夜与王郑二秀才听雨后梦作」李商隐
<br>
<br>　　初梦龙宫宝焰然，瑞霞明丽满晴天。旋成醉倚蓬莱树，
<br>
<br>　　有个仙人拍我肩。少顷远闻吹细管，闻声不见隔飞烟。
<br>
<br>　　逡巡又过潇湘雨，雨打湘灵五十弦。瞥见冯夷殊怅望，
<br>
<br>　　鲛绡休卖海为田。亦逢毛女无l极，龙伯擎将华岳莲。
<br>
<br>　　恍惚无倪明又暗，低迷不已断还连。觉来正是平阶雨，
<br>
<br>　　独背寒灯枕手眠。
<br>
<br>　　卷539_65  「寄令狐郎中」李商隐
<br>
<br>　　嵩云秦树久离居，双鲤迢迢一纸书。
<br>
<br>　　休问梁园旧宾客，茂陵秋雨病相如。
<br>
<br>　　卷539_66  「漫成三首」李商隐
<br>
<br>　　不妨何范尽诗家，未解当年重物华。
<br>
<br>　　远把龙山千里雪，将来拟并洛阳花。
<br>
<br>　　沈约怜何逊，延年毁谢庄。清新俱有得，名誉底相伤。
<br>
<br>　　雾夕咏芙蕖，何郎得意初。此时谁最赏，沈范两尚书。
<br>
<br>　　卷539_67  「无题（一云阳城）」李商隐
<br>
<br>　　白道萦回入暮霞，斑骓嘶断七香车。
<br>
<br>　　春风自共何人笑，枉破阳城十万家。
<br>
<br>　　卷539_68  「槿花二首」李商隐
<br>
<br>　　燕体伤风力，鸡香积露文。殷鲜一相杂，啼笑两难分。
<br>
<br>　　月里宁无姊，云中亦有君。三清与仙岛，何事亦离群。
<br>
<br>　　珠馆薰燃久，玉房梳扫馀。烧兰才作烛，襞锦不成书。
<br>
<br>　　本以亭亭远，翻嫌疏。回头问残照，残照更空虚。
<br>
<br>　　卷539_69  「哭刘」李商隐
<br>
<br>　　上帝深宫闭九阍，巫咸不下问衔冤。广陵别后春涛隔，
<br>
<br>　　湓浦书来秋雨翻。只有安仁能作诔，何曾宋玉解招魂。
<br>
<br>　　平生风义兼师友，不敢同君哭寝门。
<br>
<br>　　卷539_70  「杜司勋（牧）」李商隐
<br>
<br>　　高楼风雨感斯文，短翼差池不及群。
<br>
<br>　　刻意伤春复伤别，人间惟有杜司勋。
<br>
<br>　　卷539_71  「荆门西下」李商隐
<br>
<br>　　一夕南风一叶危，荆云回望夏云时。人生岂得轻离别，
<br>
<br>　　天意何曾忌Md.骨肉书题安绝徼，蕙兰蹊径失佳期。
<br>
<br>　　洞庭湖阔蛟龙恶，却羡杨朱泣路岐。
<br>
<br>　　卷539_72  「碧瓦」李商隐
<br>
<br>　　碧瓦衔珠树，红轮结绮寮。无双汉殿鬓，第一楚宫腰。
<br>
<br>　　雾唾香难尽，珠啼冷易销。歌从雍门学，酒是蜀城烧。
<br>
<br>　　柳暗将翻巷，荷欹正抱桥。钿辕开道入，金管隔邻调。
<br>
<br>　　梦到飞魂急，书成即席遥。河流冲柱转，海沫近槎飘。
<br>
<br>　　吴市甲，巴z翡翠翘。他时未知意，重叠赠娇饶。
<br>
<br>　　卷539_73  「蝶」李商隐
<br>
<br>　　叶叶复翻翻，斜桥对侧门。芦花惟有白，柳絮可能温。
<br>
<br>　　西子寻遗殿，昭君觅故村。年年芳物尽，来别败兰荪。
<br>
<br>　　卷539_74  「蝇蝶鸡麝鸾凤等成篇」李商隐
<br>
<br>　　韩蝶翻罗幕，曹蝇拂绮窗。斗鸡回玉勒，融麝暖金G.
<br>
<br>　　玳瑁明书阁，琉璃冰酒缸。画楼多有主，鸾凤各双双。
<br>
<br>　　卷539_75  「韩舍人即事」李商隐
<br>
<br>　　萱草含丹粉，荷花抱绿房。鸟应悲蜀帝，蝉是怨齐王。
<br>
<br>　　通内藏珠府，应官解玉坊。桥南荀令过，十里送衣香。
<br>
<br>　　卷539_76  「公子」李商隐
<br>
<br>　　一盏新罗酒，凌晨恐易消。归应冲鼓半，去不待笙调。
<br>
<br>　　歌好惟愁和，香浓岂惜飘。春场铺艾帐，下马雉媒娇。
<br>
<br>　　卷539_77  「子初全溪作」李商隐
<br>
<br>　　全溪不可到，况复尽馀醅。汉苑生春水，昆池换劫灰。
<br>
<br>　　战蒲知雁唼，皱月觉鱼来。清兴恭闻命，言诗未敢回。
<br>
<br>　　卷539_78  「杨本胜说于长安见小男阿衮」李商隐
<br>
<br>　　闻君来日下，见我最娇儿。渐大啼应数，长贫学恐迟。
<br>
<br>　　寄人龙种瘦，失母凤雏痴。语罢休边角，青灯两鬓丝。
<br>
<br>　　卷539_79  「西溪」李商隐
<br>
<br>　　怅望西溪水，潺奈尔何。不惊春物少，只觉夕阳多。
<br>
<br>　　色染妖韶柳，光含窈窕萝。人间从到海，天上莫为河。
<br>
<br>　　凤女弹瑶瑟，龙孙撼玉珂。京华他夜梦，好好寄云波。
<br>
<br>　　卷539_80  「柳下暗记」李商隐
<br>
<br>　　无奈巴南柳，千条傍吹台。更将黄映白，拟作杏花媒。
<br>
<br>　　卷539_81  「妓席」李商隐
<br>
<br>　　乐府闻桃叶，人前道得无。劝君书小字，慎莫唤官奴。
<br>
<br>　　卷539_82  「少年」李商隐
<br>
<br>　　外戚平羌第一功，生年二十有重封。直登宣室螭头上，
<br>
<br>　　横过甘泉豹尾中。别馆觉来云雨梦，后门归去蕙兰丛。
<br>
<br>　　灞陵夜猎随田窦，不识寒郊自转蓬。
<br>
<br>　　卷539_83  「无题」李商隐
<br>
<br>　　近知名阿侯，住处小江流。腰细不胜舞，眉长惟是愁。
<br>
<br>　　黄金堪作屋，何不作重楼。
<br>
<br>　　卷539_84  「玄微先生」李商隐
<br>
<br>　　仙翁无定数，时入一壶藏。夜夜桂露湿，村村桃水香。
<br>
<br>　　醉中抛浩劫，宿处起神光。药裹丹山凤，棋函白石郎。
<br>
<br>　　弄河移砥柱，吞日倚扶桑。龙竹裁轻策，鲛绡熨下裳。
<br>
<br>　　树栽嗤汉帝，桥板笑秦王。径欲随关令，龙沙万里强。
<br>
<br>　　卷539_85  「药转」李商隐
<br>
<br>　　郁金堂北画楼东，换骨神方上药通。露气暗连青桂苑，
<br>
<br>　　风声偏猎紫兰丛。长筹未必输孙皓，香枣何劳问石崇。
<br>
<br>　　忆事怀人兼得句，翠衾归卧绣帘中。
<br>
<br>　　卷539_86  「岳阳楼」李商隐
<br>
<br>　　欲为平生一散愁，洞庭湖上岳阳楼。
<br>
<br>　　可怜万里堪乘兴，枉是蛟龙解覆舟。
<br>
<br>　　卷539_87  「寄成都高苗二从事」李商隐
<br>
<br>　　家近红蕖曲水滨，全家罗袜起秋尘。
<br>
<br>　　莫将越客千丝网，网得西施别赠人。
<br>
<br>　　卷539_88  「岳阳楼」李商隐
<br>
<br>　　汉水方城带百蛮，四邻谁道乱周班。
<br>
<br>　　如何一梦高唐雨，自此无心入武关。
<br>
<br>　　卷539_89  「越燕二首」李商隐
<br>
<br>　　上国社方见，此乡秋不归。为矜皇后舞，犹著羽人衣。
<br>
<br>　　拂水斜纹乱，衔花片影微。卢家文杏好，试近莫愁飞。
<br>
<br>　　将泥红蓼岸，得草绿杨村。命侣添新意，安巢复旧痕。
<br>
<br>　　去应逢阿母，来莫害王孙。记取丹山凤，今为百鸟尊。
<br>
<br>　　卷539_90  「杜工部蜀中离席」李商隐
<br>
<br>　　人生何处不离群，世路干戈惜暂分。雪岭未归天外使，
<br>
<br>　　松州犹驻殿前军。座中醉客延醒客，江上晴云杂雨云。
<br>
<br>　　美酒成都堪送老，当垆仍是卓文君。
<br>
<br>　　卷539_91  「隋宫」李商隐
<br>
<br>　　紫泉宫殿锁烟霞，欲取芜城作帝家。玉玺不缘归日角，
<br>
<br>　　锦帆应是到天涯。于今腐草无萤火，终古垂杨有暮鸦。
<br>
<br>　　地下若逢陈后主，岂宜重问后庭花。
<br>
<br>　　卷539_92  「二月二日」李商隐
<br>
<br>　　二月二日江上行，东风日暖闻吹笙。花须柳眼各无赖，
<br>
<br>　　紫蝶黄蜂俱有情。万里忆归元亮井，三年从事亚夫营。
<br>
<br>　　新滩莫悟游人意，更作风檐夜雨声。
<br>
<br>　　卷539_93  「筹笔驿」李商隐
<br>
<br>　　猿鸟犹疑畏简书，风云常为护储胥。徒令上将挥神笔，
<br>
<br>　　终见降王走传车。管乐有才终不忝，关张无命欲何如。
<br>
<br>　　他年锦里经祠庙，梁父吟成恨有馀。
<br>
<br>　　卷539_94  「屏风」李商隐
<br>
<br>　　六曲连环接翠帷，高楼半夜酒醒时。
<br>
<br>　　掩灯遮雾密如此，雨落月明俱不知。
<br>
<br>　　卷539_95  「春日」李商隐
<br>
<br>　　欲入卢家白玉堂，新春催破舞衣裳。
<br>
<br>　　蝶衔红蕊蜂衔粉，共助青楼一日忙。
<br>
<br>　　卷539_96  「武侯庙古柏」李商隐
<br>
<br>　　蜀相阶前柏，龙蛇捧s宫。阴成外江畔，老向惠陵东。
<br>
<br>　　大树思冯异，甘棠忆召公。叶凋湘燕雨，枝拆海鹏风。
<br>
<br>　　玉垒经纶远，金刀历数终。谁将出师表，一为问昭融。
<br>
<br>　　卷539_97  「风」李商隐
<br>
<br>　　撩钗盘孔雀，恼带拂鸳鸯。罗荐谁教近，斋时锁洞房。
<br>
<br>　　卷539_98  「即日」李商隐
<br>
<br>　　一岁林花即日休，江间亭下怅淹留。重吟细把真无奈，
<br>
<br>　　已落犹开未放愁。山色正来衔小苑，春阴只欲傍高楼。
<br>
<br>　　金鞍忽散银壶漏，更醉谁家白玉钩。
<br>
<br>　　卷539_99  「九成宫（九成宫本隋仁寿宫贞观间修之以避暑因更名）」李商隐
<br>
<br>　　十二层城阆苑西，平时避暑拂虹霓。云随夏后双龙尾，
<br>
<br>　　风逐周王八骏蹄。吴岳晓光连翠t，甘泉晚景上丹梯。
<br>
<br>　　荔枝卢橘沾恩幸，鸾鹊天书湿紫泥。
<br>
<br>　　卷539_100  「少将」李商隐
<br>
<br>　　族亚齐安陆，风高汉武威。烟波别墅醉，花月后门归。
<br>
<br>　　青海闻传箭，天山报合围。一朝携剑起，上马即如飞。
<br>
<br>　　卷539_101  「咏史」李商隐
<br>
<br>　　历览前贤国与家，成由勤俭破由奢。何须琥珀方为枕，
<br>
<br>　　岂得真珠始是车。运去不逢青海马，力穷难拔蜀山蛇。
<br>
<br>　　几人曾预南薰曲，终古苍梧哭翠华。
<br>
<br>　　卷539_102  「赠白道者（一作咏史第二首）」李商隐
<br>
<br>　　十二楼前再拜辞，灵风正满碧桃枝。
<br>
<br>　　壶中若是有天地，又向壶中伤别离。
<br>
<br>　　卷539_103  「无题二首」李商隐
<br>
<br>　　昨夜星辰昨夜风，画楼西畔桂堂东。身无彩凤双飞翼，
<br>
<br>　　心有灵犀一点通。隔座送钩春酒暖，分曹射覆蜡灯红。
<br>
<br>　　嗟余听鼓应官去，走马兰台类断蓬。
<br>
<br>　　闻道阊门萼绿华，昔年相望抵天涯。
<br>
<br>　　岂知一夜秦楼客，偷看吴王苑内花。
<br>
<br>　　卷539_104  「汉宫词」李商隐
<br>
<br>　　青雀西飞竟未回，君王长在集灵台。
<br>
<br>　　侍臣最有相如渴，不赐金茎露一杯。
<br>
<br>　　卷539_105  「无题四首」李商隐
<br>
<br>　　来是空言去绝踪，月斜楼上五更钟。梦为远别啼难唤，
<br>
<br>　　书被催成墨未浓。蜡照半笼金翡翠，麝熏微度绣芙蓉。
<br>
<br>　　刘郎已恨蓬山远，更隔蓬山一万重。
<br>
<br>　　飒飒东风细雨来，芙蓉塘外有轻雷。金蟾啮锁烧香入，
<br>
<br>　　玉虎牵丝汲井回。贾氏窥帘韩掾少，宓妃留枕魏王才。
<br>
<br>　　春心莫共花争发，一寸相思一寸灰。
<br>
<br>　　含情春晚，暂见夜阑干。楼响将登怯，帘烘欲过难。
<br>
<br>　　多羞钗上燕，真愧镜中鸾。归去横塘晓，华星送宝鞍。
<br>
<br>　　何处哀筝随急管，樱花永巷垂杨岸。东家老女嫁不售，
<br>
<br>　　白日当天三月半。溧阳公主年十四，清明暖后同墙看。
<br>
<br>　　归来展转到五更，梁间燕子闻长叹。
<br>
<br>　　卷539_106  「赴职梓潼留别畏之员外同年」李商隐
<br>
<br>　　佳兆联翩遇凤凰，雕文羽帐紫金床。桂花香处同高第，
<br>
<br>　　柿叶翻时独悼亡。乌鹊失栖长不定，鸳鸯何事自相将。
<br>
<br>　　京华庸蜀三千里，送到咸阳见夕阳。
<br>
<br>　　卷539_107  「桂林路中作」李商隐
<br>
<br>　　地暖无秋色，江晴有暮晖。空馀蝉GG，犹向客依依。
<br>
<br>　　村小犬相护，沙平僧独归。欲成西北望，又见鹧鸪飞。
<br>
<br>　　卷539_108  「无题」李商隐
<br>
<br>　　照梁初有情，出水旧知名。裙衩芙蓉小，钗茸翡翠轻。
<br>
<br>　　锦长书郑重，眉细恨分明。莫近弹棋局，中心最不平。
<br>
<br>　　卷539_109  「蝶三首」李商隐
<br>
<br>　　初来小苑中，稍与琐闱通。远恐芳尘断，轻忧艳雪融。
<br>
<br>　　只知防皓露，不觉逆尖风。回首双飞燕，乘时入绮栊。
<br>
<br>　　长眉画了绣帘开，碧玉行收白玉台。
<br>
<br>　　为问翠钗钗上凤，不知香颈为谁回。
<br>
<br>　　寿阳公主嫁时妆，八字宫眉捧额黄。
<br>
<br>　　见我佯羞频照影，不知身属冶游郎。
<br>
<br>　　卷539_110  「无题二首」李商隐
<br>
<br>　　八岁偷照镜，长眉已能画。十岁去踏青，芙蓉作裙衩。
<br>
<br>　　十二学弹筝，银甲不曾卸。十四藏六亲，悬知犹未嫁。
<br>
<br>　　十五泣春风，背面秋千下。
<br>
<br>　　幽人不倦赏，秋暑贵招邀。竹碧转怅望，池清尤寂寥。
<br>
<br>　　露花终`湿，风蝶强娇饶。此地如携手，兼君不自聊。
<br>
<br>　　卷539_111  「王十二兄与畏之员外相访见招小饮…以悼亡日近不去因寄」李商隐
<br>
<br>　　谢傅门庭旧末行，今朝歌管属檀郎。更无人处帘垂地，
<br>
<br>　　欲拂尘时簟竟床。嵇氏幼男犹可悯，左家娇女岂能忘。
<br>
<br>　　秋霖腹疾俱难遣，万里西风夜正长。
<br>
<br>　　卷539_112  「隋宫（一云隋堤）」李商隐
<br>
<br>　　乘兴南游不戒严，九重谁省谏书函。
<br>
<br>　　春风举国裁宫锦，半作障泥半作帆。
<br>
<br>　　卷539_113  「落花」李商隐
<br>
<br>　　高阁客竟去，小园花乱飞。参差连曲陌，迢递送斜晖。
<br>
<br>　　肠断未忍扫，眼穿仍欲归。芳心向春尽，所得是沾衣。
<br>
<br>　　卷539_114  「月」李商隐
<br>
<br>　　池上与桥边，难忘复可怜。帘开最明夜，簟卷已凉天。
<br>
<br>　　流处水花急，吐时云叶鲜。娥无粉黛，只是逞婵娟。
<br>
<br>　　卷539_115  「赠宗鲁筇竹杖」李商隐
<br>
<br>　　大夏资轻策，全溪赠所思。静怜穿树远，滑想过苔迟。
<br>
<br>　　鹤怨朝还望，僧闲暮有期。风流真底事，常欲傍清羸。
<br>
<br>　　卷539_116  「垂柳」李商隐
<br>
<br>　　娉婷小苑中，婀娜曲池东。朝佩皆垂地，仙衣尽带风。
<br>
<br>　　七贤宁占竹，三品且饶松。肠断灵和殿，先皇玉座空。
<br>
<br>　　卷539_117  「曲池」李商隐
<br>
<br>　　日下繁香不自持，月中流艳与谁期。迎忧急鼓疏钟断，
<br>
<br>　　分隔休灯灭烛时。张盖欲判江滟滟，回头更望柳丝丝。
<br>
<br>　　从来此地黄昏散，未信河梁是别离。
<br>
<br>　　卷539_118  「代应二首」李商隐
<br>
<br>　　沟水分流西复东，九秋霜月五更风。
<br>
<br>　　离鸾别凤今何在，十二玉楼空更空。
<br>
<br>　　昨夜双钩败，今朝百草输。关西狂小吏，惟喝绕床卢。
<br>
<br>　　卷539_119  「席上作」李商隐
<br>
<br>　　淡云轻雨拂高唐，玉殿秋来夜正长。
<br>
<br>　　料得也应怜宋玉，一生惟事楚襄王。
<br>
<br>　　卷539_120  「访隐者不遇成二绝」李商隐
<br>
<br>　　秋水悠悠浸墅扉，梦中来数觉来稀。
<br>
<br>　　玄蝉去尽叶黄落，一树冬青人未归。
<br>
<br>　　城郭休过识者稀，哀猿啼处有柴扉。
<br>
<br>　　沧江白日樵渔路，日暮归来雨满衣。
<br>
<br>　　卷539_121  「破镜」李商隐
<br>
<br>　　玉匣清光不复持，菱花散乱月轮亏。
<br>
<br>　　秦台一照山鸡后，便是孤鸾罢舞时。
<br>
<br>　　卷539_122  「无题」李商隐
<br>
<br>　　紫府仙人号宝灯，云浆未饮结成冰。
<br>
<br>　　如何雪月交光夜，更在瑶台十二层。
<br>
<br>　　卷539_123  「赠庾十二朱版」李商隐
<br>
<br>　　固漆投胶不可开，赠君珍重抵琼瑰。
<br>
<br>　　君王晓坐金銮殿，只待相如草诏来。
<br>
<br>　　卷539_124  「李花」李商隐
<br>
<br>　　李径独来数，愁情相与悬。自明无月夜，强笑欲风天。
<br>
<br>　　减粉与园箨，分香沾渚莲。徐妃久已嫁，犹自玉为钿。
<br>
<br>　　卷539_125  「柳」李商隐
<br>
<br>　　曾逐东风拂舞筵，乐游春苑断肠天。
<br>
<br>　　如何肯到清秋日，已带斜阳又带蝉。
<br>
<br>　　卷539_126  「三月十日流杯亭」李商隐
<br>
<br>　　身属中军少得归，木兰花尽失春期。
<br>
<br>　　偷随柳絮到城外，行过水西闻子规。
<br>
<br>　　卷539_127  「过招国李家南园二首」李商隐
<br>
<br>　　潘岳无妻客为愁，新人来坐旧妆楼。
<br>
<br>　　春风犹自疑联句，雪絮相和飞不休。
<br>
<br>　　长亭岁尽雪如波，此去秦关路几多。
<br>
<br>　　惟有梦中相近分，卧来无睡欲如何。
<br>
<br>　　卷539_128  「留赠畏之」李商隐
<br>
<br>　　清时无事奏明光，不遣当关报早霜。中禁词臣寻引领，
<br>
<br>　　左川归客自回肠。郎君下笔惊鹦鹉，侍女吹笙弄凤凰。
<br>
<br>　　空寄大罗天上事，众仙同日咏霓裳。
<br>
<br>　　待得郎来月已低，寒暄不道醉如泥。
<br>
<br>　　五更又欲向何处，骑马出门乌夜啼。
<br>
<br>　　户外重阴黯不开，含羞迎夜复临台。
<br>
<br>　　潇湘浪上有烟景，安得好风吹汝来。
<br>
<br>　　卷539_129  「为有」李商隐
<br>
<br>　　为有云屏无限娇，凤城寒尽怕春宵。
<br>
<br>　　无端嫁得金龟婿，辜负香衾事早朝。
<br>
<br>　　卷539_130  「无题」李商隐
<br>
<br>　　相见时难别亦难，东风无力百花残。春蚕到死丝方尽，
<br>
<br>　　蜡炬成灰泪始干。晓镜但愁云鬓改，夜吟应觉月光寒。
<br>
<br>　　蓬山此去无多路，青鸟殷勤为探看。
<br>
<br>　　卷539_131  「碧城三首」李商隐
<br>
<br>　　碧城十二曲阑干，犀辟尘埃玉辟寒。阆苑有书多附鹤，
<br>
<br>　　女床无树不栖鸾。星沈海底当窗见，雨过河源隔座看。
<br>
<br>　　若是晓珠明又定，一生长对水晶盘。
<br>
<br>　　对影闻声已可怜，玉池荷叶正田田。不逢萧史休回首，
<br>
<br>　　莫见洪崖又拍肩。紫凤放娇衔楚佩，赤鳞狂舞拨湘弦。
<br>
<br>　　鄂君怅望舟中夜，绣被焚香独自眠。
<br>
<br>　　七夕来时先有期，洞房帘箔至今垂。玉轮顾兔初生魄，
<br>
<br>　　铁网珊瑚未有枝。检与神方教驻景，收将凤纸写相思。
<br>
<br>　　武皇内传分明在，莫道人间总不知。
<br>
<br>　　卷539_132  「对雪二首」李商隐
<br>
<br>　　寒气先侵玉女扉，清光旋透省郎闱。梅花大庾岭头发，
<br>
<br>　　柳絮章台街里飞。欲舞定随曹植马，有情应湿谢庄衣。
<br>
<br>　　龙山万里无多远，留待行人二月归。
<br>
<br>　　旋扑珠帘过粉墙，轻于柳絮重于霜。已随江令夸琼树，
<br>
<br>　　又入卢家妒玉堂。侵夜可能争桂魄，忍寒应欲试梅妆。
<br>
<br>　　关河冻合东西路，肠断斑骓送陆郎。
<br>
<br>　　卷539_133  「蜂」李商隐
<br>
<br>　　小苑华池烂熳通，后门前槛思无穷。宓妃腰细才胜露，
<br>
<br>　　赵后身轻欲倚风。红壁寂寥崖蜜尽，碧帘迢递雾巢空。
<br>
<br>　　青陵粉蝶休离恨，长定相逢二月中。
<br>
<br>　　卷539_134  「公子」李商隐
<br>
<br>　　外戚封侯自有恩，平明通籍九华门。
<br>
<br>　　金唐公主年应小，二十君王未许婚。
<br>
<br>　　卷539_135  「赋得鸡」李商隐
<br>
<br>　　稻粱犹足活诸雏，妒敌专场好自娱。
<br>
<br>　　可要五更惊晓梦，不辞风雪为阳乌。
<br>
<br>　　卷539_136  「明神」李商隐
<br>
<br>　　明神司过岂令冤，暗室由来有祸门。
<br>
<br>　　莫为无人欺一物，他时须虑石能言。
<br>
<br>　　卷539_137  「辛未七夕」李商隐
<br>
<br>　　恐是仙家好别离，故教迢递作佳期。由来碧落银河畔，
<br>
<br>　　可要金风玉露时。清漏渐移相望久，微云未接过来迟。
<br>
<br>　　岂能无意酬乌鹊，惟与蜘蛛乞巧丝。
<br>
<br>　　卷539_138  「壬申七夕」李商隐
<br>
<br>　　已驾七香车，心心待晓霞。风轻惟响，日薄不嫣花。
<br>
<br>　　桂嫩传香远，榆高送影斜。成都过卜肆，曾妒识灵槎。
<br>
<br>　　卷539_139  「壬申闰秋题赠乌鹊」李商隐
<br>
<br>　　绕树无依月正高，邺城新泪溅云袍。
<br>
<br>　　几年始得逢秋闰，两度填河莫告劳。
<br>
<br>　　卷539_140  「端居」李商隐
<br>
<br>　　远书归梦两悠悠，只有空床敌素秋。
<br>
<br>　　阶下青苔与红树，雨中寥落月中愁。
<br>
<br>　　卷539_141  「夜半」李商隐
<br>
<br>　　三更三点万家眠，露欲为霜月堕烟。
<br>
<br>　　斗鼠上堂蝙蝠出，玉琴时动倚窗弦。
<br>
<br>　　卷539_142  「玉山」李商隐
<br>
<br>　　玉山高与阆风齐，玉水清流不贮泥。何处更求回日驭，
<br>
<br>　　此中兼有上天梯。珠容百斛龙休睡，桐拂千寻凤要栖。
<br>
<br>　　闻道神仙有才子，赤箫吹罢好相携。
<br>
<br>　　卷539_143  「张恶子庙」李商隐
<br>
<br>　　下马捧椒浆，迎神白玉堂。如何铁如意，独自与姚苌。
<br>
<br>　　卷539_144  「雨」李商隐
<br>
<br>　　憾裙显埃依依傍竹轩。秋池不自冷，风叶共成喧。
<br>
<br>　　窗迥有时见，檐高相续翻。侵宵送书雁，应为稻粱恩。
<br>
<br>　　卷539_145  「菊」李商隐
<br>
<br>　　暗暗淡淡紫，融融冶冶黄。陶令篱边色，罗含宅里香。
<br>
<br>　　几时禁重露，实是怯残阳。愿泛金鹦鹉，升君白玉堂。
<br>
<br>　　卷539_146  「牡丹」李商隐
<br>
<br>　　锦帏初卷卫夫人，绣被犹堆越鄂君。垂手乱翻雕玉佩，
<br>
<br>　　招腰争舞郁金裙。石家蜡烛何曾剪，荀令香炉可待熏。
<br>
<br>　　我是梦中传彩笔，欲书花叶寄朝云。
<br>
<br>　　卷539_147  「北楼」李商隐
<br>
<br>　　春物岂相干，人生只强欢。花犹曾敛夕，酒竟不知寒。
<br>
<br>　　异域东风湿，中华上象宽。此楼堪北望，轻命倚危栏。
<br>
<br>　　卷539_148  「拟沈下贤」李商隐
<br>
<br>　　千二百轻鸾，春衫瘦著宽。倚风行稍急，含雪语应寒。
<br>
<br>　　带火遗金斗，兼珠碎玉盘。河阳看花过，曾不问潘安。
<br>
<br>　　卷539_149  「蝶」李商隐
<br>
<br>　　飞来绣户阴，穿过画楼深。重傅秦台粉，轻涂汉殿金。
<br>
<br>　　相兼惟柳絮，所得是花心。可要凌孤客，邀为子夜吟。
<br>
<br>　　卷539_150  「饮席代官妓赠两从事」李商隐
<br>
<br>　　新人桥上著春衫，旧主江边侧帽檐。
<br>
<br>　　愿得化为红绶带，许教双凤一时衔。
<br>
<br>　　卷539_151  「代魏宫私赠」李商隐
<br>
<br>　　来时西馆阻佳期，去后漳河隔梦思。
<br>
<br>　　知有宓妃无限意，春松秋菊可同时。
<br>
<br>　　卷539_152  「代元城吴令暗为答」李商隐
<br>
<br>　　背阙归藩路欲分，水边风日半西曛。
<br>
<br>　　荆王枕上原无梦，莫枉阳台一片云。
<br>
<br>　　卷539_153  「牡丹」李商隐
<br>
<br>　　压径复缘沟，当窗又映楼。终销一国破，不啻万金求。
<br>
<br>　　鸾凤戏三岛，神仙居十洲。应怜萱草淡，却得号忘忧。
<br>
<br>　　卷539_154  「百果嘲樱桃」李商隐
<br>
<br>　　珠实虽先熟，琼莩纵早开。流莺犹故在，争得讳含来。
<br>
<br>　　卷539_155  「樱桃答」李商隐
<br>
<br>　　众果莫相诮，天生名品高。何因古乐府，惟有郑樱桃。
<br>
<br>　　卷539_156  「晓坐（一云后x）」李商隐
<br>
<br>　　后x罢朝眠，前墀思黯然。梅应未假雪，柳自不胜烟。
<br>
<br>　　泪续浅深绠，肠危高下弦。红颜无定所，得失在当年。
<br>
<br>　　卷539_157  「咏史」李商隐
<br>
<br>　　北湖南埭水漫漫，一片降旗百尺竿。
<br>
<br>　　三百年间同晓梦，钟山何处有龙盘。
<br>
<br>　　卷539_158  「一片」李商隐
<br>
<br>　　一片非烟隔九枝，蓬峦仙仗俨云旗。天泉水暖龙吟细，
<br>
<br>　　露畹春多凤舞迟。榆荚散来星斗转，桂花寻去月轮移。
<br>
<br>　　人间桑海朝朝变，莫遣佳期更后期。
<br>
<br>　　卷539_159  「日射」李商隐
<br>
<br>　　日射纱窗风撼扉，香罗拭手春事违。
<br>
<br>　　回廊四合掩寂寞，碧鹦鹉对红蔷薇。
<br>
<br>　　卷539_160  「题鹅」李商隐
<br>
<br>　　眠沙卧水自成群，曲岸残阳极浦云。
<br>
<br>　　那解将心怜孔翠，羁雌长共故雄分。
<br>
<br>　　卷539_161  「华清宫」李商隐
<br>
<br>　　朝元阁迥羽衣新，首按昭阳第一人。
<br>
<br>　　当日不来高处舞，可能天下有胡尘。
<br>
<br>　　卷539_162  「梓潼望长卿山至巴西复怀谯秀」李商隐
<br>
<br>　　梓潼不见马相如，更欲南行问酒垆。
<br>
<br>　　行到巴西觅谯秀，巴西惟是有寒芜。
<br>
<br>　　卷539_163  「齐宫词」李商隐
<br>
<br>　　永寿兵来夜不扃，金莲无复印中庭。
<br>
<br>　　梁台歌管三更罢，犹自风摇九子铃。
<br>
<br>　　卷539_164  「十一月中旬至扶风界见梅花」李商隐
<br>
<br>　　匝路亭亭艳，非时``香。素娥惟与月，青女不饶霜。
<br>
<br>　　赠远虚盈手，伤离适断肠。为谁成早秀，不待作年芳。
<br>
<br>　　卷539_165  「青陵台」李商隐
<br>
<br>　　青陵台畔日光斜，万古贞魂倚暮霞。
<br>
<br>　　莫讶韩凭为蛱蝶，等闲飞上别枝花。
<br>
<br>　　卷539_166  「东还」李商隐
<br>
<br>　　自有仙才自不知，十年长梦采华芝。
<br>
<br>　　秋风动地黄云暮，归去嵩阳寻旧师。
<br>
<br>　　卷539_167  「酬崔八早梅有赠兼示之作」李商隐
<br>
<br>　　知访寒梅过野塘，久留金勒为回肠。谢郎衣袖初翻雪，
<br>
<br>　　荀令熏炉更换香。何处拂胸资蝶粉，几时涂额藉蜂黄。
<br>
<br>　　维摩一室虽多病，亦要天花作道场。
<br>
<br>　　卷539_168  「春风」李商隐
<br>
<br>　　春风虽自好，春物太昌昌。若教春有意，惟遣一枝芳。
<br>
<br>　　我意殊春意，先春已断肠。
<br>
<br>　　卷539_169  「蜀桐」李商隐
<br>
<br>　　玉垒高桐拂玉绳，上含非雾下含冰。
<br>
<br>　　枉教紫凤无栖处，斫作秋琴弹坏陵。
<br>
<br>　　卷539_170  「汉宫」李商隐
<br>
<br>　　通灵夜醮达清晨，承露盘甲帐春。
<br>
<br>　　王母不来方朔去，更须重见李夫人。
<br>
<br>　　卷539_171  「判春」李商隐
<br>
<br>　　一桃复一李，井上占年芳。笑处如临镜，窥时不隐墙。
<br>
<br>　　敢言西子短，谁觉宓妃长。珠玉终相类，同名作夜光。
<br>
<br>　　卷539_172  「促漏」李商隐
<br>
<br>　　促漏遥钟动静闻，报章重叠杳难分。舞鸾镜匣收残黛，
<br>
<br>　　睡鸭香炉换夕熏。归去定知还向月，梦来何处更为云。
<br>
<br>　　南塘渐暖蒲堪结，两两鸳鸯护水纹。
<br>
<br>　　卷539_173  「江东」李商隐
<br>
<br>　　惊鱼拨剌燕翩Q，独自江东上钓船。
<br>
<br>　　今日春光太漂荡，谢家轻絮沈郎钱。
<br>
<br>　　卷539_174  「读任彦升碑」李商隐
<br>
<br>　　任P当年有美名，可怜才调最纵横。
<br>
<br>　　梁台初建应惆怅，不得萧公作骑兵。
<br>
<br>　　卷539_175  「荷花」李商隐
<br>
<br>　　都无色可并，不奈此香何。瑶席乘凉设，金羁落晚过。
<br>
<br>　　回衾灯照绮，渡袜水沾罗。预想前秋别，离居梦棹歌。
<br>
<br>　　卷539_176  「五松驿」李商隐
<br>
<br>　　独下长亭念过秦，五松不见见舆薪。
<br>
<br>　　只应既斩斯高后，寻被樵人用斧斤。
<br>
<br>　　卷539_177  「灞岸」李商隐
<br>
<br>　　山东今岁点行频，几处冤魂哭虏尘。
<br>
<br>　　灞水桥边倚华表，平时二月有东巡。
<br>
<br>　　卷539_178  「送臻师二首」李商隐
<br>
<br>　　昔去灵山非拂席，今来沧海欲求珠。
<br>
<br>　　楞伽顶上清凉地，善眼仙人忆我无。
<br>
<br>　　苦海迷途去未因，东方过此几微尘。
<br>
<br>　　何当百亿莲花上，一一莲花见佛身。
<br>
<br>　　卷539_179  「七夕」李商隐
<br>
<br>　　鸾扇斜分凤幄开，星桥横过鹊飞回。
<br>
<br>　　争将世上无期别，换得年年一度来。
<br>
<br>　　卷539_180  「谢先辈防记念拙诗甚多，异日偶有此寄」李商隐
<br>
<br>　　晓用云添句，寒将雪命篇。良辰多自感，作者岂皆然。
<br>
<br>　　熟寝初同鹤，含嘶欲并蝉。题时长不展，得处定应偏。
<br>
<br>　　南浦无穷树，西楼不住烟。改成人寂寂，寄与路绵绵。
<br>
<br>　　星势寒垂地，河声晓上天。夫君自有恨，聊借此中传。
<br>
<br>　　卷539_181  「马嵬二首」李商隐
<br>
<br>　　冀马燕犀动地来，自埋红粉自成灰。
<br>
<br>　　君王若道能倾国，玉辇何由过马嵬。
<br>
<br>　　海外徒闻更九州，他生未卜此生休。空闻虎旅传宵柝，
<br>
<br>　　无复鸡人报晓筹。此日六军同驻马，当时七夕笑牵牛。
<br>
<br>　　如何四纪为天子，不及卢家有莫愁。
<br>
<br>　　卷539_182  「可叹」李商隐
<br>
<br>　　幸会东城宴未回，年华忧共水相催。梁家宅里秦宫入，
<br>
<br>　　赵后楼中赤凤来。冰簟且眠金镂枕，琼筵不醉玉交杯。
<br>
<br>　　宓妃愁坐芝田馆，用尽陈王八斗才。
<br>
<br>　　卷539_183  「望喜驿别嘉陵江水二绝」李商隐
<br>
<br>　　嘉陵江水此东流，望喜楼中忆阆州。
<br>
<br>　　若到阆中还赴海，阆州应更有高楼。
<br>
<br>　　千里嘉陵江水色，含烟带月碧于蓝。
<br>
<br>　　今朝相送东流后，犹自驱车更向南。
<br>
<br>　　卷539_184  「别薛岩宾」李商隐
<br>
<br>　　曙爽行将拂，晨清坐欲凌。别离真不那，风物正相仍。
<br>
<br>　　漫水任谁照，衰花浅自矜。还将两袖泪，同向一窗灯。
<br>
<br>　　桂树乖真隐，芸香是小惩。清规无以况，且用玉壶冰。
<br>
<br>　　卷539_185  「富平少侯」李商隐
<br>
<br>　　七国三边未到忧，十三身袭富平侯。不收金弹抛林外，
<br>
<br>　　却惜银床在井头。彩树转灯珠错落，绣檀回枕玉雕锼。
<br>
<br>　　当关不报侵晨客，新得佳人字莫愁。
<br>
<br>　　卷539_186  「肠」李商隐
<br>
<br>　　有怀非惜恨，不奈寸肠何。即席回弥久，前时断固多。
<br>
<br>　　热应翻急烧，冷欲彻微波。隔树澌澌雨，通池点点荷。
<br>
<br>　　倦程山向背，望国阙嵯峨。故念飞书及，新欢借梦过。
<br>
<br>　　染筠休伴泪，绕雪莫追歌。拟问阳台事，年深楚语讹。
<br>
<br>　　卷539_187  「赠宇文中丞」李商隐
<br>
<br>　　欲构中天正急材，自缘烟水恋平台。
<br>
<br>　　人间只有嵇延祖，最望山公启事来。
<br>
<br>　　卷539_188  「晓起」李商隐
<br>
<br>　　拟杯当晓起，呵镜可微寒。隔箔山樱熟，褰帷桂烛残。
<br>
<br>　　书长为报晚，梦好更寻难。影响输双蝶，偏过旧畹兰。
<br>
<br>　　卷539_189  「闺情」李商隐
<br>
<br>　　红露花房白蜜脾，黄蜂紫蝶两参差。
<br>
<br>　　春窗一觉风流梦，却是同袍不得知。
<br>
<br>　　卷539_190  「月夕」李商隐
<br>
<br>　　草下阴虫叶上霜，朱栏迢递压湖光。
<br>
<br>　　兔寒蟾冷桂花白，此夜娥应断肠。
<br>
<br>　　卷539_191  「杏花」李商隐
<br>
<br>　　上国昔相值，亭亭如欲言。异乡今暂赏，岂无恩。
<br>
<br>　　援少风多力，墙高月有痕。为含无限意，遂对不胜繁。
<br>
<br>　　仙子玉京路，主人金谷园。几时辞碧落，谁伴过黄昏。
<br>
<br>　　镜拂铅华腻，炉藏桂烬温。终应催竹叶，先拟咏桃根。
<br>
<br>　　莫学啼成血，从教梦寄魂。吴王采香径，失路入烟村。
<br>
<br>　　卷539_192  「灯」李商隐
<br>
<br>　　皎洁终无倦，煎熬亦自求。花时随酒远，雨后背窗休。
<br>
<br>　　冷暗黄茅驿，暄明紫桂楼。锦囊名画掩，玉局败棋收。
<br>
<br>　　何处无佳梦，谁人不隐忧。影随帘押转，光信簟文流。
<br>
<br>　　客自胜潘岳，侬今定莫愁。固应留半焰，回照下帏羞。
<br>
<br>　　卷539_193  「清河」李商隐
<br>
<br>　　舟小回仍数，楼危凭亦频。燕来从及社，蝶舞太侵晨。
<br>
<br>　　绛雪除烦后，霜梅取味新。年华无一事，只是自伤春。
<br>
<br>　　卷539_194  「袜」李商隐
<br>
<br>　　尝闻宓妃袜，渡水欲生尘。好借常娥著，清秋踏月轮。
<br>
<br>　　卷539_195  「追代卢家人嘲堂内」李商隐
<br>
<br>　　道却横波字，人前莫谩羞。只应同楚水，长短入淮流。
<br>
<br>　　卷539_196  「代应」李商隐
<br>
<br>　　本来银汉是红墙，隔得卢家白玉堂。
<br>
<br>　　谁与王昌报消息，尽知三十六鸳鸯。
<br>
<br>　　卷539_197  「离亭赋得折杨柳二首（乐府诗题作杨柳枝）」李商隐
<br>
<br>　　暂凭樽酒送无l，莫损愁眉与细腰。
<br>
<br>　　人世死前惟有别，春风争拟惜长条。
<br>
<br>　　含烟惹雾每依依，万绪千条拂落晖。
<br>
<br>　　为报行人休尽折，半留相送半迎归。
<br>
<br>　　卷539_198  「寄永道士」李商隐
<br>
<br>　　共上云山独下迟，阳台白道细如丝。
<br>
<br>　　君今并倚三珠树，不记人间落叶时。
<br>
<br>　　卷539_199  「华州周大夫宴席」李商隐
<br>
<br>　　郡斋何用酒如泉，饮德先时已醉眠。
<br>
<br>　　若共门人推礼分，戴崇争得及彭宣。
<br>
<br>　　卷539_200  「荆山」李商隐
<br>
<br>　　压河连华势孱颜，鸟没云归一望间。
<br>
<br>　　杨仆移关三百里，可能全是为荆山。
<br>
<br>　　卷539_201  「次陕州先寄源从事」李商隐
<br>
<br>　　离思羁愁日欲晡，东周西雍此分涂。
<br>
<br>　　回銮佛寺高多少，望尽黄河一曲无。
<br>
<br>　　卷539_202  「过郑广文旧居（郑虔）」李商隐
<br>
<br>　　宋玉平生恨有馀，远循三楚吊三闾。
<br>
<br>　　可怜留著临江宅，异代应教庾信居。
<br>
<br>　　卷539_203  「东下三旬苦于风土马上戏作」李商隐
<br>
<br>　　路绕函关东复东，身骑征马逐惊蓬。
<br>
<br>　　天池辽阔谁相待，日日虚乘九万风。
<br>
<br>　　卷539_204  「莫愁」李商隐
<br>
<br>　　雪中梅下与谁期，梅雪相兼一万枝。
<br>
<br>　　若是石城无艇子，莫愁还自有愁时。
<br>
<br>　　卷539_205  「梦令狐学士」李商隐
<br>
<br>　　山驿荒凉白竹扉，残灯向晓梦清晖。
<br>
<br>　　右银台路雪三尺，凤诏裁成当直归。
<br>
<br>　　卷539_206  「涉洛川」李商隐
<br>
<br>　　通谷阳林不见人，我来遗恨古时春。
<br>
<br>　　宓妃漫结无穷恨，不为君王杀灌均。
<br>
<br>　　卷539_207  「有感」李商隐
<br>
<br>　　中路因循我所长，古来才命两相妨。
<br>
<br>　　劝君莫强安蛇足，一盏芳醪不得尝。
<br>
<br>　　卷539_208  「宫妓」李商隐
<br>
<br>　　珠箔轻明拂玉墀，披香新殿斗腰支。
<br>
<br>　　不须看尽鱼龙戏，终遣君王怒偃师。
<br>
<br>　　卷539_209  「宫辞」李商隐
<br>
<br>　　君恩如水向东流，得宠忧移失宠愁。
<br>
<br>　　莫向尊前奏花落，凉风只在殿西头。
<br>
<br>　　卷539_210  「代赠二首」李商隐
<br>
<br>　　楼上黄昏欲望休，玉梯横绝月中钩。
<br>
<br>　　芭蕉不展丁香结，同向春风各自愁。
<br>
<br>　　东南日出照高楼，楼上离人唱石州。
<br>
<br>　　总把春山扫眉黛，不知供得几多愁。
<br>
<br>　　卷539_211  「楚吟」李商隐
<br>
<br>　　山上离宫宫上楼，楼前宫畔暮江流。
<br>
<br>　　楚天长短黄昏雨，宋玉无愁亦自愁。
<br>
<br>　　卷539_212  「瑶池」李商隐
<br>
<br>　　瑶池阿母绮窗开，黄竹歌声动地哀。
<br>
<br>　　八骏日行三万里，穆王何事不重来。
<br>
<br>　　卷539_213  「柳」李商隐
<br>
<br>　　为有桥边拂面香，何曾自敢占流光。
<br>
<br>　　后庭玉树承恩泽，不信年华有断肠。
<br>
<br>　　卷539_214  「寄在朝郑曹独孤李四同年」李商隐
<br>
<br>　　昔岁陪游旧迹多，风光今日两蹉跎。
<br>
<br>　　不因醉本兰亭在，兼忘当年旧永和。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
