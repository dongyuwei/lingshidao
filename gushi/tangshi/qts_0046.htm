<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷四十六
<br>
<br>　　卷46_1  「奉和圣制夏日游石淙山」狄仁杰
<br>
<br>　　宸晖降望金舆转，仙路峥嵘碧涧幽。羽仗遥临鸾鹤驾，
<br>
<br>　　帷宫直坐凤麟洲。飞泉洒液恒疑雨，密树含凉镇似秋。
<br>
<br>　　老臣预陪悬圃宴，馀年方共赤松游。
<br>
<br>　　卷46_2  「修书院学士奉敕宴梁王宅」魏元忠
<br>
<br>　　大君敦宴赏，万乘下梁园。酒助闲平乐，人沾雨露恩。
<br>
<br>　　荣光开帐殿，佳气满旌门。愿陪南岳寿，长奉北宸樽。
<br>
<br>　　卷46_3  「银潢宫侍宴应制」魏元忠
<br>
<br>　　别殿秋云上，离宫夏景移。寒风生玉树，凉气下瑶池。
<br>
<br>　　堑花仍吐叶，岩木尚抽枝。愿奉南山寿，千秋长若斯。
<br>
<br>　　卷46_4  「折杨柳」韦承庆
<br>
<br>　　万里边城地，三春杨柳节。叶似镜中眉，花如关外雪。
<br>
<br>　　征人远乡思，倡妇高楼别。不忍掷年华，含情寄攀折。
<br>
<br>　　卷46_5  「寒食应制」韦承庆
<br>
<br>　　凤城春色晚，龙禁早晖通。旧火收槐燧，馀寒入桂宫。
<br>
<br>　　莺啼正隐叶，鸡斗始开笼。蔼蔼瑶山满，仙歌始乐风。
<br>
<br>　　卷46_6  「凌朝浮江旅思（一作马周诗）」韦承庆
<br>
<br>　　天晴上初日，春水送孤舟。山远疑无树，潮平似不流。
<br>
<br>　　岸花开且落，江鸟没还浮。羁望伤千里，长歌遣四愁。
<br>
<br>　　卷46_7  「直中书省」韦承庆
<br>
<br>　　清切凤凰池，扶疏鸡树枝。唯应集鸾鹭，何为宿羁雌。
<br>
<br>　　大造乾坤辟，深恩雨露垂。昆T皆含养，驽骀亦驱驰。
<br>
<br>　　木偶翻为用，芝泥忽滥窥。九思空自勉，五字本无施。
<br>
<br>　　徒喜逢千载，何阶答二仪。萤光向日尽，蚊力负山疲。
<br>
<br>　　禁宇庭除阔，闲宵钟箭移。暗花临户发，残月下帘欹。
<br>
<br>　　白发随年改，丹心为主披。命将时共泰，言与行俱危。
<br>
<br>　　寄谢巢由客，尧年正在斯。
<br>
<br>　　卷46_8  「南行别弟」韦承庆
<br>
<br>　　澹澹长江水，悠悠远客情。落花相与恨，到地一无声。
<br>
<br>　　卷46_9  「南中咏雁诗（一作于季子诗，题作南行别弟）」韦承庆
<br>
<br>　　万里人南去，三春雁北飞。不知何岁月，得与尔同归。
<br>
<br>　　卷46_10  「江楼」韦承庆
<br>
<br>　　独酌芳春酒，登楼已半曛。谁惊一行雁，冲断过江云。
<br>
<br>　　卷46_11  「凝碧池侍宴看竞渡应制」李怀远
<br>
<br>　　上苑清銮路，高居重豫游。前对芙蓉沼，傍临杜若洲。
<br>
<br>　　地如玄扈望，波似洞庭秋。列筵飞翠校分曹戏o舟。
<br>
<br>　　湍高棹影没，岸近榜歌遒。舞曲依鸾殿，箫声下凤楼。
<br>
<br>　　忽闻天上乐，疑逐海查流。
<br>
<br>　　卷46_12  「奉和九月九日登慈恩寺浮图应制」崔日用
<br>
<br>　　紫宸欢每洽，绀殿法初隆。菊泛延龄酒，兰吹解愠风。
<br>
<br>　　咸英调正乐，香梵遍秋空。临幸浮天瑞，重阳日再中。
<br>
<br>　　卷46_13  「奉和圣制送张说巡边」崔日用
<br>
<br>　　轩相推风后，周官重夏卿。庙谋能允迪，韬略又纵横。
<br>
<br>　　吉日四黄马，宣王六月兵。拟清鸡鹿塞，先指朔方城。
<br>
<br>　　列将怀威抚，匈奴畏盛名。去当推毂送，来伫出郊迎。
<br>
<br>　　绝漠蓬将断，华筵槿正荣。壮心看舞剑，别绪应悬旌。
<br>
<br>　　睿锡承优旨，乾文复宠行。暂劳期永逸，赫矣振天声。
<br>
<br>　　卷46_14  「奉和立春游苑迎春应制」崔日用
<br>
<br>　　乘时迎气正v衡，灞貉谭障蛲砬濉＜翮膊煤烀畲荷，
<br>
<br>　　宫梅殿柳识天情。瑶筐彩燕先呈瑞，金缕晨鸡未学鸣。
<br>
<br>　　圣泽阳和宜宴乐，年年捧日向东城。
<br>
<br>　　卷46_15  「奉和圣制春日幸望春宫应制」崔日用
<br>
<br>　　东郊风物正熏馨，素嘿禧p戏绿汀。凤阁斜通平乐观，
<br>
<br>　　龙缰北仆春亭。光风摇动兰英紫，淑气依迟柳色青。
<br>
<br>　　渭浦明晨修禊事，群公倾贺水心铭。
<br>
<br>　　卷46_16  「奉和人日重宴大明宫恩赐彩缕人胜应制」崔日用
<br>
<br>　　新年宴乐坐东朝，钟鼓铿B大乐调。金屋瑶筐开宝胜，
<br>
<br>　　花笺彩笔颂春椒。曲池苔色冰前液，上苑梅香雪里娇。
<br>
<br>　　宸极此时飞圣藻，微臣窃\预闻韶。
<br>
<br>　　卷46_17  「奉和圣制龙池篇」崔日用
<br>
<br>　　龙兴白水汉兴符，圣主时乘运斗枢。岸上zv茸五花树，
<br>
<br>　　波中的千金珠。操环昔闻迎夏启，发匣先来瑞有虞。
<br>
<br>　　风色云光随隐见，赤云神化象江湖。
<br>
<br>　　卷46_37  「夜宴安乐公主宅」崔日用
<br>
<br>　　银烛金屏坐碧堂，只言河汉动神光。
<br>
<br>　　主家盛时欢不极，才子能歌夜未央。
<br>
<br>　　卷46_38  「饯唐永昌」崔日用
<br>
<br>　　洛阳桴鼓今不鸣，朝野咸推重太平。
<br>
<br>　　冬至冰霜俱怨别，春来花鸟若为情。
<br>
<br>　　卷46_39  「奉和送金城公主适西蕃」崔日用
<br>
<br>　　圣后经纶远，谋臣计画多。受降追汉策，筑馆计戎和。
<br>
<br>　　俗化乌孙垒，春生积石河。六龙今出饯，双鹤愿为歌。
<br>
<br>　　卷46_40  「句」崔日用
<br>
<br>　　彼名流兮左氏癖，意玄远兮冠今夕。（《赠武平一》）
<br>
<br>　　卷46_41  「奉和人日清晖阁宴群臣遇雪应制」宗楚客
<br>
<br>　　窈窕神仙阁，参差云汉间。九重中叶启，七日早春还。
<br>
<br>　　太液天为水，蓬莱雪作山。今朝上林树，无处不堪攀。
<br>
<br>　　卷46_42  「安乐公主移入新宅侍宴应制」宗楚客
<br>
<br>　　星桥他日创，仙榜此时开。马向铺钱埒，箫闻弄玉台。
<br>
<br>　　人同卫叔美，客似长卿才。借问游天汉，谁能取石回。
<br>
<br>　　卷46_43  「正月晦日侍宴核应制赋得长字」宗楚客
<br>
<br>　　御辇出明光，乘流泛羽觞。珠胎随月减，玉漏与年长。
<br>
<br>　　寒尽梅犹白，风迟柳未黄。日斜旌骑转，休气满林塘。
<br>
<br>　　卷46_44  「奉和幸上阳宫侍宴应制」宗楚客
<br>
<br>　　紫庭金凤阙，丹禁玉鸡川。似立蓬瀛上，疑游昆阆前。
<br>
<br>　　鸟将歌合转，花共锦争鲜。湛露飞尧酒，熏风入舜弦。
<br>
<br>　　水光摇落日，树色带晴烟。向夕回雕辇，佳气满岩泉。
<br>
<br>　　卷46_45  「奉和幸安乐公主山庄应制」宗楚客
<br>
<br>　　玉楼银榜枕严城，翠盖红缌薪营。日映层岩图画色，
<br>
<br>　　风摇杂树管弦声。水边重阁含飞动，云里孤峰类削成。
<br>
<br>　　幸睹八龙游阆苑，无劳万里访蓬瀛。
<br>
<br>　　卷46_46  「奉和圣制喜雪应制」宗楚客
<br>
<br>　　飘飘瑞雪下山川，散漫轻飞集九埏。似絮还飞垂柳陌，
<br>
<br>　　如花更绕落梅前。影随明月团纨扇，声将流水杂鸣弦。
<br>
<br>　　共荷神功万庾积，终朝圣寿百千年。
<br>
<br>　　卷46_47  「句」宗楚客
<br>
<br>　　竹町罗千卫，兰莛降两宫。（《海录碎事》）
<br>
<br>　　七萃銮舆动，千年瑞检开。彩旗临凤阙，翠幕绕龟津。
<br>
<br>　　卷46_48  「奉和九日幸临渭亭登高应制得晖字」苏瑰
<br>
<br>　　重阳早露，睿赏瞰秋矶。菊气先熏酒，萸香更袭衣。
<br>
<br>　　清切丝桐会，纵横文雅飞。恩深答效浅，留醉奉宸晖。
<br>
<br>　　卷46_49  「兴庆池侍宴应制」苏瑰
<br>
<br>　　金阙平明宿雾收，瑶池式宴俯清流。瑞凤飞来随帝辇，
<br>
<br>　　祥鱼出戏跃王舟。帷齐绿树当筵密，盖转缃荷接岸浮。
<br>
<br>　　如临窃比微臣惧，若济叨陪圣主游。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
