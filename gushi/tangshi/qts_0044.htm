<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷四十四
<br>
<br>　　卷44_1  「奉和太子纳妃太平公主出降」刘t之
<br>
<br>　　梦梓光青陛，桃蔼紫宫。德优宸念远，礼备国姻崇。
<br>
<br>　　万户声明发，三条骑吹通。香轮送重景，彩旆引仙虹。
<br>
<br>　　卷44_2  「奉和别越王」刘t之
<br>
<br>　　周屏辞金殿，梁骖整玉珂。管声依折柳，琴韵动流波。
<br>
<br>　　鹤盖分阴促，龙轩别念多。延襟小山路，还起大风歌。
<br>
<br>　　卷44_3  「酬郑沁州」刘t之
<br>
<br>　　麒阁一代良，熊轩千里躅。缉图昭国典，按部留宸瞩。
<br>
<br>　　匪厌承明庐，伫兼司隶局。芸书暂辍载，竹使方临俗。
<br>
<br>　　节变风绪高，秋深露华溽。寒山敛轻霭，霁野澄初旭。
<br>
<br>　　已切长年悲，谁堪岐路促。遥林征马迅，别馆嘶骖R.
<br>
<br>　　雅赠响金，索居睽倚玉。凄断离鸿引，劳歌思足曲。
<br>
<br>　　卷44_4  「孝敬皇帝挽歌」刘t之
<br>
<br>　　戒奢虚蜃辂，锡号纪鸿名。地叶苍梧野，途经紫聚城。
<br>
<br>　　重照掩寒色，晨飙断曙声。一随仙骥远，霜雪愁阴生。
<br>
<br>　　卷44_5  「九成宫秋初应诏」刘t之
<br>
<br>　　帝圃疏金阙，仙台驻玉銮。野分鸣N岫，路接宝鸡坛。
<br>
<br>　　林树千霜积，山宫四序寒。蝉急知秋早，莺疏觉夏阑。
<br>
<br>　　怡神紫气外，凝睇白云端。舜海词波发，空惊游圣难。
<br>
<br>　　卷44_6  「奉和别鲁王」李敬玄
<br>
<br>　　绿车旋楚服，丹跸伫秦川。珠皋转归骑，金岸引行旃。
<br>
<br>　　一朝限原隰，千里间风烟。莺喧上林谷，凫响御沟泉。
<br>
<br>　　断云移鲁盖，离歌动舜弦。别念凝神，崇恩洽玳筵。
<br>
<br>　　顾惟惭叩寂，徒自仰钧天。
<br>
<br>　　卷44_7  「奉和别越王」李敬玄
<br>
<br>　　飞盖回兰坂，宸襟伫柏梁。别馆分泾渭，归路指衡漳。
<br>
<br>　　关山通曙色，林Z遍春光。帝念纡千里，词波照五潢。
<br>
<br>　　卷44_8  「奉和别越王」张大安
<br>
<br>　　盛藩资右戚，连萼重皇情。离襟怆睢苑，分途指邺城。
<br>
<br>　　丽日开芳甸，佳气积神京。何时骖驾入，还见谒承明。
<br>
<br>　　卷44_9  「奉和太子纳妃太平公主出降」元万顷
<br>
<br>　　象辂初乘雁，璇宫早结。离元应春夕，帝子降秋期。
<br>
<br>　　鸣瑜合清响，冠玉丽姿。和声跻凤掖，交影步鸾墀。
<br>
<br>　　卷44_10  「奉和春日池台」元万顷
<br>
<br>　　日影飞花殿，风文积草池。凤楼通夜敞，虬辇望春移。
<br>
<br>　　卷44_11  「奉和春日二首（前首一作上官仪诗）」元万顷
<br>
<br>　　花轻蕊乱仙人杏，叶密莺喧帝女桑。
<br>
<br>　　飞云阁上春应至，明月楼中夜未央。
<br>
<br>　　凤辇迎风乘紫阁，鸾车避日转彤闱。
<br>
<br>　　中堂促管淹春望，后殿清歌开夜扉。
<br>
<br>　　卷44_12  「奉和太子纳妃太平公主出降」郭正一
<br>
<br>　　桂宫初服冕，兰掖早升笄。礼盛亲迎晋，声芬出降齐。
<br>
<br>　　金龟开瑞钮，宝翟上仙O.转扇承宵月，扬旌照夕U.
<br>
<br>　　卷44_13  「奉和太子纳妃太平公主出降三首」胡元范
<br>
<br>　　帝子威仪绝，储妃礼度优。叠鼓陪仙观，凝笳翼画c.
<br>
<br>　　郁郁神香满，奕奕彩云浮。排空列锦Y，腾欢溢皇州。
<br>
<br>　　金闺未息火，玉树钟天爱。月路饰还装，星津动归佩。
<br>
<br>　　紫极流宸渥，清规伫慈诲。恩波洽九流，光辉轶千载。
<br>
<br>　　列席诏亲贤，式宴坐神仙。圣文飞圣笔，天乐奏钧天。
<br>
<br>　　曲池涵瑞景，文宇孕祥烟。小臣同百兽，率舞悦尧年。
<br>
<br>　　卷44_14  「奉和太子纳妃太平公主出降」任希古
<br>
<br>　　帝子升青陛，王姬降紫宸。星光移杂，月彩荐重轮。
<br>
<br>　　龙旌翻地杪，凤管r天滨。槐阴浮浅濑，葆吹翼轻尘。
<br>
<br>　　卷44_15  「和东观群贤七夕临泛昆明池」任希古
<br>
<br>　　秋风始摇落，秋水正澄鲜。飞眺牵牛渚，激赏镂鲸川。
<br>
<br>　　岸珠沦晓魄，池灰敛曙烟。泛查分写汉，仪星别构天。
<br>
<br>　　云光波处动，日影浪中悬。惊鸿\蒲弋，游鲤入庄筌。
<br>
<br>　　萍叶疑江上，菱花似镜前。长林代轻幄，细草即芳筵。
<br>
<br>　　文峰开翠潋，笔海控清涟。不挹兰樽圣，空仰桂舟仙。
<br>
<br>　　卷44_16  「和左仆射燕公春日端居述怀」任希古
<br>
<br>　　丰野光三杰，妫庭赞五臣。绨缃歌美誉，丝竹咏芳尘。
<br>
<br>　　圣历开环象，昌年降甫申。高门非舍筑，华构岂垂纶。
<br>
<br>　　凤邸抟霄翰，龙池跃海鳞。玉鼎升黄阁，金章谒紫宸。
<br>
<br>　　礼闱通政本，文昌总国均。调风振薄俗，清教叙彝伦。
<br>
<br>　　星回应缇管，日御警寅宾。叶上曾槐变，花发小堂春。
<br>
<br>　　思挂五都冕，言访北山巾。赫赫容台上，千祀耀平津。
<br>
<br>　　卷44_17  「和长孙秘监伏日苦热」任希古
<br>
<br>　　玉署三时晓，金羁五日归。北林开逸径，东阁敞闲扉。
<br>
<br>　　池镜分天色，云峰减日辉。游鳞映荷聚，惊翰绕林飞。
<br>
<br>　　披襟扬子宅，舒啸仰重闱。
<br>
<br>　　卷44_18  「和李公七夕」任希古
<br>
<br>　　落日照高牖，凉风起庭树。悠悠天宇平，昭昭月华度。
<br>
<br>　　开轩卷绡幕，延首云路。层汉有灵妃，仙居无与晤。
<br>
<br>　　履化悲流易，临川怨迟暮。昔从九春徂，方此三秋遇。
<br>
<br>　　瑶驾越星河，羽盖凝珠露。便妍耀井色，窈窕凌波步。
<br>
<br>　　始阅故人新，俄见新人故。掩泪收机石，衔啼襞纨素。
<br>
<br>　　惆怅何伤已，裴回劳永慕。无由西北归，空自东南顾。
<br>
<br>　　卷44_19  「和长孙秘监七夕」任希古
<br>
<br>　　二秋叶神媛，七夕望仙妃。影照河阳妓，色丽平津闱。
<br>
<br>　　鹊桥波里出，龙车霄外飞。露泫低珠佩，云移荐锦衣。
<br>
<br>　　更深黄月落，夜久靥星稀。空接灵台下，方恧辨支机。
<br>
<br>　　卷44_20  「奉和太子纳妃太平公主出降三首」裴守真
<br>
<br>　　瑜升青殿，华降紫微。还如桃李发，更似凤凰飞。
<br>
<br>　　金屋真离象，瑶台起婺徽。彩缨纷碧坐，缋羽泛衣。
<br>
<br>　　云路移彤辇，天津转明镜。仙珠照乘归，宝月重轮映。
<br>
<br>　　望园嘉宴洽，主第欢娱盛。丝竹扬帝熏，簪裾奉宸庆。
<br>
<br>　　丛云霭晓光，湛露朝阳。天文天景丽，睿藻睿词芳。
<br>
<br>　　玉庭散秋色，银宫生夕凉。太平超邃古，万寿乐无疆。
<br>
<br>　　卷44_21  「奉和圣制过温汤」杨思玄
<br>
<br>　　丰城观汉迹，温谷幸秦馀。地接幽王垒，涂分郑国渠。
<br>
<br>　　风威肃文卫，日彩镜雕舆。远岫凝氛重，寒丛对影疏。
<br>
<br>　　回瞻汉章阙，佳气满宸居。
<br>
<br>　　卷44_22  「奉和别鲁王」杨思玄
<br>
<br>　　元王诗传博，文后宠灵优。鹤盖动宸眷，龙章送远游。
<br>
<br>　　函关疏别道，灞岸引行舟。北林分苑树，东流溢御沟。
<br>
<br>　　鸟声含羽碎，骑影曳花浮。圣泽九垓普，天文七曜周。
<br>
<br>　　方图献雅乐，簪带奉鸣球。
<br>
<br>　　卷44_23  「奉和圣制过温汤」王德真
<br>
<br>　　握图开万宇，属圣启千年。骊阜疏缇骑，惊鸿映彩旃。
<br>
<br>　　玉霜鸣凤野，金阵藻龙川。祥烟聚危岫，德水溢飞泉。
<br>
<br>　　停舆兴睿览，还举大风篇。
<br>
<br>　　卷44_24  「奉和圣制过温汤」郑义真
<br>
<br>　　洛川方驻跸，丰野暂停銮。汤泉恒独涌，温谷岂知寒。
<br>
<br>　　漏鼓依岩畔，相风出树端。岭烟遥聚草，山月迥临鞍。
<br>
<br>　　日用诚多幸，天文遂仰观。
<br>
<br>　　卷44_25  「奉和展礼岱宗涂经濮济」萧楚材
<br>
<br>　　拂汉星旗转，分霄日羽明。将追会阜迹，更勒岱宗铭。
<br>
<br>　　林戈咽济岸，兽鼓震河庭。叶箭凌寒矫，乌弓望晓惊。
<br>
<br>　　已降汾水作，仍深迎渭情。
<br>
<br>　　卷44_26  「奉和展礼岱宗涂经濮济」薛克构
<br>
<br>　　龙图冠胥陆，凤驾指云亭。非烟泛济浦，绿字启河汀。
<br>
<br>　　画裳晨应月，文戟曙分星。四田巡揖礼，三驱道契经。
<br>
<br>　　行欣奉万岁，窃\偶千龄。
<br>
<br>　　卷44_27  「日暮望泾水」徐珩
<br>
<br>　　导源径陇阪，属I贯嬴都。下濑波常急，回圻溜亦纡。
<br>
<br>　　毒流秦卒毙，泥粪汉田腴。独有迷津客，怀归轸暮途。
<br>
<br>　　卷44_28  「赠韩思彦」贺遂亮
<br>
<br>　　意气百年内，平生一寸心。欲交天下士，未面已虚襟。
<br>
<br>　　君子重名义，直道冠衣簪。风云行可托，怀抱自然深。
<br>
<br>　　落霞静霜景，坠叶下风林。若上南登岸，希访北山岑。
<br>
<br>　　卷44_29  「酬贺遂亮」韩思彦
<br>
<br>　　古人一言重，尝谓百年轻。今投欢会面，顾盼尽平生。
<br>
<br>　　簪裾非所托，琴酒冀相并。累日同游处，通宵款素诚。
<br>
<br>　　霜飘知柳脆，雪冒觉松贞。愿言何所道，幸得岁寒名。
<br>
<br>　　卷44_30  「自御史左授山阳丞」魏求己
<br>
<br>　　朝升照日槛，夕次下乌台。风竿一眇邈，月树几裴回。
<br>
<br>　　翼向高标敛，声随下调哀。怀燕首自白，非是为年催。
<br>
<br>　　卷44_31  「赠右台监察邓茂迁左台殿中」刘怀一
<br>
<br>　　惟昔参多士，无双仰异才。鹰r同效逐，g鹭忝游陪。
<br>
<br>　　入仕光三命，迁荣历二台。隔墙钦素躅，对问限清埃。
<br>
<br>　　紫署春光早，兰闱曙色催。谁言夕鸟至，空想邓林隈。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
