<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百九十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百九十二
<br>
<br>　　卷692_1  「冬末同友人泛潇湘」杜荀鹤
<br>
<br>　　残腊泛舟何处好，最多吟兴是潇湘。就船买得鱼偏美，
<br>
<br>　　踏雪沽来酒倍香。猿到夜深啼岳麓，雁知春近别衡阳。
<br>
<br>　　与君剩采江山景，裁取新诗入帝乡。
<br>
<br>　　卷692_2  「赠李镡（镡自维扬遇乱，东入山中）」杜荀鹤
<br>
<br>　　君行君文天合知，见君如此我兴悲。只残三口兵戈后，
<br>
<br>　　才到孤村雨雪时。著卧衣裳难办洗，旋求粮食莫供炊。
<br>
<br>　　地炉不暖柴枝湿，犹把蒙求授小儿。
<br>
<br>　　卷692_3  「旅中卧病」杜荀鹤
<br>
<br>　　秋来谁料病相萦，枕上心犹算去程。风射破窗灯易灭，
<br>
<br>　　月穿疏屋梦难成。故园何啻三千里，新雁才闻一两声。
<br>
<br>　　我自与人无旧分，非干人与我无情。
<br>
<br>　　卷692_4  「旅泊遇郡中叛乱示同志」杜荀鹤
<br>
<br>　　握手相看谁敢言，军家刀剑在腰边。遍搜宝货无藏处，
<br>
<br>　　乱杀平人不怕天。古寺拆为修寨木，荒坟开作L城砖。
<br>
<br>　　郡侯逐出浑闲事，正是銮舆幸蜀年。
<br>
<br>　　卷692_5  「赠秋浦张明府」杜荀鹤
<br>
<br>　　君为秋浦三年宰，万虑关心两鬓知。人事旋生当路县，
<br>
<br>　　吏才难展用兵时。农夫背上题军号，贾客船头插战旗。
<br>
<br>　　他日亲知问官况，但教吟取杜家诗。
<br>
<br>　　卷692_6  「雪」杜荀鹤
<br>
<br>　　风搅长空寒骨生，光于晓色报窗明。江湖不见飞禽影，
<br>
<br>　　岩谷时闻折竹声。巢穴几多相似处，路岐兼得一般平。
<br>
<br>　　拥袍公子休言冷，中有樵夫跣足行。
<br>
<br>　　卷692_7  「题庐岳刘处士草堂」杜荀鹤
<br>
<br>　　仙境闲寻采药翁，草堂留话一宵同。若看山下云深处，
<br>
<br>　　直是人间路不通。泉领藕花来洞口，月将松影过溪东。
<br>
<br>　　求名心在闲难遂，明日马蹄尘土中。
<br>
<br>　　卷692_8  「山中寄诗友」杜荀鹤
<br>
<br>　　山深长恨少同人，览景无时不忆君。庭果自从霜后熟，
<br>
<br>　　野猿频向屋边闻。琴临秋水弹明月，酒就东山酌白云。
<br>
<br>　　仙桂算攀攀合得，平生心力尽于文。
<br>
<br>　　卷692_9  「秋宿临江驿」杜荀鹤
<br>
<br>　　南来北去二三年，年去年来两鬓斑。举世尽从愁里老，
<br>
<br>　　谁人肯向死前闲。渔舟火影寒归浦，驿路铃声夜过山。
<br>
<br>　　身事未成归未得，听猿鞭马入长关。
<br>
<br>　　卷692_10  「题瓦棺寺真上人院矮桧」杜荀鹤
<br>
<br>　　天生仙桧是长材，栽桧希逢此最低。一自旧山来砌畔，
<br>
<br>　　几番凡木与云齐。迥无斜影教僧踏，免有闲枝引鹤栖。
<br>
<br>　　今日偶题题似着，不知题后更谁题。
<br>
<br>　　卷692_11  「江下初秋寓泊」杜荀鹤
<br>
<br>　　餮逃瓯谓村，江馆愁人好断魂。自别家来生白发，
<br>
<br>　　为侵星起谒朱门。也知柳欲开春眼，争奈萍无入土根。
<br>
<br>　　兄弟无书雁归北，一声声觉苦于猿。
<br>
<br>　　卷692_12  「投从叔补阙」杜荀鹤
<br>
<br>　　吾宗不谒谒诗宗，常仰门风继国风。空有篇章传海内，
<br>
<br>　　更无亲族在朝中。其来虽愧源流浅，所得须怜雅颂同。
<br>
<br>　　三十年吟到今日，不妨私荐亦成公。
<br>
<br>　　卷692_13  「赠张员外儿」杜荀鹤
<br>
<br>　　张公一子才三岁，闻客吟声便出来。唤物舌头犹未稳，
<br>
<br>　　诵诗心孔迥然开。天生便是成家庆，年长终为间世才。
<br>
<br>　　月里桂枝知有分，不劳诸丈作梯媒。
<br>
<br>　　卷692_14  「重阳日有作」杜荀鹤
<br>
<br>　　一为重阳上古台，乱时谁见菊花开。偷桶追⒄婵靶Γ
<br>
<br>　　牢锁黄金实可哀。是个少年皆老去，争知荒冢不荣来。
<br>
<br>　　大家拍手高声唱，日未沈山且莫回。
<br>
<br>　　卷692_15  「入关寄九华友人」杜荀鹤
<br>
<br>　　坐床难稳露蝉新，便作东西马上身。x酒却输耽睡客，
<br>
<br>　　好山翻对不吟人。无多志气禁离别，强半年光属苦辛。
<br>
<br>　　箧里篇章头上雪，未知谁恋杏园春。
<br>
<br>　　卷692_16  「送李镡游新安」杜荀鹤
<br>
<br>　　邯郸李镡才峥嵘，酒狂诗逸难干名。气直不与儿辈洽，
<br>
<br>　　醉来拟共天公争。孤店夜烧枯叶坐，乱时秋踏早霜行。
<br>
<br>　　一间茅屋住不稳，刚出为人平不平。
<br>
<br>　　卷692_17  「冬末自长沙游桂岭留献所知」杜荀鹤
<br>
<br>　　家隔重湖归未期，更堪南去别深知。前程笑到山多处，
<br>
<br>　　上马愁逢岁尽时。四海内无容足地，一生中有苦心诗。
<br>
<br>　　朱门只见朱门事，独把孤寒问阿谁。
<br>
<br>　　卷692_18  「送福昌周繇少府归宁兼谋隐」杜荀鹤
<br>
<br>　　少见古人无远虑，如君真得古人情。登科作尉官虽小，
<br>
<br>　　避世安亲禄已荣。一路水云生隐思，几山猿鸟认吟声。
<br>
<br>　　知君未作终焉计，要著文章待太平。
<br>
<br>　　卷692_19  「贺顾云侍御府主与子弟奏官（敕下时，年七岁）」杜荀鹤
<br>
<br>　　青桂朱袍不贺兄，贺兄荣是见儿荣。孝经始向堂前彻，
<br>
<br>　　官诰当从幕下迎。戏把蓝袍包果子，娇将竹笏恼先生。
<br>
<br>　　自惭乱世无知己，弟侄鞭牛傍陇耕。
<br>
<br>　　卷692_20  「舟行即事」杜荀鹤
<br>
<br>　　年少髭须雪欲侵，别家三日几般心。朝随贾客忧风色，
<br>
<br>　　夜逐渔翁宿苇林。秋水鹭飞红蓼晚，暮山猿叫白云深。
<br>
<br>　　重阳酒熟茱萸紫，却向江头倚棹吟。
<br>
<br>　　卷692_21  「乱后山居」杜荀鹤
<br>
<br>　　从乱移家拟傍山，今来方办买山钱。九州有路休为客，
<br>
<br>　　百岁无愁即是仙。野叟并田锄暮雨，溪禽同石立寒烟。
<br>
<br>　　他人似我还应少，如此安贫亦荷天。
<br>
<br>　　卷692_22  「山居寄同志」杜荀鹤
<br>
<br>　　茅斋深僻绝轮蹄，门径缘莎细接溪。垂钓石台依竹垒，
<br>
<br>　　待宾茶灶就岩泥。风生谷口猿相叫，月照松头鹤并栖。
<br>
<br>　　不是无端过时日，拟从窗下蹑云梯。
<br>
<br>　　卷692_23  「将入关安陆遇兵寇」杜荀鹤
<br>
<br>　　家贫无计早离家，离得家来蹇滞多。已是数程行雨雪，
<br>
<br>　　更堪中路阻兵戈。几州户口看成血，一旦天心却许和。
<br>
<br>　　四面烟尘少无处，不知吾土自如何。
<br>
<br>　　卷692_24  「夏日登友人书斋林亭」杜荀鹤
<br>
<br>　　暑天长似秋天冷，带郭林亭画不如。蝉噪槛前遮日竹，
<br>
<br>　　鹭窥池面弄萍鱼。抛山野客横琴醉，种药家僮踏雪锄。
<br>
<br>　　众惜君才堪上第，莫因居此与名疏。
<br>
<br>　　卷692_25  「寄临海姚中丞」杜荀鹤
<br>
<br>　　夏辞旌旆已秋深，永夕思量泪满襟。风月易斑搜句鬓，
<br>
<br>　　星霜难改感恩心。寻花洞里连春醉，望海楼中彻晓吟。
<br>
<br>　　虽有梦魂知处所，去来多被角声侵。
<br>
<br>　　卷692_26  「秋日闲居寄先达」杜荀鹤
<br>
<br>　　到头身事欲何为，窗下工夫鬓上知。乍可百年无称意，
<br>
<br>　　难教一日不吟诗。风驱早雁冲湖色，雨挫残蝉点柳枝。
<br>
<br>　　自古书生也如此，独堪惆怅是明时。
<br>
<br>　　卷692_27  「题觉禅和」杜荀鹤
<br>
<br>　　少见修行得似师，茅堂佛像亦随时。禅衣衲后云藏线，
<br>
<br>　　夏腊高来雪印眉。耕地诫侵连冢土。伐薪教护带巢枝。
<br>
<br>　　有时问着经中事，却道山僧总不知。
<br>
<br>　　卷692_28  「感秋」杜荀鹤
<br>
<br>　　年年名路谩辛勤，襟袖空多马上尘。画戟门前难作客，
<br>
<br>　　钓鱼船上易安身。冷烟粘柳蝉声老，寒渚澄星雁叫新。
<br>
<br>　　自是侬家无住处，不关天地窄于人。
<br>
<br>　　卷692_29  「题德玄上人院」杜荀鹤
<br>
<br>　　刳得心来忙处闲，闲中方寸阔于天。浮生自是无空性，
<br>
<br>　　长寿何曾有百年。罢定磬敲松罅月，解眠茶煮石根泉。
<br>
<br>　　我虽未似师披衲，此理同师悟了然。
<br>
<br>　　卷692_30  「春日山居寄友人」杜荀鹤
<br>
<br>　　野吟何处最相宜，春景暄和好入诗。高下麦苗新雨后，
<br>
<br>　　浅深山色晚晴时。半岩云脚风牵断，平野花枝鸟踏垂。
<br>
<br>　　倒载干戈是何日，近来麋鹿欲相随。
<br>
<br>　　卷692_31  「怀庐岳旧隐」杜荀鹤
<br>
<br>　　一别三年长在梦，梦中时蹑石棱层。泉声入夜方堪听，
<br>
<br>　　山色逢秋始好登。岩鹿惯随锄药叟，溪鸥不怕洗苔僧。
<br>
<br>　　人间有许多般事，求要身闲直未能。
<br>
<br>　　卷692_32  「投长沙裴侍郎」杜荀鹤
<br>
<br>　　此身虽贱道长存，非谒朱门谒孔门。只望至公将卷读，
<br>
<br>　　不求朝士致书论。垂纶雨结渔乡思，吹木风传雁夜魂。
<br>
<br>　　男子受恩须有地，平生不受等闲恩。
<br>
<br>　　卷692_33  「和友人见题山居」杜荀鹤
<br>
<br>　　避时多喜葺居成，七字君题万象清。开户晓云连地白，
<br>
<br>　　访人秋月满山明。庭前树瘦霜来影，洞口泉喷雨后声。
<br>
<br>　　有景供吟且如此，算来何必躁于名。
<br>
<br>　　卷692_34  「献长沙王侍郎」杜荀鹤
<br>
<br>　　文星渐见射台星，皆仰为霖沃众情。天泽逼来逢圣主，
<br>
<br>　　辞林盛去得书生。云妆岳色供吟景，月浩湘流递政声。
<br>
<br>　　美化事多难讽诵，未如耕钓口分明。
<br>
<br>　　卷692_35  「春日登楼遇雨」杜荀鹤
<br>
<br>　　忽地晴天作雨天，全无暑气似秋间。看看水没来时路，
<br>
<br>　　渐渐云藏望处山。风趁鹭鸶双出苇，浪催渔父尽归湾。
<br>
<br>　　一心准拟闲登眺，却被诗情使不闲。
<br>
<br>　　卷692_36  「春日行次钱塘却寄台州姚中丞」杜荀鹤
<br>
<br>　　岂为无心求上第，难安帝里为家贫。江南江北闲为客，
<br>
<br>　　潮去潮来老却人。两岸雨收莺语柳，一楼风满角吹春。
<br>
<br>　　花前不独垂乡泪，曾是朱门寄食身。
<br>
<br>　　卷692_37  「投江上崔尚书」杜荀鹤
<br>
<br>　　此生何路出尘埃，犹把中才谒上才。闭户十年专笔砚，
<br>
<br>　　仰天无处认梯媒。马前霜叶催归去，枕上边鸿唤觉来。
<br>
<br>　　若许登门换G鬣，必应辛苦事风雷。
<br>
<br>　　卷692_38  「书事投所知」杜荀鹤
<br>
<br>　　古陌寒风来去吹，马蹄尘旋上麻衣。虽然干禄无休意，
<br>
<br>　　争奈趋时不见机。诗思趁云从岳涌，乡心随雁绕湖飞。
<br>
<br>　　肯将骨肉轻离别，未遇人知未得归。
<br>
<br>　　卷692_39  「秋日湖外书事」杜荀鹤
<br>
<br>　　十五年来笔砚功，只今犹在苦贫中。三秋客路湖光外，
<br>
<br>　　万里乡关楚邑东。鸟径杖藜山翳雨，猿林欹枕树摇风。
<br>
<br>　　朱门处处若相似，此命到头通不通。
<br>
<br>　　卷692_40  「题宗上人旧院」杜荀鹤
<br>
<br>　　此院重来事事乖，半欹茅屋草侵阶。啄生鸦忆啼松ā
<br>
<br>　　接果猿思啸石崖。壁上尘粘蒲叶扇，床前苔烂笋皮鞋。
<br>
<br>　　分明记得谈空日，不向秋风更怆怀。
<br>
<br>　　卷692_41  「乱后出山逢高员外」杜荀鹤
<br>
<br>　　自从乱后别京关，一入烟萝十五年。重出故山生白发，
<br>
<br>　　却装新卷谒清贤。窗回旅梦城头角，柳结乡愁雨后蝉。
<br>
<br>　　名姓暗投心暗祝，永期收拾向门前。
<br>
<br>　　卷692_42  「赠友人罢举赴交趾辟命」杜荀鹤
<br>
<br>　　罢却名场拟入秦，南行无罪似流人。纵经商岭非驰驿，
<br>
<br>　　须过长沙吊逐臣。舶载海奴I耳，象驼蛮女彩缠身。
<br>
<br>　　如何待取丹霄桂，别赴嘉招作上宾。
<br>
<br>　　卷692_43  「山中寡妇（一作时世行）」杜荀鹤
<br>
<br>　　夫因兵死守蓬茅，麻苎衣衫鬓发焦。桑柘废来犹纳税，
<br>
<br>　　田园荒后尚征苗。时挑野菜和根煮，旋斫生柴带叶烧。
<br>
<br>　　任是深山更深处，也应无计避征徭。
<br>
<br>　　卷692_44  「访蔡融因题」杜荀鹤
<br>
<br>　　杖藜时复过荒郊，来到君家不忍抛。每见苦心修好事，
<br>
<br>　　未尝开口怨平交。一溪寒色渔收网，半树斜阳鸟傍巢。
<br>
<br>　　必若天工主人事，肯交吾子委衡茅。
<br>
<br>　　卷692_45  「闲居书事」杜荀鹤
<br>
<br>　　竹门茅屋带村居，数亩生涯自有馀。鬓白只应秋炼句，
<br>
<br>　　眼昏多为夜抄书。雁惊风浦渔灯动，猿叫霜林橡实疏。
<br>
<br>　　待得功成即西去，时清不问命何如。
<br>
<br>　　卷692_46  「友人赠舍弟依韵戏和」杜荀鹤
<br>
<br>　　吾家此弟有何知，多愧君开道业基。不觉裹头成大汉，
<br>
<br>　　昨来竹马作童儿。还缘世遇兵戈闹，只恐身修礼乐迟。
<br>
<br>　　及见和诗诗自好，eh公不到更何时。
<br>
<br>　　卷692_47  「乱后逢村叟（一作时世行）」杜荀鹤
<br>
<br>　　经乱衰翁居破村，村中何事不伤魂。因供寨木无桑柘，
<br>
<br>　　为著乡兵绝子孙。还似平宁征赋税，未尝州县略安存。
<br>
<br>　　至于鸡犬皆星散，日落前山独倚门。
<br>
<br>　　卷692_48  「赠元上人」杜荀鹤
<br>
<br>　　多少僧中僧行高，偈成流落遍僧抄。经窗月静滩声到，
<br>
<br>　　石径人稀藓色交。垂露竹粘蝉落壳，@云松载鹤栖巢。
<br>
<br>　　煮茶童子闲胜我，犹得依时把磬敲。
<br>
<br>　　卷692_49  「下第东归道中作」杜荀鹤
<br>
<br>　　一回落第一宁亲，多是途中过却春。心火不销双鬓雪，
<br>
<br>　　眼泉难濯满衣尘。苦吟风月唯添病，遍识公卿未免贫。
<br>
<br>　　马壮金多有官者，荣归却笑读书人。
<br>
<br>　　卷692_50  「夏日留题张山人林亭」杜荀鹤
<br>
<br>　　此中偏称夏中游，时有风来暑气收。涧底松摇千尺雨，
<br>
<br>　　庭中竹撼一窗秋。求猿句寄山深寺，乞鹤书传海畔洲。
<br>
<br>　　闲与先生话身事，浮名薄宦总悠悠。
<br>
<br>　　卷692_51  「伤病马」杜荀鹤
<br>
<br>　　此马堪怜力壮时，细匀行步恐尘知。骑来未省将鞭触，
<br>
<br>　　病后长教觅药医。顾主强抬和泪眼，就人轻刷带疮皮。
<br>
<br>　　只今筋骨浑全在，春暖莎青放未迟。
<br>
<br>　　卷692_52  「馆舍秋夕」杜荀鹤
<br>
<br>　　寒雨萧萧灯焰青，灯前孤客难为情。兵戈闹日别乡国，
<br>
<br>　　鸿雁过时思弟兄。冷极睡无离枕梦，苦多吟有彻云声。
<br>
<br>　　出门便作还家计，直至如今计未成。
<br>
<br>　　卷692_53  「送僧赴黄山沐汤泉兼参禅宗长老」杜荀鹤
<br>
<br>　　闻有汤泉独去寻，一瓶一钵一无金。不愁乱世兵相害，
<br>
<br>　　却喜寒山路入深。野老祷神鸦噪庙，猎人冲雪鹿惊林。
<br>
<br>　　患身是幻逢禅主，水洗皮肤语洗心。
<br>
<br>　　卷692_54  「哭山友」杜荀鹤
<br>
<br>　　十载同栖庐岳云，寒烧枯叶夜论文。在生未识公卿面，
<br>
<br>　　至死不离麋鹿群。从见蓬蒿丛坏屋，长忧雨雪透荒坟。
<br>
<br>　　把君诗句高声读，想得天高也合闻。
<br>
<br>　　卷692_55  「献池州牧」杜荀鹤
<br>
<br>　　池阳今日似渔阳，大变凶年作小康。江路静来通客货，
<br>
<br>　　郡城安后绝戎装。分开野色收新麦，惊断莺声摘嫩桑。
<br>
<br>　　纵有逋民归未得，远闻仁政旋还乡。
<br>
<br>　　卷692_56  「送韦书记归京（座主侍郎同举）」杜荀鹤
<br>
<br>　　韦杜相逢眼自明，事连恩地倍牵情。闻归帝里愁攀送，
<br>
<br>　　知到师门话姓名。朝客半修前辈礼，古人多重晚年荣。
<br>
<br>　　从来有泪非无泪，未似今朝泪满缨。
<br>
<br>　　卷692_57  「献郑给事」杜荀鹤
<br>
<br>　　化行邦域二年春，樵唱渔歌日日新。未降诏书酬善政，
<br>
<br>　　不知天泽答何人。秋登岳寺云随步，夜宴江楼月满身。
<br>
<br>　　他日朱门恐难扫，沙堤新筑必无尘。
<br>
<br>　　卷692_58  「赠休禅和」杜荀鹤
<br>
<br>　　为僧难得不为僧，僧戒僧仪未是能。弟子自知心了了，
<br>
<br>　　吾师应为醉腾腾。多生觉悟非关衲，一点分明不在灯。
<br>
<br>　　只道诗人无佛性，长将二雅入三乘。
<br>
<br>　　卷692_59  「送李先辈从知塞上」杜荀鹤
<br>
<br>　　去草军书出帝乡，便从城外学戎装。好随汉将收胡土，
<br>
<br>　　莫遣胡兵近汉疆。洒碛雪粘旗力重，冻河风揭角声长。
<br>
<br>　　此行也是男儿事，莫向征人恃桂香。
<br>
<br>　　卷692_60  「和友人送弟」杜荀鹤
<br>
<br>　　君说无家只弟兄，此中言别若为情。干戈闹日分头去，
<br>
<br>　　山水寒时信路行。月下断猿空有影，雪中孤雁却无声。
<br>
<br>　　我今骨肉虽饥冻，幸喜团圆过乱兵。
<br>
<br>　　卷692_61  「酬张员外见寄」杜荀鹤
<br>
<br>　　分应天与吟诗老，如此兵戈不废诗。生在世间人不识，
<br>
<br>　　死于泉下鬼应知。啼花蜀鸟春同苦，叫雪巴猿昼共饥。
<br>
<br>　　今日逢君惜分手，一枝何校一年迟。
<br>
<br>　　卷692_62  「献新安于尚书」杜荀鹤
<br>
<br>　　九土雄师竟若何，未如良牧与天和。月留清俸资家少，
<br>
<br>　　岁计阴功及物多。四野绿云笼稼穑，千山明月静干戈。
<br>
<br>　　行人耳满新安事，尽是无愁父老歌。
<br>
<br>　　卷692_63  「乱后书事寄同志」杜荀鹤
<br>
<br>　　九土如今尽用兵，短戈长戟困书生。思量在世头堪白，
<br>
<br>　　画度归山计未成。皇泽正沾新将士，侯门不是旧公卿。
<br>
<br>　　到头诗卷须藏却，各向渔樵混姓名。
<br>
<br>　　卷692_64  「中山临上人院观牡丹寄诸从事」杜荀鹤
<br>
<br>　　闲来吟绕牡丹丛，花艳人生事略同。半雨半风三月内，
<br>
<br>　　多愁多病百年中。开当韶景何妨好，落向僧家即是空。
<br>
<br>　　一境别无唯此有，忍教醒坐对支公。
<br>
<br>　　卷692_65  「投宣谕张侍郎乱后遇毗陵」杜荀鹤
<br>
<br>　　此生今日似前生，重著麻衣特地行。经乱后囊新卷轴，
<br>
<br>　　出山来见旧公卿。雨笼蛩壁吟灯影，风触蝉枝噪浪声。
<br>
<br>　　闻道中兴重人物，不妨西去马蹄轻。
<br>
<br>　　卷692_66  「下第投所知」杜荀鹤
<br>
<br>　　落第愁生晓鼓初，地寒才薄欲何如。不辞更写公卿卷，
<br>
<br>　　却是难修骨肉书。御苑早莺啼暖树，钓乡春水浸贫居。
<br>
<br>　　拟离门馆东归去，又恐重来事转疏。
<br>
<br>　　卷692_67  「哭方干」杜荀鹤
<br>
<br>　　何言寸禄不沾身，身没诗名万古存。况有数篇关教化，
<br>
<br>　　得无馀庆及儿孙。渔樵共垒坟三尺，猿鹤同栖月一村。
<br>
<br>　　天下未宁吾道丧，更谁将酒酹吟魂。
<br>
<br>　　卷692_68  「秋日泊浦江」杜荀鹤
<br>
<br>　　一帆程歇九秋时，漠漠芦花拂浪飞。寒浦更无船并宿，
<br>
<br>　　暮山时见鸟双归。照云烽火惊离抱，剪叶风霜逼暑衣。
<br>
<br>　　江月渐明汀露湿，静驱吟魄入玄微。
<br>
<br>　　卷692_69  「白发吟」杜荀鹤
<br>
<br>　　一茎两茎初似丝，不妨惊度少年时。几人乱世得及此，
<br>
<br>　　今我满头何足悲。九转灵丹那胜酒，五音清乐未如诗。
<br>
<br>　　家山苍翠万馀尺，藜杖楮冠输老儿。
<br>
<br>　　卷692_70  「下第寄池州郑员外」杜荀鹤
<br>
<br>　　省出蓬蒿修谒初，蒙知曾不见生疏。侯门数处将书荐，
<br>
<br>　　帝里经年借宅居。未必有诗堪讽诵，只怜无援过吹嘘。
<br>
<br>　　如今足得成持取，莫使江湖却钓鱼。
<br>
<br>　　卷692_71  「塞上」杜荀鹤
<br>
<br>　　旌旗鬣鬣汉将军，闲出巡边帝命新。沙塞旋收饶帐幕，
<br>
<br>　　犬戎时杀少烟尘。冰河夜渡偷来马，雪岭朝飞猎去人。
<br>
<br>　　独作书生疑不稳，软弓轻剑也随身。
<br>
<br>　　卷692_72  「赠题兜率寺闲上人院」杜荀鹤
<br>
<br>　　人间寺应诸天号，真行僧禅此寺中。百岁有涯头上雪，
<br>
<br>　　万般无染耳边风。挂帆波浪惊心白，上马尘埃翳眼红。
<br>
<br>　　毕竟浮生谩劳役，算来何事不成空。
<br>
<br>　　卷692_73  「别四明钟尚书」杜荀鹤
<br>
<br>　　九华天际碧嵯峨，无奈春来入梦何。难与英雄论教化，
<br>
<br>　　却思猿鸟共烟萝。风前柳态闲时少，雨后花容淡处多。
<br>
<br>　　都大人生有离别，且将诗句代离歌。
<br>
<br>　　卷692_74  「题护国大师塔」杜荀鹤
<br>
<br>　　莫认双林是佛林，禅栖无地亦无金。塔前尽礼灰来相，
<br>
<br>　　衲下谁宗印了心。笠象胤明双不见，线源分派寸难寻。
<br>
<br>　　吾师觉路余知处，大藏经门一夜吟。
<br>
<br>　　卷692_75  「春日山中对雪有作」杜荀鹤
<br>
<br>　　竹树无声或有声，霏霏漠漠散还凝。岭梅谢后重妆蕊，
<br>
<br>　　岩水铺来却结冰。牢系鹿儿防猎客，满添茶鼎候吟僧。
<br>
<br>　　好将膏雨同功力，松径莓苔又一层。
<br>
<br>　　卷692_76  「山中对雪有作」杜荀鹤
<br>
<br>　　一浑乾坤万象收，唯应不壅大江流。虎狼遇猎难藏迹，
<br>
<br>　　松柏因风易举头。玉帐英雄携妓赏，山村鸟雀共民愁。
<br>
<br>　　岂堪久蔽苍苍色，须放三光照九州。
<br>
<br>　　卷692_77  「戏题王处士书斋」杜荀鹤
<br>
<br>　　先生高兴似樵渔，水鸟山猿一处居。石径可行苔色厚，
<br>
<br>　　钓竿时斫竹丛疏。欺春只爱和醅酒，讳老犹看夹注书。
<br>
<br>　　莫道无金空有寿，有金无寿欲何如。
<br>
<br>　　卷692_78  「早发」杜荀鹤
<br>
<br>　　东窗未明尘梦苏，呼童结束登征途。落叶铺霜马蹄滑，
<br>
<br>　　寒猿啸月人心孤。时逆帽檐风刮顶，旋呵鞭手冻粘须。
<br>
<br>　　青云快活一未见，争得安闲钓五湖。
<br>
<br>　　卷692_79  「题仇处士郊居（处士弃官卜居）」杜荀鹤
<br>
<br>　　江南景簇此林亭，手板蓝裾自可轻。洞里客来无俗话，
<br>
<br>　　郭中人到有公情。闲敲岩果呼猿接，时钓溪鱼引鹤争。
<br>
<br>　　笑我有诗三百首，马蹄红日急于名。
<br>
<br>　　卷692_80  「依韵次同年张曙先辈见寄之什」杜荀鹤
<br>
<br>　　天上诗名天下传，引来齐列玉皇前。大仙录后头无雪，
<br>
<br>　　至药成来灶绝烟。笑蹑紫云金作阙，梦抛尘世铁为船。
<br>
<br>　　九华山叟惊凡骨，同到蓬莱岂偶然。
<br>
<br>　　卷692_81  「乱后逢李昭象叙别」杜荀鹤
<br>
<br>　　李生李生何所之，家山@云胡不归。兵戈到处弄性命，
<br>
<br>　　礼乐向人生是非。却与野猿同橡坞，还将溪鸟共渔矶。
<br>
<br>　　也知不是男儿事，争奈时情贱布衣。
<br>
<br>　　卷692_82  「晚春寄同年张曙先辈」杜荀鹤
<br>
<br>　　莫将时态破天真，只合高歌醉过春。易落好花三个月，
<br>
<br>　　难留浮世百年身。无金润屋浑闲事，有酒扶头是了人。
<br>
<br>　　恩地未酬闲未得，一回醒话一沾巾。
<br>
<br>　　卷692_83  「长安春感」杜荀鹤
<br>
<br>　　出京无计住京难，深入东风转索然。满眼有花寒食下，
<br>
<br>　　一家无信楚江边。此时晴景愁于雨，是处莺声苦却蝉。
<br>
<br>　　公道算来终达去，更从今日望明年。
<br>
<br>　　卷692_84  「登灵山水阁贻钓者」杜荀鹤
<br>
<br>　　江上见僧谁是了，修斋补衲日劳身。未胜渔父闲垂钓，
<br>
<br>　　独背斜阳不采人。纵有风波犹得睡，总无蓑笠始为贫。
<br>
<br>　　瓦瓶盛酒瓷瓯酌，荻浦芦湾是要津。
<br>
<br>　　卷692_85  「赠溧水崔少府」杜荀鹤
<br>
<br>　　庭户萧条燕雀喧，日高窗下枕书眠。只闻留客教沽酒，
<br>
<br>　　未省逢人说料钱。洞口礼星披鹤氅，溪头吟月上渔船。
<br>
<br>　　九华山叟心相许，不计官卑赠一篇。
<br>
<br>　　卷692_86  「读张仆射诗（曾应举，不及第，投笔领郡）」杜荀鹤
<br>
<br>　　秋吟一轴见心胸，万象搜罗咏欲空。才大却嫌天上桂，
<br>
<br>　　世危翻立阵前功。廉颇解武文无说，谢x能文武不通。
<br>
<br>　　双美总输张太守，二南章句六钧弓。
<br>
<br>　　卷692_87  「题所居村舍」杜荀鹤
<br>
<br>　　家随兵尽屋空存，税额宁容减一分。衣食旋营犹可过，
<br>
<br>　　赋输长急不堪闻。蚕无夏织桑充寨，田废春耕犊劳军。
<br>
<br>　　如此数州谁会得，杀民将尽更邀勋。
<br>
<br>　　卷692_88  「献钱塘县罗著作判官」杜荀鹤
<br>
<br>　　还乡夫子遇贤侯，抚字情知不自由。莫把一名专懊恼，
<br>
<br>　　放教双眼绝冤仇。猩袍懒著辞公宴，鹤氅闲披访道流。
<br>
<br>　　犹有九华知己在，羡君高卧早回头。
<br>
<br>　　卷692_89  「遣怀」杜荀鹤
<br>
<br>　　驱驰岐路共营营，只为人间利与名。红杏园中终拟醉，
<br>
<br>　　白云山下懒归耕。题桥每念相如志，佩印当期季子荣。
<br>
<br>　　谩道强亲堪倚赖，到头须是有前程。
<br>
<br>　　卷692_90  「长安道中有作」杜荀鹤
<br>
<br>　　回头不忍看羸僮，一路行人我最穷。马迹蹇于槐影里，
<br>
<br>　　钓船抛在月明中。帽檐晓滴淋蝉露，衫袖时飘卷雁风。
<br>
<br>　　子细寻思底模样，腾腾又过玉关东。
<br>
<br>　　卷692_91  「题开元寺门阁」杜荀鹤
<br>
<br>　　一登高阁眺清秋，满目风光尽胜游。何处画桡寻绿水，
<br>
<br>　　几家鸣笛咽红楼。云山已老应长在，岁月如波只暗流。
<br>
<br>　　唯有禅居离尘俗，了无荣辱挂心头。
<br>
<br>　　卷692_92  「出关投孙侍御」杜荀鹤
<br>
<br>　　东归还著旧麻衣，争免花前有泪垂。每岁春光九十日，
<br>
<br>　　一生年少几多时。青云寸禄心耕早，明月仙枝分种迟。
<br>
<br>　　不为感恩酬未得，五湖闲作钓鱼师。
<br>
<br>　　卷692_93  「送项山人归天台」杜荀鹤
<br>
<br>　　因话天台归思生，布囊藤杖笑离城。不教日月拘身事，
<br>
<br>　　自与烟萝结野情。龙镇古潭云色黑，露淋秋桧鹤声清。
<br>
<br>　　此中是处堪终隐，何要世人知姓名。
<br>
<br>　　卷692_94  「题衡阳隐士山居」杜荀鹤
<br>
<br>　　闲居不问世如何，云起山门日已斜。放鹤去寻三岛客，
<br>
<br>　　任人来看四时花。松醪腊酝安神酒，布水宵煎觅句茶。
<br>
<br>　　毕竟金多也头白，算来争得似君家。
<br>
<br>　　卷692_95  「题江寺禅和」杜荀鹤
<br>
<br>　　江寺禅僧似悟禅，坏衣芒履住茅轩。懒求施主修真像，
<br>
<br>　　翻说经文是妄言。出浦钓船惊宿雁，伐岩樵斧迸寒猿。
<br>
<br>　　行人莫问师宗旨，眼不浮华耳不喧。
<br>
<br>　　卷692_96  「题弟侄书堂」杜荀鹤
<br>
<br>　　何事居穷道不穷，乱时还与静时同。家山虽在干戈地，
<br>
<br>　　弟侄常修礼乐风。窗竹影摇书案上，野泉声入砚池中。
<br>
<br>　　少年辛苦终身事，莫向光阴惰寸功。
<br>
<br>　　卷692_97  「和友人寄长林孟明府」杜荀鹤
<br>
<br>　　为政为人渐见心，长才聊屈宰长林。莫嫌月入无多俸，
<br>
<br>　　须喜秋来不废吟。寒雨旋疏丛菊艳，晚风时动小松阴。
<br>
<br>　　讼庭闲寂公书少，留客看山索酒斟。
<br>
<br>　　卷692_98  「戏赠渔家」杜荀鹤
<br>
<br>　　见君生计羡君闲，求食求衣有底难。养一箔蚕供钓线，
<br>
<br>　　种千茎竹作渔竿。葫芦杓酌春浓酒，舴艋舟流夜涨滩。
<br>
<br>　　却笑侬家最辛苦，听蝉鞭马入长安。
<br>
<br>　　卷692_99  「登城有作」杜荀鹤
<br>
<br>　　上得孤城向晚春，眼前何事不伤神。遍看原上累累冢，
<br>
<br>　　曾是城中汲汲人。尽谓黄金堪润屋，谁思荒骨旋成尘。
<br>
<br>　　一名一宦平生事，不放愁侵易过身。
<br>
<br>　　卷692_100  「秋日山中寄池州李常侍」杜荀鹤
<br>
<br>　　近来参谒陡生疏，因向云山僻处居。出为羁孤营粝食，
<br>
<br>　　归同弟侄读生书。风凋古木秋阴薄，月满寒山夜景虚。
<br>
<br>　　但得中兴知己在，算应身未老樵渔。
<br>
<br>　　卷692_101  「辞杨侍郎」杜荀鹤
<br>
<br>　　春在门阑秋未离，不因人荐只因诗。半年宾馆成前事，
<br>
<br>　　一日侯门失旧知。霜岛树凋猿叫夜，湖田谷熟雁来时。
<br>
<br>　　西风万里东归去，更把愁心说向谁。
<br>
<br>　　卷692_102  「题汪氏茅亭」杜荀鹤
<br>
<br>　　茅亭客到多称奇，茅亭之上难题诗。出尘景物不可状，
<br>
<br>　　小手篇章徒尔为。牛畔稻苗新雨后，鹤边松韵晚风时。
<br>
<br>　　君今酷爱人间事，争得安闲老在兹。
<br>
<br>　　卷692_103  「喜从弟雪中远至有作」杜荀鹤
<br>
<br>　　深山大雪懒开门，门径行踪自尔新。无酒御寒虽寡况，
<br>
<br>　　有书供读且资身。便均情爱同诸弟，莫更生疏似外人。
<br>
<br>　　昼短夜长须强学，学成贫亦胜他贫。
<br>
<br>　　卷692_104  「送僧归国清寺」杜荀鹤
<br>
<br>　　吟送越僧归海涯，僧行浑不觉程赊。路沿山脚潮痕出，
<br>
<br>　　睡倚松根日色斜。撼锡度冈猿抱树，挈瓶盛浪鹭翘沙。
<br>
<br>　　到参禅后知无事，看引秋泉灌藕花。
<br>
<br>　　卷692_105  「题汪明府山居」杜荀鹤
<br>
<br>　　不似当官只似闲，野情终日不离山。方知薄宦难拘束，
<br>
<br>　　多与高人作往还。牛笛漫吹烟雨里，稻苗平入水云间。
<br>
<br>　　羡君公退归欹枕，免向他门厚客颜。
<br>
<br>　　卷692_106  「下第东归将及故园有作」杜荀鹤
<br>
<br>　　平生操立有天知，何事谋身与志违。上国献诗还不遇，
<br>
<br>　　故园经乱又空归。山城欲暮人烟敛，江月初寒钓艇归。
<br>
<br>　　且把风寒作闲事，懒能和泪拜庭闱。
<br>
<br>　　卷692_107  「宿东林寺题愿公院」杜荀鹤
<br>
<br>　　古寺沈沈僧未眠，支颐将客说闲缘。一溪月色非尘世，
<br>
<br>　　满洞松声似雨天。檐底水涵抄律烛，窗间风引煮茶烟。
<br>
<br>　　无由住得吟相伴，心系青云十五年。
<br>
<br>　　卷692_108  「山居自遣」杜荀鹤
<br>
<br>　　茅屋周回松竹阴，山翁时挈酒相寻。无人开口不言利，
<br>
<br>　　只我白头空爱吟。月在钓潭秋睡重，云横樵径野情深。
<br>
<br>　　此中一日过一日，有底闲愁得到心。
<br>
<br>　　卷692_109  「赠友人罢举赴辟命」杜荀鹤
<br>
<br>　　连天一水浸吴东，十幅帆飞二月风。好景采抛诗句里，
<br>
<br>　　别愁驱入酒杯中。渔依岸柳眠圆影，鸟傍岩花戏暖红。
<br>
<br>　　不是桂枝终不得，自缘年少好从戎。
<br>
<br>　　卷692_110  「乱后旅中遇友人」杜荀鹤
<br>
<br>　　念子为儒道未亨，依依心向十年兄。莫依乱世轻依托，
<br>
<br>　　须学前贤隐姓名。大国未知何日静，旧山犹可入云耕。
<br>
<br>　　不如自此同归去，帆挂秋风一信程。
<br>
<br>　　卷692_111  「赠休粮僧」杜荀鹤
<br>
<br>　　自言因病学休粮，本意非求不死方。徒有至人传道术，
<br>
<br>　　更无斋客到禅房。雨中林鸟归巢晚，霜后岩猿拾橡忙。
<br>
<br>　　争似吾师无一事，稳披云衲坐藤床。
<br>
<br>　　卷692_112  「维扬春日再遇孙侍御」杜荀鹤
<br>
<br>　　本为荣家不为身，读书谁料转家贫。三年行却千山路，
<br>
<br>　　两地思归一主人。络岸柳丝悬细雨，绣田花朵弄残春。
<br>
<br>　　多情御史应嗟见，未上青云白发新。
<br>
<br>　　卷692_113  「乱后宿南陵废寺寄沈明府」杜荀鹤
<br>
<br>　　只共寒灯坐到明，塞鸿冲雪一声声。乱时为客无人识，
<br>
<br>　　废寺吟诗有鬼惊。且把酒杯添志气，已将身事托公卿。
<br>
<br>　　男儿仗剑酬恩在，未肯徒然过一生。
<br>
<br>　　卷692_114  「投郑先辈」杜荀鹤
<br>
<br>　　匣中长剑未酬恩，不遇男儿不合论。闷向酒杯吞日月，
<br>
<br>　　闲将诗句问乾坤。宁辞马足劳关路，肯为渔竿忆水村。
<br>
<br>　　两鬓欲斑三百首，更教装写傍谁门。
<br>
<br>　　卷692_115  「途中有作」杜荀鹤
<br>
<br>　　无论南北与西东，名利牵人处处同。枕上事仍多马上，
<br>
<br>　　山中心更甚关中。川原晚结阴沈气，草树秋生索漠风。
<br>
<br>　　百岁此身如且健，大家闲作卧云翁。
<br>
<br>　　卷692_116  「和舍弟题书堂」杜荀鹤
<br>
<br>　　兄弟将知大自强，乱时同葺读书堂。岩泉遇雨多还闹，
<br>
<br>　　溪竹唯风少即凉。藉草醉吟花片落，傍山闲步药苗香。
<br>
<br>　　团圆便是家肥事，何必盈仓与满箱。
<br>
<br>　　卷692_117  「送蜀客游维扬」杜荀鹤
<br>
<br>　　见说西川景物繁，维扬景物胜西川。青春花柳树临水，
<br>
<br>　　白日绮罗人上船。夹岸画楼难惜醉，数桥明月不教眠。
<br>
<br>　　送君懒问君回日，才子风流正少年。
<br>
<br>　　卷692_118  「旅寓」杜荀鹤
<br>
<br>　　暗算乡程隔数州，欲归无计泪空流。已违骨肉来时约，
<br>
<br>　　更束琴书何处游。画角引风吹断梦，垂杨和雨结成愁。
<br>
<br>　　去年今日还如此，似与青春有旧仇。
<br>
<br>　　卷692_119  「途中春」杜荀鹤
<br>
<br>　　年光身事旋成空，毕竟何门遇至公。人世鹤归双鬓上，
<br>
<br>　　客程蛇绕乱山中。牧童向日眠春草，渔父隈岩避晚风。
<br>
<br>　　一醉未醒花又落，故乡回首楚关东。
<br>
<br>　　卷692_120  「维扬冬末寄幕中二从事」杜荀鹤
<br>
<br>　　江上数株桑枣树，自从离乱更荒凉。那堪旅馆经残腊，
<br>
<br>　　只把空书寄故乡。典尽客衣三尺雪，炼精诗句一头霜。
<br>
<br>　　故人多在芙蓉幕，应笑孜孜道未光。
<br>
<br>　　卷692_121  「辞郑员外入关」杜荀鹤
<br>
<br>　　男儿三十尚蹉跎，未遂青云一桂科。在客易为销岁月，
<br>
<br>　　到家难住似经过。帆飞楚国风涛润，马度蓝关雨雪多。
<br>
<br>　　长把行藏信天道，不知天道竟如何。
<br>
<br>　　卷692_122  「书斋即事」杜荀鹤
<br>
<br>　　时清只合力为儒，不可家贫与善疏。卖却屋边三亩地，
<br>
<br>　　添成窗下一床书。沿溪摘果霜晴后，出竹吟诗月上初。
<br>
<br>　　乡里老农多见笑，不知稽古胜耕锄。
<br>
<br>　　卷692_123  「隽阳道中」杜荀鹤
<br>
<br>　　客路客路何悠悠，蝉声向背槐花愁。争知百岁不百岁，
<br>
<br>　　未合白头今白头。四五朵山妆雨色，两三行雁帖云秋。
<br>
<br>　　输他江上垂纶者，只在船中老便休。
<br>
<br>　　卷692_124  「入关因别舍弟」杜荀鹤
<br>
<br>　　吾今别汝汝听言，去住人情足可安。百口度荒均食易，
<br>
<br>　　数年经乱保家难。莫愁寒族无人荐，但愿春官把卷看。
<br>
<br>　　天道不欺心意是，帝乡吾土一般般。
<br>
<br>　　卷692_125  「赠彭蠡钓者」杜荀鹤
<br>
<br>　　偏坐渔舟出苇林，苇花零落向秋深。只将波上鸥为侣，
<br>
<br>　　不把人间事系心。傍岸歌来风欲起，卷丝眠去月初沈。
<br>
<br>　　若教我似君闲放，赢得湖山到老吟。
<br>
<br>　　卷692_126  「送友人入关」杜荀鹤
<br>
<br>　　此去青云莫更疑，出人才行足人知。况当朝野搜贤日，
<br>
<br>　　正是孤寒取士时。仙岛烟霞通鹤信，早春雷雨与龙期。
<br>
<br>　　我今不得同君去，两鬓霜欺桂一枝。
<br>
<br>　　卷692_127  「送友人宰浔阳」杜荀鹤
<br>
<br>　　高兴那言去路长，非君不解爱浔阳。有时猿鸟来公署，
<br>
<br>　　到处烟霞是道乡。钓艇满江鱼贱菜，纸窑连岳楮多桑。
<br>
<br>　　陶潜旧隐依稀在，好继高踪结草堂。
<br>
<br>　　卷692_128  「秋日卧病（一作秋日旅中）」杜荀鹤
<br>
<br>　　浮世浮名能几何，致身流落向天涯。少年心壮轻为客，
<br>
<br>　　一日病来思在家。山顶老猿啼古木，渡头新雁下平沙。
<br>
<br>　　不堪吟罢西风起，黄叶满庭寒日斜。
<br>
<br>　　卷692_129  「叙吟」杜荀鹤
<br>
<br>　　多惭到处有诗名，转觉吟诗僻性成。度水却嫌船著岸，
<br>
<br>　　过山翻恨马贪程。如仇雪月年年景，似梦笙歌处处声。
<br>
<br>　　未合白头今已白，自知非为别愁生。
<br>
<br>　　卷692_130  「行次荥阳却寄诸弟」杜荀鹤
<br>
<br>　　难把归书说远情，奉亲多阙拙为兄。早知寸禄荣家晚，
<br>
<br>　　悔不深山共汝耕。枕上算程关月落，帽前搜景岳云生。
<br>
<br>　　如今已作长安计，只得辛勤取一名。
<br>
<br>　　卷692_131  「登石壁禅师水阁有作」杜荀鹤
<br>
<br>　　石壁早闻僧说好，今来偏与我相宜。有山有水堪吟处，
<br>
<br>　　无雨无风见景时。渔父晚船分浦钓，牧童寒笛倚牛吹。
<br>
<br>　　画人画得从他画，六幅应输八句诗。
<br>
<br>　　卷692_132  「赠袒肩和尚」杜荀鹤
<br>
<br>　　山衣草屐染莓苔，双眼犹慵向俗开。若比吾师居世上，
<br>
<br>　　何如野客卧岩隈。才闻锡杖离三楚，又说随缘向五台。
<br>
<br>　　乘醉吟诗问禅理，为谁须去为谁来。
<br>
<br>　　卷692_133  「闲居即事」杜荀鹤
<br>
<br>　　形觉清羸道觉肥，竹门前径静相宜。一壶村酒无求处，
<br>
<br>　　数朵庭花见落时。章句偶为前辈许，话言多被俗人疑。
<br>
<br>　　一枝仙桂如攀得，只此山前是老期。
<br>
<br>　　卷692_134  「自叙」杜荀鹤
<br>
<br>　　酒瓮琴书伴病身，熟谙时事乐于贫。宁为宇宙闲吟客，
<br>
<br>　　怕作乾坤窃禄人。诗旨未能忘救物，世情奈值不容真。
<br>
<br>　　平生肺腑无言处，白发吾唐一逸人。
<br>
<br>　　卷692_135  「空闲二公递以禅律相鄙因而解之」杜荀鹤
<br>
<br>　　一教谁云辟二途，律禅禅律智归愚。念珠在手隳禅衲，
<br>
<br>　　禅衲披肩坏念珠。象外空分空外象，无中有作有中无。
<br>
<br>　　有无无有师穷取，山到平来海亦枯。
<br>
<br>　　卷692_136  「寄温州朱尚书并呈军y崔太博（朱名褒）」杜荀鹤
<br>
<br>　　永嘉名郡昔推名，连属荀家弟与兄。教化静师龚渤海，
<br>
<br>　　篇章高体谢宣城。山从海岸妆吟景，水自城根演政声。
<br>
<br>　　今日老输崔博士，不妨疏逸伴双旌。
<br>
<br>　　卷692_137  「恩门致书远及山居因献之」杜荀鹤
<br>
<br>　　时难转觉保身难，难向师门欲继颜。若把白衣轻易脱，
<br>
<br>　　却成青桂偶然攀。身居剑戟争雄地，道在乾坤未丧间。
<br>
<br>　　必许酬恩酬未晚，且须容到九华山。
<br>
<br>　　卷692_138  「寄温州崔博士」杜荀鹤
<br>
<br>　　怀君劳我写诗情，@@阴风有鬼听。县宰不仁工部饿，
<br>
<br>　　酒家无识翰林醒。眼昏经史天何在，心尽英雄国未宁。
<br>
<br>　　好向贤侯话吟侣，莫教辜负少微星。
<br>
<br>　　卷692_139  「李昭象云与二三同人见访有寄」杜荀鹤
<br>
<br>　　得君书后病颜开，云拉同人访我来。在路不妨冲雨雪，
<br>
<br>　　到山还免踏尘埃。吟沈水阁何宵月，坐破松岩几处苔。
<br>
<br>　　贫舍款宾无别物，止于空战大尊。
<br>
<br>　　卷692_140  「自江西归九华」杜荀鹤
<br>
<br>　　他乡终日忆吾乡，及到吾乡值乱荒。云外好山看不见，
<br>
<br>　　马头歧路去何忙。无衣织女桑犹小，阙食农夫麦未黄。
<br>
<br>　　许大乾坤吟未了，挥鞭回首出陵阳。
<br>
<br>　　卷692_141  「和友人见题山居水阁八韵」杜荀鹤
<br>
<br>　　池阁初成眼豁开，眼前霁景属微才。试攀檐果猿先见，
<br>
<br>　　才把渔竿鹤即来。修竹已多犹可种，艳花虽少不劳栽。
<br>
<br>　　南昌一榻延徐孺，楚国千钟逼老莱。未称执鞭奔紫陌，
<br>
<br>　　惟宜策杖步苍苔。笼禽岂是摩霄翼，润木元非涧下材。
<br>
<br>　　鉴己每将天作镜，陶情常以海为杯。和君诗句吟声大，
<br>
<br>　　虫豸闻之谓蛰雷。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
