<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百七十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百七十一
<br>
<br>　　卷871_1  「与王仙客互嘲（二人相友善，互以姓相嘲）」甘洽
<br>
<br>　　王，计尔应姓田。为你面拨獭，抽却你两边。                ――甘洽
<br>
<br>　　甘，计尔应姓丹。为你头不曲，回脚向上安。              ――仙客
<br>
<br>　　卷871_2  「题濠州高塘馆（敬爱为御史，过宿处）」阎敬爱
<br>
<br>　　借问襄王安在哉，山川此地胜阳台。
<br>
<br>　　今宵寓宿高塘馆，神女何曾入梦来。
<br>
<br>　　卷871_3  「题敬爱诗后」李和风
<br>
<br>　　高唐不是这高塘，淮畔荆南各异方。
<br>
<br>　　若向此中求荐枕，参差笑杀楚襄王。
<br>
<br>　　卷871_4  「答日休皮字诗」归氏子
<br>
<br>　　八片尖裁浪作球，火中@了水中揉。
<br>
<br>　　一包闲气如长在，惹踢招拳卒未休。
<br>
<br>　　卷871_5  「谑池亳二州宾佐兼寄宣武军掌书记李昼」张鲁封
<br>
<br>　　杜叟学仙轻蕙质，韦公事佛畏青娥。
<br>
<br>　　乐营却是闲人管，两地风情日渐多。
<br>
<br>　　卷871_6  「戏酬张鲁封」李昼
<br>
<br>　　秋浦亚卿颜叔子，谯都中宪老桑门。
<br>
<br>　　如今柳巷通车马，唯恐他时立棘垣。
<br>
<br>　　卷871_7  「即事」杨鸾
<br>
<br>　　白日苍蝇满饭盘，夜间蚊子又成团。
<br>
<br>　　每到更深人静后，定来头上咬杨鸾。
<br>
<br>　　卷871_8  「嘲周颛」座客
<br>
<br>　　龙津掉尾十年劳，声价当时斗月高。
<br>
<br>　　惟有红妆回舞手，似持霜刀向猿猱。
<br>
<br>　　卷871_9  「和座客」周颛
<br>
<br>　　十载文场敢惮劳，宋都回为风高。
<br>
<br>　　今朝甘被花枝笑，任道尊前爱缚猱。
<br>
<br>　　卷871_10  「答或人」张|
<br>
<br>　　宁可且将朱唇饮酒，谁能逐你黑齿常之。
<br>
<br>　　卷871_11  「嘲崔嘏」施肩吾
<br>
<br>　　二十九人及第，五十七眼看花。
<br>
<br>　　卷871_12  「岭南诗句」苏芸
<br>
<br>　　郭里多榕树，街中足使君。
<br>
<br>　　卷871_13  「谐诗逸句」包贺
<br>
<br>　　雾是山巾子，船为水鞋。
<br>
<br>　　棹摇船掠鬓，风动水槌胸。
<br>
<br>　　苦竹笋抽青橛子，石榴树挂小瓶儿。
<br>
<br>　　卷871_14  「题洞庭湖」蔡押衙
<br>
<br>　　可怜洞庭湖，恰到三冬无髭须。
<br>
<br>　　卷871_15  「戏令狐相」温庭筠
<br>
<br>　　自从元老登庸后，天下诸胡悉带铃。
<br>
<br>　　卷871_16  「与罗隐互谑」顾云
<br>
<br>　　青蝇被扇扇离席，                                        ――顾云
<br>
<br>　　白泽遭钉钉在门。                                      ――罗隐
<br>
<br>　　卷871_17  「引自落便宜句」孙光宪
<br>
<br>　　窗下有时留客宿，室中无事伴僧眠。
<br>
<br>　　卷871_18  「嘲廪丘令丞」商则
<br>
<br>　　令丞俱动手，县尉止回身。
<br>
<br>　　卷871_19  「题汉祖庙」罗颖
<br>
<br>　　项羽英雄犹不惧，可怜容得辟阳侯。
<br>
<br>　　卷871_20  「自赋催妆诗」陈峤
<br>
<br>　　彭祖尚闻年八百，陈郎犹是小孩儿。
<br>
<br>　　卷871_21  「戏为举子对句」何承裕
<br>
<br>　　晓来犬吠张三妇，日暮猿啼吕四妻。
<br>
<br>　　卷871_22  「答弟妇歇后语」李涛
<br>
<br>　　惭无窦建，愧作梁山。
<br>
<br>　　卷871_23  「与释惠江互谑」程紫霄
<br>
<br> 　　僧录琵琶腿，                                            ――程紫霄
<br>
<br>　　先生v栗头。                                          ――释惠江
<br>
<br>　　卷871_24  「与李荣互谑」僧法轨
<br>
<br>　　姓李应须礼，言荣又不荣。                                ――僧法轨
<br>
<br>　　身长三尺半，头毛犹未生。                              ――李荣
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
