<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百零八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷三百零八
<br>
<br>　　卷308_1  「太寥歌」张志和
<br>
<br>　　化元灵哉，碧虚清哉，红霞明哉。冥哉茫哉，
<br>
<br>　　惟化之工无疆哉。
<br>
<br>　　卷308_2  「空洞歌」张志和
<br>
<br>　　无自而然，自然之元；无造而化，造化之端。廓然悫然，
<br>
<br>　　其形团K.反尔之视，绝尔之思，可以观。
<br>
<br>　　卷308_3  「渔父歌」张志和
<br>
<br>　　西塞山前白鹭飞，桃花流水鳜鱼肥。青箬笠，绿蓑衣，
<br>
<br>　　斜风细雨不须归。
<br>
<br>　　钓台渔父褐为裘，两两三三舴艋舟。能纵棹，惯乘流，
<br>
<br>　　长江白浪不曾忧。
<br>
<br>　　G湾里钓渔翁，舴艋为家西复东。江上雪，浦边风，
<br>
<br>　　笑著荷衣不叹穷。
<br>
<br>　　松江蟹舍主人欢，菰饭莼羹亦共餐。枫叶落，荻花乾，
<br>
<br>　　醉宿渔舟不觉寒。
<br>
<br>　　青草湖中月正圆，巴陵渔父棹歌连。钓车子，橛头船，
<br>
<br>　　乐在风波不用仙。
<br>
<br>　　卷308_4  「上巳日忆江南禊事」张志和
<br>
<br>　　黄河西绕郡城流，上巳应无祓禊游。
<br>
<br>　　为忆渌江春水色，更随宵梦向吴洲。
<br>
<br>　　卷308_5  「渔父」张志和
<br>
<br>　　八月九月芦花飞，南G老人重钓归。秋山入帘翠滴滴，
<br>
<br>　　野艇倚槛云依依。却把渔竿寻小径，闲梳鹤发对斜晖。
<br>
<br>　　翻嫌四皓曾多事，出为储皇定是非。
<br>
<br>　　卷308_6  「和答弟志和渔父歌」张松龄
<br>
<br>　　乐是风波钓是闲，草堂松径已胜攀。太湖水，洞庭山，
<br>
<br>　　狂风浪起且须还。
<br>
<br>　　卷308_7  「歌（太和中复州有一老僧云是陆弟子，常讽此歌）」陆羽
<br>
<br>　　不羡黄金，不羡白玉杯；不羡朝入省，不羡暮入台；
<br>
<br>　　惟羡西江水，曾向金陵城下来。
<br>
<br>　　卷308_8  「会稽东小山」陆羽
<br>
<br>　　月色寒潮入剡溪，青猿叫断绿林西。
<br>
<br>　　昔人已逐东流去，空见年年江草齐。
<br>
<br>　　卷308_9  「句」陆羽
<br>
<br>　　辟疆旧林间，怪石纷相向。（玩月辟疆园，见《纪事》）
<br>
<br>　　绝涧方险寻，乱岩亦危造。（见《海录碎事》）
<br>
<br>　　泻从千仞石，寄逐九江船。（题康王谷泉，见《统志》）
<br>
<br> 　　由<a href="http://greatart.51.net转换成TXT格式">http://greatart.51.net转换成TXT格式</a>
<br>
<br> 
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
