<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百二十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百二十五
<br>
<br>　　卷325_1  「早夏青龙寺致斋凭眺感物因书十四韵」权德舆
<br>
<br>　　晓出文昌宫，憩兹青莲宇。洁斋奉明祀，凭览伤楣拧
<br>
<br>　　秦为三月火，汉乃一g土。诈力自湮沦，霸仪终莽卤。
<br>
<br>　　中南横峻极，积翠泄云雨。首夏谅清和，芳阴接场圃。
<br>
<br>　　仁祠s严净，稽首洗灵府。虚室僧正禅，危梁燕初乳。
<br>
<br>　　通庄走声利，结驷乃旁午。观化复何如，刳心信为愈。
<br>
<br>　　盛时忽过量，弱质本无取。静永环中枢，益愧腰下组。
<br>
<br>　　尘劳期抖擞，陟降聊俯偻。遗韵留壁间，凄然感东武。
<br>
<br>　　卷325_2  「仲秋朝拜昭陵」权德舆
<br>
<br>　　清秋寿原上，诏拜承吉卜。尝读贞观书，及兹幸斋沐。
<br>
<br>　　文皇昔潜耀，随季自颠覆。抚运斯顺人，救焚非逐鹿。
<br>
<br>　　神o戴元圣，君父纳大麓。良将授兵符，直臣调鼎M.
<br>
<br>　　无疆传庆祚，有截荷亭育。仙驭凌紫氛，神游弃黄屋。
<br>
<br>　　方祗护山迹，先正陪岩腹。杳杳九旧睿沈沈万灵肃。
<br>
<br>　　鸟飞田已辟，龙去云犹簇。金气爽林峦，乾冈走崖谷。
<br>
<br>　　吾皇弘孝理，率土蒙景福。拥佑乃清夷，威灵谅回复。
<br>
<br>　　礼承三公重，心愧二卿禄。展敬何所伸，曾以斧山木。
<br>
<br>　　卷325_3  「拜昭陵出城与张秘监阁老同里临行别…归寻辱清辞辄酬之」权德舆
<br>
<br>　　仲月当南吕，晨装拜Y林。逢君在东观，不得话离襟。
<br>
<br>　　策马缘云路，开缄扣玉音。还期才浃日，里社酒同斟。
<br>
<br>　　卷325_4  「酬冯监拜昭陵回途中遇雨见示」权德舆
<br>
<br>　　之子共乘轺，清秋拜上霄。曙霞迎夙驾，零雨湿回镳。
<br>
<br>　　甘谷行初尽，轩台去渐遥。望中犹可辨，耘鸟下山椒。
<br>
<br>　　卷325_5  「朔旦冬至摄职南郊，因书即事」权德舆
<br>
<br>　　大明南至庆天正，朔旦圆丘乐六成。文轨尽同尧历象，
<br>
<br>　　斋祠忝备汉公卿。星辰列位祥光满，金石交音晓奏清。
<br>
<br>　　更有观台称贺处，黄云捧日瑞升平。
<br>
<br>　　卷325_6  「奉和张监阁老过八陵院题赠杜卿崔员外」权德舆
<br>
<br>　　崇饰山园孝理深，万方同感圣人心。已闻东阁招从事，
<br>
<br>　　每向西垣奉德音。公府从容谈婉婉，宾阶清切景沈沈。
<br>
<br>　　与君跬步如同舍，终日相期此盍簪。
<br>
<br>　　卷325_7  「奉和郑宾客相公摄官丰陵扈从之作（时充卤簿使）」权德舆
<br>
<br>　　五辂导灵，千夫象缭垣。行宫移晓漏，彩仗下秋原。
<br>
<br>　　莫究希夷理，空怀涣汗恩。颐神方蹈道，传圣乃尊尊。
<br>
<br>　　共祝如山寿，俄惊凭几言。遐荒七月会，ZJ百灵奔。
<br>
<br>　　豹尾从风直，鸾旗映日翻。涂刍联法从，营骑肃旌门。
<br>
<br>　　杳霭虞泉夕，凄清楚挽喧。不堪程尽处，呜咽望文园。
<br>
<br>　　卷325_8  「詹事府宿斋绝句」权德舆
<br>
<br>　　清斋四体泰，白昼一室空。摧颓有古树，骚屑多悲风。
<br>
<br>　　卷325_9  「和王祭酒太社宿斋，不得赴李尚书宅会，戏书见寄」权德舆
<br>
<br>　　元礼门前劳引望，句龙坛下阻欢娱。
<br>
<br>　　此时对局空相忆，博进何人更乐输。
<br>
<br>　　卷325_10  「酬裴端公八月十五日夜对月见怀」权德舆
<br>
<br>　　凉夜清秋半，空庭皓月圆。动摇随积水，皎洁满晴天。
<br>
<br>　　多病嘉期阻，深情丽曲传。偏怀赏心处，同望庾楼前。
<br>
<br>　　卷325_11  「奉和崔阁老清明日候许阁老交直之际…独行口号因以简赠」权德舆
<br>
<br>　　紫禁宿初回，清明花乱开。相招直城外，远远上春台。
<br>
<br>　　谏曹将列宿，几处期子玉。深竹与清泉，家家桃李鲜。
<br>
<br>　　折芳行载酒，胜赏随君有。愁疾自无，临风一搔首。
<br>
<br>　　卷325_12  「和张秘监阁老献岁过蒋大拾遗因呈两省诸公并见示」权德舆
<br>
<br>　　二贤同载笔，久次入新年。焚草淹轻秩，藏书厌旧编。
<br>
<br>　　竹风晴翠动，松雪瑞光鲜。庆赐行春令，从兹伫九迁。
<br>
<br>　　卷325_13  「酬崔舍人阁老冬至日宿直省中奉简两掖阁老并见示」权德舆
<br>
<br>　　令节一阳新，西垣宿近臣。晓光连凤沼，残漏近鸡人。
<br>
<br>　　白雪飞成曲，黄钟律应均。层霄翔迅羽，广陌驻归轮。
<br>
<br>　　清切晨趋贵，恩华夜直频。辍才时所重，分命秩皆真。
<br>
<br>　　左掖期连茹，南宫愧积薪。九年叨此地，回首倍相亲。
<br>
<br>　　卷325_14  「八月十五日夜瑶台寺对月绝句」权德舆
<br>
<br>　　嬴女乘鸾已上天，仁祠空在鼎湖边。
<br>
<br>　　凉风遥夜清秋半，一望金波照粉田。
<br>
<br>　　卷325_15  「夏至日作」权德舆
<br>
<br>　　v枢无停运，四序相错行。寄言赫曦景，今日一阴生。
<br>
<br>　　卷325_16  「二月二十七日社兼春分端居有怀简所思者」权德舆
<br>
<br>　　清昼开帘坐，风光处处生。看花诗思发，对酒客愁轻。
<br>
<br>　　社日双飞燕，春分百啭莺。所思终不见，还是一含情。
<br>
<br>　　卷325_17  「甲子岁元日呈郑侍御明府」权德舆
<br>
<br>　　万里烟尘合，秦吴遂渺然。无人来上国，洒泪向新年。
<br>
<br>　　世故看风叶，生涯寄海田。屠苏聊一醉，犹赖主人贤。
<br>
<br>　　卷325_18  「七夕」权德舆
<br>
<br>　　佳期人不见，天上喜新秋。玉沾清露，香车渡浅流。
<br>
<br>　　东西一水隔，迢递两年愁。别有穿针处，微明月映楼。
<br>
<br>　　卷325_19  「嘉兴九日寄丹阳亲故」权德舆
<br>
<br>　　穷年路岐客，西望思茫茫。积水曾南渡，浮云失旧乡。
<br>
<br>　　海边寻别墅，愁里见重阳。草露荷衣冷，山风菊酒香。
<br>
<br>　　独谣看坠叶，远目遍秋光。更羡登攀处，烟花满练塘。
<br>
<br>　　卷325_20  「九日北楼宴集」权德舆
<br>
<br>　　萧飒秋声楼上闻，霜风漠漠起阴云。不见携觞王太守，
<br>
<br>　　空思落帽孟参军。风吟蟋蟀寒偏急，酒泛茱萸晚易醺。
<br>
<br>　　心忆旧山何日见，并将愁泪共纷纷。
<br>
<br>　　卷325_21  「奉陪李大夫九日龙沙宴会（迟字）」权德舆
<br>
<br>　　龙沙重九会，千骑驻旌旗。水木秋光净，丝桐雅奏迟。
<br>
<br>　　烟芜敛暝色，霜菊发寒姿。今日从公醉，全胜落帽时。
<br>
<br>　　卷325_22  「腊日龙沙会绝句」权德舆
<br>
<br>　　帘外寒江千里色，林中樽酒七人期。
<br>
<br>　　宁知腊日龙沙会，却胜重阳落帽时。
<br>
<br>　　卷325_23  「严陵钓台下作」权德舆
<br>
<br>　　绝顶耸苍翠，清湍石磷磷。先生晦其中，天子不得臣。
<br>
<br>　　心灵栖颢气，缨冕犹缁尘。不乐禁中卧，却归江上春。
<br>
<br>　　潜驱东汉风，日使薄者醇。焉用佐天子，特此报故人。
<br>
<br>　　人知大贤心，不独私其身。弛张有深致，耕钓陶天真。
<br>
<br>　　奈何清风后，扰扰论屈伸。交情同市道，利欲相纷纶。
<br>
<br>　　我行访遗台，仰古怀逸民。D缴鸿鹄远，雪霜松桂新。
<br>
<br>　　江流去不穷，山色凌秋F.人世自今古，清辉照无垠。
<br>
<br>　　卷325_24  「晓发武阳馆即事书情」权德舆
<br>
<br>　　清晨策羸车，嘲闻村鸡。行将骑吏亲，日与情爱暌。
<br>
<br>　　东风变林樾，南亩事耕犁。青菰冒白水，方塘接广畦。
<br>
<br>　　杂英被长坂，野草蔓幽蹊。泻卤成沃壤，枯株发柔荑。
<br>
<br>　　芳树莺命雏，深林引。杳杳途未极，团团日已西。
<br>
<br>　　哲士务缨弁，鄙夫恋蓬藜。终当税尘驾，盥濯依春溪。
<br>
<br>　　卷325_25  「丰城剑池驿感题」权德舆
<br>
<br>　　龙剑昔未发，泥沙相晦藏。向非张茂先，孰辨斗牛光。
<br>
<br>　　神物不自达，圣贤亦彷徨。我行丰城野，慷慨心内伤。
<br>
<br>　　卷325_26  「奉使宜春夜渡新淦江陆路至黄檗馆路上遇风雨作」权德舆
<br>
<br>　　草草理夜装，涉江又登陆。望路殊未穷，指期今已促。
<br>
<br>　　传呼戒徒御，振辔转林麓。阴云拥岩端，澍雨当山腹。
<br>
<br>　　震雷如在耳，飞电来照目。兽迹不敢窥，马蹄唯务速。
<br>
<br>　　虔心若斋礼，濡体如沐浴。万窍相怒号，百泉暗奔瀑。
<br>
<br>　　危梁虑足跌，峻坂忧车覆。问我何以然，前日受微禄。
<br>
<br>　　转知人代事，缨组乃徽束。向若家居时，安枕春梦熟。
<br>
<br>　　遵途稍已近，候吏来相续。晓霁心始安，林端见初旭。
<br>
<br>　　卷325_27  「细柳驿」权德舆
<br>
<br>　　细柳肃军令，条侯信殊伦。棘门乃儿戏，从古多其人。
<br>
<br>　　神武今不杀，介夫如|绅。息驾幸兹地，怀哉悚精神。
<br>
<br>　　卷325_28  「渭水」权德舆
<br>
<br>　　吕叟年八十，皤然持钓钩。意在静天下，岂唯食营丘。
<br>
<br>　　师臣有家法，小白犹尊周。日暮驻征策，爱兹清渭流。
<br>
<br>　　卷325_29  「宫人斜绝句」权德舆
<br>
<br>　　一路斜分古驿前，阴风切切晦秋烟。
<br>
<br>　　铅华新旧共冥寞，日暮愁鸱飞野田。
<br>
<br>　　卷325_30  「敷水驿」权德舆
<br>
<br>　　空见水名敷，秦楼昔事无。临风驻征骑，聊复捋髭须。
<br>
<br>　　卷325_31  「朝元阁」权德舆
<br>
<br>　　缭垣复道上层霄，十月离宫万国朝。
<br>
<br>　　胡马忽来清跸去，空馀台殿照山椒。
<br>
<br>　　卷325_32  「石瓮寺」权德舆
<br>
<br>　　石瓮灵泉胜宝井，汲人回挂青丝绠。
<br>
<br>　　厨烟半逐白云飞，当昼老僧来灌顶。
<br>
<br>　　卷325_33  「盘豆驿」权德舆
<br>
<br>　　盘豆绿云上古驿，望思台下使人愁。
<br>
<br>　　江充得计太子死，日暮戾园风雨秋。
<br>
<br>　　卷325_34  「晚渡扬子江却寄江南亲故」权德舆
<br>
<br>　　返照满寒流，轻舟任摇漾。支颐见千里，烟景非一状。
<br>
<br>　　远岫有无中，片帆风水上。天清去鸟灭，浦迥寒沙涨。
<br>
<br>　　树晚叠秋岚，江空翻宿浪。胸中千万虑，对此一清旷。
<br>
<br>　　回首碧云深，佳人不可望。
<br>
<br>　　卷325_35  「新安江路」权德舆
<br>
<br>　　深潭与浅滩，万转出新安。人远禽鱼净，山深水木寒。
<br>
<br>　　啸起青O末，吟瞩白云端。即事遂幽赏，何心挂儒冠。
<br>
<br>　　卷325_36  「月夜江行」权德舆
<br>
<br>　　扣船不得寐，浩露清衣襟。弥伤孤舟夜，远结万里心。
<br>
<br>　　幽兴惜瑶草，素怀寄鸣琴。三奏月初上，寂寞寒江深。
<br>
<br>　　卷325_37  「江城夜泊寄所思」权德舆
<br>
<br>　　客程殊未极，舣棹泊回塘。水宿知寒早，愁眠觉夜长。
<br>
<br>　　远钟和暗杵，曙月照晴霜。此夕相思意，摇摇不暂忘。
<br>
<br>　　卷325_38  「陪包谏议湖墅路中举帆（同用山字）」权德舆
<br>
<br>　　萧萧凉雨歇，境物望中闲。风际片帆去，烟中独鸟还。
<br>
<br>　　断桥通远浦，野墅接秋山。更喜陪清兴，尊前一解颜。
<br>
<br>　　卷325_39  「富阳陆路」权德舆
<br>
<br>　　又入乱峰去，远程殊未归。烟萝迷客路，山果落征衣。
<br>
<br>　　欹石临清浅，晴云出翠微。渔潭明夜泊，心忆谢玄晖。
<br>
<br>　　卷325_40  「晓」权德舆
<br>
<br>　　晓风摇五两，残月映石壁。稍稍曙光开，片帆在空碧。
<br>
<br>　　卷325_41  「昼」权德舆
<br>
<br>　　孤舟漾暧景，独鹤下秋空。安流日正昼，净绿天无风。
<br>
<br>　　卷325_42  「晚」权德舆
<br>
<br>　　古树夕阳尽，空江暮霭收。寂寞扣船坐，独生千里愁。
<br>
<br>　　卷325_43  「夜」权德舆
<br>
<br>　　猿声到枕上，愁梦纷难理。寂寞深夜寒，青霜落秋水。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
