<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百二十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百二十六
<br>
<br>　　卷526_1  「冬日五湖馆水亭怀别」杜牧
<br>
<br>　　芦荻花多触处飞，独凭虚槛雨微微。寒林叶落鸟巢出，
<br>
<br>　　古渡风高渔艇稀。云抱四山终日在，草荒三径几时归。
<br>
<br>　　江城向晚西流急，无限乡心闻捣衣。
<br>
<br>　　卷526_2  「不寝」杜牧
<br>
<br>　　到晓不成梦，思量堪白头。多无百年命，长有万般愁。
<br>
<br>　　世路应难尽，营生卒未休。莫言名与利，名利是身仇。
<br>
<br>　　卷526_3  「泊松江（一作许浑诗，题作夜泊松江渡寄友人）」杜牧
<br>
<br>　　清露白云明月天，与君齐棹木兰船。
<br>
<br>　　南湖风雨一相失，夜泊横塘心渺然。
<br>
<br>　　卷526_4  「题水西寺」杜牧
<br>
<br>　　三日去还住，一生焉再游。含情碧溪水，重上粲公楼。
<br>
<br>　　卷526_5  「赠别宣州崔群相公」杜牧
<br>
<br>　　衰散相逢洛水边，却思同在紫薇天。
<br>
<br>　　尽将舟楫板桥去，早晚归来更济川。
<br>
<br>　　卷526_6  「闻开江相国宋（一作宋相公申锡）下世二首」杜牧
<br>
<br>　　权门阴进夺移才，驿骑如星堕峡来。晁氏有恩忠作祸，
<br>
<br>　　贾生无罪直为灾。贞魂误向崇山没，冤气疑从湘水回。
<br>
<br>　　毕竟成功何处是，五湖云月一帆开。
<br>
<br>　　月落清湘棹不喧，玉杯瑶瑟奠O蘩。谁令力制乘轩鹤，
<br>
<br>　　自取机沉在槛猿。位极乾坤三事贵，谤兴华夏一夫冤。
<br>
<br>　　宵衣旰食明天子，日伏青蒲不为言。
<br>
<br>　　卷526_7  「出关」杜牧
<br>
<br>　　朝缨初解佐江澹麋鹿心知自有群。汉囿猎稀慵献赋，
<br>
<br>　　楚山耕早任移文。卧归渔浦月连海，行望凤城花隔云。
<br>
<br>　　关吏不须迎马笑，去时无意学终军。
<br>
<br>　　卷526_8  「暝投云智寺渡溪不得，却取沿江路往」杜牧
<br>
<br>　　双岩泻一川，回马断桥前。古庙阴风地，寒钟暮雨天。
<br>
<br>　　沙虚留虎迹，水滑带龙涎。却下临江路，潮深无渡船。
<br>
<br>　　卷526_9  「宣城赠萧兵曹（一作许浑诗）」杜牧
<br>
<br>　　桂楫谪湘渚，三年波上春。舟寒句溪雪，衣故洛城尘。
<br>
<br>　　客道耻摇尾，皇恩宽犯鳞。花时去国远，月夕上楼频。
<br>
<br>　　赊酒不辞病，佣书非为贫。行吟值渔父，坐隐对樵人。
<br>
<br>　　紫陌罢双辙，碧潭穷一纶。高秋更南去，烟水是通津。
<br>
<br>　　卷526_10  「过鲍溶宅有感」杜牧
<br>
<br>　　寥落故人宅，重来身已亡。古苔残墨沼，深竹旧书堂。
<br>
<br>　　秋色池馆静，雨声云木凉。无因展交道，日暮倍心伤。
<br>
<br>　　卷526_11  「寄兄弟（又见《许浑集》，题作寄小弟）」杜牧
<br>
<br>　　江城红叶尽，旅思倍凄凉。孤梦家山远，独眠秋夜长。
<br>
<br>　　道存空倚命，身贱未归乡。南望仍垂泪，天边雁一行。
<br>
<br>　　卷526_12  「秋日」杜牧
<br>
<br>　　有计自安业，秋风罢远吟。买山惟种竹，对客更弹琴。
<br>
<br>　　烟起药厨晚，杵声松院深。闲眠得真性，惆怅旧时心。
<br>
<br>　　卷526_13  「卜居招书侣」杜牧
<br>
<br>　　忆昨未知道，临川每羡鱼。世途行处见，人事病来疏。
<br>
<br>　　微雨秋栽竹，孤灯夜读书。怜君亦同志，晚岁傍山居。
<br>
<br>　　卷526_14  「西山草堂」杜牧
<br>
<br>　　何处人事少，西峰旧草堂。晒书秋日晚，洗药石泉香。
<br>
<br>　　后岭有微雨，北窗生晓凉。徒劳问归路，峰叠绕家乡。
<br>
<br>　　卷526_15  「贻隐者」杜牧
<br>
<br>　　回报隐居山，莫忧山兴阑。求人颜色尽，知道性情宽。
<br>
<br>　　信谱弹琴误，缘崖币┠选６皋亦自给，殊愧远相安。
<br>
<br>　　卷526_16  「石池」杜牧
<br>
<br>　　通竹引泉脉，泓澄深石盆。惊鱼翻藻叶，浴鸟上松根。
<br>
<br>　　残月留山影，高风耗水痕。谁家洗秋药，来往自开门。
<br>
<br>　　卷526_17  「送苏协律从事振武」杜牧
<br>
<br>　　琴尊诗思劳，更欲学龙韬。王粲暂投笔，吕虔初佩刀。
<br>
<br>　　夜吟关月苦，秋望塞云高。去去从军乐，雕飞岱马豪。
<br>
<br>　　卷526_18  「怀政禅师院」杜牧
<br>
<br>　　山斋路几层，败衲学真乘。寒暑移双树，光阴尽一灯。
<br>
<br>　　风飘高竹雪，泉涨小池冰。莫讶频来此，修身欲到僧。
<br>
<br>　　卷526_19  「送荔浦蒋明府赴任」杜牧
<br>
<br>　　路长春欲尽，歌怨酒多酣。白社莲塘北，青袍桂水南。
<br>
<br>　　驿行盘鸟道，船宿避龙潭。真得诗人趣，烟霞处处谙。
<br>
<br>　　卷526_20  「秋夕有怀」杜牧
<br>
<br>　　念远坐西阁，华池涵月凉。书回秋欲尽，酒醒夜初长。
<br>
<br>　　露白莲衣浅，风清蕙带香。前年此佳景，兰棹醉横塘。
<br>
<br>　　卷526_21  「秋霁寄远」杜牧
<br>
<br>　　初霁独登赏，西楼多远风。横烟秋水上，疏雨夕阳中。
<br>
<br>　　高树下山鸟，平芜飞草虫。唯应待明月，千里与君同。
<br>
<br>　　卷526_22  「经古行宫（一作经华清宫）」杜牧
<br>
<br>　　台阁参差倚太阳，年年花发满山香。重门勘锁青春晚，
<br>
<br>　　深殿垂帘白日长。草色芊绵侵御路，泉声呜咽绕宫墙。
<br>
<br>　　先皇一去无回驾，红粉云环空断肠。
<br>
<br>　　卷526_23  「宣州开元寺赠惟真上人」杜牧
<br>
<br>　　曾与径山为小师，千年僧行众人知。夜深月色当禅处，
<br>
<br>　　斋后钟声到讲时。经雨绿苔侵古画，过秋红叶落新诗。
<br>
<br>　　劝君莫厌江城客，虽在风尘别有期。
<br>
<br>　　卷526_24  「秋晚怀茅山石涵村舍」杜牧
<br>
<br>　　十亩山田近石涵，村居风俗旧曾谙。帘前白艾惊春燕，
<br>
<br>　　篱上青桑待晚蚕。云暖采茶来岭北，月明沽酒过溪南。
<br>
<br>　　陵阳秋尽多归思，红树萧萧覆碧潭。
<br>
<br>　　卷526_25  「留题李侍御书斋」杜牧
<br>
<br>　　曾话平生志，书斋几见留。道孤心易感，恩重力难酬。
<br>
<br>　　独立千峰晚，频来一叶秋。鸡鸣应有处，不学泪空流。
<br>
<br>　　卷526_26  「行次白沙馆，先寄上河南王侍郎」杜牧
<br>
<br>　　夜程何处宿，山叠树层层。孤馆闲秋雨，空堂停曙灯。
<br>
<br>　　歌惭渔浦客，诗学雁门僧。此意无人识，明朝见李膺。
<br>
<br>　　卷526_27  「贵游」杜牧
<br>
<br>　　朝回马草萋萋，年少恩深卫霍齐。斧钺旧威龙塞北，
<br>
<br>　　池台新赐凤城西。门通碧树开金锁，楼对青山倚玉梯。
<br>
<br>　　南陌行人尽回首，笙歌一曲暮云低。
<br>
<br>　　卷526_28  「越中」杜牧
<br>
<br>　　石城花暖鹧鸪飞，征客春帆秋不归。
<br>
<br>　　犹自保郎心似石，绫梭夜夜织寒衣。
<br>
<br>　　卷526_29  「闻范秀才自蜀游江湖」杜牧
<br>
<br>　　蜀道下湘渚，客帆应不迷。江分三峡响，山并九华齐。
<br>
<br>　　秋泊雁初宿，夜吟猿乍啼。归时慎行李，莫到石城西。
<br>
<br>　　卷526_30  「绿萝」杜牧
<br>
<br>　　绿萝萦数匝，本在草堂间。秋色寄高树，昼阴笼近山。
<br>
<br>　　移花疏处过，币├时攀。日暮微风起，难寻旧径还。
<br>
<br>　　卷526_31  「宿东横山濑」杜牧
<br>
<br>　　孤舟路渐赊，时见碧桃花。溪雨滩声急，岩风树势斜。
<br>
<br>　　猕猴悬弱柳，睡横楂。谩向仙林宿，无人识阮家。
<br>
<br>　　卷526_32  「贻迁客」杜牧
<br>
<br>　　无机还得罪，直道不伤情。微雨昏山色，疏笼闭鹤声。
<br>
<br>　　闲居多野客，高枕见江城。门外长溪水，怜君又濯缨。
<br>
<br>　　卷526_33  「陵阳送客」杜牧
<br>
<br>　　南楼送郢客，西郭望荆门。凫鹄下寒渚，牛羊归远村。
<br>
<br>　　兰舟倚行棹，桂酒掩馀樽。重此一留宿，前汀烟月昏。
<br>
<br>　　卷526_34  「寄桐江隐者（一作许浑诗）」杜牧
<br>
<br>　　潮去潮来洲渚春，山花如绣草如茵。
<br>
<br>　　严陵台下桐江水，解钓鲈鱼能几人。
<br>
<br>　　卷526_35  「长兴里夏日寄南邻避暑」杜牧
<br>
<br>　　侯家大道傍，蝉噪树苍苍。开锁洞门远，卷帘官舍凉。
<br>
<br>　　栏围红药盛，架引绿萝长。永日一欹枕，故山云水乡。
<br>
<br>　　卷526_36  「送太昱禅师（一作许浑诗）」杜牧
<br>
<br>　　禅床深竹里，心与径山期。结社多高客，登坛尽小师。
<br>
<br>　　早秋归寺远，新雨上滩迟。别后江云碧，南斋一首诗。
<br>
<br>　　卷526_37  「梁秀才以早春旅次大梁将归郊扉言怀兼别示…走笔依韵」杜牧
<br>
<br>　　玉塞功犹阻，金门事已陈。世途皆扰扰，乡党尽循循。
<br>
<br>　　客道难投足，家声易发身。松篁标节晚，兰蕙吐词春。
<br>
<br>　　处困羞摇尾，怀忠壮犯鳞。宅临三楚水，衣带二京尘。
<br>
<br>　　敛迹愁山鬼，遗形慕谷神。采芝先避贵，栽橘早防贫。
<br>
<br>　　弦泛桐材响，杯澄糯X醇。但寻陶令集，休献楚王珍。
<br>
<br>　　林密闻风远，池平见月匀。藤龛红婀娜，苔磴绿嶙峋。
<br>
<br>　　雪树交梁苑，冰河涨孟津。面邀文作友，心许德为邻。
<br>
<br>　　旅馆将分被，婴儿共洒巾。渭阳连汉曲，京口接漳滨。
<br>
<br>　　通塞时应定，荣枯理会均。儒流当自勉，妻族更谁亲。
<br>
<br>　　照瞩三光政，生成四气仁。溪有心者，垂白肯湮沦。
<br>
<br>　　卷526_38  「川守大夫刘公早岁寓居敦行里肆有题壁十韵…辄献此诗」杜牧
<br>
<br>　　旅馆当年葺，公才此日论。林繁轻竹祖，树暗惜桐孙。
<br>
<br>　　炼药藏金鼎，疏泉陷石盆。散科松有节，深S草无根。
<br>
<br>　　龙卧池犹在，莺迁谷尚存。昔为扬子宅，今是李膺门。
<br>
<br>　　积学萤尝聚，微词凤早吞。百年明素志，三顾起新恩。
<br>
<br>　　雪耀冰霜冷，尘飞水墨昏。莫教垂露迹，岁晚杂苔痕。
<br>
<br>　　卷526_39  「中秋日拜起居表晨渡天津桥即事十六韵献…兼呈工部刘公」杜牧
<br>
<br>　　碧树康庄内，清川巩洛间。坛分中岳顶，城缭大河湾。
<br>
<br>　　广殿含凉静，深宫积翠闲。楼齐云漠漠，桥束水潺潺。
<br>
<br>　　过雨柽枝润，迎霜柿叶殷。紫鳞冲晚浪，白鸟背秋山。
<br>
<br>　　月拜西归表，晨趋北向班，鸳鸿随半仗，貔虎护重关。
<br>
<br>　　玉帐才容足，金樽暂解颜。迹留伤堕屦，恩在乐衔环。
<br>
<br>　　南省兰先握，东堂桂早攀。龙门君夭矫，莺谷我绵蛮。
<br>
<br>　　分薄嵇心懒，哀多庾鬓班。人惭公治裕频送子牟还。
<br>
<br>　　自睹宸居壮，谁忧国步艰。只应时与醉，因病纵疏顽。
<br>
<br>　　卷526_40  「分司东都寓居履道叨承川尹刘侍郎大夫恩知上四十韵」杜牧
<br>
<br>　　命世须人瑞，匡君在岳灵。气和薰北陆，襟旷纳东溟。
<br>
<br>　　赋妙排鹦鹉，诗能继Wo.蒲亲香案色，兰动粉闱馨。
<br>
<br>　　周孔传文教，萧曹授武经。家僮谙禁掖，厩马识金铃。
<br>
<br>　　性与奸邪背，心因启沃冥。进贤光日月，诛恶助雷霆。
<br>
<br>　　阊阖开时召，箫韶奏处听。水精悬御幄，云母展宫屏。
<br>
<br>　　捧诏巡F陇，飞书护井陉。先声威虎兕，馀力活t螟。
<br>
<br>　　荣重秦军箭，功高汉将铭。戈a回紫塞，干戚散彤庭。
<br>
<br>　　顺美皇恩洽，扶颠国步宁。禹谟推掌诰，汤网属司刑。
<br>
<br>　　稚榻蓬莱掩，膺舟巩洛停。马群先去害，民籍更添丁。
<br>
<br>　　猾吏门长塞，豪家户不扃。四知台上镜，三惑井中瓶。
<br>
<br>　　雅韵凭开匣，雄待发硎。火中胶绿树，泉下鼻嗥肌
<br>
<br>　　五岳期双节，三台空一星。凤池方注意，麟阁会图形。
<br>
<br>　　寒暑逾流电，光阴甚建瓴。散曹分已白，崇直眼由青。
<br>
<br>　　赐第成官舍，佣居起客亭。松筠侵巷陌，禾黍接郊s.
<br>
<br>　　宿雨回为沼。春沙淀作汀。鱼罾栖翡翠，蛛网挂蜻蜓。
<br>
<br>　　迟晓河初转，伤秋露已零。梦馀钟杳杳，吟罢烛荧荧。
<br>
<br>　　字小书难写，杯迟酒易醒。久贫惊早雁，多病放残萤。
<br>
<br>　　雪劲孤根竹，风凋数荚q.转喉空婀娜，垂手自娉婷。
<br>
<br>　　胫细摧新履，腰羸减旧。海边慵逐臭，尘外怯吞腥。
<br>
<br>　　隐豹窥重t，潜虬避浊泾。商歌如不顾，归棹越南da.
<br>
<br>　　卷526_41  「题白云楼（一作许浑诗，题作汉水伤稼）」杜牧
<br>
<br>　　西北楼开四望通，残霞成绮月悬弓。江村夜涨浮天水，
<br>
<br>　　泽国秋生动地风。高下绿苗千顷尽，新陈红粟万箱空。
<br>
<br>　　才微分薄忧何益，却欲回心学塞翁。
<br>
<br>　　卷526_42  「赠别」杜牧
<br>
<br>　　眼前迎送不曾休，相续轮蹄似水流。门外若无南北路，
<br>
<br>　　人间应免别离愁。苏秦六印归何日，潘岳双毛去值秋。
<br>
<br>　　莫怪分襟衔泪语，十年耕钓忆沧洲。
<br>
<br>　　卷526_43  「秋夜与友人宿」杜牧
<br>
<br>　　楚国同游过十霜，万重心事几堪伤。蒹葭露白莲塘浅，
<br>
<br>　　砧杵夜清河汉凉。云外山川归梦远，天涯岐路客愁长。
<br>
<br>　　寒城欲晓闻吹笛，犹卧东轩月满床。
<br>
<br>　　卷526_44  「将赴京留赠僧院」杜牧
<br>
<br>　　九衢尘土递追攀，马迹轩车日暮间。玄发尽惊为客换，
<br>
<br>　　白头曾见几人闲。空悲浮世云无定，多感流年水不还。
<br>
<br>　　谢却从前受恩地，归来依止叩禅关。
<br>
<br>　　卷526_45  「寄湘中友人」杜牧
<br>
<br>　　莫恋醉乡迷酒杯，流年长怕少年催。西陵水阔鱼难到，
<br>
<br>　　南回路遥书未回。匹马计程愁日尽，一蝉何事引秋来。
<br>
<br>　　相如已定题桥志，江上无由梦钓台。
<br>
<br>　　卷526_46  「江上逢友人」杜牧
<br>
<br>　　故国归人酒一杯，暂停兰棹共裴回。村连三峡暮云起，
<br>
<br>　　潮送九江寒雨来。已作相如投赋计，还凭殷浩寄书回。
<br>
<br>　　到时若见东篱菊，为问经霜几度开。
<br>
<br>　　卷526_47  「金谷怀古」杜牧
<br>
<br>　　凄凉遗迹洛川东，浮世荣枯万古同。桃李香消金谷在，
<br>
<br>　　绮罗魂断玉楼空。往年人事伤心外，今日风光属梦中。
<br>
<br>　　徒想夜泉流客恨，夜泉流恨恨无穷。
<br>
<br>　　卷526_48  「寄卢先辈」杜牧
<br>
<br>　　一从分首剑江滨，南国相思寄梦频。书去又逢商岭雪，
<br>
<br>　　信回应过洞庭春。关河日日悲长路，霄汉年年望后尘。
<br>
<br>　　愿指丹梯曾到处，莫教犹作独迷人。
<br>
<br>　　卷526_49  「南楼夜」杜牧
<br>
<br>　　玉管金樽夜不休，如悲昼短惜年流。歌声袅袅彻清夜，
<br>
<br>　　月色娟娟当翠楼。枕上暗惊垂钓梦，灯前偏起别家愁。
<br>
<br>　　思量今日英雄事，身到簪裾已白头。
<br>
<br>　　卷526_50  「行经庐山东林寺」杜牧
<br>
<br>　　离魂断续楚江迹叶坠初红十月天。紫陌事多难暂息，
<br>
<br>　　青山长在好闲眠。方趋上国期干禄，未得空堂学坐禅。
<br>
<br>　　他岁若教如范蠡，也应须入五湖烟。
<br>
<br>　　卷526_51  「途中逢故人，话西山读书早曾游览」杜牧
<br>
<br>　　西岩曾到读书堂，穿竹行莎十里强。湖上梦馀波滟滟，
<br>
<br>　　岭头愁断路茫茫。经过事寄烟霞远，名利尘随日月长。
<br>
<br>　　莫道少年头不白，君看潘岳几茎霜。
<br>
<br>　　卷526_52  「将赴京题陵阳王氏水居」杜牧
<br>
<br>　　帘卷平芜接远天，暂宽行役到樽前。是非境里有闲日，
<br>
<br>　　荣辱尘中无了年。山簇暮云千野雨，江分秋水九条烟。
<br>
<br>　　马蹄不道贪西去，争向一声高树蝉。
<br>
<br>　　卷526_53  「送别」杜牧
<br>
<br>　　溪边杨柳色参差，攀折年年赠别离。一片风帆望已极，
<br>
<br>　　三湘烟水返何时。多缘去棹将愁远，犹倚危亭欲下迟。
<br>
<br>　　莫酒杯闲过日，碧云深处是佳期。
<br>
<br>　　卷526_54  「寄远」杜牧
<br>
<br>　　两叶愁眉愁不开，独含惆怅上层台。碧云空断雁行处，
<br>
<br>　　红叶已凋人未来。塞外音书无信息，道傍车马起尘埃。
<br>
<br>　　功名待寄凌烟阁，力尽辽城不肯回。
<br>
<br>　　卷526_55  「新柳」杜牧
<br>
<br>　　无力摇风晓色新，细腰争妒看来频。绿阴未覆长堤水，
<br>
<br>　　金穗先迎上苑春。几处伤心怀远路，一枝和雨送行尘。
<br>
<br>　　东门门外多离别，愁杀朝朝暮暮人。
<br>
<br>　　卷526_56  「旅怀作」杜牧
<br>
<br>　　促促因吟昼短诗，朝惊色暮空枝。无情春色不长久，
<br>
<br>　　有限年光多盛衰。往事只应随梦里，劳生何处是闲时。
<br>
<br>　　眼前扰扰日一日，暗送白头人不知。
<br>
<br>　　卷526_57  「雁」杜牧
<br>
<br>　　万里衔芦别故乡，云飞雨宿向潇湘。数声孤枕堪垂泪，
<br>
<br>　　几处高楼欲断肠。度日翩翩斜避影，临风一一直成行，
<br>
<br>　　年年辛苦来衡岳，羽翼摧残陇塞霜。
<br>
<br>　　卷526_58  「惜春」杜牧
<br>
<br>　　花开又花落，时节暗中迁。无计延春日，何能驻少年。
<br>
<br>　　小丛初散蝶，高柳即闻蝉。繁艳归何处，满山啼杜鹃。
<br>
<br>　　卷526_59  「鸳鸯」杜牧
<br>
<br>　　两两戏沙汀，长疑画不成。锦机争织样，歌曲爱呼名。
<br>
<br>　　好育顾栖息，堪怜泛浅清。凫鸥皆尔类，惟羡独含情。
<br>
<br>　　卷526_60  「闻雁」杜牧
<br>
<br>　　带霜南去雁，夜好宿汀沙。惊起向何处，高飞极海涯。
<br>
<br>　　入云声渐远，离岳路由赊。归梦当时断，参差欲到家。
<br>
<br>　　卷526_61  「江楼晚望」杜牧
<br>
<br>　　湖山翠欲结蒙笼，汗漫谁游夕照中。初语燕雏知社日，
<br>
<br>　　习飞鹰隼识秋风。波摇珠树千寻拔，山凿金陵万仞空。
<br>
<br>　　不欲登楼更怀古，斜阳江上正飞鸿。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
