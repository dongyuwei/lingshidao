<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷四十一
<br>
<br>　　卷41_1  「中和乐九章。歌登封第一」卢照邻
<br>
<br>　　炎图丧宝，黄历开v.祖武类帝，宗文配天。
<br>
<br>　　玉銮垂日，翠华陵烟。东云干吕，南风入弦。
<br>
<br>　　山称万岁，河庆千年。金绳永结，璧丽长悬。
<br>
<br>　　卷41_2  「中和乐九章。歌明堂第二」卢照邻
<br>
<br>　　穆穆圣皇，雍雍明堂。左平右x，上圆下方。
<br>
<br>　　调均风雨，制度阴阳。四窗八达，五室九房。
<br>
<br>　　南通夏火，西瞰秋霜。天子临御，万玉锵锵。
<br>
<br>　　卷41_3  「中和乐九章。歌东军第三」卢照邻
<br>
<br>　　遐哉庙略，赫矣台臣。横戈碣石，倚剑浮津。
<br>
<br>　　风丘佛箨，日域清尘。岛夷复祀，龙伯来宾。
<br>
<br>　　休兵宇县，献馘天。旆海凯入，耀辉震震。
<br>
<br>　　卷41_4  「中和乐九章。歌南郊第四」卢照邻
<br>
<br>　　虔郊上帝，肃事圆丘。龙驾四牡，鸾旗九濉
<br>
<br>　　钟歌晚引，紫炀高浮。日丽苍璧，云飞鸣球。
<br>
<br>　　皇之庆矣，万寿千秋。
<br>
<br>　　卷41_5  「中和乐九章。歌中宫第五」卢照邻
<br>
<br>　　祥游沙麓，庆洽瑶衣。黄云昼聚，白气宵飞。
<br>
<br>　　居中履正，禀和体微。仪刑赤县，演教椒闱。
<br>
<br>　　陶钧万国，丹青四妃。河洲在咏，风化攸归。
<br>
<br>　　卷41_6  「中和乐九章。歌储宫第六」卢照邻
<br>
<br>　　波澄少海，景丽前星。高C诞圣，甲观升灵。
<br>
<br>　　承规翠所，问寝瑶庭。宗儒侧席，问道横经。
<br>
<br>　　山宾皎皎，国胄青青。黄裳元吉，邦家以宁。
<br>
<br>　　卷41_7  「中和乐九章。歌诸王第七」卢照邻
<br>
<br>　　星陈帝子，岳列天孙。义光带砺，象著乾坤。
<br>
<br>　　我有明德，利建攸存。苴以茅社，锡以牺尊。
<br>
<br>　　藩屏王室，翼亮尧门。八才两献，夫何足论。
<br>
<br>　　卷41_8  「中和乐九章。歌公卿第八」卢照邻
<br>
<br>　　蹇蹇三事，师师百僚。群龙在职，振鹭盈朝。
<br>
<br>　　丰金辉首，玉鸣腰。青蒲翼翼，丹地翘翘。
<br>
<br>　　歌云佐汉，捧日匡尧。天工人代，邈邈昭昭。
<br>
<br>　　卷41_9  「中和乐九章。总歌第九」卢照邻
<br>
<br>　　明明天子兮圣德扬，穆穆皇后兮阴化康。
<br>
<br>　　登若木兮坐明堂，池縻豳饧曳錾！
<br>
<br>　　武化偃兮文化昌，礼乐昭兮股肱良。
<br>
<br>　　君臣已定兮君永无疆，颜子更生兮徒皇皇。
<br>
<br>　　若有人兮天一方，忠为衣兮信为裳。
<br>
<br>　　餐白玉兮饮琼芳，心思荃兮路阻长。
<br>
<br>　　卷41_10  「关山月」卢照邻
<br>
<br>　　塞坦通碣石，虏障抵祁连。相思在万里，明月正孤悬。
<br>
<br>　　影移金岫北，光断玉门前。寄言闺中妇，时看鸿雁天。
<br>
<br>　　卷41_11  「上之回」卢照邻
<br>
<br>　　回中道路险，萧关烽候多。五营屯北地，万乘出西河。
<br>
<br>　　单于拜玉玺，天子按雕戈。振旅汾川曲，秋风横大歌。
<br>
<br>　　卷41_12  「紫骝马」卢照邻
<br>
<br>　　骝马照金鞍，转战入皋兰。塞门风稍急，长城水正寒。
<br>
<br>　　雪暗鸣珂重，山长喷玉难。不辞横绝漠，流血几时干。
<br>
<br>　　卷41_13  「战城南」卢照邻
<br>
<br>　　将军出紫塞，冒顿在乌贪。笳喧雁门北，阵翼龙城南。
<br>
<br>　　雕弓夜宛转，铁骑晓参。应须驻白日，为待战方酣。
<br>
<br>　　卷41_14  「梅花落」卢照邻
<br>
<br>　　梅岭花初发，天山雪未开。雪处疑花满，花边似雪回。
<br>
<br>　　因风入舞袖，杂粉向妆台。匈奴几万里，春至不知来。
<br>
<br>　　卷41_15  「结客少年场行」卢照邻
<br>
<br>　　长安重游侠，洛阳富财雄。玉剑浮云骑，金鞭明月弓。
<br>
<br>　　斗鸡过渭北，走马向关东。孙宾遥见待，郭解暗相通。
<br>
<br>　　不受千金爵，谁论万里功。将军下天上，虏骑入云中。
<br>
<br>　　烽火夜似月，兵气晓成虹。横行徇知己，负羽远从戎。
<br>
<br>　　龙旌昏朔雾，鸟阵卷胡风。追奔瀚海咽，战罢阴山空。
<br>
<br>　　归来谢天子，何如马上翁。
<br>
<br>　　卷41_16  「咏史四首」卢照邻
<br>
<br>　　季生昔未达，身辱功不成。髡钳为台隶，灌园变姓名。
<br>
<br>　　幸逢滕将军，兼遇曹丘生。汉祖广招纳，一朝拜公卿。
<br>
<br>　　百金孰云重，一诺良匪轻。廷议斩樊哙，群公寂无声。
<br>
<br>　　处身孤且直，遭时坦而平。丈夫当如此，唯唯何足荣。
<br>
<br>　　大汉昔云季，小人道遂振。玉帛委奄尹，斧@婴缙绅。
<br>
<br>　　邈哉郭先生，卷舒得其真。雍容谢朝廷，谈笑奖人伦。
<br>
<br>　　在晦不绝俗，处乱不为亲。诸侯不得友，天子不得臣。
<br>
<br>　　冲情甄负甑，重价折角巾。悠悠天下士，相送洛桥津。
<br>
<br>　　谁知仙舟上，寂寂无四邻。
<br>
<br>　　公业负奇志，交结尽才雄。良田四百顷，所食常不充。
<br>
<br>　　一为侍御史，慷慨说何公。何公何为败，吾谋适不同。
<br>
<br>　　仲颖恣残忍，废兴良在躬。死人如乱麻，天子如转蓬。
<br>
<br>　　干戈及黄屋，荆棘生紫宫。郑生运其谋，将以清国戎。
<br>
<br>　　时来命不遂，脱身归山东。凛凛千载下，穆然怀清风。
<br>
<br>　　昔有平陵男，姓朱名阿游。直发上冲冠，壮气横三秋。
<br>
<br>　　愿得斩马剑，先断佞臣头。天子玉槛折，将军丹血流。
<br>
<br>　　捐生不肯拜，视死其若休。归来教乡里，童蒙远相求。
<br>
<br>　　弟子数百人，散在十二州。三公不敢吏，五鹿何能酬。
<br>
<br>　　名与日月悬，义与天壤俦。何必疲执戟，区区在封侯。
<br>
<br>　　伟哉旷达士，知命固不忧。
<br>
<br>　　卷41_17  「赠李荣道士」卢照邻
<br>
<br>　　锦节衔天使，琼仙驾羽君。投金翠山曲，奠璧清江濉
<br>
<br>　　圆洞开丹鼎，方坛聚绛云。宝贶幽难识，空歌迥易分。
<br>
<br>　　风摇十洲影，日乱九江文。敷诚归上帝，应诏在明君。
<br>
<br>　　独有南冠客，耿耿泣离群。遥看八会所，真气晓氤氲。
<br>
<br>　　卷41_18  「早度分水岭」卢照邻
<br>
<br>　　丁年游蜀道，班鬓向长安。徒费周王粟，空弹汉吏冠。
<br>
<br>　　马蹄穿欲尽，貂裘敝转寒。层冰横九折，积石凌七盘。
<br>
<br>　　重溪既下漱，峻峰亦上干。陇头闻戍鼓，岭外咽飞湍。
<br>
<br>　　瑟瑟松风急，苍苍山月团。传语后来者，斯路诚独难。
<br>
<br>　　卷41_19  「三月曲水宴得尊字」卢照邻
<br>
<br>　　风烟彭泽里，山水仲长园。由来弃铜墨，本自重琴尊。
<br>
<br>　　高情邈不嗣，雅道今复存。有美光时彦，养德坐山樊。
<br>
<br>　　门开芳杜径，室距桃花源。公子黄金勒，仙人紫气轩。
<br>
<br>　　长怀去城市，高咏狎兰荪。连沙飞白鹭，孤屿啸玄猿。
<br>
<br>　　日影岩前落，云花江上翻。兴阑车马散，林塘夕鸟喧。
<br>
<br>　　卷41_20  「奉使益州至长安发钟阳驿」卢照邻
<br>
<br>　　跻险方未夷，乘春聊骋望。落花赴丹谷，奔流下青嶂。
<br>
<br>　　葳蕤晓树滋，暄春江涨。平川看钓侣，狭径闻樵唱。
<br>
<br>　　蝶戏绿苔前，莺歌白云上。耳目多异赏，风烟有奇状。
<br>
<br>　　峻阻将长城，高标吞巨舫。联翩事羁{，辛苦劳疲恙。
<br>
<br>　　夕济几潺，晨登每惆怅。谁念复刍狗，山河独偏丧。
<br>
<br>　　卷41_21  「和王]秋夜有所思」卢照邻
<br>
<br>　　寂寂南轩夜，悠然怀所知。长河落雁苑，明月下鲸池。
<br>
<br>　　凤台有清曲，此曲何人吹。丹唇间玉齿，妙响入云涯。
<br>
<br>　　穷巷秋风叶，空庭寒露枝。劳歌欲有和，星鬓已将垂。
<br>
<br>　　卷41_22  「望宅中树有所思」卢照邻
<br>
<br>　　我家有庭树，秋叶正离离。上舞双栖鸟，中秀合欢枝。
<br>
<br>　　劳思复劳望，相见不相知。何当共攀折，歌笑此堂垂。
<br>
<br>　　卷41_23  「宿晋安亭」卢照邻
<br>
<br>　　闻有弦歌地，穿凿本多奇。游人试一览，临玩果忘疲。
<br>
<br>　　窗横暮卷叶，檐卧古生枝。旧石开红藓，新河覆绿池。
<br>
<br>　　孤猿稍断绝，宿鸟复参差。泛滟月华晓，裴回星鬓垂。
<br>
<br>　　今日删书客，凄惶君讵知。
<br>
<br>　　卷41_24  「于时春也，慨然有江湖之思，寄赠柳九陇」卢照邻
<br>
<br>　　提琴一万里，负书三十年。晨攀偃蹇树，暮宿清泠泉。
<br>
<br>　　翔禽鸣我侧，旅兽过我前。无人且无事，独酌还独眠。
<br>
<br>　　遥闻彭泽宰，高弄武城弦。形骸寄文墨，意气托神仙。
<br>
<br>　　我有壶中要，题为物外篇。将以贻好道，道远莫致旃。
<br>
<br>　　相思劳日夜，相望阻风烟。坐惜春华晚，徒令客思悬。
<br>
<br>　　水去东南地，气凝西北天。关山悲蜀道，花鸟忆秦川。
<br>
<br>　　天子何时问，公卿本亦怜。自哀还自乐，归薮复归田。
<br>
<br>　　海屋银为栋，云车电作鞭。倘遇鸾将鹤，谁论貂与蝉。
<br>
<br>　　莱洲频度浅，桃实几成圆。寄言飞凫舄，岁晏同联翩。
<br>
<br>　　卷41_25  「至望喜瞩目言怀贻剑外知己」卢照邻
<br>
<br>　　圣图夷九折，神化掩三分。缄愁赴蜀道，题拙奉虞薰。
<br>
<br>　　隐辚度深谷，遥袅上高云。碧流递萦注，青山互纠纷。
<br>
<br>　　涧松咽风绪，岩花濯露文。思北常依驭，图南每丧群。
<br>
<br>　　无由召宣室，何以答吾君。
<br>
<br>　　卷41_26  「赤谷安禅师塔」卢照邻
<br>
<br>　　独坐岩之曲，悠然无俗纷。酌酒呈丹桂，思诗赠白云。
<br>
<br>　　烟霞朝晚聚，猿鸟岁时闻。水华竞秋色，山翠含夕曛。
<br>
<br>　　高谈十二部，细核五千文。如如数冥昧，生生理氛氲。
<br>
<br>　　古人有糟粕，轮扁情未分。且当事芝X，从吾所好云。
<br>
<br>　　卷41_27  「赠益府裴录事」卢照邻
<br>
<br>　　忽忽岁云暮，相望限风烟。长歌欲对酒，危坐遂停弦。
<br>
<br>　　停弦变霜露，对酒怀朋故。朝看桂蟾晚，夜闻鸿雁度。
<br>
<br>　　鸿度何时还，桂晚不同攀。浮云映丹壑，明月满青山。
<br>
<br>　　青山云路深，丹壑月华临。耿耿离忧积，空令星鬓侵。
<br>
<br>　　卷41_28  「赠益府群官」卢照邻
<br>
<br>　　一鸟自北燕，飞来向西蜀。单栖剑门上，独舞岷山足。
<br>
<br>　　昂藏多古貌，哀怨有新曲。群凤从之游，问之何所欲。
<br>
<br>　　答言寒乡子，飘u万馀里。不息恶木枝，不饮盗泉水。
<br>
<br>　　常思稻粱遇，愿栖梧桐树。智者不我邀，愚夫余不顾。
<br>
<br>　　所以成独立，耿耿岁云暮。日夕苦风霜，思归赴洛阳。
<br>
<br>　　羽翮毛衣短，关山道路长。明月流客思，白云迷故乡。
<br>
<br>　　谁能借风便，一举凌苍苍。
<br>
<br>　　卷41_29  「送梓州高参军还京」卢照邻
<br>
<br>　　京洛风尘远，褒斜烟露深。北游君似智，南飞我异禽。
<br>
<br>　　别路琴声断，秋山猿鸟吟。一乖青岩酌，空伫白云心。
<br>
<br>　　卷41_30  「大剑送别刘右史」卢照邻
<br>
<br>　　金碧禺山远，关梁蜀道难。相逢属晚岁，相送动征鞍。
<br>
<br>　　地咽绵川冷，云凝剑阁寒。倘遇忠孝所，为道忆长安。
<br>
<br>　　卷41_31  「同临津纪明府孤雁」卢照邻
<br>
<br>　　三秋违北地，万里向南翔。河洲花稍白，关塞叶初黄。
<br>
<br>　　避缴风霜劲，怀书道路长。水流疑箭动，月照似弓伤。
<br>
<br>　　横天无有阵，度海不成行。会刷能鸣羽，还赴上林乡。
<br>
<br>　　卷41_32  「失群雁」卢照邻
<br>
<br>　　三秋北地雪皑皑，万里南翔渡海来。欲随石燕沉湘水，
<br>
<br>　　试逐铜乌绕帝台。帝台银阙距金塘，中间g鹭已成行。
<br>
<br>　　先过上苑传书信，暂下中州戏稻粱。虞人负缴来相及，
<br>
<br>　　齐客虚弓忽见伤。毛翎频顿飞无力，羽翮摧颓君不识。
<br>
<br>　　唯有庄周解爱鸣，复道郊哥重奇色。惆怅惊思悲未已，
<br>
<br>　　裴回自怜中罔极。传闻有鸟集朝阳，讵胜仙凫迩帝乡。
<br>
<br>　　云间海上应鸣舞，远得d弦犹独抚。金龟全写中牟印，
<br>
<br>　　玉鹄当变莱芜釜。愿君弄影凤凰池，时忆笼中摧折羽。
<br>
<br>　　卷41_33  「行路难」卢照邻
<br>
<br>　　君不见长安城北渭桥边，枯木横槎卧古田。
<br>
<br>　　昔日含红复含紫，常时留雾亦留烟。春景春风花似雪，
<br>
<br>　　香车玉舆恒阗咽。若个游人不竞攀，若个娼家不来折。
<br>
<br>　　娼家宝袜蛟龙帔，公子银鞍千万骑。黄莺一一向花娇，
<br>
<br>　　青鸟双双将子戏。千尺长条百尺枝，月桂星榆相蔽亏。
<br>
<br>　　珊瑚叶上鸳鸯鸟，凤凰巢里雏g儿。巢倾枝折凤归去。
<br>
<br>　　条枯叶落任风吹。一朝零落无人问，万古摧残君讵知。
<br>
<br>　　人生贵贱无终始，倏忽须臾难久恃。谁家能驻西山日，
<br>
<br>　　谁家能堰东流水。汉家陵树满秦川，行来行去尽哀怜。
<br>
<br>　　自昔公卿二千石，咸拟荣华一万年。不见朱唇将白貌，
<br>
<br>　　唯闻素棘与黄泉。金貂有时换美酒，玉麈但摇莫计钱。
<br>
<br>　　寄言坐客神仙署，一生一死交情处。苍龙阙下君不来，
<br>
<br>　　白鹤山前我应去。云间海上邈难期，赤心会合在何时。
<br>
<br>　　但愿尧年一百万，长作巢由也不辞。
<br>
<br>　　卷41_34  「长安古意」卢照邻
<br>
<br>　　长安大道连狭斜，青牛白马七香车。玉辇纵横过主第，
<br>
<br>　　金鞭络绎向侯家。龙衔宝盖承朝日，凤吐流苏带晚霞。
<br>
<br>　　百丈游丝争绕树，一群娇鸟共啼花。啼花戏蝶千门侧，
<br>
<br>　　碧树银台万种色。复道交窗作合欢，双阙连甍垂凤翼。
<br>
<br>　　梁家画阁天中起，汉帝金茎云外直。楼前相望不相知，
<br>
<br>　　陌上相逢讵相识。借问吹箫向紫烟，曾经学舞度芳年。
<br>
<br>　　得成比目何辞死，愿作鸳鸯不羡仙。比目鸳鸯真可羡，
<br>
<br>　　双去双来君不见。生憎帐额绣孤鸾，好取门帘帖双燕。
<br>
<br>　　双燕双飞绕画梁，罗纬翠被郁金香。片片行云著蝉鬓，
<br>
<br>　　纤纤初月上鸦黄。鸦黄粉白车中出，含娇含态情非一。
<br>
<br>　　妖童宝马铁连钱，娼妇盘龙金屈膝。御史府中乌夜啼，
<br>
<br>　　廷尉门前雀欲栖。隐隐朱城临玉道，遥遥翠颐唤鸬獭
<br>
<br>　　挟弹飞鹰杜陵北，探丸借客渭桥西。俱邀侠客芙蓉剑，
<br>
<br>　　共宿娼家桃李蹊。娼家日暮紫罗裙，清歌一啭口氛氲。
<br>
<br>　　北堂夜夜人如月，南陌朝朝骑似云。南陌北堂连北里，
<br>
<br>　　五剧三条控三市。弱柳青槐拂地垂，佳气红尘暗天起。
<br>
<br>　　汉代金吾千骑来，翡翠屠苏鹦鹉杯。罗襦宝带为君解，
<br>
<br>　　燕歌赵舞为君开。别有豪华称将相，转日回天不相让。
<br>
<br>　　意气由来排灌夫，专权判不容萧相。专权意气本豪雄，
<br>
<br>　　青虬紫燕坐春风。自言歌舞长千载，自谓骄奢凌五公。
<br>
<br>　　节物风光不相待，桑田碧海须臾改。昔时金阶白玉堂，
<br>
<br>　　即今唯见青松在。寂寂寥寥扬子居，年年岁岁一床书。
<br>
<br>　　独有南山桂花发，飞来飞去袭人裾。
<br>
<br>　　卷41_35  「明月引」卢照邻
<br>
<br>　　洞庭波起兮鸿雁翔，风瑟瑟兮野苍苍。
<br>
<br>　　浮云卷霭，明月流光。荆南兮赵北，碣石兮潇湘。
<br>
<br>　　澄清规于万里，照离思于千行。横桂枝于西第，
<br>
<br>　　绕菱花于北堂。高楼思妇，飞盖君王。
<br>
<br>　　文姬绝域，侍子他乡。见胡鞍之似练，知汉剑之如霜。
<br>
<br>　　试登高而骋目，莫不变而回肠。
<br>
<br>　　卷41_36  「狱中学骚体」卢照邻
<br>
<br>　　夫何秋夜之无情兮，皎~悠悠而太长。
<br>
<br>　　圜户杳其幽邃兮，愁人披此严霜。
<br>
<br>　　见河汉之西落，闻鸿雁之南翔。
<br>
<br>　　山有桂兮桂有芳，心思君兮君不将。
<br>
<br>　　忧与忧兮相积，欢与欢兮两忘。
<br>
<br>　　风袅袅兮木纷纷，凋绿叶兮吹白云。
<br>
<br>　　寸步千里兮不相闻，思公子兮日将曛。
<br>
<br>　　林已暮兮鸟群飞，重门掩兮人径稀。
<br>
<br>　　万族皆有所托兮，蹇独淹留而不归。
<br>
<br>　　卷41_37  「怀仙引」卢照邻
<br>
<br>　　若有人兮山之曲，驾青虬兮乘白鹿，往从之游愿心足。
<br>
<br>　　披涧户，访岩轩，石濑潺横石径，松萝幂zx掩松门。
<br>
<br>　　下空鞫无鸟，上f岩而有猿。怀飞阁，度飞梁。
<br>
<br>　　休余马于幽谷，挂余冠于夕阳。曲复曲兮烟庄邃，
<br>
<br>　　行复行兮天路长。修途杳其未半，飞雨忽以茫茫。
<br>
<br>　　山t轧，磴连褰。攀旧壁而无据，溯泥溪而不前。
<br>
<br>　　向无情之白日，窃有恨于皇天。回行遵故道，
<br>
<br>　　通川遍流潦。回首望群峰，白云正溶溶。
<br>
<br>　　珠为阙兮玉为楼，青云盖兮紫霜裘。
<br>
<br>　　天长地久时相忆，千龄万代一来游。
<br>
<br>　　卷41_39  「七日登乐游故墓」卢照邻
<br>
<br>　　四序周缇a，三正纪v耀。绿野变初黄，D山开晓眺。
<br>
<br>　　中天擢露掌，匝地分星徼。汉寝眷遗灵，秦江想馀吊。
<br>
<br>　　蚁泛青田酌，莺歌紫芝调。柳色摇岁华，冰文荡春照。
<br>
<br>　　远迹谢群动，高情符众妙。兰游澹未归，倾光下岩窈。
<br>
<br>　　卷41_40  「释疾文三歌」卢照邻
<br>
<br>　　岁将暮兮欢不再，时已晚兮忧来多。东郊绝此麒麟笔，
<br>
<br>　　西山秘此凤凰柯。死去死去今如此，生兮生兮奈汝何。
<br>
<br>　　岁去忧来兮东流水，地久天长兮人共死。
<br>
<br>　　明镜羞窥兮向十年，骏马停驱兮几千里。
<br>
<br>　　麟兮凤兮，自古吞恨无已。
<br>
<br>　　茨山有薇兮颍水有漪，夷为柏兮秋有实。
<br>
<br>　　叔为柳兮春向飞。倏尔而笑，泛沧浪兮不归。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
