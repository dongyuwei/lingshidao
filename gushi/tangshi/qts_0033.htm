<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷三十三
<br>
<br>　　卷33_1  「冬日宴群公于宅各赋一字得杯」于志宁
<br>
<br>　　陋巷朱轩拥，衡门缇骑来。俱裁七步咏，同倾三雅杯。
<br>
<br>　　色动迎春柳，花发犯寒梅。宾筵未半醉，骊歌不用催。
<br>
<br>　　卷33_2  「冬日宴于庶子宅各赋一字得趣」令狐德
<br>
<br>　　高门聊命赏，群英于此遇。放旷山水情，留连文酒趣。
<br>
<br>　　夕烟起林兰，霜枝殒庭树。落景虽已倾，归轩幸能驻。
<br>
<br>　　卷33_3  「冬日宴于庶子宅各赋一字得色」封行高
<br>
<br>　　夫君敬爱重，欢言情不极。雅引发清音，丽藻穷雕饰。
<br>
<br>　　水结曲池冰，日暖平亭色。引满既杯倾，终之以弁侧。
<br>
<br>　　卷33_4  「冬日宴于庶子宅各赋一字得节」杜正伦
<br>
<br>　　李门余妄进，徐榻君恒设。清论畅玄言，雅琴飞白雪。
<br>
<br>　　寒云暧落景，朔风凄暮节。方欣投辖情，且驻当归别。
<br>
<br>　　卷33_5  「玄武门侍宴（一作侍宴北门）」杜正伦
<br>
<br>　　大君端暇，睿赏狎林泉。开轩临禁Z，藉野列芳筵。
<br>
<br>　　参差歌管r，容裔羽旗悬。玉池流若醴，云阁聚非烟。
<br>
<br>　　湛露尧日，熏风入舜弦。大德侔玄造，微物荷陶甄。
<br>
<br>　　谬陪瑶水宴，仍厕柏梁篇。阚名徒上月，邹辩讵谈天。
<br>
<br>　　既喜光华旦，还伤迟暮年。犹冀升中日，簪裾奉肃然。
<br>
<br>　　卷33_6  「奉和正日临朝」岑文本
<br>
<br>　　时雍表昌运，日正叶灵符。德兼三代礼，功包四海图。
<br>
<br>　　逾沙纷在列，执玉俨相趋。清跸喧辇道，张乐骇天衢。
<br>
<br>　　拂U九旗映，仪凤八音殊。佳气浮仙掌，熏风绕帝梧。
<br>
<br>　　天文光七政，皇恩被九区。方陪瘗玉礼，珥笔岱山隅。
<br>
<br>　　卷33_7  「奉述飞白书势」岑文本
<br>
<br>　　六文开玉篆，八体曜银书。飞毫列锦绣，拂素起龙鱼。
<br>
<br>　　凤举崩云绝，鸾惊游雾疏。别有临池草，恩沾垂露馀。
<br>
<br>　　卷33_8  「冬日宴于庶子宅各赋一字得平」岑文本
<br>
<br>　　金兰笃惠好，尊酒畅生平。既欣投辖赏，暂缓望乡情。
<br>
<br>　　爱景含霜晦，落照带风轻。于兹欢宴洽，宠辱讵相惊。
<br>
<br>　　卷33_9  「安德山池宴集」岑文本
<br>
<br>　　甲第多清赏，芳辰命羽卮。书帷通行径，琴台枕槿篱。
<br>
<br>　　池疑夜壑徙，山似郁洲移。雕楹网萝薜，激濑合埙篪。
<br>
<br>　　鸟戏翻新叶，鱼跃动清漪。自得淹留趣，宁劳攀桂枝。
<br>
<br>　　卷33_10  「安德山池宴集」刘洎
<br>
<br>　　平阳擅歌舞，金谷盛招携。何如兼往烈，会赏叶幽栖。
<br>
<br>　　已均朝野致，还欣物我齐。春晚花方落，兰深径渐迷。
<br>
<br>　　蒲新节尚短，荷小盖犹低。无劳拂长袖，直待夜乌啼。
<br>
<br>　　卷33_11  「安德山池宴集」褚遂良
<br>
<br>　　伏枥丹霞外，遮园焕景舒。行云泛层阜，蔽月下清渠。
<br>
<br>　　亭中奏赵瑟，席上舞燕裾。花落春莺晚，风光夏叶初。
<br>
<br>　　良朋比兰蕙，雕藻迈琼琚。独有狂歌客，来承欢宴馀。
<br>
<br>　　卷33_12  「安德山池宴集」杨续
<br>
<br>　　狭斜通凤阙，上路抵青楼。簪绂启宾馆，轩盖临御沟。
<br>
<br>　　西城多妙舞，主第出名讴。列峰疑宿雾，疏壑拟藏舟。
<br>
<br>　　花蝶辞风影，O藻含春流。酒阑高宴毕，自反山之幽。
<br>
<br>　　卷33_13  「游清都观寻沈道士得仙字」刘孝孙
<br>
<br>　　纷吾因暇豫，行乐极留连。寻真谒紫府，披雾觌青天。
<br>
<br>　　缅怀金阙外，遐想玉京前。飞轩俯松柏，抗殿接云烟。
<br>
<br>　　滔滔清夏景，GG早秋蝉。横琴对危石，酌醴临寒泉。
<br>
<br>　　聊祛尘俗累，宁希龟鹤年。无劳生羽翼，自可狎神仙。
<br>
<br>　　卷33_14  「早发成皋望河」刘孝孙
<br>
<br>　　清晨发岩邑，车马走S辕。回瞰黄河上，惝U屡飞魂。
<br>
<br>　　鸿流遵积石，惊浪下龙门。仙槎不辨处，沉璧想犹存。
<br>
<br>　　远近洲渚出，飒沓凫雁喧。怀古空延伫，叹逝将何言。
<br>
<br>　　卷33_15  「游灵山寺」刘孝孙
<br>
<br>　　吾王游胜地，骖驾历o园。临风画角愤，耀日采旗翻。
<br>
<br>　　永怀筌了义，寂念启玄门。深溪穷地脉，高嶂接云根。
<br>
<br>　　信美谐心赏，幽邃且攀援。曳裾欣扈从，方悟屏尘喧。
<br>
<br>　　卷33_16  「冬日宴于庶子宅各赋一字得鲜」刘孝孙
<br>
<br>　　解襟游胜地，披云促宴筵。清文振笔妙，高论写言泉。
<br>
<br>　　冻柳含风落，寒梅照日鲜。骊歌虽欲奏，归驾且留连。
<br>
<br>　　卷33_17  「送刘散员同赋陈思王诗游人久不归（一作贺朝或贺朝清）」刘孝孙
<br>
<br>　　乡关渺天末，引领怅怀归。羁旅久淫滞，物色屡芳菲。
<br>
<br>　　稍觉私意尽，行看蓬鬓衰。如何千里外，伫立沾裳衣。
<br>
<br>　　卷33_18  「咏笛」刘孝孙
<br>
<br>　　凉秋夜笛鸣，流风韵九成。调高时慷慨，曲变或凄清。
<br>
<br>　　征客怀离绪，邻人思旧情。幸以知音顾，千载有奇声。
<br>
<br>　　卷33_19  「赋得春莺送友人（又作贺朝诗）」刘孝孙
<br>
<br>　　流莺拂绣羽，二月上林期。待雪消金禁，衔花向玉墀。
<br>
<br>　　翅掩飞燕舞，啼恼婕妤悲。料取金闺意，因君问所思。
<br>
<br>　　卷33_20  「巫山高」陆敬
<br>
<br>　　巫岫郁i，高高入紫霄。白云抱危石，玄猿挂迥条。
<br>
<br>　　悬崖激巨浪，脆叶陨惊飙。别有阳台处，风雨共飘u.
<br>
<br>　　卷33_21  「游隋故都」陆敬
<br>
<br>　　洛城聊顾步，长想遂留连。水斗宫初毁，风变鼎将迁。
<br>
<br>　　皋陶德不建，汾隅祀忽焉。宗p旷无象，声朔缅谁传。
<br>
<br>　　榆何冷落，禾黍郁芊绵。悲歌尽商颂，太息悯周篇。
<br>
<br>　　来苏伫圣德，濡足乃乘乾。正始淳风被，人劳用息肩。
<br>
<br>　　舞象文思泽，偃伯武功宣。则百昌厥后，于万永斯年。
<br>
<br>　　兹辰素商节，灰管变星躔。平原悴秋草，乔木敛寒烟。
<br>
<br>　　翻黄坠疏叶，凝翠积高天。参差海曲雁，寂寞柳门蝉。
<br>
<br>　　兴悼今如此，悲愁复在旃。彷徨不忍去，杖策屡回。
<br>
<br>　　卷33_22  「游清都观寻沈道士得都字」陆敬
<br>
<br>　　聊排灵琐闼，徐步入清都。青溪冥寂士，思玄徇道枢。
<br>
<br>　　十芒生药笥，七焰发丹炉。缥帙桐君录，朱书王母符。
<br>
<br>　　宫槐散绿穗，日槿落青础＝煤怖酌藕祝飞来叶县凫。
<br>
<br>　　凌风自可御，安事迫中区。方追羽化侣，从此得玄珠。
<br>
<br>　　卷33_23  「七夕赋咏成篇」陆敬
<br>
<br>　　夙驾鸣鸾启阊阖，霓裳遥裔俨天津。五明霜纨开羽扇，
<br>
<br>　　百和香车动画轮。婉娈夜分能几许，靓妆冶服为谁新。
<br>
<br>　　片时欢娱自有极，已复长望隔年人。
<br>
<br>　　卷33_24  「七夕赋咏成篇」沈叔安
<br>
<br>　　皎皎宵月丽秋光，耿耿天津横复长。停梭且复留残纬，
<br>
<br>　　拂镜及早更新妆。彩凤齐驾初成辇，雕鹊填河已作梁。
<br>
<br>　　虽喜得同今夜枕，还愁重空明日床。
<br>
<br>　　卷33_25  「七夕赋咏成篇」何仲宣
<br>
<br>　　日日思归勤理鬓，朝朝伫望懒调梭。凌风宝扇遥临月，
<br>
<br>　　映水仙车远渡河。历历珠星疑拖，冉冉云衣似曳罗。
<br>
<br>　　通宵道意终无尽，向晓离愁已复多。
<br>
<br>　　卷33_26  「游清都观寻沈道士得芳字」赵中虚
<br>
<br>　　青溪阻千仞，姑射藐汾阳。未若游兹境，探玄众妙场。
<br>
<br>　　鹤来疑羽客，云泛似霓裳。寓目虽灵宇，游神乃帝乡。
<br>
<br>　　道存真理得，心灰俗累忘。烟霞凝抗殿，松桂肃长廊。
<br>
<br>　　早蝉清暮响，崇兰散晚芳。即此翔寥廓，非复控榆枋。
<br>
<br>　　卷33_27  「送刘散员赋得陈思王诗明月照高楼」杨F
<br>
<br>　　高楼一何绮，素月复流明。重轩望不极，馀晖揽讵盈。
<br>
<br>　　镜华当牖照，钩影隔帘生。逆愁异尊酒，对此难为情。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
