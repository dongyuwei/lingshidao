<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百七十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百七十七
<br>
<br>　　卷877_1  「中宗引谚」
<br>
<br>　　冬至长于岁。
<br>
<br>　　卷877_2  「贾言忠引谚」
<br>
<br>　　军无媒，中道回。
<br>
<br>　　卷877_3  「李抟谚别张文」
<br>
<br>　　千里相送，终于一别。
<br>
<br>　　卷877_4  「路励行引谚」
<br>
<br>　　一人在朝，百人缓带。
<br>
<br>　　卷877_5  「郝南容引谚」
<br>
<br>　　三公后，出死狗。
<br>
<br>　　卷877_6  「员庄谚」
<br>
<br>　　上有天堂，下有员庄。
<br>
<br>　　卷877_7  「娄师德引谚」
<br>
<br>　　卒客无卒主人。
<br>
<br>　　卷877_8  「台中谚」
<br>
<br>　　免巡未推，只得自知。
<br>
<br>　　卷877_9  「宋守敬引谚」
<br>
<br>　　双陆无休势。
<br>
<br>　　卷877_10  「雒谷谚」
<br>
<br>　　洞入黄泉。
<br>
<br>　　卷877_11  「三门谚」
<br>
<br>　　古无门匠墓。
<br>
<br>　　卷877_12  「张果引谚」
<br>
<br>　　娶妇得公主，平地生公府。
<br>
<br>　　卷877_13  「哥舒翰引谚」
<br>
<br>　　狐向窟嗥不祥。
<br>
<br>　　卷877_14  「代宗引谚」
<br>
<br>　　不痴不聋，不作阿家阿翁。
<br>
<br>　　卷877_15  「鬼门关谚」
<br>
<br>　　鬼门关，十人去，九不还。
<br>
<br>　　卷877_16  「河北谚」
<br>
<br>　　山东一条葛，无事莫撩拨。
<br>
<br>　　卷877_17  「李振引谚」
<br>
<br>　　百岁奴事三岁主。
<br>
<br>　　卷877_18  「王彦章引谚」
<br>
<br>　　人死留名，豹死留皮。
<br>
<br>　　卷877_19  「孙光宪《北梦琐言》引谚」
<br>
<br>　　小舅小叔，相追相逐。
<br>
<br>　　卷877_20  「谚」
<br>
<br>　　枣子塞鼻孔，悬栖阁却种。
<br>
<br>　　蝉鸣qi唤，黍种糕糜断。
<br>
<br>　　卷877_21  「宁茵事谚」
<br>
<br>　　鹁鸠树上鸣，意在麻子地。
<br>
<br>　　卷877_22  「鸬鹚谚」
<br>
<br>　　鸬鹚不打脚下塘。
<br>
<br>　　卷877_23  「盐铁谚」
<br>
<br>　　扬一益二。
<br>
<br>　　卷877_24  「冯翊谚」
<br>
<br>　　苦泉羊，洛水浆。
<br>
<br>　　卷877_25  「丹徒谚」
<br>
<br>　　生东吴，死丹徒。
<br>
<br>　　卷877_26  「湖州里谚」
<br>
<br>　　放尔生，放尔命，放尔湖州做百姓。
<br>
<br>　　卷877_27  「益阳谚」
<br>
<br>　　长沙益阳，一时相b3.
<br>
<br>　　卷877_28  「昭潭谚」
<br>
<br>　　昭潭无底橘州浮。
<br>
<br>　　卷877_29  「江右四郡谚」
<br>
<br>　　筠袁赣吉，脑后插笔。
<br>
<br>　　卷877_30  「徐闻谚」
<br>
<br>　　欲拔贫，诣徐闻。
<br>
<br>　　卷877_31  「陇西谚」
<br>
<br>　　郎驱女驱，十马九驹。安阳大角，十牛九犊。
<br>
<br>　　卷877_32  「荆棺峡谚」
<br>
<br>　　九子不葬父，一女打荆棺。
<br>
<br>　　卷877_33  「南中谚」
<br>
<br>　　秋收稻，夏收头。
<br>
<br>　　卷877_34  「事狐神谚」
<br>
<br>　　无狐魅，不成村。
<br>
<br>　　卷877_35  「李哲家怪引谚」
<br>
<br>　　一鸡死，一鸡鸣。
<br>
<br>　　卷877_36  「俗谚」
<br>
<br>　　白日无谈人，谈人则害生。昏夜无说鬼，说鬼则怪至。
<br>
<br>　　卷877_37  「李白名许云封谜」
<br>
<br>　　树下彼何人，不语真吾好。语若及日中，烟霏谢成宝。
<br>
<br>　　卷877_38  「许氏碑阴谜」
<br>
<br>　　谈马砺毕，王田数七。
<br>
<br>　　卷877_39  「大明寺壁语」
<br>
<br>　　一人堂堂，二曜同光。泉深尺一，点去冰傍。二人相连，
<br>
<br>　　不欠一边。三梁四柱列火然，除却双勾两日全。
<br>
<br>　　卷877_40  「曹著与客谜」
<br>
<br>　　一物坐也坐，卧也坐，行也坐（客）。
<br>
<br>　　（著应声曰：“在官地，在私地。”）
<br>
<br>　　一物坐也卧，立也卧，行也卧，走也卧，卧也卧（著）
<br>
<br>　　（客不能对。著曰：“我谜吞得你谜。”客大惭）
<br>
<br>　　卷877_41  「客题青龙寺门」
<br>
<br>　　龛龙去东海，时日隐西斜。敬文今不在，碎石入流沙。
<br>
<br>　　卷877_42  「陶Y题南唐官舍壁」
<br>
<br>　　西川狗，百姓眼。马包儿，御厨饭。
<br>
<br>　　卷877_43  「谢小娥梦盗姓名」
<br>
<br>　　车中猴，门东草。禾中走，一日夫。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
