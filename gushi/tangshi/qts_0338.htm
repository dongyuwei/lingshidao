<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百三十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百三十八
<br>
<br>　　卷338_1  「河之水二首寄子侄老成」韩愈
<br>
<br>　　河之水，去悠悠。我不如，水东流。我有孤侄在海陬，
<br>
<br>　　三年不见兮使我生忧。日复日，夜复夜。三年不见汝，
<br>
<br>　　使我鬓发未老而先化。
<br>
<br>　　河之水，悠悠去。我不如，水东注。我有孤侄在海浦，
<br>
<br>　　三年不见兮使我心苦。采蕨于山，缗鱼于渊。我徂京师，
<br>
<br>　　不远其还。
<br>
<br>　　卷338_2  「山石」韩愈
<br>
<br>　　山石荦确行径微，黄昏到寺蝙蝠飞。升堂坐阶新雨足，
<br>
<br>　　芭蕉叶大支子肥。僧言古壁佛画好，以火来照所见稀。
<br>
<br>　　铺床拂席置羹饭，疏粝亦足饱我饥。夜深静卧百虫绝，
<br>
<br>　　清月出岭光入扉。天明独去无道路，出入高下穷烟霏。
<br>
<br>　　山红涧碧纷烂漫，时见松枥皆十围。当流赤足蹋涧石，
<br>
<br>　　水声激激风吹衣。人生如此自可乐，岂必局束为人Z.
<br>
<br>　　嗟哉吾党二三子，安得至老不更归。
<br>
<br>　　卷338_3  「天星送杨凝郎中贺正」韩愈
<br>
<br>　　天星牢落鸡喔咿，仆夫起餐车载脂。正当穷冬寒未已，
<br>
<br>　　借问君子行安之。会朝元正无不至，受命上宰须及期。
<br>
<br>　　侍从近臣有虚位，公今此去归何时。
<br>
<br>　　卷338_4  「汴泗交流赠张仆射（建封）」韩愈
<br>
<br>　　汴泗交流郡城角，筑场十步平如削。短垣三面缭逶迤，
<br>
<br>　　击鼓腾腾树赤旗。新秋朝凉未见日，公早结束来何为。
<br>
<br>　　分曹决胜约前定，百马攒蹄近相映。球惊杖奋合且离，
<br>
<br>　　红牛缨绂黄金羁。侧身转臂著马腹，霹雳应手神珠驰。
<br>
<br>　　超遥散漫两闲暇，挥霍纷纭争变化。发难得巧意气粗，
<br>
<br>　　欢声四合壮士呼。此诚习战非为剧，岂若安坐行良图。
<br>
<br>　　当今忠臣不可得，公马莫走须杀贼。
<br>
<br>　　卷338_5  「忽忽」韩愈
<br>
<br>　　忽忽乎余未知生之为乐也，愿脱去而无因。
<br>
<br>　　安得长翮大翼如云生我身，乘风振奋出六合。
<br>
<br>　　绝浮尘，死生哀乐两相弃，是非得失付闲人。
<br>
<br>　　卷338_6  「鸣雁」韩愈
<br>
<br>　　嗷嗷鸣雁鸣且飞，穷秋南去春北归。去寒就暖识所依，
<br>
<br>　　天长地阔栖息稀。风霜酸苦稻粱微，毛羽摧落身不肥。
<br>
<br>　　裴回反顾群侣违。哀鸣欲下洲渚非。江南水阔朝云多，
<br>
<br>　　草长沙软无网罗。闲飞静集鸣相和，违忧怀惠性匪他。
<br>
<br>　　凌风一举君谓何。
<br>
<br>　　卷338_7  「龙移」韩愈
<br>
<br>　　天昏地黑蛟龙移，雷惊电激雄雌随。
<br>
<br>　　清泉百丈化为土，鱼鳖枯死吁可悲。
<br>
<br>　　卷338_8  「雉带箭（此愈佐张仆射于徐，从猎而作也）」韩愈
<br>
<br>　　原头火烧静兀兀，野雉畏鹰出复没。将军欲以巧伏人，
<br>
<br>　　盘马弯弓惜不发。地形渐窄观者多，雉惊弓满劲箭加。
<br>
<br>　　冲人决起百馀尺，红翎白镞相倾斜。将军仰笑军吏贺，
<br>
<br>　　五色离披马前堕。
<br>
<br>　　卷338_9  「条山苍（中条山在黄河之西）」韩愈
<br>
<br>　　条山苍，河水黄。浪波VV去，松柏在山冈。
<br>
<br>　　卷338_10  「赠郑兵曹」韩愈
<br>
<br>　　尊酒相逢十载前，君为壮夫我少年。尊酒相逢十载后，
<br>
<br>　　我为壮夫君白首。我材与世不相当，戢鳞委翅无复望。
<br>
<br>　　当今贤俊皆周行，君何为乎亦遑遑。杯行到君莫停手，
<br>
<br>　　破除万事无过酒。
<br>
<br>　　卷338_11  「桃源图」韩愈
<br>
<br>　　神仙有无何渺茫，桃源之说诚荒唐。流水盘回山百转，
<br>
<br>　　生绡数幅垂中堂。武陵太守好事者，题封远寄南宫下。
<br>
<br>　　南宫先生忻得之，波涛入笔驱文辞。文工画妙各臻极，
<br>
<br>　　异境恍惚移于斯。架岩凿谷开宫室，接屋连墙千万日。
<br>
<br>　　嬴颠刘蹶了不闻，地坼天分非所恤。种桃处处惟开花。
<br>
<br>　　川原近远蒸红霞。初来犹自念乡邑，岁久此地还成家。
<br>
<br>　　渔舟之子来何所，物色相猜更问语。大蛇中断丧前王，
<br>
<br>　　群马南渡开新主。听终辞绝共凄然，自说经今六百年。
<br>
<br>　　当时万事皆眼见，不知几许犹流传。争持酒食来相馈，
<br>
<br>　　礼数不同樽俎异。月明伴宿玉堂空，骨冷魂清无梦寐。
<br>
<br>　　夜半金鸡啁哳鸣，火轮飞出客心惊。人间有累不可住，
<br>
<br>　　依然离别难为情。船开棹进一回顾，万里苍苍烟水暮。
<br>
<br>　　世俗宁知伪与真，至今传者武陵人。
<br>
<br>　　卷338_12  「东方半明」韩愈
<br>
<br>　　东方半明大星没，独有太白配残月。嗟尔残月勿相疑，
<br>
<br>　　同光共影须臾期。残月晖晖，太白。
<br>
<br>　　鸡三号，更五点。
<br>
<br>　　卷338_13  「赠唐衢」韩愈
<br>
<br>　　虎有爪兮牛有角，虎可搏兮牛可触。奈何君独抱奇材，
<br>
<br>　　手把锄犁饿空谷。当今天子急贤良，匦函朝出开明光。
<br>
<br>　　胡不上书自荐达，坐令四海如虞唐。
<br>
<br>　　卷338_14  「贞女峡（在连州桂阳县，秦时有女子化石在东岸穴中）」韩愈
<br>
<br>　　江盘峡束春湍豪，风雷战斗鱼龙逃。悬流轰轰射水府，
<br>
<br>　　一泻百里翻云涛。漂船摆石万瓦裂，咫尺性命轻鸿毛。
<br>
<br>　　卷338_15  「赠侯喜」韩愈
<br>
<br>　　吾党侯生字叔d2，呼我持竿钓温水。平明鞭马出都门，
<br>
<br>　　尽日行行荆棘里。温水微茫绝又流，深如车辙阔容c.
<br>
<br>　　虾蟆跳过雀儿浴，此纵有鱼何足求。我为侯生不能已，
<br>
<br>　　盘针擘粒投泥滓。晡时坚坐到黄昏，手倦目劳方一起。
<br>
<br>　　暂动还休未可期，虾行蛭渡似皆疑。举竿引线忽有得，
<br>
<br>　　一寸才分鳞与G.是日侯生与韩子，良久叹息相看悲。
<br>
<br>　　我今行事尽如此，此事正好为吾规。半世遑遑就举选，
<br>
<br>　　一名始得红颜衰。人间事势岂不见，徒自辛苦终何为。
<br>
<br>　　便当提携妻与子，南入箕颍无还时。叔d2君今气方锐，
<br>
<br>　　我言至切君勿嗤。君欲钓鱼须远去，大鱼岂肯居沮洳。
<br>
<br>　　卷338_16  「古意」韩愈
<br>
<br>　　太华峰头玉井莲，开花十丈藕如船。冷比雪霜甘比蜜，
<br>
<br>　　一片入口沈z痊。我欲求之不惮远，青壁无路难夤缘。
<br>
<br>　　安得长梯上摘实，下种七泽根株连。
<br>
<br>　　卷338_17  「八月十五夜赠张功曹」韩愈
<br>
<br>　　纤云四卷天无河，清风吹空月舒波。沙平水息声影绝，
<br>
<br>　　一杯相属君当歌。君歌声酸辞且苦，不能听终泪如雨。
<br>
<br>　　洞庭连天九疑高，蛟龙出没猩鼯号。十生九死到官所，
<br>
<br>　　幽居默默如藏逃。下床畏蛇食畏药，海气湿蛰熏腥臊。
<br>
<br>　　昨者州前捶大鼓，嗣皇继圣登夔皋。赦书一日行万里，
<br>
<br>　　罪从大辟皆除死。迁者追回流者还，涤瑕荡垢清朝班。
<br>
<br>　　州家申名使家抑，坎轲只得移荆蛮。判司卑官不堪说，
<br>
<br>　　未免捶楚尘埃间。同时辈流多上道，天路幽险难追攀。
<br>
<br>　　君歌且休听我歌，我歌今与君殊科。一年明月今宵多，
<br>
<br>　　人生由命非由他。有酒不饮奈明何。
<br>
<br>　　卷338_18  「谒衡岳庙遂宿岳寺题门楼」韩愈
<br>
<br>　　五岳祭秩皆三公，四方环镇嵩当中。火维地荒足妖怪，
<br>
<br>　　天假神柄专其雄。喷云泄雾藏半腹，虽有绝顶谁能穷。
<br>
<br>　　我来正逢秋雨节，阴气晦昧无清风。潜心默祷若有应，
<br>
<br>　　岂非正直能感通。须臾静扫众峰出，仰见突兀撑青空。
<br>
<br>　　紫盖连延接天柱，石廪腾掷堆祝融。森然魄动下马拜，
<br>
<br>　　松柏一径趋灵宫。粉墙丹柱动光彩，鬼物图画填青红。
<br>
<br>　　升阶伛偻荐脯酒，欲以菲薄明其衷。庙令老人识神意，
<br>
<br>　　睢盱侦伺能鞠躬。手持杯导我掷，云此最吉馀难同。
<br>
<br>　　窜逐蛮荒幸不死，衣食才足甘长终。侯王将相望久绝，
<br>
<br>　　神纵欲福难为功。夜投佛寺上高阁，星月掩映云S胧。
<br>
<br>　　猿鸣钟动不知曙，杲杲寒日生于东。
<br>
<br>　　卷338_19  「岣嵝山」韩愈
<br>
<br>　　岣嵝山尖神禹碑，字青石赤形模奇。科斗拳身薤倒披，
<br>
<br>　　鸾飘凤泊拿虎螭。事严迹秘鬼莫窥，道人独上偶见之，
<br>
<br>　　我来咨嗟涕涟。千搜万索何处有，森森绿树猿猱悲。
<br>
<br>　　卷338_20  「永贞行」韩愈
<br>
<br>　　君不见太皇谅阴未出令，小人乘时偷国柄。
<br>
<br>　　北军百万虎与貔，天子自将非他师。一朝夺印付私党，
<br>
<br>　　懔懔朝士何能为。狐鸣枭噪争署置，跳踉相妩媚。
<br>
<br>　　夜作诏书朝拜官，超资越序曾无难。公然白日受贿赂，
<br>
<br>　　火齐磊落堆金盘。元臣故老不敢语，昼卧涕泣何骼健
<br>
<br>　　董贤三公谁复惜，侯景九锡行可叹。国家功高德且厚，
<br>
<br>　　天位未许庸夫干。嗣皇卓荦信英主，文如太宗武高祖。
<br>
<br>　　膺图受禅登明堂，共流幽州鲧死羽。四门肃穆贤俊登，
<br>
<br>　　数君匪亲岂其朋。郎官清要为世称，荒郡迫野嗟可矜。
<br>
<br>　　湖波连天日相腾，蛮俗生梗瘴疠A.江氛岭昏若凝，
<br>
<br>　　一蛇两头见未曾。怪鸟鸣唤令人憎，蛊虫群飞夜扑灯。
<br>
<br>　　雄虺毒螫堕股肱，食中置药肝心崩。左右使令诈难凭，
<br>
<br>　　慎勿浪信常兢兢。吾尝同僚情可胜，具书目见非妄征，
<br>
<br>　　嗟尔既往宜为惩。
<br>
<br>　　卷338_21  「洞庭湖阻风赠张十一署（时自阳山徙掾江陵）」韩愈
<br>
<br>　　十月阴气盛，北风无时休。苍茫洞庭岸，与子维双舟。
<br>
<br>　　雾雨晦争泄，波涛怒相投。犬鸡断四听，粮绝谁与谋。
<br>
<br>　　相去不容步，险如碍山丘。清谈可以饱，梦想接无由。
<br>
<br>　　男女喧左右，饥啼但啾啾。非怀北归兴，何用胜羁愁。
<br>
<br>　　云外有白日，寒光自悠悠。能令暂开霁，过是吾无求。
<br>
<br>　　卷338_22  「李花赠张十一署（或作李有花）」韩愈
<br>
<br>　　江陵城西二月尾，花不见桃惟见李。风揉雨练雪羞比，
<br>
<br>　　波涛翻空杳无濉＞知此处花何似，白花倒烛天夜明，
<br>
<br>　　群鸡惊鸣官吏起。金乌海底初飞来，朱辉散射青霞开。
<br>
<br>　　迷魂乱眼看不得，照耀万树繁如堆。念昔少年著游燕，
<br>
<br>　　对花岂省曾辞杯。自从流落忧感集，欲去未到先思回。
<br>
<br>　　只今四十已如此，后日更老谁论哉。力携一尊独就醉，
<br>
<br>　　不忍虚掷委黄埃。
<br>
<br>　　卷338_23  「杏花」韩愈
<br>
<br>　　居邻北郭古寺空，杏花两株能白红。曲江满园不可到，
<br>
<br>　　看此宁避雨与风。二年流窜出岭外，所见草木多异同。
<br>
<br>　　冬寒不严地恒泄，阳气发乱无全功。浮花浪蕊镇长有，
<br>
<br>　　才开还落瘴雾中。山榴踯躅少意思，照耀黄紫徒为丛。
<br>
<br>　　鹧鸪钩c猿叫歇，杳杳深谷攒青枫。岂如此树一来玩，
<br>
<br>　　若在京国情何穷。今旦胡为忽惆怅，万片飘泊随西东。
<br>
<br>　　明年更发应更好，道人莫忘邻家翁。
<br>
<br>　　卷338_24  「感春四首」韩愈
<br>
<br>　　我所思兮在何所，情多地遐兮遍处处。东西南北皆欲往，
<br>
<br>　　千江隔兮万山阻。春风吹园杂花开，朝日照屋百鸟语。
<br>
<br>　　三杯取醉不复论，一生长恨奈何许。
<br>
<br>　　皇天平分成四时，春气漫诞最可悲。杂花妆林草盖地，
<br>
<br>　　白日坐上倾天维。蜂喧鸟咽留不得，红萼万片从风吹。
<br>
<br>　　岂如秋霜虽惨冽，摧落老物谁惜之。为此径须沽酒饮，
<br>
<br>　　自外天地弃不疑。近怜李杜无检束，烂漫长醉多文辞。
<br>
<br>　　屈原离骚二十五，不肯J啜糟与r.惜哉此子巧言语，
<br>
<br>　　不到圣处宁非痴。幸逢尧舜明四目，条理品汇皆得宜。
<br>
<br>　　平明出门暮归舍，酩酊马上知为谁。
<br>
<br>　　朝骑一马出，暝就一床卧。诗书渐欲抛，节行久已惰。
<br>
<br>　　冠欹感发秃，语误惊齿堕。孤负平生心，已矣知何奈。
<br>
<br>　　我恨不如江头人，长网横江遮紫鳞。独宿荒陂射凫雁，
<br>
<br>　　卖纳租赋官不嗔。归来欢笑对妻子，衣食自给宁羞贫。
<br>
<br>　　今者无端读书史，智慧只足劳精神。画蛇著足无处用，
<br>
<br>　　两鬓霜白趋埃尘。乾愁漫解坐自累，与众异趣谁相亲。
<br>
<br>　　数杯浇肠虽暂醉，皎皎万虑醒还新。百年未满不得死，
<br>
<br>　　且可勤买抛青春。
<br>
<br>　　卷338_25  「寒食日出游」韩愈
<br>
<br>　　李花初发君始病，我往看君花转盛。走马城西惆怅归，
<br>
<br>　　不忍千株雪相映。迩来又见桃与梨，交开红白如争竞。
<br>
<br>　　可怜物色阻携手，空展霜缣吟九咏。纷纷落尽泥与尘，
<br>
<br>　　不共新妆比端正。桐华最晚今已繁，君不强起时难更。
<br>
<br>　　关山远别固其理，寸步难见始知命。忆昔与君同贬官，
<br>
<br>　　夜渡洞庭看斗柄。岂料生还得一处，引袖拭泪悲且庆。
<br>
<br>　　各言生死两追随，直置心亲无貌敬。念君又署南荒吏，
<br>
<br>　　路指鬼门幽且椤Ｈ公尽是知音人，曷不荐贤陛下圣。
<br>
<br>　　囊空甑倒谁救之，我今一食日还并。自然忧气损天和，
<br>
<br>　　安得康强保天性。断鹤两翅鸣何哀，絷骥四足气空横。
<br>
<br>　　今朝寒食行野外，绿杨匝岸蒲生迸。宋玉庭边不见人，
<br>
<br>　　轻浪参差鱼动镜。自嗟孤贱足瑕疵，特见放纵荷宽政。
<br>
<br>　　饮酒宁嫌盏底深，题诗尚倚笔锋劲。明宵故欲相就醉，
<br>
<br>　　有月莫愁当火令。
<br>
<br>　　卷338_26  「忆昨行和张十一」韩愈
<br>
<br>　　忆昨夹钟之吕初吹灰，上公礼罢元侯回。车载牲牢瓮舁酒，
<br>
<br>　　并召宾客延邹枚。腰金首翠光照耀，丝竹迥发清以哀。
<br>
<br>　　青天白日花草丽，玉新啪偾憬鹄。张君名声座所属，
<br>
<br>　　起舞先醉长松摧。宿酲未解旧Z作，深室静卧闻风雷。
<br>
<br>　　自期殒命在春序，屈指数日怜婴孩。危辞苦语感我耳，
<br>
<br>　　泪落不掩何yy.念昔从君渡湘水，大帆夜划穷高桅。
<br>
<br>　　阳山鸟路出临武，驿马拒地驱频P.践蛇茹蛊不择死，
<br>
<br>　　忽有飞诏从天来。晌奈B崖州炽，虽得赦宥恒愁猜。
<br>
<br>　　近者三奸悉破碎，羽窟无底幽黄能。眼中了了见乡国，
<br>
<br>　　知有归日眉方开。今君纵署天涯吏，投檄北去何难哉。
<br>
<br>　　无妄之忧勿药喜，一善自足禳千灾。头轻目朗肌骨健，
<br>
<br>　　古剑新蹦コ景！Ｑ晗祸散百福并，从此直至T与鲐。
<br>
<br>　　嵩山东头伊洛岸，胜事不假须穿栽。君当先行我待满，
<br>
<br>　　沮溺可继穷年推。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
