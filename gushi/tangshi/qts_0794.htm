<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百九十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百九十四
<br>
<br>　　卷794_1  「讲德联句」皎然
<br>
<br>　　先王设位，以正邦国。建立大官，封植有德。                ――潘述
<br>
<br>　　二南敷化，四岳述职。其言不朽，其仪不忒。                ――汤衡
<br>
<br>　　暨于嬴刘，乃创程式。罢侯置守，剖竹分域。                ――皎然
<br>
<br>　　赫矣皇唐，康哉立极。精选藩翰，庸资正直。                ――潘述
<br>
<br>　　爰命我公，东土作则。克己恭俭，疲人休息。                ――汤衡
<br>
<br>　　济济闾\，油油黍稷。既富既教，足兵足食。                ――皎然
<br>
<br>　　恤其凋瘵，剪其荆棘。威怀逋叛，扑灭蝥贼。                ――潘述
<br>
<br>　　疾恶如雠，闻善不惑。哀矜鳏寡，旌礼儒墨。                ――汤衡
<br>
<br>　　乃修堤防，乃浚沟洫。以利通商，以溉嘉谷。                ――皎然
<br>
<br>　　征赋以节，计功以时。人胥怀惠，吏不能欺。                ――潘述
<br>
<br>　　我政载孚，我邦载绥。猛兽不暴，嘉鱼维滋。                ――汤衡
<br>
<br>　　肃恭明神，齐沐不亏。岁或骄阳，雨无愆期。                ――皎然
<br>
<br>　　帝嘉有庸，宠命来斯。紫绂载绥，金章陆离。                ――潘述
<br>
<br>　　资忠履孝，阅礼敦诗。明德惟馨，自天v之。              ――汤衡
<br>
<br>　　卷794_2  「讲古文联句」皎然
<br>
<br>　　帝出于震，文明始敷。                                    ――潘述
<br>
<br>　　山岳降气，龟龙负图。                                    ――裴济
<br>
<br>　　爰有书契，乃立典谟。                                    ――皎然
<br>
<br>　　先知孔圣，飞步天衢。                                    ――汤衡
<br>
<br>　　汉承秦弊，尊儒尚学。                                    ――潘述
<br>
<br>　　百氏六经，九流七略。                                    ――裴济
<br>
<br>　　屈宋接武，班马继作。                                    ――皎然
<br>
<br>　　或颂燕然，或赞麟阁。                                    ――汤衡
<br>
<br>　　降及三祖，始变二雅。                                    ――潘述
<br>
<br>　　仲宣闲和，公干萧洒。                                    ――皎然
<br>
<br>　　士衡安仁，不史不野。                                    ――皎然
<br>
<br>　　左张精奥，嵇阮高寡。                                    ――汤衡
<br>
<br>　　暨于江表，其文郁兴。                                    ――汤衡
<br>
<br>　　绮丽争发，繁芜则惩。                                    ――潘述
<br>
<br>　　词晔春华，思清冬冰。                                    ――潘述
<br>
<br>　　景纯跌宕，游仙独步。                                    ――汤衡
<br>
<br>　　青云其情，白璧其句。                                    ――汤衡
<br>
<br>　　灵运山水，实多奇趣。                                    ――潘述
<br>
<br>　　远派孤峰，龙腾凤翥。                                    ――潘述
<br>
<br>　　陶令田园，匠意真直。                                    ――皎然
<br>
<br>　　春柳寒松，不凋不饰。                                    ――皎然
<br>
<br>　　江淹杂体，方见才力。                                    ――汤衡
<br>
<br>　　拟之信工，似而不逼。                                    ――汤衡
<br>
<br>　　鲍昭从军，主意危苦。                                    ――潘述
<br>
<br>　　气胜其词，雅愧于古。                                    ――潘述
<br>
<br>　　隐侯似病，创制规矩。                                    ――皎然
<br>
<br>　　时见琳琅，惜哉榛。                                    ――皎然
<br>
<br>　　谢x秀发，词理翩翩。                                    ――汤衡
<br>
<br>　　孤标爽迈，深造精研。                                    ――汤衡
<br>
<br>　　惠休翰林，别白离坚。                                    ――潘述
<br>
<br>　　有会必惬，无惭曩贤。                                    ――潘述
<br>
<br>　　吴均颇劲，失于典裁。                                    ――皎然
<br>
<br>　　竟乏波澜，徒工边塞。                                    ――皎然
<br>
<br>　　彼柳吴兴，高视时辈。                                    ――汤衡
<br>
<br>　　汀洲一篇，风流寡对。                                    ――汤衡
<br>
<br>　　何逊清切，所得必新。                                    ――潘述
<br>
<br>　　缘情既密，象物又真。                                    ――潘述
<br>
<br>　　江总征正，未越常伦。                                    ――皎然
<br>
<br>　　时合风兴，或无淄磷。                                    ――皎然
<br>
<br>　　二杜繁俗，三刘琐碎。                                    ――汤衡
<br>
<br>　　陈徐之流，阴张之辈。                                    ――汤衡
<br>
<br>　　伊数公者，阃域之外。                                    ――潘述
<br>
<br>　　吁此以还，有固斯郐。                                  ――潘述
<br>
<br>　　卷794_3  「项王古祠联句」皎然
<br>
<br>　　遗庙风尘积，荒途岁月侵。                                ――潘述
<br>
<br>　　英灵今寂寞，容卫尚森沈。                                ――皎然
<br>
<br>　　霸楚志何在，平秦功亦深。                                ――汤衡
<br>
<br>　　诸侯归复背，青史古将今。                                ――潘述
<br>
<br>　　星聚分已定，天亡力岂任。                                ――皎然
<br>
<br>　　采蘩如可荐，举酒沥空林。                              ――汤衡
<br>
<br>　　卷794_4  「还丹可成诗联句」皎然
<br>
<br>　　羽化自仙骨，延年资养生。                                ――皎然
<br>
<br>　　金经启灵秘，玉液流至精。                                ――潘述
<br>
<br>　　八石思共炼，九丹知可成。                                ――汤衡
<br>
<br>　　吾心苟无妄，神理期合并。                                ――皎然
<br>
<br>　　封灶用六一，置门考休京。                                ――潘述
<br>
<br>　　浮光含日彩，圆质焕云英。                                ――汤衡
<br>
<br>　　持此保寿命，服之颐性情。                                ――皎然
<br>
<br>　　予望仙侣，高咏升天行。                                ――潘述
<br>
<br>　　鹤驾方可致，霓裳定将迎。                                ――汤衡
<br>
<br>　　不因五色药，安著七真名。                                ――皎然
<br>
<br>　　挥妙在微密，全功知感诚。                                ――潘述
<br>
<br>　　与君弃城市，携手游蓬瀛。                              ――汤衡
<br>
<br>　　卷794_5  「建安寺西院喜王郎中遘恩命初至联句」皎然
<br>
<br>　　迹就空门退，官从画省迁。住持良有愿，朝谒穴无缘。        ――王遘
<br>
<br>　　身净金绳内，心驰玉前。                                ――皎然
<br>
<br>　　荣添一两日，恩降九霄年。                                ――齐翔
<br>
<br>　　慕法能轻冕，追非欲佩弦。                                ――李纵
<br>
<br>　　栖闲那可久，鸳鹭待行联。                              ――崔子向
<br>
<br>　　卷794_6  「建安寺夜会，对雨怀皇甫侍御曾联句」皎然
<br>
<br>　　相思非是远，风雨遣情多。                                ――皎然
<br>
<br>　　愿欲披云见，难堪候晓过。                                ――李纵
<br>
<br>　　夜长同岁月，地近极山河。                                ――郑说
<br>
<br>　　戒相初传授，文章旧切磋。                                ――王遘
<br>
<br>　　时称洛下咏，人许郢中歌。                                ――崔子向
<br>
<br>　　惆怅徒延首，其如一水何。                              ――齐翔
<br>
<br>　　卷794_7  「泛长城东溪，暝宿崇光寺，寄处士陆羽联句」皎然
<br>
<br>　　箬水青似箬，玉山碧于玉。                                ――崔子向
<br>
<br>　　逼霄沓万状，截地分千曲。                                ――皎然
<br>
<br>　　萍解深可窥，林豁遥在瞩。                                ――崔子向
<br>
<br>　　已高物外赏，稍涤区中欲。                                ――皎然
<br>
<br>　　野鹤翔又飞，世人羁且R.                                ――崔子向
<br>
<br>　　沈吟迹所误，放浪心自足。                                ――皎然
<br>
<br>　　缅怀虚舟客，愿寄生刍束。                                ――崔子向
<br>
<br>　　说诗整颓波，立义激浮俗。                                ――皎然
<br>
<br>　　荆吴备登历，风土随编录。                                ――崔子向
<br>
<br>　　恨与清景别，拟教长路促。                                ――皎然
<br>
<br>　　溪鸟语鹂喽，寺花翻踯躅。                                ――崔子向
<br>
<br>　　印围水坛净，香护莲衣触。                                ――皎然
<br>
<br>　　捧经启纱灯，收衽礼金粟。                                ――崔子向
<br>
<br>　　安得扣关子，玄言对吾属。                              ――皎然
<br>
<br>　　卷794_8  「与崔子向泛舟自招橘经箬里宿天居寺…联一十六韵以寄之」皎然
<br>
<br>　　晴日春态深，寄游恣所适。                                ――皎然
<br>
<br>　　宁妨花木乱，转学心耳寂。                                ――崔子向
<br>
<br>　　取性怜鹤高，谋闲任山僻。                                ――皎然
<br>
<br>　　倚舷息空曲，舍履行浅碛。                                ――崔子向
<br>
<br>　　渚箬入里逢，野梅到村摘。                                ――皎然
<br>
<br>　　碑残飞雉岭，井翳潜龙宅。                                ――崔子向
<br>
<br>　　坏寺邻寿陵，古坛留劫石。                                ――皎然
<br>
<br>　　穿阶笋节露，拂瓦松梢碧。                                ――崔子向
<br>
<br>　　天界细云还，墙阴杂英积。                                ――皎然
<br>
<br>　　悬灯寄前焰，遥月升圆魄。                                ――崔子向
<br>
<br>　　何意清夜期，坐为高峰隔。                                ――皎然
<br>
<br>　　茗园可交袂，藤涧好停锡。                                ――崔子向
<br>
<br>　　微雨听湿巾，迸流从点席。                                ――皎然
<br>
<br>　　戏猿隔枝透，惊鹿逢人踯。                                ――崔子向
<br>
<br>　　睹物赏已奇，感时思弥极。                                ――皎然
<br>
<br>　　芳菲如驰箭，望望共君惜。                              ――崔子向
<br>
<br>　　卷794_9  「渚山春暮，会顾丞茗舍，联句效小庾体」皎然
<br>
<br>　　谁是惜暮人，相携送春日。因君过茗舍，留客开兰室。        ――陆士修
<br>
<br>　　湿苔滑行屐，柔草低藉瑟。鹊喜语成双，花狂落非一。        ――崔子向
<br>
<br>　　烟浓山焙动，泉破水舂疾。莫j挂瓢枝，会移阆书帙。        ――皎然
<br>
<br>　　颇容樵与隐，岂闻禅兼律。栏竹不求疏，网藤从更密。        ――陆士修
<br>
<br>　　池添逸少墨，园杂庄生漆。景晏枕犹欹，酒醒头懒栉。        ――崔子向
<br>
<br>　　云教淡机虑，地可遗名实。应待御F青，幽期踏芳出。      ――皎然
<br>
<br>　　卷794_10  「与李司直令从荻塘联句」皎然
<br>
<br>　　画舸悠悠荻塘路，真僧与我相随去。                        ――李令从
<br>
<br>　　寒花似菊不知名，霜叶如枫是何树。                        ――李令从
<br>
<br>　　倦客经秋夜共归，情多语尽明相顾。                        ――皎然
<br>
<br>　　遥城候骑来仍少，傍岭哀猿发无数。                        ――皎然
<br>
<br>　　心闲清净得禅寂，兴逸纵横问章句。                        ――李令从
<br>
<br>　　虫声切切草间悲，萤影纷纷月前度。                        ――李令从
<br>
<br>　　撩乱云峰好赋诗，婵娟水月堪为喻。                        ――皎然
<br>
<br>　　与君出处本不同，从此还依旧山住。                      ――皎然
<br>
<br>　　卷794_11  「远意联句」皎然
<br>
<br> 　　家在炎州往朔方，                                        ――疾（失姓）
<br>
<br> 　　岂知于阗望潇湘。                                        ――澄（失姓）
<br>
<br> 　　曾经陇底复辽阳，                                        ――巨川（失姓）
<br>
<br>　　更忆东去采扶桑。                                        ――皎然
<br>
<br>　　楂客三千路未央，                                        ――严伯均
<br>
<br> 　　烛龙之地日无光。                                        ――疾（失姓）
<br>
<br>　　将游莽苍穷大荒，                                        ――皎然
<br>
<br>　　车辙马足逐周王。                                      ――严伯均
<br>
<br>　　卷794_12  「暗思联句」皎然
<br>
<br> 　　斜风飘雨三十夜，                                        ――疾（失姓）
<br>
<br> 　　邻女馀光不相借。                                        ――巨川（失姓）
<br>
<br>　　迹灭尘生古人画，                                        ――皎然
<br>
<br>　　洞房重扉无隙罅，                                        ――严伯均
<br>
<br>　　烛灭更深月西谢。                                      ――从心（失姓）
<br>
<br>　　卷794_13  「乐意联句一首」皎然
<br>
<br>　　良朋益友自远来，                                        ――严伯均
<br>
<br>　　万里乡书对酒开。                                        ――皎然
<br>
<br> 　　子孙蔓衍负奇才，                                        ――疾（失姓）
<br>
<br> 　　承颜弄鸟咏南陔，                                        ――澄（失姓）
<br>
<br>　　鼓腹击壤歌康哉。                                      ――巨川（失姓）
<br>
<br>　　卷794_14  「恨意联句」皎然
<br>
<br> 　　同心同县不相见，                                        ――疾（失姓）
<br>
<br>　　独采蘼芜咏团扇。                                        ――严伯均
<br>
<br>　　莫听东邻捣霜练，                                        ――皎然
<br>
<br> 　　远忆征人泪如霰。                                        ――澄（失姓）
<br>
<br> 　　长信空阶荒草遍，                                        ――从心（失姓）
<br>
<br>　　明妃初别昭阳殿。                                      ――杭（失姓）
<br>
<br>　　卷794_15  「秋日卢郎中使君幼平泛舟联句一首」皎然
<br>
<br>　　共载清秋客船，同瞻皂盖朝天。                            ――卢藻
<br>
<br>　　悔使比来相得，如今欲别潸然。                            ――卢幼平
<br>
<br>　　渐惊徒驭分散，愁望云山接连。                            ――皎然
<br>
<br>　　魏阙驰心日日，吴城挥手年年。                            ――陆羽
<br>
<br>　　送远已伤飞雁，裁诗更切嘶蝉。                            ――潘述
<br>
<br>　　空怀杜心醉，永望门栏捐。                            ――李恂
<br>
<br>　　别思无穷无限，还如秋水秋烟。                          ――潘述
<br>
<br>　　卷794_16  「重联句一首」皎然
<br>
<br>　　相将惜别且迟迟，未到新丰欲醉时。                        ――卢幼平
<br>
<br>　　去郡独携程氏酒，入朝可忘习家池。                        ――陆羽
<br>
<br>　　仍怜故吏依依恋，自有清光处处随。                        ――潘述
<br>
<br>　　晚景南徐何处宿，秋风北固不堪辞。                        ――皎然
<br>
<br>　　吴中诗酒饶佳兴，秦地关山引梦思。                        ――卢藻
<br>
<br>　　对酒已伤嘶马去，衔恩只待扫门期。                      ――模ㄊ姓）
<br>
<br>　　卷794_17  「与潘述集汤衡宅怀李司直纵联句」皎然
<br>
<br>　　幽独何以慰，友人顾茅茨。                                ――汤衡
<br>
<br>　　已忘岁月念，载说清闲时。                                ――潘述
<br>
<br>　　旭日舒朱槿，柔风引绿。                                ――皎然
<br>
<br>　　迢迢青溪路，耿耿芳树枝。                                ――汤衡
<br>
<br>　　执衽空踯躅，来城自逶迤。                                ――潘述
<br>
<br>　　相思寄采掇，景晏独驱驰。                              ――皎然
<br>
<br>　　卷794_18  「安吉崔明甫山院联句一首」皎然
<br>
<br>　　人不扰，政已和。世虑寡，山情多。                        ――皎然
<br>
<br>　　禅客至，墨卿过。兴既洽，情如何。                      ――崔逵
<br>
<br>　　卷794_19  「重联句一首」皎然
<br>
<br>　　肃肃清院，碧鲜。已见心远，何关地偏。                ――皎然
<br>
<br>　　自公退食，升堂草玄。纷纷已隔，云心澹然。              ――崔逵
<br>
<br>　　卷794_20  「重联句一首」皎然
<br>
<br>　　瀑溜闻窗外，晴风逼座间。                                ――皎然
<br>
<br>　　挂冠徒有意，芳桂杳难攀。                              ――崔逵
<br>
<br>　　卷794_21  「重联句一首」皎然
<br>
<br>　　清高素非宦侣，疏散从来道流。                            ――皎然
<br>
<br>　　今日还轻墨绶，知君意在沧洲。                            ――皎然
<br>
<br>　　浮云任从飘荡，寄隐也信沈浮。                            ――崔逵
<br>
<br>　　不似漳南地僻，道安为我淹留。                          ――崔逵
<br>
<br>　　卷794_22  「重联句一首」皎然
<br>
<br>　　刘令兴多常步履，柴桑事少但援琴。                        ――皎然
<br>
<br>　　闲招法侣从山寺，每掇幽芳傍竹林。                        ――皎然
<br>
<br>　　卷帘只爱荆峰色，入座偏宜郢客吟。                        ――崔逵
<br>
<br>　　谁许近来轻印绶，因君昨日悟禅心。                      ――崔逵
<br>
<br>　　卷794_23  「道观中和潘丞观青溪图联句」皎然
<br>
<br>　　画得青溪样，宜于紫府观。                                ――皎然
<br>
<br>　　日明烟霭薄，风落水容宽。                                ――崔万
<br>
<br>　　画野高低接，商工井邑攒。                                ――潘述
<br>
<br>　　疏川因稼穑，出使问艰难。                              ――皎然
<br>
<br>　　卷794_24  「春日对雨联句一首」皎然
<br>
<br>　　春烟带微雨，漠漠连城邑。桐叶生微阴，桃花更宜湿。        ――韩章
<br>
<br>　　萧条暗杨柳，散漫下原隰。归路不我从，遥心空伫立。        ――皎然
<br>
<br>　　林低山影近，岸转水流急。芳草自堪游，白云如可揖。        ――韩章
<br>
<br>　　寻山禅客意，苦雨陶公什。游衍情未终，归飞暮相及。        ――皎然
<br>
<br>　　峰高日色转，潭净天光入。却欲学神仙，空思谢朋执。        ――韩章
<br>
<br>　　为道贵逍遥，趋时多苦集。琼英若可餐，青紫徒劳拾。      ――皎然
<br>
<br>　　卷794_25  「春日会韩武康章后亭联句」皎然
<br>
<br>　　后园堪寄赏，日日对春风。客位繁阴下，公墙细柳中。        ――皎然
<br>
<br>　　坐看青嶂远，心与白云同。                                ――韩章
<br>
<br>　　林暗花烟入，池深远水通。                                ――杨秦卿
<br>
<br>　　井桃新长蕊，栏药未成丛。                                ――仲文（失姓）
<br>
<br>　　松竹宜禅客，山泉入谢公。                                ――皎然
<br>
<br>　　砌香翻芍药，檐静倚梧桐。                                ――韩章
<br>
<br>　　外虑宜帘卷，忘情与道空。                                ――杨秦卿
<br>
<br>　　楚僧招惠远，蜀客挹扬雄。                                ――仲文（失姓）
<br>
<br>　　便寄柴桑隐，何劳访剡东。                              ――皎然
<br>
<br>　　卷794_26  「康录事宅送僧联句」皎然
<br>
<br>　　莲衣宜著雨，竹锡好随云。                                ――皎然
<br>
<br>　　见鹤还应养，逢鸥自作群。                              ――崔子向
<br>
<br>　　卷794_27  「与邢端公李台题庭石联句」皎然
<br>
<br>　　共题诗句遍，争坐藓文稀。（馀缺）                      ――皎然
<br>
<br>　　卷794_28  「冬日建安寺西院，喜昼公自吴兴至，联句一首」皎然
<br>
<br>　　宗系传康乐，精修学远公。                                ――王遘
<br>
<br>　　相寻当暮岁，行李犯寒风。                                ――李纵
<br>
<br>　　累积浮生里，机惭半偈中。                                ――郑说
<br>
<br>　　传家知业坠，继祖忝声同。                                ――皎然
<br>
<br>　　云与轻帆至，山将本寺空。                                ――崔子向
<br>
<br>　　向来忘起灭，留我宿花宫。                              ――齐翔
<br>
<br>　　卷794_29  「秋日潘述自长城至上与昼公、汤评事游集累日…以寄之」皎然
<br>
<br>　　离念非前期，秋风忽已至。                                ――潘述
<br>
<br>　　芸黄众芳晚，摇荡居人思。                                ――皎然
<br>
<br>　　白霜凄以积，高梧飒而坠。                                ――汤衡
<br>
<br>　　悠然越山川，复此恨离异。                                ――潘述
<br>
<br>　　时景易迁谢，欢□难兼遂。                                ――皎然
<br>
<br>　　惜分缓回舟，怀遥企归驷。                                ――汤衡
<br>
<br>　　休浣情自高，来思日云未。                              ――潘述
<br>
<br>　　卷794_30  「喜昼公寻山回相遇联句一首」皎然
<br>
<br>　　几年无此会，今日喜相从。                                ――潘述
<br>
<br>　　后夏仍多病，前书达几封。                                ――皎然
<br>
<br>　　水华迎暮雨，松吹引疏钟。                                ――皎然
<br>
<br>　　出谷随初月，寻僧说五峰。                              ――潘述
<br>
<br>　　卷794_31  「送昼公联句」皎然
<br>
<br>　　相逢情不厌，惜别意难为。                                ――韩章
<br>
<br>　　吾道应无住，前期未可知。                                ――皎然
<br>
<br>　　轻霜凋古木，寒水缩荒陂。                                ――韩章
<br>
<br>　　宾雁依沙屿，浮云惨路岐。                                ――皎然
<br>
<br>　　林疏看野迥，岸转觉山移。                                ――韩章
<br>
<br>　　寄赏惊摇落，归心叹别离。                                ――皎然
<br>
<br>　　草堂思偃蹇，麈尾去相随。                                ――顾况
<br>
<br>　　勿谓光阴远，禅房会一窥。                              ――郑遨
<br>
<br>　　卷794_32  「与罗隐之联句」郑遨
<br>
<br>　　一壶天上有名物，两个世间无事人。                        ――郑遨
<br>
<br>　　醉却隐之云叟外，不知何处是天真。                      ――罗隐之
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
