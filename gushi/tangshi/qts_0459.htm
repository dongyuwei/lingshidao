<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百五十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百五十九
<br>
<br>　　卷459_1  「立秋夕凉风忽至炎暑稍消即事咏怀寄汴州…尚书」白居易
<br>
<br>　　袅袅檐树动，好风西南来。红缸霏微灭，碧幌飘u开。
<br>
<br>　　披襟有馀凉，拂簟无纤埃。但喜烦暑退，不惜光阴催。
<br>
<br>　　河秋稍清浅，月午方裴回。或行或坐卧，体适心悠哉。
<br>
<br>　　美人在浚都，旌旗绕楼台。虽非沧溟阻，难见如蓬莱。
<br>
<br>　　蝉迎节又换，雁送书未回。君位日宠重，我年日摧颓。
<br>
<br>　　无因风月下，一举平生杯。
<br>
<br>　　卷459_2  「开成二年夏闻新蝉赠梦得」白居易
<br>
<br>　　十载与君别，常感新蝉鸣。今年共君听，同在洛阳城。
<br>
<br>　　噪处知林静，闻时觉景清。凉风忽袅袅，秋思先秋生。
<br>
<br>　　残槿花边立，老槐阴下行。虽无索居恨，还动长年情。
<br>
<br>　　且喜未聋耳，年年闻此声。
<br>
<br>　　卷459_3  「题牛相公归仁里宅新成小滩」白居易
<br>
<br>　　平生见流水，见此转留连。况此朱门内，君家新引泉。
<br>
<br>　　伊流决一带，洛石砌千拳。与君三伏月，满耳作潺。
<br>
<br>　　深处碧磷磷，浅处清溅溅。J岸束呜咽，沙汀散沦涟。
<br>
<br>　　翻浪雪不尽，澄波空共鲜。两岸滟口，一泊潇湘天。
<br>
<br>　　曾作天南客，漂流六七年。何山不倚杖，何水不停船。
<br>
<br>　　巴峡声心里，松江色眼前。今朝小滩上，能不思悠然。
<br>
<br>　　卷459_4  「春日闲居三首」白居易
<br>
<br>　　陶云爱吾庐，吾亦爱吾屋。屋中有琴书，聊以慰幽独。
<br>
<br>　　是时三月半，花落庭芜绿。舍上晨鸠鸣，窗间春睡足。
<br>
<br>　　睡足起闲坐，景晏方栉沐。今日非十斋，庖童馈鱼肉。
<br>
<br>　　饥来恣餐f，冷热随所欲。饱竟快搔爬，筋骸无检束。
<br>
<br>　　岂徒畅肢体，兼欲遗耳目。便可傲松乔，何假杯中渌。
<br>
<br>　　广池春水平，群鱼恣游泳。新林绿阴成，众鸟欣相鸣。
<br>
<br>　　时我亦潇洒，适无累与病。鱼鸟人则殊，同归于遂性。
<br>
<br>　　缅思山梁雉，时哉感孔圣。圣人不得所，慨然叹时命。
<br>
<br>　　我今对鳞羽，取乐成谣咏。得所仍得时，吾生一何幸。
<br>
<br>　　劳者不觉歌，歌其劳苦事。逸者不觉歌，歌其逸乐意。
<br>
<br>　　问我逸如何，闲居多兴味。问我乐如何，闲官少忧累。
<br>
<br>　　又问俸厚薄，百千随月至。又问年几何，七十行欠二。
<br>
<br>　　所得皆过望，省躬良可愧。马闲无羁绊，鹤老有禄位。
<br>
<br>　　设自为化工，优饶只如是。安得不歌咏，默默受天赐。
<br>
<br>　　卷459_5  「小阁闲坐」白居易
<br>
<br>　　阁前竹萧萧，阁下水潺潺。拂簟卷帘坐，清风生其间。
<br>
<br>　　静闻新蝉鸣，远见飞鸟还。但有巾挂壁，而无客叩关。
<br>
<br>　　二疏返故里，四老归旧山。吾亦适所愿，求闲而得闲。
<br>
<br>　　卷459_6  「游平泉宴沤В宿香山石楼，赠座客」白居易
<br>
<br>　　逸少集兰亭，季伦宴金谷。金谷太繁华，兰亭阙丝竹。
<br>
<br>　　何如今日会，沤平泉曲。杯酒与管弦，贫中随分足。
<br>
<br>　　紫鲜林笋嫩，红润园桃熟。采摘助盘筵，芳滋盈口腹。
<br>
<br>　　闲吟暮云碧，醉藉春草绿。舞妙艳流风，歌清叩寒玉。
<br>
<br>　　古诗惜昼短，劝我令秉烛。是夜勿言归，相携石楼宿。
<br>
<br>　　卷459_7  「池上幽境」白居易
<br>
<br>　　袅袅过水桥，微微入林路。幽境深谁知，老身闲独步。
<br>
<br>　　行行何所爱，遇物自成趣。平滑青盘石，低密绿阴树。
<br>
<br>　　石上一素琴，树下双草屦。此是荣先生，坐禅三乐处。
<br>
<br>　　卷459_8  「夏日闲放」白居易
<br>
<br>　　时暑不出门，亦无宾客至。静室深下帘，小庭新扫地。
<br>
<br>　　褰裳复岸帻，闲傲得自恣。朝景枕簟清，乘凉一觉睡。
<br>
<br>　　午餐何所有，鱼肉一两味。夏服亦无多，蕉纱三五事。
<br>
<br>　　资身既给足，长物徒烦费。若比箪瓢人，吾今太富贵。
<br>
<br>　　卷459_9  「和思黯居守独饮偶醉见示六韵时梦得和篇先成…美之」白居易
<br>
<br>　　宫漏滴渐阑，城乌啼复歇。此时若不醉，争奈千门月。
<br>
<br>　　主人中夜起，妓烛前罗列。歌袂默收声，舞鬟低赴节。
<br>
<br>　　弦吟玉柱品，酒透金杯热。朱颜忽已酡，清奏犹未阕。
<br>
<br>　　妍词黯先唱，逸韵刘继发。铿然双雅音，金石相磨戛。
<br>
<br>　　卷459_10  「和梦得洛中早春见赠七韵」白居易
<br>
<br>　　众皆赏春色，君独怜春意。春意竟如何，老夫知此味。
<br>
<br>　　烛馀减夜漏，衾暖添朝睡。恬和台上风，虚润池边地。
<br>
<br>　　开迟花养艳，语懒莺含思。似讶隔年斋，如劝迎春醉。
<br>
<br>　　何日同宴游，心期二月二。
<br>
<br>　　卷459_11  「樱桃花下有感而作（开成三年春季美周宾客南池者）」白居易
<br>
<br>　　蔼蔼美周宅，樱繁春日斜。一为洛下客，十见池上花。
<br>
<br>　　烂熳岂无意，为君占年华。风光饶此树，歌舞胜诸家。
<br>
<br>　　失尽白头伴，长成红粉娃。停杯两相顾，堪喜亦堪嗟。
<br>
<br>　　卷459_12  「洗竹」白居易
<br>
<br>　　布裘寒拥颈，毡履温承足。独立冰池前，久看洗霜竹。
<br>
<br>　　先除老且病，次去纤而曲。剪弃犹可怜，琅\十馀束。
<br>
<br>　　青青复GG，颇异凡草木。依然若有情，回头语僮仆。
<br>
<br>　　小者截鱼竿，大者编茅屋。勿作_与箕，而令粪土辱。
<br>
<br>　　卷459_13  「新沐浴」白居易
<br>
<br>　　形适外无恙，心恬内无忧。夜来新沐浴，肌发舒且柔。
<br>
<br>　　宽裁夹乌帽，厚絮长白裘。裘温裹我足，帽暖覆我头。
<br>
<br>　　先进酒一杯，次举粥一瓯。半酣半饱时，四体春悠悠。
<br>
<br>　　是月岁阴暮，惨冽天地愁。白日冷无光，黄河冻不流。
<br>
<br>　　何处征戍行，何人羁旅游。穷途绝粮客，寒狱无灯囚。
<br>
<br>　　劳生彼何苦，遂性我何优。抚心但自愧，孰知其所由。
<br>
<br>　　卷459_14  「三年除夜」白居易
<br>
<br>　　晰晰燎火光，氲氲腊酒香。嗤嗤童稚戏，迢迢岁夜长。
<br>
<br>　　堂上书帐前，长幼合成行。以我年最长，次第来称觞。
<br>
<br>　　七十期渐近，万缘心已忘。不唯少欢乐，兼亦无悲伤。
<br>
<br>　　素屏应居士，青衣侍孟光。夫妻老相对，各坐一绳床。
<br>
<br>　　卷459_15  「自题小园」白居易
<br>
<br>　　不斗门馆华，不斗林园大。但斗为主人，一坐十馀载。
<br>
<br>　　回看甲乙第，列在都城内。素垣夹朱门，蔼蔼遥相对。
<br>
<br>　　主人安在哉，富贵去不回。池乃为鱼凿，林乃为禽栽。
<br>
<br>　　何如小园主，拄杖闲即来。亲宾有时会，琴酒连夜开。
<br>
<br>　　以此聊自足，不羡大池台。
<br>
<br>　　卷459_16  「病中宴坐」白居易
<br>
<br>　　有酒病不饮，有诗慵不吟。头眩罢垂钩，手痹休援琴。
<br>
<br>　　竟日悄无事，所居闲且深。外安支离体，中养希夷心。
<br>
<br>　　窗户纳秋景，竹木澄夕阴。宴坐小池畔，清风时动襟。
<br>
<br>　　卷459_17  「戒药」白居易
<br>
<br>　　促促急景中，蠢蠢微尘里。生涯有分限，爱恋无终已。
<br>
<br>　　早夭羡中年，中年羡暮齿。暮齿又贪生，服食求不死。
<br>
<br>　　朝吞太阳精，夕吸秋石髓。徼福反成灾，药误者多矣。
<br>
<br>　　以之资嗜欲，又望延甲子。天人阴骘间，亦恐无此理。
<br>
<br>　　域中有真道，所说不如此。后身始身存，吾闻诸老氏。
<br>
<br>　　卷459_18  「赠梦得」白居易
<br>
<br>　　前日君家饮，昨日王家宴。今日过我庐，三日三会面。
<br>
<br>　　当歌聊自放，对酒交相劝。为我尽一杯，与君发三愿。
<br>
<br>　　一愿世清平，二愿身强健。三愿临老头，数与君相见。
<br>
<br>　　卷459_19  「逸老（庄子云：劳我以生，逸我以老，息我以死也）」白居易
<br>
<br>　　白日下，青天高浩浩。人生在其中，适时即为好。
<br>
<br>　　劳我以少壮，息我以衰老。顺之多吉寿，违之或凶夭。
<br>
<br>　　我初五十八，息老虽非早。一闲十三年，所得亦不少。
<br>
<br>　　况加禄仕后，衣食常温饱。又从风疾来，女嫁男婚了。
<br>
<br>　　胸中一无事，浩气凝襟抱。飘若云信风，乐于鱼在藻。
<br>
<br>　　桑榆坐已暮，钟漏行将晓。皤然七十翁，亦足称寿考。
<br>
<br>　　筋骸本非实，一束芭蕉草。眷属偶相依，一夕同栖鸟。
<br>
<br>　　去何有顾恋，住亦无忧恼。生死尚复然，其馀安足道。
<br>
<br>　　是故临老心，冥然合玄造。
<br>
<br>　　卷459_20  「遇物感兴因示子弟」白居易
<br>
<br>　　圣择狂夫言，俗信老人语。我有老狂词，听之吾语汝。
<br>
<br>　　吾观器用中，剑锐锋多伤。吾观形骸内，骨劲齿先亡。
<br>
<br>　　寄言处世者，不可苦刚强。龟性愚且善，鸠心钝无恶。
<br>
<br>　　人贱拾支床，鹘欺擒暖脚。寄言立身者，不得全柔弱。
<br>
<br>　　彼固罹祸难，此未免忧患。于何保终吉，强弱刚柔间。
<br>
<br>　　上遵周孔训，旁鉴老庄言。不唯鞭其后，亦要轭其先。
<br>
<br>　　卷459_21  「首夏南池独酌」白居易
<br>
<br>　　春尽杂英歇，夏初芳草深。薰风自南至，吹我池上林。
<br>
<br>　　绿O散还合，W鲤跳复沈。新叶有佳色，残莺犹好音。
<br>
<br>　　依然谢家物，池酌对风琴。惭无康乐作，秉笔思沈吟。
<br>
<br>　　境胜才思劣，诗成不称心。
<br>
<br>　　卷459_22  「官俸初罢，亲故见忧，以诗谕之」白居易
<br>
<br>　　七年为少傅，品高俸不薄。乘轩已多惭，况是一病鹤。
<br>
<br>　　又及悬车岁，筋力转衰弱。岂以贫是忧，尚为名所缚。
<br>
<br>　　今春始病免，缨组初摆落。蜩甲有何知，云心无所著。
<br>
<br>　　镏胁芯晒龋可备岁饥恶。园中多新蔬，未至食藜藿。
<br>
<br>　　不求安师卜，不问陈生药。但对丘中琴，时开池上酌。
<br>
<br>　　信风舟不系，掉尾鱼方乐。亲友不我知，而忧我寂寞。
<br>
<br>　　卷459_23  「闲居偶吟，招郑庶子、皇甫郎中」白居易
<br>
<br>　　自哂此迂叟，少迂老更迂。家计不一问，园林聊自娱。
<br>
<br>　　竹间琴一张，池上酒一壶。更无俗物到，但与秋光俱。
<br>
<br>　　古石苍错落，新泉碧萦纡。焉用车马客，即此是吾徒。
<br>
<br>　　犹有所思人，各在城一隅。杳然爱不见，搔首方踟蹰。
<br>
<br>　　玄晏风韵远，子真云貌孤。诚知厌朝市，何必忆江湖。
<br>
<br>　　能来小涧上，一听潺无。
<br>
<br>　　卷459_24  「亭西墙下伊渠水中置石激流潺成韵颇有幽趣以诗记之」白居易
<br>
<br>　　嵌f嵩石峭，皎洁伊流清。立为远峰势，激作寒玉声。
<br>
<br>　　夹岸罗密树，面滩开小亭。忽疑严子濑，流入洛阳城。
<br>
<br>　　是时群动息，风静微月明。高枕夜悄悄，满耳秋泠泠。
<br>
<br>　　终日临大道，何人知此情。此情苟自惬，亦不要人听。
<br>
<br>　　卷459_25  「闲题家池，寄王屋张道士」白居易
<br>
<br>　　有石白磷磷，有水清潺潺。有叟头似雪，婆娑乎其间。
<br>
<br>　　进不趋要路，退不入深山。深山太C落，要路多险艰。
<br>
<br>　　不如家池上，乐逸无忧患。有食适吾口，有酒酡吾颜。
<br>
<br>　　恍惚游醉乡，希夷造玄关。五千言下悟，十二年来闲。
<br>
<br>　　富者我不顾，贵者我不攀。唯有天坛子，时来一往还。
<br>
<br>　　卷459_26  「李卢二中丞各创山居俱夸胜绝然去城稍远…聊戏二君」白居易
<br>
<br>　　龙门苍石壁，沤П烫端。各在一山隅，迢遥几十里。
<br>
<br>　　清镜碧屏风，惜哉信为美。爱而不得见，亦与无相似。
<br>
<br>　　闻君每来去，LL事行李。脂辖复裹粮，心力颇劳止。
<br>
<br>　　未如吾舍下，石与泉甚迩。凿凿复溅溅，昼夜流不已。
<br>
<br>　　洛石千万拳，衬波铺锦绮。海珉一两片，激濑含宫徵。
<br>
<br>　　绿宜春濯足，净可朝漱齿。绕砌紫鳞游，拂帘白鸟起。
<br>
<br>　　何言履道叟，便是沧浪子。君若趁归程，请君先到此。
<br>
<br>　　愿以潺声，洗君尘土耳。
<br>
<br>　　卷459_27  「北窗竹石」白居易
<br>
<br>　　一片瑟瑟石，数竿青青竹。向我如有情，依然看不足。
<br>
<br>　　况临北窗下，复近西塘曲。筠风散馀清，苔雨含微绿。
<br>
<br>　　有妻亦衰老，无子方茕独。莫掩夜窗扉，共渠相伴宿。
<br>
<br>　　卷459_28  「饮后戏示弟子」白居易
<br>
<br>　　吾为尔先生，尔为吾弟子。孔门有遗训，复坐吾告尔。
<br>
<br>　　先生馔酒食，弟子服劳止。孝敬不在他，在兹而已矣。
<br>
<br>　　欲我少忧愁，欲我多欢喜。无如酝好酒，酒须多且旨。
<br>
<br>　　旨即宾可留，多即不耻。吾更有一言，尔宜听入耳。
<br>
<br>　　人老多忧贫，人病多忧死。我今虽老病，所忧不在此。
<br>
<br>　　忧在半酣时，尊空座客起。
<br>
<br>　　卷459_29  「闲坐看书，贻诸少年」白居易
<br>
<br>　　雨砌长寒芜，风庭落秋果。窗间有闲叟，尽日看书坐。
<br>
<br>　　书中见往事，历历知福祸。多取终厚亡，疾驱必先堕。
<br>
<br>　　劝君少干名，名为锢身锁。劝君少求利，利是焚身火。
<br>
<br>　　我心知已久，吾道无不可。所以雀罗门，不能寂寞我。
<br>
<br>　　卷459_30  「梦上山（时足疾未平）」白居易
<br>
<br>　　夜梦上嵩山，独携藜杖出。千岩与万壑，游览皆周毕。
<br>
<br>　　梦中足不病，健似少年日。既悟神返初，依然旧形质。
<br>
<br>　　始知形神内，形病神无疾。形神两是幻，梦寐俱非实。
<br>
<br>　　昼行虽蹇涩，夜步颇安逸。昼夜既平分，其间何得失。
<br>
<br>　　卷459_31  「对酒闲吟，赠同老者」白居易
<br>
<br>　　人生七十稀，我年幸过之。远行将尽路，春梦欲觉时。
<br>
<br>　　家事口不问，世名心不思。老既不足叹，病亦不能治。
<br>
<br>　　扶持仰婢仆，将养信妻儿。饥饱进退食，寒暄加减衣。
<br>
<br>　　声妓放郑卫，裘马脱轻肥。百事尽除去，尚馀酒与诗。
<br>
<br>　　兴来吟一篇，吟罢酒一卮。不独适情性，兼用扶衰羸。
<br>
<br>　　云液洒六腑，阳和生四肢。于中我自乐，此外吾不知。
<br>
<br>　　寄问同老者，舍此将安归。莫学蓬心叟，胸中残是非。
<br>
<br>　　卷459_32  「晚起闲行」白居易
<br>
<br>　　皤然一老子，拥裘仍隐几。坐稳夜忘眠，卧安朝不起。
<br>
<br>　　起来无可作，闭目时叩齿。静对铜炉香，暖漱银瓶水。
<br>
<br>　　午斋何俭洁，饼与蔬而已。西寺讲楞伽，闲行一随喜。
<br>
<br>　　卷459_33  「香山居士写真诗」白居易
<br>
<br>　　昔作少学士，图形入集贤。今为老居士，写貌寄香山。
<br>
<br>　　鹤毳变玄发，鸡肤换朱颜。前形与后貌，相去三十年。
<br>
<br>　　勿叹韶华子，俄成皤叟仙。请看东海水，亦变作桑田。
<br>
<br>　　卷459_34  「二年三月五日斋毕开素当食偶吟赠妻弘农郡君」白居易
<br>
<br>　　睡足肢体畅，晨起开中堂。初旭泛帘幕，微风拂衣裳。
<br>
<br>　　二婢扶盥栉，双童舁簟床。庭东有茂树，其下多阴凉。
<br>
<br>　　前月事斋戒，昨日散道场。以我久蔬素，加笾仍异粮。
<br>
<br>　　鲂鳞白如雪，蒸炙加桂姜。稻饭红似花，调沃新酪浆。
<br>
<br>　　佐以脯醢味，间之椒薤芳。老怜口尚美，病喜鼻闻香。
<br>
<br>　　娇I三四孙，索哺绕我傍。山妻未举案，馋叟已先尝。
<br>
<br>　　忆同牢卺初，家贫共糟糠。今食且如此，何必烹猪羊。
<br>
<br>　　况观姻族间，夫妻半存亡。偕老不易得，白头何足伤。
<br>
<br>　　食罢酒一杯，醉饱吟又狂。缅想梁高士，乐道喜文章。
<br>
<br>　　徒夸五噫作，不解赠孟光。
<br>
<br>　　卷459_35  「不出门」白居易
<br>
<br>　　弥月不出门，永日无来宾。食饱更拂床，睡觉一股臁
<br>
<br>　　轻白鸟羽，新簟青箭筠。方寸方丈室，空然两无尘。
<br>
<br>　　披衣腰不带，散发头不巾。袒跣北窗下，葛天之遗民。
<br>
<br>　　一日亦自足，况得以终身。不知天壤内，目我为何人。
<br>
<br>　　卷459_36  「感旧」白居易
<br>
<br>　　晦叔坟荒草已陈，梦得墓湿土犹新。微之捐馆将一纪，
<br>
<br>　　杓直归丘二十春。城中虽有故第宅，庭芜园废生荆榛。
<br>
<br>　　箧中亦有旧书札，纸穿字蠹成灰尘。平生定交取人窄，
<br>
<br>　　屈指相知唯五人。四人先去我在后，一枝蒲柳衰残身。
<br>
<br>　　岂无晚岁新相识，相识面亲心不亲。人生莫羡苦长命，
<br>
<br>　　命长感旧多悲辛。
<br>
<br>　　卷459_37  「送毛仙翁（江州司马时作）」白居易
<br>
<br>　　仙翁已得道，混迹寻岩泉。肌肤冰雪莹，衣服云霞鲜。
<br>
<br>　　绀发丝并致，龆容花共妍。方瞳点玄漆，高步凌非烟。
<br>
<br>　　几见桑海变，莫知龟鹤年。所憩九清外，所游五岳巅。
<br>
<br>　　轩昊旧为侣，松乔难比肩。每嗟人世人，役役如狂颠。
<br>
<br>　　孰能脱羁鞅，尽遭名利牵。貌随岁律换，神逐光阴迁。
<br>
<br>　　惟余负忧谴，憔悴湓江肌Ｋ鬓忽霜白，愁肠如火煎。
<br>
<br>　　羁旅坐多感，裴回私自怜。晴眺五老峰，玉洞多神仙。
<br>
<br>　　何当悯湮厄，授道安虚孱。我师惠然来，论道穷重玄。
<br>
<br>　　浩荡八溟阔，志泰心超然。形骸既无束，得丧亦都捐。
<br>
<br>　　岂识椿菌异，那知鹏`悬。丹华既相付，促景定当延。
<br>
<br>　　玄功曷可报，感极惟勤拳。霓旌不肯驻，又归武夷川。
<br>
<br>　　语罢倏然别，孤鹤升遥天。赋诗叙明德，永续步虚篇。
<br>
<br>　　卷459_38  「达哉乐天行（一作健哉乐天行）」白居易
<br>
<br>　　达哉达哉白乐天，分司东都十三年。七旬才满冠已挂，
<br>
<br>　　半禄未及车先悬。或伴游客春行乐，或随山僧夜坐禅。
<br>
<br>　　二年忘却问家事，门庭多草厨少烟。庖童朝告盐米尽，
<br>
<br>　　侍婢暮诉衣裳穿。妻孥不悦甥侄闷，而我醉卧方陶然。
<br>
<br>　　起来与尔画生计，薄产处置有后先。先卖南坊十亩园，
<br>
<br>　　次卖东都五顷田。然后兼卖所居宅，仿佛获缗二三千。
<br>
<br>　　半与尔充衣食费，半与吾供酒肉钱。吾今已年七十一，
<br>
<br>　　眼昏须白头风眩。但恐此钱用不尽，即先朝露归夜泉。
<br>
<br>　　未归且住亦不恶，饥餐乐饮安稳眠。死生无可无不可，
<br>
<br>　　达哉达哉白乐天。
<br>
<br>　　卷459_39  「春池闲泛」白居易
<br>
<br>　　绿塘新水平，红槛小舟轻。解缆随风去，开襟信意行。
<br>
<br>　　浅怜清演漾，深爱绿澄泓。白扑柳飞絮，红浮桃落英。
<br>
<br>　　古文科斗出，新叶剪刀生。树集莺朋友，云行雁弟兄。
<br>
<br>　　飞沈皆适性，酣咏自怡情。花助银杯气，松添玉轸声。
<br>
<br>　　鱼跳何事乐，鸥起复谁惊。莫唱沧浪曲，无尘可濯缨。
<br>
<br>　　卷459_40  「池上寓兴二绝」白居易
<br>
<br>　　濠梁庄惠谩相争，未必人情知物情。
<br>
<br>　　獭捕鱼来鱼跃出，此非鱼乐是鱼惊。
<br>
<br>　　水浅鱼稀白鹭饥，劳心瞪目待鱼时。
<br>
<br>　　外容闲暇中心苦，似是而非谁得知。
<br>
<br>　　卷459_41  「宴后题府中水堂赠卢尹中丞（昔予为尹日创造之）」白居易
<br>
<br>　　水斋岁久渐荒芜，自愧甘棠无一株。新酒客来方宴饮，
<br>
<br>　　旧堂主在重欢娱。莫言杨柳枝空老，直致樱桃树已枯。
<br>
<br>　　从我到君十一尹，相看自置府来无。
<br>
<br>　　卷459_42  「和敏中洛下即事（时敏中为殿中分司）」白居易
<br>
<br>　　昨日池塘春草生，阿连新有好诗成。花园到处莺呼入，
<br>
<br>　　骢马游时客避行。水暖鱼多似南国，人稀尘少胜西京。
<br>
<br>　　洛中佳境应无限，若欲谙知问老兄。
<br>
<br>　　卷459_43  「送敏中新授户部员外郎西归」白居易
<br>
<br>　　千里归程三伏天，官新身健马翩翩。行冲赤日加餐饭，
<br>
<br>　　上到青云稳著鞭。长庆老郎唯我在，客曹故事望君传。
<br>
<br>　　前鸿后雁行难续，相去迢迢二十年。
<br>
<br>　　卷459_44  「南侍御以石相赠，助成水声，因以绝句谢之」白居易
<br>
<br>　　泉石磷磷声似琴，闲眠静听洗尘心。
<br>
<br>　　莫轻两片青苔石，一夜潺直万金。
<br>
<br>　　卷459_45  「闲居自题，戏招宿客」白居易
<br>
<br>　　水畔竹林边，闲居二十年。健常携酒出，病即掩门眠。
<br>
<br>　　解绶收朝佩，褰裳出野船。屏除身外物，摆落世间缘。
<br>
<br>　　报曙窗何早，知秋簟最先。微风深树里，斜日小楼前。
<br>
<br>　　渠口添新石，篱根写乱泉。欲招同宿客，谁解爱潺。
<br>
<br>　　卷459_46  「李留守相公见过池上泛舟举酒话及翰林旧事…以献之」白居易
<br>
<br>　　引棹寻池岸，移尊就菊丛。何言济川后，相访钓船中。
<br>
<br>　　白首故情在，青云往事空。同时六学士，五相一渔翁。
<br>
<br>　　卷459_47  「闰九月九日独饮」白居易
<br>
<br>　　黄花丛畔绿尊前，犹有些些旧管弦。偶遇闰秋重九日，
<br>
<br>　　东篱独酌一陶然。自从九月持斋戒，不醉重阳十五年。
<br>
<br>　　卷459_48  「览卢子蒙侍御旧诗多与微之唱和感今伤昔…题于卷后」白居易
<br>
<br>　　早闻元九咏君诗，恨与卢君相识迟。今日逢君开旧卷，
<br>
<br>　　卷中多道赠微之。相看掩泪情难说，别有伤心事岂知。
<br>
<br>　　闻道咸阳坟上树，已抽三丈白杨枝。
<br>
<br>　　卷459_49  「寒亭留客」白居易
<br>
<br>　　今朝闲坐石亭中，炉火销残尊又空。
<br>
<br>　　冷落若为留客住，冰池霜竹雪髯翁。
<br>
<br>　　卷459_50  「新小滩」白居易
<br>
<br>　　石浅沙平流水寒，水边斜插一渔竿。
<br>
<br>　　江南客见生乡思，道似严陵七里滩。
<br>
<br>　　卷459_51  「和李中丞与李给事山居雪夜同宿小酌」白居易
<br>
<br>　　宪府触邪峨豸角，琐闱驳正犯龙鳞。那知近地斋居客，
<br>
<br>　　忽作深山同宿人。一盏寒灯云外夜，数杯温酎雪中春。
<br>
<br>　　林泉莫作多时计，谏猎登封忆旧臣。
<br>
<br>　　卷459_52  「履道西门二首」白居易
<br>
<br>　　履道西门有弊居，池塘竹树绕吾庐。豪华肥壮虽无分，
<br>
<br>　　饱暖安闲即有馀。行灶朝香炊早饭，小园春暖掇新蔬。
<br>
<br>　　夷齐黄绮夸芝蕨，比我盘飧恐不如。
<br>
<br>　　履道西门独掩扉，官休病退客来稀。亦知轩冕荣堪恋，
<br>
<br>　　其奈田园老合归。跛鳖难随骐骥足，伤禽莫趁凤凰飞。
<br>
<br>　　世间认得身人少，今我虽愚亦庶几。
<br>
<br>　　卷459_53  「偶吟」白居易
<br>
<br>　　人生变改故无穷，昔是朝官今野翁。久寄形于朱紫内，
<br>
<br>　　渐抽身入蕙荷中。无情水任方圆器，不系舟随去住风。
<br>
<br>　　犹有鲈鱼莼菜兴，来春或拟往江东。
<br>
<br>　　卷459_54  「雪夜小饮赠梦得」白居易
<br>
<br>　　同为懒慢园林客，共对萧条雨雪天。小酌酒巡销永夜，
<br>
<br>　　大开口笑送残年。久将时背成遗老，多被人呼作散仙。
<br>
<br>　　呼作散仙应有以，曾看东海变桑田。
<br>
<br>　　卷459_55  「岁暮夜长病中灯下闻卢尹夜宴以诗戏之且为来日张本也」白居易
<br>
<br>　　荣闹兴多嫌昼短，衰闲睡少觉明迟。当君秉烛衔杯夜，
<br>
<br>　　是我停飧服药时。枕上愁吟堪发病，府中欢笑胜寻医。
<br>
<br>　　明朝强出须谋乐，不拟车公更拟谁。
<br>
<br>　　卷459_56  「病中数会张道士见讥，以此答之」白居易
<br>
<br>　　亦知数出妨将息，不可端居守寂寥。病即药窗眠尽日，
<br>
<br>　　兴来酒席坐通宵。贤人易狎须勤饮，姹女难禁莫慢烧。
<br>
<br>　　张道士输白道士，一杯沆瀣便逍遥。
<br>
<br>　　卷459_57  「卯饮」白居易
<br>
<br>　　短屏风掩卧床头，乌帽青毡白埕谩
<br>
<br>　　卯饮一杯眠一觉，世间何事不悠悠。
<br>
<br>　　卷459_58  「寄题馀杭郡楼，兼呈裴使君」白居易
<br>
<br>　　官历二十政，宦游三十秋。江山与风月，最忆是杭州。
<br>
<br>　　北郭沙堤尾，西湖石岸头。绿觞春送客，红烛夜回舟。
<br>
<br>　　不敢言遗爱，空知念旧游。凭君吟此句，题向望涛楼。
<br>
<br>　　卷459_59  「杨六尚书留太湖石在洛下借置庭中因对举杯寄赠绝句」白居易
<br>
<br>　　借君片石意何如，置向庭中慰索居。
<br>
<br>　　每就玉山倾一酌，兴来如对醉尚书。
<br>
<br>　　卷459_60  「喜入新年自咏（时年七十一）」白居易
<br>
<br>　　白须如雪五朝臣，又值新正第七旬。老过占他蓝尾酒，
<br>
<br>　　病馀收得到头身。销磨岁月成高位，比类时流是幸人。
<br>
<br>　　大历年中骑竹马，几人得见会昌春。
<br>
<br>　　卷459_61  「滩声」白居易
<br>
<br>　　碧玉班班沙历历，清流决决响泠泠。
<br>
<br>　　自从造得滩声后，玉管朱弦可要听。
<br>
<br>　　卷459_62  「题石泉」白居易
<br>
<br>　　殷勤傍石绕泉行，不说何人知我情。
<br>
<br>　　渐恐耳聋兼眼暗，听泉看石不分明。
<br>
<br>　　卷459_63  「送王卿使君赴任苏州因思花迎新使感旧游…西院一别」白居易
<br>
<br>　　一别苏州十八载，时光人事随年改。不论竹马尽成人，
<br>
<br>　　亦恐桑田半为海。莺入故宫含意思，花迎新使生光彩。
<br>
<br>　　为报江山风月知，至今白使君犹在。
<br>
<br>　　卷459_64  「出斋日喜皇甫十早访」白居易
<br>
<br>　　三旬斋满欲衔杯，平旦敲门门未开。
<br>
<br>　　除却朗之携一}，的应不是别人来。
<br>
<br>　　卷459_65  「会昌二年春题池西小楼」白居易
<br>
<br>　　花边春水水边楼，一坐经今四十秋。望月桥倾三遍换，
<br>
<br>　　采莲船破五回修。园林一半成乔木，邻里三分作白头。
<br>
<br>　　苏李冥蒙随烛灭，陈樊漂泊逐萍流。虽贫眼下无妨乐，
<br>
<br>　　纵病心中不与愁。自笑灵光岿然在，春来游得且须游。
<br>
<br>　　卷459_66  「酬南洛阳早春见赠」白居易
<br>
<br>　　物华春意尚迟回，赖有东风昼夜催。寒缒柳腰收未得，
<br>
<br>　　暖熏花口噤初开。欲披云雾联襟去，先喜琼琚入袖来。
<br>
<br>　　久病长斋诗老退，争禁年少洛阳才。
<br>
<br>　　卷459_67  「对新家酝玩自种花」白居易
<br>
<br>　　香L亲看造，芳丛手自栽。迎春报酒熟，垂老看花开。
<br>
<br>　　红蜡半含萼，绿油新N醅。玲珑五六树，潋滟两三杯。
<br>
<br>　　恐有狂风起，愁无好客来。独酣还独语，待取月明回。
<br>
<br>　　卷459_68  「携酒往朗之庄居同饮」白居易
<br>
<br>　　慵中又少经过处，别后都无劝酒人。
<br>
<br>　　不挈一壶相就醉，若为将老度残春。
<br>
<br>　　卷459_69  「以诗代书，酬慕巢尚书见寄」白居易
<br>
<br>　　书意诗情不偶然，苦云梦想在林泉。愿为愚谷烟霞侣，
<br>
<br>　　思结空门香火缘。每愧尚书情眷眷，自怜居士病绵绵。
<br>
<br>　　不知待得心期否，老校于君六七年。
<br>
<br>　　卷459_70  「春尽日」白居易
<br>
<br>　　芳景销残暑气生，感时思事坐含情。无人开口共谁语，
<br>
<br>　　有酒回头还自倾。醉对数丛红芍药，渴尝一碗绿昌明。
<br>
<br>　　春归似遣莺留语，好住园林三两声。
<br>
<br>　　卷459_71  「招山僧」白居易
<br>
<br>　　能入城中乞食否，莫辞尘土污袈裟。
<br>
<br>　　欲知住处东城下，绕竹泉声是白家。
<br>
<br>　　卷459_72  「夏日与闲禅师林下避暑」白居易
<br>
<br>　　洛景城西尘土红，伴僧闲坐竹泉东。绿萝潭上不见日，
<br>
<br>　　白石滩边长有风。热恼渐知随念尽，清凉常愿与人同。
<br>
<br>　　每因毒暑悲亲故，多在炎方瘴海中。
<br>
<br>　　卷459_73  「题新涧亭，兼酬寄朝中亲故见赠」白居易
<br>
<br>　　何处披襟风快哉，一亭临涧四门开。金章紫绶辞腰去，
<br>
<br>　　白石清泉就眼来。自得所宜还独乐，各行其志莫相酢
<br>
<br>　　禽鱼出得池笼后，纵有人呼可更回。
<br>
<br>　　卷459_74  「病中看经赠诸道侣」白居易
<br>
<br>　　右眼昏花左足风，金篦石水用无功。不如回念三乘乐，
<br>
<br>　　便得浮生百病空。无子同居草庵下，有妻偕老道场中。
<br>
<br>　　何烦更请僧为侣，月上新归伴病翁。
<br>
<br>　　卷459_75  「游丰乐招提佛光三寺」白居易
<br>
<br>　　竹鞋葵扇白绡巾，林野为家云是身。山寺每游多寄宿，
<br>
<br>　　都城暂出即经旬。汉容黄绮为逋客，尧放巢由作外臣。
<br>
<br>　　昨日制书临郡县，不该愚谷醉乡人。
<br>
<br>　　卷459_76  「醉中得上都亲友书以予停俸多时忧…乘酒兴咏而报之」白居易
<br>
<br>　　头白醉昏昏，狂歌秋复春。一生耽酒客，五度弃官人。
<br>
<br>　　异世陶元亮，前生刘伯伦。卧将琴作枕，行以锸随身。
<br>
<br>　　岁要衣三对，年支谷一铩Ｔ翱烹佐饭，林叶扫添薪。
<br>
<br>　　没齿甘蔬食，摇头谢缙绅。自能抛爵禄，终不恼交亲。
<br>
<br>　　但得杯中渌，从生甑上尘。烦君问生计，忧醒不忧贫。
<br>
<br>　　卷459_77  「池畔逐凉」白居易
<br>
<br>　　风清泉冷竹修修，三伏炎天凉似秋。黄犬引迎骑马客，
<br>
<br>　　青衣扶下钓鱼舟。衰容自觉宜闲坐，蹇步谁能更远游。
<br>
<br>　　料得此身终老处，只应林下与滩头。
<br>
<br>　　卷459_78  「池鹤八绝句。鸡赠鹤」白居易
<br>
<br>　　一声警露君能薄，五德司晨我用多。
<br>
<br>　　不会悠悠时俗士，重君轻我意如何。
<br>
<br>　　卷459_79  「池鹤八绝句。鹤答鸡」白居易
<br>
<br>　　尔争伉俪泥中斗，吾整羽仪松上栖。
<br>
<br>　　不可遣他天下眼，却轻野鹤重家鸡。
<br>
<br>　　卷459_80  「池鹤八绝句。乌赠鹤」白居易
<br>
<br>　　与君白黑大分明，纵不相亲莫见轻。
<br>
<br>　　我每夜啼君怨别，玉徽琴里忝同声。
<br>
<br>　　卷459_81  「池鹤八绝句。鹤答乌」白居易
<br>
<br>　　吾爱栖云上华表，汝多攫肉下田中。
<br>
<br>　　吾音中羽汝声角，琴曲虽同调不同。
<br>
<br>　　卷459_82  「池鹤八绝句。鸢赠鹤」白居易
<br>
<br>　　君夸名鹤我名鸢，君叫闻天我戾天。
<br>
<br>　　更有与君相似处，饥来一种啄腥膻。
<br>
<br>　　卷459_83  「池鹤八绝句。鹤答鸢」白居易
<br>
<br>　　无妨自是莫相非，清浊高低各有归。
<br>
<br>　　鸾鹤群中彩云里，几时曾见喘鸢飞。
<br>
<br>　　卷459_84  「池鹤八绝句。鹅赠鹤」白居易
<br>
<br>　　君因风送入青云，我被人驱向鸭群。
<br>
<br>　　雪颈霜毛红网掌，请看何处不如君。
<br>
<br>　　卷459_85  「池鹤八绝句。鹤答鹅」白居易
<br>
<br>　　右军殁后欲何依，只合随鸡逐鸭飞。
<br>
<br>　　未必牺牲及吾辈，大都我瘦胜君肥。
<br>
<br>　　卷459_86  「谈氏小外孙玉童」白居易
<br>
<br>　　外翁七十孙三岁，笑指琴书欲遣传。自念老夫今耄矣，
<br>
<br>　　因思稚子更茫然。中郎馀庆钟羊祜，子幼能文似马迁。
<br>
<br>　　才与不才争料得，东床空后且娇怜。
<br>
<br>　　卷459_87  「送后集往庐山东林寺，兼寄云皋上人」白居易
<br>
<br>　　后集寄将何处去，故山迢递在匡庐。旧僧独有云皋在，
<br>
<br>　　三二年来不得书。别后道情添几许，老来筋力又何如。
<br>
<br>　　来生缘会应非远，彼此年过七十馀。
<br>
<br>　　卷459_88  「客有说（客即李浙东也，所说不能具录其事）」白居易
<br>
<br>　　近有人从海上回，海山深处见楼台。
<br>
<br>　　中有仙龛虚一室，多传此待乐天来。
<br>
<br>　　卷459_89  「答客说」白居易
<br>
<br>　　吾学空门非学仙，恐君此说是虚传。
<br>
<br>　　海山不是吾归处，归即应归兜率天。
<br>
<br>　　卷459_90  「哭刘尚书梦得二首」白居易
<br>
<br>　　四海齐名白与刘，百年交分两绸缪。同贫同病退闲日，
<br>
<br>　　一死一生临老头。杯酒英雄君与操，文章微婉我知丘。
<br>
<br>　　贤豪虽殁精灵在，应共微之地下游。
<br>
<br>　　今日哭君吾道孤，寝门泪满白髭须。不知箭折弓何用，
<br>
<br>　　兼恐唇亡齿亦枯。穷泉埋宝玉，落景挂桑榆。
<br>
<br>　　夜台暮齿期非远，但问前头相见无。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
