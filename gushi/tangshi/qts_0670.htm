<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百七十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷六百七十
<br>
<br>　　卷670_1  「长安书怀」秦韬玉
<br>
<br>　　凉风吹雨滴寒更，乡思欺人拨不平。长有归心悬马首，
<br>
<br>　　可堪无寐枕蛩声。岚收楚岫和空碧，秋染湘江到底清。
<br>
<br>　　早晚身闲著蓑去，橘香深处钓船横。
<br>
<br>　　卷670_2  「桧树」秦韬玉
<br>
<br>　　翠云交干瘦轮铮啸雨吟风几百春。深盖屈盘青麈尾，
<br>
<br>　　老皮张展黑龙鳞。唯堆寒色资琴兴，不放秋声染俗尘。
<br>
<br>　　岁月如波事如梦，竟留苍翠待何人。
<br>
<br>　　卷670_3  「读五侯传」秦韬玉
<br>
<br>　　汉亡金镜道将衰，便有奸臣竞佐时。专国只夸兄弟贵，
<br>
<br>　　举家谁念子孙危。后宫得宠人争附，前殿陈诚帝不疑。
<br>
<br>　　朱紫盈门自称贵，可嗟区宇尽疮痍。
<br>
<br>　　卷670_4  「春雪」秦韬玉
<br>
<br>　　云重寒空思寂寥，玉尘如糁满春朝。片才著地轻轻陷，
<br>
<br>　　力不禁风旋旋销。惹砌任他香粉妒，萦丛自学小梅娇。
<br>
<br>　　谁家醉卷珠帘看，弦管堂深暖易调。
<br>
<br>　　卷670_5  「贫女」秦韬玉
<br>
<br>　　蓬门未识绮罗香，拟托良媒益自伤。谁爱风流高格调，
<br>
<br>　　共怜时世俭梳妆。敢将十指夸偏巧，不把双眉斗画长。
<br>
<br>　　苦恨年年压金线，为他人作嫁衣裳。
<br>
<br>　　卷670_6  「题竹」秦韬玉
<br>
<br>　　削玉森森幽思清，院家高兴尚分明。卷帘阴薄漏山色，
<br>
<br>　　欹枕韵寒宜雨声。斜对酒缸偏觉好，静笼棋局最多情。
<br>
<br>　　却惊九陌轮蹄外，独有溪烟数十茎。
<br>
<br>　　卷670_7  「鹦鹉」秦韬玉
<br>
<br>　　每闻别雁竞悲鸣，却叹金笼寄此生。早是翠襟争爱惜，
<br>
<br>　　可堪丹觜强分明。云漫陇树魂应断，歌接秦楼梦不成。
<br>
<br>　　幸自祢衡人未识，赚他作赋被时轻。
<br>
<br>　　卷670_8  「寄李处士」秦韬玉
<br>
<br>　　吕望甘罗道已彰，只凭时数为门张。世途必竟皆应定，
<br>
<br>　　人事都来不在忙。要路强干情本薄，旧山归去意偏长。
<br>
<br>　　因君指似封侯骨，渐拟回头别醉乡。
<br>
<br>　　卷670_9  「对花」秦韬玉
<br>
<br>　　长与韶光暗有期，可怜蜂蝶却先知。谁家促席临低树，
<br>
<br>　　何处横钗戴小枝。丽日多情疑曲照，和风得路合偏吹。
<br>
<br>　　向人虽道浑无语，笑劝王孙到醉时。
<br>
<br>　　卷670_10  「寄怀」秦韬玉
<br>
<br>　　总藏心剑事儒风，大道如今已浑同。会致名津搜俊彦，
<br>
<br>　　是张愁网绊英雄。苏公有国皆悬印，楚将无官可赏功。
<br>
<br>　　若使重生太平日，也应回首哭途穷。
<br>
<br>　　卷670_11  「题刑部李郎中山亭」秦韬玉
<br>
<br>　　侬家云水本相知，每到高斋强展眉。瘦竹烟遮板阁，
<br>
<br>　　卷荷擎雨出盆池。笑吟山色同欹枕，闲背庭阴对覆棋。
<br>
<br>　　不是主人多野兴，肯开青眼重渔师。
<br>
<br>　　卷670_12  「八月十五日夜同卫谏议看月」秦韬玉
<br>
<br>　　常时月好赖新晴，不似年年此夜生。初出海涛疑尚湿，
<br>
<br>　　渐来云路觉偏清。寒光入水蛟龙起，静色当天鬼魅惊。
<br>
<br>　　岂独座中堪仰望，孤高应到凤凰城。
<br>
<br>　　卷670_13  「亭台」秦韬玉
<br>
<br>　　雕楹累栋架崔嵬，院宇生烟次第开。为向西窗添月色，
<br>
<br>　　岂辞南海取花栽。意将画地成幽沼，势拟驱山近小台。
<br>
<br>　　清境渐深官转重，春时长是别人来。
<br>
<br>　　卷670_14  「边将」秦韬玉
<br>
<br>　　剑光如电马如风，百捷长轻是掌中。无定河边蕃将死，
<br>
<br>　　受降城外虏尘空。旗缝雁翅和竿袅，箭拥耵嶂瘀佬邸
<br>
<br>　　自指燕山最高石，不知谁为勒殊功。
<br>
<br>　　卷670_15  「塞下」秦韬玉
<br>
<br>　　到处人皆著战袍，麾旗风紧马蹄劳。黑山霜重弓添硬，
<br>
<br>　　青冢沙平月更高。大野几重开雪岭，长河无限旧云涛。
<br>
<br>　　凤林关外皆唐土，何日陈兵戍不毛。
<br>
<br>　　卷670_16  「织锦妇」秦韬玉
<br>
<br>　　桃花日日觅新奇，有镜何曾及画眉。只恐轻梭难作匹，
<br>
<br>　　岂辞纤手遍生胝。合蝉巧间双盘带，联雁斜衔小折枝。
<br>
<br>　　豪贵大堆酬曲彻，可怜辛苦一丝丝。
<br>
<br>　　卷670_17  「钓翁」秦韬玉
<br>
<br>　　一竿青竹老江隈，荷叶衣裳可自裁。潭定静悬丝影直，
<br>
<br>　　风高斜s浪纹开。朝携轻棹穿云去，暮背寒塘戴月回。
<br>
<br>　　世上无穷Md事，算应难入钓船来。
<br>
<br>　　卷670_18  「曲江」秦韬玉
<br>
<br>　　曲沼深塘跃锦鳞，槐烟径里碧波新。此中境既无佳境，
<br>
<br>　　他处春应不是春。金榜真仙开乐席，银鞍公子醉花尘。
<br>
<br>　　明年二月重来看，好共东风作主人。
<br>
<br>　　卷670_19  「隋堤」秦韬玉
<br>
<br>　　种柳开河为胜游，堤前常使路人愁。阴埋野色万条思，
<br>
<br>　　翠束寒声千里秋。西日至今悲兔苑，东波终不反龙舟。
<br>
<br>　　远山应见繁华事，不语青青对水流。
<br>
<br>　　卷670_20  「天街」秦韬玉
<br>
<br>　　九衢风景尽争新，独占天门近紫宸。宝马竞随朝暮客，
<br>
<br>　　香车争碾古今尘。烟光正入南山色，气势遥连北阙春。
<br>
<br>　　莫见繁华只如此，暗中还换往来人。
<br>
<br>　　卷670_21  「紫骝马」秦韬玉
<br>
<br>　　渥洼奇骨本难求，况是豪家重紫骝。膘大宜悬银压胯，
<br>
<br>　　力浑欺著玉衔头。生狞弄影风随步，o蹀冲尘汗满沟。
<br>
<br>　　若遇丈夫能控驭，任从骑取觅封侯。
<br>
<br>　　卷670_22  「问古」秦韬玉
<br>
<br>　　大底荣枯各自行，兼疑阴骘也难明。无门雪向头中出，
<br>
<br>　　得路云从脚下生。深作四溟何浩渺，高为五岳太峥嵘。
<br>
<br>　　都来总向人间看，直到皇天可是平。
<br>
<br>　　卷670_23  「豪家」秦韬玉
<br>
<br>　　石L通渠引御波，绿槐阴里五侯家。地衣镇角香狮子，
<br>
<br>　　帘额侵钩绣避邪。按彻清歌天未晓，饮回深院漏犹赊。
<br>
<br>　　四邻池馆吞将尽，尚自堆金为买花。
<br>
<br>　　卷670_24  「陈宫」秦韬玉
<br>
<br>　　临春高阁拟瀛洲，贪宠张妃作胜游。更把江山为己有，
<br>
<br>　　岂知台榭是身雠。金城暗逐歌声碎，钱瓮潜随舞势休。
<br>
<br>　　谁识古宫堪恨处，井桐吟雨不胜秋。
<br>
<br>　　卷670_25  「送友人罢举授南陵令」秦韬玉
<br>
<br>　　共言愁是酌离杯，况值弦歌枉大才。献赋未为龙化去，
<br>
<br>　　除书犹喜凤衔来。花明驿路燕脂暖，山入江亭罨画开。
<br>
<br>　　莫把新诗题别处，谢家临水有池台。
<br>
<br>　　卷670_26  「投知己」秦韬玉
<br>
<br>　　炉中九转炼虽成，教主看时亦自惊。群岳并天先减翠，
<br>
<br>　　大江临海恐无声。赋归已罢吴门钓，身老仍抛楚岸耕。
<br>
<br>　　唯有太平方寸血，今朝尽向隗台倾。
<br>
<br>　　卷670_27  「牡丹」秦韬玉
<br>
<br>　　拆妖放艳有谁催，疑就仙中旋折来。图把一春皆占断，
<br>
<br>　　固留三月始教开。压枝金蕊香如扑，逐朵檀心巧胜裁。
<br>
<br>　　好是酒阑丝竹罢，倚风含笑向楼台。
<br>
<br>　　卷670_28  「春游」秦韬玉
<br>
<br>　　选胜逢君叙解携，思和芳草远烟迷。小梅香里黄莺啭，
<br>
<br>　　垂柳阴中白马嘶。春引美人歌遍熟，风牵公子酒旗低。
<br>
<br>　　早知有此关身事，悔不前年住越溪。
<br>
<br>　　卷670_29  「仙掌」秦韬玉
<br>
<br>　　万仞连峰积翠新，灵踪依旧印轮巡。何如捧日安皇道，
<br>
<br>　　莫把回山示世人。已擘峻流穿太岳，长扶王气拥强秦。
<br>
<br>　　为余势负天工背，索取风云际会身。
<br>
<br>　　卷670_30  「燕子」秦韬玉
<br>
<br>　　不知大厦许栖无，频已衔泥到座隅。
<br>
<br>　　曾与佳人并头语，几回抛却绣工夫。
<br>
<br>　　卷670_31  「奉和春日玩雪」秦韬玉
<br>
<br>　　北阙同云掩晓霞，东风春雪满山家。
<br>
<br>　　琼章定少千人和，银树先开六出花。
<br>
<br>　　卷670_32  「独坐吟」秦韬玉
<br>
<br>　　客愁不尽本如水，草色含情更无已。
<br>
<br>　　又觉春愁似草生，何人种在情田里。
<br>
<br>　　卷670_33  「采茶歌（一作紫笋茶歌）」秦韬玉
<br>
<br>　　天柱香芽露香发，烂研瑟瑟穿荻篾。太守怜才寄野人，
<br>
<br>　　山童碾破团团月。倚云便酌泉声煮，兽炭潜然虬珠吐。
<br>
<br>　　看著晴天早日明，鼎中飒飒筛风雨。老翠看尘下才熟，
<br>
<br>　　搅时绕箸天云绿，耽书病酒两多情，坐对闽瓯睡先足。
<br>
<br>　　洗我胸中幽思清，鬼神应愁歌欲成。
<br>
<br>　　卷670_34  「贵公子行」秦韬玉
<br>
<br>　　阶前莎球绿不卷，银龟喷香挽不断。乱花织锦柳酉撸
<br>
<br>　　妆点池台画屏展。主人公业传国初，六亲联络驰朝车。
<br>
<br>　　斗鸡走狗家世事，抱来皆佩黄金鱼。却笑儒生把书卷，
<br>
<br>　　学得颜回忍饥面。
<br>
<br>　　卷670_35  「吹笙歌」秦韬玉
<br>
<br>　　信陵名重怜高才，见我长吹青眼开。便出燕姬再倾醑，
<br>
<br>　　此时花下逢仙侣。弯弯狂月压秋波，两条黄金f8黄雾。
<br>
<br>　　逸艳初因醉态见，浓春可是韶光与。纤纤软玉捧暖笙，
<br>
<br>　　深思香风吹不去。檀唇呼吸宫商改，怨情渐逐清新举。
<br>
<br>　　岐山取得娇凤雏，管中藏著轻轻语。好笑襄王大迂阔，
<br>
<br>　　曾卧巫云见神女。银锁金簧不得听，空劳翠辇冲泥雨。
<br>
<br>　　卷670_36  「咏手」秦韬玉
<br>
<br>　　一双十指玉纤纤，不是风流物不拈。鸾镜巧梳匀翠黛，
<br>
<br>　　画楼闲望擘珠帘。金杯有喜轻轻点，银鸭无香旋旋添。
<br>
<br>　　因把剪刀嫌道冷，泥人呵了弄人髯。
<br>
<br>　　卷670_37  「句」秦韬玉
<br>
<br>　　女娲罗裙长百尺，搭在湘江作山色。（《潇湘》。
<br>
<br>　　见《诗话总龟》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
