<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百九十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百九十一
<br>
<br>　　卷891_1  「八六子」杜牧
<br>
<br>　　洞房深，画屏灯照，山色凝翠沈沈。听夜雨，冷滴芭蕉，
<br>
<br>　　惊断红窗好梦。龙烟细飘绣衾，辞恩久归长信。
<br>
<br>　　凤帐萧疏，椒殿闲扃¤
<br>
<br>　　辇路苔侵，绣帘垂，迟迟漏传丹禁。华偷悴，
<br>
<br>　　翠鬟羞整。愁坐望处，金舆渐远，何时彩仗重临。
<br>
<br>　　正消魂，梧桐又移翠阴。
<br>
<br>　　卷891_2  「忆江南」崔怀宝
<br>
<br>　　平生愿，愿作乐中筝。得近玉人纤手子，
<br>
<br>　　砑罗裙上放娇声。便死也为荣。
<br>
<br>　　卷891_3  「闲中好」郑符
<br>
<br>　　闲中好，尽日松为侣。此趣人不知，轻风度僧语。
<br>
<br>　　卷891_4  「闲中好」段成式
<br>
<br>　　闲中好，尘务不萦心。坐对当窗木，看移三面阴。
<br>
<br>　　卷891_5  「闲中好」张希复
<br>
<br>　　闲中好，幽磬度声迟。卷上论题肇，画中僧姓支。
<br>
<br>　　卷891_6  「南歌子（歌或作柯，一名春宵曲）」温庭筠
<br>
<br>　　手里金鹦鹉，胸前绣凤凰。偷眼暗形相，不如从嫁与，
<br>
<br>　　作鸳鸯。
<br>
<br>　　似带如丝柳，团酥握雪花。帘卷玉钩斜，九衢尘欲暮，
<br>
<br>　　逐香车。
<br>
<br>　　倭堕低梳髻，连娟细扫眉。终日两相思，为君憔悴尽，
<br>
<br>　　百花时。
<br>
<br>　　脸上金霞细，眉间翠钿深。欹枕覆鸳衾，隔帘莺百转，
<br>
<br>　　感君心。
<br>
<br>　　扑蕊添黄子，呵花满翠鬟。鸳枕映屏山，月明三五夜，
<br>
<br>　　对芳颜。
<br>
<br>　　转盼如波眼，娉婷似柳腰。花里暗相招，忆君肠欲断，
<br>
<br>　　恨春宵。
<br>
<br>　　懒拂鸳鸯枕，休缝翡翠裙。罗帐罢炉熏，近来心更切，
<br>
<br>　　为思君。
<br>
<br>　　卷891_7  「荷叶杯」温庭筠
<br>
<br>　　一点露珠凝冷，波影，满池塘。绿茎红艳两相乱，肠断，
<br>
<br>　　水风凉。
<br>
<br>　　镜水夜来秋月，如雪，采莲时。小娘红粉对寒浪，惆怅，
<br>
<br>　　正思惟。
<br>
<br>　　楚女欲归南浦，朝雨，湿愁红。小船摇漾入花里，波起，
<br>
<br>　　隔西风。
<br>
<br>　　卷891_8  「忆江南」温庭筠
<br>
<br>　　千万恨，恨极在天涯。山月不知心里事，
<br>
<br>　　水风空落眼前花。摇曳碧云斜。
<br>
<br>　　梳洗罢，独倚望江楼。过尽千帆皆不是，
<br>
<br>　　斜晖脉脉水悠悠。肠断白O洲。
<br>
<br>　　卷891_9  「蕃女怨」温庭筠
<br>
<br>　　万枝香雪开已遍，细雨双燕。钿蝉筝，金雀扇，
<br>
<br>　　画梁相见。雁门消息不归来，又飞回。
<br>
<br>　　碛南沙上惊雁起，飞雪千里。玉连环，金镞箭，
<br>
<br>　　年年征战。画楼离恨锦屏空，杏花红。
<br>
<br>　　卷891_10  「遐方怨」温庭筠
<br>
<br>　　凭绣槛，解罗帏。未得君书，断肠潇湘春雁飞，
<br>
<br>　　不知征马几时归，海棠花谢也，雨霏霏。
<br>
<br>　　花半拆，雨初晴。未卷珠帘，梦残惆怅闻晓莺，
<br>
<br>　　宿妆眉浅粉山横，约鬟鸾镜里，绣罗轻。
<br>
<br>　　卷891_11  「诉衷情（一名一丝风）」温庭筠
<br>
<br>　　莺语，花舞，春昼午，雨霏微。金带枕，宫锦，凤凰帷。
<br>
<br>　　柳弱燕交飞，依依。辽阳音信稀，梦中归。
<br>
<br>　　卷891_12  「定西番」温庭筠
<br>
<br>　　汉使昔年离别，攀弱柳，折寒梅，上高台¤
<br>
<br>　　千里玉关春雪，雁来人不来。羌笛一声愁绝，月裴回。
<br>
<br>　　海燕欲飞调羽，萱草绿，杏花红，隔帘栊¤
<br>
<br>　　双鬓翠霞金缕，一枝春艳浓。楼上月明三五，琐窗中。
<br>
<br>　　细雨晓莺春晚，人似玉，柳如眉，正相思¤
<br>
<br>　　罗幕翠帘初卷，镜中花一枝。肠断塞门消息，雁来稀。
<br>
<br>　　卷891_13  「思帝乡」温庭筠
<br>
<br>　　花花，满枝红似霞。罗袖画帘肠断，卓香车。
<br>
<br>　　回面共人闲语，战篦金凤斜。惟有阮郎春尽，不归家。
<br>
<br>　　卷891_14  「酒泉子」温庭筠
<br>
<br>　　花映柳条，闲向绿萍池上。凭栏干，窥细浪，雨萧萧¤
<br>
<br>　　近来音信两疏索，洞房空寂寞。掩银屏，垂翠箔，度春宵。
<br>
<br>　　日映纱窗，金鸭小屏山碧。故乡春，烟霭隔，背兰G¤
<br>
<br>　　宿妆惆怅倚高阁，千里云影薄。草初齐，花又落，燕双飞。
<br>
<br>　　楚女不归，楼枕小河春水。月孤明，风又起，杏花稀¤
<br>
<br>　　玉钗斜d云鬟重，裙上金缕凤。八行书，千里梦，雁南飞。
<br>
<br>　　罗带惹香，犹系别时红豆。泪痕新，金缕旧，断离肠¤
<br>
<br>　　一双娇燕语雕梁，还是去年时节。绿杨浓，芳草歇，
<br>
<br>　　柳花狂。
<br>
<br>　　卷891_15  「玉蝴蝶」温庭筠
<br>
<br>　　秋风凄切伤离，行客未归时。塞外草先衰，江南雁到迟¤
<br>
<br>　　芙蓉凋嫩脸，杨柳堕新眉。摇落使人悲，断肠谁得知。
<br>
<br>　　卷891_16  「女冠子」温庭筠
<br>
<br>　　含娇含笑，宿翠残红窈窕。鬓如蝉，寒玉簪秋水，
<br>
<br>　　轻纱卷碧烟¤
<br>
<br>　　雪胸鸾镜里，琪树凤楼前。寄语青娥伴，早求仙。
<br>
<br>　　霞帔云发，钿镜仙容似雪。画愁眉，遮语回轻扇，
<br>
<br>　　含羞下绣帏¤
<br>
<br>　　玉楼相望久，花洞恨来迟。早晚乘鸾去，莫相遗。
<br>
<br>　　卷891_17  「归国遥（国一作自，遥一作谣）」温庭筠
<br>
<br>　　香玉，翠凤宝钗垂s4zy.钿筐交胜金粟，越罗春水绿¤
<br>
<br>　　画堂照帘残烛，梦馀更漏促。谢娘无限心曲，晓屏山断续。
<br>
<br>　　双脸，小凤战篦金s艳。舞衣无力风敛，藕丝秋色染¤
<br>
<br>　　锦帐绣帏斜掩，露珠清晓簟。粉心黄蕊花靥，黛眉山两点。
<br>
<br>　　卷891_19  「菩萨蛮」温庭筠
<br>
<br>　　小山重叠金明灭，鬓云欲度香腮雪。懒起画蛾眉，
<br>
<br>　　弄妆梳洗迟¤
<br>
<br>　　照花前后镜，花面交相映。新帖绣罗襦，双双金鹧鸪。
<br>
<br>　　水精帘里颇黎枕，暖香惹梦鸳鸯锦。江上柳如烟，
<br>
<br>　　雁飞残月天¤
<br>
<br>　　藕丝秋色浅，人胜参差剪。双鬓隔香红，玉钗头上风。
<br>
<br>　　蕊黄无限当山额，宿妆隐笑纱窗隔。相见牡丹时，
<br>
<br>　　暂来还别离¤
<br>
<br>　　翠钗金作股，钗上蝶双舞。心事竟谁知，月明花满枝。
<br>
<br>　　翠翘金缕双，水文细起春池碧。池上海棠梨，
<br>
<br>　　雨晴红满枝¤
<br>
<br>　　绣衫遮笑靥，烟草黏飞蝶。青琐对芳菲，玉关音信稀。
<br>
<br>　　杏花含露团香雪，绿杨陌上多离别。灯在月胧明，
<br>
<br>　　觉来闻晓莺¤
<br>
<br>　　玉钩褰翠幕，妆浅旧眉薄。春梦正关情，镜中蝉鬓轻。
<br>
<br>　　玉楼明月长相忆，柳丝袅娜春无力。门外草萋萋，
<br>
<br>　　送君闻马嘶¤
<br>
<br>　　画罗金翡翠，香烛销成泪。花落子规啼，绿窗残梦迷。
<br>
<br>　　凤凰相对盘金缕，牡丹一夜经微雨。明镜照新妆，
<br>
<br>　　鬓轻双脸长¤
<br>
<br>　　画楼相望久，阑外垂丝柳。音信不归来，社前双燕回。
<br>
<br>　　牡丹花谢莺声歇，绿杨满院中庭月。相忆梦难成，
<br>
<br>　　背窗灯半明¤
<br>
<br>　　翠钿金压脸，寂寞香闺掩。人远泪阑干，燕飞春又残。
<br>
<br>　　满宫明月梨花白，故人万里关山隔。金雁一双飞，
<br>
<br>　　泪痕沾绣衣¤
<br>
<br>　　小园芳草绿，家住越溪曲。杨柳色依依，燕归君不归。
<br>
<br>　　宝函钿雀金，沈香阁上吴山碧。杨柳又如丝，
<br>
<br>　　驿桥春雨时¤
<br>
<br>　　画楼音信断，芳草江南岸。鸾镜与花枝，此情谁得知。
<br>
<br>　　南园满地堆轻絮，愁闻一霎清明雨。雨后却斜阳，
<br>
<br>　　杏花零落香¤
<br>
<br>　　无言匀睡脸，枕上屏山掩。时节欲黄昏，无l独倚门。
<br>
<br>　　夜来皓月才当午，重帘悄悄无人语。深处麝烟长，
<br>
<br>　　卧时留薄妆¤
<br>
<br>　　当年还自惜，往事那堪忆。花露月明残，锦衾知晓寒。
<br>
<br>　　雨晴夜合玲珑日，万枝香袅红丝拂。闲梦忆金堂，
<br>
<br>　　满庭萱草长¤
<br>
<br>　　绣帘垂s4zy，眉黛远山绿。春水渡溪桥，凭阑魂欲消。竹风轻动庭除冷，珠帘月上玲珑影。山枕隐浓妆，
<br>
<br>　　绿檀金凤凰¤
<br>
<br>　　两蛾愁黛浅，故国吴宫远。春恨正关情，画楼残点声。
<br>
<br>　　玉纤弹处真珠落，流多暗湿铅华薄。春露懦花，
<br>
<br>　　秋波浸晚霞¤
<br>
<br>　　风流心上物，本为风流出。看取薄情人，罗衣无此痕。
<br>
<br>　　卷891_9  「清平乐」温庭筠
<br>
<br>　　上阳春晚，宫女愁蛾浅。新岁清平思同辇，争奈长安路远¤
<br>
<br>　　凤帐鸳被徒熏，寂寞花锁千门。竞把黄金买赋，
<br>
<br>　　为妾将上明君。
<br>
<br>　　洛阳愁绝，杨柳花飘雪。终日行人争攀折，桥下水流呜咽¤
<br>
<br>　　上马争劝离觞，南浦莺声断肠。愁杀平原年少，
<br>
<br>　　回首挥泪千行。
<br>
<br>　　卷891_10  「更漏子」温庭筠
<br>
<br>　　柳丝长，春雨细，花外漏声迢递。惊塞雁，起城乌，
<br>
<br>　　画屏金鹧鸪¤
<br>
<br>　　香雾薄，透帘幕，惆怅谢家池阁。红烛背，绣帘垂，
<br>
<br>　　梦长君不知。
<br>
<br>　　星斗稀，钟鼓歇，帘外晓莺残月。兰露重，柳风斜，
<br>
<br>　　满庭堆落花¤
<br>
<br>　　虚阁上，倚阑望，还似去年惆怅。春欲暮，思无穷，
<br>
<br>　　旧欢如梦中。
<br>
<br>　　金雀钗，红粉面，花里暂时相见。知我意，感君怜，
<br>
<br>　　此情须问天¤
<br>
<br>　　香作穗，蜡成泪，还似两人心意。山枕腻，锦衾寒，
<br>
<br>　　觉来更漏残。
<br>
<br>　　相见稀，相忆久，眉浅淡烟如柳。垂翠幕，结同心，
<br>
<br>　　待郎熏绣衾¤
<br>
<br>　　城上月，白如雪，蝉鬓美人愁绝。宫树暗，鹊桥横，
<br>
<br>　　玉签初报明。
<br>
<br>　　背江楼，临海月，城上角声呜咽。堤柳动，岛烟昏，
<br>
<br>　　两行征雁分¤
<br>
<br>　　京口路，归帆渡，正是芳菲欲度。银烛尽，玉绳低，
<br>
<br>　　一声村落鸡。
<br>
<br>　　玉炉香，红蜡泪，偏照画堂秋思。眉翠薄，鬓云残，
<br>
<br>　　夜长衾枕寒¤
<br>
<br>　　梧桐树，三更雨，不道离情正苦。一叶叶，一声声，
<br>
<br>　　空阶滴到明。
<br>
<br>　　卷891_11  「河渎神」温庭筠
<br>
<br>　　河上望丛祠，庙前春雨来时。楚山无限鸟飞迟，
<br>
<br>　　兰棹空伤别离¤
<br>
<br>　　何处杜鹃啼不歇，艳红开尽如血。蝉鬓美人愁绝，
<br>
<br>　　百花芳草佳节。
<br>
<br>　　孤庙对寒潮，西陵风雨潇潇。谢娘惆怅倚兰桡，
<br>
<br>　　泪流玉箸千条¤
<br>
<br>　　暮天愁听思归乐，早梅香满山郭。回首两情萧索，
<br>
<br>　　离魂何处飘泊。
<br>
<br>　　铜鼓赛神来，满庭幡盖裴回。水村江浦过风雷，
<br>
<br>　　楚山如画烟开¤
<br>
<br>　　离别橹声空萧索，玉容惆怅妆薄。青麦燕飞落落，
<br>
<br>　　卷帘愁对珠阁。
<br>
<br>　　卷891_12  「河传」温庭筠
<br>
<br>　　江畔，相唤。晓妆鲜，仙景个女采莲。请君莫向那岸边。
<br>
<br>　　少年，好花新满船¤
<br>
<br>　　红袖摇曳逐风软，垂玉腕。肠向柳丝断。浦南归，
<br>
<br>　　浦北归。莫知，晚来人已稀。
<br>
<br>　　湖上，闲望。雨萧萧，烟浦花桥路遥。谢娘翠蛾愁不销。
<br>
<br>　　终朝，梦魂迷晚潮¤
<br>
<br>　　荡子天涯归棹远，春已晚。莺语空肠断。若耶溪，
<br>
<br>　　溪水西。柳堤，不闻郎马嘶。
<br>
<br>　　同伴，相唤。杏花稀，梦里每愁依违。仙客一去燕已飞。
<br>
<br>　　不归，泪痕空满衣¤
<br>
<br>　　天际云鸟引情远，春已晚。烟霭渡南苑。雪梅香，
<br>
<br>　　柳带长。小娘，转令人意伤。
<br>
<br>　　卷891_13  「木兰花（即春晓曲）」温庭筠
<br>
<br>　　家临长信往来道，乳燕双双拂烟草。油壁车轻金犊肥，
<br>
<br>　　流苏帐晓春鸡早¤
<br>
<br>　　笼中娇鸟暖犹睡，帘外落花闲不扫。衰桃一树近前池，
<br>
<br>　　似惜容颜镜中老。
<br>
<br>　　卷891_14  「竹枝（一名巴渝辞）」皇甫松
<br>
<br>　　槟榔花发鹧鸪啼，雄飞烟瘴雌亦飞。
<br>
<br>　　木棉花尽荔支垂，千花万花待郎归。
<br>
<br>　　芙蓉并蒂一心连，花侵子眼应穿。
<br>
<br>　　筵中蜡烛泪珠红，合欢桃核两人同。
<br>
<br>　　斜江风起动横波，劈开莲子苦心多。
<br>
<br>　　山头桃花谷底杏，两花窈窕遥相映。
<br>
<br>　　卷891_15  「摘得新」皇甫松
<br>
<br>　　酌一卮，须教玉笛吹。锦筵红蜡烛，莫来迟。
<br>
<br>　　繁红一夜经风雨，是空枝。
<br>
<br>　　摘得新，枝枝叶叶春。管弦兼美酒，最关人。
<br>
<br>　　平生都得几十度，展香茵。
<br>
<br>　　卷891_16  「采莲子」皇甫松
<br>
<br>　　菡萏香连十顷陂（举棹），小姑贪戏采莲迟（年少）。
<br>
<br>　　晚来弄水船头湿（举棹），更脱红裙裹鸭儿（年少）。
<br>
<br>　　船动湖光滟滟秋（举棹），贪看年少信船流（年少）。
<br>
<br>　　无端隔水抛莲子（举棹），遥被人知半日羞（年少）。
<br>
<br>　　卷891_17  「抛球乐」皇甫松
<br>
<br>　　红拨一声飘，轻裘坠越绡。带翻金孔雀，香满绣蜂腰。
<br>
<br>　　少少抛分数，花枝正索饶。
<br>
<br>　　金蹙花球小，真珠绣带垂。几回冲蜡烛，千度入香怀。
<br>
<br>　　上客终须醉，觥盂且乱排。
<br>
<br>　　卷891_18  「忆江南」皇甫松
<br>
<br>　　兰烬落，屏上暗红蕉。闲梦江南梅熟日，
<br>
<br>　　夜船吹笛雨潇潇。人语驿边桥。
<br>
<br>　　楼上寝，残月下帘旌。梦见秣陵惆怅事，
<br>
<br>　　桃花柳絮满江城。双髻坐吹笙。
<br>
<br>　　卷891_19  「天仙子」皇甫松
<br>
<br>　　晴野鹭鸶飞一只，水花发秋江碧。刘郎此日别天仙，
<br>
<br>　　登绮席，泪珠滴，十二晚峰青历历。
<br>
<br>　　踯躅花开红照水，鹧鸪飞绕青山觜。行人经岁始归来，
<br>
<br>　　千万里，错相倚，懊恼天仙应有以。
<br>
<br>　　卷891_20  「怨回纥」皇甫松
<br>
<br>　　白首南朝女，愁听异域歌。收兵颉利国，饮马胡卢河¤
<br>
<br>　　毳布腥膻久，穹庐岁月多。雕窠城上宿，吹笛泪滂沱。
<br>
<br>　　祖席驻征棹，开帆候信潮。隔筵桃叶泣，吹管杏花飘¤
<br>
<br>　　船去鸥飞阁，人归尘上桥。别离惆怅泪，江路湿红蕉。
<br>
<br>　　卷891_21  「酒泉子」司空图
<br>
<br>　　买得杏花，十载归来方始坼。假山西畔药阑东，满枝红¤
<br>
<br>　　旋开旋落旋成空，白发多情人更惜。黄昏把酒祝东风，
<br>
<br>　　且从容。
<br>
<br>　　卷891_22  「生查子」韩
<br>
<br>　　侍女动妆奁，故故惊人睡。那知本未眠，背面偷垂泪¤
<br>
<br>　　懒卸凤凰钗，羞入鸳鸯被。时复见残灯，和烟坠金穗。
<br>
<br>　　卷891_23  「浣溪沙」韩
<br>
<br>　　拢鬓新收玉步摇，背灯初解绣裙腰，枕寒衾冷异香焦¤
<br>
<br>　　深院不关春寂寂，落花和雨夜迢迢，恨情残醉却无聊。
<br>
<br>　　宿醉离愁慢髻鬟，六铢衣薄惹轻寒，慵红闷翠掩青鸾¤
<br>
<br>　　罗袜况兼金菡萏，雪肌仍是玉琅\，骨香腰细更沉檀。
<br>
<br>　　卷891_24  「浣溪沙」张曙2
<br>
<br>　　枕障熏炉隔绣帷，二年终日苦相思，杏花明月始应知¤
<br>
<br>　　天上人间何处去，旧欢新梦觉来时，黄昏微雨画帘垂。
<br>
<br>　　卷891_25  「卜算子慢」钟辐
<br>
<br>　　桃花院落，烟重露寒，寂寞禁烟晴昼。风拂珠帘，
<br>
<br>　　还记去年时候。惜春心，不喜闲窗绣。倚屏山，
<br>
<br>　　和衣睡觉。醺醺暗消残酒¤
<br>
<br>　　独倚危阑久。把玉笋偷弹，黛蛾轻斗。一点相思，
<br>
<br>　　万般自家甘受。抽金钗， 欲买丹青手。
<br>
<br>　　写别来，容颜寄与，使知人清瘦。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
