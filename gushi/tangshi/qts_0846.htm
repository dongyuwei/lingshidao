<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百四十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百四十六
<br>
<br>　　卷846_1  「春寄尚颜」齐己
<br>
<br>　　含桃花谢杏花开，杜宇新啼燕子来。好事可能无分得，
<br>
<br>　　名山长似有人催。檐声未断前旬雨，电影还连后夜雷。
<br>
<br>　　心迹共师争几许，似人嫌处自迟回。
<br>
<br>　　卷846_2  「寄梁先辈」齐己
<br>
<br>　　慈恩塔下曲江边，别后多应梦到仙。时去与谁论此事，
<br>
<br>　　乱来何处觅同年。陈琳笔砚甘前席，f里烟霞待共眠。
<br>
<br>　　爱惜麻衣好颜色，未教朱紫污天然。
<br>
<br>　　卷846_3  「荆渚偶作」齐己
<br>
<br>　　无味吟诗即把经，竟将疏野访谁行。身依江寺庭无树，
<br>
<br>　　山绕天涯路有兵。竹瓦雨声漂永日，纸窗灯焰照残更。
<br>
<br>　　从容一觉清凉梦，归到龙潭扫石枰。
<br>
<br>　　卷846_4  「城中晚夏思山」齐己
<br>
<br>　　葛衣沾汗功虽健，纸扇摇风力甚卑。苦热恨无行脚处，
<br>
<br>　　微凉喜到立秋时。竹轩静看蜘蛛挂，莎径闲听蟋蟀移。
<br>
<br>　　天外有山归即是，岂同游子暮何之。
<br>
<br>　　卷846_5  「忆旧山」齐己
<br>
<br>　　谁请衰羸住北州，七年魂梦旧山丘。心清槛底潇湘月，
<br>
<br>　　骨冷禅中太华秋。高节未闻驯虎豹，片言何以傲王侯。
<br>
<br>　　应须脱洒孤峰去，始是分明个剃头。
<br>
<br>　　卷846_6  「寄体休」齐己
<br>
<br>　　南州君去为寻医，病色应除似旧时。久别莫忘庐阜约，
<br>
<br>　　却来须有洞庭诗。金陵往岁同窥井，岘首前秋共读碑。
<br>
<br>　　两处山河见兴废，相思更切卧云期。
<br>
<br>　　卷846_7  「过陆鸿渐旧居」齐己
<br>
<br>　　楚客西来过旧居，读碑寻传见终初。佯狂未必轻儒业，
<br>
<br>　　高尚何妨诵佛书。种竹岸香连菡萏，煮茶泉影落蟾蜍。
<br>
<br>　　如今若更生来此，知有何人赠白驴。
<br>
<br>　　卷846_8  「寄怀钟陵旧游因寄知己」齐己
<br>
<br>　　洗井僧来说旧游，西江东岸是城楼。昔年淹迹因王化，
<br>
<br>　　长日凭栏看水流。真观上人栖树石，陈陶处士在林丘。
<br>
<br>　　终拖老病重寻去，得到匡庐死便休。
<br>
<br>　　卷846_9  「遣怀」齐己
<br>
<br>　　病肠休洗老休医，七十能饶百岁期。不死任还蓬岛客，
<br>
<br>　　无生自有雪山师。浮云聚散俱关虑，明月相逢好展眉。
<br>
<br>　　既兆未萌闲酌度，不如中抱是寻思。
<br>
<br>　　卷846_10  「怀武陵因寄幕中韩先辈、何从事」齐己
<br>
<br>　　武陵嘉致迹多幽，每见图经恨白头。溪浪碧通何处去，
<br>
<br>　　桃花红过郡前流。常闻相幕鸳鸿兴，日向神仙洞府游。
<br>
<br>　　凿井耕田人在否，如今天子正征搜。
<br>
<br>　　卷846_11  「赠樊处士」齐己
<br>
<br>　　小子声名天下知，满簪霜雪白麻衣。谁将一著争先后，
<br>
<br>　　共向长安定是非。有路未曾迷日用，无贪终不乱天机。
<br>
<br>　　闲寻道士过仙观，赌得黄庭两卷归。
<br>
<br>　　卷846_12  「荆渚逢禅友」齐己
<br>
<br>　　泽国相逢话一宵，云山偶别隔前朝。社思匡岳无宗炳，
<br>
<br>　　诗忆扬州有鲍昭。晨野黍离春漠漠，水天星粲夜遥遥。
<br>
<br>　　闲吟莫忘传心祖，曾立阶前雪到腰。
<br>
<br>　　卷846_13  「送僧归洛中」齐己
<br>
<br>　　赤日彤霞照晚坡，东州道路兴如何。蝉离楚柳鸣犹少，
<br>
<br>　　叶到嵩云落渐多。海内自为闲去住，关头谁问旧经过。
<br>
<br>　　叮咛与访春山寺，白乐天真在也么。
<br>
<br>　　卷846_14  「道林寓居」齐己
<br>
<br>　　秋泉一片树千株，暮汲寒烧外有馀。青嶂这边来已熟，
<br>
<br>　　红尘那畔去应疏。风骚未肯忘雕琢，潇洒无妨更剃除。
<br>
<br>　　即问沃州开士僻，爱禽怜骏意何如。
<br>
<br>　　卷846_15  「仙掌」齐己
<br>
<br>　　峭形寒倚夕阳天，毛女莲花翠影连。云外自为高出手，
<br>
<br>　　人间谁合斗挥拳。鹤抛青汉来岩桧，僧隔黄河望顶烟。
<br>
<br>　　晴露红霞长满掌，只应栖托是神仙。
<br>
<br>　　卷846_16  「中秋月」齐己
<br>
<br>　　空碧无云露湿衣，群星光外涌清规。东楼莫碍渐高势，
<br>
<br>　　四海待看当午时。还许分明吟皓魄，肯教幽暗取丹枝。
<br>
<br>　　可怜半夜婵娟影，正对五侯残酒池。
<br>
<br>　　卷846_17  「送禅者游南岳」齐己
<br>
<br>　　忽随南棹去衡阳，谁住江边树下房。尘梦是非都觉了，
<br>
<br>　　野云心地更何妨。渐临瀑布听猿思，却背岣嵝有雁行。
<br>
<br>　　想到中峰上层寺，石窗秋霁见潇湘。
<br>
<br>　　卷846_18  「闻道林诸友尝茶因有寄」齐己
<br>
<br>　　枪旗冉冉绿丛园，谷雨初晴叫杜鹃。摘带岳华蒸晓露，
<br>
<br>　　碾和松粉煮春泉。高人梦惜藏岩里，白封题寄火前。
<br>
<br>　　应念苦吟耽睡起，不堪无过夕阳天。
<br>
<br>　　卷846_19  「将归旧山留别错公」齐己
<br>
<br>　　旧峰前昨下来时，白石丛丛间紫薇。章句不堪歌有道，
<br>
<br>　　溪山只合退无机。云含暧态晴犹在，鹤养闲神昼不飞。
<br>
<br>　　欲去更思过丈室，二年频此揖清晖。
<br>
<br>　　卷846_20  「闻尚颜上人创居有寄」齐己
<br>
<br>　　麓山南面橘洲西，别构新斋与竹齐。野客已闻将鹤赠，
<br>
<br>　　江僧未说有诗题。窗临杳霭寒千嶂，枕遍潺月一溪。
<br>
<br>　　可想乍移禅榻处，松阴冷湿壁新泥。
<br>
<br>　　卷846_21  「庚午岁九日作」齐己
<br>
<br>　　门底秋苔嫩似蓝，此中消息兴何堪。乱离偷过九月九，
<br>
<br>　　头尾算来三十三。云影半晴开梦泽，菊花微暖傍江潭。
<br>
<br>　　故人今日在不在，胡雁背风飞向南。
<br>
<br>　　卷846_22  「逢进士沈彬」齐己
<br>
<br>　　欲话趋时首重骚，因君倍惜剃头刀。千般贵在能过达，
<br>
<br>　　一片心闲不那高。山叠好云藏玉鸟，海翻狂浪隔金鳌。
<br>
<br>　　时应记得长安事，曾向文场属思劳。
<br>
<br>　　卷846_23  「闻王员外新恩有寄」齐己
<br>
<br>　　欲退无因贵逼来，少仪官美右丞才。青袍早许淹花幕，
<br>
<br>　　霜简方闻谢柏台。金诺静宜资讲诵，玉山寒称奉尊。
<br>
<br>　　西峰有客思相贺，门隔潇湘雪未开。
<br>
<br>　　卷846_24  「秋夕言怀寄所知」齐己
<br>
<br>　　休问蒙庄材不材，孤灯影共傍寒灰。忘筌话道心甘死，
<br>
<br>　　候体论诗口懒开。窗外风涛连建业，梦中云水忆天台。
<br>
<br>　　相疏却是相知分，谁讶经年一度来。
<br>
<br>　　卷846_25  「答禅者」齐己
<br>
<br>　　五老峰前相遇时，两无言语只扬眉。南宗北祖皆如此，
<br>
<br>　　天上人间更问谁。山衲静披云片片，铁刀凉削鬓丝丝。
<br>
<br>　　闲吟莫学汤从事，抛却袈裟负本师。
<br>
<br>　　卷846_26  「寄尚颜（公受徐州薛尚书见知）」齐己
<br>
<br>　　莫向孤峰道息机，有人偷眼羡吾师。满身光化年前宠，
<br>
<br>　　几轴开平岁里诗。北阙故人随丧乱，南山旧寺在参差。
<br>
<br>　　清吟但忆徐方政，应恨当时不见时。
<br>
<br>　　卷846_27  「梓栗杖送人」齐己
<br>
<br>　　禅家何物赠分襟，只有天台杖一寻。拄去客归青洛远，
<br>
<br>　　采来僧入白云深。游山曾把探龙穴，出世期将指佛心。
<br>
<br>　　此日江边赠君后，却携筇杖向东林。
<br>
<br>　　卷846_28  「寄朗陵二禅友」齐己
<br>
<br>　　潇湘曾宿话诗评，荆楚连秋阻野情。金锡罢游双鬓白，
<br>
<br>　　铁盂终守一斋清。篇章老欲齐高手，风月闲思到极精。
<br>
<br>　　南望山门石何处，沧浪云梦浸天横。
<br>
<br>　　卷846_29  「灯」齐己
<br>
<br>　　幽光耿耿草堂空，窗隔飞蛾恨不通。红烬自凝清夜朵，
<br>
<br>　　赤心长谢碧纱笼。云藏水国城台里，雨闭松门殿塔中。
<br>
<br>　　金屋玉堂开照睡，岂知萤雪有深功。
<br>
<br>　　卷846_30  「寄金陵幕中李郎中」齐己
<br>
<br>　　龙门支派富才能，年少飞翔便大鹏。久待尊临铁瓮，
<br>
<br>　　又从幢节镇金陵。精神一只秋空鹤，骚雅千寻夏井冰。
<br>
<br>　　长忆相招宿华馆，数宵忘寝尽寒灯。
<br>
<br>　　卷846_31  「寄韩蜕秀才」齐己
<br>
<br>　　松门高不似侯门，藓径鞋踪触处分。远事即为无害鸟，
<br>
<br>　　多闲便是有情云。那忧宠辱来惊我，且寄风骚去敌君。
<br>
<br>　　知伴李膺琴酒外，绛纱闲卷共论文。
<br>
<br>　　卷846_32  「湘中春兴」齐己
<br>
<br>　　雨歇江明苑树干，物妍时泰恣游盘。更无轻翠胜杨柳，
<br>
<br>　　尽觉浓华在牡丹。终日去还抛寂寞，绕池回却凭栏干。
<br>
<br>　　红芳片片由青帝，忍向西园看落残。
<br>
<br>　　卷846_33  「送错公、栖公南游」齐己
<br>
<br>　　洪偃汤休道不殊，高帆共载兴何俱。北京丧乱离丹凤，
<br>
<br>　　南国烟花入鹧鸪。明月团圆临桂水，白云重叠起苍梧。
<br>
<br>　　威仪本是朝天士，暂向辽荒住得无。
<br>
<br>　　卷846_34  「寄南岳诸道友」齐己
<br>
<br>　　南望衡阳积瘴开，去年曾踏雪游回。谩为楚客蹉跎过，
<br>
<br>　　却是边鸿的当来。乳窦孤明含海日，石桥危滑长春苔。
<br>
<br>　　终寻十八高人去，共坐苍崖养圣胎。
<br>
<br>　　卷846_35  「送韩蜕秀才赴举」齐己
<br>
<br>　　槐花馆驿暮尘昏，此去分明吏部孙。才器合居科第首，
<br>
<br>　　风流幸是缙绅门。春和洛水清无浪，雪洗高峰碧断根。
<br>
<br>　　堪想都人齐指点，列仙相次上昆仑。
<br>
<br>　　卷846_36  「溪居寓言」齐己
<br>
<br>　　秋蔬数垄傍潺，颇觉生涯异俗缘。诗兴难穷花草外，
<br>
<br>　　野情何限水云边。虫声绕屋无人语，月影当松有鹤眠。
<br>
<br>　　寄向东溪老樵道，莫催丹桂博青钱。
<br>
<br>　　卷846_37  「遣怀」齐己
<br>
<br>　　诗病相兼老病深，世医徒更费千金。馀生岂必虚抛掷，
<br>
<br>　　未死何妨乐咏吟。流水不回休叹息，白云无迹莫追寻。
<br>
<br>　　闲身自有闲消处，黄叶清风蝉一林。
<br>
<br>　　卷846_38  「自湘中将入蜀留别诸友」齐己
<br>
<br>　　巾舄初随入蜀船，风帆吼过洞庭烟。七千里路到何处，
<br>
<br>　　十二峰云更那边。巫女暮归林淅沥，巴猿吟断月婵娟。
<br>
<br>　　来年五月峨嵋雪，坐看消融满锦川。
<br>
<br>　　卷846_39  「寄匡阜诸公二首」齐己
<br>
<br>　　松头柏顶碧森森，虚槛寒吹夏景深。静社可追长往迹，
<br>
<br>　　白莲难问久修心。山围四面才容寺，月到中宵始满林。
<br>
<br>　　争学忘言住幽胜，吾师遗集尽清吟。
<br>
<br>　　峰前林下东西寺，地角天涯来往僧。泉月净流闲世界，
<br>
<br>　　杉松深锁尽香灯。争无大士重修社，合有诸贤更服膺。
<br>
<br>　　曾寄邻房挂瓶锡，雨闻岩溜解春冰。
<br>
<br>　　卷846_40  「送人入蜀」齐己
<br>
<br>　　何必闲吟蜀道难，知君心出Md间。寻常秋泛江陵去，
<br>
<br>　　容易春浮锦水还。两面碧悬神女峡，几重青出丈人山。
<br>
<br>　　文君酒市逢初雪，满贳新沽洗旅颜。
<br>
<br>　　卷846_41  「酬庐山张处士」齐己
<br>
<br>　　发枯身老任浮沉，懒泥秋风更役吟。新事向人堪结舌，
<br>
<br>　　旧诗开卷但伤心。苔床卧忆泉声绕，麻履行思树影深。
<br>
<br>　　终谢柴桑与彭泽，醉游闲访入东林。
<br>
<br>　　卷846_42  「寄岘山道人」齐己
<br>
<br>　　凤门高对鹿门青，往岁经过恨未平。辩鼎上人方话道，
<br>
<br>　　卧龙丞相忽追兵。炉峰已负重回计，华岳终悬未去情。
<br>
<br>　　闻说东周天子圣，会摇金锡却西行。
<br>
<br>　　卷846_43  「送王处士游蜀」齐己
<br>
<br>　　又挂寒帆向锦川，木兰舟里过残年。自修姹姹炉中物，
<br>
<br>　　拟作飘飘水上仙。三峡浪喧明月夜，万州山到夕阳天。
<br>
<br>　　来年的有荆南信，回札应缄十色笺。
<br>
<br>　　卷846_44  「怀金陵李推官僧自牧」齐己
<br>
<br>　　秣陵长忆共吟游，儒释风骚道上流。莲幕少年轻谢x，
<br>
<br>　　雪山真子鄙汤休。也应有作怀清苦，莫谓无心过白头。
<br>
<br>　　欲附别来千万意，病身初起向残秋。
<br>
<br>　　卷846_45  「寄寻萍公」齐己
<br>
<br>　　闻在湓城多寄住，随时谈笑浑尘埃。孤峰恐忆便归去，
<br>
<br>　　浮世要看还下来。万顷野烟春雨断，九条寒浪晚窗开。
<br>
<br>　　虎溪桥上龙潭寺，曾此相寻踏雪回。
<br>
<br>　　卷846_46  「得李推官近寄怀」齐己
<br>
<br>　　荆门前岁使乎回，求得星郎近制来。连日借吟终不已，
<br>
<br>　　一灯忘寝又重开。秋风漫作牵情赋，春草真为入梦才。
<br>
<br>　　堪笑陈宫诸狎客，当时空有个追陪。
<br>
<br>　　卷846_47  「对菊」齐己
<br>
<br>　　蝶醉风狂半折时，冷烟清露压离披。欲倾琥珀杯浮尔，
<br>
<br>　　好把茱萸朵配伊。孔雀毛衣应者是，凤凰金翠更无之。
<br>
<br>　　何因栽向僧园里，门外重阳过不知。
<br>
<br>　　卷846_48  「忆东林因送二生归」齐己
<br>
<br>　　好向东林度此生，半天山脚寺门平。红霞嶂底潺潺色，
<br>
<br>　　清夜房前瑟瑟声。偶别十年成瞬息，欲来千里阻刀兵。
<br>
<br>　　可怜二子同归兴，南国烟花路好行。
<br>
<br>　　卷846_49  「渚宫西城池上居」齐己
<br>
<br>　　城东移锡住城西，绿绕春波引杖藜。翡翠满身衣有异，
<br>
<br>　　鹭鸶通体格非低。风摇柳眼开烟小，暖逼兰芽出土齐。
<br>
<br>　　犹有幽深不相似，剡溪乘棹入耶溪。
<br>
<br>　　卷846_50  「中秋夕怆怀寄荆幕孙郎中」齐己
<br>
<br>　　白莲香散沼痕干，绿筱阴浓藓地寒。年老寄居思隐切，
<br>
<br>　　夜凉留客话时难。行僧尽去云山远，宾雁同来泽国宽。
<br>
<br>　　时谢孔璋操檄外，每将空病问衰残。
<br>
<br>　　卷846_51  「酬湘幕徐员外见寄」齐己
<br>
<br>　　东海儒宗事业全，冰棱孤峭类神仙。诗同李贺精通鬼，
<br>
<br>　　文拟刘轲妙入禅。珠履早曾从相府，玳簪今又别官筵。
<br>
<br>　　篇章几谢传西楚，空想雄风度十年。
<br>
<br>　　卷846_52  「寄蜀国广济大师」齐己
<br>
<br>　　冰压霜坛律格清，三千传授尽门生。禅心尽入空无迹，
<br>
<br>　　诗句闲搜寂有声。满国繁华徒自乐，两朝更变未曾惊。
<br>
<br>　　终思相约岷峨去，不得携筇一路行。
<br>
<br>　　卷846_53  「答献上人卷」齐己
<br>
<br>　　衲衣禅客袖篇章，江上相寻共感伤。秦甸乱来栖白没，
<br>
<br>　　杼山空后皎然亡。清留岛月秋凝露，苦寄巴猿夜叫霜。
<br>
<br>　　珍重南宗好才子，灰心冥目外无妨。
<br>
<br>　　卷846_54  「寄武陵贯微上人二首」齐己
<br>
<br>　　知泛沧浪棹未还，西峰房锁夜潺潺。春陪相府游仙洞，
<br>
<br>　　雪共宾寮对玉山。诗里几添新菡萏，衲痕应换旧斓斑。
<br>
<br>　　莫忘一句曹溪妙，堪塞孙孙骋度关。
<br>
<br>　　吴头东面楚西边，云接苍梧水浸天。两地别离身已老，
<br>
<br>　　一言相合道休传。风骚妙欲凌春草，踪迹闲思绕岳莲。
<br>
<br>　　不是傲他名利世，吾师本在雪山巅。
<br>
<br>　　卷846_55  「怀体休上人」齐己
<br>
<br>　　仲宣楼上望重湖，君到潇湘得健无。病遇何人分药饵，
<br>
<br>　　诗逢谁子论功夫。杉萝寺里寻秋早，橘柚洲边度日晡。
<br>
<br>　　许送自身归华岳，待来朝暮拂瓶盂。
<br>
<br>　　卷846_56  「招湖上兄弟」齐己
<br>
<br>　　去岁得君消息在，两凭人信过重湖。忍贪风月当年少，
<br>
<br>　　不寄音书慰老夫。药鼎近闻传秘诀，诗门曾说拥寒炉。
<br>
<br>　　汉江江路西来便，好傍扁舟访我无。
<br>
<br>　　卷846_57  「江居寄关中知己」齐己
<br>
<br>　　多病多慵汉水边，流年不觉已皤然。旧栽花地添黄竹，
<br>
<br>　　新陷盆池换白莲。雪月未忘招远客，云山终待去安禅。
<br>
<br>　　八行书札君休问，不似风骚寄一篇。
<br>
<br>　　卷846_58  「中秋十五夜寄人」齐己
<br>
<br>　　高河瑟瑟转金盘，喷露吹光逆凭栏。四海鱼龙精魄冷，
<br>
<br>　　五山鸾鹤骨毛寒。今宵尽向圆时望，后夜谁当缺处看。
<br>
<br>　　何事清光与蟾兔，却教才小少留难。
<br>
<br>　　卷846_59  「谢人自钟陵寄纸笔」齐己
<br>
<br>　　故人犹忆苦吟劳，所惠何殊金错刀。霜雪剪栽新剡，
<br>
<br>　　锋管束本宣毫。知君倒箧情何厚，借我临池价斗高。
<br>
<br>　　词客分张看欲尽，不堪来处隔秋涛。
<br>
<br>　　卷846_60  「移居西湖作二首」齐己
<br>
<br>　　火云阳焰欲烧空，小槛幽窗想旧峰。白汗此时流枕簟，
<br>
<br>　　清风何处动杉松。残更正好眠凉月，远寺俄闻报晓钟。
<br>
<br>　　只待秋声涤心地，衲衣新洗健形容。
<br>
<br>　　官园树影昼阴阴，咫尺清凉莫浣心。桃李别教人主掌，
<br>
<br>　　烟花不称我追寻。蜩螗晚噪风枝稳，翡翠闲眠宿处深。
<br>
<br>　　争似出尘地行止，东林苔径入西林。
<br>
<br>　　卷846_61  「题玉泉寺」齐己
<br>
<br>　　高韵双悬张曲江，联题兼是孟襄阳。后人才地谁称短，
<br>
<br>　　前辈经天尽负长。胜景饱于闲采拾，灵踪销得正思量。
<br>
<br>　　时移两板成尘迹，犹挂吾师旧影堂。
<br>
<br>　　卷846_62  「看金陵图」齐己
<br>
<br>　　六朝图画战争多，最是陈宫计数讹。
<br>
<br>　　若爱苍生似歌舞，隋皇自合耻干戈。
<br>
<br>　　卷846_63  「寄南岳泰禅师」齐己
<br>
<br>　　江头默想坐禅峰，白石山前万丈空。
<br>
<br>　　山下猎人应不到，雪深花鹿在庵中。
<br>
<br>　　卷846_64  「片云」齐己
<br>
<br>　　水底分明天上云，可怜形影似吾身。
<br>
<br>　　何妨舒作从龙势，一雨吹销万里尘。
<br>
<br>　　卷846_65  「寄清溪道者」齐己
<br>
<br>　　万重千叠红霞嶂，夜烛朝香白石龛。
<br>
<br>　　常寄溪窗凭危槛，看经影落古龙潭。
<br>
<br>　　卷846_66  「病中勉送小师往清凉山礼大圣」齐己
<br>
<br>　　丰衣足食处莫住，圣迹灵踪好遍寻。
<br>
<br>　　忽遇文殊开慧眼，他年应记老师心。
<br>
<br>　　卷846_67  「谢人惠拄杖」齐己
<br>
<br>　　何处云根采得来，黑龙狂欲作风雷。
<br>
<br>　　知师念我形骸老，教把经行拄绿苔。
<br>
<br>　　卷846_68  「送楚云上人往南岳刺血写《法华经》」齐己
<br>
<br>　　剥皮刺血诚何苦，欲写灵山九会文。
<br>
<br>　　十指沥干终七轴，后来求法更无君。
<br>
<br>　　卷846_69  「送胎发笔寄仁公」齐己
<br>
<br>　　内唯胎发外秋毫，绿玉新栽管束牢。
<br>
<br>　　老病手疼无那尔，却资年少写风骚。
<br>
<br>　　卷846_70  「谢西川昙域大师玉箸篆书」齐己
<br>
<br>　　玉箸真文久不兴，李斯传到李阳冰。
<br>
<br>　　正悲千载无来者，果见僧中有个僧。
<br>
<br>　　卷846_71  「偶作寄王秘书」齐己
<br>
<br>　　七丝湘水秋深夜，五字河桥日暮时。
<br>
<br>　　借问秘书郎此意，静弹高咏有谁知。
<br>
<br>　　卷846_72  「谢人惠纸」齐己
<br>
<br>　　烘焙几工成晓雪，轻明百幅叠春冰。
<br>
<br>　　何消才子题诗外，分与能书贝叶僧。
<br>
<br>　　卷846_73  「答文胜大师清柱书」齐己
<br>
<br>　　才把文章干圣主，便承恩泽换禅衣。
<br>
<br>　　应嫌六祖传空衲，只向曹溪求息机。
<br>
<br>　　卷846_74  「寄怀曾口寺文英大师」齐己
<br>
<br>　　著紫袈裟名已贵，吟红菡萏价兼高。
<br>
<br>　　秋风曾忆西游处，门对平湖满白涛。
<br>
<br>　　卷846_75  「怀道林寺道友」齐己
<br>
<br>　　四绝堂前万木秋，碧参差影压湘流。
<br>
<br>　　闲思宋杜题诗板，一日凭栏到夜休。
<br>
<br>　　卷846_76  「辞主人绝句四首。放鹤」齐己
<br>
<br>　　华亭来复去芝田，丹顶霜毛性可怜。
<br>
<br>　　纵与乘轩终误主，不如还放却辽天。
<br>
<br>　　卷846_77  「辞主人绝句四首。放猿」齐己
<br>
<br>　　堪忆春云十二峰，野桃山杏摘香红。
<br>
<br>　　王孙可念愁金锁，从放断肠明月中。
<br>
<br>　　卷846_78  「辞主人绝句四首。放鹭鸶」齐己
<br>
<br>　　白萍红蓼碧江涯，日暖双双立睡时。
<br>
<br>　　顾揭金笼放归去，却随沙鹤斗轻丝。
<br>
<br>　　卷846_79  「辞主人绝句四首。放鹦鹉」齐己
<br>
<br>　　陇西苍t结巢高，本为无人识翠毛。
<br>
<br>　　今日笼中强言语，乞归天外啄含桃。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
