<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百六十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百六十九
<br>
<br>　　卷369_1  「赠药山高僧惟俨二首」李翱
<br>
<br>　　练得身形似鹤形，千株松下两函经。
<br>
<br>　　我来问道无馀说，云在青霄水在瓶。
<br>
<br>　　选得幽居惬野情，终年无送亦无迎。
<br>
<br>　　有时直上孤峰顶，月下披云啸一声。
<br>
<br>　　卷369_2  「赠毛仙翁」李翱
<br>
<br>　　紫霄仙客下三山，因救生灵到世间。龟鹤计年承甲子，
<br>
<br>　　冰霜为质驻童颜。韬藏休咎传真，变化荣枯试小还。
<br>
<br>　　从此便教尘骨贵，九霄云路愿追攀。
<br>
<br>　　卷369_3  「拜禹歌」李翱
<br>
<br>　　惟天地之无穷兮，哀生人之常勤。往者吾弗及兮，
<br>
<br>　　来者吾弗闻。已而，已而。
<br>
<br>　　卷369_4  「广庆寺」李翱
<br>
<br>　　传者不足信，见景胜如闻。一水远赴海，两山高入云。
<br>
<br>　　鱼龙晴自戏，猿晚成群。醉酒斜阳下，离心草自薰。
<br>
<br>　　卷369_5  「奉酬刘言史宴光风亭」李翱
<br>
<br>　　闰馀春早景沉沉，禊饮风亭恣赏心。
<br>
<br>　　红袖青娥留永夕，汉阴宁肯羡山阴。
<br>
<br>　　卷369_6  「戏赠诗」李翱
<br>
<br>　　县君好砖渠，绕水恣行游。鄙性乐疏野，凿地便成沟。
<br>
<br>　　两岸值芳草，中央漾清流。所尚既不同，砖凿可自修。
<br>
<br>　　从他后人见，境趣谁为幽。
<br>
<br>　　卷369_7  「题浯溪石」皇甫
<br>
<br>　　次山有文章，可惋只在碎。然长于指叙，约洁有馀态。
<br>
<br>　　心语适相应，出句多分外。于诸作者间，拔戟成一队。
<br>
<br>　　中行虽富剧，粹美若可盖。子昂感遇佳，未若君雅裁。
<br>
<br>　　退之全而神，上与千载对。李杜才海翻，高下非可概。
<br>
<br>　　文与一气间，为物莫与大。先王路不荒，岂不仰吾辈。
<br>
<br>　　石屏立衙衙，溪口扬素濑。我思何人知，徙倚如有待。
<br>
<br>　　卷369_8  「石佛谷」皇甫
<br>
<br>　　澶漫太行北，千里一块石。平腹有壑谷，深广数百尺。
<br>
<br>　　土僧何为者，老草毛发白。寝处容身龛，足膝隐成迹。
<br>
<br>　　金仙琢灵象，相好倚北壁。花座五云扶，玉毫六虚射。
<br>
<br>　　文人留纪述，时事可辨析。鸟迹巧均分，龙骸极癯瘠。
<br>
<br>　　枯松间槎ǎ猛兽恣腾掷。虫食纵，悬垂露凝滴。
<br>
<br>　　精艺贯古今，穷岩谁爱惜。托师禅诵馀，勿使尘埃积。
<br>
<br>　　卷369_9  「出世篇」皇甫
<br>
<br>　　生当为大丈夫，断羁罗，出泥涂。四散号呶，m扰无隅。
<br>
<br>　　埋之深渊，飘然上浮。骑龙披青云，泛览游八区。
<br>
<br>　　经太山，绝大海，一长吁。西摩月镜，东弄日珠。
<br>
<br>　　上括天之门，直指帝所居。群仙来迎塞天衢，
<br>
<br>　　凤凰鸾鸟灿金舆。音声嘈嘈满太虚，旨饮食兮照庖厨。
<br>
<br>　　食之不饫饫不尽，使人不陋复不愚。旦旦狎玉皇，
<br>
<br>　　夜夜御天姝。当御者几人，百千为番，宛宛舒舒，
<br>
<br>　　忽不自知。支消体化膏露明，湛然无色茵席濡。
<br>
<br>　　俄而散漫，斐然虚无。翕然复抟，抟久而苏。
<br>
<br>　　精神如太阳，霍然照清都。四肢为琅\，五脏为[_.
<br>
<br>　　颜如芙蓉，顶为醍醐。与天地相终始，浩漫为欢娱。
<br>
<br>　　下顾人间，溷粪蝇蛆。
<br>
<br>　　卷369_10  「蜀绵州越王楼诗」樊宗师
<br>
<br>　　危楼倚天门，如m6星辰宫。榱薄龙虎怪，洄洄绕雷风。
<br>
<br>　　徂秋试登临，大霭屯乔空。不见西北路，考怀益雕穷。
<br>
<br>　　石濑薄溅溅，上山杳穹穹。昔人创为逝，所适酡颜红。
<br>
<br>　　今我兹之来，犹校成岁功。辍田植科亩，游圃歌芳丛。
<br>
<br>　　地财无丛厚，人室安取丰。既乏富庶能，千万惭文翁。
<br>
<br>　　卷369_11  「催妆」卢储
<br>
<br>　　昔年将去玉京游，第一仙人许状头。
<br>
<br>　　今日幸为秦晋会，早教鸾凤下妆楼。
<br>
<br>　　卷369_12  「官舍迎内子有庭花开」卢储
<br>
<br>　　芍药斩新栽，当庭数朵开。东风与拘束，留待细君来。
<br>
<br>　　卷369_13  「古松感兴」皇甫松
<br>
<br>　　皇天后土力，使我向此生。贵贱不我均，若为天地情。
<br>
<br>　　我家世道德，旨意匡文明。家集四百卷，独立天地经。
<br>
<br>　　寄言青松姿，岂羡朱槿荣。昭昭大化光，共此遗芳馨。
<br>
<br>　　卷369_14  「怨回纥歌」皇甫松
<br>
<br>　　白首南朝女，愁听异域歌。收兵颉利国，饮马胡芦河。
<br>
<br>　　毳布腥膻久，穹庐岁月多。雕巢城上宿，吹笛泪滂沱。
<br>
<br>　　卷369_15  「江上送别」皇甫松
<br>
<br>　　祖席驻征棹，开帆候信潮。隔筵桃叶泣，吹管杏花飘。
<br>
<br>　　船去鸥飞阁，人归尘上桥。别离惆怅泪，江路湿红蕉。
<br>
<br>　　卷369_16  「采莲子二首」皇甫松
<br>
<br>　　菡萏香连十顷陂，小姑贪戏采莲迟。
<br>
<br>　　晚来弄水船头湿，更脱红裙裹鸭儿。
<br>
<br>　　船动湖光滟滟秋，贪看年少信船流。
<br>
<br>　　无端隔水抛莲子，遥被人知半日羞。
<br>
<br>　　卷369_17  「抛球乐」皇甫松
<br>
<br>　　红拨一声飘，轻球坠越绡。带翻金孔雀，香满绣蜂腰。
<br>
<br>　　少少抛分数，花枝正索饶。
<br>
<br>　　金蹙花球小，真珠绣带垂。几回冲蜡烛，千度入春怀。
<br>
<br>　　上客终须醉，觥杯自乱排。
<br>
<br>　　卷369_18  「劝僧酒」皇甫松
<br>
<br>　　劝僧一杯酒，共看青青山。酣然万象灭，不动心印闲。
<br>
<br>　　卷369_19  「登郭隗台」皇甫松
<br>
<br>　　燕相谋在兹，积金黄巍巍。上者欲何颜，使我千载悲。
<br>
<br>　　卷369_20  「杨柳枝词二首」皇甫松
<br>
<br>　　烂漫春归水国时，吴王宫殿柳丝垂。
<br>
<br>　　黄莺长叫空闺畔，西子无因更得知。
<br>
<br>　　春入行宫映翠微，玄宗侍女舞烟丝。
<br>
<br>　　如今柳向空城绿，玉笛何人更把吹。
<br>
<br>　　卷369_21  「浪淘沙二首」皇甫松
<br>
<br>　　滩头细草接疏林，浪恶罾船半欲沉。
<br>
<br>　　宿鹭眠洲非旧浦，去年沙觜是江心。
<br>
<br>　　蛮歌豆蔻北人愁，松雨蒲风野艇秋。
<br>
<br>　　浪起眠不得，寒沙细细入江流。
<br>
<br>　　卷369_22  「句」皇甫松
<br>
<br>　　夜入真珠室，朝游玳瑁宫。（《纪事》载：松为牛僧孺表
<br>
<br>　　甥，不相荐举。因襄阳大水，极言诽谤。真珠乃牛爱姬也）
<br>
<br>　　卷369_23  「送皇甫赴举」马异
<br>
<br>　　马蹄声特特，去入天子国。借问去是谁，秀才皇甫。
<br>
<br>　　吞吐一腹文，八音兼五色。主文有崔李，郁郁为朝德。
<br>
<br>　　青铜镜必明，朱丝绳必直。称意太平年，愿子长相忆。
<br>
<br>　　卷369_24  「贞元旱岁」马异
<br>
<br>　　赤地炎都寸草无，百川水沸煮虫鱼。
<br>
<br>　　定应焦烂无人救，泪落三篇古尚书。
<br>
<br>　　卷369_25  「暮春醉中寄李干秀才」马异
<br>
<br>　　欢异且交亲，酒生开瓮春。不须愁犯卯，且乞醉过申。
<br>
<br>　　折草为筹箸，铺花作锦P.娇莺解言语，留客也殷勤。
<br>
<br>　　卷369_26  「答卢仝结交诗」马异
<br>
<br>　　有鸟自南翔，口衔一书扎，达我山之维。
<br>
<br>　　开缄金玉焕陆离，乃是卢仝结交诗。此诗峭绝天边格，
<br>
<br>　　力与文星色相射。长河拔作数条丝，太华磨成一拳石。
<br>
<br>　　莫嗟独笑无往还，月中芳桂难追攀。况值乱邦不平年，
<br>
<br>　　回陵倒谷如等闲。与君俯首大艰阻，喙长三尺不得语，
<br>
<br>　　因君今日形章句。羡猕猴兮著衣裳，悲蚯蚓兮安翅羽。
<br>
<br>　　上天不识察，仰我为辽天失所，将吾剑兮切淤泥，
<br>
<br>　　使良骥兮捕老鼠。昨日脱身卑贱笼，卯星借与老人峰。
<br>
<br>　　抱锄钡剀恐X，偃盖参天旧有松，术与松兮保身世。
<br>
<br>　　卧居居兮起于于，漱潺潺兮聆GG.道在其中可终岁，
<br>
<br>　　不教辜负尧为帝。烧我荷衣摧我身，回看天地如砥平。
<br>
<br>　　钢刀v骨不辞去，卑躬君子今明明。俯首辞山心惨恻，
<br>
<br>　　白云虽好恋不得。看云且拟直须臾，疾风又卷西飞翼。
<br>
<br>　　为报覃怀心结交，死生富贵存后凋。我心不畏朱公叔，
<br>
<br>　　君意须防刘孝标。以胶投漆苦不早，就中相去万里道。
<br>
<br>　　河水悠悠山之间，无由把袂摅怀抱。忆仝吟能文，
<br>
<br>　　洽臭成兰薰。不知何处清风夕，拟使张华见陆云。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
