<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百二十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷七百二十
<br>
<br>　　卷720_1  「游洞庭湖」裴说
<br>
<br>　　楚云团翠八百里，澧兰吹香堕春水。白头渔子摇苍烟，
<br>
<br>　　眠沙晓惊起。沙头龙叟夜叹忧，铁笛未响春风羞。
<br>
<br>　　露寒紫结新愁，城角泣断关河秋。谪仙欲识雷斧手，
<br>
<br>　　i却古今愁共丑。鲸游碧落杳无踪，作诗三叹君知否。
<br>
<br>　　瀛洲一棹何时还，满江宫锦看湖山。
<br>
<br>　　卷720_2  「怀素台歌（一作题怀素台）」裴说
<br>
<br>　　我呼古人名，鬼神侧耳听：杜甫李白与怀素，
<br>
<br>　　文星酒星草书星。永州东郭有奇怪，笔冢墨池遗迹在。
<br>
<br>　　笔冢低低高如山，墨池浅浅深如海。我来恨不已，
<br>
<br>　　争得青天化为一张纸，高声唤起怀素书，
<br>
<br>　　搦管研朱点湘水。欲归家，重叹嗟。眼前有，三个字：
<br>
<br>　　枯树槎。乌梢蛇，墨老鸦。
<br>
<br>　　卷720_3  「闻砧（一作寄边衣）」裴说
<br>
<br>　　深闺乍冷鉴开箧，玉箸微微湿红颊。一阵霜风杀柳条，
<br>
<br>　　浓烟半夜成黄叶。垂垂白练明如雪，独下闲阶转凄切。
<br>
<br>　　只知抱杵捣秋砧，不觉高楼已无月。时闻寒雁声相唤，
<br>
<br>　　纱窗只有灯相伴。几展齐纨又懒裁，离肠恐逐金刀断。
<br>
<br>　　细想仪形执牙尺，回刀剪破澄江色。愁捻银针信手缝，
<br>
<br>　　惆怅无人试宽窄。时时举袖匀红泪，红笺谩有千行字。
<br>
<br>　　书中不尽心中事，一片殷勤寄边使。
<br>
<br>　　卷720_4  「春早寄华下同人」裴说
<br>
<br>　　正是花时节，思君寝复兴。市沽终不醉，春梦亦无凭。
<br>
<br>　　岳面悬青雨，河心走浊冰。东门一条路，离恨镇相仍。
<br>
<br>　　卷720_5  「赠衡山令」裴说
<br>
<br>　　君吟十二载，辛苦必能官。造化犹难隐，生灵岂易谩。
<br>
<br>　　猿跳高岳静，鱼摆大江宽。与我为同道，相留夜话阑。
<br>
<br>　　卷720_6  「南中县令」裴说
<br>
<br>　　寂寥虽下邑，良宰有清威。苦节长如病，为官岂肯肥。
<br>
<br>　　山多村地狭，水浅客舟稀。上国搜贤急，陶公早晚归。
<br>
<br>　　卷720_7  「寄曹松（一作洛中作）」裴说
<br>
<br>　　莫怪苦吟迟，诗成鬓亦丝。鬓丝犹可染，诗病却难医。
<br>
<br>　　山暝云横处，星沈月侧时。冥搜不可得，一句至公知。
<br>
<br>　　卷720_8  「赠宾贡」裴说
<br>
<br>　　惟君怀至业，万里信悠悠。路向东溟出，枝来北阙求。
<br>
<br>　　家无一夜梦，帆挂隔年秋。鬓发争禁得，孤舟往复愁。
<br>
<br>　　卷720_9  「汉南邮亭」裴说
<br>
<br>　　高阁水风清，开门日送迎。帆张独鸟起，乐奏大鱼惊。
<br>
<br>　　骤雨拖山过，微风拂面生。闲吟虽得句，留此谢多情。
<br>
<br>　　卷720_10  「棋」裴说
<br>
<br>　　十九条平路，言平又Md.人心无算处，国手有输时。
<br>
<br>　　势迥流星远，声干下雹迟。临轩才一局，寒日又西垂。
<br>
<br>　　卷720_11  「夏日即事」裴说
<br>
<br>　　僻居门巷静，竟日坐阶墀。鹊喜虽传信，蛩吟不见诗。
<br>
<br>　　笋抽通旧竹，梅落立闲枝。此际无尘挠，僧来称所宜。
<br>
<br>　　卷720_12  「送人宰邑」裴说
<br>
<br>　　官小任还重，命官难偶然。皇恩轻一邑，赤子病三年。
<br>
<br>　　瘦马稀餐粟，羸童不识钱。如君清苦节，到处有人传。
<br>
<br>　　卷720_13  「春暖送人下第」裴说
<br>
<br>　　相送短亭前，知君愚复贤。事多凭夜梦，老为待明年。
<br>
<br>　　春树添山脊，晴云学晓烟。雄文有公道，此别莫潸然。
<br>
<br>　　卷720_14  「湖外送何崇入阁」裴说
<br>
<br>　　因诗相识久，忽此告临途。便是有船发，也须容市沽。
<br>
<br>　　精吟五个字，稳泛两重湖。长短逢公道，清名振帝都。
<br>
<br>　　卷720_15  「送进士苏瞻乱后出家」裴说
<br>
<br>　　因乱事空王，孤心亦不伤。梵僧为骨肉，柏寺作家乡。
<br>
<br>　　眼闭千行泪，头梳一把霜。诗书不得力，谁与问苍苍。
<br>
<br>　　卷720_16  「秋日送河北从事」裴说
<br>
<br>　　北风沙漠地，吾子远从军。官路虽非远，诗名要且闻。
<br>
<br>　　蝉悲欲落日，雕下拟阴云。此去难相恋，前山掺袂分。
<br>
<br>　　卷720_17  「喜友人再面」裴说
<br>
<br>　　一别几寒暄，迢迢隔塞垣。相思长有事，及见却无言。
<br>
<br>　　静坐将茶试，闲书把叶翻。依依又留宿，圆月上东轩。
<br>
<br>　　卷720_18  「对雪」裴说
<br>
<br>　　大片向空舞，出门肌骨寒。路岐平即易，沟壑满应难。
<br>
<br>　　兔穴归时失，禽枝宿处干。豪家宁肯厌，五月画图看。
<br>
<br>　　卷720_19  「冬日后作」裴说
<br>
<br>　　寂寞掩荆扉，昏昏坐欲痴。事无前定处，愁有并来时。
<br>
<br>　　日影才添线，鬓根已半丝。明庭正公道，应许苦心诗。
<br>
<br>　　卷720_20  「冬日作」裴说
<br>
<br>　　粝食拥败絮，苦吟吟过冬。稍寒人却健，太饱事多慵。
<br>
<br>　　树老生烟薄，墙阴贮雪重。安能只如此，公道会相容。
<br>
<br>　　卷720_21  「中秋月」裴说
<br>
<br>　　一岁几盈亏，当轩重此期。幸无偏照处，刚有不明时。
<br>
<br>　　色静云归早，光寒鹤睡迟。相看吟未足，皎皎下疏篱。
<br>
<br>　　卷720_22  「塞上曲」裴说
<br>
<br>　　极目望空阔，马羸程又赊。月生方见树，风定始无沙。
<br>
<br>　　楚水辞鱼窟，燕山到雁家。如斯名利役，争不老天涯。
<br>
<br>　　卷720_23  「终南山」裴说
<br>
<br>　　九衢南面色，苍翠绝纤尘。寸步有闲处，百年无到人。
<br>
<br>　　禁林寒对望，太华净相邻。谁与群峰并，祥云瑞露频。
<br>
<br>　　卷720_24  「访道士」裴说
<br>
<br>　　高冈微雨后，木脱草堂新。惟有疏慵者，来看淡薄人。
<br>
<br>　　竹牙生碍路，松子落敲巾。粗得玄中趣，当期宿话频。
<br>
<br>　　卷720_25  「道林寺」裴说
<br>
<br>　　独立凭危阑，高低落照间。寺分一派水，僧锁半房山。
<br>
<br>　　对面浮世隔，垂帘到老闲。烟云与尘土，寸步不相关。
<br>
<br>　　卷720_26  「般若寺」裴说
<br>
<br>　　南岳古般若，自来天下知。翠笼无价寺，光射有名诗。
<br>
<br>　　一水涌兽迹，五峰排凤仪。高僧引闲步，昼出夕阳归。
<br>
<br>　　卷720_27  「兜率寺」裴说
<br>
<br>　　一片无尘地，高连梦泽南。僧居跨鸟道，佛影照鱼潭。
<br>
<br>　　朽ㄔ菩庇常平芜日半涵。行行不得住，回首望烟岚。
<br>
<br>　　卷720_28  「鹿门寺」裴说
<br>
<br>　　鹿门山上寺，突兀尽无尘。到此修行者，应非取次人。
<br>
<br>　　鸟过惊石磬，日出碍金身。何计生烦恼，虚空是四邻。
<br>
<br>　　卷720_29  「题岳州僧舍」裴说
<br>
<br>　　喜到重湖北，孤州横晚烟。鹭衔鱼入寺，鸦接饭随船。
<br>
<br>　　松桧君山迥，菰蒲梦泽连。与师吟论处，秋水浸遥天。
<br>
<br>　　卷720_30  「过洞庭湖」裴说
<br>
<br>　　浪高风力大，挂席亦言迟。及到堪忧处，争如未济时。
<br>
<br>　　鱼龙侵莫测，雷雨动须疑。此际情无赖，何门寄所思。
<br>
<br>　　卷720_31  「旅行闻寇」裴说
<br>
<br>　　动步忧多事，将行问四邻。深山不畏虎，当路却防人。
<br>
<br>　　豪富田园废，疲羸屋舍新。自惭为旅客，无计避烟尘。
<br>
<br>　　卷720_32  「旅中作」裴说
<br>
<br>　　妄动远抛山，其如馁与寒。投人言去易，开口说贫难。
<br>
<br>　　泽国云千片，湘江竹一竿。时明未忍别，犹待计穷看。
<br>
<br>　　卷720_33  「旅次衡阳」裴说
<br>
<br>　　欲往几经年，今来意豁然。江风长借客，岳雨不因天。
<br>
<br>　　戏鹭飞轻雪，惊鸿叫乱烟。晚秋红藕里，十宿寄渔船。
<br>
<br>　　卷720_34  「不出院僧」裴说
<br>
<br>　　四远参寻遍，修行却不行。耳边无俗语，门外是前生。
<br>
<br>　　塔见移来影，钟闻过去声。一斋唯默坐，应笑我营营。
<br>
<br>　　卷720_35  「湖外寄处宾上人」裴说
<br>
<br>　　怪得意相亲，高携一轴新。能搜大雅句，不似小乘人。
<br>
<br>　　岳麓擎枯桧，潇湘吐白O.他年遇同道，为我话风尘。
<br>
<br>　　卷720_36  「寄贯休」裴说
<br>
<br>　　忆昔与吾师，山中静论时。总无方是法，难得始为诗。
<br>
<br>　　冻犬眠干叶，饥禽啄病梨。他年白莲社，犹许重相期。
<br>
<br>　　卷720_37  「寄僧尚颜」裴说
<br>
<br>　　曾居五老峰，所得共谁同。才大天全与，吟精楚欲空。
<br>
<br>　　客来庭减日，鸟过竹生风。早晚摇轻拂，重归瀑布中。
<br>
<br>　　卷720_38  「哭处默上人」裴说
<br>
<br>　　凄凉幕下，香吐一灯分。斗老输寒桧，留闲与白云。
<br>
<br>　　挈盂曾几度，传衲不教焚。泣罢重回首，暮山钟半闻。
<br>
<br>　　卷720_39  「庐山瀑布」裴说
<br>
<br>　　静景凭高望，光分翠嶂开。M飞千尺雪，寒扑一声雷。
<br>
<br>　　过去云冲断，旁来烧隔回。何当住峰下，终岁绝尘埃。
<br>
<br>　　卷720_40  「华山上方」裴说
<br>
<br>　　独上上方上，立高聊称心。气冲云易黑，影落县多阴。
<br>
<br>　　有云草不死，无风松自吟。会当求大药，他日复追寻。
<br>
<br>　　卷720_41  「咏鹦鹉」裴说
<br>
<br>　　常贵西山鸟，衔恩在玉堂。语传明主意，衣拂美人香。
<br>
<br>　　缓步寻珠网，高飞上画梁。长安频道乐，何日从君王。
<br>
<br>　　卷720_42  「鹭鸶」裴说
<br>
<br>　　秋江清浅时，鱼过亦频窥。却为分明极，翻成所得迟。
<br>
<br>　　浴偎红日色，栖压碧芦枝。会共g同侣，翱翔应可期。
<br>
<br>　　卷720_43  「牡丹」裴说
<br>
<br>　　数朵欲倾城，安同桃李荣。未尝贫处见，不似地中生。
<br>
<br>　　此物疑无价，当春独有名。游蜂与蝴蝶，来往自多情。
<br>
<br>　　卷720_44  「见王贞白」裴说
<br>
<br>　　共贺登科后，明宣入紫宸。又看重试榜，还见苦吟人。
<br>
<br>　　此得名浑别，归来话亦新。分明一枝桂，堪动楚江滨。
<br>
<br>　　卷720_45  「经杜工部坟」裴说
<br>
<br>　　骚人久不出，安得国风清。拟掘孤坟破，重教大雅生。
<br>
<br>　　皇天高莫问，白酒恨难平。悒怏寒江上，谁人知此情。
<br>
<br>　　卷720_46  「寄僧知乾」裴说
<br>
<br>　　貌高清入骨，帝里旧临坛。出语经相似，行心佛证安。
<br>
<br>　　卷720_47  「乱中偷路入故乡」裴说
<br>
<br>　　愁看贼火起诸烽，偷得馀程怅望中。
<br>
<br>　　一国半为亡国烬，数城俱作古城空。
<br>
<br>　　卷720_48  「蔷薇」裴说
<br>
<br>　　一架长条万朵春，嫩红深绿小窠匀。
<br>
<br>　　只应根下千年土，曾葬西川织锦人。
<br>
<br>　　卷720_49  「春日山中竹」裴说
<br>
<br>　　数竿苍翠拟龙形，峭拔须教此地生。
<br>
<br>　　无限野花开不得，半山寒色与春争。
<br>
<br>　　卷720_50  「柳」裴说
<br>
<br>　　高拂危楼低拂尘，灞桥攀折一何频。
<br>
<br>　　思量却是无情树，不解迎人只送人。
<br>
<br>　　卷720_51  「岳阳兵火后题僧舍」裴说
<br>
<br>　　十年兵火真多事，再到禅扉却破颜。
<br>
<br>　　唯有两般烧不得，洞庭湖水老僧闲。
<br>
<br>　　卷720_52  「句」裴说
<br>
<br>　　读书贫里乐，搜句静中忙。（《苕溪渔隐》）
<br>
<br>　　苦吟僧入定，得句将成功。（以下《诗话》）
<br>
<br>　　是事精皆易，唯诗会却难。（《赠贯休》）
<br>
<br>　　因携一家住，赢得半年吟。（《石首县》）
<br>
<br>　　吟馀潮入浦，坐久烧移山。（《湘江》）
<br>
<br>　　三年清似水，六月冷如冰。（《赠县令》）
<br>
<br>　　一通红锦重，三事紫罗轻。（以下《绣石书堂》）
<br>
<br>　　瘦肌寒带粟，病眼馁生花。
<br>
<br>　　避乱一生多。
<br>
<br>　　雪留寒竹寺舍冷，风撼早梅城郭香。（《锦绣万花谷》）
<br>
<br>　　画球轻蹴壶中地，彩索高飞掌上身。（清明，事文类聚）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
