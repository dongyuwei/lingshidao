<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百三十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百三十三
<br>
<br>　　卷833_1  「寿春节进」贯休
<br>
<br>　　圣运关天纪，龙飞古帝基。振摇三蜀地，耸发万年枝。
<br>
<br>　　出震同中古，承乾动四夷。恩颁新命广，泪向旧朝垂。
<br>
<br>　　大宝归玄谶，殊祥出远池。法天深罔测，体圣妙难知。
<br>
<br>　　俭德为全德，无思契十思。丕图非力致，英武悉天资。
<br>
<br>　　正直方亲切，回邪岂敢窥。将排颇与牧，相得稷兼夔。
<br>
<br>　　盐出符真主，麟来合大规。赓歌随羽a，奕叶乱疗睢
<br>
<br>　　寡欲情虽泰，忧民色未怡。盛如唐创业，宛胜晋朝仪。
<br>
<br>　　旰食宫莺啭，宵衣禁漏迟。多于汤土地，还有禹胼胝。
<br>
<br>　　视物如伤日，胜残去杀时。守文情的的，无逸戒孜孜。
<br>
<br>　　轩顼风重振，皇唐鼎创移。始闻呈瑞石，又报产灵芝。
<br>
<br>　　覆帱高缘大，包容妙在卑。兄呼春赫日，师指佛牟尼。
<br>
<br>　　佳气宸居合，淳风乐府吹。急贤彰帝业，解网见天慈。
<br>
<br>　　粟赤千千窖，军雄万万儿。八蛮须稽颡，四海仰昌期。
<br>
<br>　　玉辇嫔嫱拥，宫花锦绣欹。尧云同Γ汉祖太驱驰。
<br>
<br>　　氛根株尽，浇讹朕兆隳。山河方有截，野逸诏无遗。
<br>
<br>　　境静消锋镝，田香熟稻r1.梦中逢傅说，殿上见辛毗。
<br>
<br>　　金镜悬千古，彤云起四维。盛行唐典法，再睹舜雍熙。
<br>
<br>　　祝寿乾文动，郊天太一随。煌煌还宿卫，叶声诗。
<br>
<br>　　饮醴和甘雨，非烟绕御帷。银轮随宝马，玉沼见金龟。
<br>
<br>　　杳杳闻韵C，重重降抚绥。魏徵须却出，葛亮更何之。
<br>
<br>　　简约逾前古，升平美不疑。触邪羊ii，鼓腹叟嘻嘻。
<br>
<br>　　迈五方云大，超三始见奇。锦霞连紫极，仙鸟下峨眉。
<br>
<br>　　谢傅还为傅，周师又作师。纳隍为永任，从谏契无为。
<br>
<br>　　子子寰瀛主，孙孙日月旗。寿春嗟寿域，万国尽虔祈。
<br>
<br>　　捧日三车子，恭思八彩眉。愿将七万岁，匍匐拜瑶墀。
<br>
<br>　　卷833_2  「送僧之安南」贯休
<br>
<br>　　安南千万里，师去趣何长。鬓有炎州雪，心为异国香。
<br>
<br>　　退牙山象恶，过海布帆荒。早作归吴计，无忘父母乡。
<br>
<br>　　卷833_3  「送僧归剡山」贯休
<br>
<br>　　远逃为乱处，寺与石城连。木落归山路，人初刈剡田。
<br>
<br>　　荒林猴咬栗，战地鬼多年。好去楞伽子，精修莫偶然。
<br>
<br>　　卷833_4  「送僧入幽州」贯休
<br>
<br>　　高士高无敌，腾腾话入燕。无人知尔意，向我道非禅。
<br>
<br>　　栗径穿蕃冢，狼声隔远烟。山多道侣，应未有归年。
<br>
<br>　　卷833_5  「送僧游五台」贯休
<br>
<br>　　羡师游五顶，乞食值年丰。去去谁为侣，栖栖力已充。
<br>
<br>　　浊河高岸拆，衰草古城空。必到华严寺，凭师问辨公。
<br>
<br>　　卷833_6  「送僧入五泄」贯休
<br>
<br>　　五泄江山寺，禅林境最奇。九年吃菜粥，此事少人知。
<br>
<br>　　山响僧担谷，林香豹乳儿。伊余头已白，不去更何之。
<br>
<br>　　卷833_7  「题令宣和尚院」贯休
<br>
<br>　　轩窗领岚翠，师得世情忘。惟爱谈诸祖，曾经宿大荒。
<br>
<br>　　泉声淹卧榻，云片犯炉香。寄语题门者，看经在上方。
<br>
<br>　　卷833_8  「寄四明闾丘道士二首」贯休
<br>
<br>　　淮海兵荒日，分飞直至今。知担诸子出，却入四明深。
<br>
<br>　　衣必编仙草，僧应共栗林。秋风溪上路，应得一相寻。
<br>
<br>　　三千功未了，大道本无程。好共禅师好，常将药犬行。
<br>
<br>　　石门红藓剥，柘坞白云生。莫认无名是，无名已是名。
<br>
<br>　　卷833_9  「经士马中作」贯休
<br>
<br>　　偷儿成大寇，处处起烟尘。黄叶满空宅，青山见俗人。
<br>
<br>　　妖星芒刺越，鬼哭势连秦。惆怅还惆怅，茫茫江海滨。
<br>
<br>　　卷833_10  「士马后见赤松舒道士」贯休
<br>
<br>　　满眼尽疮痍，相逢相对悲。乱阶犹未已，一柱若为支。
<br>
<br>　　堰茗蒸红枣，看花似好时。不知今日后，吾道竟何之。
<br>
<br>　　卷833_11  「题方公院寄夏侯明府」贯休
<br>
<br>　　银地有馀光，方公道益芳。谁分修藏力，顶有剃头霜。
<br>
<br>　　经勘松风燥，檐垂坞茗香。终须结西社，此县似柴桑。
<br>
<br>　　卷833_12  「与刘象正字」贯休
<br>
<br>　　独居三岛上，花竹映柴关。道广群仙惜，名成万事闲。
<br>
<br>　　病多唯纵酒，静极不思山。唯有逍遥子，时时自往还。
<br>
<br>　　卷833_13  「怀智体道人」贯休
<br>
<br>　　栖碧思吾友，庭莺百啭时。唯应一处住，方得不相思。
<br>
<br>　　云水淹门阃，春雷在树枝。平生无限事，不独白云知。
<br>
<br>　　卷833_14  「赠晦公禅人」贯休
<br>
<br>　　流阳为役者，相访叶纷纷。有句虽如我，无心未似君。
<br>
<br>　　构林青及竹，茆屋暖于云。何日相将去，千山麋鹿群。
<br>
<br>　　卷833_15  「寄静林别墅胡进士兄弟」贯休
<br>
<br>　　见说山居好，书楼被翠侵。烧贤〉壕常月色弟兄吟。
<br>
<br>　　犬吠黄缆洌牛归红树深。仍闻多白菌，应许一相寻。
<br>
<br>　　卷833_16  「怀赤松故舒道士」贯休
<br>
<br>　　可惜复可惜，如今何所之。信来堪大恸，余复用生为。
<br>
<br>　　乱世今交斗，玄宫玉柱隳。春风五陵道，回首不胜悲。
<br>
<br>　　卷833_17  「偶作」贯休
<br>
<br>　　无端为五字，字字鬓星星。只觉人情薄，空馀鹤眼青。
<br>
<br>　　砌莎藏坠果，窗雪浸残经。只有归山计，茫茫何所营。
<br>
<br>　　卷833_18  「春日许征君见访」贯休
<br>
<br>　　龙钟多病后，日望遇升平。远念穿嵩雪，前林啭早莺。
<br>
<br>　　厨香烹瓠叶，道友扣门声。还似青溪上，微吟踏叶行。
<br>
<br>　　卷833_19  「经先主庙作」贯休
<br>
<br>　　古庙积烟萝，威灵及物多。因知曹孟德，争奈此公何。
<br>
<br>　　树古雷痕剥，碑荒篆画讹。今朝冥祷祝，只望息干戈。
<br>
<br>　　卷833_20  「寄中条道者」贯休
<br>
<br>　　柏梯杉影里，头白药山孙。今古管不得，是非争肯论。
<br>
<br>　　虎须悬瀑滴，禅衲带苔痕。常恨龙钟也，无因接话言。
<br>
<br>　　卷833_21  「夏日晚望」贯休
<br>
<br>　　登临聊一望，不觉意q然。陶侃寒溪寺，如今何处边。
<br>
<br>　　汀沙生旱雾，山火照平川。终事东归去，干戈满许田。
<br>
<br>　　卷833_22  「送僧归山」贯休
<br>
<br>　　眼青禅帔赤，气岸出尘埃。霞外终须去，人间作么来。
<br>
<br>　　崖香泉吐乳，坞燥烧□雷。他日终相觅，山门何处开。
<br>
<br>　　卷833_23  「览皎然《渠南乡集》」贯休
<br>
<br>　　学力不相敌，清还仿佛同。高于宝月月，谁得射雕弓。
<br>
<br>　　至鉴封姚监，良工遇鲁公。如斯深可羡，千古共清风。
<br>
<br>　　卷833_24  「览姚合《极玄集》」贯休
<br>
<br>　　至览如日月，今时即古时。发如边草白，谁念射声□。
<br>
<br>　　好鸟挨花落，清风出院迟。知音郭有道，始为一吟之。
<br>
<br>　　卷833_25  「大驾西幸秋日闻雷」贯休
<br>
<br>　　军书日日催，处处起尘埃。黎庶何由泰，銮舆早晚回。
<br>
<br>　　夏租方减食，秋日更闻雷。莫道苍苍意，苍苍眼甚开。
<br>
<br>　　卷833_26  「诗」贯休
<br>
<br>　　经天纬地物，动必计仙才。几处觅不得，有时还自来。
<br>
<br>　　真风含素发，秋色入灵台。吟向霜蟾下，终须神鬼哀。
<br>
<br>　　卷833_27  「秋末江上望」贯休
<br>
<br>　　莽莽古江滨，纷纷坠叶频。烟霞谁是主，丘陇自伤神。
<br>
<br>　　吞并宁唯汉，凄凉莫问陈。尽随流水去，寂莫野花春。
<br>
<br>　　卷833_28  「乞食僧」贯休
<br>
<br>　　擎钵貌清羸，天寒出寺迟。朱门当大路，风雪立多时。
<br>
<br>　　似月心常净，如麻事不知。行人莫轻诮，古佛尽如斯。
<br>
<br>　　卷833_29  「寒望九峰作」贯休
<br>
<br>　　九朵碧芙蕖，王维图未图。层层皆有瀑，一一合吾居。
<br>
<br>　　雨歇如争出，霜严不例枯。世犹多事在，为尔久踌躇。
<br>
<br>　　卷833_30  「蓟北寒月作」贯休
<br>
<br>　　蓟门寒到骨，战碛雁相悲。古屋不胜雪，严风欲断髭。
<br>
<br>　　清吟得冷句，远念失佳期。寂寞谁相问，迢迢天一涯。
<br>
<br>　　卷833_31  「新猿」贯休
<br>
<br>　　寻常看不见，花落树多苔。忽向高枝发，又从何处来。
<br>
<br>　　风清声更揭，月苦意弥哀。多少求名者，年年被尔催。
<br>
<br>　　卷833_32  「怀南岳隐士二首（一作赠隐者）」贯休
<br>
<br>　　千峰映碧湘，真隐此中藏。饼不煮石吃，眉应似发长。
<br>
<br>　　风z支酒瓮，鹤虱落琴床。虽峦机者，斯人尚未忘。
<br>
<br>　　见说祝融峰，擎天势似腾。藏千寻瀑布，出十八高僧。
<br>
<br>　　古路无人迹，新霞出石棱。终期将尔叟，一一月中登。
<br>
<br>　　卷833_33  「追忆冯少常」贯休
<br>
<br>　　盛德方清贵，旋闻逐逝波。令人翻不会，积善合如何。
<br>
<br>　　直道登朝晚，分忧及物多。至今新定郡，犹咏F襦歌。
<br>
<br>　　卷833_34  「闻闵廷言周琏下第」贯休
<br>
<br>　　前榜年年见，高名日日闻。常因不平事，便欲见吾君。
<br>
<br>　　兄弟居清岛，园林生白云。相思空怅望，庭叶赤纷纷。
<br>
<br>　　卷833_35  「寄景地判官」贯休
<br>
<br>　　渚宫江上别，倏忽十馀年。举世唯攻说，多君即不然。
<br>
<br>　　浦珠为履重，园柳助诗玄。勉力酬知己，昌朝正急贤。
<br>
<br>　　卷833_36  「读贾区、贾岛集」贯休
<br>
<br>　　区终不下岛，岛亦不多区。冷格俱无敌，贫根亦似愚。
<br>
<br>　　青云终叹命，白阁久围炉。今日成名者，还堪为尔吁。
<br>
<br>　　卷833_37  「送衲僧之江西」贯休
<br>
<br>　　索索复索索，无凭却有凭。过溪遭恶雨，乞食得干菱。
<br>
<br>　　只有山相伴，终无事可仍。如逢梅岭旦，向道只宁馨。
<br>
<br>　　卷833_38  「故林偶作」贯休
<br>
<br>　　朗吟无一事，孤坐k江濉Ｃ氖婪俏岬溃良图有白云。
<br>
<br>　　蠹鱼开卷落，啄木隔花闻。唯寄壶中客，金丹许共分。
<br>
<br>　　卷833_39  「寄栖白大师二首」贯休
<br>
<br>　　流浪江湖久，攀缘岁月阑。高名当世重，好句逼人寒。
<br>
<br>　　月苦蝉声嗄，钟清柿叶干。龙钟千万里，拟欲访师难。
<br>
<br>　　苍苍龙阙晚，九陌杂香尘。方外无他事，僧中有近臣。
<br>
<br>　　青门玉露滴，紫阁锦霞新。莫话三峰去，浇风正荡淳。
<br>
<br>　　卷833_40  「送人之渤海」贯休
<br>
<br>　　国之东北角，有国每朝天。海力浸不尽，夷风常宛然。
<br>
<br>　　山藏罗刹宅，水杂巨鳌涎。好去吴乡子，归来莫隔年。
<br>
<br>　　卷833_41  「寄李道士」贯休
<br>
<br>　　常见高人说，犹来不偶然。致身同槁木，话道出忘诠。
<br>
<br>　　长啸仙钟外，眠楂海月边。倘修阴姹姹，一望寄余焉。
<br>
<br>　　卷833_42  「秋送夏郢归钱塘」贯休
<br>
<br>　　归客指吴国，风帆几日程。新诗陶雪字，玄发有霜茎。
<br>
<br>　　微月生沧海，残涛傍石城。从兹江岛意，应续子陵名。
<br>
<br>　　卷833_43  「送僧归翠微」贯休
<br>
<br>　　只衲一个衲，翠微归旧岑。不知何岁月，即得到师心。
<br>
<br>　　径绕千峰细，庵开乱木深。倘然云外老，他日亦相寻。
<br>
<br>　　卷833_44  「经友生坟」贯休
<br>
<br>　　多君坟在此，令我过悲凉。可惜为人好，刚须被数将。
<br>
<br>　　白云从冢出，秋草为谁荒。不觉频回首，西风满白杨。
<br>
<br>　　卷833_45  「怀洛下卢缙云」贯休
<br>
<br>　　一减三张价，幽居少室前。岂应贫似我，不得信经年。
<br>
<br>　　木落多诗藁，山枯见墨烟。何时深夜坐，共话草堂禅。
<br>
<br>　　卷833_46  「送李赴举」贯休
<br>
<br>　　诗业务经纶，新皆意外新。因知登第榜，不著不平人。
<br>
<br>　　句得孤舟月，心飞九陌尘。明年相贺日，应到曲江滨。
<br>
<br>　　卷833_47  「宝禅师见访」贯休
<br>
<br>　　山兄心似我，岸谷亦难交。不见还相忆，来唯添寂寥。
<br>
<br>　　茶烟粘衲叶，云水透蘅茆。因话流年事，斯须不可抛。
<br>
<br>　　卷833_48  「观棋」贯休
<br>
<br>　　逸格格难及，半先相遇稀。落花方满地，一局到斜晖。
<br>
<br>　　褚胤死不死，将军飞已飞。今朝惭一行，无以造玄微。
<br>
<br>　　卷833_49  「题一上人经阁」贯休
<br>
<br>　　鸟外何须去，衣如藓亦从。但能无一事，即是住孤峰。
<br>
<br>　　雨歇云埋阁，月明霜洒松。师心多似我，所以访师重。
<br>
<br>　　卷833_50  「和毛学士舍人早春」贯休
<br>
<br>　　陋巷冬将尽，东风细杂篮。解牵窗梦远，先是涧梅谙。
<br>
<br>　　茶癖金铛快，松香玉露含。书斋山帚撅，盘馔药花甘。
<br>
<br>　　雅得琴中妙，常挪脸似酣。雪消闻苦蛰，气候似宜蚕。
<br>
<br>　　密勿须清甲，朝归绕碧潭。丹心空拱北，新作继周南。
<br>
<br>　　竹杖无斑点，纱巾不著簪。大朝名益重，后进力皆覃。
<br>
<br>　　至理虽亡一，臣时亦说三。不知门下客，谁上晏婴骖。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
