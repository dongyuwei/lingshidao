<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百五十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百五十一
<br>
<br>　　卷151_1  「送卢侍御赴河北」刘长卿
<br>
<br>　　谪居为别倍伤情，何事从戎独远行。千里按图收故地，
<br>
<br>　　三军罢战及春耕。江天渺渺鸿初去，漳水悠悠草欲生。
<br>
<br>　　莫学仲连逃海上，田单空愧取聊城。
<br>
<br>　　卷151_2  「送子婿崔真父归长城」刘长卿
<br>
<br>　　送君卮酒不成欢，幼女辞家事伯鸾。桃叶宜人诚可咏，
<br>
<br>　　柳花如雪若为看。心怜稚齿鸣环去，身愧衰颜对玉难。
<br>
<br>　　惆怅暮帆何处落，青山无限水漫漫。
<br>
<br>　　卷151_3  「送陆澧仓曹西上」刘长卿
<br>
<br>　　长安此去欲何依，先达谁当荐陆机。日下凤翔双阙迥，
<br>
<br>　　雪中人去二陵稀。舟从故里难移棹，家住寒塘独掩扉。
<br>
<br>　　临水自伤流落久，赠君空有泪沾衣。
<br>
<br>　　卷151_4  「送柳使君赴袁州」刘长卿
<br>
<br>　　宜阳出守新恩至，京口因家始愿违。五柳闭门高士去，
<br>
<br>　　三苗按节远人归。月明江路闻猿断，花暗山城见吏稀。
<br>
<br>　　惟有郡斋窗里岫，朝朝空对谢玄晖。
<br>
<br>　　卷151_5  「戏题赠二小男」刘长卿
<br>
<br>　　异乡流落频生子，几许悲欢并在身。欲并老容羞白发，
<br>
<br>　　每看儿戏忆青春。未知门户谁堪主，且免琴书别与人。
<br>
<br>　　何幸暮年方有后，举家相对却沾巾。
<br>
<br>　　卷151_6  「谪官后卧病官舍，简贺兰侍郎（一作贬睦州祖庸见赠）」刘长卿
<br>
<br>　　青春衣绣共称宜，白首垂丝恨不遗。江上几回今夜月，
<br>
<br>　　镜中无复少年时。生还北阙谁相引，老向南邦众所悲。
<br>
<br>　　岁岁任他芳草绿，长沙未有定归期。
<br>
<br>　　卷151_7  「岁日见新历，因寄都官裴郎中」刘长卿
<br>
<br>　　青阳振蛰初颁历，白首衔冤欲问天。绛老更能经几岁，
<br>
<br>　　贾生何事又三年。愁占蓍草终难决，病对椒花倍自怜。
<br>
<br>　　若道平分四时气，南枝为底发春偏。
<br>
<br>　　卷151_8  「江州重别薛六、柳八二员外」刘长卿
<br>
<br>　　生涯岂料承优诏，世事空知学醉歌。江上月明胡雁过，
<br>
<br>　　淮南木落楚山多。寄身且喜沧洲近，顾影无如白发何。
<br>
<br>　　今日龙钟人共弃，愧君犹遣慎风波。
<br>
<br>　　卷151_9  「青溪口送人归岳州」刘长卿
<br>
<br>　　洞庭何处雁南飞，江I苍苍客去稀。帆带夕阳千里没，
<br>
<br>　　天连秋水一人归。黄花`露开沙岸，白鸟衔鱼上钓矶。
<br>
<br>　　歧路相逢无可赠，老年空有泪沾衣。
<br>
<br>　　卷151_10  「送灵澈上人还越中」刘长卿
<br>
<br>　　禅客无心杖锡还，沃洲深处草堂闲。身随敝屦经残雪，
<br>
<br>　　手绽寒衣入旧山。独向青溪依树下，空留白日在人间。
<br>
<br>　　那堪别后长相忆，云木苍苍但闭关。
<br>
<br>　　卷151_11  「送耿拾遗归上都」刘长卿
<br>
<br>　　若为天畔独归秦，对水看山欲暮春。穷海别离无限路，
<br>
<br>　　隔河征战几归人。长安万里传双泪，建德千峰寄一身。
<br>
<br>　　想到邮亭愁驻马，不堪西望见风尘。
<br>
<br>　　卷151_12  「和樊使君登润州城楼」刘长卿
<br>
<br>　　山城迢递敞高楼，露冕吹铙居上头。春草连天随北望，
<br>
<br>　　夕阳浮水共东流。江田漠漠全吴地，野树苍苍故蒋州。
<br>
<br>　　王粲尚为南郡客，别来何处更销忧。
<br>
<br>　　卷151_13  「饯王相公出牧括州」刘长卿
<br>
<br>　　缙云讵比长沙远，出牧犹承明主恩。城对寒山开画戟，
<br>
<br>　　路飞秋叶转朱N.江潮淼淼连天望，旌旆悠悠上岭翻。
<br>
<br>　　萧索庭槐空闭x，旧人谁到翟公门。
<br>
<br>　　卷151_14  「题灵v和尚故居」刘长卿
<br>
<br>　　叹逝翻悲有此身，禅房寂寞见流尘。多时行径空秋草，
<br>
<br>　　几日浮生哭故人。风竹自吟遥入磬，雨花随泪共沾巾。
<br>
<br>　　残经窗下依然在，忆得山中问许询。
<br>
<br>　　卷151_15  「寻龙井杨老」刘长卿
<br>
<br>　　柴门草舍绝风尘，空谷耕田学子真。泉咽恐劳经陇底，
<br>
<br>　　山深不觉有秦人。手栽松树苍苍老，身卧桃园寂寂春。
<br>
<br>　　唯有胡麻当鸡黍，白云来往未嫌贫。
<br>
<br>　　卷151_16  「见故人李均所借古镜恨其未获归府斯人已亡怆然有作」刘长卿
<br>
<br>　　故人留镜无归处，今日怀君试暂窥。岁久岂堪尘自入，
<br>
<br>　　夜长应待月相随。空怜琼树曾临匣，犹见菱花独映池。
<br>
<br>　　所恨平生还不早，如今始挂陇头枝。
<br>
<br>　　卷151_17  「闻虞沔州有替，将归上都，登汉东城寄赠」刘长卿
<br>
<br>　　淮南摇落客心悲，菟悠悠怨别离。早雁初辞旧关塞，
<br>
<br>　　秋风先入古城池。腰章建隼皇恩赐，露冕临人白发垂。
<br>
<br>　　惆怅恨君先我去，汉阳耆老忆旌麾。
<br>
<br>　　卷151_18  「献淮宁军节度使李相公」刘长卿
<br>
<br>　　建牙吹角不闻喧，三十登坛众所尊。家散万金酬士死，
<br>
<br>　　身留一剑答君恩。渔阳老将多回席，鲁国诸生半在门。
<br>
<br>　　白马翩翩春草细，郊原西去猎平原。
<br>
<br>　　卷151_19  「观校猎，上淮西相公」刘长卿
<br>
<br>　　龙骧校猎邵陵东，野火初烧楚泽空。师事黄公千战后，
<br>
<br>　　身骑白马万人中。笳随晚吹吟边草，箭没寒云落塞鸿。
<br>
<br>　　三十拥旄谁不羡，周郎少小立奇功。
<br>
<br>　　卷151_20  「送皇甫曾赴上都」刘长卿
<br>
<br>　　东游久与故人违，西去荒凉旧路微。秋草不生三径处，
<br>
<br>　　行人独向五陵归。离心日远如流水，回首川长共落晖。
<br>
<br>　　楚客岂劳伤此别，沧江欲暮自沾衣。
<br>
<br>　　卷151_21  「送李录事兄归襄邓」刘长卿
<br>
<br>　　十年多难与君同，几处移家逐转蓬。白首相逢征战后，
<br>
<br>　　青春已过乱离中。行人杳杳看西月，归马萧萧向北风。
<br>
<br>　　汉水楚云千万里，天涯此别恨无穷。
<br>
<br>　　卷151_22  「汉阳献李相公」刘长卿
<br>
<br>　　退身高卧楚城幽，独掩闲门汉水头。春草雨中行径没，
<br>
<br>　　暮山江上卷帘愁。几人犹忆孙弘阁，百口同乘范蠡舟。
<br>
<br>　　早晚却还丞相印，十年空被白云留。
<br>
<br>　　卷151_23  「长沙过贾谊宅」刘长卿
<br>
<br>　　三年谪宦此栖迟，万古惟留楚客悲。秋草独寻人去后，
<br>
<br>　　寒林空见日斜时。汉文有道恩犹薄，湘水无情吊岂知。
<br>
<br>　　寂寂江山摇落处，怜君何事到天涯。
<br>
<br>　　卷151_24  「奉酬辛大夫喜湖南腊月连日降雪见示之作」刘长卿
<br>
<br>　　长沙耆旧拜旌麾，喜见江潭积雪时。柳絮三冬先北地，
<br>
<br>　　梅花一夜遍南枝。初开窗阁寒光满，欲掩军城暮色迟。
<br>
<br>　　闾里何人不相庆，万家同唱郢中词。
<br>
<br>　　卷151_25  「登馀干古县城」刘长卿
<br>
<br>　　孤城上与白云齐，万古荒凉楚水西。官舍已空秋草绿，
<br>
<br>　　女墙犹在夜乌啼。平江渺渺来人远，落日亭亭向客低。
<br>
<br>　　沙鸟不知陵谷变，朝飞暮去弋阳溪。
<br>
<br>　　卷151_26  「将赴岭外，留题萧寺远公院（寺即梁朝萧内史创）」刘长卿
<br>
<br>　　竹房遥闭上方幽，苔径苍苍访昔游。内史旧山空日暮，
<br>
<br>　　南朝古木向人秋。天香月色同僧室，叶落猿啼傍客舟。
<br>
<br>　　此去播迁明主意，白云何事欲相留。
<br>
<br>　　卷151_27  「初闻贬谪，续喜量移，登干越亭赠郑校书」刘长卿
<br>
<br>　　青青草色满江洲，万里伤心水自流。越鸟岂知南国远，
<br>
<br>　　江花独向北人愁。生涯已逐沧浪去，冤气初逢涣汗收。
<br>
<br>　　何事还邀迁客醉，春风日夜待归舟。
<br>
<br>　　卷151_28  「北归入至德州界，偶逢洛阳邻家李光宰」刘长卿
<br>
<br>　　生涯心事已蹉跎，旧路依然此重过。近北始知黄叶落，
<br>
<br>　　向南空见白云多。炎州日日人将老，寒渚年年水自波。
<br>
<br>　　华发相逢俱若是，故园秋草复如何。
<br>
<br>　　卷151_29  「自江西归至旧任官舍，赠袁赞府（时经刘展平后）」刘长卿
<br>
<br>　　却见同官喜复悲，此生何幸有归期。空庭客至逢摇落，
<br>
<br>　　旧邑人稀经乱离。湘路来过回雁处，江城卧听捣衣时。
<br>
<br>　　南方风土劳君问，贾谊长沙岂不知。
<br>
<br>　　卷151_30  「赴南中题褚少府湖上亭子（一作李嘉v诗）」刘长卿
<br>
<br>　　种田东郭傍春陂，万事无情把钓丝。绿竹放侵行径里，
<br>
<br>　　青山常对卷帘时。纷纷花落门空闭，寂寂莺啼日更迟。
<br>
<br>　　从此别君千万里，白云流水忆佳期。
<br>
<br>　　卷151_31  「上巳日越中与鲍侍郎泛舟耶溪」刘长卿
<br>
<br>　　兰桡缦转傍汀沙，应接云峰到若耶。旧浦满来移渡口，
<br>
<br>　　垂杨深处有人家。永和春色千年在，曲水乡心万里赊。
<br>
<br>　　君见渔船时借问，前洲几路入烟花。
<br>
<br>　　卷151_32  「双峰下哭故人李宥」刘长卿
<br>
<br>　　怜君孤垄寄双峰，埋骨穷泉复几重。白露空沾九原草，
<br>
<br>　　青山犹闭数株松。图书经乱知何在，妻子因贫失所从。
<br>
<br>　　惆怅东皋却归去，人间无处更相逢。
<br>
<br>　　卷151_33  「使次安陆寄友人」刘长卿
<br>
<br>　　新年草色远萋萋，久客将归失路蹊。暮雨不知菘诖Γ
<br>
<br>　　春风只到穆陵西。孤城尽日空花落，三户无人自鸟啼。
<br>
<br>　　君在江南相忆否，门前五柳几枝低。
<br>
<br>　　卷151_34  「哭陈歙州」刘长卿
<br>
<br>　　千秋万古葬平原，素业清风及子孙。旅榇归程伤道路，
<br>
<br>　　举家行哭向田园。空山寂寂开新垄，乔木苍苍掩旧门。
<br>
<br>　　儒行公才竟何在，独怜棠树一枝存。
<br>
<br>　　卷151_35  「酬屈突陕」刘长卿
<br>
<br>　　落叶纷纷满四邻，萧条环堵绝风尘。乡看秋草归无路，
<br>
<br>　　家对寒江病且贫。藜杖懒迎征骑客，菊花能醉去官人。
<br>
<br>　　怜君计画谁知者，但见蓬蒿空没身。
<br>
<br>　　卷151_36  「送惠法师游天台，因怀智大师故居」刘长卿
<br>
<br>　　翠屏瀑水知何在，鸟道猿啼过几重。落日独摇金策去，
<br>
<br>　　深山谁向石桥逢。定攀岩下丛生桂，欲买云中若个峰。
<br>
<br>　　忆想东林禅诵处，寂寥惟听旧时钟。
<br>
<br>　　卷151_37  「自夏口至鹦鹉洲，夕望岳阳，寄源中丞」刘长卿
<br>
<br>　　汀洲无浪复无烟，楚客相思益渺然。汉口夕阳斜渡鸟，
<br>
<br>　　洞庭秋水远连天。孤城背岭寒吹角，独戍临江夜泊船。
<br>
<br>　　贾谊上书忧汉室，长沙谪去古今怜。
<br>
<br>　　卷151_38  「送侯中丞流康州」刘长卿
<br>
<br>　　长江极目带枫林，匹马孤云不可寻。迁播共知臣道枉，
<br>
<br>　　猜谗却为主恩深。辕门画角三军思，驿路青山万里心。
<br>
<br>　　北阙九重谁许屈，独看湘水泪沾襟。
<br>
<br>　　卷151_39  「别严士元（一作李嘉v诗）」刘长卿
<br>
<br>　　春风倚棹阖闾城，水国春寒阴复晴。细雨湿衣看不见，
<br>
<br>　　闲花落地听无声。日斜江上孤帆影，草绿湖南万里情。
<br>
<br>　　东道若逢相识问，青袍今日误儒生。
<br>
<br>　　卷151_40  「避地江东，留别淮南使院诸公」刘长卿
<br>
<br>　　长安路绝鸟飞通，万里孤云西复东。旧业已应成茂草，
<br>
<br>　　馀生只是任飘蓬。何辞向物开秦镜，却使他人得楚弓。
<br>
<br>　　此去行持一竿竹，等闲将狎钓渔翁。
<br>
<br>　　卷151_41  「罪所上御史惟则」刘长卿
<br>
<br>　　误因微禄滞南昌，幽系圜扉昼夜长。黄鹤翅垂同燕雀，
<br>
<br>　　青松心在任风霜。斗间谁与看冤气，盆下无由见太阳。
<br>
<br>　　贤达不能同感激，更于何处问苍苍。
<br>
<br>　　卷151_42  「送台州李使君，兼寄题国清寺」刘长卿
<br>
<br>　　露冕新承明主恩，山城别是武陵源。花间五马时行县，
<br>
<br>　　山外千峰常在门。晴江洲渚带春草，古寺杉松深暮猿。
<br>
<br>　　知到应真飞锡处，因君一想已忘言。
<br>
<br>　　卷151_43  「狱中闻收东京有赦」刘长卿
<br>
<br>　　传闻阙下降丝纶，为报关东灭虏尘。壮志已怜成白首，
<br>
<br>　　馀生犹待发青春。风霜何事偏伤物，天地无情亦爱人。
<br>
<br>　　持法不须张密网，恩波自解惜枯鳞。
<br>
<br>　　卷151_44  「温汤客舍」刘长卿
<br>
<br>　　冬狩温泉岁欲阑，宫城佳气晚宜看。汤熏仗里千旗暖，
<br>
<br>　　雪照山边万井寒。君门献赋谁相达，客舍无钱辄自安。
<br>
<br>　　且喜礼闱秦镜在，还将妍丑付春官。
<br>
<br>　　卷151_45  「送孙逸归庐山（得帆字）」刘长卿
<br>
<br>　　炉峰绝顶楚云衔，楚客东归栖此岩。彭蠡湖边香橘柚，
<br>
<br>　　浔阳郭外暗枫杉。青山不断三湘道，飞鸟空随万里帆。
<br>
<br>　　常爱此中多胜事，新诗他日伫开缄。
<br>
<br>　　卷151_46  「送马秀才落第归江南」刘长卿
<br>
<br>　　南客怀归乡梦频，东门怅别柳条新。殷勤斗酒城阴暮，
<br>
<br>　　荡漾孤舟楚水春。湘竹旧斑思帝子，江蓠初绿怨骚人。
<br>
<br>　　怜君此去未得意，陌上愁看泪满巾。
<br>
<br>　　卷151_47  「送常十九归嵩少故林」刘长卿
<br>
<br>　　迢迢此恨杳无涯，楚泽嵩丘千里赊。歧路别时惊一叶，
<br>
<br>　　云林归处忆三花。秋天苍翠寒飞雁，古堞萧条晚噪鸦。
<br>
<br>　　他日山中逢胜事，桃源洞里几人家。
<br>
<br>　　卷151_48  「送宇文迁明府赴洪州张观察追摄丰城令」刘长卿
<br>
<br>　　送君不复远为心，余亦扁舟湘水阴。路逐山光何处尽，
<br>
<br>　　春随草色向南深。陈蕃待客应悬榻，宓贱之官独抱琴。
<br>
<br>　　倘见主人论谪宦，尔来空有白头吟。
<br>
<br>　　卷151_49  「送李将军（一作送开府侄随故李使君旅亲却赴上都）」刘长卿
<br>
<br>　　征西诸将一如君，报德谁能不顾勋。身逐塞鸿来万里，
<br>
<br>　　手披荒草看孤坟。擒生绝漠经胡雪，怀旧长沙哭楚云。
<br>
<br>　　归去萧条灞陵上，几人看葬李将军。
<br>
<br>　　卷151_50  「西陵寄一上人」刘长卿
<br>
<br>　　东山访道成开士，南渡隋阳作本师。了义惠心能善诱，
<br>
<br>　　吴风越俗罢淫祠。室中时见天人命，物外长悬海岳期。
<br>
<br>　　多谢清言异玄度，悬河高论有谁持。
<br>
<br>　　卷151_51  「赋得（一作皇甫冉诗，题作春思）」刘长卿
<br>
<br>　　莺啼燕语报新年，马邑龙堆路几千。家住层城临汉苑，
<br>
<br>　　心随明月到胡天。机中锦字论长恨，楼上花枝笑独眠。
<br>
<br>　　为问元戎窦车骑，何时返旆勒燕然。
<br>
<br>　　卷151_52  「三月李明府后亭泛舟（一作皇甫冉诗）」刘长卿
<br>
<br>　　江南风景复如何，闻道新亭更欲过。处处纫兰春浦渌，
<br>
<br>　　萋萋籍草远山多。壶觞须就陶彭泽，时俗犹传晋永和。
<br>
<br>　　更待持桡徐转去，微风落日水增波。
<br>
<br>　　卷151_53  「喜朱拾遗承恩拜命赴任上都」刘长卿
<br>
<br>　　诏书征拜脱荷裳，身去东山闭草堂。阊阖九天通奏籍，
<br>
<br>　　华亭一鹤在朝行。沧洲离别风烟远，青琐幽深漏刻长。
<br>
<br>　　今日却回垂钓处，海鸥相见已高翔。
<br>
<br>　　卷151_54  「郧上送韦司士归上都旧业（司士即郑公之孙顷客于郧上）」刘长卿
<br>
<br>　　前朝旧业想遗尘，今日他乡独尔身。郧地国除为过客，
<br>
<br>　　杜陵家在有何人。苍苔白露生三径，古木寒蝉满四邻。
<br>
<br>　　西去茫茫问归路，关河渐近泪盈巾。
<br>
<br>　　卷151_55  「感怀」刘长卿
<br>
<br>　　秋风落叶正堪悲，黄菊残花欲待谁。水近偏逢寒气早，
<br>
<br>　　山深常见日光迟。愁中卜命看周易，梦里招魂读楚词。
<br>
<br>　　自笑不如湘浦雁，飞来即是北归时。
<br>
<br>　　卷151_56  「送杨於陵归宋汴州别业」刘长卿
<br>
<br>　　半山溪雨带斜晖，向水残花映客衣。旅食嗟余当岁晚，
<br>
<br>　　能文似汝少年稀。新河柳色千株暗，故国云帆万里归。
<br>
<br>　　离乱要知君到处，寄书须及雁南飞。
<br>
<br>　　卷151_57  「送崔使君赴寿州」刘长卿
<br>
<br>　　列郡专城分国忧，彤试砀枪胖詈睢Ｖ倩遇主年犹少，
<br>
<br>　　公瑾论功位已酬。草色青青迎建隼，蝉声处处杂鸣驺。
<br>
<br>　　千里相思如可见，淮南木叶正惊秋。
<br>
<br>　　卷151_58  「上阳宫望幸」刘长卿
<br>
<br>　　玉辇西巡久未还，春光犹入上阳间。万木长承新雨露，
<br>
<br>　　千门空对旧河山。深花寂寂宫城闭，细草青青御路闲。
<br>
<br>　　独见彩云飞不尽，只应来去候龙颜。
<br>
<br>　　卷151_59  「过裴舍人故居」刘长卿
<br>
<br>　　惨惨天寒独掩扃，纷纷黄叶满空庭。孤坟何处依山木，
<br>
<br>　　百口无家学水萍。篱花犹及重阳发，邻笛那堪落日听。
<br>
<br>　　书幌无人长不卷，秋来芳草自为萤。
<br>
<br>　　卷151_60  「登松江驿楼北望故园」刘长卿
<br>
<br>　　泪尽江楼北望归，田园已陷百重围。平芜万里无人去，
<br>
<br>　　落日千山空鸟飞。孤舟漾漾寒潮小，极浦苍苍远树微。
<br>
<br>　　白鸥渔父徒相待，未扫偾估料⒒。
<br>
<br>　　卷151_61  「秋夜有怀高三十五m，兼呈空上人（一作皇甫冉诗）」刘长卿
<br>
<br>　　晚节逢君趣道深，结茅栽树近东林。吾师几度曾摩顶，
<br>
<br>　　高士何年遂发心。北渚三更闻过雁，西城万里动寒砧。
<br>
<br>　　不见支公与玄度，相思拥膝坐长吟。
<br>
<br>　　卷151_62  「送孔巢父赴河南军（一作皇甫冉诗）」刘长卿
<br>
<br>　　江南相送隔烟波，况复新秋一雁过。闻道全军征北虏，
<br>
<br>　　又言诗将会南河。边心冉冉乡人绝，寒色青青战马多。
<br>
<br>　　共许陈琳工奏记，知君名行未蹉跎。
<br>
<br>　　卷151_63  「登润州万岁楼（一作皇甫冉诗）」刘长卿
<br>
<br>　　高楼独上思依依，极浦遥山合翠微。江客不堪频北望，
<br>
<br>　　塞鸿何事又南飞。垂山古渡寒烟积，瓜步空洲远树稀。
<br>
<br>　　闻道王师犹转战，更能谈笑解重围。
<br>
<br>　　卷151_64  「江楼送太康郭主簿赴岭南」刘长卿
<br>
<br>　　对酒怜君安可论，当官爱士如平原。料钱用尽却为谤，
<br>
<br>　　食客空多谁报恩。万里孤舟向南越，苍梧云中暮帆灭。
<br>
<br>　　树色应无江北秋，天涯尚见淮阳月。驿路南随桂水流，
<br>
<br>　　猿声不绝到炎州。青山落日那堪望，谁见思君江上楼。
<br>
<br>　　卷151_65  「客舍喜郑三见寄」刘长卿
<br>
<br>　　客舍逢君未换衣，闭门愁见桃花飞。遥想故园今已尔，
<br>
<br>　　家人应念行人归。寂寞垂杨映深曲，长安日暮灵台宿。
<br>
<br>　　穷巷无人鸟雀闲，空庭新雨莓苔绿。北中分与故交疏，
<br>
<br>　　何幸仍回长者车，十年未称平生意，好得辛勤谩读书。
<br>
<br>　　卷151_66  「送贾三北游」刘长卿
<br>
<br>　　贾生未达犹窘迫，身驰匹马邯郸陌。片云郊外遥送人，
<br>
<br>　　斗酒城边暮留客。顾予他日仰时髦，不堪此别相思劳。
<br>
<br>　　雨色新添漳水绿，夕阳远照苏门高。把袂相看衣共缁，
<br>
<br>　　穷愁只是惜良时。亦知到处逢下榻，莫滞秋风西上期。
<br>
<br>　　卷151_67  「齐一和尚影堂」刘长卿
<br>
<br>　　一公住世忘世纷，暂来复去谁能分。身寄虚空如过客，
<br>
<br>　　心将生灭是浮云。萧散浮云往不还，凄凉遗教殁仍传。
<br>
<br>　　旧地愁看双树在，空堂只是一灯悬。一灯长照恒河沙，
<br>
<br>　　双树犹落诸天花。天花寂寂香深殿，苔藓苍苍s虚院。
<br>
<br>　　昔余精念访禅扉，常接微言清道机。今来寂寞无所得，
<br>
<br>　　唯共门人泪满衣。
<br>
<br>　　卷151_68  「颍川留别司仓李万」刘长卿
<br>
<br>　　故人早负干将器，谁言未展平生意。想君畴昔高步时，
<br>
<br>　　肯料如今折腰事。且知投刃皆若虚，日挥案牍常有馀。
<br>
<br>　　槐暗公庭趋小吏，荷香陂水脍鲈鱼。客里相逢款话深，
<br>
<br>　　如何歧路剩沾襟。白云西上催归念，颍水东流是别心。
<br>
<br>　　落日征骖随去尘，含情挥手背城。已恨良时空此别，
<br>
<br>　　不堪秋草更愁人。
<br>
<br>　　卷151_69  「听笛歌留别郑协律」刘长卿
<br>
<br>　　旧游怜我长沙谪，载酒沙头送迁客。天涯望月自沾衣，
<br>
<br>　　江上何人复吹笛。横笛能令孤客愁，渌波淡淡如不流。
<br>
<br>　　商声寥亮羽声苦，江天寂历江枫秋。静听关山闻一叫，
<br>
<br>　　三湘月色悲猿啸。又吹杨柳激繁音，千里春色伤人心。
<br>
<br>　　随风飘向何处落，唯见曲尽平湖深。明发与君离别后，
<br>
<br>　　马上一声堪白首。
<br>
<br>　　卷151_70  「时平后送范伦归安州」刘长卿
<br>
<br>　　昨闻战罢图麟阁，破虏收兵卷戎幕。沧海初看汉月明，
<br>
<br>　　紫微已见胡星落。忆昔扁舟此南渡，荆棘烟尘满归路。
<br>
<br>　　与君携手姑苏台，望乡一日登几回。白云飞鸟去寂寞，
<br>
<br>　　吴山楚岫空崔嵬。事往时平还旧丘，青青春草近家愁。
<br>
<br>　　洛阳举目今谁在，颍水无情应自流。吴苑西人去欲稀，
<br>
<br>　　留连一日空知非。江潭岁尽愁不尽，鸿雁春归身未归。
<br>
<br>　　万里遥悬帝乡忆，五年空带风尘色。却到长安逢故人，
<br>
<br>　　不道姓名应不识。
<br>
<br>　　卷151_71  「小鸟篇，上裴尹」刘长卿
<br>
<br>　　藩篱小鸟何甚微，翩翩日夕空此飞。只缘六翮不自致，
<br>
<br>　　长似孤云无所依。西城黯黯斜晖落，众鸟纷纷皆有托。
<br>
<br>　　独立虽轻燕雀群，孤飞还惧鹰r搏。自怜天上青云路，
<br>
<br>　　吊影徘徊独愁暮。衔花纵有报恩时，择木谁容托身处。
<br>
<br>　　岁月蹉跎飞不进，羽毛憔悴何人问。绕树空随乌鹊惊，
<br>
<br>　　巢林只有鹪鹩分。主人庭中荫乔木，爱此清阴欲栖宿。
<br>
<br>　　少年挟弹遥相猜，遂使惊飞往复回。不辞奋翼向君去，
<br>
<br>　　唯怕金丸随后来。
<br>
<br>　　卷151_72  「登吴古城歌」刘长卿
<br>
<br>　　登古城兮思古人，感贤达兮同埃尘。望平原兮寄远目，
<br>
<br>　　叹姑苏兮聚麋鹿。黄池高会事未终，沧海横流人荡覆。
<br>
<br>　　伍员杀身谁不冤，竟看墓树如所言。越王尝胆安可敌，
<br>
<br>　　远取石田何所益。一朝空谢会稽人，万古犹伤甬东客。
<br>
<br>　　黍离离兮城坡坨，牛羊践兮牧竖歌。野无人兮秋草绿，
<br>
<br>　　园为墟兮古木多。白杨萧萧悲故柯，黄雀啾啾争晚禾。
<br>
<br>　　荒阡断兮谁重过，孤舟逝兮愁若何。天寒日暮江枫落，
<br>
<br>　　叶去辞风水自波。
<br>
<br>　　卷151_73  「疲兵篇」刘长卿
<br>
<br>　　骄虏乘秋下蓟门，阴山日夕烟尘昏。三军疲马力已尽，
<br>
<br>　　百战残兵功未论。阵云泱漭屯塞北，羽书纷纷来不息。
<br>
<br>　　孤城望处增断肠，折剑看时可沾臆。元戎日夕且歌舞，
<br>
<br>　　不念关山久辛苦。自矜倚剑气凌云，却笑闻笳泪如雨。
<br>
<br>　　万里飘u空此身，十年征战老胡尘。赤心报国无片赏，
<br>
<br>　　白首还家有几人。朔风萧萧动枯草，旌旗猎猎榆关道。
<br>
<br>　　汉月何曾照客心，胡笳只解催人老。军前仍欲破重围，
<br>
<br>　　闺里犹应愁未归。小妇十年啼夜织，行人九月忆寒衣。
<br>
<br>　　饮马滹河晚更清，行吹羌笛远归营。只恨汉家多苦战，
<br>
<br>　　徒遗金镞满长城。
<br>
<br>　　卷151_74  「新安送陆澧归江阴」刘长卿
<br>
<br>　　新安路，人来去。早潮复晚潮，明日知何处。
<br>
<br>　　潮水无情亦解归，自怜长在新安住。
<br>
<br>　　卷151_75  「弄白鸥歌」刘长卿
<br>
<br>　　泛泛江上鸥，毛衣皓如雪。朝飞潇湘水，夜宿洞庭月。
<br>
<br>　　归客正夷犹，爱此沧江闲白鸥。
<br>
<br>　　卷151_76  「长沙赠衡岳祝融峰般若禅师」刘长卿
<br>
<br>　　般若公，般若公，负钵何时下祝融。归路却看飞鸟外，
<br>
<br>　　禅房空掩白云中。桂花寥寥闲自落，流水无心西复东。
<br>
<br>　　卷151_77  「赠湘南渔父」刘长卿
<br>
<br>　　问君何所适，暮暮逢烟水。独与不系舟，往来楚云里。
<br>
<br>　　钓鱼非一岁，终日只如此。日落江清桂楫迟，
<br>
<br>　　纤鳞百尺深可窥。沈钩垂饵不在得，白首沧浪空自知。
<br>
<br>　　卷151_78  「明月湾寻贺九不遇」刘长卿
<br>
<br>　　楚水日夜绿，傍江春草滋。青青遥满目，万里伤心归。
<br>
<br>　　故人川上复何之，明月湾南空所思。故人不在明月在，
<br>
<br>　　谁见孤舟来去时。
<br>
<br>　　卷151_79  「题曲阿三昧王佛殿前孤石」刘长卿
<br>
<br>　　孤石自何处，对之疑旧游。氛氲岘首夕，苍翠剡中秋。
<br>
<br>　　迥出群峰当殿前，雪山灵鹫惭贞坚。一片孤云长不去，
<br>
<br>　　莓苔古色空苍然。
<br>
<br>　　卷151_80  「送友人东归」刘长卿
<br>
<br>　　对酒灞亭暮，相看愁自深。河边草已绿，此别难为心。
<br>
<br>　　关路迢迢匹马归，垂杨寂寂数莺飞。怜君献策十馀载，
<br>
<br>　　今日犹为一布衣。
<br>
<br>　　卷151_81  「入桂渚次砂牛石穴」刘长卿
<br>
<br>　　扁舟傍归路，日暮潇湘深。湘水清见底，楚云淡无心。
<br>
<br>　　片帆落桂渚，独夜依枫林。枫林月出猿声苦，
<br>
<br>　　桂渚天寒桂花吐。此中无处不堪愁，江客相看泪如雨。
<br>
<br>　　卷151_82  「严陵钓台，送李康成赴江东使」刘长卿
<br>
<br>　　潺子陵濑，仿佛如在目。七里人已非，千年水空绿。
<br>
<br>　　新安江上孤帆远，应逐枫林万馀转。古台落日共萧条，
<br>
<br>　　寒水无波更清浅。台上渔竿不复持，却令猿鸟向人悲。
<br>
<br>　　滩声山翠至今在，迟尔行舟晚泊时。
<br>
<br>　　卷151_83  「送姨子弟往南郊」刘长卿
<br>
<br>　　一展慰久阔，寸心仍未伸。别时两童稚，及此俱成人。
<br>
<br>　　那堪适会面，遽已悲分首。客路向楚云，河桥对衰柳。
<br>
<br>　　送君匹马别河桥，汝南山郭寒萧条。今我单车复西上，
<br>
<br>　　郎去灞陵转惆怅。何处共伤离别心，明月亭亭两乡望。
<br>
<br>　　卷151_84  「铜雀台」刘长卿
<br>
<br>　　娇爱更何日，高台空数层。含啼映双袖，不忍看西陵。
<br>
<br>　　漳河东流无复来，百花辇路为苍苔。青楼月夜长寂寞，
<br>
<br>　　碧云日暮空徘徊。君不见，邺中万事非昔时，
<br>
<br>　　古人不在今人悲。春风不逐君王去，草色年年旧宫路。
<br>
<br>　　宫中歌舞已浮云，空指行人往来处。
<br>
<br>　　卷151_85  「王昭君歌」刘长卿
<br>
<br>　　自矜娇艳色，不顾丹青人。那知粉绘能相负，
<br>
<br>　　却使容华翻误身。上马辞君嫁骄虏，玉颜对人啼不语。
<br>
<br>　　北风雁急浮云秋，万里独见黄河流。纤腰不复汉宫宠，
<br>
<br>　　双蛾长向胡天愁。琵琶弦中苦调多，萧萧羌笛声相和。
<br>
<br>　　谁怜一曲传乐府，能使千秋伤绮罗。
<br>
<br>　　卷151_86  「送杜越江佐觐省往新安江」刘长卿
<br>
<br>　　去帆楚天外，望远愁复积。想见新安江，扁舟一行客。
<br>
<br>　　清流数千丈，底下看白石。色混元气深，波连洞庭碧。
<br>
<br>　　鸣O去未已，前路行可觌。猿鸟悲啾啾，杉松雨声夕。
<br>
<br>　　送君东赴归宁期，新安江水远相随。见说江中孤屿在，
<br>
<br>　　此行应赋谢公诗。
<br>
<br>　　卷151_87  「湘中忆归」刘长卿
<br>
<br>　　终日空理棹，经年犹别家。顷来行已远，弥觉天无涯。
<br>
<br>　　白云意自深，沧海梦难隔。迢递万里帆，飘u一行客。
<br>
<br>　　独怜西江外，远寄风波里。平湖流楚天，孤雁渡湘水。
<br>
<br>　　湘流澹澹空愁予，猿啼啾啾满南楚。扁舟泊处闻此声，
<br>
<br>　　江客相看泪如雨。
<br>
<br>　　卷151_88  「送郭六侍从之武陵郡」刘长卿
<br>
<br>　　常爱武陵郡，羡君将远寻。空怜世界迫，孤负桃源心。
<br>
<br>　　洛阳遥想桃源隔，野水闲流春自碧。花下常迷楚客船，
<br>
<br>　　洞中时见秦人宅。落日相看斗酒前，送君南望但依然。
<br>
<br>　　河梁马首随春草，江路猿声愁暮天。丈人别乘佐分忧，
<br>
<br>　　才子趋庭兼胜游。澧浦荆门行可见，知君诗兴满沧洲。
<br>
<br>　　卷151_89  「山鸲鹆歌（一作韦应物诗）」刘长卿
<br>
<br>　　山鸲鹆，长在此山吟古木。嘲哳相呼响空谷，
<br>
<br>　　哀鸣万变如成曲。江南逐臣悲放逐，倚树听之心断续。
<br>
<br>　　巴人峡里自闻猿，燕客水头空击筑。山鸲鹆，
<br>
<br>　　一生不及双黄鹄。朝去秋田啄残粟，暮入寒林啸群族。
<br>
<br>　　鸣相逐，啄残粟，食不足。青云杳杳无力飞，
<br>
<br>　　白露苍苍抱枝宿。不知何事守空山，万壑千峰自愁独。
<br>
<br>　　卷151_90  「望龙山怀道士许法棱」刘长卿
<br>
<br>　　心惆怅，望龙山。云之际，鸟独还。悬崖绝壁几千丈，
<br>
<br>　　绿萝袅袅不可攀。龙山高，谁能践。灵原中，苍翠晚。
<br>
<br>　　岚烟瀑水如向人，终日迢迢空在眼。中有一人披霓裳，
<br>
<br>　　诵经山顶飧琼浆。空林闲坐独焚香，真官列侍俨成行。
<br>
<br>　　朝入青霄礼玉堂，夜扫白云眠石床。桃花洞里居人满，
<br>
<br>　　桂树山中住日长，龙山高高遥相望。
<br>
<br>　　卷151_91  「戏赠干越尼子歌」刘长卿
<br>
<br>　　鄱阳女子年十五，家本秦人今在楚。厌向春江空浣沙，
<br>
<br>　　龙宫落发披袈裟。五年持戒长一食，至今犹自颜如花。
<br>
<br>　　亭亭独立青莲下，忍草禅枝绕精舍。自用黄金买地居，
<br>
<br>　　能嫌碧玉随人嫁。北客相逢疑姓秦，铅花抛却仍青春。
<br>
<br>　　一花一竹如有意，不语不笑能留人。黄鹂欲栖白日暮，
<br>
<br>　　天香未散经行处。却对香炉闲诵经，春泉漱玉寒泠泠。
<br>
<br>　　云房寂寂夜钟后，吴音清切令人听。人听吴音歌一曲，
<br>
<br>　　杳然如在诸天宿。谁堪世事更相牵，惆怅回船江水渌。
<br>
<br>　　卷151_92  「游四窗」刘长卿
<br>
<br>　　四明山绝奇，自古说登陆。苍崖倚天立，覆石如覆屋。
<br>
<br>　　玲珑开户牖，落落明四目。箕星分南野，有斗挂檐北。
<br>
<br>　　日月居东西，朝昏互出没。我来游其间，寄傲巾半幅。
<br>
<br>　　白云本无心，悠然伴幽独。对此脱尘鞅，顿忘荣与辱。
<br>
<br>　　长笑天地宽，仙风吹佩玉。
<br>
<br>　　卷151_93  「和中丞出使恩命过终南别业」刘长卿
<br>
<br>　　不过林园久，多因宠遇偏。故山长寂寂，春草过年年。
<br>
<br>　　花待朝衣间，云迎驿骑连。松萝深旧x，樵木散闲田。
<br>
<br>　　拜阙贪摇佩，看琴懒更弦。君恩催早入，已梦傅岩边。
<br>
<br>　　卷151_94  「岳阳楼」刘长卿
<br>
<br>　　行尽清溪日已蹉，云容山影两嵯峨。楼前归客怨秋梦，
<br>
<br>　　湖上美人疑夜歌。独坐高高风势急，平湖渺渺月明多。
<br>
<br>　　终期一艇载樵去，来往片帆愁白波。
<br>
<br>　　卷151_95  「春望寄王涔阳」刘长卿
<br>
<br>　　清明别后雨晴时，极浦空颦一望眉。湖畔春山烟点点，
<br>
<br>　　云中远树墨离离。依微水戍闻钲鼓，掩映沙村见酒旗。
<br>
<br>　　风暖草长愁自醉，行吟无处寄相思。
<br>
<br>　　卷151_96  「留辞」刘长卿
<br>
<br>　　南楚迢迢通汉口，西江淼淼去扬州。
<br>
<br>　　春风已遣归心促，纵复芳菲不可留。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
