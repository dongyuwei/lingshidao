<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百四十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百四十四
<br>
<br>　　卷444_1  「郡斋旬假始命宴呈座客示郡寮（自此后在苏州作）」白居易
<br>
<br>　　公门日两衙，公假月三旬。衙用决簿领，旬以会亲宾。
<br>
<br>　　公多及私少，劳逸常不均。况为剧郡长，安得闲宴频。
<br>
<br>　　下车已二月，开筵始今晨。初黔军厨突，一拂郡榻尘。
<br>
<br>　　既备献酬礼，亦具水陆珍。萍醅箬溪醑，水松江鳞。
<br>
<br>　　侑食乐悬动，佐欢妓席陈。风流吴中客，佳丽江南人。
<br>
<br>　　歌节点随袂，舞香遗在茵。清奏凝未阕，酡颜气已春。
<br>
<br>　　众宾勿遽起，群寮且逡巡。无轻一日醉，用犒九日勤。
<br>
<br>　　微彼九日勤，何以治吾民。微此一日醉，何以乐吾身。
<br>
<br>　　卷444_2  「题西亭」白居易
<br>
<br>　　朝亦视簿书，暮亦视簿书。簿书视未竟，蟋蟀鸣座隅。
<br>
<br>　　始觉芳岁晚，复嗟尘务拘。西园景多暇，可以少踌躇。
<br>
<br>　　池鸟澹容与，桥柳高扶疏。烟蔓袅青薜，水花披白蕖。
<br>
<br>　　何人造兹亭，华敞绰有馀。四檐轩鸟翅，复屋罗蜘蛛。
<br>
<br>　　直廊抵曲房，窈窕深且虚。修竹夹左右，清风来徐徐。
<br>
<br>　　此宜宴佳宾，鼓瑟吹笙竽。荒淫即不可，废旷将何如。
<br>
<br>　　幸有酒与乐，及时欢且娱。忽其解郡印，他人来此居。
<br>
<br>　　卷444_3  「郡中西园」白居易
<br>
<br>　　闲园多芳草，春夏香靡靡。深树足佳禽，旦暮鸣不已。
<br>
<br>　　院门闭松竹，庭径穿兰芷。爱彼池上桥，独来聊徙倚。
<br>
<br>　　鱼依藻长乐，鸥见人暂起。有时舟随风，尽日莲照水。
<br>
<br>　　谁知郡府内，景物闲如此。始悟喧静缘，何尝系远迩。
<br>
<br>　　卷444_4  「北亭卧」白居易
<br>
<br>　　树绿晚阴合，池凉朝气清。莲开有佳色，鹤唳无凡声。
<br>
<br>　　唯此闲寂境，惬我幽独情。病假十五日，十日卧兹亭。
<br>
<br>　　明朝吏呼起，还复视黎m.
<br>
<br>　　卷444_5  「一叶落」白居易
<br>
<br>　　烦暑郁未退，凉飙潜已起。寒温与盛衰，递相为表里。
<br>
<br>　　萧萧秋林下，一叶忽先委。勿言微摇落，摇落从此始。
<br>
<br>　　卷444_6  「崔湖州赠红石琴荐焕如锦文，无以答之，以诗酬谢」白居易
<br>
<br>　　W锦支绿绮，韵同相感深。千年古涧石，八月秋堂琴。
<br>
<br>　　引出山水思，助成金玉音。人间无可比，比我与君心。
<br>
<br>　　卷444_7  「九日宴集，醉题郡楼，兼呈周、殷二判官」白居易
<br>
<br>　　前年九日馀杭郡，呼宾命宴虚白堂。去年九日到东洛，
<br>
<br>　　今年九日来吴乡。两边蓬鬓一时白，三处菊花同色黄。
<br>
<br>　　一日日知添老病，一年年觉惜重阳。江南九月未摇落，
<br>
<br>　　柳青蒲绿稻穗香。姑苏台榭倚苍霭，太湖山水含清光。
<br>
<br>　　可怜假日好天色，公门吏静风景凉。榜舟鞭马取宾客，
<br>
<br>　　扫楼拂席排壶觞。胡琴铮W指拨剌。吴娃美丽眉眼长。
<br>
<br>　　笙歌一曲思凝绝，金钿再拜光低昂。日脚欲落备灯烛，
<br>
<br>　　风头渐高加酒浆。觥\艳翻菡萏叶，舞鬟摆落茱萸房。
<br>
<br>　　半酣凭槛起四顾，七堰八门六十坊。远近高低寺间出，
<br>
<br>　　东西南北桥相望。水道脉分棹鳞次，里闾棋布城册方。
<br>
<br>　　人烟树色无隙罅，十里一片青茫茫。自问有何才与政，
<br>
<br>　　高厅大馆居中央。铜鱼今乃泽国节，刺史是古吴都王。
<br>
<br>　　郊无戎马郡无事，门有り腰有章。盛时傥来合惭愧，
<br>
<br>　　壮岁忽去还感伤。从事醒归应不可，使君醉倒亦何妨。
<br>
<br>　　请君停杯听我语，此语真实非虚狂。五旬已过不为夭，
<br>
<br>　　七十为期盖是常。须知菊酒登高会，从此多无二十场。
<br>
<br>　　卷444_8  「同微之赠别郭虚舟炼师五十韵」白居易
<br>
<br>　　我为江司马，君为荆判司。俱当愁悴日，始识虚舟师。
<br>
<br>　　师年三十馀，白皙好容仪。专心在铅汞，馀力工琴棋。
<br>
<br>　　静弹弦数声，闲饮酒一卮。因指尘土下，蜉蝣良可悲。
<br>
<br>　　不闻姑射上，千岁冰雪肌。不见辽城外，古今冢累累。
<br>
<br>　　嗟我天地间，有术人莫知。得可逃死籍，不唯走三尸。
<br>
<br>　　授我参同契，其辞妙且微。六一s扃~，子午守雄雌。
<br>
<br>　　我读随日悟，心中了无疑。黄芽与紫车，谓其坐致之。
<br>
<br>　　自负因自叹，人生号男儿。若不佩金印，即合翳玉芝。
<br>
<br>　　高谢人间世，深结山中期。泥坛方合矩，铸鼎圆中规。
<br>
<br>　　炉橐一以动，瑞气红辉辉。斋心独叹拜，中夜偷一窥。
<br>
<br>　　二物正D合，厥状何怪奇。绸缪夫妇体，狎猎鱼龙姿。
<br>
<br>　　简寂馆钟后，紫霄峰晓时。心尘未净洁，火候遂参差。
<br>
<br>　　万寿觊刀圭，千功失毫厘。先生弹指起，姹女随烟飞。
<br>
<br>　　始知缘会间，阴骘不可移。药灶今夕罢，诏书明日追。
<br>
<br>　　追我复追君，次第承恩私。官虽小大殊，同立白玉墀。
<br>
<br>　　我直紫微闼，手进赏罚词。君侍玉皇座，口含生杀机。
<br>
<br>　　直躬易媒孽，浮俗我瑕疵。转徙今安在，越峤吴江湄。
<br>
<br>　　一提支郡印，一建连帅旗。何言四百里，不见如天涯。
<br>
<br>　　秋风旦夕来，白日西南驰。雪霜各满鬓，朱紫徒为衣。
<br>
<br>　　师从庐山洞，访旧来于斯。寻君又觅我，风驭纷逶迤。
<br>
<br>　　帔裾曳黄绢，须发垂青丝。逢人但敛手，问道亦颔颐。
<br>
<br>　　孤云难久留，十日告将归。款曲话平昔，殷勤勉衰羸。
<br>
<br>　　后会杳何许，前心日磷缁。俗家无异物，何以充别资。
<br>
<br>　　素笺一百句，题附元家诗。朱顶鹤一只，与师云间骑。
<br>
<br>　　云间鹤背上，故情若相思。时时摘一句，唱作步虚辞。
<br>
<br>　　卷444_9  「霓裳羽衣歌（和微之）」白居易
<br>
<br>　　我昔元和侍宪皇，曾陪内宴宴昭阳。千歌百舞不可数，
<br>
<br>　　就中最爱霓裳舞。舞时寒食春风天，玉钩栏下香案前。
<br>
<br>　　案前舞者颜如玉，不著人家俗衣服。虹裳霞帔步摇冠，
<br>
<br>　　钿璎累累佩珊珊。娉婷似不任罗绮，顾听乐悬行复止。
<br>
<br>　　磬箫筝笛递相搀，击L弹吹声逦迤。散序六奏未动衣，
<br>
<br>　　阳台宿云慵不飞。中序擘d初入拍，秋竹竿裂春冰拆。
<br>
<br>　　飘然转旋回雪轻，嫣然纵送游龙惊。小垂手后柳无力，
<br>
<br>　　斜曳裾时云欲生。烟蛾敛略不胜态，风袖低昂如有情。
<br>
<br>　　上元点鬟招萼绿，王母挥袂别飞琼。繁音急节十二遍，
<br>
<br>　　跳珠撼玉何铿铮。翔鸾舞了却收翅，唳鹤曲终长引声。
<br>
<br>　　当时乍见惊心目，凝视谛听殊未足。一落人间八九年，
<br>
<br>　　耳冷不曾闻此曲。湓城但听山魈语，巴峡唯闻杜鹃哭。
<br>
<br>　　移领钱唐第二年，始有心情问丝竹。玲珑箜篌谢好筝，
<br>
<br>　　陈宠v栗沈平笙。清弦脆管纤纤手，教得霓裳一曲成。
<br>
<br>　　虚白亭前湖水畔，前后祗应三度按。便除庶子抛却来，
<br>
<br>　　闻道如今各星散。今年五月至苏州，朝钟暮角催白头。
<br>
<br>　　贪看案牍常侵夜，不听笙歌直到秋。秋来无事多闲闷，
<br>
<br>　　忽忆霓裳无处问。闻君部内多乐徒，问有霓裳舞者无。
<br>
<br>　　答云七县十万户，无人知有霓裳舞。唯寄长歌与我来，
<br>
<br>　　题作霓裳羽衣谱。四幅花笺碧间红，霓裳实录在其中。
<br>
<br>　　千姿万状分明见，恰与昭阳舞者同。眼前仿佛睹形质，
<br>
<br>　　昔日今朝想如一。疑从魂梦呼召来，似著丹青图写出。
<br>
<br>　　我爱霓裳君合知，发于歌咏形于诗。君不见我歌云，
<br>
<br>　　惊破霓裳羽衣曲。又不见我诗云，曲爱霓裳未拍时。
<br>
<br>　　由来能事皆有主，杨氏创声君造谱。君言此舞难得人，
<br>
<br>　　须是倾城可怜女。吴妖小玉飞作烟，越艳西施化为土。
<br>
<br>　　娇花巧笑久寂寥，娃馆苎萝空处所。如君所言诚有是，
<br>
<br>　　君试从容听我语。若求国色始翻传，但恐人间废此舞。
<br>
<br>　　妍媸优劣宁相远，大都只在人抬举。李娟张态君莫嫌，
<br>
<br>　　亦拟随宜且教取。
<br>
<br>　　卷444_10  「小童薛阳陶吹v栗歌（和浙西李大夫作）」白居易
<br>
<br>　　剪削干芦插寒竹，九孔漏声五音足。近来吹者谁得名，
<br>
<br>　　关璀老死李衮生。衮今又老谁其嗣，薛氏乐童年十二。
<br>
<br>　　指点之下师授声，含嚼之间天与气。润州城高霜月明，
<br>
<br>　　吟霜思月欲发声。山头江底何悄悄，猿声不喘鱼龙听。
<br>
<br>　　翕然声作疑管裂，诎然声尽疑刀截。有时婉软无筋骨，
<br>
<br>　　有时顿挫生棱节。急声圆转促不断，轹轹辚辚似珠贯。
<br>
<br>　　缓声展引长有条，有条直直如笔描。下声乍坠石沉重，
<br>
<br>　　高声忽举云飘萧。明旦公堂陈宴席，主人命乐娱宾客。
<br>
<br>　　碎丝细竹徒纷纷，宫调一声雄出群。众音缕不落道，
<br>
<br>　　有如部伍随将军。嗟尔阳陶方稚齿，下手发声已如此。
<br>
<br>　　若教头白吹不休，但恐声名压关李。
<br>
<br>　　卷444_11  「啄木曲」白居易
<br>
<br>　　莫买宝剪刀，虚费千金直。我有心中愁，知君剪不得。
<br>
<br>　　莫磨解结锥，徒劳人气力。我有肠中结，知君解不得。
<br>
<br>　　莫染红丝线，徒夸好颜色。我有双泪珠，知君穿不得。
<br>
<br>　　莫近红炉火，炎气徒相逼。我有两鬓霜，知君销不得。
<br>
<br>　　刀不能剪心愁，锥不能解肠结。线不能穿泪珠，
<br>
<br>　　火不能销鬓雪。不如饮此神圣杯，万念千忧一时歇。
<br>
<br>　　卷444_12  「题灵岩寺（寺即吴馆娃宫，鸣牙妊獬夭上憔兑偶Ｔ谘桑」白居易
<br>
<br>　　娃宫牙妊耙亚悖砚池香径又欲平。二三月时何草绿，
<br>
<br>　　几百年来空月明。使君虽老颇多思，携觞领妓处处行。
<br>
<br>　　今愁古恨入丝竹，一曲凉州无限情。直自当时到今日，
<br>
<br>　　中间歌吹更无声。
<br>
<br>　　卷444_13  「双石」白居易
<br>
<br>　　苍然两片石，厥状怪且丑。俗用无所堪，时人嫌不取。
<br>
<br>　　结从胚浑始，得自洞庭口。万古遗水滨，一朝入吾手。
<br>
<br>　　担舁来郡内，洗刷去泥垢。孔黑烟痕深，罅青苔色厚。
<br>
<br>　　老蛟蟠作足，古剑插为首。忽疑天上落，不似人间有。
<br>
<br>　　一可支吾琴，一可贮吾酒。峭绝高数尺，坳泓容一斗。
<br>
<br>　　五弦倚其左，一杯置其右。洼樽酌未空，玉山颓已久。
<br>
<br>　　人皆有所好，物各求其偶。渐恐少年场，不容垂白叟。
<br>
<br>　　回头问双石，能伴老夫否。石虽不能言，许我为三友。
<br>
<br>　　卷444_14  「宿东亭晓兴」白居易
<br>
<br>　　温温土炉火，耿耿纱笼烛。独抱一张琴，夜入东斋宿。
<br>
<br>　　窗声度残漏，帘影浮初旭。头痒晓梳多，眼昏春睡足。
<br>
<br>　　负暄檐宇下，散步池塘曲。南雁去未回，东风来何速。
<br>
<br>　　雪依瓦沟白，草绕墙根绿。何言万户州，太守常幽独。
<br>
<br>　　卷444_15  「日渐长，赠周、殷二判官」白居易
<br>
<br>　　日渐长，春尚早。墙头半露红萼枝，池岸新铺绿芽草。
<br>
<br>　　蹋草攀枝仰头叹，何人知此春怀抱。年颜盛壮名未成，
<br>
<br>　　官职欲高身已老。万茎白发真堪恨，一片绯衫何足道。
<br>
<br>　　赖得君来劝一杯，愁开闷破心头好。
<br>
<br>　　卷444_16  「花前叹」白居易
<br>
<br>　　前岁花前五十二，今年花前五十五。岁课年功头发知，
<br>
<br>　　从霜成雪君看取。几人得老莫自嫌，樊李吴韦尽成土。
<br>
<br>　　南州桃李北州梅，且喜年年作花主。花前置酒谁相劝，
<br>
<br>　　容坐唱歌满起舞。欲散重拈花细看，争知明日无风雨。
<br>
<br>　　卷444_17  「自咏五首」白居易
<br>
<br>　　朝亦随群动，暮亦随群动。荣华瞬息间，求得将何用。
<br>
<br>　　形骸与冠盖，假合相戏弄。但异睡著人，不知梦是梦。
<br>
<br>　　一家五十口，一郡十万户。出为差科头，入为衣食主。
<br>
<br>　　水旱合心忧，饥寒须手抚。何异食蓼虫，不知苦是苦。
<br>
<br>　　公私颇多事，衰惫殊少欢。迎送宾客懒，鞭笞黎庶难。
<br>
<br>　　老耳倦声乐，病口厌杯盘。既无可恋者，何以不休官。
<br>
<br>　　一日复一日，自问何留滞。为贪逐日俸，拟作归田计。
<br>
<br>　　亦须随丰约，可得无限剂。若待足始休，休官在何岁。
<br>
<br>　　官舍非我庐，官园非我树。洛中有小宅，渭上有别墅。
<br>
<br>　　既无婚嫁累，幸有归休处。归去诚已迟，犹胜不归去。
<br>
<br>　　卷444_18  「和微之听妻弹别鹤操，因为解释其义，依韵加四句」白居易
<br>
<br>　　义重莫若妻，生离不如死。誓将死同穴，其奈生无子。
<br>
<br>　　商陵追礼教，妇出不能止。舅姑明旦辞，夫妻中夜起。
<br>
<br>　　起闻双鹤别，若与人相似。听其悲唳声，亦如不得已。
<br>
<br>　　青田八九月，辽城一万里。裴回去住云，呜咽东西水。
<br>
<br>　　写之在琴曲，听者酸心髓。况当秋月弹，先入忧人耳。
<br>
<br>　　怨抑掩朱弦，沉吟停玉指。一闻无儿叹，相念两如此。
<br>
<br>　　无儿虽薄命，有妻偕老矣。幸免生别离，犹胜商陵氏。
<br>
<br>　　卷444_19  「题故元少尹集后二首」白居易
<br>
<br>　　黄壤讵知我，白头徒忆君。唯将老年泪，一洒故人文。
<br>
<br>　　遗文三十轴，轴轴金玉声。龙门原上土，埋骨不埋名。
<br>
<br>　　卷444_20  「和微之四月一日作」白居易
<br>
<br>　　四月一日天，花稀叶阴薄。泥新燕影忙，蜜熟蜂声乐。
<br>
<br>　　麦风低冉冉，稻水平漠漠。芳节或蹉跎，游心稍牢落。
<br>
<br>　　春华信为美，夏景亦未恶。s浪嫩青荷，重栏晚红药。
<br>
<br>　　吴宫好风月，越郡多楼阁。两地诚可怜，其奈久离索。
<br>
<br>　　卷444_21  「吴中好风景二首」白居易
<br>
<br>　　吴中好风景，八月如三月。水荇叶仍香，木莲花未歇。
<br>
<br>　　海天微雨散，江郭纤埃灭。暑退衣服干，潮生船舫活。
<br>
<br>　　两衙渐多暇，亭午初无热。骑吏语使君，正是游时节。
<br>
<br>　　吴中好风景，风景无朝暮。晓色万家烟，秋声八月树。
<br>
<br>　　舟移管弦动，桥拥旌旗驻。改号齐云楼，重开武丘路。
<br>
<br>　　况当丰岁熟，好是欢游处。州民劝使君，且莫抛官去。
<br>
<br>　　卷444_22  「答刘禹锡白太守行」白居易
<br>
<br>　　吏满六百石，昔贤辄去之。秩登二千石，今我方罢归。
<br>
<br>　　我秩讶已多，我归惭已迟。犹胜尘土下，终老无休期。
<br>
<br>　　卧乞百日告，起吟五篇诗。朝与府吏别，暮与州民辞。
<br>
<br>　　去年到郡时，麦穗黄离离。今年去郡日，稻花白霏霏。
<br>
<br>　　为郡已周岁，半岁罹旱饥。襦F无一片，甘棠无一枝。
<br>
<br>　　何乃老与幼，泣别尽沾衣。下惭苏人泪，上愧刘君辞。
<br>
<br>　　卷444_23  「别苏州」白居易
<br>
<br>　　浩浩姑苏民，郁郁长洲城。来惭荷宠命，去愧无能名。
<br>
<br>　　青紫行将吏，班白列黎氓。一时临水拜，十里随舟行。
<br>
<br>　　饯筵犹未收，征棹不可停。稍隔烟树色，尚闻丝竹声。
<br>
<br>　　怅望武丘路，沉吟浒水亭。还乡信有兴，去郡能无情。
<br>
<br>　　卷444_24  「卯时酒」白居易
<br>
<br>　　佛法赞醍醐，仙方夸沆瀣。未如卯时酒，神速功力倍。
<br>
<br>　　一杯置掌上，三咽入腹内。煦若春贯肠，暄如日炙背。
<br>
<br>　　岂独肢体畅，仍加志气大。当时遗形骸，竟日忘冠带。
<br>
<br>　　似游华胥国，疑反混元代。一性既完全，万机皆破碎。
<br>
<br>　　半醒思往来，往来吁可怪。宠辱忧喜间，惶惶二十载。
<br>
<br>　　前年辞紫闼，今岁抛皂盖。去矣鱼返泉，超然蝉离蜕。
<br>
<br>　　是非莫分别，行止无疑碍。浩气贮胸中，青云委身外。
<br>
<br>　　扪心私自语，自语谁能会。五十年来心，未如今日泰。
<br>
<br>　　况兹杯中物，行坐长相对。
<br>
<br>　　卷444_25  「自问行何迟」白居易
<br>
<br>　　前月发京口，今辰次淮涯。二旬四百里，自问行何迟。
<br>
<br>　　还乡无他计，罢郡有馀资。进不慕富贵，退未忧寒饥。
<br>
<br>　　以此易过日，腾腾何所为。逢山辄倚棹，遇寺多题诗。
<br>
<br>　　酒醒夜深后，睡足日高时。眼底一无事，心中百不知。
<br>
<br>　　想到京国日，懒放亦如斯。何必冒风水，促促赴程归。
<br>
<br>　　卷444_26  「除日答梦得同发楚州」白居易
<br>
<br>　　共作千里伴，俱为一郡回。岁阴中路尽，乡思先春来。
<br>
<br>　　山雪晚犹在，淮冰晴欲开。归欤吟可作，休恋主人杯。
<br>
<br>　　卷444_27  「问杨琼」白居易
<br>
<br>　　古人唱歌兼唱情，今人唱歌唯唱声。
<br>
<br>　　欲说向君君不会，试将此语问杨琼。
<br>
<br>　　卷444_28  「有感三首」白居易
<br>
<br>　　鬓发已斑白，衣绶方朱紫。穷贱当壮年，富荣临暮齿。
<br>
<br>　　车舆红尘合，第宅青烟起。彼来此须去，品物之常理。
<br>
<br>　　第宅非吾庐，逆旅暂留止。子孙非我有，委蜕而已矣。
<br>
<br>　　有如蚕造茧，又似花生子。子结花暗凋，茧成蚕老死。
<br>
<br>　　悲哉可奈何，举世皆如此。
<br>
<br>　　莫养瘦马驹，莫教小妓女。后事在目前，不信君看取。
<br>
<br>　　马肥快行走，妓长能歌舞。三年五岁间，已闻换一主。
<br>
<br>　　借问新旧主，谁乐谁辛苦。请君大带上，把笔书此语。
<br>
<br>　　往事勿追思，追思多悲怆。来事勿相迎，相迎已惆怅。
<br>
<br>　　不如兀然坐，不如塌然卧。食来即开口，睡来即合眼。
<br>
<br>　　二事最关身，安寝加餐饭。忘怀任行止，委命随修短。
<br>
<br>　　更若有兴来，狂歌酒一\.
<br>
<br>　　卷444_29  「宿荥阳」白居易
<br>
<br>　　生长在荥阳，少小辞乡曲。迢迢四十载，复向荥阳宿。
<br>
<br>　　去时十一二，今年五十六。追思儿戏时，宛然犹在目。
<br>
<br>　　旧居失处所，故里无宗族。岂唯变市朝，兼亦迁陵谷。
<br>
<br>　　独有溱洧水，无情依旧绿。
<br>
<br>　　卷444_30  「经溱洧」白居易
<br>
<br>　　落日驻行骑，沉吟怀古情。郑风变已尽，溱洧至今清。
<br>
<br>　　不见士与女，亦无芍药名。
<br>
<br>　　卷444_31  「就花枝」白居易
<br>
<br>　　就花枝，移酒海，今朝不醉明朝悔。且算欢娱逐日来，
<br>
<br>　　任他容鬓随年改。醉翻衫袖抛小令，笑掷骰盘呼大采。
<br>
<br>　　自量气力与心情，三五年间犹得在。
<br>
<br>　　卷444_32  「喜雨」白居易
<br>
<br>　　圃旱忧葵堇，农旱忧禾菽。人各有所私，我旱忧松竹。
<br>
<br>　　松干竹焦死，眷眷在心目。洒叶溉其根，汲水劳僮仆。
<br>
<br>　　油云忽东起，凉雨凄相续。似面洗垢尘，如头得膏沐。
<br>
<br>　　千柯习习润，万叶欣欣绿。千日浇灌功，不如一A。
<br>
<br>　　方知宰生灵，何异活草木。所以圣与贤，同心调玉烛。
<br>
<br>　　卷444_33  「题道宗上人十韵」白居易
<br>
<br>　　如来说偈赞，菩萨著论议。是故宗律师，以诗为佛事。
<br>
<br>　　一音无差别，四句有诠次。欲使第一流，皆知不二义。
<br>
<br>　　精洁沾戒体，闲淡藏禅味。从容恣语言，缥缈离文字。
<br>
<br>　　旁延邦国彦，上达王公贵。先以诗句牵，后令入佛智。
<br>
<br>　　人多爱师句，我独知师意。不似休上人，空多碧云思。
<br>
<br>　　卷444_34  「寄皇甫宾客」白居易
<br>
<br>　　名利既两忘，形体方自遂。卧掩罗雀门，无人惊我睡。
<br>
<br>　　睡足斗擞衣，闲步中庭地。食饱摩挲腹，心头无一事。
<br>
<br>　　除却玄晏翁，何人知此味。
<br>
<br>　　卷444_35  「寄庾侍郎」白居易
<br>
<br>　　一双华亭鹤，数片太湖石。ff苍玉峰，矫矫青云翮。
<br>
<br>　　是时岁云暮，淡薄烟景夕。庭霜封石棱，池雪印鹤迹。
<br>
<br>　　幽致竟谁别，闲静聊自适。怀哉庾顺之，好是今宵客。
<br>
<br>　　卷444_36  「寄崔少监」白居易
<br>
<br>　　微微西风生，稍稍东方明。入秋神骨爽，琴晓丝桐清。
<br>
<br>　　弹为古宫调，玉水寒泠泠。自觉弦指下，不是寻常声。
<br>
<br>　　须臾群动息，掩琴坐空庭。直至日出后，犹得心和平。
<br>
<br>　　惜哉意未已，不使崔君听。
<br>
<br>　　卷444_37  「醉题沈子明壁」白居易
<br>
<br>　　不爱君池东十丛菊，不爱君池南万竿竹。爱君帘下唱歌人，
<br>
<br>　　色似芙蓉声似玉。我有阳关君未闻，若闻亦应愁杀君。
<br>
<br>　　卷444_38  「劝酒」白居易
<br>
<br>　　劝君一\君莫辞，劝君两\君莫疑，劝君三\君始知。
<br>
<br>　　面上今日老昨日，心中醉时胜醒时。天地迢遥自长久，
<br>
<br>　　白兔赤乌相趁走。身后堆金拄北斗，不如生前一樽酒。
<br>
<br>　　君不见春明门外天欲明，喧喧歌哭半死生。
<br>
<br>　　游人驻马出不得，白舆素车争路行。归去来，头已白，
<br>
<br>　　典钱将用买酒吃。
<br>
<br>　　卷444_39  「落花」白居易
<br>
<br>　　留春春不住，春归人寂寞。厌风风不定，风起花萧索。
<br>
<br>　　既兴风前叹，重命花下酌。劝君尝绿醅，教人拾红萼。
<br>
<br>　　桃飘火焰焰，梨堕雪漠漠。独有病眼花，春风吹不落。
<br>
<br>　　卷444_40  「对镜吟」白居易
<br>
<br>　　白头老人照镜时，掩镜沉吟吟旧诗。二十年前一茎白，
<br>
<br>　　如今变作满头丝。吟罢回头索杯酒，醉来屈指数亲知。
<br>
<br>　　老于我者多穷贱，设使身存寒且饥。少于我者半为土，
<br>
<br>　　墓树已抽三五枝。我今幸得见头白，禄俸不薄官不卑。
<br>
<br>　　眼前有酒心无苦，只合欢娱不合悲。
<br>
<br>　　卷444_41  「耳顺吟，寄敦诗、梦得」白居易
<br>
<br>　　三十四十五欲牵，七十八十百病缠。五十六十却不恶，
<br>
<br>　　恬淡清净心安然。已过爱贪声利后，犹在病羸昏耄前。
<br>
<br>　　未无筋力寻山水，尚有心情听管弦。闲开新酒尝数\，
<br>
<br>　　醉忆旧诗吟一篇。敦诗梦得且相劝，不用嫌他耳顺年。
<br>
<br>　　卷444_42  「别毡帐火炉」白居易
<br>
<br>　　忆昨腊月天，北风三尺雪。年老不禁寒，夜长安可彻。
<br>
<br>　　赖有青毡帐，风前自张设。复此红火炉，雪中相暖热。
<br>
<br>　　如鱼入渊水，似兔藏深穴。婉软蛰鳞苏，温醵臣』睢
<br>
<br>　　方安阴惨夕，遽变阳和节。无奈时候迁，岂是恩情绝。
<br>
<br>　　毳bD逐日卷，香燎随灰灭。离恨属三春，佳期在十月。
<br>
<br>　　但令此身健，不作多时别。
<br>
<br>　　卷444_43  「六年春赠分司东都诸公（时为河南尹）」白居易
<br>
<br>　　我为同州牧，内愧无才术。忝擢恩已多，遭逢幸非一。
<br>
<br>　　偶当谷贱岁，适值民安日。郡县狱空虚，乡闾盗奔逸。
<br>
<br>　　其间最幸者，朝客多分秩。行接鸳鹭群，坐成芝兰室。
<br>
<br>　　时联拜表骑，间动题诗笔。夜雪秉烛游，春风携}出。
<br>
<br>　　花教莺点检，柳付风排比。法酒淡清浆，含桃袅红实。
<br>
<br>　　洛童调金管，卢女铿瑶瑟。黛惨歌思深，腰凝舞拍密。
<br>
<br>　　每因同醉乐，自觉忘衰疾。始悟肘后方，不如杯中物。
<br>
<br>　　生涯随日过，世事何时毕。老子苦乖慵，希君数牵率。
<br>
<br>　　卷444_44  「九日代罗、樊二妓招舒著作（齐梁格）」白居易
<br>
<br>　　罗敷敛双袂，樊姬献一杯。不见舒员外，秋菊为谁开。
<br>
<br>　　卷444_45  「忆旧游（寄刘苏州）」白居易
<br>
<br>　　忆旧游，旧游安在哉。旧游之人半白首，旧游之地多苍苔。
<br>
<br>　　江南旧游凡几处，就中最忆吴江隈。长洲苑绿柳万树，
<br>
<br>　　齐云楼春酒一杯。阊门晓严旗鼓出，皋桥夕闹船舫回。
<br>
<br>　　修蛾慢脸灯下醉，急管繁弦头上催。六七年前狂烂熳，
<br>
<br>　　三千里外思裴回。李娟张态一春梦，周五殷三归夜台。
<br>
<br>　　虎丘月色为谁好，娃宫花枝应自开。赖得刘郎解吟咏，
<br>
<br>　　江山气色合归来。
<br>
<br>　　卷444_46  「答崔宾客晦叔十二月四日见寄（来篇云共相呼唤醉归来）」白居易
<br>
<br>　　今岁日馀二十六，来岁年登六十二，尚不能忧眼下身，
<br>
<br>　　因何更算人间事。居士忘筌默默坐，先生枕L昏昏睡。
<br>
<br>　　早晚相从归醉乡，醉乡去此无多地。
<br>
<br>　　卷444_47  「劝我酒」白居易
<br>
<br>　　劝我酒，我不辞。请君歌，歌莫迟。歌声长，辞亦切，
<br>
<br>　　此辞听者堪愁绝。洛阳女儿面似花，河南大尹头如雪。
<br>
<br>　　卷444_48  「赠韦处士，六年夏大热旱」白居易
<br>
<br>　　骄阳连毒暑，动植皆枯槁。旱日乾密云，炎烟焦茂草。
<br>
<br>　　少壮犹困苦，况予病且老。脱无白钐矗何以除热恼。
<br>
<br>　　汗巾束头鬓，膻食熏襟抱。始觉韦山人，休粮散发好。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
