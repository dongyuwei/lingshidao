<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百三十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百三十七
<br>
<br>　　卷337_1  「北极赠李观」韩愈
<br>
<br>　　北极有羁羽，南溟有沈鳞。川源浩浩隔，影响两无因。
<br>
<br>　　风云一朝会，变化成一身。谁言道里远，感激疾如神。
<br>
<br>　　我年二十五，求友昧其人。哀歌西京市，乃与夫子亲。
<br>
<br>　　所尚苟同趋，贤愚岂异伦。方为金石姿，万世无缁磷。
<br>
<br>　　无为儿女态，憔悴悲贱贫。
<br>
<br>　　卷337_2  「此日足可惜赠张籍（愈时在徐籍往谒之辞去作是诗以送）」韩愈
<br>
<br>　　此日足可惜，此酒不足尝。舍酒去相语，共分一日光。
<br>
<br>　　念昔未知子，孟君自南方。自矜有所得，言子有文章。
<br>
<br>　　我名属相府，欲往不得行。思之不可见，百端在中肠。
<br>
<br>　　维时月魄死，冬日朝在房。驱驰公事退，闻子适及城。
<br>
<br>　　命车载之至，引坐于中堂。开怀听其说，往往副所望。
<br>
<br>　　孔丘殁已远，仁义路久荒。纷纷百家起，诡怪相披猖。
<br>
<br>　　长老守所闻，后生习为常。少知诚难得，纯粹古已亡。
<br>
<br>　　譬彼植园木，有根易为长。留之不遣去，馆置城西旁。
<br>
<br>　　岁时未云几，浩浩观湖江。众夫指之笑，谓我知不明。
<br>
<br>　　儿童畏雷电，鱼鳖惊夜光。州家举进士，选试缪所当。
<br>
<br>　　驰辞对我策，章句何炜煌。相公朝服立，工席歌鹿鸣。
<br>
<br>　　礼终乐亦阕，相拜送于庭。之子去须臾，赫赫流盛名。
<br>
<br>　　窃喜复窃叹，谅知有所成。人事安可恒，奄忽令我伤。
<br>
<br>　　闻子高第日，正从相公丧。哀情逢吉语，惝恍难为双。
<br>
<br>　　暮宿偃师西，徒展转在床。夜闻汴州乱，绕壁行彷徨。
<br>
<br>　　我时留妻子，仓卒不及将。相见不复期，零落甘所丁。
<br>
<br>　　骄儿未绝乳，念之不能忘。忽如在我所，耳若闻啼声。
<br>
<br>　　中途安得返，一日不可更。俄有东来说，我家免罹殃。
<br>
<br>　　乘船下汴水，东去趋彭城。从丧朝至洛，还走不及停。
<br>
<br>　　假道经盟津，出入行涧冈。日西入军门，羸马颠且僵。
<br>
<br>　　主人愿少留，延入陈壶觞。卑贱不敢辞，忽忽心如狂。
<br>
<br>　　饮食岂知味，丝竹徒轰轰。平明脱身去，决若惊凫翔。
<br>
<br>　　黄昏次汜水，欲过无舟航。号呼久乃至，夜济十里黄。
<br>
<br>　　中流上滩，沙水不可详。惊波暗合沓，星宿争翻芒。
<br>
<br>　　辕马躅鸣，左右泣仆童。甲午憩时门，临泉窥斗龙。
<br>
<br>　　东南出陈许，陂泽平茫茫。道边草木花，红紫相低昂。
<br>
<br>　　百里不逢人，角角雄雉鸣。行行二月暮，乃及徐南疆。
<br>
<br>　　下马步堤岸，上船拜吾兄。谁云经艰难，百口无夭殇。
<br>
<br>　　仆射南阳公，宅我睢水阳。箧中有馀衣，盎中有馀粮。
<br>
<br>　　闭门读书史，窗户忽已凉。日念子来游，子岂知我情。
<br>
<br>　　别离未为久，辛苦多所经。对食每不饱，共言无倦听。
<br>
<br>　　连延三十日，晨坐达五更。我友二三子，宦游在西京。
<br>
<br>　　东野窥禹穴，李翱观涛江。萧条千万里，会合安可逢。
<br>
<br>　　淮之水舒舒，楚山直丛丛。子又舍我去，我怀焉所穷。
<br>
<br>　　男儿不再壮，百岁如风狂。高爵尚可求，无为守一乡。
<br>
<br>　　卷337_3  「幽怀」韩愈
<br>
<br>　　幽怀不能写，行此春江浔。适与佳节会，士女竞光阴。
<br>
<br>　　凝妆耀洲渚，繁吹荡人心。间关林中鸟，亦知和为音。
<br>
<br>　　岂无一尊酒，自酌还自吟。但悲时易失，四序迭相侵。
<br>
<br>　　我歌君子行，视古犹视今。
<br>
<br>　　卷337_4  「君子法天运」韩愈
<br>
<br>　　君子法天运，四时可前知。小人惟所遇，寒暑不可期。
<br>
<br>　　利害有常势，取舍无定姿。焉能使我心，皎皎远忧疑。
<br>
<br>　　卷337_5  「落叶送陈羽」韩愈
<br>
<br>　　落叶不更息，断蓬无复归。飘u终自异，邂逅暂相依。
<br>
<br>　　悄悄深夜语，悠悠寒月辉。谁云少年别，流泪各沾衣。
<br>
<br>　　卷337_6  「归彭城」韩愈
<br>
<br>　　天下兵又动，太平竟何时。谟者谁子，无乃失所宜。
<br>
<br>　　前年关中旱，闾井多死饥。去岁东郡水，生民为流尸。
<br>
<br>　　上天不虚应，祸福各有随。我欲进短策，无由至彤墀。
<br>
<br>　　刳肝以为纸，沥血以书辞。上言陈尧舜，下言引龙夔。
<br>
<br>　　言词多感激，文字少葳蕤。一读已自怪，再寻良自疑。
<br>
<br>　　食芹虽云美，献御固已痴。缄封在骨髓，耿耿空自奇。
<br>
<br>　　昨者到京城，屡陪高车驰。周行多俊异，议论无瑕疵。
<br>
<br>　　见待颇异礼，未能去毛皮。到口不敢吐，徐徐俟其d.
<br>
<br>　　归来戎马间，惊顾似羁雌。连日或不语，终朝见相欺。
<br>
<br>　　乘闲辄骑马，茫茫诣空陂。遇酒即酩酊，君知我为谁。
<br>
<br>　　卷337_7  「醉后」韩愈
<br>
<br>　　煌煌东方星，奈此众客醉。初喧或忿争，中静杂嘲戏。
<br>
<br>　　淋漓身上衣，颠倒笔下字。人生如此少，酒贱且勤置。
<br>
<br>　　卷337_8  「醉赠张秘书」韩愈
<br>
<br>　　人皆劝我酒，我若耳不闻。今日到君家，呼酒持劝君。
<br>
<br>　　为此座上客，及余各能文。君诗多态度，蔼蔼春空云。
<br>
<br>　　东野动惊俗，天葩吐奇芬。张籍学古淡，轩鹤避鸡群。
<br>
<br>　　阿买不识字，颇知书八分。诗成使之写，亦足张吾军。
<br>
<br>　　所以欲得酒，为文俟其醺。酒味既冷冽，酒气又氛氲。
<br>
<br>　　性情渐浩浩，谐笑方云云。此诚得酒意，馀外徒缤纷。
<br>
<br>　　长安众富儿，盘馔罗膻荤。不解文字饮，惟能醉红裙。
<br>
<br>　　虽得一饷乐，有如聚飞蚊。今我及数子，固无莸与薰。
<br>
<br>　　险语破鬼胆，高词媲皇坟。至宝不雕琢，神功谢锄耘。
<br>
<br>　　方今向太平，元凯承华勋。吾徒幸无事，庶以穷朝曛。
<br>
<br>　　卷337_9  「同冠峡（贞元十九年贬阳山后作）」韩愈
<br>
<br>　　南方二月半，春物亦已少。维舟山水间，晨坐听百鸟。
<br>
<br>　　宿云尚含姿，朝日忽升晓。羁旅感和鸣，囚拘念轻矫。
<br>
<br>　　潺泪久迸，诘曲思增绕。行矣且无然，盖棺事乃了。
<br>
<br>　　卷337_10  「送惠师（愈在连州与释景常、元惠游。惠师即元惠也）」韩愈
<br>
<br>　　惠师浮屠者，乃是不羁人。十五爱山水，超然谢朋亲。
<br>
<br>　　脱冠剪头发，飞步遗踪尘。发迹入四明，梯空上秋F.
<br>
<br>　　遂登天台望，众壑皆嶙峋。夜宿最高顶，举头看星辰。
<br>
<br>　　光芒相照烛，南北争罗陈。兹地绝翔走，自然严且神。
<br>
<br>　　微风吹木石，澎湃闻韶钧。夜半起下视，溟波衔日轮。
<br>
<br>　　鱼龙惊踊跃，叫啸成悲辛。怪气或紫赤，敲磨共轮铩
<br>
<br>　　金鸦既腾翥，六合俄清新。常闻禹穴奇，东去窥瓯闽。
<br>
<br>　　越俗不好古，流传失其真。幽踪邈难得，圣路嗟长堙。
<br>
<br>　　回临浙江涛，屹起高峨岷。壮志死不息，千年如隔晨。
<br>
<br>　　是非竟何有，弃去非吾伦。凌江诣庐岳，浩荡极游巡。
<br>
<br>　　崔没云表，陂陀浸湖沦。是时雨初霁，悬瀑垂天绅。
<br>
<br>　　前年往罗浮，步戛南海_.大哉阳德盛，荣茂恒留春。
<br>
<br>　　鹏N堕长翮，鲸戏侧修鳞。自来连州寺，曾未造城。
<br>
<br>　　日携青云客，探胜穷崖滨。太守邀不去，群官请徒频。
<br>
<br>　　囊无一金资，翻谓富者贫。昨日忽不见，我令访其邻。
<br>
<br>　　奔波自追及，把手问所因。顾我却兴叹，君宁异于民。
<br>
<br>　　离合自古然，辞别安足珍。吾闻九疑好，夙志今欲伸。
<br>
<br>　　斑竹啼舜妇，清湘沈楚臣。衡山与洞庭，此固道所循。
<br>
<br>　　寻崧方抵洛，历华遂之秦。浮游靡定处，偶往即通津。
<br>
<br>　　吾言子当去，子道非吾遵。江鱼不池活，野鸟难笼驯。
<br>
<br>　　吾非西方教，怜子狂且醇。吾嫉惰游者，怜子愚且谆。
<br>
<br>　　去矣各异趣，何为浪沾巾。
<br>
<br>　　卷337_11  「送灵师」韩愈
<br>
<br>　　佛法入中国，尔来六百年。齐民逃赋役，高士著幽禅。
<br>
<br>　　官吏不之制，纷纷听其然。耕桑日失隶，朝署时遗贤。
<br>
<br>　　灵师皇甫姓，胤胄本蝉联。少小涉书史，早能缀文篇。
<br>
<br>　　中间不得意，失迹成延迁。逸志不拘教，轩腾断牵挛。
<br>
<br>　　围棋斗白黑，生死随机权。六博在一掷，枭卢叱回旋。
<br>
<br>　　战诗谁与敌，浩汗横戈a.饮酒尽百盏，嘲谐思逾鲜。
<br>
<br>　　有时醉花月，高唱清且绵。四座咸寂默，杳如奏湘弦。
<br>
<br>　　寻胜不惮险，黔江屡洄沿。瞿塘五六月，惊电让归船。
<br>
<br>　　怒水忽中裂，千寻堕幽泉。环回势益急，仰见团团天。
<br>
<br>　　投身岂得计，性命甘徒捐。浪沫蹙翻涌，漂浮再生全。
<br>
<br>　　同行二十人，魂骨俱坑填。灵师不挂怀，冒涉道转延。
<br>
<br>　　开忠二州牧，诗赋时多传。失职不把笔，珠玑为君编。
<br>
<br>　　强留费日月，密席罗婵娟。昨者至林邑，使君数开筵。
<br>
<br>　　逐客三四公，盈怀赠兰荃。湖游泛漭沆，溪宴驻潺。
<br>
<br>　　别语不许出，行裾动遭牵。邻州竞招请，书札何翩翩。
<br>
<br>　　十月下桂岭，乘寒恣窥缘。落落王员外，争迎获其先。
<br>
<br>　　自从入宾馆，占吝久能专。吾徒颇携被，接宿穷欢妍。
<br>
<br>　　听说两京事，分明皆眼前。纵横杂谣俗，琐屑咸罗穿。
<br>
<br>　　材调真可惜，朱丹在磨研。方将敛之道，且欲冠其颠。
<br>
<br>　　韶阳李太守，高步凌云烟。得客辄忘食，开囊乞缯钱。
<br>
<br>　　手持南曹叙，字重青瑶镌。古气参彖系，高标摧太玄。
<br>
<br>　　维舟事干谒，披读头风痊。还如旧相识，倾壶畅幽。
<br>
<br>　　以此复留滞，归骖几时鞭。
<br>
<br>　　卷337_12  「县斋有怀（阳山县斋作，时贞元二十一年顺宗新即位）」韩愈
<br>
<br>　　少小尚奇伟，平生足悲吒。犹嫌子夏儒，肯学樊迟稼。
<br>
<br>　　事业窥皋稷，文章蔑曹谢。濯缨起江湖，缀佩杂兰麝。
<br>
<br>　　悠悠指长道，去去策高驾。谁为倾国谋，自许连城价。
<br>
<br>　　初随计吏贡，屡入泽宫射。虽免十上劳，何能一战霸。
<br>
<br>　　人情忌殊异，世路多权诈。蹉跎颜遂低，摧折气愈下。
<br>
<br>　　冶长信非罪，侯生或遭骂。怀书出皇都，衔泪渡清灞。
<br>
<br>　　身将老寂寞，志欲死闲暇。朝食不盈肠，冬衣才掩髂。
<br>
<br>　　军书既频召，戎马乃连跨。大梁从相公，彭城赴仆射。
<br>
<br>　　弓箭围狐兔，丝竹罗酒炙。两府变荒凉，三年就休假。
<br>
<br>　　求官去东洛，犯雪过西华。尘埃紫陌春，风雨灵台夜。
<br>
<br>　　名声荷朋友，援引乏姻娅。虽陪彤庭臣，讵纵青冥靶。
<br>
<br>　　寒空耸危阙，晓色曜修架。捐躯辰在丁，铩翮时方蜡。
<br>
<br>　　投荒诚职分，领邑幸宽赦。湖波翻日车，岭石坼天罅。
<br>
<br>　　毒雾恒熏昼，炎风每烧夏。雷威固已加，飓势仍相借。
<br>
<br>　　气象杳难测，声音吁可怕。夷言听未惯，越俗循犹乍。
<br>
<br>　　指摘两憎嫌，睢盱互猜讶。只缘恩未报，岂谓生足藉。
<br>
<br>　　嗣皇新继明，率土日流化。惟思涤瑕垢，长去事桑柘。
<br>
<br>　　贬钥云扃，压颍抗风榭。禾麦种满地，梨枣栽绕舍。
<br>
<br>　　儿童稍长成，雀鼠得驱吓。官租日输纳，村酒时邀迓。
<br>
<br>　　闲爱老农愚，归弄小女姹。如今便可尔，何用毕婚嫁。
<br>
<br>　　卷337_13  「合江亭」韩愈
<br>
<br>　　红亭枕湘江，蒸水会其左。瞰临眇空阔，绿净不可唾。
<br>
<br>　　维昔经营初，邦君实王佐。翦林迁神祠，买地费家货。
<br>
<br>　　梁栋宏可爱，结构丽匪过。伊人去轩腾，兹宇遂颓挫。
<br>
<br>　　老郎来何暮，高唱久乃和。树兰盈九畹，栽竹逾万个。
<br>
<br>　　长绠汲沧浪，幽蹊下坎坷。波涛夜俯听，云树朝对卧。
<br>
<br>　　初如遗宦情，终乃最郡课。人生诚无几，事往悲岂奈。
<br>
<br>　　萧条绵岁时，契阔继庸懦。胜事谁复论，丑声日已播。
<br>
<br>　　中丞黜凶邪，天子闵穷饿。君侯至之初，闾里自相贺。
<br>
<br>　　淹滞乐闲旷，勤苦劝慵惰。为余扫尘阶，命乐醉众座。
<br>
<br>　　穷秋感平分，新月怜半破。愿书岩上石，勿使泥尘稹
<br>
<br>　　卷337_14  「陪杜侍御游湘西两寺独宿有题一首，因献杨常侍」韩愈
<br>
<br>　　长沙千里平，胜地犹在险。况当江阔处，斗起势匪渐。
<br>
<br>　　深林高玲珑，青山上琬琰。路穷台殿辟，佛事焕且俨。
<br>
<br>　　剖竹走泉源，开廊架崖广。是时秋之残，暑气尚未敛。
<br>
<br>　　群行忘后先，朋息弃拘检。客堂喜空凉，华榻有清簟。
<br>
<br>　　涧蔬煮蒿芹，水果剥菱芡。伊余夙所慕，陪赏亦云忝。
<br>
<br>　　幸逢车马归，独宿门不掩。山楼黑无月，渔火灿星点。
<br>
<br>　　夜风一何喧，杉桧屡磨s.犹疑在波涛，怵惕梦成魇。
<br>
<br>　　静思屈原沈，远忆贾谊贬。椒兰争妒忌，绛灌共谗谄。
<br>
<br>　　谁令悲生肠，坐使泪盈脸。翻飞乏羽翼，指摘困瑕玷。
<br>
<br>　　珥貂藩维重，政化类分陕。礼贤道何优，奉己事苦俭。
<br>
<br>　　大厦栋方隆，巨川楫行剡。经营诚少暇，游宴固已歉。
<br>
<br>　　旅程愧淹留，徂岁嗟荏苒。平生每多感，柔翰遇频染。
<br>
<br>　　展转岭猿鸣，曙灯青。
<br>
<br>　　卷337_15  「岳阳楼别窦司直」韩愈
<br>
<br>　　洞庭九州间，厥大谁与让。南汇群崖水，北注何奔放。
<br>
<br>　　潴为七百里，吞纳各殊状。自古澄不清，环混无归向。
<br>
<br>　　炎风日搜搅，幽怪多冗长。轩然大波起，宇宙隘而妨。
<br>
<br>　　巍峨拔嵩华，腾踔较健壮。声音一何宏，轰车万两。
<br>
<br>　　犹疑帝轩辕，张乐就空旷。蛟螭露笋，缟练吹组帐。
<br>
<br>　　鬼神非人世，节奏颇跌}.阳施见夸丽，阴闭感凄怆。
<br>
<br>　　朝过宜春口，极北缺堤障。夜缆巴陵洲，丛芮才可傍。
<br>
<br>　　星河尽涵泳，俯仰迷下上。馀澜怒不已，喧聒鸣瓮盎。
<br>
<br>　　明登岳阳楼，辉焕朝日亮。飞廉戢其威，清晏息纤纩。
<br>
<br>　　泓澄湛凝绿，物影巧相况。江豚时出戏，惊波忽荡漾。
<br>
<br>　　时当冬之孟，隙窍缩寒涨。前临指近岸，侧坐眇难望。
<br>
<br>　　涤濯神魂醒，幽怀舒以畅。主人孩童旧，握手乍忻怅。
<br>
<br>　　怜我窜逐归，相见得无恙。开筵交履舄，烂漫倒家酿。
<br>
<br>　　杯行无留停，高柱送清唱。中盘进橙栗，投掷倾脯酱。
<br>
<br>　　欢穷悲心生，婉娈不能忘。念昔始读书，志欲干霸王。
<br>
<br>　　屠龙破千金，为艺亦云亢。爱才不择行，触事得谗谤。
<br>
<br>　　前年出官由，此祸最无妄。公卿采虚名，擢拜识天仗。
<br>
<br>　　奸猜畏弹射，斥逐恣欺诳。新恩移府庭，逼侧厕诸将。
<br>
<br>　　于嗟苦驽缓，但惧失宜当。追思南渡时，鱼腹甘所葬。
<br>
<br>　　严程迫风帆，劈箭入高浪。颠沈在须臾，忠鲠谁复谅。
<br>
<br>　　生还真可喜，克己自惩创。庶从今日后，粗识得与丧。
<br>
<br>　　事多改前好，趣有获新尚。誓耕十亩田，不取万乘相。
<br>
<br>　　细君知蚕织，稚子已能饷。行当挂其冠，生死君一访。
<br>
<br>　　卷337_16  「送文畅师北游」韩愈
<br>
<br>　　昔在四门馆，晨有僧来谒。自言本吴人，少小学城阙。
<br>
<br>　　已穷佛根源，粗识事r。挛拘屈吾真，戒辖思远发。
<br>
<br>　　荐绅秉笔徒，声誉耀前阀。从求送行诗，屡造忍颠蹶。
<br>
<br>　　今成十馀卷，浩汗罗斧钺。先生s穷巷，未得窥剞劂。
<br>
<br>　　又闻识大道，何路补黥刖。出其囊中文，满听实清越。
<br>
<br>　　谓僧当少安，草序颇排讦。上论古之初，所以施赏罚。
<br>
<br>　　下开迷惑胸，豁敝觊印Ｉ时不听莹，若饮水救。
<br>
<br>　　风尘一出门，时日多如发。三年窜荒岭，守县坐深樾。
<br>
<br>　　征租聚异物，诡制怛巾袜。幽穷谁共语，思想甚含哕。
<br>
<br>　　昨来得京官，照壁喜见蝎。况逢旧亲识，无不比鹣q.
<br>
<br>　　长安多门户，吊庆少休歇。而能勤来过，重惠安可揭。
<br>
<br>　　当今圣政初，恩泽完vr。胡为不自暇，飘戾逐r。
<br>
<br>　　仆射领北门，威德压胡羯。相公镇幽都，竹帛烂勋伐。
<br>
<br>　　酒场舞闺姝，猎骑围边月。开张箧中宝，自可得津筏。
<br>
<br>　　从兹富裘马，宁复茹藜蕨。余期报恩后，谢病老耕垡。
<br>
<br>　　庇身指蓬茅，逞志纵猃n.僧还相访来，山药煮可掘。
<br>
<br>　　卷337_17  「答张彻（愈为四门博士时作张彻愈门下士又愈之从子婿）」韩愈
<br>
<br>　　辱赠不知报，我歌尔其聆。首叙始识面，次言后分形。
<br>
<br>　　道途绵万里，日月垂十龄。浚郊避兵乱，睢岸连门停。
<br>
<br>　　肝胆一古剑，波涛两浮萍。渍墨窜旧史，磨丹注前经。
<br>
<br>　　义苑手秘宝，文堂耳惊霆。暄晨b露舄，暑夕眠风棂。
<br>
<br>　　结友子让抗，请师我惭丁。初味犹啖蔗，遂通斯建瓴。
<br>
<br>　　搜奇日有富，嗜善心无宁。石梁平KK，沙水光泠泠。
<br>
<br>　　乘枯摘野艳，沈细抽潜腥。游寺去陟t，寻径返穿汀。
<br>
<br>　　缘云竹竦竦，失路麻冥冥。淫潦忽翻野，平芜眇开溟。
<br>
<br>　　防泄堑夜塞，惧冲城昼扃。及去事戎辔，相逢宴军伶。
<br>
<br>　　觥秋纵兀兀，猎旦驰oo.从赋始分手，朝京忽同z.
<br>
<br>　　急时促暗棹，恋月留虚亭。毕事驱传马，安居守窗萤。
<br>
<br>　　梅花灞水别，宫烛骊山醒。省选逮投足，乡宾尚摧翎。
<br>
<br>　　尘祛又一掺，泪眦还双荧。洛邑得休告，华山穷绝陉。
<br>
<br>　　倚岩睨海浪，引袖拂天星。日驾此回辖，金神所司刑。
<br>
<br>　　泉绅拖修白，石剑攒高青。磴藓呷R，梯飚s伶俜。
<br>
<br>　　悔狂已咋指，垂诫仍镌铭。峨豸忝备列，伏蒲愧分泾。
<br>
<br>　　微诚慕横草，琐力摧撞j.叠雪走商岭，飞波航洞庭。
<br>
<br>　　下险疑堕井，守官类拘囹。荒餐茹獠蛊，幽梦感湘灵。
<br>
<br>　　刺史肃蓍蔡，吏人沸蝗螟。点缀簿上字，趋跄x前铃。
<br>
<br>　　赖其饱山水，得以娱瞻听。紫树雕斐，碧流滴珑玲。
<br>
<br>　　映波铺远锦，插地列长屏。愁酸骨死，怪花醉魂馨。
<br>
<br>　　潜苞绛实坼，幽乳翠毛零。赦行五百里，月变三十q.
<br>
<br>　　渐阶群振鹭，入学诲螟蛉。苹甘谢鸣鹿，满惭罄瓶。
<br>
<br>　　妆Ш麋觯飞飞联Wo.鱼鬣欲脱背，虬光先照硎。
<br>
<br>　　岂独出丑类，方当动朝廷。勤来得晤语，勿惮宿寒厅。
<br>
<br>　　卷337_18  「荐士（荐孟郊于郑馀庆也）」韩愈
<br>
<br>　　周诗三百篇，雅丽理训诰。曾经圣人手，议论安敢到。
<br>
<br>　　五言出汉时，苏李首更号。东都渐漫，派别百川导。
<br>
<br>　　建安能者七，卓荦变风操。逶迤抵晋宋，气象日凋耗。
<br>
<br>　　中间数鲍谢，比近最清奥。齐梁及陈隋，众作等蝉噪。
<br>
<br>　　搜春摘花卉，沿袭伤剽盗。国朝盛文章，子昂始高蹈。
<br>
<br>　　勃兴得李杜，万类困陵暴。后来相继生，亦各臻阃奥。
<br>
<br>　　有穷者孟郊，受材实雄骜。冥观洞古今，象外逐幽好。
<br>
<br>　　横空盘硬语，妥帖力排S.敷柔肆纡馀，奋猛卷海潦。
<br>
<br>　　荣华肖天秀，捷疾逾响报。行身践规矩，甘辱耻媚灶。
<br>
<br>　　孟轲分邪正，眸子看了g.杳然粹而清，可以镇浮躁，
<br>
<br>　　酸寒溧阳尉，五十几何耄。孜孜营甘旨，辛苦久所冒。
<br>
<br>　　俗流知者谁，指注竞嘲傲。圣皇索遗逸，髦士日登造。
<br>
<br>　　庙堂有贤相，爱遇均覆焘。况承归与张，二公迭嗟悼。
<br>
<br>　　青冥送吹嘘，强箭射鲁缟。胡为久无成，使以归期告。
<br>
<br>　　霜风破佳菊，嘉节迫吹帽。念将决焉去，感物增恋。
<br>
<br>　　彼微水中荇，尚烦左右d.鲁侯国至小，庙鼎犹纳郜。
<br>
<br>　　幸当择珉玉，宁有弃瑁。悠悠我之思，扰扰风中纛。
<br>
<br>　　上言愧无路，日夜惟心祷。鹤翎不天生，变化在啄。
<br>
<br>　　通波非难图，尺地易可漕。善善不汲汲，后时徒悔懊。
<br>
<br>　　救死具八珍，不如一箪犒。微诗公勿诮，恺悌神所劳。
<br>
<br>　　卷337_19  「喜侯喜至赠张籍张彻」韩愈
<br>
<br>　　昔我在南时，数君常在念。摇摇不可止，讽咏日喁{.
<br>
<br>　　如以膏濯衣，每渍垢逾染。又如心中疾，针石非所砭。
<br>
<br>　　常思得游处，至死无倦厌。地遐物奇怪，水镜涵石剑。
<br>
<br>　　荒花穷漫乱，幽兽工腾闪。碍目不忍窥，忽忽坐昏垫。
<br>
<br>　　逢神多所祝，岂忘灵即验。依依梦归路，历历想行店。
<br>
<br>　　今者诚自幸，所怀无一欠。孟生去虽索，侯氏来还歉。
<br>
<br>　　欹眠听新诗，屋角月艳艳。杂作承间骋，交惊舌互bc.
<br>
<br>　　缤纷指瑕疵，拒捍阻城堑。以余经摧挫，固请发铅椠。
<br>
<br>　　居然妄推让，见谓k天焰。比疏语徒妍，悚息不敢占。
<br>
<br>　　呼奴具盘餐，鱼菜赡。人生但如此，朱紫安足僭。
<br>
<br>　　卷337_20  「古风」韩愈
<br>
<br>　　今日曷不乐，幸时不用兵。无曰既蹙矣，乃尚可以生。
<br>
<br>　　彼州之赋，去汝不顾。此州之役，去我奚适。一邑之水，
<br>
<br>　　可走而违。天下汤汤，曷其而归。好我衣服，甘我饮食。
<br>
<br>　　无念百年，聊乐一日。
<br>
<br>　　卷337_21  「驽骥」韩愈
<br>
<br>　　驽骀诚龌龊，市者何其稠。力小若易制，价微良易酬。
<br>
<br>　　渴饮一斗水，饥食一束刍。嘶鸣当大路，志气若有馀。
<br>
<br>　　骐骥生绝域，自矜无匹俦。牵驱入市门，行者不为留。
<br>
<br>　　借问价几何，黄金比嵩丘。借问行几何，咫尺视九州。
<br>
<br>　　饥食玉山禾，渴饮醴泉流。问谁能为御，旷世不可求。
<br>
<br>　　惟昔穆天子，乘之极遐游。王良执其辔，造父挟其c.
<br>
<br>　　因言天外事，茫惚使人愁。驽骀谓骐骥，饿死余尔羞。
<br>
<br>　　有能必见用，有德必见收。孰云时与命，通塞皆自由。
<br>
<br>　　骐骥不敢言，低徊但垂头。人皆劣骐骥，共以驽骀优。
<br>
<br>　　喟余独兴叹，才命不同谋。寄诗同心子，为我商声讴。
<br>
<br>　　卷337_22  「马厌谷」韩愈
<br>
<br>　　马厌谷兮，士不厌糠t；土被文绣兮，士无短褐。
<br>
<br>　　彼其得志兮，不我虞；一朝失志兮，其何如。已焉哉，
<br>
<br>　　嗟嗟乎鄙夫。
<br>
<br>　　卷337_23  「出门」韩愈
<br>
<br>　　长安百万家，出门无所之。岂敢尚幽独，与世实参差。
<br>
<br>　　古人虽已死，书上有其辞。开卷读且想，千载若相期。
<br>
<br>　　出门各有道，我道方未夷。且于此中息，天命不吾欺。
<br>
<br>　　卷337_24  「嗟哉董生行」韩愈
<br>
<br>　　淮水出桐柏，山东驰遥遥千里不能休；淝水出其侧，
<br>
<br>　　不能千里百里入淮流。寿州属县有安丰，
<br>
<br>　　唐贞元时县人董生召南隐居行义于其中。刺史不能荐，
<br>
<br>　　天子不闻名声。爵禄不及门，门外惟有吏，
<br>
<br>　　日来征租更索钱。嗟哉董生朝出耕夜归读古人书，
<br>
<br>　　尽日不得息。或山而樵，或水而渔。入厨具甘旨，
<br>
<br>　　上堂问起居。父母不戚戚，妻子不咨咨。嗟哉董生孝且慈，
<br>
<br>　　人不识，惟有天翁知，生祥下瑞无时期。家有狗乳出求食，
<br>
<br>　　鸡来哺其儿。啄啄庭中拾虫蚁，哺之不食鸣声悲。
<br>
<br>　　彷徨踯躅久不去，以翼来覆待狗归。嗟哉董生，谁将与俦？
<br>
<br>　　时之人，夫妻相虐，兄弟为雠。食君之禄，而令父母愁。
<br>
<br>　　亦独何心，嗟哉董生无与俦。
<br>
<br>　　卷337_25  「烽火」韩愈
<br>
<br>　　登高望烽火，谁谓塞尘飞。王城富且乐，曷不事光辉。
<br>
<br>　　勿言日已暮，相见恐行稀。愿君熟念此，秉烛夜中归。
<br>
<br>　　我歌宁自感，乃独泪沾衣。
<br>
<br>　　卷337_26  「汴州乱二首」韩愈
<br>
<br>　　汴州城门朝不开，天狗堕地声如雷。健儿争夸杀留后，
<br>
<br>　　连屋累栋烧成灰。诸侯咫尺不能救，孤士何者自兴哀。
<br>
<br>　　母从子走者为谁，大夫夫人留后儿。昨日乘车骑大马，
<br>
<br>　　坐者起趋乘者下。庙堂不肯用干戈，呜呼奈汝母子何。
<br>
<br>　　卷337_27  「利剑」韩愈
<br>
<br>　　利剑光耿耿，佩之使我无邪心。故人念我寡徒侣，
<br>
<br>　　持用赠我比知音。我心如冰剑如雪，不能刺谗夫，
<br>
<br>　　使我心腐剑锋折。决云中断开青天，噫！
<br>
<br>　　剑与我俱变化归黄泉。
<br>
<br>　　卷337_28  「龊龊」韩愈
<br>
<br>　　龊龊当世士，所忧在饥寒。但见贱者悲，不闻贵者叹。
<br>
<br>　　大贤事业异，远抱非俗观。报国心皎洁，念时涕骼健
<br>
<br>　　妖姬坐左右，柔指发哀弹。酒肴虽日陈，感激宁为欢。
<br>
<br>　　秋阴欺白日，泥潦不少干。河堤决东郡，老弱随惊湍。
<br>
<br>　　天意固有属，谁能诘其端。愿辱太守荐，得充谏诤官。
<br>
<br>　　排云叫阊阖，披腹呈琅\.致君岂无术，自进诚独难。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
