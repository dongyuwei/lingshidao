<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百一十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百一十一
<br>
<br>　　卷511_1  「洛阳感寓」张祜
<br>
<br>　　扰扰都城晓四开，不关名利也尘埃。千门甲第身遥入，
<br>
<br>　　万里铭旌死后来。洛水暮烟横莽苍，邙山秋日露崔嵬。
<br>
<br>　　须知此事堪为镜，莫遣黄金漫作堆。
<br>
<br>　　卷511_2  「从军行」张祜
<br>
<br>　　少年金紫就光辉，直指边城虎翼飞。一卷旌收千骑虏，
<br>
<br>　　万全身出百重围。黄云断塞寻鹰去，白草连天射雁归。
<br>
<br>　　白首汉廷刀笔吏，丈夫功业本相依。
<br>
<br>　　卷511_3  「爱妾换马（后首一作陈标诗）」张祜
<br>
<br>　　一面妖桃千里蹄，娇姿骏骨价应齐。乍牵玉勒辞金栈，
<br>
<br>　　催整花钿出绣闺。去日岂无沾袂泣，归时还有顿衔嘶。
<br>
<br>　　婵娟躞蹀春风里，挥手摇鞭杨柳堤。
<br>
<br>　　绮阁香销华厩空，忍将行雨换追风。休怜柳叶双眉翠，
<br>
<br>　　却爱桃花两耳红。侍宴永辞春色里，趁朝休立漏声中。
<br>
<br>　　恩劳未尽情先尽，暗泣嘶风两意同。
<br>
<br>　　卷511_4  「病宫人（一作袁不约诗）」张祜
<br>
<br>　　佳人卧病动经秋，帘幕褴不挂钩。四体强扶藤夹膝，
<br>
<br>　　双鬟慵插玉搔头。花颜有幸君王问，药饵无征待诏愁。
<br>
<br>　　惆怅近来消瘦尽，泪珠时傍枕函流。
<br>
<br>　　卷511_5  「观杭州柘枝」张祜
<br>
<br>　　舞停歌罢鼓连催，软骨仙蛾暂起来。红罨画衫缠腕出，
<br>
<br>　　碧排方胯背腰来。旁收拍拍金铃摆，却踏声声锦摧。
<br>
<br>　　看著遍头香袖褶，粉屏香帕又重隈。
<br>
<br>　　卷511_6  「周员外席上观柘枝（一作周员外出双舞柘枝妓）」张祜
<br>
<br>　　画鼓拖环锦臂攘，小娥双换舞衣裳。金丝蹙雾红衫薄，
<br>
<br>　　银蔓垂花紫带长。鸾影乍回头并举，凤声初歇翅齐张。
<br>
<br>　　一时H腕招残拍，斜敛轻身拜玉郎。
<br>
<br>　　卷511_7  「观杨瑗柘枝」张祜
<br>
<br>　　促叠蛮鼍引柘枝，卷帘虚帽带交垂。紫罗衫宛蹲身处，
<br>
<br>　　红锦靴柔踏节时。微动翠蛾抛旧态，缓遮檀口唱新词。
<br>
<br>　　看看舞罢轻云起，却赴襄王梦里期。
<br>
<br>　　卷511_8  「感王将军柘枝妓殁」张祜
<br>
<br>　　寂寞春风旧柘枝，舞人休唱曲休吹。鸳鸯钿带抛何处，
<br>
<br>　　孔雀罗衫付阿谁。画鼓不闻招节拍，锦靴空想挫腰肢。
<br>
<br>　　今来座上偏惆怅，曾是堂前教彻时。
<br>
<br>　　卷511_9  「扬州法云寺双桧」张祜
<br>
<br>　　谢家双植本图荣，树老人因地变更。朱顶鹤知深盖偃，
<br>
<br>　　白眉僧见小枝生。高临月殿秋云影，静入风檐夜雨声。
<br>
<br>　　纵使百年为上寿，绿阴终借暂时行。
<br>
<br>　　卷511_10  「忆游天台寄道流」张祜
<br>
<br>　　忆昨天台到赤城，几朝仙籁耳中生。云龙出水风声过，
<br>
<br>　　海鹤鸣皋日色清。石笋半山移步险，桂花当洞拂衣轻。
<br>
<br>　　今来尽是人间梦，刘阮茫茫何处行。
<br>
<br>　　卷511_11  「寄王尊师」张祜
<br>
<br>　　天台南洞一灵仙，骨耸冰棱貌莹然。曾对浦云长昧齿，
<br>
<br>　　重来华表不知年。溪桥晚下玄龟出，草露朝行白鹿眠。
<br>
<br>　　犹忆夜深华盖上，更无人处话丹田。
<br>
<br>　　卷511_12  「公子行」张祜
<br>
<br>　　锦堂昼永绣帘垂，立却花骢待出时。红粉美人擎酒劝，
<br>
<br>　　青衣年少臂鹰随。轻将玉杖敲花片，旋把金鞭约柳枝。
<br>
<br>　　近地独游三五骑，等闲行傍曲江池。
<br>
<br>　　卷511_13  「寓怀寄苏州刘郎中（时以天平公荐罢归）」张祜
<br>
<br>　　一闻周召佐明时，西望都门强策羸。天子好文才自薄，
<br>
<br>　　诸侯力荐命犹奇。贺知章口徒劳说，孟浩然身更不疑。
<br>
<br>　　唯是胜游行未遍，欲离京国尚迟迟。
<br>
<br>　　卷511_14  「和杜牧之齐山登高」张祜
<br>
<br>　　秋溪南岸菊霏霏，急管烦弦对落晖。红叶树深山径断，
<br>
<br>　　碧云江静浦帆稀。不堪孙盛嘲时笑，愿送王弘醉夜归。
<br>
<br>　　流落正怜芳意在，砧声徒促授寒衣。
<br>
<br>　　卷511_15  「题于越亭」张祜
<br>
<br>　　扁舟亭下驻烟波，十五年游重此过。洲觜露沙人渡浅，
<br>
<br>　　树稍藏竹鸟啼多。山衔落照欹红盖，水蹙斜文卷绿罗。
<br>
<br>　　肠断中秋正圆月，夜来谁唱异乡歌。
<br>
<br>　　卷511_16  「秋夜登润州慈和寺上方」张祜
<br>
<br>　　清夜浮埃暂歇，塔轮金照露华鲜。人行中路月生海，
<br>
<br>　　鹤语上方星满天。楼影半连深岸水，钟声寒彻远林烟。
<br>
<br>　　僧房闭尽下楼去，一半梦魂离世缘。
<br>
<br>　　卷511_17  「寄献萧相公」张祜
<br>
<br>　　东去江干是胜游，鼎湖兴望不堪愁。谢安近日违朝旨，
<br>
<br>　　傅说当时允帝求。暂向聊城飞一箭，长为沧海系扁舟。
<br>
<br>　　分明此事无人见，白首相看未肯休。
<br>
<br>　　卷511_18  「哭京兆庞尹」张祜
<br>
<br>　　扬子江头昔共迷，一为京兆隔云泥。故人昨日同时吊，
<br>
<br>　　旧马今朝别处嘶。向壁愁眉无复画，扶床稚齿已能啼。
<br>
<br>　　也知世路名堪贵，谁信庄周论物齐。
<br>
<br>　　卷511_19  「送周尚书赴滑台」张祜
<br>
<br>　　楚谣襦F整三年，喉舌新恩下九天。鼓角雄都分节钺，
<br>
<br>　　蛇龙旧国罢楼船。昆河已在兵钤内，堂柳空留鹤岭前。
<br>
<br>　　多病无由酬一顾，鄢陵千骑去翩翩。
<br>
<br>　　卷511_20  「和杜使君九华楼见寄」张祜
<br>
<br>　　孤城高柳晓鸣鸦，风帘半钩清露华。九峰聚翠宿危槛，
<br>
<br>　　一夜孤光悬冷沙。出岸远晖帆欲落，入G寒影雁差斜。
<br>
<br>　　杜陵归去春应早，莫厌青山谢x家。
<br>
<br>　　卷511_21  「送人归蜀」张祜
<br>
<br>　　锦城春色溯江源，三峡经过几夜猿。红树两开霁色，
<br>
<br>　　碧岩千仞涨波痕。萧萧暮雨荆王梦，漠漠春烟蜀帝魂。
<br>
<br>　　长怨相如留滞处，富家还忆卓王孙。
<br>
<br>　　卷511_22  「酬答柳宗言秀才见赠」张祜
<br>
<br>　　南下天台厌绝冥，五湖波上泛如萍。江鸥自戏为踪迹，
<br>
<br>　　野鹿闲惊是性灵。任子偶垂沧海钓，戴逵虚认少微星。
<br>
<br>　　金门后俊徒相唁，且为人间寄茯苓。
<br>
<br>　　卷511_23  「题杭州天竺寺」张祜
<br>
<br>　　西南山最胜，一界是诸天。上路穿岩竹，分流入寺泉。
<br>
<br>　　蹑云丹井畔，望月石桥边。洞壑江声远，楼台海气连。
<br>
<br>　　塔明春岭雪，钟散暮松烟。何处去犹恨，更看峰顶莲。
<br>
<br>　　卷511_24  「题杭州灵隐寺」张祜
<br>
<br>　　峰峦开一掌，朱槛几环延。佛地花分界，僧房竹引泉。
<br>
<br>　　五更楼下月，十里郭中烟。后塔耸亭后，前山横阁前。
<br>
<br>　　溪沙涵水静，涧石点苔鲜。好是呼猿久，西岩深响连。
<br>
<br>　　卷511_25  「中秋夜杭州玩月」张祜
<br>
<br>　　万古太阴精，中秋海上生。鬼愁缘辟照，人爱为高明。
<br>
<br>　　历历华星远，霏霏薄晕萦。影流江不尽，轮曳谷无声。
<br>
<br>　　似镜当楼晓，如珠出浦盈。岸沙全借白，山木半含清。
<br>
<br>　　小槛循环看，长堤蹋阵行。殷勤未归客，烟水夜来情。
<br>
<br>　　卷511_26  「高闲上人」张祜
<br>
<br>　　座上辞安国，禅房恋沃州。道心黄叶老，诗思碧云秋。
<br>
<br>　　卷轴朝廷饯，书函内库收。陶欣入社叟，生怯论经俦。
<br>
<br>　　日色屏初揭，风声笔未休。长波溢海岸，大点出嵩丘。
<br>
<br>　　不绝羲之法，难穷智永流。殷勤一笺在，留著看银钩。
<br>
<br>　　卷511_27  「题灵隐寺师一上人十韵」张祜
<br>
<br>　　八十空门子，深山土木骸。片衣闲自衲，单食老长斋。
<br>
<br>　　道性终能遣，人情少不乖。辱劬由显海薜荔俯层阶。
<br>
<br>　　洗钵前临水，窥门外有柴。朗吟挥竹拂，高楫曳芒鞋。
<br>
<br>　　迸笋斜穿坞，飞泉下喷崖。种花忻土润，拨石虑沙埋。
<br>
<br>　　旧往师招隐，初临我咏怀。何当缘兴玩，更为表新牌。
<br>
<br>　　卷511_28  「投常州从兄中丞」张祜
<br>
<br>　　扁舟何所往，言入善人邦。旧爱鹏抟海，今闻虎渡江。
<br>
<br>　　士因为政乐，儒为说诗降。素履冰容静，新词玉润枞。
<br>
<br>　　金鱼聊解带，画o稍移桩。邀妓思逃席，留宾命倒缸。
<br>
<br>　　史材谁是伍，经术世无双。广厦当宏构，洪钟并待撞。
<br>
<br>　　成龙须讲邴，展骥莫先庞。应念宗中末，秋萤照一窗。
<br>
<br>　　卷511_29  「送王昌涉侍御」张祜
<br>
<br>　　十里指东平，军前首出征。诸侯青服旧，御史紫衣荣。
<br>
<br>　　入陈枭心死，分围虎力生。画时安楚塞，刻日下齐城。
<br>
<br>　　号令朝移幕，偷踪夜斫营。云梯曾险上，地道惯深行。
<br>
<br>　　举旆招降将，投戈趁败兵。自惭居虏者，当此立功名。
<br>
<br>　　卷511_30  「少年乐（一作贵家郎）」张祜
<br>
<br>　　二十便封侯，名居第一流。绿鬟深小院，清管下高楼。
<br>
<br>　　醉把金船掷，闲敲玉镫游。带盘红鼹鼠，袍砑紫犀牛。
<br>
<br>　　锦袋归调箭，罗鞋起拨球。眼前长贵盛，那信世间愁。
<br>
<br>　　卷511_31  「华清宫和杜舍人」张祜
<br>
<br>　　五十年天子，离宫旧粉墙。登封时正泰，御宇日初长。
<br>
<br>　　上位先名实，中兴事宪章。举戎轻甲胄，馀地取河湟。
<br>
<br>　　道帝玄元祖，儒封孔子王。因缘百司署，丛会一人汤。
<br>
<br>　　渭水波摇绿，秦山草半黄。马头开夜照，鹰眼利星芒。
<br>
<br>　　下箭朱弓满，鸣鞭皓腕攘。畋思获吕望，谏o避周昌。
<br>
<br>　　兔迹贪前逐，枭心不早防。几添鹦鹉劝，频赐荔支尝。
<br>
<br>　　月锁千门静，天高一笛凉。细音摇翠佩，轻步宛霓裳。
<br>
<br>　　祸乱根潜结，升平意遽忘。衣冠逃犬虏，鼙鼓动渔阳。
<br>
<br>　　外戚心殊迫，中途事可量。雪埋妃子貌，刃断禄儿肠。
<br>
<br>　　近侍烟尘隔，前踪辇路荒。益知迷宠佞，惟恨丧忠良。
<br>
<br>　　北阙尊明主，南宫逊上皇。禁清馀凤吹，池冷映龙光。
<br>
<br>　　祝寿山犹在，流年水共伤。杜鹃魂厌蜀，蝴蝶梦悲庄。
<br>
<br>　　雀卵遗雕恚虫丝I画梁。紫苔侵壁润，红树闭门芳。
<br>
<br>　　守吏齐鸳瓦，耕民得翠。欢康昔时乐，讲武旧兵场。
<br>
<br>　　暮草深岩霭，幽花坠径香。不堪垂白叟，行折御沟杨。
<br>
<br>　　卷511_32  「穆护砂」张祜
<br>
<br>　　玉管朝朝弄，清歌日日新。折花当驿路，寄与陇头人。
<br>
<br>　　卷511_33  「思归乐二首」张祜
<br>
<br>　　晚日催弦管，春风入绮罗。杏花如有意，偏落舞衫多。
<br>
<br>　　万里春应尽，三江雁亦稀。连天汉水广，孤客未言归。
<br>
<br>　　卷511_34  「金殿乐」张祜
<br>
<br>　　入夜秋砧动，千声起四邻。不缘楼上月，应为陇头人。
<br>
<br>　　卷511_35  「墙头花二首」张祜
<br>
<br>　　蟋蟀鸣洞房，梧桐落金井。为君裁舞衣，天寒剪刀冷。
<br>
<br>　　妾有罗衣裳，秦王在时作。为舞春风多，秋来不堪著。
<br>
<br>　　卷511_36  「胡渭州」张祜
<br>
<br>　　杨柳千寻色，桃花一苑芳。风吹入帘里，唯有惹衣香。
<br>
<br>　　卷511_37  「白鼻m」张祜
<br>
<br>　　为底胡姬酒，长来白鼻m.摘莲抛水上，郎意在浮花。
<br>
<br>　　卷511_38  「戎浑（即王维观猎诗前四句）」张祜
<br>
<br>　　风劲角弓鸣，将军猎渭城。草枯鹰眼疾，雪尽马蹄轻。
<br>
<br>　　卷511_39  「杨下采桑」张祜
<br>
<br>　　飞丝惹绿尘，软叶对孤轮。今朝入园去，物色强著人。
<br>
<br>　　卷511_40  「宫词二首」张祜
<br>
<br>　　故国三千里，深宫二十年。一声河满子，双泪落君前。
<br>
<br>　　自倚能歌日，先皇掌上怜。新声何处唱，肠断李延年。
<br>
<br>　　卷511_41  「昭君怨二首」张祜
<br>
<br>　　万里边城远，千山行路难。举头唯见日，何处是长安。
<br>
<br>　　汉庭无大议，戎虏几先和。莫羡倾城色，昭君恨最多。
<br>
<br>　　卷511_42  「夕次竟陵」张祜
<br>
<br>　　南风吹五两，日暮竟陵城。肠断巴江月，夜蝉何处声。
<br>
<br>　　卷511_43  「信州水亭」张祜
<br>
<br>　　南檐架短廊，沙路白茫茫。尽日不归处，一庭栀子香。
<br>
<br>　　卷511_44  「苏小小歌三首」张祜
<br>
<br>　　车轮不可遮，马足不可绊。长怨十字街，使郎心四散。
<br>
<br>　　新人千里去，故人千里来。剪刀横眼底，方觉泪难裁。
<br>
<br>　　登山不愁峻，涉海不愁深。中擘庭前枣，教郎见赤心。
<br>
<br>　　卷511_45  「树中草」张祜
<br>
<br>　　青青树中草，托根非不危。草生树却死，荣枯君可知。
<br>
<br>　　卷511_46  「七里濑渔家」张祜
<br>
<br>　　七里垂钓叟，还傍钓台居。莫恨无名姓，严陵不卖鱼。
<br>
<br>　　卷511_47  「读曲歌五首」张祜
<br>
<br>　　窗中独自起，帘外独自行。愁见蜘蛛织，寻思直到明。
<br>
<br>　　碓上米不舂，窗中丝罢络。看渠驾去车，定是无四角。
<br>
<br>　　不见心相许，徒云脚漫勤。摘荷空摘叶，是底采莲人。
<br>
<br>　　窗外山魈立，知渠脚不多。三更机底下，摸著是谁梭。
<br>
<br>　　郎去摘黄瓜，郎来收赤枣。郎耕种麻地，今作西舍道。
<br>
<br>　　卷511_48  「玉树后庭花」张祜
<br>
<br>　　轻车何草草，独唱后庭花。玉座谁为主，徒悲张丽华。
<br>
<br>　　卷511_49  「莫愁乐」张祜
<br>
<br>　　侬居石城下，郎到石城游。自郎石城出，长在石城头。
<br>
<br>　　卷511_50  「襄阳乐」张祜
<br>
<br>　　大堤花月夜，长江春水流。东风正上信，春夜特来游。
<br>
<br>　　卷511_51  「自君之出矣」张祜
<br>
<br>　　自君之出矣，万物看成古。千寻葶苈枝，急奈长长苦。
<br>
<br>　　卷511_52  「梦江南」张祜
<br>
<br>　　行吟洞庭句，不见洞庭人。尽日碧江梦，江南红树春。
<br>
<br>　　卷511_53  「将离岳州留献徐员外」张祜
<br>
<br>　　高斋长对酒，下客亦沾鱼。不为江南去，还来郡北居。
<br>
<br>　　卷511_54  「题彭泽卢明府新楼」张祜
<br>
<br>　　碧落新楼迥，清池古树闲。先贤尽为宰，空看县南山。
<br>
<br>　　卷511_55  「赠禅师」张祜
<br>
<br>　　坐见三生事，宗传一衲来。已知无法说，心向定中灰。
<br>
<br>　　卷511_56  「江南逢故人」张祜
<br>
<br>　　河洛多尘事，江山半旧游。春风故人夜，又醉白O洲。
<br>
<br>　　卷511_57  「松江怀古」张祜
<br>
<br>　　碧树吴洲远，青山震泽深。无人踪范蠡，烟水暮沈沈。
<br>
<br>　　卷511_58  「书愤」张祜
<br>
<br>　　三十未封侯，颠狂遍九州。平生镆铘剑，不报小人雠。
<br>
<br>　　卷511_59  「题孟处士宅」张祜
<br>
<br>　　高才何必贵，下位不妨贤。孟简虽持节，襄阳属浩然。
<br>
<br>　　卷511_60  「首阳竹」张祜
<br>
<br>　　首阳山下路，孤竹节长存。为问无心草，如何庇本根。
<br>
<br>　　卷511_61  「题僧影堂」张祜
<br>
<br>　　寒叶坠清霜，空帘著烬香。生前既无事，何事更悲伤。
<br>
<br>　　卷511_62  「边思」张祜
<br>
<br>　　苏武节旌尽，李陵音信稀。花当陇上发，人向陇头归。
<br>
<br>　　卷511_63  「题弋阳馆」张祜
<br>
<br>　　一叶飘然下弋阳，残霞昏日树苍苍。
<br>
<br>　　吴溪漫淬干将剑，却是猿声断客肠。
<br>
<br>　　卷511_64  「题秀师影堂」张祜
<br>
<br>　　阴阴古寺杉松下，记得长明一焰灯。
<br>
<br>　　尽日看山人不会，影堂中是别来僧。
<br>
<br>　　卷511_65  「赠李修源（一作送温飞卿赴方城）」张祜
<br>
<br>　　岳阳新尉晓衙参，却是傍人意未甘。
<br>
<br>　　昨夜与君思贾谊，长沙犹在洞庭南。
<br>
<br>　　卷511_66  「瓜洲闻晓角」张祜
<br>
<br>　　寒耿稀星照碧霄，月楼吹角夜江遥。
<br>
<br>　　五更人起烟霜静，一曲残声遍落潮。
<br>
<br>　　卷511_67  「元日仗」张祜
<br>
<br>　　文武千官岁仗兵，万方同轨奏升平。
<br>
<br>　　上皇一御含元殿，丹凤门开白日明。
<br>
<br>　　卷511_68  「连昌宫」张祜
<br>
<br>　　龙虎旌旗雨露飘，玉楼歌断碧山遥。
<br>
<br>　　玄宗上马太真去，红树满园香自销。
<br>
<br>　　卷511_69  「正月十五夜灯」张祜
<br>
<br>　　千门开锁万灯明，正月中旬动帝京。
<br>
<br>　　三百内人连袖舞，一时天上著词声。
<br>
<br>　　卷511_70  「上巳乐」张祜
<br>
<br>　　猩猩血彩系头标，天上齐声举画桡。
<br>
<br>　　却是内人争意切，六宫红袖一时招。
<br>
<br>　　卷511_71  「千秋乐」张祜
<br>
<br>　　八月平时花萼楼，万方同乐奏千秋。
<br>
<br>　　倾城人看长竿出，一伎初成赵解愁。
<br>
<br>　　卷511_72  「春莺啭」张祜
<br>
<br>　　兴庆池南柳未开，太真先把一枝梅。
<br>
<br>　　内人已唱春莺啭，花下槿砦枥础
<br>
<br>　　卷511_73  「大T乐二首」张祜
<br>
<br>　　车驾东来值太平，大T三日洛阳城。
<br>
<br>　　小儿一伎竿头绝，天下传呼万岁声。
<br>
<br>　　紫陌T归日欲斜，红尘开路薛王家。
<br>
<br>　　双鬟笑说楼前鼓，两仗争轮好落花。
<br>
<br>　　卷511_74  「王小管」张祜
<br>
<br>　　虢国潜行韩国随，宜春深院映花枝。
<br>
<br>　　金舆远幸无人见，偷把王小管吹。
<br>
<br>　　卷511_75  「李谟笛」张祜
<br>
<br>　　平时东幸洛阳城，天乐宫中夜彻明。
<br>
<br>　　无奈李谟偷曲谱，酒楼吹笛是新声。
<br>
<br>　　卷511_76  「宁哥来」张祜
<br>
<br>　　日映宫城雾半开，太真帘下畏人猜。
<br>
<br>　　黄翻绰指向西树，不信宁哥回马来。
<br>
<br>　　卷511_77  「丁巳年仲冬月江上作」张祜
<br>
<br>　　南来驱马渡江澹消息前年此月闻。
<br>
<br>　　唯是贾生先恸哭，不堪天意重阴云。
<br>
<br>　　卷511_78  「邺中怀古」张祜
<br>
<br>　　邺中城下漳河水，日夜东流莫记春。
<br>
<br>　　肠断宫中望陵处，不堪台上也无人。
<br>
<br>　　卷511_79  「读池州杜员外杜秋娘诗」张祜
<br>
<br>　　年少多情杜牧之，风流仍作杜秋诗。
<br>
<br>　　可知不是长门闭，也得相如第一词。
<br>
<br>　　卷511_80  「杭州开元寺牡丹」张祜
<br>
<br>　　浓艳初开小药栏，人人惆怅出长安。
<br>
<br>　　风流却是钱塘寺，不踏红尘见牡丹。
<br>
<br>　　卷511_81  「招徐宗偃画松石」张祜
<br>
<br>　　咫尺云山便出尘，我生长日自因循。
<br>
<br>　　凭君画取江南胜，留向东斋伴老身。
<br>
<br>　　卷511_82  「平阴夏日作」张祜
<br>
<br>　　西来渐觉细尘红，扰扰舟车路向东。
<br>
<br>　　可惜夏天明月夜，土山前面障南风。
<br>
<br>　　卷511_83  「赠处士」张祜
<br>
<br>　　小径上山山甚小，每怜僧院笑僧禅。
<br>
<br>　　人间莫道无难事，二十年来已是玄。
<br>
<br>　　卷511_84  「娘羯鼓」张祜
<br>
<br>　　新教娘羯鼓成，大T初日最先呈。
<br>
<br>　　冬儿指向贞贞说，一曲乾鸣两杖轻。
<br>
<br>　　卷511_85  「退宫人二首」张祜
<br>
<br>　　开元皇帝掌中怜，流落人间二十年。
<br>
<br>　　长说承天门上宴，百官楼下拾金钱。
<br>
<br>　　歌喉渐退出宫闱，泣话伶官上许归。
<br>
<br>　　犹说入时欢圣寿，内人初著五方衣。
<br>
<br>　　卷511_86  「耍娘歌」张祜
<br>
<br>　　宜春花夜雪千枝，妃子偷行上密随。
<br>
<br>　　便唤耍娘歌一曲，六宫生老是蛾眉。
<br>
<br>　　卷511_87  「悖儿舞」张祜
<br>
<br>　　春风南内百花时，道唱梁州急遍吹。
<br>
<br>　　揭手便拈金碗舞，上皇惊笑悖儿。
<br>
<br>　　卷511_88  「题灵彻上人旧房」张祜
<br>
<br>　　寂寞空门支道林，满堂诗板旧知音。
<br>
<br>　　秋风吹叶古廊下，一半绳床灯影深。
<br>
<br>　　卷511_89  「晚秋潼关西门作」张祜
<br>
<br>　　日落寒郊烟物清，古槐阴黑少人行。
<br>
<br>　　关门西去华山色，秦地东来河水声。
<br>
<br>　　卷511_90  「赠内人」张祜
<br>
<br>　　禁门宫树月痕过，媚眼唯看宿燕窠。
<br>
<br>　　斜拔玉钗灯影畔，剔开红焰救飞蛾。
<br>
<br>　　卷511_91  「洛中作」张祜
<br>
<br>　　元和天子昔平戎，惆怅金舆尚未通。
<br>
<br>　　尽日洛桥闲处看，秋风时节上阳宫。
<br>
<br>　　卷511_92  「折杨柳枝二首」张祜
<br>
<br>　　莫折宫前杨柳枝，玄宗曾向笛中吹。
<br>
<br>　　伤心日暮烟霞起，无限春愁生翠眉。
<br>
<br>　　凝碧池边敛翠眉，景阳楼下绾青丝。
<br>
<br>　　那胜妃子朝元阁，玉手和烟弄一枝。
<br>
<br>　　卷511_93  「华清宫四首」张祜
<br>
<br>　　风树离离月稍明，九天龙气在华清。
<br>
<br>　　宫门深锁无人觉，半夜云中羯鼓声。
<br>
<br>　　天阙沈沈夜未央，碧云仙曲舞霓裳。
<br>
<br>　　一声玉笛向空尽，月满骊山宫漏长。
<br>
<br>　　红树萧萧阁半开，上皇曾幸此宫来。
<br>
<br>　　至今风俗骊山下，村笛犹吹阿滥堆。
<br>
<br>　　水绕宫墙处处声，残红长绿露华清。
<br>
<br>　　武皇一夕梦不觉，十二玉楼空月明。
<br>
<br>　　卷511_94  「赠窦家小儿」张祜
<br>
<br>　　深绿衣裳小小人，每来听里解相亲。
<br>
<br>　　天生合去云霄上，一尺松栽已出尘。
<br>
<br>　　卷511_95  「听崔莒侍御叶家歌」张祜
<br>
<br>　　宛罗重e起歌筵，活凤生花动碧烟。
<br>
<br>　　一声唱断无人和，触破秋云直上天。
<br>
<br>　　卷511_96  「长门怨」张祜
<br>
<br>　　日映宫墙柳色寒，笙歌遥指碧云端。
<br>
<br>　　珠铅滴尽无心语，强把花枝冷笑看。
<br>
<br>　　卷511_97  「读老庄」张祜
<br>
<br>　　等闲缉缀闲言语，夸向时人唤作诗。
<br>
<br>　　昨日偶拈庄老读，万寻山上一毫厘。
<br>
<br>　　卷511_98  「偶题」张祜
<br>
<br>　　古来名下岂虚为，李白颠狂自称时。
<br>
<br>　　唯恨世间无贺老，谪仙长在没人知。
<br>
<br>　　卷511_99  「别玉华仙侣」张祜
<br>
<br>　　绕舍烟霞为四邻，寒泉白石日相亲。
<br>
<br>　　尘机不尽住不得，珍重玉山山上人。
<br>
<br>　　卷511_100  「汴上送客（一作汴上同杨升秀才送客归）」张祜
<br>
<br>　　河流西下雁南飞，楚客相逢泪湿衣。
<br>
<br>　　张翰思归何太切，扁舟不住又东归。
<br>
<br>　　卷511_101  「邮亭残花（一作平原路上题邮亭残花）」张祜
<br>
<br>　　云暗山横日欲斜，邮亭下马对残花。
<br>
<br>　　自从身逐征西府，每到花时不在家。
<br>
<br>　　卷511_102  「秋时送郑侍御」张祜
<br>
<br>　　离鸿声怨碧云净，楚瑟调高清晓天。
<br>
<br>　　尽日相看俱不语，西风摇落数枝莲。
<br>
<br>　　卷511_103  「宿武牢关」张祜
<br>
<br>　　行人候晓久裴徊，不待鸡鸣未得开。
<br>
<br>　　堪羡寒溪自无事，潺潺一夜宿关来。
<br>
<br>　　卷511_104  「夜宿湓浦逢崔升」张祜
<br>
<br>　　江流不动月西沈，南北行人万里心。
<br>
<br>　　况是相逢雁天夕，星河寥落水云深。
<br>
<br>　　卷511_105  「京城寓怀」张祜
<br>
<br>　　三十年持一钓竿，偶随书荐入长安。
<br>
<br>　　由来不是求名者，唯待春风看牡丹。
<br>
<br>　　卷511_106  「集灵台二首（后篇一作杜甫诗）」张祜
<br>
<br>　　日光斜照集灵台，红树花迎晓露开。
<br>
<br>　　昨夜上皇新授，太真含笑入帘来。
<br>
<br>　　虢国夫人承主恩，平明骑马入宫门。
<br>
<br>　　却嫌脂粉污颜色，淡扫蛾眉朝至尊。
<br>
<br>　　卷511_107  「感归」张祜
<br>
<br>　　行却江南路几千，归来不把一文钱。
<br>
<br>　　乡人笑我穷寒鬼，还似襄阳孟浩然。
<br>
<br>　　卷511_108  「偶作」张祜
<br>
<br>　　遍识青霄路上人，相逢只是语逡巡。
<br>
<br>　　可胜饮尽江南酒，岁月犹残李白身。
<br>
<br>　　卷511_109  「劝饮酒」张祜
<br>
<br>　　烧得硫黄漫学仙，未胜长付酒家钱。
<br>
<br>　　窦常不吃齐推乐，却在人间八十年。
<br>
<br>　　卷511_110  「阿鸨汤」张祜
<br>
<br>　　月照宫城红树芳，绿窗灯影在雕梁。
<br>
<br>　　金舆未到长生殿，妃子偷寻阿鸨汤。
<br>
<br>　　卷511_111  「马嵬坡」张祜
<br>
<br>　　旌旗不整奈君何，南去人稀北去多。
<br>
<br>　　尘土已残香粉艳，荔枝犹到马嵬坡。
<br>
<br>　　卷511_112  「太真香囊子」张祜
<br>
<br>　　蹙金妃子小花囊，销耗胸前结旧香。
<br>
<br>　　谁为君王重解得，一生遗恨系心肠。
<br>
<br>　　卷511_113  「雨霖铃」张祜
<br>
<br>　　雨霖铃夜却归秦，犹见张徽一曲新。
<br>
<br>　　长说上皇和泪教，月明南内更无人。
<br>
<br>　　卷511_114  「听歌二首（前篇一作听刘端公田家歌，后篇作耿家歌）」张祜
<br>
<br>　　儿郎漫说转喉轻，须待情来意自生。
<br>
<br>　　只是眼前丝竹和，大家声里唱新声。
<br>
<br>　　十二年前边塞行，坐中无语叹歌情。
<br>
<br>　　不堪昨夜先垂泪，西去阳关第一声。
<br>
<br>　　卷511_115  「听筝（一作题宋州田大夫家乐丘家筝）」张祜
<br>
<br>　　十指纤纤玉笋红，雁行轻遏翠弦中。
<br>
<br>　　分明似说长城苦，水咽云寒一夜风。
<br>
<br>　　卷511_116  「王家琵琶」张祜
<br>
<br>　　金屑檀槽玉腕明，子弦轻游多情。
<br>
<br>　　只愁拍尽凉州破，画出风雷是拨声。
<br>
<br>　　卷511_117  「李家柘枝」张祜
<br>
<br>　　红铅拂脸细腰人，金绣罗衫软著身。
<br>
<br>　　长恐舞时残拍尽，却思云雨更无因。
<br>
<br>　　卷511_118  「楚州韦中丞箜篌」张祜
<br>
<br>　　千重钩锁撼金铃，万颗真珠泻玉瓶。
<br>
<br>　　恰值满堂人欲醉，甲光才触一时醒。
<br>
<br>　　卷511_119  「边上逢歌者」张祜
<br>
<br>　　垂老秋歌出塞庭，遏云相付旧秦青。
<br>
<br>　　少年翻掷新声尽，却向人前侧耳听。
<br>
<br>　　卷511_120  「马嵬归」张祜
<br>
<br>　　云愁鸟恨驿坡前，孑孑龙旗指望贤。
<br>
<br>　　无复一生重语事，柘黄衫袖掩潸然。
<br>
<br>　　卷511_121  「塞上闻笛（一作董家笛）」张祜
<br>
<br>　　一夜梅花笛里飞，冷沙晴槛月光辉。
<br>
<br>　　北风吹尽向何处，高入塞云燕雁稀。
<br>
<br>　　卷511_122  「经旧游」张祜
<br>
<br>　　去年来送行人处，依旧虫声古岸南。
<br>
<br>　　斜日照溪云影断，水花穗倒空潭。
<br>
<br>　　卷511_123  「东山寺」张祜
<br>
<br>　　寒色苍苍老柏风，石苔清滑露光融。
<br>
<br>　　半夜四山钟磬尽，水精宫殿月玲珑。
<br>
<br>　　卷511_124  「峰顶寺」张祜
<br>
<br>　　月明如水山头寺，仰面看天石上行。
<br>
<br>　　夜半深廊人语定，一枝松动鹤来声。
<br>
<br>　　卷511_125  「题润州鹤林寺」张祜
<br>
<br>　　古寺名僧多异时，道情虚遣俗情悲。
<br>
<br>　　千年鹤在市朝变，来去旧山人不知。
<br>
<br>　　卷511_126  「题胜上人山房」张祜
<br>
<br>　　清昼房廊山半开，一瓶新汲洒莓苔。
<br>
<br>　　古松百尺始生叶，飒飒风声天上来。
<br>
<br>　　卷511_127  「李夫人词」张祜
<br>
<br>　　延年不语望三星，莫说夫人上涕零。
<br>
<br>　　争奈世间惆怅在，甘泉宫夜看图形。
<br>
<br>　　卷511_128  「题金陵渡」张祜
<br>
<br>　　金陵津渡小山楼，一宿行人自可愁。
<br>
<br>　　潮落夜江斜月里，两三星火是瓜州。
<br>
<br>　　卷511_129  「过阴陵」张祜
<br>
<br>　　壮士凄惶到山下，行人惆怅上山头。
<br>
<br>　　生前此路已迷失，寂寞孤魂何处游。
<br>
<br>　　卷511_130  「纵游淮南」张祜
<br>
<br>　　十里长街市井连，月明桥上看神仙。
<br>
<br>　　人生只合扬州死，禅智山光好墓田。
<br>
<br>　　卷511_131  「登乐游原」张祜
<br>
<br>　　几年诗酒滞江干，水积云重思万端。
<br>
<br>　　今日南方惆怅尽，乐游原上见长安。
<br>
<br>　　卷511_132  「过石头城」张祜
<br>
<br>　　累累墟墓葬西原，六代同归蔓草根。
<br>
<br>　　唯是岁华流尽处，石头城下水千痕。
<br>
<br>　　卷511_133  「黄蜀葵花」张祜
<br>
<br>　　名花八叶嫩黄金，色照书窗透竹林。
<br>
<br>　　无奈美人闲把嗅，直疑檀口印中心。
<br>
<br>　　卷511_134  「杨花」张祜
<br>
<br>　　散乱随风处处匀，庭前几日雪花新。
<br>
<br>　　无端惹著潘郎鬓，惊杀绿窗红粉人。
<br>
<br>　　卷511_135  「蔷薇花」张祜
<br>
<br>　　晓风抹尽燕支颗，夜雨催成蜀锦机。
<br>
<br>　　当昼开时正明媚，故乡疑是买臣归。
<br>
<br>　　卷511_136  「戏颜郎中猎」张祜
<br>
<br>　　忽闻射猎出军城，人著戎衣马带缨。
<br>
<br>　　倒把角弓呈一箭，满川狐兔当头行。
<br>
<br>　　卷511_137  「江上旅泊呈杜员外」张祜
<br>
<br>　　牛渚南来沙岸长，远吟佳句望池阳。
<br>
<br>　　野人未必非毛遂，太守还须是孟尝。
<br>
<br>　　卷511_138  「容儿钵头」张祜
<br>
<br>　　争走金车叱鞅牛，笑声唯是说千秋。
<br>
<br>　　两边角子羊门里，犹学容儿弄钵头。
<br>
<br>　　卷511_139  「热戏乐」张祜
<br>
<br>　　热戏争心剧火烧，铜槌暗热不相饶。
<br>
<br>　　上皇失喜宁王笑，百尺幢竿果动摇。
<br>
<br>　　卷511_140  「玉环琵琶」张祜
<br>
<br>　　宫楼一曲琵琶声，满眼云山是去程。
<br>
<br>　　回顾段师非汝意，玉环休把恨分明。
<br>
<br>　　卷511_141  「题酸枣驿前碑」张祜
<br>
<br>　　苍苔古涩自雕疏，谁道中郎笔力馀。
<br>
<br>　　长爱当时遇王粲，每来碑下不关书。
<br>
<br>　　卷511_142  「题朱兵曹山居」张祜
<br>
<br>　　朱氏西斋万卷书，水门山阔自高疏。
<br>
<br>　　我来穿穴非无意，愿向君家作壁鱼。
<br>
<br>　　卷511_143  「题画僧二首（前篇一作酬信上人赠张僧繇画僧）」张祜
<br>
<br>　　骨峭情高彼岸人，一杯长泛海为津。
<br>
<br>　　僧仪又入清流品，却恐前生是许询。
<br>
<br>　　瘦颈隆肩碧眼生，翰林亲赞虎头能。
<br>
<br>　　终年不语看如意，似证禅心入大乘。
<br>
<br>　　卷511_144  「送走马使」张祜
<br>
<br>　　新样花文配蜀罗，同心双带蹙金蛾。
<br>
<br>　　惯将喉舌传军好，马迹铃声遍两河。
<br>
<br>　　卷511_145  「题御沟」张祜
<br>
<br>　　万树垂杨拂御沟，溶溶漾漾绕神州。
<br>
<br>　　都缘济物心无阻，从此恩波处处流。
<br>
<br>　　卷511_146  「题青龙寺」张祜
<br>
<br>　　二十年沈沧海间，一游京国也应闲。
<br>
<br>　　人人尽到求名处，独向青龙寺看山。
<br>
<br>　　卷511_147  「硫黄」张祜
<br>
<br>　　一粒硫黄入贵门，寝堂深处问玄言。
<br>
<br>　　时人尽说韦山甫，昨日馀干吊子孙。
<br>
<br>　　卷511_148  「散花楼」张祜
<br>
<br>　　锦江城外锦城头，回望秦川上轸忧。
<br>
<br>　　正值血魂来梦里，杜鹃声在散花楼。
<br>
<br>　　卷511_149  「王家五弦」张祜
<br>
<br>　　五条弦出万端情，硬间关漫态生。
<br>
<br>　　唯羡风流田太守，小金铃子耳边鸣。
<br>
<br>　　卷511_150  「听薛阳陶吹芦管」张祜
<br>
<br>　　紫清人下薛阳陶，末曲新笳调更高。
<br>
<br>　　无奈一声天外绝，百年已死断肠刀。
<br>
<br>　　卷511_151  「过汾水关」张祜
<br>
<br>　　千里南来背日行，关门无事一侯嬴。
<br>
<br>　　山根百尺路前去，十夜耳中汾水声。
<br>
<br>　　卷511_152  「樱桃」张祜
<br>
<br>　　石榴未拆梅犹小，爱此山花四五株。
<br>
<br>　　斜日庭前风袅袅，碧油千片漏红珠。
<br>
<br>　　卷511_153  「酬凌秀才惠枕」张祜
<br>
<br>　　八寸黄杨惠不轻，虎头光照簟文清。
<br>
<br>　　空心想此缘成梦，拔剑灯前一夜行。
<br>
<br>　　卷511_154  「感春申君」张祜
<br>
<br>　　薄俗何心议感恩，谄容卑迹赖君门。
<br>
<br>　　春申还道三千客，寂寞无人杀李园。
<br>
<br>　　卷511_155  「孟才人叹」张祜
<br>
<br>　　偶因歌态咏娇梗传唱宫中十二春。
<br>
<br>　　却为一声河满子，下泉须吊旧才人。
<br>
<br>　　卷511_156  「听简上人吹芦管三首」张祜
<br>
<br>　　蜀国僧吹芦一枝，陇西游客泪先垂。
<br>
<br>　　至今留得新声在，却为中原人不知。
<br>
<br>　　细芦僧管夜沈沈，越鸟巴猿寄恨吟。
<br>
<br>　　吹到耳边声尽处，一条丝断碧云心。
<br>
<br>　　月落江城树绕鸦，一声芦管是天涯。
<br>
<br>　　分明西国人来说，赤佛堂西是汉家。
<br>
<br>　　卷511_157  「听岳州徐员外弹琴」张祜
<br>
<br>　　玉律潜符一古琴，哲人心见圣人心。
<br>
<br>　　尽日南风似遗意，九疑猿鸟满山吟。
<br>
<br>　　卷511_158  「钩弋夫人词」张祜
<br>
<br>　　惆怅云陵事不回，万金重更筑仙台。
<br>
<br>　　莫言天上无消息，犹是夫人作鸟来。
<br>
<br>　　卷511_159  「鸿沟」张祜
<br>
<br>　　龙蛇百战争天下，各制雄心指此沟。
<br>
<br>　　宁似九州分国土，地图初割海中流。
<br>
<br>　　卷511_160  「悲纳铁」张祜
<br>
<br>　　长闻为政古诸侯，使佩刀人尽佩牛。
<br>
<br>　　谁谓今来正耕垦，却销农器作戈矛。
<br>
<br>　　卷511_161  「胡渭州」张祜
<br>
<br>　　亭亭孤月照行舟，寂寂长江万里流。
<br>
<br>　　乡国不知何处是，云山漫漫使人愁。
<br>
<br>　　卷511_162  「破阵乐」张祜
<br>
<br>　　秋风四面足风沙，塞外征人暂别家。
<br>
<br>　　千里不辞行路远，时光早晚到天涯。
<br>
<br>　　卷511_163  「枫桥」张祜
<br>
<br>　　长洲苑外草萧萧，却算游城岁月遥。
<br>
<br>　　唯有别时今不忘，暮烟疏雨过枫桥。
<br>
<br>　　卷511_164  「句」张祜
<br>
<br>　　万国见清道，一身成白头。（《上令狐相公》。
<br>
<br>　　以下见《纪事》）
<br>
<br>　　此地荣辱盛，岂宜山中人。（《秋晚》）
<br>
<br>　　椿儿绕树春园里，桂子寻花夜月中。（见《桂苑丛谈》）
<br>
<br>　　一身扶杖二儿随。（见《野客丛谈》）
<br>
<br>　　夏雨莲苞破，秋风桂子凋。（《题天竺寺》。
<br>
<br>　　以下并见《海录碎事》）
<br>
<br>　　杜鹃花发杜鹃叫，乌臼花生乌臼啼。
<br>
<br>　　茶风无奈笔，酒秃不胜簪。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
