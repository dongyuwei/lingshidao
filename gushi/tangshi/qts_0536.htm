<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百三十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百三十六
<br>
<br>　　卷536_1  「春早郡楼书事寄呈府中群公」许浑
<br>
<br>　　两鬓垂丝发半霜，石城孤梦绕襄阳。鸳鸿幕里莲披槛，
<br>
<br>　　虎豹营中柳拂墙。画舸欲行春水急，翠帘初卷暮山长。
<br>
<br>　　岘亭风起花千片，流入南湖尽日香。
<br>
<br>　　卷536_2  「元处士自洛归宛陵山居见示詹事相公饯行之什因赠」许浑
<br>
<br>　　紫霄峰下绝韦编，旧隐相如结袜前。月落尚留东x醉，
<br>
<br>　　风高还忆北窗眠。江城夜别潇潇雨，山槛晴归漠漠烟。
<br>
<br>　　一顷豆花三顷竹，想应抛却钓鱼船。
<br>
<br>　　卷536_3  「送元昼上人归苏州兼寄张厚二首」许浑
<br>
<br>　　自卜闲居荆水头，感时相别思悠悠。一樽酒尽青山暮，
<br>
<br>　　千里书回碧树秋。深巷久贫知寂寞，小诗多病尚风流。
<br>
<br>　　昼公此去应相问，为说沾巾忆旧游。
<br>
<br>　　三年无事客吴乡，南陌春园碧草长。共醉八门回画舸，
<br>
<br>　　独还三径掩书堂。前山雨过池塘满，小院秋归枕簟凉。
<br>
<br>　　经岁别离心自苦，何堪黄叶落清漳。
<br>
<br>　　卷536_4  「送陆拾遗东归」许浑
<br>
<br>　　独振儒风遇盛时，紫泥初降世人知。文章报主非无意，
<br>
<br>　　书剑还家素有期。秋寺卧云移棹晚，暮江乘月落帆迟。
<br>
<br>　　东归自是缘清兴，莫比商山咏紫芝。
<br>
<br>　　卷536_5  「湖南徐明府余之南邻，久不还家，因题林馆」许浑
<br>
<br>　　湘南官罢不归来，高阁经年掩绿苔。鱼溢池塘秋雨过，
<br>
<br>　　鸟还洲岛暮潮回。阶前石稳棋终局，窗外山寒酒满杯。
<br>
<br>　　借问先生独何处，一篱疏菊又花开。
<br>
<br>　　卷536_6  「酬和杜侍御」许浑
<br>
<br>　　花时曾省杜陵游，闻下书帷不举头。因过石城先访戴，
<br>
<br>　　欲朝金阙暂依刘。征帆夜转鸬鹚穴，骋骑春辞鹳雀楼。
<br>
<br>　　正把新诗望南浦，棹歌应是木兰舟。
<br>
<br>　　卷536_7  「酬河中杜侍御重寄」许浑
<br>
<br>　　五色如丝下碧空，片帆还绕楚王宫。文章已变南山雾，
<br>
<br>　　羽翼应抟北海风。春雪预呈霜简白，晓霞先染绣衣红。
<br>
<br>　　十千沽酒留君醉，莫道归心似转蓬。
<br>
<br>　　卷536_8  「寄献三川守刘公」许浑
<br>
<br>　　三川歌颂彻咸秦，十二楼前侍从臣。休闭玉笼留N|，
<br>
<br>　　早开金埒纵麒麟。花深稚榻迎何客，月在膺舟醉几人。
<br>
<br>　　自笑东风过寒食，茂陵寥落未知春。
<br>
<br>　　半年三度转蓬居，锦帐心阑羡隼。老去自惊秦塞雁，
<br>
<br>　　病来先忆楚江鱼。长闻季氏千金诺，更望刘公一纸书。
<br>
<br>　　春雪未晴春酒贵，莫教愁杀马相如。
<br>
<br>　　卷536_9  「送段觉之西蜀结婚（一作送段觉之西川过婚礼后归觐）」许浑
<br>
<br>　　词赋名高身不闲，采衣如锦度函关。镜中鸾影胡威去，
<br>
<br>　　剑外花归卫d还。秋浪远侵黄鹤岭，暮云遥断碧鸡山。
<br>
<br>　　时人若问西游客，心在重霄鬓欲斑。
<br>
<br>　　卷536_10  「长庆寺遇常州阮秀才」许浑
<br>
<br>　　高阁晴轩对一峰，毗陵书客此相逢。晚收红叶题诗遍，
<br>
<br>　　秋待黄花酿酒浓。山馆日斜喧鸟雀，石潭波动戏鱼龙。
<br>
<br>　　上方有路应知处，疏磬寒蝉树几重。
<br>
<br>　　卷536_11  「赠闲师（一作送令闲上人）」许浑
<br>
<br>　　近日高僧更有谁，宛陵山下遇闲师。东林共许三乘学，
<br>
<br>　　南国争传五字诗。初到庾楼红叶坠，夜投萧寺碧云随。
<br>
<br>　　秋江莫惜题佳句，正是磷磷见底时。
<br>
<br>　　卷536_12  「东游留别李丛秀才」许浑
<br>
<br>　　烦君沽酒强登楼，罢唱离歌说远游。文字岂劳诸子重，
<br>
<br>　　风尘多幸故人忧。数程山路长侵夜，千里家书动隔秋。
<br>
<br>　　起凭栏干各垂泪，又驱羸马向东州。
<br>
<br>　　卷536_13  「竹林寺别友人（一作与德玄别，一作李玄）」许浑
<br>
<br>　　骚人吟罢起乡愁，暗觉年华似水流。花满谢城伤共别，
<br>
<br>　　蝉鸣萧寺喜同游。前山月落杉松晚，深夜风清枕簟秋。
<br>
<br>　　明日分襟又何处，江南江北路悠悠。
<br>
<br>　　卷536_14  「送处士武君归章洪山居（一作送武全通处士归隐洪山）」许浑
<br>
<br>　　形影无群消息沉，登闻三击血沾襟。皇纲一日开冤气，
<br>
<br>　　青史千年重壮心。却望乌台春树老，独归蜗舍暮云深。
<br>
<br>　　他时纵有征书至，雪满空山不可寻。
<br>
<br>　　卷536_15  「题义女亭」许浑
<br>
<br>　　身没兰闺道日明，郭南寻得旧池亭。诗人愁立暮山碧，
<br>
<br>　　贾客怨离秋草青。四望月沉疑掩镜，两檐花动认收屏。
<br>
<br>　　至今乡里风犹在，借问谁传义女铭。
<br>
<br>　　卷536_16  「吴门送振武李从事」许浑
<br>
<br>　　晚促离筵醉玉缸，伊州一曲泪双双。欲携刀笔从新幕，
<br>
<br>　　更宿烟霞别旧窗。胡马近秋侵紫塞，吴帆乘月下清江。
<br>
<br>　　嫖姚若许传书檄，坐筑三城看受降。
<br>
<br>　　卷536_17  「郊居春日有怀府中诸公并柬王兵曹」许浑
<br>
<br>　　欲学渔翁钓艇新，濯缨犹惜九衢尘。花前更谢依刘客，
<br>
<br>　　雪后空怀访戴人。僧舍覆棋消白日，市楼赊酒过青春。
<br>
<br>　　一山桃杏同时发，谁似东风不厌贫。
<br>
<br>　　卷536_18  「同韦少尹伤故卫尉李少卿」许浑
<br>
<br>　　客醉更长乐未穷，似知身世一宵空。香街宝马嘶残月，
<br>
<br>　　暖阁佳人哭晓风。未卷绣筵朱阁上，已开尘席画屏中。
<br>
<br>　　何须更赋山阳笛，寒月沉西水向东。
<br>
<br>　　卷536_19  「舟行早发庐陵郡郭寄滕郎中」许浑
<br>
<br>　　楚客停桡太守知，露凝丹叶自秋悲。蟹螯只恐相如渴，
<br>
<br>　　鲈应防曼倩饥。风卷曙云飘角远，雨昏寒浪挂帆迟。
<br>
<br>　　离心更羡高斋夕，巫峡花深醉玉卮。
<br>
<br>　　卷536_20  「闻边将刘皋无辜受戮」许浑
<br>
<br>　　外监多假帝王尊，威胁偏裨势不存。才许誓心安玉垒，
<br>
<br>　　已伤传首动金门。三千客里宁无义，五百人中必有恩。
<br>
<br>　　却赖汉庭多烈士，至今犹自伏蒲轮。
<br>
<br>　　卷536_21  「送薛秀才南游」许浑
<br>
<br>　　姑苏城外柳初凋，同上江楼更寂寥。绕壁旧诗尘漠漠，
<br>
<br>　　对窗寒竹雨潇潇。怜君别路随秋雁，尽我离觞任晚潮。
<br>
<br>　　从此草玄应有处，白云青嶂一相招。
<br>
<br>　　卷536_22  「夜归孤山寺却寄卢郎中」许浑
<br>
<br>　　青山有志路犹赊，心在琴书自忆家。醉别庾楼山色晓，
<br>
<br>　　夜归萧寺月光斜。落帆露湿回塘柳，别院风惊满地花。
<br>
<br>　　他日此身须报德，莫言空爱旧烟霞。
<br>
<br>　　卷536_23  「赠桐庐房明府先辈」许浑
<br>
<br>　　帝城春榜谪灵仙，四海声华二十年。阙下书功无后辈，
<br>
<br>　　卷中文字掩前贤。官闲每喜江山静，道在宁忧雨露偏。
<br>
<br>　　自笑小儒非一鹗，亦趋门屏冀相怜。
<br>
<br>　　卷536_24  「甘露寺感事贻同志」许浑
<br>
<br>　　云蔽长安路更赊，独随渔艇老天涯。青山尽日寻黄绢，
<br>
<br>　　沧海经年梦绛纱。雪愤有期心自壮，报恩无处发先华。
<br>
<br>　　东堂旧侣勤书剑，同出膺门是一家。
<br>
<br>　　卷536_25  「泛溪夜回寄道玄上人」许浑
<br>
<br>　　南郭烟光异世间，碧桃红杏水潺潺。猿来近岭猕猴散，
<br>
<br>　　鱼下深潭翡翠闲。犹阻晚风停桂楫，欲乘春月访松关。
<br>
<br>　　几回策杖终难去，洞口云归不见山。
<br>
<br>　　卷536_26  「客至」许浑
<br>
<br>　　得路逢津更俊才，可怜鞍马照春来。残花几日小斋闭，
<br>
<br>　　大笑一声幽抱开。袖拂碧溪寒缭绕，冠欹红树晚徘徊。
<br>
<br>　　相逢少别更堪恨，何必秋风江上台。
<br>
<br>　　卷536_27  「经李给事旧居」许浑
<br>
<br>　　归作儒翁出致君，故山谁复有遗文。汉庭使气摧张禹，
<br>
<br>　　楚国怀忧送范云。枫叶暗时迷旧宅，芳花落处认荒坟。
<br>
<br>　　朱弦一奏沉湘怨，风起寒波日欲曛。
<br>
<br>　　卷536_28  「新兴道中」许浑
<br>
<br>　　芙蓉村步失官金，折狱无功不可寻。初挂海帆逢岁暮，
<br>
<br>　　却开山馆值春深。波浑未辨鱼龙迹，雾暗宁知蚌鹬心。
<br>
<br>　　夜榜归舟望渔火，一溪风雨两岩阴。
<br>
<br>　　卷536_29  「下第有怀亲友」许浑
<br>
<br>　　万山晴雪九衢尘，何处风光寄梦频。花盛庾园携酒客，
<br>
<br>　　草深颜巷读书人。征帆又过湘南月，旅馆还悲渭水春。
<br>
<br>　　无限别情多病后，杜陵寥落在漳滨。
<br>
<br>　　卷536_30  「中秋夕寄大梁刘尚书」许浑
<br>
<br>　　汴人迎拜洛人留，虎豹旌旗拥碧油。刁斗严更军耳目，
<br>
<br>　　戈a长控国咽喉。柳营出号风生纛，莲幕题诗月上楼。
<br>
<br>　　应念散郎千里外，去年今夜醉兰舟。
<br>
<br>　　卷536_31  「卧病（时在京都）」许浑
<br>
<br>　　寒窗灯尽月斜晖，佩马朝天独掩扉。清露已凋秦塞柳，
<br>
<br>　　白云空长越山薇。病中送客难为别，梦里还家不当归。
<br>
<br>　　惟有寄书书未得，卧闻燕雁向南飞。
<br>
<br>　　卷536_32  「残雪」许浑
<br>
<br>　　忆昨新春霰雪飞，阶前檐上斗寒姿。狂风送在竹深处，
<br>
<br>　　隔日未消花发时。轻压嫩蔬旁出土，冷冲幽鸟别寻枝。
<br>
<br>　　晚来又喜登楼见，一曲高歌和者谁。
<br>
<br>　　卷536_33  「和常秀才寄简归州郑使君借猿」许浑
<br>
<br>　　谢守携猿东路长，袅藤穿竹似潇湘。碧山初暝啸秋月，
<br>
<br>　　红树生寒啼晓霜。陌上楚人皆驻马，里中巴客半归乡。
<br>
<br>　　心知欲借南游侣，未到三声恐断肠。
<br>
<br>　　卷536_34  「送人之任邛州」许浑
<br>
<br>　　绿发监州丹府归，还家乐事我先知。群童竹马交迎日，
<br>
<br>　　二老兰觞初见时。黄卷新书芸委积，青山旧路菊离披。
<br>
<br>　　亨衢自有横飞势，便到西垣视训辞。
<br>
<br>　　卷536_35  「和河南杨少尹奉陪薛司空石笋诗」许浑
<br>
<br>　　暖溪寒井碧岩前，谢傅宾朋盛绮筵。云断石峰高并笋，
<br>
<br>　　日临山势远开莲。闲留幢节低春水，醉拥笙歌出暮烟。
<br>
<br>　　闻道诗成归已夕，柳风花露月初圆。
<br>
<br>　　卷536_36  「献~坊丘常侍」许浑
<br>
<br>　　诏选将军护北戎，身骑白马臂彤弓。柳营远识金貂贵，
<br>
<br>　　榆塞遥知玉帐雄。秋槛鼓鼙惊朔雪，晓阶旗纛起边风。
<br>
<br>　　蓬莱每望平安火，应奏班超定远功。
<br>
<br>　　卷536_37  「寄当涂李远」许浑
<br>
<br>　　赋拟相如诗似陶，云阳烟月又同袍。车前骥病驽骀逸，
<br>
<br>　　架上鹰闲鸟雀高。旧日乐贫能饮水，他时随俗愿J糟。
<br>
<br>　　不须倚向青山住，咏雪题诗用意劳。
<br>
<br>　　卷536_38  「和崔大夫新广北楼登眺」许浑
<br>
<br>　　北望高楼夏亦寒，山重水阔接长安。修梁暗换丹楹小，
<br>
<br>　　疏牖全开彩槛宽。风卷浮云披睥睨，露凉明月坠阑干。
<br>
<br>　　庾公恋阙怀乡处，目送归帆下远滩。
<br>
<br>　　卷536_39  「送客自两河归江南（一作西河送客归江南）」许浑
<br>
<br>　　两河庶事已堪伤，南客秋归路更长。台畔古松悲魏帝，
<br>
<br>　　苑边修竹吊梁王。山行露变茱萸色，水宿风披菡萏香。
<br>
<br>　　遥羡落帆逢旧友，绿蛾青鬓醉横塘。
<br>
<br>　　卷536_40  「题陆侍御林亭」许浑
<br>
<br>　　野水通池石叠台，五营无事隐雄才。松斋下马书千卷，
<br>
<br>　　兰舫逢人酒一杯。寒树雪晴红艳吐，远山云晓翠光来。
<br>
<br>　　定知别后无多日，海柳江花次第开。
<br>
<br>　　卷536_41  「泊蒜山津闻东林寺光仪上人物故」许浑
<br>
<br>　　云斋曾宿借方袍，因说浮生大梦劳。言下是非齐虎尾，
<br>
<br>　　宿来荣辱比鸿毛。孤舟千棹水犹阔，寒殿一灯夜更高。
<br>
<br>　　明日东林有谁在，不堪秋磬拂烟涛。
<br>
<br>　　卷536_42  「春日思旧游寄南徐从事刘三复」许浑
<br>
<br>　　风暖曲江花半开，忽思京口共衔杯。湘潭云尽暮山出，
<br>
<br>　　巴蜀雪消春水来。怀玉尚悲迷楚塞，捧金犹羡乐燕台。
<br>
<br>　　蓟门高处极归思，陇雁北飞双燕回。
<br>
<br>　　卷536_43  「郊园秋日寄洛中友人」许浑
<br>
<br>　　楚水西来天际流，感时伤别思悠悠。一尊酒尽青山暮，
<br>
<br>　　万里书回碧树秋。日落远波惊宿雁，风吹轻浪起眠鸥。
<br>
<br>　　嵩阳亲友如相问，潘岳闲居欲白头。
<br>
<br>　　卷536_44  「送杜秀才归桂林」许浑
<br>
<br>　　桂州南去与谁同，处处山连水自通。两岸晓霞千里草，
<br>
<br>　　半帆斜日一江风。瘴雨欲来枫树黑，火云初起荔枝红。
<br>
<br>　　愁君路远销年月，莫滞三湘五岭中。
<br>
<br>　　卷536_45  「春雨舟中次和横江裴使君见迎李赵二秀才同来…寄江南」许浑
<br>
<br>　　芳草渡头微雨时，万株杨柳拂波垂。蒲根水暖雁初落，
<br>
<br>　　梅径香寒蜂未知。词客倚风吹暗淡，使君回马湿旌旗。
<br>
<br>　　江南仲蔚多情调，怅望青云几首诗。
<br>
<br>　　卷536_46  「东陵赴京道病东归寓居开元寺寄卢员外宋魏二先辈」许浑
<br>
<br>　　西风吹雨雁初时，病寄僧斋罢献书。万里咸秦劳我马，
<br>
<br>　　四邻松桂忆吾庐。沧洲有约心还静，青汉无媒迹自疏。
<br>
<br>　　不是醉眠愁不散，莫言琴酒学相如。
<br>
<br>　　卷536_47  「闻开江宋相公申锡下世二首」许浑
<br>
<br>　　权门阴奏夺移才，_骑如星堕峡来。晁氏有恩忠作祸，
<br>
<br>　　贾生无罪直为灾。贞魂误向崇山殁，冤气疑从汨水回。
<br>
<br>　　毕竟功成何处是，五湖云月一帆开。
<br>
<br>　　月落湘潭棹不喧，玉杯瑶瑟奠O蘩。谁能力制乘时鹤，
<br>
<br>　　自取机沉在槛猿。位极乾坤三事贵，谤兴华夏一夫冤。
<br>
<br>　　宵衣旰食明天子，日伏青蒲不敢言。
<br>
<br>　　卷536_48  「赠所知」许浑
<br>
<br>　　因钓鲈鱼住浙河，挂帆千里亦相过。茅檐夜醉平阶月，
<br>
<br>　　兰棹春归拍岸波。湖日似阴鼍鼓响，海云才起蜃楼多。
<br>
<br>　　明时又作闲居赋，谁荐东门策四科。
<br>
<br>　　卷536_49  「谢人赠鞭」许浑
<br>
<br>　　蜀国名鞭见惠稀，驽骀从此长光辉。独根拥肿来云岫，
<br>
<br>　　紫陌提携在绣衣。几度拂花香里过，也曾敲镫月中归。
<br>
<br>　　莫言三尺长无用，百万军中要指挥。
<br>
<br>　　卷536_50  「早秋寄刘尚书」许浑
<br>
<br>　　天生心识富人侯，将相门中第一流。旗纛早开擒虎帐，
<br>
<br>　　戈a初发斩鲸舟。柳营书号海山暝，菌阁赋诗江树秋。
<br>
<br>　　昨夜雨凉今夜月，笙歌应醉最高楼。
<br>
<br>　　卷536_51  「及第后春情」许浑
<br>
<br>　　世间得意是春风，散诞经过触处通。细摇柳脸牵长带，
<br>
<br>　　慢撼桃株舞碎红。也从吹幌惊残梦，何处飘香别故丛。
<br>
<br>　　犹以西都名下客，今年一月始相逢。
<br>
<br>　　卷536_52  「归长安」许浑
<br>
<br>　　三年何处泪骼剑白帝城边晓角残。非是无心恋巫峡，
<br>
<br>　　自缘□臂到长安。黔江水暖还曾饮，楚岫云深不识寒。
<br>
<br>　　大抵莫教闻雨后，此时肠断不应难。
<br>
<br>　　卷536_53  「经古行宫」许浑
<br>
<br>　　台阁参差倚太阳，年年花发满山香。重门勘锁青春晚，
<br>
<br>　　深院垂帘白昼长。草色芊绵侵御路，泉声呜咽绕宫墙。
<br>
<br>　　先皇一去无回驾，红粉云鬟空断肠。
<br>
<br>　　卷536_54  「秋晚怀茅山石涵村舍」许浑
<br>
<br>　　十亩山田近石涵，村居风俗旧曾谙。帘前白艾惊春燕，
<br>
<br>　　篱上青桑待晚蚕。云暖采茶来岭北，月明沽酒过溪南。
<br>
<br>　　陵阳秋尽多归思，红树萧萧覆碧潭。
<br>
<br>　　卷536_55  「贵游」许浑
<br>
<br>　　朝回佩马早凄凄，年少恩深卫霍齐。斧钺旧威龙塞北，
<br>
<br>　　池台新赐凤城西。门通碧树开金锁，楼对青山倚玉梯。
<br>
<br>　　南陌行人尽回首，笙歌一曲暮云低。
<br>
<br>　　卷536_56  「赠别」许浑
<br>
<br>　　眼前迎送不曾休，相续轮蹄似水流。门外若无南北路，
<br>
<br>　　人间应免别离愁。苏秦六印归何日，潘岳双毛去值秋。
<br>
<br>　　莫怪分襟衔泪语，十年耕钓忆沧洲。
<br>
<br>　　卷536_57  「秋夜与友人宿」许浑
<br>
<br>　　楚国同游过十霜，万重心事几堪伤。蒹葭露白莲塘浅，
<br>
<br>　　砧杵夜清河汉凉。云外山川归梦远，天涯岐路客愁长。
<br>
<br>　　寒城欲晓闻吹笛，犹卧东轩月满床。
<br>
<br>　　卷536_58  「将赴京留赠僧院」许浑
<br>
<br>　　九衢尘土递追攀，马迹轩车日暮间。玄发尽惊为客换，
<br>
<br>　　白头曾见几人闲。空悲浮世云无定，多感流年水不还。
<br>
<br>　　谢却从前受恩地，归来依止叩禅关。
<br>
<br>　　卷536_59  「寄湘中友人」许浑
<br>
<br>　　莫恋醉乡迷酒杯，流年长怕老年催。西陵水阔鱼难到，
<br>
<br>　　南国路遥书未回。匹马计程愁日尽，一蝉何事引秋来。
<br>
<br>　　相如已定题桥志，江上无由梦钓台。
<br>
<br>　　卷536_60  「江上逢友人」许浑
<br>
<br>　　故国归人酒一杯，暂停兰棹共徘徊。村连三峡暮云起，
<br>
<br>　　潮送九江寒雨来。已作相如投赋计，还凭殷浩寄书回。
<br>
<br>　　到时若见东篱菊，为问经霜几度开。
<br>
<br>　　卷536_61  「金谷怀古」许浑
<br>
<br>　　凄凉遗迹洛川东，浮世荣枯万古同。桃李香销金谷在，
<br>
<br>　　绮罗魂断玉楼空。往年人事伤心外，今日风光属梦中。
<br>
<br>　　□□□□□□□，□□□□□□□。
<br>
<br>　　卷536_62  「经行庐山东林寺」许浑
<br>
<br>　　离魂断续楚江迹叶坠初红十月天。紫陌事多难数悉，
<br>
<br>　　青山长在好闲眠。方趋上国期干禄，未得空堂学坐禅。
<br>
<br>　　他岁若教如范蠡，也应须入五湖烟。
<br>
<br>　　卷536_63  「途中逢故人，话西山读书早曾游览」许浑
<br>
<br>　　西岩曾到读书堂，穿竹行沙十里强。湖上梦馀波滟滟，
<br>
<br>　　岭头愁断路茫茫。经过事寄烟霞远，名利尘随日月长。
<br>
<br>　　莫道少年头不白，君看潘岳几茎霜。
<br>
<br>　　卷536_64  「将赴京题陵阳王氏水居」许浑
<br>
<br>　　帘卷平芜接远天，暂宽行役到尊前。是非境里有闲日，
<br>
<br>　　荣辱尘中无了年。山簇暮云千野雨，江分秋水九条烟。
<br>
<br>　　马蹄不道贪西去，争向一声高树蝉。
<br>
<br>　　卷536_65  「冬日五浪馆水亭怀别」许浑
<br>
<br>　　芦荻花多触处飞，独凭虚槛雨微微。寒林叶落鸟巢出，
<br>
<br>　　古渡浪高鱼艇稀。云抱四山终日在，草荒三径几时归。
<br>
<br>　　江城向暝东风急，一半乡愁闻捣衣。
<br>
<br>　　卷536_66  「送别」许浑
<br>
<br>　　溪边杨柳色参差，攀折年年赠别离。一片风帆望已极，
<br>
<br>　　三湘烟水返何时。多缘去棹将愁远，犹倚危楼欲下迟。
<br>
<br>　　莫酒杯闲过日，碧云深处是佳期。
<br>
<br>　　卷536_67  「寄远」许浑
<br>
<br>　　两叶愁眉愁不开，独含惆怅上层台。碧云空断雁行处，
<br>
<br>　　红叶已凋人未来。塞外音书无信息，道傍车马起尘埃。
<br>
<br>　　功名待寄凌烟阁，力尽辽城不肯回。
<br>
<br>　　卷536_68  「新柳」许浑
<br>
<br>　　无力摇风晓色新，细腰争妒看来频。绿阴未覆长堤水，
<br>
<br>　　金穗先迎上苑春。几处伤心怀远路，一枝和日送行尘。
<br>
<br>　　东□门外多离别，愁杀朝朝暮暮人。
<br>
<br>　　卷536_69  「旅怀作」许浑
<br>
<br>　　促促因吟昼短诗，朝惊色暮空枝。无情春色不长久，
<br>
<br>　　有限年光多盛衰。往事只应随梦里，劳生何处是闲时。
<br>
<br>　　眼前扰扰日一日，暗送白头人不知。
<br>
<br>　　卷536_70  「雁」许浑
<br>
<br>　　万里衔芦别故乡，云飞水宿向潇湘。数声孤枕堪垂泪，
<br>
<br>　　几处高楼欲断肠。度日翩翩斜避影，临风一一直成行。
<br>
<br>　　年年辛苦来衡岳，羽翼摧残陇塞霜。
<br>
<br>　　卷536_71  「出关」许浑
<br>
<br>　　朝缨初解佐江滨，麋鹿心知自有群。汉囿猎稀慵献赋，
<br>
<br>　　楚山耕早任移文。卧归渔浦月连海，行望凤城花隔云。
<br>
<br>　　关吏不须迎马笑，去时无意学终军。
<br>
<br>　　卷536_72  「寄房千里博士」许浑
<br>
<br>　　春风白马紫丝缰，正值蚕眠未采桑。五夜有心随暮雨，
<br>
<br>　　百年无节待秋霜。重寻绣带朱藤合，更认罗裙碧草长。
<br>
<br>　　为报西游减离恨，阮郎才去嫁刘郎。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
