<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百一十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百一十
<br>
<br>　　卷110_1  「百子池」张谔
<br>
<br>　　旧闻百子汉家池，汉家渌水今逶迤。宫女厌镜笑窥池，
<br>
<br>　　身前影后不相见，无数容华空自知。
<br>
<br>　　卷110_2  「东封山下宴群臣」张谔
<br>
<br>　　万里扈封峦，群公遇此欢。幔城连夜静，霜仗满空寒。
<br>
<br>　　辇路宵烟合，旌门晓月残。明朝陪圣主，山下礼圆坛。
<br>
<br>　　卷110_3  「三日岐王宅」张谔
<br>
<br>　　玉女贵妃生，鍪挤⑸。金盆浴未了，绷子绣初成。
<br>
<br>　　翡翠雕芳缛，真珠帖小缨。何时学健步，斗取落花轻。
<br>
<br>　　卷110_4  「满月」张谔
<br>
<br>　　社金流茂祉，庭玉表奇才。竹似因谈植，兰疑入梦栽。
<br>
<br>　　乌将八子去，凤逐九雏来。今夜明珠色，当随满月开。
<br>
<br>　　卷110_5  「岐王山亭」张谔
<br>
<br>　　王家傍绿池，春色正相宜。岂有楼台好，兼看草树奇。
<br>
<br>　　石榴天上叶，椰子日南枝。出入千门里，年年乐未移。
<br>
<br>　　卷110_6  「岐王席上咏美人」张谔
<br>
<br>　　半额画双蛾，盈盈烛下歌。玉杯寒意少，金屋夜情多。
<br>
<br>　　香艳王分帖，裙娇敕赐罗。平阳莫相妒，唤出不如他。
<br>
<br>　　卷110_7  「还京（一作广陵送别宋员外佐越郑舍人还京一作韦述诗）」张谔
<br>
<br>　　朱绂临秦望，皇华赴洛桥。文章南渡越，书奏北归朝。
<br>
<br>　　树入江云尽，城衔海月遥。秋风将客思，川上晚萧萧。
<br>
<br>　　卷110_8  「赠吏部孙员外济」张谔
<br>
<br>　　天子爱贤才，星郎入拜来。明光朝半下，建礼直初回。
<br>
<br>　　名带含香发，文随绮幕开。披云自有镜，从此照仙台。
<br>
<br>　　卷110_9  「送李著作y杭州」张谔
<br>
<br>　　辍史空三署，题舆佐一方。祖筵开霁景，征陌直朝光。
<br>
<br>　　水陆风烟隔，秦吴道路长。伫闻敷善政，邦国咏惟康。
<br>
<br>　　卷110_10  「九日」张谔
<br>
<br>　　秋来林下不知春，一种佳游事也均。绛叶从朝飞著夜，
<br>
<br>　　黄花开日未成旬。将曛陌树频惊鸟，半醉归途数问人。
<br>
<br>　　城远登高并九日，茱萸凡作几年新。
<br>
<br>　　卷110_11  「延平门高斋亭子应岐王教」张谔
<br>
<br>　　花源药屿凤城西，翠幕纱窗莺乱啼。昨夜蒲萄初上架，
<br>
<br>　　今朝杨柳半垂堤。片片仙云来渡水，双双燕子共衔泥。
<br>
<br>　　请语东风催后骑，并将歌舞向前G.
<br>
<br>　　卷110_12  「九日宴」张谔
<br>
<br>　　秋叶风吹黄飒飒，晴云日照白鳞鳞。
<br>
<br>　　归来得问茱萸女，今日登高醉几人。
<br>
<br>　　卷110_13  「从军」刘庭琦
<br>
<br>　　朔风吹寒塞，胡沙千万里。陈云出岱山，孤月生海水。
<br>
<br>　　决胜方求敌，衔恩本轻死。萧萧牧马鸣，中夜拔剑起。
<br>
<br>　　卷110_14  「奉和圣制瑞雪篇」刘庭琦
<br>
<br>　　紫宸飞雪晓裴回，层阁重门雪照开。九衢~耀浮埃尽，
<br>
<br>　　千品差池贽帛来。何处田中非种玉，谁家院里不生梅。
<br>
<br>　　埋云翳景无穷已，因风落地吹还起。先过翡翠宝房中，
<br>
<br>　　转入鸳鸯金殿里。美人含笑出联翩，艳逸相轻斗容止。
<br>
<br>　　罗衣点著浑是花，玉手抟来半成水。奕奕纷纷何所如，
<br>
<br>　　顿忆杨园二月初。羞同班女高秋扇，欲照明王乙夜书。
<br>
<br>　　姑射山中符圣寿，芙蓉阙下降神车。愿随睿泽流无限，
<br>
<br>　　长报丰年贵有馀。
<br>
<br>　　卷110_15  「咏木槿树题武进文明府厅」刘庭琦
<br>
<br>　　物情良可见，人事不胜悲。莫恃朝荣好，君看暮落时。
<br>
<br>　　卷110_16  「铜雀台」刘庭琦
<br>
<br>　　铜台宫观委灰尘，魏主园林漳水滨。
<br>
<br>　　即今西望犹堪思，况复当时歌舞人。
<br>
<br>　　卷110_17  「失白鹰」郑繇
<br>
<br>　　白锦文章乱，丹霄羽翮齐。云中呼暂下，雪里放还迷。
<br>
<br>　　梁苑惊池鹜，陈仓拂野鸡。不知寥廓外，何处独依栖。
<br>
<br>　　卷110_18  「经慈涧题」郑繇
<br>
<br>　　岸与恩同广，波将慈共深。涓涓劳日夜，长似下流心。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
