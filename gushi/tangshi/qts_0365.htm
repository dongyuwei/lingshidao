<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百六十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百六十五
<br>
<br>　　卷365_1  「听琴（一作听僧弹琴）」刘禹锡
<br>
<br>　　禅思何妨在玉琴，真僧不见听时心。
<br>
<br>　　秋堂境寂夜方半，云去苍梧湘水深。
<br>
<br>　　卷365_2  「魏宫词二首」刘禹锡
<br>
<br>　　日晚长秋帘外报，望陵歌舞在明朝。
<br>
<br>　　添炉欲k熏衣麝，忆得分时不忍烧。
<br>
<br>　　日映西陵松柏枝，下台相顾一相思。
<br>
<br>　　朝来乐府长歌曲，唱著君王自作词。
<br>
<br>　　卷365_3  「杨枝词二首」刘禹锡
<br>
<br>　　迎得春光先到来，浅黄轻绿映楼台。
<br>
<br>　　只缘袅娜多情思，更被春风长倩猜。
<br>
<br>　　巫峡巫山杨柳多，朝云暮雨远相和。
<br>
<br>　　因想阳台无限事，来君回唱竹枝歌。
<br>
<br>　　卷365_4  「竹枝词二首」刘禹锡
<br>
<br>　　杨柳青青江水平，闻郎江上唱歌声。
<br>
<br>　　东边日出西边雨，道是无晴却有晴。
<br>
<br>　　楚水巴山江雨多，巴人能唱本乡歌。
<br>
<br>　　今朝北客思归去，回入纥那披绿罗。
<br>
<br>　　卷365_5  「堤上行三首」刘禹锡
<br>
<br>　　酒旗相望大堤头，堤下连樯堤上楼。
<br>
<br>　　日暮行人争渡急，桨声幽轧满中流。
<br>
<br>　　江南江北望烟波，入夜行人相应歌。
<br>
<br>　　桃叶传情竹枝怨，水流无限月明多。
<br>
<br>　　春堤缭绕水徘徊，酒舍旗亭次第开。
<br>
<br>　　日晚上楼招估客，轲峨大落帆来。
<br>
<br>　　卷365_6  「踏歌词四首（第二首一作张籍《无题诗》）」刘禹锡
<br>
<br>　　春江月出大堤平，堤上女郎连袂行。
<br>
<br>　　唱尽新词欢不见，红霞映树鹧鸪鸣。
<br>
<br>　　桃蹊柳陌好经过，灯下妆成月下歌。
<br>
<br>　　为是襄王故宫地，至今犹自细腰多。
<br>
<br>　　新词宛转递相传，振袖倾鬟风露前。
<br>
<br>　　月落乌啼云雨散，游童陌上拾花钿。
<br>
<br>　　日暮江头闻竹枝，南人行乐北人悲。
<br>
<br>　　自从雪里唱新曲，直到三春花尽时。
<br>
<br>　　卷365_7  「步虚词二首」刘禹锡
<br>
<br>　　阿母种桃云海际，花落子成三千岁。
<br>
<br>　　海风吹折最繁枝，跪捧琼盘献天帝。
<br>
<br>　　华表千年一鹤归，凝丹为顶雪为衣。
<br>
<br>　　星星仙语人听尽，却向五云翻翅飞。
<br>
<br>　　卷365_8  「阿娇怨」刘禹锡
<br>
<br>　　望见葳蕤举翠华，试开金屋扫庭花。
<br>
<br>　　须臾宫女传来信，言幸平阳公主家。
<br>
<br>　　卷365_9  「秋词二首」刘禹锡
<br>
<br>　　自古逢秋悲寂寥，我言秋日胜春朝。
<br>
<br>　　晴空一鹤排云上，便引诗情到碧霄。
<br>
<br>　　山明水净夜来霜，数树深红出浅黄。
<br>
<br>　　试上高楼清入骨，岂如春色嗾人狂。
<br>
<br>　　卷365_10  「秋扇词」刘禹锡
<br>
<br>　　莫道恩情无重来，人间荣谢递相催。
<br>
<br>　　当时初入君怀袖，岂念寒炉有死灰。
<br>
<br>　　卷365_11  「竹枝词九首」刘禹锡
<br>
<br>　　白帝城头春草生，白盐山下蜀江清。
<br>
<br>　　南人上来歌一曲，北人莫上动乡情。
<br>
<br>　　山桃红花满上头，蜀江春水拍山流。
<br>
<br>　　花红易衰似郎意，水流无限似侬愁。
<br>
<br>　　江上朱楼新雨晴，西春水e纹生。
<br>
<br>　　桥东桥西好杨柳，人来人去唱歌行。
<br>
<br>　　日出三竿春雾消，江头蜀客驻兰桡。
<br>
<br>　　凭寄狂夫书一纸，家住成都万里桥。
<br>
<br>　　两岸山花似雪开，家家春酒满银杯。
<br>
<br>　　昭君坊中多女伴，永安宫外踏青来。
<br>
<br>　　城西门前滟堆，年年波浪不能摧。
<br>
<br>　　懊恼人心不如石，少时东去复西来。
<br>
<br>　　瞿塘嘈嘈十二滩，人言道路古来难。
<br>
<br>　　长恨人心不如水，等闲平地起波澜。
<br>
<br>　　巫峡苍苍烟雨时，清猿啼在最高枝。
<br>
<br>　　个里愁人肠自断，由来不是此声悲。
<br>
<br>　　山上层层桃李花，云间烟火是人家。
<br>
<br>　　银钏金钗来负水，长刀短笠去烧。
<br>
<br>　　卷365_12  「杨柳枝词九首」刘禹锡
<br>
<br>　　塞北梅花羌笛吹，淮南桂树小山词。
<br>
<br>　　请君莫奏前朝曲，听唱新翻杨柳枝。
<br>
<br>　　南陌东城春早时，相逢何处不依依。
<br>
<br>　　桃红李白皆夸好，须得垂杨相发挥。
<br>
<br>　　凤阙轻遮翡翠帏，龙池遥望L尘丝。
<br>
<br>　　御沟春水相辉映，狂杀长安年少儿。
<br>
<br>　　金谷园中莺乱飞，铜驼陌上好风吹。
<br>
<br>　　城中桃李须臾尽，争似垂杨无限时。
<br>
<br>　　花萼楼前初种时，美人楼上斗腰肢。
<br>
<br>　　如今抛掷长街里，露叶如啼欲向谁。
<br>
<br>　　炀帝行宫汴水滨，数枝杨柳不胜春。
<br>
<br>　　晚来风起花如雪，飞入宫墙不见人。
<br>
<br>　　御陌青门拂地垂，千条金缕万条丝。
<br>
<br>　　如今绾作同心结，将赠行人知不知。
<br>
<br>　　城外春风吹酒旗，行人挥袂日西时。
<br>
<br>　　长安陌上无穷树，唯有垂杨管别离。
<br>
<br>　　轻盈袅娜占年华，舞榭妆楼处处遮。
<br>
<br>　　春尽絮花留不得，随风好去落谁家。
<br>
<br>　　卷365_13  「浪淘沙九首（第四首一作张籍诗）」刘禹锡
<br>
<br>　　九曲黄河万里沙，浪淘风簸自天涯。
<br>
<br>　　如今直上银河去，同到牵牛织女家。
<br>
<br>　　洛水桥边春日斜，碧流清浅见琼砂。
<br>
<br>　　无端陌上狂风急，惊起鸳鸯出浪花。
<br>
<br>　　汴水东流虎眼纹，清淮晓色鸭头春。
<br>
<br>　　君看渡口淘沙处，渡却人间多少人。
<br>
<br>　　鹦鹉洲头浪s沙，青楼春望日将斜。
<br>
<br>　　衔泥燕子争归舍，独自狂夫不忆家。
<br>
<br>　　濯锦江边两岸花，春风吹浪正淘沙。
<br>
<br>　　女郎剪下鸳鸯锦，将向中流匹晚霞。
<br>
<br>　　日照澄洲江雾开，淘金女伴满江隈。
<br>
<br>　　美人首饰侯王印，尽是沙中浪底来。
<br>
<br>　　八月涛声吼地来，头高数丈触山回。
<br>
<br>　　须臾却入海门去，卷起沙堆似雪堆。
<br>
<br>　　莫道谗言如浪深，莫言迁客似沙沉。
<br>
<br>　　千淘万漉虽辛苦，吹尽狂沙始到金。
<br>
<br>　　流水淘沙不暂停，前波未灭后波生。
<br>
<br>　　令人忽忆潇湘渚，回唱迎神三两声。
<br>
<br>　　卷365_14  「洛中送韩七中丞之吴兴口号五首」刘禹锡
<br>
<br>　　昔年意气结群英，几度朝回一字行。
<br>
<br>　　海北江南零落尽，两人相见洛阳城。
<br>
<br>　　自从云散各东西，每日欢娱却惨凄。
<br>
<br>　　离别苦多相见少，一生心事在书题。
<br>
<br>　　今朝无意诉离杯，何况清弦急管催。
<br>
<br>　　本欲醉中轻远别，不知翻引酒悲来。
<br>
<br>　　骆驼桥上O风急，鹦鹉杯中箬下春。
<br>
<br>　　水碧山青知好处，开颜一笑向何人。
<br>
<br>　　溪中士女出笆篱，溪上鸳鸯避画旗。
<br>
<br>　　何处人间似仙境，春山携妓采茶时。
<br>
<br>　　卷365_15  「送廖参谋东游二首」刘禹锡
<br>
<br>　　九陌逢君又别离，行云别鹤本无期。
<br>
<br>　　望嵩楼上忽相见，看过花开花落时。
<br>
<br>　　繁花落尽君辞去，绿草垂杨引征路。
<br>
<br>　　东道诸侯皆故人，留连必是多情处。
<br>
<br>　　卷365_16  「洛中春末送杜录事赴蕲州」刘禹锡
<br>
<br>　　樽前花下长相见，明日忽为千里人。
<br>
<br>　　君过午桥回首望，洛城犹自有残春。
<br>
<br>　　卷365_17  「夜燕福建卢侍郎宅因送之镇」刘禹锡
<br>
<br>　　暂驻旌旗洛水堤，绮筵红烛醉兰闺。
<br>
<br>　　美人美酒长相逐，莫怕猿声发建溪。
<br>
<br>　　卷365_18  「重送鸿举师赴江陵谒马逢侍御」刘禹锡
<br>
<br>　　西北秋风凋蕙兰，洞庭波上碧云寒。
<br>
<br>　　茂陵才子江陵住，乞取新诗合掌看。
<br>
<br>　　卷365_19  「赠长沙头陀」刘禹锡
<br>
<br>　　外道邪山千万重，真言一发尽摧峰。
<br>
<br>　　有时明月无人夜，独向昭潭制恶龙。
<br>
<br>　　卷365_20  「送霄韵上人游天台（一作宝韵上人）」刘禹锡
<br>
<br>　　曲江僧向松江见，又到天台看石桥。
<br>
<br>　　鹤恋故巢云恋岫，比君犹自不逍遥。
<br>
<br>　　卷365_21  「台城怀古」刘禹锡
<br>
<br>　　清江悠悠王气沉，六朝遗事何处寻。
<br>
<br>　　宫墙隐嶙围野泽，鹳夜鸣秋色深。
<br>
<br>　　卷365_22  「戏赠崔千牛」刘禹锡
<br>
<br>　　学道深山许老人，留名万代不关身。
<br>
<br>　　劝君多买长安酒，南陌东城占取春。
<br>
<br>　　卷365_23  「扬州春夜李端公益张侍御登段侍御平路…以志其事」刘禹锡
<br>
<br>　　寂寂独看金烬落，纷纷只见玉山颓。
<br>
<br>　　自羞不是高阳侣，一夜星星骑马回。
<br>
<br>　　卷365_24  「逢王十二学士入翰林，因以诗赠」刘禹锡
<br>
<br>　　厩马翩翩禁外逢，星槎上汉杳难从。
<br>
<br>　　定知欲报淮南诏，促召王褒入九重。
<br>
<br>　　卷365_25  「阙下口号呈柳仪曹」刘禹锡
<br>
<br>　　彩仗神旗猎晓风，鸡人一唱鼓蓬蓬。
<br>
<br>　　铜壶漏水何时歇，如此相催即老翁。
<br>
<br>　　卷365_26  「监祠夕月坛书事（其礼用昼）」刘禹锡
<br>
<br>　　西司分昼夜平，羲和停午太阴生。
<br>
<br>　　铿锵揖让秋光里，观者如云出凤城。
<br>
<br>　　卷365_27  「元和甲午岁诏书尽征江湘逐客余自武陵赴京宿于…诸君子」刘禹锡
<br>
<br>　　雷雨江山起卧龙，武陵樵客蹑仙踪。
<br>
<br>　　十年楚水枫林下，今夜初闻长乐钟。
<br>
<br>　　卷365_28  「元和十一年自朗州召至京，戏赠看花诸君子」刘禹锡
<br>
<br>　　紫陌红尘拂面来，无人不道看花回。
<br>
<br>　　玄都观里桃千树，尽是刘郎去后栽。
<br>
<br>　　卷365_29  「再游玄都观」刘禹锡
<br>
<br>　　百亩庭中半是苔，桃花净尽菜花开。
<br>
<br>　　种桃道士归何处，前度刘郎今又来。
<br>
<br>　　卷365_30  「与歌者米嘉荣」刘禹锡
<br>
<br>　　唱得凉州意外声，旧人唯数米嘉荣。
<br>
<br>　　近来时世轻先辈，好染髭须事后生。
<br>
<br>　　卷365_31  「望夫石（山正对和州郡楼）」刘禹锡
<br>
<br>　　终日望夫夫不归，化为孤石苦相思。
<br>
<br>　　望来已是几千载，只似当时初望时。
<br>
<br>　　卷365_32  「听旧宫中乐人穆氏唱歌」刘禹锡
<br>
<br>　　曾随织女渡天河，记得云间第一歌。
<br>
<br>　　休唱贞元供奉曲，当时朝士已无多。
<br>
<br>　　卷365_33  「金陵五题。石头城」刘禹锡
<br>
<br>　　山围故国周遭在，潮打空城寂寞回。
<br>
<br>　　淮水东边旧时月，夜深还过女墙来。
<br>
<br>　　卷365_34  「金陵五题。乌衣巷」刘禹锡
<br>
<br>　　朱雀桥边野草花，乌衣巷口夕阳斜。
<br>
<br>　　旧时王谢堂前燕，飞入寻常百姓家。
<br>
<br>　　卷365_35  「金陵五题。台城」刘禹锡
<br>
<br>　　台城六代竞豪华，结绮临春事最奢。
<br>
<br>　　万户千门成野草，只缘一曲后庭花。
<br>
<br>　　卷365_36  「金陵五题。生公讲堂」刘禹锡
<br>
<br>　　生公说法鬼神听，身后空堂夜不扃。
<br>
<br>　　高坐寂寥尘漠漠，一方明月可中庭。
<br>
<br>　　卷365_37  「金陵五题。江令宅」刘禹锡
<br>
<br>　　南朝词臣北朝客，归来唯见秦淮碧。
<br>
<br>　　池台竹树三亩馀，至今人道江家宅。
<br>
<br>　　卷365_38  「韩信庙」刘禹锡
<br>
<br>　　将略兵机命世雄，苍黄钟室叹良弓。
<br>
<br>　　遂令后代登坛者，每一寻思怕立功。
<br>
<br>　　卷365_39  「李贾二大谏拜命后寄杨八寿州」刘禹锡
<br>
<br>　　谏省新登二直臣，万方惊喜捧丝纶。
<br>
<br>　　则知天子明如日，肯放淮南高卧人。
<br>
<br>　　卷365_40  「美温尚书镇定兴元以诗寄贺」刘禹锡
<br>
<br>　　旌旗入境犬无声，戮尽鲸鲵汉水清。
<br>
<br>　　从此世人开耳目，始知名将出书生。
<br>
<br>　　卷365_41  「酬瑞州吴大夫夜泊湘川见寄一绝」刘禹锡
<br>
<br>　　夜泊湘川逐客心，月明猿苦血沾襟。
<br>
<br>　　湘妃旧竹痕犹浅，从此因君染更深。
<br>
<br>　　卷365_42  「征还京师见旧番官冯叔达」刘禹锡
<br>
<br>　　前者匆匆L被行，十年憔悴到京城。
<br>
<br>　　南宫旧吏来相问，何处淹留白发生。
<br>
<br>　　卷365_43  「与歌者何戡」刘禹锡
<br>
<br>　　二十馀年别帝京，重闻天乐不胜情。
<br>
<br>　　旧人唯有何戡在，更与殷勤唱渭城。
<br>
<br>　　卷365_44  「与歌童田顺郎」刘禹锡
<br>
<br>　　天下能歌御史娘，花前叶底奉君王。
<br>
<br>　　九重深处无人见，分付新声与顺郎。
<br>
<br>　　卷365_45  「燕尔馆破，屏风所画至精，人多叹赏题之」刘禹锡
<br>
<br>　　画时应遇空亡日，卖处难逢识别人。
<br>
<br>　　唯有多情往来客，强将衫袖拂埃尘。
<br>
<br>　　卷365_46  「赏牡丹」刘禹锡
<br>
<br>　　庭前芍药妖无格，池上芙蕖净少情。
<br>
<br>　　唯有牡丹真国色，花开时节动京城。
<br>
<br>　　卷365_47  「题欹器图」刘禹锡
<br>
<br>　　秦国功成思税驾，晋臣名遂叹危机。
<br>
<br>　　无因上蔡牵黄犬，愿作丹徒一布衣。
<br>
<br>　　卷365_48  「伤桃源薛道士（一作尊师）」刘禹锡
<br>
<br>　　坛边松在鹤巢空，白鹿闲行旧径中。
<br>
<br>　　手植红桃千树发，满山无主任春风。
<br>
<br>　　卷365_49  「王思道碑堂下作」刘禹锡
<br>
<br>　　苍苍宰树起寒烟，尚有威名海内传。
<br>
<br>　　四府旧闻多故吏，几人垂泪拜碑前。
<br>
<br>　　卷365_50  「伤愚溪三首」刘禹锡
<br>
<br>　　溪水悠悠春自来，草堂无主燕飞回。
<br>
<br>　　隔帘惟见中庭草，一树山榴依旧开。
<br>
<br>　　草圣数行留坏壁，木奴千树属邻家。
<br>
<br>　　唯见里门通德榜，残阳寂寞出樵车。
<br>
<br>　　柳门竹巷依依在，野草青苔日日多。
<br>
<br>　　纵有邻人解吹笛，山阳旧侣更谁过。
<br>
<br>　　卷365_51  「伤循州浑尚书」刘禹锡
<br>
<br>　　贵人沦落路人哀，碧海连天丹砘亍
<br>
<br>　　遥想长安此时节，朱门深巷百花开。
<br>
<br>　　卷365_52  「代靖安佳人怨二首」刘禹锡
<br>
<br>　　宝马鸣珂踏晓尘，鱼文匕首犯车茵。
<br>
<br>　　适来行哭里门外，昨夜华堂歌舞人。
<br>
<br>　　秉烛朝天遂不回，路人弹指望高台。
<br>
<br>　　墙东便是伤心地，夜夜流萤飞去来。
<br>
<br>　　卷365_53  「碧涧寺见元九侍御和展上人诗有三生之句因以和」刘禹锡
<br>
<br>　　廊下题诗满壁尘，塔前松树已皴鳞。
<br>
<br>　　古来唯有王文度，重见平生竺道人。
<br>
<br>　　卷365_54  「思黯南墅赏牡丹」刘禹锡
<br>
<br>　　偶然相遇人间世，合在增城阿姥家。
<br>
<br>　　有此倾城好颜色，天教晚发赛诸花。
<br>
<br>　　卷365_55  「和浙西尚书闻常州杨给事制新楼因寄之作」刘禹锡
<br>
<br>　　文昌星象尽东来，油幕朱门次第开。
<br>
<br>　　且上新楼看风月，会乘云雨一时回。
<br>
<br>　　卷365_56  「后梁宣明二帝碑堂下作」刘禹锡
<br>
<br>　　玉马朝周从此辞，园陵寂寞对丰碑。
<br>
<br>　　千行宰树荆州道，暮雨萧萧闻子规。
<br>
<br>　　卷365_57  「赠李司空妓」刘禹锡
<br>
<br>　　高髻云鬟宫样妆，春风一曲杜韦娘。
<br>
<br>　　司空见惯浑闲事，断尽苏州刺史肠。
<br>
<br>　　卷365_58  「和西川李尚书伤孔雀及薛涛之什」刘禹锡
<br>
<br>　　玉儿已逐金I葬，翠羽先随秋草萎。
<br>
<br>　　唯见芙蓉含晓露，数行红泪滴清池。
<br>
<br>　　卷365_59  「同乐天登栖灵寺塔」刘禹锡
<br>
<br>　　步步相携不觉难，九层云外倚阑干。
<br>
<br>　　忽然笑语半天上，无限游人举眼看。
<br>
<br>　　卷365_60  「有所嗟二首（一作元稹诗，题作所思）」刘禹锡
<br>
<br>　　庾令楼中初见时，武昌春柳似腰肢。
<br>
<br>　　相逢相笑尽如梦，为雨为云今不知。
<br>
<br>　　鄂渚餮逃晡，女郎魂逐暮云归。
<br>
<br>　　只应长在汉阳渡，化作鸳鸯一只飞。
<br>
<br>　　卷365_61  「和裴相公傍水闲行」刘禹锡
<br>
<br>　　为爱逍遥第一篇，时时闲步赏风烟。
<br>
<br>　　看花临水心无事，功业成来二十年。
<br>
<br>　　卷365_62  「杏园花下酬乐天见赠」刘禹锡
<br>
<br>　　二十馀年作逐臣，归来还见曲江春。
<br>
<br>　　游人莫笑白头醉，老醉花间有几人。
<br>
<br>　　卷365_63  「和乐天春词」刘禹锡
<br>
<br>　　新妆面面下朱楼，深锁春光一院愁。
<br>
<br>　　行到中庭数花朵，蜻蜓飞上玉搔头。
<br>
<br>　　卷365_64  「和严给事闻唐昌观玉蕊花下有游仙二绝」刘禹锡
<br>
<br>　　玉女来看玉蕊花，异香先引七香车。
<br>
<br>　　攀枝弄雪时回顾，惊怪人间日易斜。
<br>
<br>　　雪蕊琼丝满院春，衣轻步步不生尘。
<br>
<br>　　君平帘下徒相问，长伴吹箫别有人。
<br>
<br>　　卷365_65  「忆乐天」刘禹锡
<br>
<br>　　寻常相见意殷勤，别后相思梦更频。
<br>
<br>　　每遇登临好风景，羡他天性少情人。
<br>
<br>　　卷365_66  「醉答乐天」刘禹锡
<br>
<br>　　洛城洛城何日归，故人故人今转稀。
<br>
<br>　　莫嗟雪里暂时别，终拟云间相逐飞。
<br>
<br>　　卷365_67  「虎丘寺见元相公二年前题名怆然有咏」刘禹锡
<br>
<br>　　核送君君不还，见君题字虎丘山。
<br>
<br>　　因知早贵兼才子，不得多时在世间。
<br>
<br>　　卷365_68  「寄赠小樊」刘禹锡
<br>
<br>　　花面丫头十三四，春来绰约向人时。
<br>
<br>　　终须买取名春草，处处将行步步随。
<br>
<br>　　卷365_69  「吟乐天自问怆然有作」刘禹锡
<br>
<br>　　亲友关心皆不见，风光满眼倍伤神。
<br>
<br>　　洛阳城里多池馆，几处花开有主人。
<br>
<br>　　卷365_70  「和令狐相公别牡丹」刘禹锡
<br>
<br>　　平章宅里一栏花，临到开时不在家。
<br>
<br>　　莫道两京非远别，春明门外即天涯。
<br>
<br>　　卷365_71  「和令狐相公闻思帝乡有感」刘禹锡
<br>
<br>　　当初造曲者为谁，说得思乡恋阙时。
<br>
<br>　　沧海西头旧丞相，停杯处分不须吹。
<br>
<br>　　卷365_72  「酬令狐相公见寄」刘禹锡
<br>
<br>　　群玉山头住四年，每闻笙鹤看诸仙。
<br>
<br>　　何时得把浮丘袖，白日将升第九天。
<br>
<br>　　卷365_73  「令狐相公春思见寄」刘禹锡
<br>
<br>　　一纸书封四句诗，芳晨对酒远相思。
<br>
<br>　　长吟尽日西南望，犹及残春花落时。
<br>
<br>　　卷365_74  「城内花园颇曾游玩令公居守亦有素期…以答令狐相公见谑」刘禹锡
<br>
<br>　　楼下芳园最占春，年年结侣采花频。
<br>
<br>　　繁霜一夜相撩治，不似佳人似老人。
<br>
<br>　　卷365_75  「奉和裴晋公凉风亭睡觉」刘禹锡
<br>
<br>　　骊龙睡后珠元在，仙鹤行时步又轻。
<br>
<br>　　方寸莹然无一事，水声来似玉琴声。
<br>
<br>　　卷365_76  「答裴令公雪中讶白二十二与诸公不相访之什」刘禹锡
<br>
<br>　　玉树琼楼满眼新，的知开x待诸宾。
<br>
<br>　　迟迟未去非无意，拟作梁园坐右人。
<br>
<br>　　卷365_77  「吴方之见示听江西故吏朱幼恭歌三篇颇有怀故…因而和之」刘禹锡
<br>
<br>　　侯家故吏歌声发，逸处能高怨处低。
<br>
<br>　　今岁洛中无雨雪，眼前风景是江西。
<br>
<br>　　卷365_78  「裴令公见示诮乐天寄奴买马绝句斐言仰和且戏乐天」刘禹锡
<br>
<br>　　常奴安得似方回，争望追风绝足来。
<br>
<br>　　若把翠娥酬J耳，始知天下有奇才。
<br>
<br>　　卷365_79  「酬思黯代书见戏（一作酬牛相见寄）」刘禹锡
<br>
<br>　　官冷如浆病满身，凌寒不易过天津。
<br>
<br>　　少年留取多情兴，请待花时作主人。
<br>
<br>　　卷365_80  「答张侍御贾喜再登科后，自洛赴上都赠别」刘禹锡
<br>
<br>　　又被时人写姓名，春风引路入京城。
<br>
<br>　　知君忆得前身事，分付莺花与后生。
<br>
<br>　　卷365_81  「赴连州途经洛阳诸公置酒相送张员外贾…率尔酬之」刘禹锡
<br>
<br>　　谪在三湘最远州，边鸿不到水南流。
<br>
<br>　　如今暂寄樽前笑，明日辞君步步愁。
<br>
<br>　　卷365_82  「赠元九侍御文石枕以诗奖之」刘禹锡
<br>
<br>　　文章似锦气如虹，宜荐华簪绿殿中。
<br>
<br>　　纵使凉飙生旦夕，犹堪拂拭愈头风。
<br>
<br>　　卷365_83  「酬元九院长自江陵见寄」刘禹锡
<br>
<br>　　无事寻花至仙境，等闲栽树比封君。
<br>
<br>　　金门通籍真多士，黄纸除书每日闻。
<br>
<br>　　卷365_84  「酬杨侍郎凭见寄」刘禹锡
<br>
<br>　　翔鸾阙底谢皇恩，缨上沧浪旧水痕。
<br>
<br>　　疏傅挥金忽相忆，远擎长句与招魂。
<br>
<br>　　卷365_85  「酬马大夫登口戍见寄（一作酬海南马大夫）」刘禹锡
<br>
<br>　　新辞将印拂朝缨，临水登山四体轻。
<br>
<br>　　犹念天涯未归客，瘴云深处守孤城。
<br>
<br>　　卷365_86  「答杨八敬之绝句（杨时亦谪居）」刘禹锡
<br>
<br>　　饱霜孤竹声偏切，带火焦桐韵本悲。
<br>
<br>　　今日知音一留听，是君心事不平时。
<br>
<br>　　卷365_87  「重寄表臣二首」刘禹锡
<br>
<br>　　对酒临流奈别何，君今已醉我蹉跎。
<br>
<br>　　分明记取星星鬓，他日相逢应更多。
<br>
<br>　　世间人事有何穷，过后思量尽是空。
<br>
<br>　　早晚同归洛阳陌，卜邻须近祝鸡翁。
<br>
<br>　　卷365_88  「重寄绝句（一作寄唐州杨八）」刘禹锡
<br>
<br>　　淮西既是平安地，鸦路今无羽檄飞。
<br>
<br>　　闻道唐州最清静，战场耕尽野花稀。
<br>
<br>　　卷365_89  「酬杨八副使将赴湖南途中见寄一绝」刘禹锡
<br>
<br>　　知逐征南冠楚材，远劳书信到阳台。
<br>
<br>　　明朝若上君山上，一道巴江自此来。
<br>
<br>　　卷365_90  「遥和韩睦州元相公二君子」刘禹锡
<br>
<br>　　玉人紫绶相辉映，却要霜须一两茎。
<br>
<br>　　其奈无成空老去，每临明镜若为情。
<br>
<br>　　卷365_91  「吴兴敬郎中见惠斑竹杖兼示一绝聊以谢之」刘禹锡
<br>
<br>　　一茎炯炯琅\色，数节重重玳瑁文。
<br>
<br>　　拄到高山未登处，青云路上愿逢君。
<br>
<br>　　卷365_92  「奉和裴令公夜宴」刘禹锡
<br>
<br>　　天下苍生望不休，东山虽有但时游。
<br>
<br>　　从来海上仙桃树，肯逐人间风露秋。
<br>
<br>　　卷365_93  「秋夜安国观闻笙」刘禹锡
<br>
<br>　　织女分明银汉秋，桂枝梧叶共飕v.月露满庭人寂寂，霓裳一曲在高楼。
<br>
<br>　　卷365_94  「酬仆射牛相公晋国池上别后至甘棠馆忽梦同游…口号见寄」刘禹锡
<br>
<br>　　已嗟池上别魂惊，忽报梦中携手行。
<br>
<br>　　此夜独归还乞梦，老人无睡到天明。
<br>
<br>　　卷365_95  「裴侍郎大尹雪中遗酒一壶兼示喜眼疾平…斐然仰酬」刘禹锡
<br>
<br>　　卷尽轻云月更明，金篦不用且闲行。
<br>
<br>　　若倾家酿招来客，何必池塘春草生。
<br>
<br>　　卷365_96  「和滑州李尚书上巳忆江南禊事」刘禹锡
<br>
<br>　　白马津头春日迟，沙州归雁拂旌旗。
<br>
<br>　　柳营唯有军中戏，不似江南三月时。
<br>
<br>　　卷365_97  「酬柳柳州家鸡之赠」刘禹锡
<br>
<br>　　日日临池弄小雏，还思写论付官奴。
<br>
<br>　　柳家新样元和脚，且尽姜芽敛手徒。
<br>
<br>　　卷365_98  「答前篇」刘禹锡
<br>
<br>　　小儿弄笔不能嗔，鸨谑榇扒业鼻凇
<br>
<br>　　闻彼梦熊犹未兆，女中谁是卫夫人。
<br>
<br>　　卷365_99  「答后篇」刘禹锡
<br>
<br>　　昔日慵工记姓名，远劳辛苦写西京。
<br>
<br>　　近来渐有临池兴，为报元常欲抗行。
<br>
<br>　　卷365_100  「重答柳柳州」刘禹锡
<br>
<br>　　弱冠同怀长者忧，临岐回想尽悠悠。
<br>
<br>　　耦耕若便遗身老，黄发相看万事休。
<br>
<br>　　卷365_101  「登清晖楼」刘禹锡
<br>
<br>　　浔阳江色潮添满，彭蠡秋声雁送来。
<br>
<br>　　南望庐山千万仞，共夸新出栋梁材。
<br>
<br>　　卷365_102  「赴和州于武昌县再遇毛仙翁十八兄因成一绝」刘禹锡
<br>
<br>　　武昌山下蜀江东，重向仙舟见葛洪。
<br>
<br>　　又得案前亲礼拜，大罗天诀玉函封。
<br>
<br>　　卷365_103  「寄毗陵杨给事三首」刘禹锡
<br>
<br>　　挥毫起制来东省，蹑足修名谒外台。
<br>
<br>　　好著岔K莫惆怅，出文入武是全才。
<br>
<br>　　曾主鱼书轻刺史，今朝自请左鱼来。
<br>
<br>　　青云直上无多地，却要斜飞取势回。
<br>
<br>　　东城南陌昔同游，坐上无人第二流。
<br>
<br>　　屈指如今已零落，且须欢喜作邻州。
<br>
<br>　　卷365_104  「陪崔大尚书及诸阁老宴杏园」刘禹锡
<br>
<br>　　更将何面上春台，百事无成老又催。
<br>
<br>　　唯有落花无俗态，不嫌憔悴满头来。
<br>
<br>　　卷365_105  「曹刚」刘禹锡
<br>
<br>　　大弦嘈孕∠仪澹喷雪含风意思生。
<br>
<br>　　一听曹刚弹薄媚，人生不合出京城。
<br>
<br>　　卷365_106  「寄湖州韩中丞」刘禹锡
<br>
<br>　　老郎日日忧苍鬓，远守年年厌白O.终日相思不相见，长频相见是何人。
<br>
<br>　　卷365_107  「杨柳枝」刘禹锡
<br>
<br>　　杨子江头烟景迷，隋家宫树拂金堤。
<br>
<br>　　嵯峨犹有当时色，半蘸波中水鸟栖。
<br>
<br>　　卷365_108  「田顺郎歌」刘禹锡
<br>
<br>　　清歌不是世间音，玉殿尝闻称主心。
<br>
<br>　　唯有顺郎全学得，一声飞出九重深。
<br>
<br>　　卷365_109  「夜闻商人船中筝」刘禹锡
<br>
<br>　　大高帆一百尺，新声促柱十三弦。
<br>
<br>　　扬州市里商人女，来占江西明月天。
<br>
<br>　　卷365_110  「闻道士弹思归引」刘禹锡
<br>
<br>　　仙公一奏思归引，逐客初闻自泫然。
<br>
<br>　　莫怪殷勤悲此曲，越声长苦已三年。
<br>
<br>　　卷365_111  「喜康将军见访」刘禹锡
<br>
<br>　　谪居愁寂似幽栖，百草当门茅舍低。
<br>
<br>　　夜猎将军忽相访，鹧鸪惊起绕篱啼。
<br>
<br>　　卷365_112  「赠刘景擢第」刘禹锡
<br>
<br>　　湘中才子是刘郎，望在长沙住桂阳。
<br>
<br>　　昨日鸿都新上第，五陵年少让清光。
<br>
<br>　　卷365_113  「赴连山途次德宗山陵寄张员外」刘禹锡
<br>
<br>　　常时并冕奉天颜，委佩低簪彩仗间。
<br>
<br>　　今日独来张乐地，万重云水望桥山。
<br>
<br>　　卷365_114  「尝茶」刘禹锡
<br>
<br>　　生拍芳丛鹰觜芽，老郎封寄谪仙家。
<br>
<br>　　今宵更有湘江月，照出菲菲满碗花。
<br>
<br>　　卷365_115  「梁国祠」刘禹锡
<br>
<br>　　梁国三郎威德尊，女巫箫鼓走乡村。
<br>
<br>　　万家长见空山上，雨气苍茫生庙门。
<br>
<br>　　卷365_116  「望洞庭」刘禹锡
<br>
<br>　　湖光秋月两相和，潭面无风镜未磨。
<br>
<br>　　遥望洞庭山水翠，白银盘里一青螺。
<br>
<br>　　卷365_117  「杨柳枝」刘禹锡
<br>
<br>　　春江一曲柳千条，二十年前旧板桥。
<br>
<br>　　曾与美人桥上别，恨无消息到今朝。
<br>
<br>　　卷365_118  「楼上」刘禹锡
<br>
<br>　　江上楼高二十梯，梯梯登遍与云齐。
<br>
<br>　　人从别浦经年去，天向平芜尽处低。
<br>
<br>　　卷365_119  「洛滨病卧户部李侍郎见惠药物谑以文星之句斐然仰谢」刘禹锡
<br>
<br>　　隐几支颐对落晖，故人书信到柴扉。
<br>
<br>　　周南留滞商山老，星象如今属少微。
<br>
<br>　　卷365_120  「故洛城古墙」刘禹锡
<br>
<br>　　粉落椒飞知几春，风吹雨洒旋成尘。
<br>
<br>　　莫言一片危基在，犹过无穷来往人。
<br>
<br>　　卷365_121  「句」刘禹锡
<br>
<br>　　湖上收宿雨。
<br>
<br>　　故国思如此，若为天外心。
<br>
<br>　　（《寄白公》。并见张为《主客图》）
<br>
<br>　　东屯沧海阔，南让洞庭宽。（秋水咏。《纪事》）
<br>
<br>　　翠粒照晴露。（见《侯鲭录》）。
<br>
<br>　　银花垂院榜，翠羽撼绦铃。（《雪》。《天中记》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
