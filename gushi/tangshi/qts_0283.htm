<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百八十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百八十三
<br>
<br>　　卷283_1  「竹窗闻风寄苗发司空曙」李益
<br>
<br>　　微风惊暮坐，临牖思悠哉。开门复动竹，疑是故人来。
<br>
<br>　　时滴枝上露，稍沾阶下苔。何当一入幌，为拂绿琴埃。
<br>
<br>　　卷283_2  「赋得垣衣」李益
<br>
<br>　　漠漠复霏霏，为君垣上衣。昭阳辇下草，应笑此生非。
<br>
<br>　　掩蔼青春去，苍茫白露稀。犹胜萍逐水，流浪不相依。
<br>
<br>　　卷283_3  「送人流贬」李益
<br>
<br>　　汉章虽约法，秦律已除名。谤远人多惑，官微不自明。
<br>
<br>　　霜风先独树，瘴雨失荒城。畴昔长沙事，三年召贾生。
<br>
<br>　　卷283_4  「送人南归」李益
<br>
<br>　　人言下江疾，君道下江迟。五月江路恶，南风惊浪时。
<br>
<br>　　应知近家喜，还有异乡悲。无奈孤舟夕，山歌闻竹枝。
<br>
<br>　　卷283_5  「水亭夜坐赋得晓雾」李益
<br>
<br>　　月落寒雾起，沈思浩通川。宿禽啭木散，山泽一苍然。
<br>
<br>　　漠漠沙上路，VV洲外田。犹当依远树，断续欲穷天。
<br>
<br>　　卷283_6  「送常曾侍御使西蕃寄题西川」李益
<br>
<br>　　凉王宫殿尽，芜没陇云西。今日闻君使，雄心逐鼓鼙。
<br>
<br>　　行当收汉垒，直可取蒲泥。旧国无由到，烦君下马题。
<br>
<br>　　卷283_7  「入南山至全师兰若」李益
<br>
<br>　　木陨水归壑，寂然无念心。南行有真子，被褐息山阴。
<br>
<br>　　石路瑶草散，松门寒景深。吾师亦何爱，自起定中吟。
<br>
<br>　　卷283_8  「送韩将军还边」李益
<br>
<br>　　白马羽林儿，扬鞭薄暮时。独将轻骑出，暗与伏兵期。
<br>
<br>　　雨雪移军远，旌旗上垄迟。圣心戎寄重，未许让恩私。
<br>
<br>　　卷283_9  「晚春卧病喜振上人见访」李益
<br>
<br>　　卧床如旧日，窥户易伤春。灵寿扶衰力，芭蕉对病身。
<br>
<br>　　道心空寂寞，时物自芳新。旦夕谁相访，唯当摄上人。
<br>
<br>　　卷283_10  「春行」李益
<br>
<br>　　侍臣朝谒罢，戚里自相过。落日青丝骑，春风白歌。
<br>
<br>　　恩承三殿近，猎向五陵多。归路南桥望，垂杨拂细波。
<br>
<br>　　卷283_11  「洛阳河亭奉酬留守群公追送（一作李逸诗）」李益
<br>
<br>　　离亭饯落晖，腊酒减春衣。岁晚烟霞重，川寒云树微。
<br>
<br>　　戎装千里至，旧路十年归。还似汀洲雁，相逢又背飞。
<br>
<br>　　卷283_12  「寻纪道士偶会诸叟」李益
<br>
<br>　　山阴寻道士，映竹羽衣新。侍坐双童子，陪游五老人。
<br>
<br>　　水花松下静，坛草雪中春。见说桃源洞，如今犹避秦。
<br>
<br>　　卷283_13  「同萧炼师宿太乙庙」李益
<br>
<br>　　微月空山曙，春祠谒少君。落花坛上拂，流水洞中闻。
<br>
<br>　　酒引芝童奠，香馀桂子焚。鹤飞将羽节，遥向赤城分。
<br>
<br>　　卷283_14  「送同落第者东归」李益
<br>
<br>　　东门有行客，落日满前山。圣代谁知者，沧洲今独还。
<br>
<br>　　片云归海暮，流水背城闲。余亦依嵩颍，松花深闭关。
<br>
<br>　　卷283_15  「送柳判官赴振武」李益
<br>
<br>　　边庭汉仪重，旌甲似云中。虏地山川壮，单于鼓角雄。
<br>
<br>　　关寒塞榆落，月白胡天风。君逐嫖姚将，麒麟有战功。
<br>
<br>　　卷283_16  「述怀寄衡州令狐相公」李益
<br>
<br>　　调元方翼圣，轩盖忽言东。道以中枢密，心将外理同。
<br>
<br>　　白头生远浪，丹叶下高枫。江上萧疏雨，何人对谢公。
<br>
<br>　　卷283_17  「喜入兰陵望紫阁峰呈宣上人」李益
<br>
<br>　　S草开三径，巢林喜一枝。地宽留种竹，泉浅欲开池。
<br>
<br>　　紫阁当疏牖，青松入坏篱。从今安僻陋，萧相是吾师。
<br>
<br>　　卷283_18  「喜见外弟又言别」李益
<br>
<br>　　十年离乱后，长大一相逢。问姓惊初见，称名忆旧容。
<br>
<br>　　别来沧海事，语罢暮天钟。明日巴陵道，秋山又几重。
<br>
<br>　　卷283_19  「立春日宁州行营因赋朔风吹飞雪」李益
<br>
<br>　　边声日夜合，朔风惊复来。龙山不可望，千里一裴回。
<br>
<br>　　捐扇破谁执，素纨轻欲裁。非时妒桃李，自是舞阳台。
<br>
<br>　　卷283_20  「献刘济」李益
<br>
<br>　　草绿古燕州，莺声引独游。雁归天北畔，春尽海西头。
<br>
<br>　　向日花偏落，驰年水自流。感恩知有地，不上望京楼。
<br>
<br>　　卷283_21  「哭柏岩禅师」李益
<br>
<br>　　遍与傍人别，临终尽不愁。影堂谁为扫，坐塔自看修。
<br>
<br>　　白日钟边晚，青苔钵上秋。天涯禅弟子，空到柏岩游。
<br>
<br>　　卷283_22  「赴宁留别」李益
<br>
<br>　　身承汉飞将，束发即言兵。侠少何相问，从来事不平。
<br>
<br>　　黄云断朔吹，白雪拥沙城。幸应边书募，横戈会取名。
<br>
<br>　　卷283_23  「紫骝马」李益
<br>
<br>　　争场看斗鸡，白鼻紫骝嘶。漳水春闺晚，丛台日向低。
<br>
<br>　　歇鞍珠作汗，试剑玉如泥。为谢红梁燕，年年妾独栖。
<br>
<br>　　卷283_24  「夜上受降城闻笛（一作戎昱诗）」李益
<br>
<br>　　入夜思归切，笛声清更哀。愁人不愿听，自到枕前来。
<br>
<br>　　风起塞云断，夜深关月开。平明独惆怅，落尽一庭梅。
<br>
<br>　　卷283_25  「同崔登鹳雀楼」李益
<br>
<br>　　鹳雀楼西百尺樯，汀洲云树共茫茫。汉家萧鼓空流水，
<br>
<br>　　魏国山河半夕阳。事去千年犹恨速。愁来一日即为长。
<br>
<br>　　风烟并起思归望，远目非春亦自伤。
<br>
<br>　　卷283_26  「奉酬崔员外副使携琴宿使院见示」李益
<br>
<br>　　忽闻此夜携琴宿，遂叹常时尘吏喧。庭木已衰空月亮，
<br>
<br>　　城砧自急对霜繁。犹持副节留军府，未荐高词直掖垣。
<br>
<br>　　谁问南飞长绕树，官微同在谢公门。
<br>
<br>　　卷283_27  「送贾校书东归寄振上人（一作振上人院喜见贾m兼酬别）」李益
<br>
<br>　　北风吹雁数声悲，况指前林是别时。秋草不堪频送远，
<br>
<br>　　白云何处更相期。山随匹马行看暮，路入寒城独去迟。
<br>
<br>　　为向东州故人道，江淹已拟惠休诗。
<br>
<br>　　卷283_28  「过马嵬二首（第二首一作李远诗）」李益
<br>
<br>　　路至墙垣问樵者，顾予云是太真宫。太真血染马蹄尽，
<br>
<br>　　朱阁影随天际空。丹壑不闻歌吹夜，玉阶唯有薜萝风。
<br>
<br>　　世人莫重霓裳曲，曾致干戈是此中。
<br>
<br>　　金甲银旌尽已回，苍茫罗袖隔风埃。浓香犹自随鸾辂，
<br>
<br>　　恨魄无由离马嵬。南内真人悲帐殿，东溟方士问蓬莱。
<br>
<br>　　唯留坡畔弯环月，时送残辉入夜台。
<br>
<br>　　卷283_29  「盐州过胡儿饮马泉（一作过五原胡儿饮马泉）」李益
<br>
<br>　　绿杨著水草如烟，旧是胡儿饮马泉。几处吹笳明月夜，
<br>
<br>　　何人倚剑白云天。从来冻合关山路，今日分流汉使前。
<br>
<br>　　莫遣行人照容鬓，恐惊憔悴入新年。
<br>
<br>　　卷283_30  「宿冯翊夜雨赠主人」李益
<br>
<br>　　危心惊夜雨，起望漫悠悠。气耿残灯暗，声繁高树秋。
<br>
<br>　　凉轩辞夏扇，风幌揽轻n.思绪蓬初断，归期燕暂留。
<br>
<br>　　关山蔼已失，脸泪迸难收。赖君时一笑，方能解四愁。
<br>
<br>　　卷283_31  「送襄阳李尚书」李益
<br>
<br>　　天寒发梅柳，忆昔到襄州。树暖然红烛，江清展碧油。
<br>
<br>　　风烟临岘首，云水接昭丘。俗尚春秋学，词称文选楼。
<br>
<br>　　都门送旌节，符竹领诸侯。汉沔分戎寄，黎元减圣忧。
<br>
<br>　　时追山简兴，本自习家流。莫废思康乐，诗情满沃洲。
<br>
<br>　　卷283_32  「春日晋祠同声会集得疏字韵」李益
<br>
<br>　　风壤瞻唐本，山祠阅晋馀。水亭开幕，岩榭引簪裾。
<br>
<br>　　地绿苔犹少，林黄柳尚疏。菱苕生皎镜，金碧照澄虚。
<br>
<br>　　翰苑声何旧，宾筵醉止初。中州有辽雁，好为系边书。
<br>
<br>　　卷283_33  「再赴渭北使府留别」李益
<br>
<br>　　结发逐鸣鼙，连兵追谷蠡。山川搜伏虏，铠甲被重犀。
<br>
<br>　　故府旌旗在，新军羽校齐。报恩身未死，识路马还嘶。
<br>
<br>　　列嶂高烽举，当营太白低。平戎七尺剑，封检一丸泥。
<br>
<br>　　截海取蒲类，跑泉饮G鹈。汉庭中选重，更事五原西。
<br>
<br>　　卷283_34  「送归中丞使新罗册立吊祭（一作李端诗）」李益
<br>
<br>　　东望扶桑日，何年是到时。片帆通雨露，积水隔华夷。
<br>
<br>　　浩渺风来远，虚明鸟去迟。长波静云月，孤岛宿旌旗。
<br>
<br>　　别叶传秋意，回潮动客思。沧溟无旧路，何处问前期。
<br>
<br>　　卷283_35  「赋得路傍一株柳送邢校书赴延州使府」李益
<br>
<br>　　路傍一株柳，此路向延州。延州在何处，此路起悠悠。
<br>
<br>　　卷283_36  「重赠邢校书」李益
<br>
<br>　　俱从四方事，共会九秋中。断蓬与落叶，相值各因风。
<br>
<br>　　卷283_37  「照镜」李益
<br>
<br>　　衰鬓朝临镜，将看却自疑。惭君明似月，照我白如丝。
<br>
<br>　　卷283_38  「书院无历日，以诗代书，问路侍御六月大小」李益
<br>
<br>　　野性迷尧历，松窗有道经。故人为柱史，为我数阶q.
<br>
<br>　　卷283_39  「闻鸡赠主人」李益
<br>
<br>　　胶胶司晨鸣，报尔东方旭。无事恋君轩，今君重凫鹄。
<br>
<br>　　卷283_40  「登白楼见白鸟席上命鹧鸪辞」李益
<br>
<br>　　一鸟如霜雪，飞向白楼前。问君何以至，天子太平年。
<br>
<br>　　卷283_41  「石楼山见月（一作宿青山石楼）」李益
<br>
<br>　　紫塞连年戍，黄砂碛路穷。故人今夜宿，见月石楼中。
<br>
<br>　　卷283_42  「惜春伤同幕故人孟郎中兼呈去年看花友」李益
<br>
<br>　　畏老身全老，逢春解惜春。今年看花伴，已少去年人。
<br>
<br>　　卷283_43  「嘉禾寺见亡友王七题壁」李益
<br>
<br>　　今日忆君处，忆君君岂知。空馀暗尘字，读罢泪仍垂。
<br>
<br>　　卷283_44  「听唱赤白桃李花」李益
<br>
<br>　　赤白桃李花，先皇在时曲。欲向西宫唱，西宫宫树绿。
<br>
<br>　　卷283_45  「江南词」李益
<br>
<br>　　嫁得瞿塘贾，朝朝误妾期。早知潮有信，嫁与弄潮儿。
<br>
<br>　　卷283_46  「赠内兄卢纶」李益
<br>
<br>　　世故中年别，馀生此会同。却将悲与病，来对朗陵翁。
<br>
<br>　　卷283_47  「答窦二曹长留酒还}」李益
<br>
<br>　　}小非由}，星郎是酒星。解酲元有数，不用吓刘伶。
<br>
<br>　　卷283_48  「答广宣供奉问兰陵居」李益
<br>
<br>　　居北有朝路，居南无住人。劳师问家第，山色是南邻。
<br>
<br>　　卷283_49  「乞宽禅师瘿山呈宣供奉」李益
<br>
<br>　　石色凝秋藓，峰形若夏云。谁留秦苑地，好赠杏溪君。
<br>
<br>　　卷283_50  「观骑射」李益
<br>
<br>　　边头射雕将，走马出中军。远见平原上，翻身向暮云。
<br>
<br>　　卷283_51  「幽州赋诗见意时佐刘幕（一作题太原落漠驿西堠）」李益
<br>
<br>　　征戍在桑干，年年蓟水寒。殷勤驿西路，北去向长安。
<br>
<br>　　卷283_52  「军次阳城烽舍北流泉」李益
<br>
<br>　　何地可潸然，阳城烽树边。今朝望乡客，不饮北流泉。
<br>
<br>　　卷283_53  「金吾子」李益
<br>
<br>　　绣帐博山炉，银鞍冯子都。黄昏莫攀折，惊起欲栖乌。
<br>
<br>　　卷283_54  「山鹧鸪词」李益
<br>
<br>　　湘江斑竹枝，锦翅鹧鸪飞。处处湘云合，郎从何处归。
<br>
<br>　　卷283_55  「立秋前一日览镜」李益
<br>
<br>　　万事销身外，生涯在镜中。唯将满鬓雪，明日对秋风。
<br>
<br>　　卷283_56  「代人乞花」李益
<br>
<br>　　绣户朝眠起，开帘满地花。春风解人意，欲落妾西家。
<br>
<br>　　卷283_57  「上洛桥」李益
<br>
<br>　　金谷园中柳，春来似舞腰。何堪好风景，独上洛阳桥。
<br>
<br>　　卷283_58  「扬州怀古」李益
<br>
<br>　　故国歌钟地，长桥车马尘。彭城阁边柳，偏似不胜春。
<br>
<br>　　卷283_59  「水宿闻雁」李益
<br>
<br>　　早雁忽为双，惊秋风水窗。夜长人自起，星月满空江。
<br>
<br>　　卷283_60  「扬州早雁」李益
<br>
<br>　　江上三千雁，年年过故宫。可怜江上月，偏照断根蓬。
<br>
<br>　　卷283_61  「下楼」李益
<br>
<br>　　话旧全应老，逢春喜又悲。看花行拭泪，倍觉下楼迟。
<br>
<br>　　卷283_62  「度破讷沙二首（一作塞北行次度破讷沙）」李益
<br>
<br>　　眼见风来沙旋移，经年不省草生时。
<br>
<br>　　莫言塞北无春到，总有春来何处知。
<br>
<br>　　破讷沙头雁正飞，G鹈泉上战初归。
<br>
<br>　　平明日出东南地，满碛寒光生铁衣。
<br>
<br>　　卷283_63  「拂云堆」李益
<br>
<br>　　汉将新从虏地来，旌旗半上拂云堆。
<br>
<br>　　单于每近沙场猎，南望阴山哭始回。
<br>
<br>　　卷283_64  「中桥北送穆质兄弟应制，戏赠萧二策」李益
<br>
<br>　　洛水桥边雁影疏，陆机兄弟驻行车。
<br>
<br>　　欲陈汉帝登封草，犹待萧郎寄内书。
<br>
<br>　　卷283_65  「九月十日雨中过张伯佳期柳镇未至以诗招之」李益
<br>
<br>　　柳吴兴近无消息，张长公贫苦寂寥。
<br>
<br>　　唯有角巾沾雨至，手持残菊向西招。
<br>
<br>　　卷283_66  「汴河曲」李益
<br>
<br>　　汴水东流无限春，隋家宫阙已成尘。
<br>
<br>　　行人莫上长堤望，风起杨花愁杀人。
<br>
<br>　　卷283_67  「塞下曲」李益
<br>
<br>　　蕃州部落能结束，朝暮驰猎黄河曲。
<br>
<br>　　燕歌未断塞鸿飞，牧马群嘶边草绿。
<br>
<br>　　秦筑长城城已摧，汉武北上单于台。
<br>
<br>　　古来征战虏不尽，今日还复天兵来。
<br>
<br>　　黄河东流流九折，沙场埋恨何时绝。
<br>
<br>　　蔡琰没去造胡笳，苏武归来持汉节。
<br>
<br>　　为报如今都护雄，匈奴且莫下云中。
<br>
<br>　　请书塞北阴山石，愿比燕然车骑功。
<br>
<br>　　卷283_68  「夜上西城听梁州曲二首」李益
<br>
<br>　　行人夜上西城宿，听唱梁州双管逐。
<br>
<br>　　此时秋月满关山，何处关山无此曲。
<br>
<br>　　鸿雁新从北地来，闻声一半却飞回。
<br>
<br>　　金河戍客肠应断，更在秋风百尺台。
<br>
<br>　　卷283_69  「暖川（一作征人歌）」李益
<br>
<br>　　胡风冻合G鹈泉，牧马千群逐暖川。
<br>
<br>　　塞外征行无尽日，年年移帐雪中天。
<br>
<br>　　卷283_70  「过马嵬」李益
<br>
<br>　　汉将如云不直言，寇来翻罪绮罗恩。
<br>
<br>　　托君休洗莲花血，留记千年妾泪痕。
<br>
<br>　　卷283_71  「答许五端公马上口号」李益
<br>
<br>　　晚逐旌旗俱白首，少游京洛共缁尘。
<br>
<br>　　不堪身外悲前事，强向杯中觅旧春。
<br>
<br>　　卷283_72  「牡丹（一作咏牡丹赠从兄正封）」李益
<br>
<br>　　紫蕊丛开未到家，却教游客赏繁华。
<br>
<br>　　始知年少求名处，满眼空中别有花。
<br>
<br>　　卷283_73  「边思」李益
<br>
<br>　　腰悬锦带佩吴钩，走马曾防玉塞秋。
<br>
<br>　　莫笑关西将家子，只将诗思入凉州。
<br>
<br>　　卷283_74  「奉和武相公春晓闻莺（一作蜀川闻莺）」李益
<br>
<br>　　蜀道山川心易惊，绿窗残梦晓闻莺。
<br>
<br>　　分明似写文君恨，万怨千愁弦上声。
<br>
<br>　　卷283_75  「送客还幽州」李益
<br>
<br>　　惆怅秦城送独归，蓟门云树远依依。
<br>
<br>　　秋来莫射南飞雁，从遣乘春更北飞。
<br>
<br>　　卷283_76  「柳杨送客（一作扬州万里送客）」李益
<br>
<br>　　青枫江畔白O洲，楚客伤离不待秋。
<br>
<br>　　君见隋朝更何事，柳杨南渡水悠悠。
<br>
<br>　　卷283_77  「从军北征」李益
<br>
<br>　　天山雪后海风寒，横笛偏吹行路难。
<br>
<br>　　碛里征人三十万，一时回向月明看。
<br>
<br>　　卷283_78  「听晓角」李益
<br>
<br>　　边霜昨夜堕关榆，吹角当城汉月孤。
<br>
<br>　　无限塞鸿飞不度，秋风卷入小单于。
<br>
<br>　　卷283_79  「宫怨」李益
<br>
<br>　　露湿晴花春殿香，月明歌吹在昭阳。
<br>
<br>　　似将海水添宫漏，共滴长门一夜长。
<br>
<br>　　卷283_80  「暮过回乐烽」李益
<br>
<br>　　烽火高飞百尺台，黄昏遥自碛西来。
<br>
<br>　　昔时征战回应乐，今日从军乐未回。
<br>
<br>　　卷283_81  「奉和武相公郊居寓目」李益
<br>
<br>　　黄扉晚下禁垣钟，归坐南闱山万重。
<br>
<br>　　独有月中高兴尽，雪峰明处见寒松。
<br>
<br>　　卷283_82  「诣红楼院寻广宣不遇留题」李益
<br>
<br>　　柿叶翻红霜景秋，碧天如水倚红楼。
<br>
<br>　　隔窗爱竹有人问，遣向邻房觅户钩。
<br>
<br>　　卷283_83  「回军行」李益
<br>
<br>　　关城榆叶早疏黄，日暮沙云古战场。
<br>
<br>　　表请回军掩尘骨，莫教士卒哭龙荒。
<br>
<br>　　卷283_84  「宁春日」李益
<br>
<br>　　桃李年年上国新，风沙日日塞垣人。
<br>
<br>　　伤心更见庭前柳，忽有千条欲占春。
<br>
<br>　　卷283_85  「古瑟怨」李益
<br>
<br>　　破瑟悲秋已减弦，湘灵沈怨不知年。
<br>
<br>　　感君拂拭遗音在，更奏新声明月天。
<br>
<br>　　卷283_86  「夜宴观石将军舞」李益
<br>
<br>　　微月东南上戍楼，琵琶起舞锦缠头。
<br>
<br>　　更闻横笛关山远，白草胡沙西塞秋。
<br>
<br>　　卷283_87  「春夜闻笛」李益
<br>
<br>　　寒山吹笛唤春归，迁客相看泪满衣。
<br>
<br>　　洞庭一夜无穷雁，不待天明尽北飞。
<br>
<br>　　卷283_88  「扬州送客」李益
<br>
<br>　　南行直入鹧鸪群，万岁桥边一送君。
<br>
<br>　　闻道望乡闻不得，梅花暗落岭头云。
<br>
<br>　　卷283_89  「统汉峰下（一作过降户至统漠烽）」李益
<br>
<br>　　统汉峰西降户营，黄河战骨拥长城。
<br>
<br>　　只今已勒燕然石，北地无人空月明。
<br>
<br>　　卷283_90  「避暑女冠」李益
<br>
<br>　　雾袖烟裾云母冠，碧琉璃簟井冰寒。
<br>
<br>　　焚香欲使三清鸟，静拂桐阴上玉坛。
<br>
<br>　　卷283_91  「行舟」李益
<br>
<br>　　柳花飞入正行舟，卧引菱花信碧流。
<br>
<br>　　闻道风光满扬子，天晴共上望乡楼。
<br>
<br>　　卷283_92  「隋宫燕」李益
<br>
<br>　　燕语如伤旧国春，宫花一落已成尘。
<br>
<br>　　自从一闭风光后，几度飞来不见人。
<br>
<br>　　卷283_93  「送人归岳阳」李益
<br>
<br>　　烟草连天枫树齐，岳阳归路子规啼。
<br>
<br>　　春江万里巴陵戍，落日看沈碧水西。
<br>
<br>　　卷283_94  「上汝州郡楼」李益
<br>
<br>　　黄昏鼓角似边州，三十年前上此楼。
<br>
<br>　　今日山城对垂泪，伤心不独为悲秋。
<br>
<br>　　卷283_95  「临滹沱见蕃使列名」李益
<br>
<br>　　漠南春色到滹沱，碧柳青青塞马多。
<br>
<br>　　万里关山今不闭，汉家频许郅支和。
<br>
<br>　　卷283_96  「写情」李益
<br>
<br>　　水纹珍簟思悠悠，千里佳期一夕休。
<br>
<br>　　从此无心爱良夜，任他明月下西楼。
<br>
<br>　　卷283_97  「夜上受降城闻笛」李益
<br>
<br>　　回乐峰前沙似雪，受降城下月如霜。
<br>
<br>　　不知何处吹芦管，一夜征人尽望乡。
<br>
<br>　　卷283_98  「赴渭北宿石泉驿南望黄堆烽」李益
<br>
<br>　　边城已在虏城中，烽火南飞入汉宫。
<br>
<br>　　汉庭议事先黄老，麟阁何人定战功。
<br>
<br>　　卷283_99  「逢归信偶寄」李益
<br>
<br>　　无事将心寄柳条，等闲书字满芭蕉。
<br>
<br>　　乡关若有东流信，遣送扬州近驿桥。
<br>
<br>　　卷283_100  「赠毛仙翁」李益
<br>
<br>　　玉树溶溶仙气深，含光混俗似无心。
<br>
<br>　　长愁忽作鹤飞去，一片孤云何处寻。
<br>
<br>　　卷283_101  「长干行」李益
<br>
<br>　　忆妾深闺里，烟尘不曾识。嫁与长干人，沙头候风色。
<br>
<br>　　五月南风兴，思君下巴陵。八月西风起，想君发扬子。
<br>
<br>　　去来悲如何，见少离别多。湘潭几日到，妾梦越风波。
<br>
<br>　　昨夜狂风度，吹折江头树。渺渺暗无边，行人在何处。
<br>
<br>　　好乘浮云骢，佳期兰渚东。鸳鸯绿浦上，翡翠锦屏中。
<br>
<br>　　自怜十五馀，颜色桃花红。那作商人妇，愁水复愁风。
<br>
<br>　　卷283_102  「和丘员外题湛长史旧居」李益
<br>
<br>　　昔降英王顾，屏身幽岩曲。灵波结繁笳，爽籁赴鸣玉。
<br>
<br>　　运转春华至，岁来山草绿。青松掩落晖，白云竟空谷。
<br>
<br>　　伊人抚遗叹，恻恻芳又缛。云谁旅老悖分毫寄明牧。
<br>
<br>　　卷283_103  「送客归振武」李益
<br>
<br>　　骏马事轻车，军行万里沙。胡山通炻洌汉节绕浑邪。
<br>
<br>　　桂满天西月，芦吹塞北笳。别离俱报主，路极不为赊。
<br>
<br>　　卷283_104  「府试古镜」李益
<br>
<br>　　旧是秦时镜，今藏古匣中。龙盘初挂月，凤舞欲生风。
<br>
<br>　　石黛曾留殿，朱光适在宫。应祥知道泰，鉴物觉神通。
<br>
<br>　　肝胆诚难隐，妍媸信易穷。幸居君子室，长愿免尘蒙。
<br>
<br>　　卷283_105  「赠宣大师」李益
<br>
<br>　　一国沙弥独解诗，人人道胜惠林师。先皇诏下征还日，
<br>
<br>　　今上龙飞入内时。看月忆来松寺宿，寻花思作杏溪期。
<br>
<br>　　因论佛地求心地，只说常吟是住持。
<br>
<br>　　卷283_106  「汉宫词（一作韩诗）」李益
<br>
<br>　　汉室长陵小市东，珠帘绣户对春风。
<br>
<br>　　君王昨日移仙仗，玉辇将迎入汉中。
<br>
<br>　　卷283_107  「江南曲（一作韩诗）」李益
<br>
<br>　　长乐花枝雨点销，江城日暮好相邀。
<br>
<br>　　春楼不闭葳蕤锁，绿水回连宛转桥。
<br>
<br>　　卷283_108  「宿石邑山中」李益
<br>
<br>　　浮云不共此山齐，山霭苍苍望转迷。
<br>
<br>　　晓月暂飞高树里，秋河隔在数峰西。
<br>
<br>　　卷283_109  「寄赠衡州杨使君」李益
<br>
<br>　　湘竹斑斑湘水春，衡阳太守虎符新。
<br>
<br>　　朝来笑向归鸿道，早晚南飞见主人。
<br>
<br>　　卷283_110  「途中寄李二（一作戎昱诗）」李益
<br>
<br>　　杨柳含烟灞岸春，年年攀折为行人。
<br>
<br>　　好风若借低枝便，莫遣青丝扫路尘。
<br>
<br>　　卷283_111  「寄许炼师（一作戎昱诗）」李益
<br>
<br>　　扫石焚香礼碧空，露华偏湿蕊珠宫。
<br>
<br>　　如何说得天坛上，万里无云月在中。
<br>
<br>　　卷283_112  「失题（此卢纶诗，题作赴虢州留别故人）」李益
<br>
<br>　　世故相逢各未闲，百年多在别离间。
<br>
<br>　　昨夜秋风今夜雨，不知何处入空山。
<br>
<br>　　卷283_113  「塞下曲」李益
<br>
<br>　　伏波惟愿裹尸还，定远何须生入关。
<br>
<br>　　莫遣只轮归海窟，仍留一箭射天山。
<br>
<br>　　卷283_114  「上黄堆烽」李益
<br>
<br>　　心期紫阁山中月，身过黄堆烽上云。
<br>
<br>　　年发已从书剑老，戎衣更逐霍将军。
<br>
<br>　　卷283_115  「句」李益
<br>
<br>　　闲庭草色能留马，当路杨花不避人。（张为《主客图》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
