<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百二十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百二十一
<br>
<br>　　卷521_1  「华清宫三十韵」杜牧
<br>
<br>　　绣岭明珠殿，层峦下缭墙。仰窥丹槛影，犹想赭袍光。
<br>
<br>　　昔帝登封后，中原自古强。一千年际会，三万里农桑。
<br>
<br>　　几席延尧舜，轩墀接禹汤。雷霆驰号令，星斗焕文章。
<br>
<br>　　钓筑乘时用，芝兰在处芳。北扉闲木索，南面富循良。
<br>
<br>　　至道思玄圃，平居厌未央。钩陈裹岩谷，文陛压青苍。
<br>
<br>　　歌吹千秋节，楼台八月凉。神仙高缥缈，环碎丁当。
<br>
<br>　　泉暖涵窗镜，云娇惹粉囊。嫩岚滋翠葆，清渭照红妆。
<br>
<br>　　帖泰生灵寿，欢娱岁序长。月闻仙曲调，霓作舞衣裳。
<br>
<br>　　雨露偏金穴，乾坤入醉乡。玩兵师汉武，回手倒干将。
<br>
<br>　　鲸鬣掀东海，胡牙揭上阳。喧呼马嵬血，零落羽林枪。
<br>
<br>　　倾国留无路，还魂怨有香。蜀峰横惨澹，秦树远微茫。
<br>
<br>　　鼎重山难转，天扶业更昌。望贤馀故老，花萼旧池塘。
<br>
<br>　　往事人谁问，幽襟泪独伤。碧檐斜送日，殷叶半凋霜。
<br>
<br>　　迸水倾瑶砌，疏风罅玉房。尘埃羯鼓索，片段荔枝筐。
<br>
<br>　　鸟啄摧寒木，蜗涎蠹画梁。孤烟知客恨，遥起泰陵傍。
<br>
<br>　　卷521_2  「长安杂题长句六首」杜牧
<br>
<br>　　觚棱金碧照山高，万国璋捧赭袍。舐笔和铅欺贾马，
<br>
<br>　　赞功论道鄙萧曹。东南楼日珠帘卷，西北天宛玉厄豪。
<br>
<br>　　四海一家无一事，将军携镜泣霜毛。
<br>
<br>　　晴云似絮惹低空，紫陌微微弄袖风。韩嫣金丸莎覆绿，
<br>
<br>　　许公鞯汗杏黏红。烟生窈窕深东第，轮撼流苏下北宫。
<br>
<br>　　自笑苦无楼护智，可怜铅椠竟何功。
<br>
<br>　　雨晴九陌铺江练，岚嫩千峰叠海涛。南苑草芳眠锦雉，
<br>
<br>　　夹城云暖下霓旄。少年羁络青纹玉，游女花簪紫蒂桃。
<br>
<br>　　江碧柳深人尽醉，一瓢颜巷日空高。
<br>
<br>　　束带谬趋文石陛，有章曾拜皂囊封。期严无奈睡留癖，
<br>
<br>　　势窘犹为酒泥慵。偷钓侯家池上雨，醉吟隋寺日沈钟。
<br>
<br>　　九原可作吾谁与，师友琅琊邴曼容。
<br>
<br>　　洪河清渭天池浚，太白终南地轴横。祥云辉映汉宫紫，
<br>
<br>　　春光绣画秦川明。草妒佳人钿朵色，风回公子玉衔声。
<br>
<br>　　六飞南幸芙蓉苑，十里飘香入夹城。
<br>
<br>　　丰貂长组金张辈，驷马文衣许史家。白鹿原头回猎骑，
<br>
<br>　　紫云楼下醉江花。九重树影连清汉，万寿山光学翠华。
<br>
<br>　　谁识大君谦让德，一毫名利斗蛙蟆。
<br>
<br>　　卷521_3  「河湟」杜牧
<br>
<br>　　元载相公曾借箸，宪宗皇帝亦留神。旋见衣冠就东市，
<br>
<br>　　忽遗弓剑不西巡。牧羊驱马虽戎服，白发丹心尽汉臣。
<br>
<br>　　唯有凉州歌舞曲，流传天下乐闲人。
<br>
<br>　　卷521_4  「许七侍御弃官东归潇洒江南颇闻自适高秋企望…十韵」杜牧
<br>
<br>　　天子绣衣吏，东吴美退居。有园同庾信，避事学相如。
<br>
<br>　　兰畹晴香嫩，筠溪翠影疏。江山九秋后，风月六朝馀。
<br>
<br>　　锦帙开诗轴，青囊结道书。霜岩红薜荔，露沼白芙蕖。
<br>
<br>　　睡雨高梧密，棋灯小阁虚。冻醪元亮秫，寒季鹰鱼。
<br>
<br>　　尘意迷今古，云情识卷舒。他年雪中棹，阳羡访吾庐。
<br>
<br>　　卷521_5  「李给事中敏二首」杜牧
<br>
<br>　　一章缄拜皂囊中，懔懔朝廷有古风。元礼去归缑氏学，
<br>
<br>　　江充来见犬台宫。纷纭白昼惊千古，a@朱殷几一空。
<br>
<br>　　曲突徙薪人不会，海边今作钓鱼翁。
<br>
<br>　　晚发闷还梳，忆君秋醉馀。可怜刘校尉，曾讼石中书。
<br>
<br>　　消长虽殊事，仁贤每自如。因看鲁褒论，何处是吾庐。
<br>
<br>　　卷521_6  「题永崇西平王宅太尉逶毫韵」杜牧
<br>
<br>　　天下无双将，关西第一雄。授符黄石老，学剑白猿翁。
<br>
<br>　　矫矫云长勇，恂恂郄e风。家呼小太尉，国号大梁公。
<br>
<br>　　半夜龙骧去，中原虎穴空。陇山兵十万，嗣子握雕弓。
<br>
<br>　　卷521_7  「东兵长句十韵」杜牧
<br>
<br>　　上党争为天下脊，邯郸四十万秦坑。狂童何者欲专地，
<br>
<br>　　圣主无私岂玩兵。玄象森罗摇北落，诗人章句咏东征。
<br>
<br>　　雄如马武皆弹剑，少似终军亦请缨。屈指庙堂无失策，
<br>
<br>　　垂衣尧舜待升平。羽林东下雷霆怒，楚甲南来组练明。
<br>
<br>　　即墨龙文光照曜，常山蛇阵势纵横。落雕都尉万人敌，
<br>
<br>　　黑槊将军一鸟轻。渐见长围云欲合，可怜穷垒带犹萦。
<br>
<br>　　凯歌应是新年唱，便逐春风浩浩声。
<br>
<br>　　卷521_8  「过勤政楼」杜牧
<br>
<br>　　千秋令节名空在，承露丝囊世已无。
<br>
<br>　　唯有紫苔偏得意，年年因雨上金铺。
<br>
<br>　　卷521_9  「过魏文贞公宅（一作题魏文贞）」杜牧
<br>
<br>　　蟪蛄宁与雪霜期，贤哲难教俗士知。
<br>
<br>　　可怜贞观太平后，天且不留封德彝。
<br>
<br>　　卷521_10  「早春阁下寓直萧九舍人亦直内署，因寄书怀四韵」杜牧
<br>
<br>　　御水初销冻，宫花尚怯寒。千峰横紫翠，双阙凭阑干。
<br>
<br>　　玉漏轻风顺，金茎淡日残。王乔在何处，清汉正骖鸾。
<br>
<br>　　卷521_11  「秋晚与沈十七舍人期游樊川不至」杜牧
<br>
<br>　　邀侣以官解，泛然成独游。川光初媚日，山色正矜秋。
<br>
<br>　　野竹疏还密，岩泉咽复流。杜村连水，晚步见垂钩。
<br>
<br>　　卷521_12  「念昔游三首」杜牧
<br>
<br>　　十载飘然绳检外，樽前自献自为酬。
<br>
<br>　　秋山春雨闲吟处，倚遍江南寺寺楼。
<br>
<br>　　云门寺外逢猛雨，林黑山高雨脚长。
<br>
<br>　　曾奉郊宫为近侍，分明ee羽林枪。
<br>
<br>　　李白题诗水西寺，古木回岩楼阁风。
<br>
<br>　　半醒半醉游三日，红白花开山雨中。
<br>
<br>　　卷521_13  「今皇帝陛下一诏征兵…次第归降臣获睹圣功辄献歌咏」杜牧
<br>
<br>　　捷书皆应睿谋期，十万曾无一镞遗。汉武惭夸朔方地，
<br>
<br>　　周宣休道太原师。威加塞外寒来早，恩入河源冻合迟。
<br>
<br>　　听取满城歌舞曲，凉州声韵喜参差。
<br>
<br>　　卷521_14  「奉和白相公圣德和平致兹休运岁终功就合咏盛…长句四韵」杜牧
<br>
<br>　　行看腊破好年光，万寿南山对未央。黠戛可汗修职贡，
<br>
<br>　　文思天子复河湟。应须日驭西巡狩，不假星弧北射狼。
<br>
<br>　　吉甫裁诗歌盛业，一篇江汉美宣王。
<br>
<br>　　卷521_15  「过华清宫绝句三首」杜牧
<br>
<br>　　长安回望绣成堆，山顶千门次第开。
<br>
<br>　　一骑红尘妃子笑，无人知是荔枝来。
<br>
<br>　　新丰绿树起黄埃，数骑渔阳探使回。
<br>
<br>　　霓裳一曲千峰上，舞破中原始下来。
<br>
<br>　　万国笙歌醉太平，倚天楼殿月分明。
<br>
<br>　　云中乱拍禄山舞，风过重峦下笑声。
<br>
<br>　　卷521_16  「登乐游原」杜牧
<br>
<br>　　长空澹澹孤鸟没，万古销沉向此中。
<br>
<br>　　看取汉家何事业，五陵无树起秋风。
<br>
<br>　　卷521_17  「闻庆州赵纵使君与党项战中箭身死，辄书长句」杜牧
<br>
<br>　　将军独乘铁骢马，榆溪战中金仆姑。死绥却是古来有，
<br>
<br>　　骁将自惊今日无。青史文章争点笔，朱门歌舞笑捐躯。
<br>
<br>　　谁知我亦轻生者，不得君王丈二殳。
<br>
<br>　　卷521_18  「送容州唐中丞赴镇」杜牧
<br>
<br>　　交n同星座，龙泉佩斗文。烧香翠羽帐，看舞郁金裙。
<br>
<br>　　o首冲泷浪，犀渠拂岭云。莫教铜柱北，空说马将军。
<br>
<br>　　卷521_19  「夏州崔常侍自少常亚列出领麾幢十韵」杜牧
<br>
<br>　　帝命诗书将，登坛礼乐卿。三边要高枕，万里得长城。
<br>
<br>　　对客犹褒博，填门已旆旌。腰间五绶贵，天下一家荣。
<br>
<br>　　野水差新燕，芳郊U夏莺。别风嘶玉勒，残日望金茎。
<br>
<br>　　榆塞孤烟媚，银川绿草明。戈矛虎士，弓箭落雕兵。
<br>
<br>　　魏绛言堪采，陈汤事偶成。若须垂竹帛，静胜是功名。
<br>
<br>　　卷521_20  「街西长句」杜牧
<br>
<br>　　碧池新涨浴娇鸦，分锁长安富贵家。游骑偶同人斗酒，
<br>
<br>　　名园相倚杏交花。银F[嘶宛马，绣鞅璁珑走钿车。
<br>
<br>　　一曲将军何处笛，连云芳草日初斜。
<br>
<br>　　卷521_21  「春申君」杜牧
<br>
<br>　　烈士思酬国士恩，春申谁与快冤魂。
<br>
<br>　　三千宾客总珠履，欲使何人杀李园。
<br>
<br>　　卷521_22  「奉陵宫人」杜牧
<br>
<br>　　相如死后无词客，延寿亡来绝画工。
<br>
<br>　　玉颜不是黄金少，泪滴秋山入寿宫。
<br>
<br>　　卷521_23  「读韩杜集」杜牧
<br>
<br>　　杜诗韩集愁来读，似倩麻姑痒处抓。
<br>
<br>　　天外凤凰谁得髓，无人解合续弦胶。
<br>
<br>　　卷521_24  「春日言怀寄虢州李常侍十韵」杜牧
<br>
<br>　　岸藓生红药，岩泉涨碧塘。地分莲岳秀，草接鼎原芳。
<br>
<br>　　雨派r急，风畦芷若香。织蓬眠舴艋，惊梦起鸳鸯。
<br>
<br>　　论吐开冰室，诗陈曝锦张。貂簪荆玉润，丹穴凤毛光。
<br>
<br>　　今日还珠守，何年执戟郎。且嫌游昼短，莫问积薪长。
<br>
<br>　　无计披清裁，唯持祝寿觞。愿公如卫武，百岁尚康强。
<br>
<br>　　卷521_25  「李侍郎于阳羡里富有泉石牧亦于阳羡粗有薄产…四韵」杜牧
<br>
<br>　　冥鸿不下非无意，塞马归来是偶然。紫绶公卿今放旷，
<br>
<br>　　白头郎吏尚留连。终南山下抛泉洞，阳羡溪中买钓船。
<br>
<br>　　欲与明公操履杖，愿闻休去是何年。
<br>
<br>　　卷521_26  「赠李处士长句四韵」杜牧
<br>
<br>　　玉函怪牒锁灵篆，紫洞香风吹碧桃。老翁四目牙爪利，
<br>
<br>　　掷火万里精神高。霭霭祥云随步武，累累秋冢叹蓬蒿。
<br>
<br>　　三山朝去应非久，姹女当窗绣羽袍。
<br>
<br>　　卷521_27  「送国棋王逢」杜牧
<br>
<br>　　玉子纹楸一路饶，最宜檐雨竹萧萧。羸形暗去春泉长，
<br>
<br>　　拔势横来野火烧。守道还如周柱史，鏖兵不羡霍嫖姚。
<br>
<br>　　浮生七十更万日，与子期于局上销。
<br>
<br>　　卷521_28  「重送绝句」杜牧
<br>
<br>　　绝艺如君天下少，闲人似我世间无。
<br>
<br>　　别后竹窗风雪夜，一灯明暗覆吴图。
<br>
<br>　　卷521_29  「少年行」杜牧
<br>
<br>　　连环羁玉声光碎，绿锦蔽泥虬卷高。
<br>
<br>　　春风细雨走马去，珠落璀璀白Y袍。
<br>
<br>　　卷521_30  「奉和门下相公送西川相公兼领相印出镇全蜀诗十八韵」杜牧
<br>
<br>　　盛业冠伊唐，台阶翊戴光。无私天雨露，有截舜衣裳。
<br>
<br>　　蜀辍新衡镜，池留旧凤凰。同心真石友，写恨蔑河梁。
<br>
<br>　　虎骑摇风旆，貂冠韵水苍。彤弓随武库，金印逐文房。
<br>
<br>　　栈压嘉陵咽，峰横剑阁长。前驱二星去，开险五丁忙。
<br>
<br>　　回首峥嵘尽，连天草树芳。丹心悬魏阙，往事怆甘棠。
<br>
<br>　　治化轻诸葛，威声慑夜郎。君平教说卦，夫子召升堂。
<br>
<br>　　塞接西山雪，桥维万里樯。夺霞红锦烂，扑地酒垆香。
<br>
<br>　　忝逐三千客，曾依数仞墙。滞顽堪白屋，攀附亦同行。
<br>
<br>　　肉管伶伦曲，箫韶清庙章。唱高知和寡，小子斐然狂。
<br>
<br>　　卷521_31  「朱坡」杜牧
<br>
<br>　　下杜乡园古，泉声绕舍啼。静思长惨切，薄宦与乖暌。
<br>
<br>　　北阙千门外，南山午谷西。倚川红叶岭，连寺绿杨堤。
<br>
<br>　　迥野翘霜鹤，澄潭舞锦鸡。涛惊堆万岫，舸急转千溪。
<br>
<br>　　眉点萱牙嫩，风条柳幄迷。岸藤梢虺尾，沙渚印蹄。
<br>
<br>　　火燎湘桃坞，波光碧绣畦。日痕K翠t，陂影堕晴霓。
<br>
<br>　　蜗壁斓斑藓，银筵豆蔻泥。洞云生片段，苔径缭高低。
<br>
<br>　　偃蹇松公老，森严竹阵齐。小莲娃欲语，幽笋稚相携。
<br>
<br>　　汉馆留馀趾，周台接故蹊。蟠蛟冈隐隐，班雉草萋萋。
<br>
<br>　　树老萝纡组，岩深石启闺。侵窗紫桂茂，拂面翠禽栖。
<br>
<br>　　有计冠终挂，无才笔谩提。自尘何太甚，休笑触藩羝。
<br>
<br>　　卷521_32  「早春寄岳州李使君，李善棋爱酒，情地闲雅」杜牧
<br>
<br>　　城高倚峭t，地胜足楼台。朔漠暖鸿去，潇湘春水来。
<br>
<br>　　萦盈几多思，掩抑若为裁。返照三声角，寒香一树梅。
<br>
<br>　　乌林芳草远，赤壁健帆开。往事空遗恨，东流岂不回。
<br>
<br>　　分符颍川政，吊屈洛阳才。拂匣调珠柱，磨铅勘玉杯。
<br>
<br>　　棋翻小窟势，垆拨冻醪醅。此兴予非薄，何时得奉陪。
<br>
<br>　　卷521_33  「送王侍御赴夏口座主幕」杜牧
<br>
<br>　　君为珠履三千客，我是青衿七十徒。礼数全优知隗始，
<br>
<br>　　讨论常见念回愚。黄鹤楼前春水阔，一杯还忆故人无。
<br>
<br>　　卷521_34  「自贻」杜牧
<br>
<br>　　杜陵萧次君，迁少去官频。寂寞怜吾道，依稀似古人。
<br>
<br>　　饰心无彩缋，到骨是风尘。自嫌如匹素，刀尺不由身。
<br>
<br>　　卷521_35  「自遣」杜牧
<br>
<br>　　四十已云老，况逢忧窘馀。且抽持板手，却展小年书。
<br>
<br>　　嗜酒狂嫌阮，知非晚笑蘧。闻流宁叹吒，待俗不亲疏。
<br>
<br>　　遇事知裁剪，操心识卷舒。还称二千石，于我意何如。
<br>
<br>　　卷521_36  「题桐叶」杜牧
<br>
<br>　　去年桐落故溪上，把笔偶题归燕诗。江楼今日送归燕，
<br>
<br>　　正是去年题叶时。叶落燕归真可惜，东流玄发且无期。
<br>
<br>　　笑筵歌席反惆怅，明月清风怆别离。庄叟彭殇同在梦，
<br>
<br>　　陶潜身世两相遗。一丸五色成虚语，石烂松薪更莫疑。
<br>
<br>　　哆侈不劳文似锦，进趋何必利如锥。钱神任尔知无敌，
<br>
<br>　　酒圣于吾亦庶几。江畔秋光蟾阁镜，槛前山翠茂陵眉。
<br>
<br>　　樽香轻泛数枝菊，檐影斜侵半局棋。休指宦游论巧拙，
<br>
<br>　　只将愚直祷神o.三吴烟水平生念，宁向闲人道所之。
<br>
<br>　　卷521_37  「沈下贤」杜牧
<br>
<br>　　斯人清唱何人和，草径苔芜不可寻。
<br>
<br>　　一夕小敷山下梦，水如环月如襟。
<br>
<br>　　卷521_38  「李和鼎」杜牧
<br>
<br>　　f鸟飞来庚子直，谪去日蚀辛卯年。
<br>
<br>　　由来枉死贤才事，消长相持势自然。
<br>
<br>　　卷521_39  「赠沈学士张歌人」杜牧
<br>
<br>　　拖袖事当年，郎教唱客前。断时轻裂玉，收处远缲烟。
<br>
<br>　　孤直K云定，光明滴水圆。泥情迟急管，流恨咽长弦。
<br>
<br>　　吴苑春风起，河桥酒旆悬。凭君更一醉，家在杜陵边。
<br>
<br>　　卷521_40  「忆游朱坡四韵」杜牧
<br>
<br>　　秋草樊川路，斜阳覆盎门。猎逢韩嫣骑，树识馆陶园。
<br>
<br>　　带雨经荷沼，盘烟下竹村。如今归不得，自戴望天盆。
<br>
<br>　　卷521_41  「朱坡绝句三首」杜牧
<br>
<br>　　故国池塘倚御渠，江城三诏换鱼书。
<br>
<br>　　贾生辞赋恨流落，只向长沙住岁馀。
<br>
<br>　　烟深苔巷唱樵儿，花落寒轻倦客归。
<br>
<br>　　藤岸竹洲相掩映，满池春雨G鹈飞。
<br>
<br>　　乳肥春洞生鹅管，沼避回岩势犬牙。
<br>
<br>　　自笑卷怀头角缩，归盘烟磴恰如蜗。
<br>
<br>　　卷521_42  「出宫人二首」杜牧
<br>
<br>　　闲吹玉殿昭华管，醉折梨园缥蒂花。
<br>
<br>　　十年一梦归人世，绛缕犹封系臂纱。
<br>
<br>　　平阳拊背穿驰道，铜雀分香下璧门。
<br>
<br>　　几向缀珠深殿里，妒抛羞态卧黄昏。
<br>
<br>　　卷521_43  「长安秋望」杜牧
<br>
<br>　　楼倚霜树外，镜天无一毫。南山与秋色，气势两相高。
<br>
<br>　　卷521_44  「独酌」杜牧
<br>
<br>　　窗外正风雪，拥炉开酒缸。何如钓船雨，篷底睡秋江。
<br>
<br>　　卷521_45  「醉眠」杜牧
<br>
<br>　　秋醪雨中熟，寒斋落叶中。幽人本多睡，更酌一樽空。
<br>
<br>　　卷521_46  「不饮赠酒」杜牧
<br>
<br>　　细算人生事，彭殇共一筹。与愁争底事，要尔作戈矛。
<br>
<br>　　卷521_47  「昔事文皇帝三十二韵」杜牧
<br>
<br>　　昔事文皇帝，叨官在谏垣。奏章为得地，v齿负明恩。
<br>
<br>　　金虎知难动，毛亦耻言。掩头虽欲吐，到口却成吞。
<br>
<br>　　照胆常悬镜，窥天自戴盆。周钟既窕ィ黥阵亦瘢痕。
<br>
<br>　　凤阙觚棱影，仙盘晓日暾。雨晴文石滑，风暖戟衣翻。
<br>
<br>　　每虑号无告，长忧骇不存。随行唯R，出语但寒暄。
<br>
<br>　　宫省咽喉任，戈矛羽卫屯。光尘皆影附，车马定西奔。
<br>
<br>　　亿万持衡价，锱铢挟契论。堆时过北斗，积处满西园。
<br>
<br>　　接棹隋河溢，连蹄蜀栈\.漉空沧海水，搜尽卓王孙。
<br>
<br>　　斗巧猴雕刺，夸索挂跟。狐威假白额，枭啸得黄昏。
<br>
<br>　　馥馥芝兰圃，森森枳棘藩。吠声嗾国a，公议怯膺门。
<br>
<br>　　窜逐诸丞相，苍茫远帝阍。一名为吉士，谁免吊湘魂。
<br>
<br>　　间世英明主，中兴道德尊。昆冈怜积火，河汉注清源。
<br>
<br>　　川口堤防决，阴车鬼怪掀。重云开朗照，九地雪幽冤。
<br>
<br>　　我实刚肠者，形甘短褐髡。曾经触虿尾，犹得凭熊轩。
<br>
<br>　　杜若芳洲翠，严光钓濑喧。溪山侵越角，封壤尽吴根。
<br>
<br>　　客恨萦春细，乡愁压思繁。祝尧千万寿，再拜揖馀樽。
<br>
<br>　　卷521_48  「道一大尹存之、庭美二学士简于圣明…四韵呈上三君子」杜牧
<br>
<br>　　九金神鼎重丘山，五玉诸侯杂环。星座通霄狼鬣暗，
<br>
<br>　　戍楼吹笛虎牙闲。斗间紫气龙埋狱，天上洪炉帝铸颜。
<br>
<br>　　若念西河旧交友，鱼符应许出函关。
<br>
<br>　　卷521_49  「杏园」杜牧
<br>
<br>　　夜来微雨洗芳尘，公子骅骝步贴匀。
<br>
<br>　　莫怪杏园憔悴去，满城多少插花人。
<br>
<br>　　卷521_50  「春晚题韦家亭子」杜牧
<br>
<br>　　拥鼻侵襟花草香，高台春去恨茫茫。
<br>
<br>　　蔫红半落平池晚，曲渚飘成锦一张。
<br>
<br>　　卷521_51  「过田家宅」杜牧
<br>
<br>　　安邑南门外，谁家板筑高。奉诚园里地，墙缺见蓬蒿。
<br>
<br>　　卷521_52  「见宋拾遗题名处，感而成诗」杜牧
<br>
<br>　　窜逐穷荒与死期，饿唯蒿藿病无医。
<br>
<br>　　怜君更抱重泉恨，不见崇山谪去时。
<br>
<br>　　卷521_53  「雪晴访赵嘏街西所居三韵」杜牧
<br>
<br>　　命代风骚将，谁登李杜坛。少陵鲸海动，翰苑鹤天寒。
<br>
<br>　　今日访君还有意，三条冰雪独来看。
<br>
<br>　　卷521_54  「将赴吴兴登乐游原一绝」杜牧
<br>
<br>　　清时有味是无能，闲爱孤云静爱僧。
<br>
<br>　　欲把一麾江海去，乐游原上望昭陵。
<br>
<br>　　卷521_55  「洛阳长句二首」杜牧
<br>
<br>　　草色人心相与闲，是非名利有无间。桥横落照虹堪画，
<br>
<br>　　树锁千门鸟自还。芝盖不来云杳杳，仙舟何处水潺潺。
<br>
<br>　　君王谦让泥金事，苍翠空高万岁山。
<br>
<br>　　天汉东穿白玉京，日华浮动翠光生。桥边游女环委，
<br>
<br>　　波底上阳金碧明。月锁名园孤鹤唳，川酣秋梦凿龙声。
<br>
<br>　　连昌绣岭行宫在，玉辇何时父老迎。
<br>
<br>　　卷521_56  「洛中监察病假满，送韦楚老拾遗归朝」杜牧
<br>
<br>　　洛桥风暖细翻衣，春引仙官去玉墀。独鹤初冲太虚日，
<br>
<br>　　九牛新落一毛时。行开教化期君是，卧病神o祷我知。
<br>
<br>　　十载丈夫堪耻处，朱云犹掉直言旗。
<br>
<br>　　卷521_57  「东都送郑处诲校书归上都」杜牧
<br>
<br>　　悠悠渠水清，雨霁洛阳城。槿堕初开艳，蝉闻第一声。
<br>
<br>　　故人容易去，白发等闲生。此别无多语，期君晦盛名。
<br>
<br>　　卷521_58  「故洛阳城有感」杜牧
<br>
<br>　　一片宫墙当道危，行人为尔去迟迟。筚圭苑里秋风后，
<br>
<br>　　平乐馆前斜日时。锢党岂能留汉鼎，清谈空解识胡儿。
<br>
<br>　　千烧万战坤灵死，惨惨终年鸟雀悲。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
