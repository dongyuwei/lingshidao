<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百七十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百七十八
<br>
<br>　　卷878_1  「牛口谣」
<br>
<br>　　豆入牛口，势不得久。
<br>
<br>　　卷878_2  「高昌童谣」
<br>
<br>　　高昌兵马如霜雪，汉家兵马如日月。日月照霜雪。
<br>
<br>　　回首自消灭。
<br>
<br>　　卷878_3  「咸亨后谣」
<br>
<br>　　莫浪语，阿婆嗔，三叔闻时笑杀人。
<br>
<br>　　卷878_4  「调露初京城民谣」
<br>
<br>　　侧堂堂，挠堂堂。
<br>
<br>　　卷878_5  「嵩岳童谣」
<br>
<br>　　嵩山凡几层，不畏登不得，只畏不得登。
<br>
<br>　　三度征兵马，傍道打腾腾。
<br>
<br>　　卷878_6  「李敬玄谣」
<br>
<br>　　洮河李阿婆，鄯州王伯母。见贼不敢斗，总由曹新妇。
<br>
<br>　　卷878_7  「永淳中童谣」
<br>
<br>　　新禾不入箱，新麦不入场。迨及八九月，狗吠空垣墙。
<br>
<br>　　卷878_8  「杨柳谣」
<br>
<br>　　杨柳杨柳漫头驼。
<br>
<br>　　卷878_9  「裴炎谣」
<br>
<br>　　一片火，两片火，绯衣小儿当殿坐。
<br>
<br>　　卷878_10  「武后长寿元年民间谣」
<br>
<br>　　补阙连车载，拾遗平斗量。觊呈逃史，碗脱侍中郎。
<br>
<br>　　卷878_11  「续谣」
<br>
<br>　　评事不读律，博士不寻章。糊心宣抚使，眯目圣神皇。
<br>
<br>　　卷878_12  「天枢谣」
<br>
<br>　　一条麻索挽，天枢绝去也。
<br>
<br>　　卷878_13  「武后时谣」
<br>
<br>　　张公吃酒李公醉。
<br>
<br>　　卷878_14  「武后时童谣」
<br>
<br>　　红绿复裙长，千里万里犹香。
<br>
<br>　　卷878_15  「神龙后乌鹊窠谣」
<br>
<br>　　山南乌鹊窠，山北金骆驼。镰柯不凿孔，斧子不施柯。
<br>
<br>　　卷878_16  「吏部谣」
<br>
<br>　　岑肘沧雍螅崔令公孙。三人相比校，莫贺咄骨浑。
<br>
<br>　　卷878_17  「黄犊子谣」
<br>
<br>　　黄fd犊子挽断，两脚蹋地鞋bV断。
<br>
<br>　　卷878_18  「安乐寺童谣」
<br>
<br>　　可怜安乐寺，了了树头悬。
<br>
<br>　　卷878_19  「鲤鱼儿谣」
<br>
<br>　　可怜圣善寺，身著绿毛衣。牵来河里饮，蹋杀鲤鱼儿。
<br>
<br>　　卷878_20  「羊头山谣」
<br>
<br>　　羊头山北作朝堂。
<br>
<br>　　卷878_21  「金桥童谣」
<br>
<br>　　圣人执节度金桥。
<br>
<br>　　卷878_22  「天宝中京兆谣」
<br>
<br>　　欲得米麦贱，无过追李岘。
<br>
<br>　　卷878_23  「天宝初语」
<br>
<br>　　义髻抛河里，黄裙逐水流。
<br>
<br>　　卷878_24  「杨氏谣」
<br>
<br>　　男不封侯女作妃，君看女却是门楣。
<br>
<br>　　卷878_25  「神鸡童谣」
<br>
<br>　　生儿不用识文字。斗鸡走马胜读书。贾家小儿年十三，
<br>
<br>　　富贵荣华代不如。能令金距期胜负，白罗绣衫随软舆。
<br>
<br>　　父死长安千里外，差夫治道挽丧车。
<br>
<br>　　卷878_26  「燕燕谣（安禄山未反时有此二谣）」
<br>
<br>　　燕燕，飞上天。天上女儿铺白毡，毡上有千钱。
<br>
<br>　　卷878_27  「幽州谣」
<br>
<br>　　旧来夸戴竿，今日不堪看。但看五月里，清水河边见契丹。
<br>
<br>　　卷878_28  「两京童谣」
<br>
<br>　　不怕上兰单，惟愁答辨难。无钱求案典，生死任都官。
<br>
<br>　　卷878_29  「两头朱童谣」
<br>
<br>　　一只箸，两头朱，五六月化为胆。
<br>
<br>　　卷878_30  「打麦谣」
<br>
<br>　　打麦，麦打。三三三，舞了也。
<br>
<br>　　卷878_31  「张权舆作裴度伪谣」
<br>
<br>　　非衣小儿坦其腹，天上有口被驱逐。
<br>
<br>　　卷878_32  「马仆射谣」
<br>
<br>　　斋钟动也，和尚不上堂。
<br>
<br>　　卷878_33  「咸通七年童谣」
<br>
<br>　　草青青，被严霜。鹊始巢，复看颠狂。
<br>
<br>　　卷878_34  「咸通十四年成都谣」
<br>
<br>　　咸通癸巳，出无所之。蛇去马来，道路稍开。
<br>
<br>　　头无片瓦，地有残灰。
<br>
<br>　　卷878_35  「乾符六年童谣」
<br>
<br>　　八月无霜塞草青，将军骑马出空城。
<br>
<br>　　汉家天子西巡狩，犹向江东更索兵。
<br>
<br>　　卷878_36  「僖宗时童谣」
<br>
<br>　　金色虾蟆争努眼，翻却曹州天下反。
<br>
<br>　　卷878_37  「黄巢军中谣」
<br>
<br>　　逢儒则肉师必覆。
<br>
<br>　　卷878_38  「中和初童谣」
<br>
<br>　　黄巢走，泰山东，死在翁家翁。
<br>
<br>　　卷878_39  「山阴老人伪谣」
<br>
<br>　　欲识圣人姓，千里草青青。欲识圣人名，日从日上生。
<br>
<br>　　卷878_40  「胡楚宾谣」
<br>
<br>　　胡楚宾，李翰林。词同三峡水，字值双南金。
<br>
<br>　　卷878_41  「后唐军士谣」
<br>
<br>　　除去菩萨，扶立生铁。
<br>
<br>　　卷878_42  「周显德中齐州谣」
<br>
<br>　　蹋阳春，人间二月雨和尘。阳春蹋尽西风起，
<br>
<br>　　肠断人间白发人。
<br>
<br>　　卷878_43  「天v中江南童谣」
<br>
<br>　　东海鲤鱼飞上天。
<br>
<br>　　卷878_44  「真人谣」
<br>
<br>　　有一真人在冀川，开口持弓向外边。
<br>
<br>　　卷878_45  「李后主童谣」
<br>
<br>　　索得娘来忘却家，后园桃李不生花。
<br>
<br>　　猪儿狗儿都死尽，养得猫儿患赤瘕。
<br>
<br>　　卷878_46  「秦人竹o9谣」
<br>
<br>　　o9々引黑牛，天差不自由。但看戊寅岁，扬在蜀江头。
<br>
<br>　　卷878_47  「蜀人谣」
<br>
<br>　　黑牛无系绊，棕绳一时断。
<br>
<br>　　卷878_48  「秦城芭蕉谣」
<br>
<br>　　花开来里，花谢也里。
<br>
<br>　　卷878_49  「蜀童谣」
<br>
<br>　　我有一帖药，其名曰阿魏，卖与十八子。
<br>
<br>　　卷878_50  「蜀中扫地和尚」
<br>
<br>　　水行仙，怕秦川。
<br>
<br>　　卷878_51  「福州谣」
<br>
<br>　　骑马来，骑马去。
<br>
<br>　　卷878_52  「闽人谣」
<br>
<br>　　风吹杨菜鼓山下，不得钱郎戈不罢。
<br>
<br>　　卷878_53  「广州童谣」
<br>
<br>　　羊头二四，白天雨至。
<br>
<br>　　卷878_54  「桂管童谣」
<br>
<br>　　大虫来。
<br>
<br>　　卷878_55  「湖南童谣」
<br>
<br>　　湖南城郭好长街，竟栽柳树不栽槐。
<br>
<br>　　百姓奔窜无一事，只是椎芒织草鞋。
<br>
<br>　　卷878_56  「长沙童谣」
<br>
<br>　　鞭打马，马急走。
<br>
<br>　　卷878_57  「湘中童谣」
<br>
<br>　　马去不用鞭，咬牙过今年。
<br>
<br>　　卷878_58  「长沙童谣」
<br>
<br>　　三羊五马，马子离群，羊子无舍。
<br>
<br>　　卷878_59  「丹阳语」
<br>
<br>　　待钱来，待钱来。
<br>
<br>　　卷878_60  「辽述律后谣」
<br>
<br>　　青牛妪，曾避路。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
