<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百三十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百三十四
<br>
<br>　　卷634_1  「狂题十八首」司空图
<br>
<br>　　莫恨艰危日日多，时情其奈幸门何。
<br>
<br>　　貔貅睡稳蛟龙渴，犹把烧残朽铁磨。
<br>
<br>　　别鹤凄凉指法存，戴逵能耻近王门。
<br>
<br>　　世间第一风流事，借得王公玉枕痕。
<br>
<br>　　交疏自古戒言深，肝胆徒倾致铄金。
<br>
<br>　　不是史迁书与说，谁知孤负李陵心。
<br>
<br>　　南华落笔似荒唐，若肯经纶亦不狂。
<br>
<br>　　偶作客星侵帝座，却应虚薄是严光。
<br>
<br>　　不劳世路更相猜，忍到须休惜得材。
<br>
<br>　　几度懒乘风水便，拗船折舵恐难回。
<br>
<br>　　由来相爱只诗僧，怪石长松自得朋。
<br>
<br>　　却怕他生还识字，依前日下作孤灯。
<br>
<br>　　老禅乘仗莫过身，远岫孤云见亦频。
<br>
<br>　　应是佛边犹怕闹，信缘须作且闲人。
<br>
<br>　　止竟闲人不爱闲，只偷无事闭柴关。
<br>
<br>　　轰霆搅破蛟龙窟，也被狂风卷出山。
<br>
<br>　　地下修文著作郎，生前饥处倒空墙。
<br>
<br>　　何如神爽骑星去，犹自研几助玉皇。
<br>
<br>　　雨洗芭蕉叶上诗，独来凭槛晚晴时。
<br>
<br>　　故园虽恨风荷腻，新句闲题亦满池。
<br>
<br>　　初时拄杖向邻村，渐到清明亦杜门。
<br>
<br>　　三十年来辞病表，今朝卧病感皇恩。
<br>
<br>　　来时虽恨失青毡，自见芭蕉几十篇。
<br>
<br>　　应是阿刘还宿债，剩拚才思折供钱。
<br>
<br>　　芭蕉丛畔碧婵娟，免更悠悠扰蜀川。
<br>
<br>　　应到去时题不尽，不劳分寄校书笺。
<br>
<br>　　自伤衰病渐难平，永夜禅床雨滴声。
<br>
<br>　　闻道虎疮仍带镞，吼来和痛亦横行。
<br>
<br>　　昨日流莺今日蝉，起来又是夕阳天。
<br>
<br>　　六龙飞辔长相窘，更忍乘危自著鞭。
<br>
<br>　　有是有非还有虑，无心无迹亦无猜。
<br>
<br>　　不平便激风波险，莫向安时稔祸胎。
<br>
<br>　　十年三署让官频，认得无才又索身。
<br>
<br>　　莫道太行同一路，大都安稳属闲人。
<br>
<br>　　曾闻劫火到蓬壶，缩尽鳌头海亦枯。
<br>
<br>　　今日家山同此恨，人归未得鹤归无。
<br>
<br>　　卷634_2  「游仙二首」司空图
<br>
<br>　　蛾眉新画觉婵娟，斗走将花阿母边。
<br>
<br>　　仙曲教成慵不理，玉阶相簇打金钱。
<br>
<br>　　刘郎相约事难谐，雨散云飞自此乖。
<br>
<br>　　月姊殷勤留不住，碧空遗下水精钗。
<br>
<br>　　卷634_3  「漫书五首」司空图
<br>
<br>　　长拟求闲未得闲，又劳行役出秦关。
<br>
<br>　　逢人渐觉乡音异，却恨莺声似故山。
<br>
<br>　　溪边随事有桑麻，尽日山程十数家。
<br>
<br>　　莫怪行人频怅望，杜鹃不是故乡花。
<br>
<br>　　海上昔闻麋爱鹤，山中今日鹿憎龟。
<br>
<br>　　爱憎止竟须关分，莫把微才望所知。
<br>
<br>　　世路快心无好事，恩门嘉话合书绅。
<br>
<br>　　神藏鬼伏能千变，亦胜忘机避要津。
<br>
<br>　　四翁识势保安闲，须为生灵暂出山。
<br>
<br>　　一种老人能算度，溪心迹愧商颜。
<br>
<br>　　卷634_4  「偶诗五首」司空图
<br>
<br>　　闲韵虽高不f才，偶抛猿鸟乍归来。
<br>
<br>　　夕阳照个新红叶，似要题诗落砚台。
<br>
<br>　　芙蓉骚客空留怨，芍药诗家只寄情。
<br>
<br>　　谁似天才李山甫，牡丹属思亦纵横。
<br>
<br>　　贤豪出处尽沉吟，白日高悬只照心。
<br>
<br>　　一掬信陵坟上土，便如碣石累千金。
<br>
<br>　　声貌由来固绝伦，今朝共许占残春。
<br>
<br>　　当歌莫怪频垂泪，得地翻惭早失身。
<br>
<br>　　中宵茶鼎沸时惊，正是寒窗竹雪明。
<br>
<br>　　甘得寂寥能到老，一生心地亦应平。
<br>
<br>　　卷634_5  「杂题二首」司空图
<br>
<br>　　先知左袒始同行，须待龙楼羽翼成。
<br>
<br>　　若使只凭三杰力，犹应汉鼎一毫轻。
<br>
<br>　　鱼在枯池鸟在林，四时无奈雪霜侵。
<br>
<br>　　若教激劝由真宰，亦奖青松径寸心。
<br>
<br>　　卷634_6  「光化踏青有感」司空图
<br>
<br>　　引得车回莫认恩，却成寂寞与谁论。
<br>
<br>　　到头不是君王意，羞插垂杨更傍门。
<br>
<br>　　卷634_7  「丑年冬」司空图
<br>
<br>　　醉日昔闻都下酒，何如今喜折新茶。
<br>
<br>　　不堪病渴仍多虑，好向湖便出家。
<br>
<br>　　卷634_8  「白菊三首」司空图
<br>
<br>　　人间万恨已难平，栽得垂杨更系情。
<br>
<br>　　犹喜闰前霜未下，菊边依旧舞身轻。
<br>
<br>　　莫惜西风又起来，犹能婀娜傍池台。
<br>
<br>　　不辞暂被霜寒挫，舞袖招香即却回。
<br>
<br>　　为报繁霜且莫催，穷秋须到自低垂。
<br>
<br>　　横拖长袖招人别，只待春风却舞来。
<br>
<br>　　卷634_9  「扇」司空图
<br>
<br>　　珍重逢秋莫弃捐，依依只仰故人怜。
<br>
<br>　　有时池上遮残日，承得霜林几个蝉。
<br>
<br>　　卷634_10  「修史亭三首」司空图
<br>
<br>　　山前邻叟去纷纷，独强衰羸爱杜门。
<br>
<br>　　渐觉一家看冷落，地炉生火自温存。
<br>
<br>　　甘心七十且酣歌，自算平生幸已多。
<br>
<br>　　不似香山白居士，晚将心地著禅魔。
<br>
<br>　　乌纱巾上是青天，检束酬知四十年。
<br>
<br>　　谁料平生臂鹰手，挑灯自送佛前钱。
<br>
<br>　　卷634_11  「力疾山下吴村看杏花十九首」司空图
<br>
<br>　　春来渐觉一川明，马上繁花作阵迎。
<br>
<br>　　掉臂只将诗酒敌，不劳金鼓助横行。
<br>
<br>　　阊阖曾排捧御炉，犹看晓月认金铺。
<br>
<br>　　羸形不画凌烟阁，只为微才激壮图。
<br>
<br>　　镜留雪鬓暖消无，春到梨花日又晡。
<br>
<br>　　移取扶桑阶下种，年年看长碍金乌。
<br>
<br>　　折来未尽不须休，年少争来莫与留。
<br>
<br>　　更愿狂风知我意，一时吹向海西头。
<br>
<br>　　才情百巧斗风光，却笑雕花刻叶忙。
<br>
<br>　　熨帖新巾来与裹，犹看腾踏少年场。
<br>
<br>　　浮世荣枯总不知，且忧花阵被风欺。
<br>
<br>　　侬家自有麒麟阁，第一功名只赏诗。
<br>
<br>　　白衫裁袖本教宽，朱紫由来亦一般。
<br>
<br>　　王老小儿吹笛看，我侬试舞尔侬看。
<br>
<br>　　单床薄被又羁栖，待到花开亦甚迷。
<br>
<br>　　若道折多还有罪，只应莺啭是金鸡。
<br>
<br>　　近来桃李半烧枯，归卧乡园只老夫。
<br>
<br>　　莫算明年人在否，不知花得更开无。
<br>
<br>　　汉王何事损精神，花满深宫不见春。
<br>
<br>　　艳三千临粉镜，独悲掩面李夫人。
<br>
<br>　　能艳能芳自一家，胜鸾胜凤胜烟霞。
<br>
<br>　　客来须共醒醒看，碾尽明昌几角茶。
<br>
<br>　　造化无端欲自神，裁红剪翠为新春。
<br>
<br>　　不如分减闲心力，更助英豪济活人。
<br>
<br>　　徘徊自劝莫沾缨，分付年年谷口莺。
<br>
<br>　　却赖无情容易别，有情早个不胜情。
<br>
<br>　　闲步偏宜舞袖迎，春光何事独无情。
<br>
<br>　　垂杨合是诗家物，只爱敷溪道北生。
<br>
<br>　　亦知王大是昌龄，杜二其如律韵清。
<br>
<br>　　还有酸寒堪笑处，拟夸朱绂更峥嵘。
<br>
<br>　　潘郎爱说是诗家，枉占河阳一县花。
<br>
<br>　　千载几人搜警句，补方金字爱晴霞。
<br>
<br>　　行乐溪边步转迟，出山渐减探花期。
<br>
<br>　　去年四度今三度，恐到凭人折去时。
<br>
<br>　　此身衰病转堪嗟，长忍春寒独惜花。
<br>
<br>　　更恨新诗无纸写，蜀笺堆积是谁家。
<br>
<br>　　昨日黄昏始看回，梦中相约又衔杯。
<br>
<br>　　起来闻道风飘却，犹拟教人扫取来。
<br>
<br>　　卷634_12  「少仪」司空图
<br>
<br>　　昨日登班缀柏台，更惭起草属微才。
<br>
<br>　　锦窠不是寻常锦，兼向丘迟夺得来。
<br>
<br>　　卷634_13  「重阳四首」司空图
<br>
<br>　　檐前减燕菊添芳，燕尽庭前菊又荒。
<br>
<br>　　老大比他年少少，每逢佳节更悲凉。
<br>
<br>　　雨寒莫待菊花催，须怕晴空暖并开。
<br>
<br>　　开却一枝开却尽，且随幽蝶更徘徊。
<br>
<br>　　青娥懒唱无衣换，黄菊新开乞酒难。
<br>
<br>　　长有长亭惆怅事，隔河更得对凭栏。
<br>
<br>　　白发怕寒梳更懒，黄花晴日照初开。
<br>
<br>　　篱头应是蝶相报，已被邻家携酒来。
<br>
<br>　　卷634_14  「长命缕」司空图
<br>
<br>　　他乡处处堪悲事，残照依依惜别天。
<br>
<br>　　此去知名长命缕，殷勤为我唱花前。
<br>
<br>　　卷634_15  「柏东」司空图
<br>
<br>　　冥得机心岂在僧，柏东闲步爱腾腾。
<br>
<br>　　免教世路人相忌，逢著村醪亦不憎。
<br>
<br>　　卷634_16  「歌者十二首」司空图
<br>
<br>　　追逐翻嫌傍管弦，金钗击节自当筵。
<br>
<br>　　风霜一夜燕鸿断，唱作江南禊天。
<br>
<br>　　玉树花飘凤失栖，一声初压管弦低。
<br>
<br>　　清回烦暑成潇洒，艳逐寒云变惨凄。
<br>
<br>　　十斛明珠亦易拚，欲兼人艺古来难。
<br>
<br>　　五云合是新声染，熔作琼浆洒露盘。
<br>
<br>　　不似新声唱亦新，旋调玉管旋生春。
<br>
<br>　　愁肠隔断珠帘外，只为今宵共听人。
<br>
<br>　　十年逃难别云林，暂辍狂歌且听琴。
<br>
<br>　　转觉淡交言有味，此声知是古人心。
<br>
<br>　　五柳先生自识微，无言共笑手空挥。
<br>
<br>　　胸中免被风波挠，肯为螳螂动杀机。
<br>
<br>　　风霜寒水旅人心，几处笙歌绣户深。
<br>
<br>　　分泊一场云散后，未胜初夜便听琴。
<br>
<br>　　自怜眼暗难求药，莫恨花繁便有风。
<br>
<br>　　桃李更开须强看，明年兼恐听歌聋。
<br>
<br>　　白云深处寄生涯，岁暮生情赖此花。
<br>
<br>　　蜂蝶绕来忙绕袖，似知教折送邻家。
<br>
<br>　　重九仍重岁渐阑，强开病眼更登攀。
<br>
<br>　　年年认得酣歌处，犹恐招魂葬故山。
<br>
<br>　　绕壁依稀认写真，更须粉绘饰羸身。
<br>
<br>　　凄凉不道身无寿，九日还无旧会人。
<br>
<br>　　鹤氅花香搭槿篱，枕前蛩迸酒醒时。
<br>
<br>　　夕阳似照陶家菊，黄蝶无穷压故枝。
<br>
<br>　　卷634_17  「题裴晋公华岳庙题名」司空图
<br>
<br>　　岳前大队赴淮西，从此中原息鼓鼙。
<br>
<br>　　石阙莫教苔藓上，分明认取晋公题。
<br>
<br>　　卷634_18  「杨柳枝寿杯词十八首」司空图
<br>
<br>　　乐府翻来占太平，风光无处不含情。
<br>
<br>　　千门万户喧歌吹，富贵人间只此声。
<br>
<br>　　撼晚梳空不自持，与君同折上楼时。
<br>
<br>　　春风还有常情处，系得人心免别离。
<br>
<br>　　灞亭东去彻隋堤，赠别何须醉似泥。
<br>
<br>　　万里往来无一事，便帆轻拂乱莺啼。
<br>
<br>　　台城细仗晓初移，诏赐千官禊饮时。
<br>
<br>　　绿帐远笼清响，更曛晴日上龙旗。
<br>
<br>　　桃源仙子不须夸，闻道惟栽一片花。
<br>
<br>　　何似浣纱溪畔住，绿阴相间两三家。
<br>
<br>　　偶然楼上卷珠帘，往往长条拂枕函。
<br>
<br>　　恰值小娥初学舞，拟偷金缕押春衫。
<br>
<br>　　池边影动散鸳鸯，更引微风乱绣床。
<br>
<br>　　直待玉窗尘不起，始应金雁得成行。
<br>
<br>　　稻畦分影向江村，憔悴经霜只半存。
<br>
<br>　　昨日流莺今不见，乱萤飞出照黄昏。
<br>
<br>　　客泪休沾汉水滨，舞腰羞杀汉宫人。
<br>
<br>　　狂风更与回烟帚，扫尽繁花独占春。
<br>
<br>　　游人莫叹易凋衰，长乐荣枯自有期。
<br>
<br>　　看取明年春意动，更于何处最先知。
<br>
<br>　　昔年行乐及芳时，一上丹梯桂一枝。
<br>
<br>　　笑问江头醉公子，饶君满把L尘丝。
<br>
<br>　　渡头残照一行新，独自依依向北人。
<br>
<br>　　莫恨乡程千里远，眼中从此故乡春。
<br>
<br>　　絮惹轻枝雪未飘，小溪烟束带危桥。
<br>
<br>　　邻家女伴频攀折，不觉回身I翠翘。
<br>
<br>　　处处萦空百万枝，一枝枝好更题诗。
<br>
<br>　　隔城远岫招行客，便与朱楼当酒旗。
<br>
<br>　　锦城分得映金沟，两岸年年引胜游。
<br>
<br>　　若似松篁须带雪，人间何处认风流。
<br>
<br>　　日暖津头絮已飞，看看还是送君归。
<br>
<br>　　莫言万绪牵愁思，缉取长绳系落晖。
<br>
<br>　　大堤时节近清明，霞衬烟笼绕郡城。
<br>
<br>　　好是梨花相映处，更胜松雪日初晴。
<br>
<br>　　圣主千年乐未央，御沟金翠满垂杨。
<br>
<br>　　年年织作升平字，高映南山献寿觞。
<br>
<br>　　卷634_19  「山鹊」司空图
<br>
<br>　　多惊本为好毛衣，只赖人怜始却归。
<br>
<br>　　众鸟自知颜色减，妒他偏向眼前飞。
<br>
<br>　　卷634_20  「李居士」司空图
<br>
<br>　　高风只在五峰前，应是精灵降作贤。
<br>
<br>　　万里无云惟一鹤，乡中同看却升天。
<br>
<br>　　卷634_21  「杏花」司空图
<br>
<br>　　诗家偏为此伤情，品韵由来莫与争。
<br>
<br>　　解笑亦应兼解语，只应慵语倩莺声。
<br>
<br>　　卷634_22  「白菊三首」司空图
<br>
<br>　　不疑陶令是狂生，作赋其如有定情。
<br>
<br>　　犹胜江南隐居士，诗魔终袅负孤名。
<br>
<br>　　自古诗人少显荣，逃名何用更题名。
<br>
<br>　　诗中有虑犹须戒，莫向诗中著不平。
<br>
<br>　　登高可羡少年场，白菊堆边鬓似霜。
<br>
<br>　　益算更希沾上药，今朝第七十重阳。
<br>
<br>　　卷634_23  「听雨（一作王建诗）」司空图
<br>
<br>　　半夜思家睡里愁，雨声落落屋檐头。
<br>
<br>　　照泥星出依前黑，淹烂庭花不肯休。
<br>
<br>　　卷634_24  「杨柳枝二首」司空图
<br>
<br>　　陶家五柳簇衡门，还有高情爱此君。
<br>
<br>　　何处更添诗境好，新蝉欹枕每先闻。
<br>
<br>　　数枝珍重蘸沧浪，无限尘心暂免忙。
<br>
<br>　　烦暑若和烟露`，便同佛手洒清凉。
<br>
<br>　　卷634_25  「修史亭二首」司空图
<br>
<br>　　少年已惯掷年光，时节催驱独不忙。
<br>
<br>　　今日无疑亦无病，前程无事扰医王。
<br>
<br>　　篱落轻寒整顿新，雪晴步屣会诸邻。
<br>
<br>　　自从南至歌风顶，始见人烟外有人。
<br>
<br>　　卷634_26  「漫书」司空图
<br>
<br>　　乐退安贫知是分，成家报国亦何惭。
<br>
<br>　　到还僧院心期在，瑟瑟澄鲜百丈潭。
<br>
<br>　　卷634_27  「杂题二首」司空图
<br>
<br>　　棋局长携上钓船，杀中棋杀胜丝牵。
<br>
<br>　　洪炉任铸千钧鼎，只在溪一缕悬。
<br>
<br>　　晓镜高窗气象深，自怜清格笑尘心。
<br>
<br>　　世间不为蛾眉误，海上方应鹤背吟。
<br>
<br>　　卷634_28  「题休休亭（一作耐辱居士歌）」司空图
<br>
<br>　　咄，诺，休休休，莫莫莫，伎两虽多性灵恶，
<br>
<br>　　赖是长教闲处著。休休休，莫莫莫，一局棋，一炉药，
<br>
<br>　　天意时情可料度。白日偏催快活人，黄金难买堪骑鹤。
<br>
<br>　　若曰尔何能，答言耐辱莫。
<br>
<br>　　卷634_29  「冯燕歌（一作沈下贤诗）」司空图
<br>
<br>　　魏中义士有冯燕，游侠幽并最少年。避仇偶作滑台客，
<br>
<br>　　嘶风跃马来翩翩。此时恰遇莺花月，堤上轩车昼不绝。
<br>
<br>　　两面高楼语笑声，指点行人情暗结。掷果潘郎谁不慕，
<br>
<br>　　朱门别见红妆露。故故推门掩不开，似教欧轧传言语。
<br>
<br>　　冯生敲镫袖笼鞭，半拂垂杨半惹烟。树间春鸟知人意，
<br>
<br>　　的的心期暗与传。传道张婴偏嗜酒，从此香闺为我有。
<br>
<br>　　梁间客燕正相欺，屋上鸣鸠空自斗。婴归醉卧非仇汝，
<br>
<br>　　岂知负过人怀惧。燕依户扇欲潜逃，巾在枕傍指令取。
<br>
<br>　　谁言狼戾心能忍，待我情深情不隐。回身本谓取巾难，
<br>
<br>　　倒柄方知授霜刃。凭君抚剑即迟疑，自顾平生心不欺。
<br>
<br>　　尔能负彼必相负，假手他人复在谁？窗间红艳犹可掬，
<br>
<br>　　熟视花钿情不足。唯将大义断胸襟，粉颈初回如切玉。
<br>
<br>　　凤凰钗碎各分飞，怨魄娇魂何处追，凌波如唤游金谷，
<br>
<br>　　羞彼揶揄泪满衣。新人藏匿旧人起，白昼喧呼骇邻里。
<br>
<br>　　诬执张婴不自明，贵免生前遭考捶。官将赴市拥红尘，
<br>
<br>　　掉臂人来擗看人。传声莫遣有冤滥，盗杀婴家即我身。
<br>
<br>　　初闻僚吏翻疑叹，呵叱风狂词不变。缧囚解缚犹自疑，
<br>
<br>　　疑是梦中方脱免。未死劝君莫浪言，临危不顾始知难。
<br>
<br>　　已为不平能割爱，更将身命救深冤。白马贤侯贾相公，
<br>
<br>　　长悬金帛募才雄。拜章请赎冯燕罪，千古三河激义风。
<br>
<br>　　黄河东注无时歇，注尽波澜名不灭。为感词人沈下贤，
<br>
<br>　　长歌更与分明说。此君精爽知犹在，长与人间留炯诫。
<br>
<br>　　铸作金燕香作堆，焚香酬酒听歌来。
<br>
<br>　　卷634_30  「寄薛起居」司空图
<br>
<br>　　小域新衔贺圣朝，亦知蹇分巧难抛。
<br>
<br>　　粗才自合无岐路，不破工夫漫解嘲。
<br>
<br>　　卷634_31  「月下留丹灶」司空图
<br>
<br>　　月下留丹灶，坛边树羽衣。异香人不觉，残夜鹤分飞。
<br>
<br>　　朝会初元盛，蓬瀛旧侣稀。瑶函真迹在，妖魅敢扬威。
<br>
<br>　　卷634_32  「元日」司空图
<br>
<br>　　甲子今重数，生涯只自怜。殷勤元日日，欹午又明年。
<br>
<br>　　卷634_33  「洛阳咏古（一作胡曾诗）」司空图
<br>
<br>　　石勒童年有战机，洛阳长啸倚门时。
<br>
<br>　　晋朝不是王夷甫，大智何由得预知。
<br>
<br>　　卷634_34  「诗品二十四则。雄浑」司空图
<br>
<br>　　大用外腓，真体内充。返虚入浑，积健为雄。
<br>
<br>　　具备万物，横绝太空。荒荒油云，寥寥长风。
<br>
<br>　　超以象外，得其环中。持之匪强，来之无穷。
<br>
<br>　　卷634_35  「诗品二十四则。冲淡」司空图
<br>
<br>　　素处以默，妙机其微。饮之太和，独鹤与飞。
<br>
<br>　　犹之惠风，苒苒在衣。阅音修篁，美曰载归。
<br>
<br>　　遇之匪深，即之愈稀。脱有形似，握手已违。
<br>
<br>　　卷634_36  「诗品二十四则。纤」司空图
<br>
<br>　　采采流水，蓬蓬远春。窈窕深谷，时见美人。
<br>
<br>　　碧桃满树，风日水滨。柳阴路曲，流莺比邻。
<br>
<br>　　乘之愈往，识之愈真。如将不尽，与古为新。
<br>
<br>　　卷634_37  「诗品二十四则。沈著」司空图
<br>
<br>　　绿杉野屋，落日气清。脱巾独步，时闻鸟声。
<br>
<br>　　鸿雁不来，之子远行。所思不远，若为平生。
<br>
<br>　　海风碧云，夜渚月明。如有佳语，大河前横。
<br>
<br>　　卷634_38  「诗品二十四则。高古」司空图
<br>
<br>　　畸人乘真，手把芙蓉。泛彼浩劫，然空纵。
<br>
<br>　　月出东斗，好风相从。太华夜碧，人闻清钟。
<br>
<br>　　虚伫神素，脱然畦封。黄唐在独，落落玄宗。
<br>
<br>　　卷634_39  「诗品二十四则。典雅」司空图
<br>
<br>　　玉壶买春，赏雨茆屋。坐中佳士，左右修竹。
<br>
<br>　　白云初晴，幽鸟相逐。眠琴绿阴，上有飞瀑。
<br>
<br>　　落花无言，人淡如菊。书之岁华，其曰可读。
<br>
<br>　　卷634_40  「诗品二十四则。洗炼」司空图
<br>
<br>　　犹矿出金，如铅出银。超心炼冶，绝爱缁磷。
<br>
<br>　　空潭泻春，古镜照神。体素储洁，乘月返真。
<br>
<br>　　载瞻星辰，载歌幽人。流水今日，明月前身。
<br>
<br>　　卷634_41  「诗品二十四则。劲健」司空图
<br>
<br>　　行神如空，行气如虹。巫峡千寻，走云连风。
<br>
<br>　　饮真茹强，蓄素守中。喻彼行健，是谓存雄。
<br>
<br>　　天地与立，神化攸同。期之以实，御之以终。
<br>
<br>　　卷634_42  「诗品二十四则。绮丽」司空图
<br>
<br>　　神存富贵，始轻黄金。浓尽必枯，浅者屡深。
<br>
<br>　　露馀山青，红杏在林。月明华屋，画桥碧阴。
<br>
<br>　　金尊酒满，共客弹琴。取之自足，良殚美襟。
<br>
<br>　　卷634_43  「诗品二十四则。自然」司空图
<br>
<br>　　俯拾即是，不取诸邻。俱道适往，著手成春。
<br>
<br>　　如逢花开，如瞻岁新。真予不夺，强得易贫。
<br>
<br>　　幽人空山，过水采O.薄言情晤，悠悠天钧。
<br>
<br>　　卷634_44  「诗品二十四则。含蓄」司空图
<br>
<br>　　不著一字，尽得风流。语不涉难，已不堪忧。
<br>
<br>　　是有真宰，与之沈浮。如渌满酒，花时返秋。
<br>
<br>　　悠悠空尘，忽忽海沤。浅深聚散，万取一收。
<br>
<br>　　卷634_45  「诗品二十四则。豪放」司空图
<br>
<br>　　观花匪禁，吞吐大荒。由道返气，处得以狂。
<br>
<br>　　天风浪浪，海山苍苍。真力弥满，万象在旁。
<br>
<br>　　前招三辰，后引凤凰。晓策六鳌，濯足扶桑。
<br>
<br>　　卷634_46  「诗品二十四则。精神」司空图
<br>
<br>　　欲返不尽，相期与来。明漪绝底，奇花初胎。
<br>
<br>　　青春鹦鹉，杨柳池台。碧山人来，清酒满杯。
<br>
<br>　　生气远出，不著死灰。妙造自然，伊谁与裁？
<br>
<br>　　卷634_47  「诗品二十四则。缜密」司空图
<br>
<br>　　是有真迹，如不可知。意象欲生，造化已奇。
<br>
<br>　　水流花开，清露未。要路愈远，幽行为迟。
<br>
<br>　　语不欲犯，思不欲痴。犹春于绿，明月雪时。
<br>
<br>　　卷634_48  「诗品二十四则。疏野」司空图
<br>
<br>　　惟性所宅，真取弗羁。拾物自富，与率为期。
<br>
<br>　　筑屋松下，脱帽看诗。但知旦暮，不辨何时。
<br>
<br>　　倘然适意，岂必有为。若其天放，如是得之。
<br>
<br>　　卷634_49  「诗品二十四则。清奇」司空图
<br>
<br>　　娟娟群松，下有漪流。晴雪满汀，隔溪渔舟。
<br>
<br>　　可人如玉，步蜒坝摹Ｔ匦性刂梗空碧悠悠。
<br>
<br>　　神出古异，淡不可收。如月之曙，如气之秋。
<br>
<br>　　卷634_50  「诗品二十四则。委曲」司空图
<br>
<br>　　登彼太行，翠绕羊肠。杳霭流玉，悠悠花香。
<br>
<br>　　力之于时，声之于羌。似往已回，如幽匪藏。
<br>
<br>　　水理漩，鹏风翱翔。道不自器，与之圆方。
<br>
<br>　　卷634_51  「诗品二十四则。实境」司空图
<br>
<br>　　取语甚直，计思匪深。忽逢幽人，如见道心。
<br>
<br>　　晴涧之曲，碧松之阴。一客荷樵，一客听琴。
<br>
<br>　　情性所至，妙不自寻。遇之自天，冷然希音。
<br>
<br>　　卷634_52  「诗品二十四则。悲慨」司空图
<br>
<br>　　大风卷水，林木为摧。意苦若死，招憩不来。
<br>
<br>　　百岁如流，富贵冷灰。大道日往，若为雄才。
<br>
<br>　　壮士拂剑，浩然弥哀。萧萧落叶，漏雨苍苔。
<br>
<br>　　卷634_53  「诗品二十四则。形容」司空图
<br>
<br>　　绝伫灵素，少回清真。如觅水影，如写阳春。
<br>
<br>　　风云变态，花草精神。海之波澜，山之嶙峋。
<br>
<br>　　俱似大道，妙契同尘。离形得似，庶几斯人。
<br>
<br>　　卷634_54  「诗品二十四则。超诣」司空图
<br>
<br>　　匪神之灵，匪机之微。如将白云，清风与归。
<br>
<br>　　远引若至，临之已非。少有道契，终与俗违。
<br>
<br>　　乱山高木，碧苔芳晖。诵之思之，其声愈稀。
<br>
<br>　　卷634_55  「诗品二十四则。飘逸」司空图
<br>
<br>　　落落欲往，矫矫不群。缑山之鹤，华顶之云。
<br>
<br>　　高人画中，令色s。御风蓬叶，泛彼无垠。
<br>
<br>　　如不可执，如将有闻。识者已领，期之愈分。
<br>
<br>　　卷634_56  「诗品二十四则。旷达」司空图
<br>
<br>　　生者百岁，相去几何？欢乐苦短，忧愁实多。
<br>
<br>　　何如尊酒，日往烟萝。花覆茆檐，疏雨相过。
<br>
<br>　　倒酒既尽，杖藜行过。孰不有古，南山峨峨。
<br>
<br>　　卷634_57  「诗品二十四则。流动」司空图
<br>
<br>　　若纳水，如转丸珠。夫岂可道，假体遗愚。
<br>
<br>　　荒荒坤轴，悠悠天枢。载要其端，载同其符。
<br>
<br>　　超超神明，返返冥无。来往千载，是之谓乎。
<br>
<br>　　卷634_58  「句」司空图
<br>
<br>　　忍事敌灾星。（以下《困学纪闻》）
<br>
<br>　　物望倾心久，凶渠破胆频。（《咏房太尉》。自注：初g
<br>
<br>　　建亲王分镇天下议，明皇从之，肃宗以是疑g，受谗废。
<br>
<br>　　先是禄山见分镇诏书，附膺叹曰：“吾不得天下矣！”）
<br>
<br>　　鼎饫和方济，台阶润欲平。（《纬略》）。
<br>
<br>　　夜短猿悲减，风和鹊喜虚。
<br>
<br>　　骅骝思故第，鹦鹉失佳人。
<br>
<br>　　鲸鲵人海涸，魑魅棘林幽。
<br>
<br>　　棋声花院闭，幡影石坛高。
<br>
<br>　　地凉清鹤梦，林静肃僧仪。
<br>
<br>　　晚妆留拜月，春睡更生香。
<br>
<br>　　隔谷见鸡犬，山苗接楚田。人家寒食月，花影午时天。
<br>
<br>　　（见图与人论诗，举得意者二十二联，无全什者附记于此）
<br>
<br>　　官路好禽声，轩车驻晚程。南楼山最秀，北路邑偏清。
<br>
<br>　　（虞乡县楼）
<br>
<br>　　多病形容五十三，谁怜借笏趁朝参。（华下乞归，
<br>
<br>　　见《摭言》）
<br>
<br>　　十年太华无知己，只得虚中两首诗。（王禹云：人多
<br>
<br>　　以四皓、二疏目图，惟僧虚中赠图诗云：道装汀鹤识，
<br>
<br>　　春醉野人扶。言其操履检身，非傲世也。又云：
<br>
<br>　　有时看御札，特地挂朝衣。言其尊戴存诚，非邀君也。
<br>
<br>　　故图诗云云，言得其意趣）
<br>
<br>　　看师逸迹两师宜，高适歌行李白诗。（赠z6光，
<br>
<br>　　见《宣和书谱》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
