<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百八十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷六百八十
<br>
<br>　　卷680_1  「雨后月中玉堂闲坐」韩
<br>
<br>　　银台直北金銮外，暑雨初晴皓月中。唯对松篁听刻漏，
<br>
<br>　　更无尘土翳虚空。绿香熨齿冰盘果，清冷侵肌水殿风。
<br>
<br>　　夜久忽闻铃索动，玉堂西畔响丁东。
<br>
<br>　　卷680_2  「六月十七日召对自辰及申方归本院」韩
<br>
<br>　　清暑帘开散异香，恩深咫尺对龙章。花应洞里寻常发，
<br>
<br>　　日向壶中特地长。坐久忽疑槎犯斗，归来兼恐海生桑。
<br>
<br>　　如今冷笑东方朔，唯用诙谐侍汉皇。
<br>
<br>　　卷680_3  「与吴子华侍郎同年玉堂同直怀恩叙恳因成…兼呈诸同年」韩
<br>
<br>　　往年莺谷接清尘，今日鳌山作侍臣。二纪计偕劳笔研，
<br>
<br>　　一朝宣入掌丝纶。声名@赫文章士，金紫雍容富贵身。
<br>
<br>　　绛帐恩深无路报，语馀相顾却酸辛。
<br>
<br>　　卷680_4  「和吴子华侍郎令狐昭化舍人叹白菊衰谢之绝次用本韵」韩
<br>
<br>　　正怜香雪披千片，忽讶残霞覆一丛。
<br>
<br>　　还似妖姬长年后，酒酣双脸却微红。
<br>
<br>　　卷680_5  「中秋禁直」韩
<br>
<br>　　星斗疏明禁漏残，紫泥封后独凭阑。露和玉屑金盘冷，
<br>
<br>　　月射珠光贝阙寒。天衬楼台笼苑外，风吹歌管下云端。
<br>
<br>　　长卿只为长门赋，未识君臣际会难。
<br>
<br>　　卷680_6  「侍宴」韩
<br>
<br>　　蜂黄蝶粉两依依，狎宴临春日正迟。
<br>
<br>　　密旨不教江令醉，丽华微笑认皇慈。
<br>
<br>　　卷680_7  「锡宴日作」韩
<br>
<br>　　玉衔花马蹋香街，诏遣追欢绮席开。中使押从天上去，
<br>
<br>　　外人知自日边来。臣心净比漪涟水，圣泽深于潋滟杯。
<br>
<br>　　才有异恩颁稷契，已将优礼及邹枚。清商适向梨园降，
<br>
<br>　　妙妓新行峡雨回。不敢通宵离禁直，晚乘残醉入银台。
<br>
<br>　　卷680_8  「宫柳」韩
<br>
<br>　　莫道秋来芳意违，宫娃犹似妒蛾眉。幸当玉辇经过处，
<br>
<br>　　不怕金风浩荡时。草色长承垂地叶，日华先动映楼枝。
<br>
<br>　　涧松亦有凌云分，争似移根太液池。
<br>
<br>　　卷680_9  「苑中」韩
<br>
<br>　　上苑离宫处处迷，相风高与露盘齐。金阶铸出狻猊立，
<br>
<br>　　玉树雕成狒cf啼，外使调鹰初得按，中官过马不教嘶。
<br>
<br>　　笙歌锦绣云霄里，独许词臣醉似泥。
<br>
<br>　　卷680_10  「从猎三首」韩
<br>
<br>　　猎犬谙斜路，宫嫔识认旗。马前双兔起，宣尔羽林儿。
<br>
<br>　　小镫狭F鞘，鞍轻妓细腰。有时齐走马，也学唱交交。
<br>
<br>　　蹀躞巴陵骏，吮桃凹Α：鑫畔衫侄，赐酒玉偏提。
<br>
<br>　　卷680_11  「辛酉岁冬十一月随驾幸岐下作」韩
<br>
<br>　　曳裾谈笑殿西头，忽听征铙从冕旒。凤盖行时移紫气，
<br>
<br>　　鸾旗驻处认皇州。晓题御服颁群吏，夜发宫嫔诏列侯。
<br>
<br>　　雨露涵濡三百载，不知谁拟杀身酬。
<br>
<br>　　卷680_12  「冬至夜作（天复二年壬戌，随驾在凤翔府）」韩
<br>
<br>　　中宵忽见动葭灰，料得南枝有早梅。四野便应枯草绿，
<br>
<br>　　九重先觉冻云开。阴冰莫向河源塞，阳气今从地底回。
<br>
<br>　　不道惨舒无定分，却忧蚊响又成雷。
<br>
<br>　　卷680_13  「秋霖夜忆家（随驾在凤翔府）」韩
<br>
<br>　　垂老何时见弟兄，背灯愁泣到天明。
<br>
<br>　　不知短发能多少，一滴秋霖白一茎。
<br>
<br>　　卷680_14  「恩赐樱桃分寄朝士（在岐下）」韩
<br>
<br>　　未许莺偷出汉宫，上林初进半金笼。蔗浆自透银杯冷，
<br>
<br>　　朱实相辉玉碗红。俱有乱离终日恨，贵将滋味片时同。
<br>
<br>　　霜威食檗应难近，宜在纱窗绣户中。
<br>
<br>　　卷680_15  「出官经硖石县（天复三年二月二十二日）」韩
<br>
<br>　　谪宦过东畿，所抵州名濮。故里欲清明，临风堪恸哭。
<br>
<br>　　溪长柳似帷，山暖花如醭。逆旅讶簪裾，野老悲陵谷。
<br>
<br>　　暝鸟影连翩，惊狐尾纛簌。尚得佐方州，信是皇恩沐。
<br>
<br>　　卷680_16  「访同年虞部李郎中（天复四年二月，在湖南）」韩
<br>
<br>　　策蹇相寻犯雪泥，厨烟未动日平西。门庭野水鹭，
<br>
<br>　　邻里短墙咿喔鸡。未入庆霄君择肉，畏逢华毂我吹齑。
<br>
<br>　　地炉贳酒成狂醉，更觉襟怀得丧齐。
<br>
<br>　　卷680_17  「赠渔者（在湖南）」韩
<br>
<br>　　个侬居处近诛茅，枳棘篱兼用荻梢。尽日风扉从自掩，
<br>
<br>　　无人筒钓是谁抛。城方四百墙阴直，江阔中心水脉坳。
<br>
<br>　　我亦好闲求老伴，莫嫌迁客且论交。
<br>
<br>　　卷680_18  「春阴独酌寄同年虞部李郎中（在湖南）」韩
<br>
<br>　　春阴漠漠土脉润，春寒微微风意和。闲嗤入甲奔竞态，
<br>
<br>　　醉唱落调渔樵歌。诗道揣量疑可进，宦情\缺转无多。
<br>
<br>　　酒酣狂兴依然在，其奈千茎鬓雪何。
<br>
<br>　　卷680_19  「奉和峡州孙舍人肇荆南重围中寄诸朝士二篇时李…牵课」韩
<br>
<br>　　敏手何妨误汰金，敢怀私忿卵蛘濉Ｖ庇π室还三接，
<br>
<br>　　未必丰城便陆沈。炽炭一炉真玉性，浓霜千涧老松心。
<br>
<br>　　私恩尚有捐躯誓，况是君恩万倍深。
<br>
<br>　　征途安敢更迁延，冒入重围势使然。众果却应存苦李，
<br>
<br>　　五瓶惟恐竭甘泉。多端莫撼三珠树，密策寻遗七宝鞭。
<br>
<br>　　黄篾舫中梅雨里，野人无事日高眠。
<br>
<br>　　卷680_20  「雪中过重湖信笔偶题」韩
<br>
<br>　　道方时险拟如何，谪去甘心隐薜萝。青草湖将天暗合，
<br>
<br>　　白头浪与雪相和。旗亭腊酎逾年熟，水国春寒向晚多。
<br>
<br>　　处困不忙仍不怨，醉来唯是欲椤
<br>
<br>　　卷680_21  「寄湖南从事」韩
<br>
<br>　　索寞襟怀酒半醒，无人一为解馀酲。岸头柳色春将尽，
<br>
<br>　　船背雨声天欲明。去国正悲同旅雁，隔江何忍更啼莺。
<br>
<br>　　莲花幕下风流客，试与温存谴逐情。
<br>
<br>　　卷680_22  「玩水禽（在古南醴陵县作）」韩
<br>
<br>　　两两珍禽渺渺溪，翠衿红掌净无泥。向阳眠处莎成毯，
<br>
<br>　　蹋水飞时浪作梯。依倚雕梁轻社燕，抑扬金距笑晨鸡。
<br>
<br>　　劝君细认渔翁意，莫遣K罗误稳栖。
<br>
<br>　　卷680_23  「早玩雪梅有怀亲属」韩
<br>
<br>　　北陆候才变，南枝花已开。无人同怅望，把酒独裴回。
<br>
<br>　　冻白雪为伴，寒香风是媒。何因逢越使，肠断谪仙才。
<br>
<br>　　卷680_24  「欲明」韩
<br>
<br>　　欲明篱被风吹倒，过午门因客到开。忍苦可能遭鬼笑，
<br>
<br>　　息机应免致鸥猜。岳僧互乞新诗去，酒保频征旧债来。
<br>
<br>　　唯有狂吟与沈饮，时时犹自触灵台。
<br>
<br>　　卷680_25  「梅花」韩
<br>
<br>　　梅花不肯傍春光，自向深冬著艳阳。龙笛远吹胡地月，
<br>
<br>　　燕钗初试汉宫妆。风虽强暴翻添思，雪欲侵凌更助香。
<br>
<br>　　应笑暂时桃李树，盗天和气作年芳。
<br>
<br>　　卷680_26  「小隐」韩
<br>
<br>　　借得茅斋岳麓西，拟将身世老锄犁。清晨向市烟含郭，
<br>
<br>　　寒夜归村月照溪。炉为窗明僧偶坐，松因雪折鸟惊啼。
<br>
<br>　　灵椿朝菌由来事，却笑庄生始欲齐。
<br>
<br>　　卷680_27  「曛黑」韩
<br>
<br>　　古木侵天日已沈，露华凉冷润衣襟。
<br>
<br>　　江城曛黑人行绝，唯有啼乌伴夜U.
<br>
<br>　　卷680_28  「晓日」韩
<br>
<br>　　天际霞光入水中，水中天际一时红。
<br>
<br>　　直须日观三更后，首送金乌上碧空。
<br>
<br>　　卷680_29  「醉著」韩
<br>
<br>　　万里清江万里天，一村桑柘一村烟。
<br>
<br>　　渔翁醉著无人唤，过午醒来雪满船。
<br>
<br>　　卷680_30  「柳」韩
<br>
<br>　　一笼金线拂弯桥，几被儿童损细腰。
<br>
<br>　　无奈灵和标格在，春来依旧长条。
<br>
<br>　　卷680_31  「病中初闻复官二首」韩
<br>
<br>　　抽毫连夜侍明光，执{三年从省方。烧玉谩劳曾历试，
<br>
<br>　　铄金宁为欠周防。也知恩泽招谗口，还痛神o误直肠。
<br>
<br>　　闻道复官翻涕泗，属车何在水茫茫。
<br>
<br>　　又挂朝衣一自惊，始知天意重推诚。青云有路通还去，
<br>
<br>　　白发无私健亦生。曾避暖池将浴凤，却同寒谷乍迁莺。
<br>
<br>　　宦途dM终难测，稳泊渔舟隐姓名。
<br>
<br>　　卷680_32  「早起五言三韵」韩
<br>
<br>　　万树绿杨垂，千般黄鸟语。庭花风雨馀，岑寂如村坞。
<br>
<br>　　依依官渡头，晴阳照行旅。
<br>
<br>　　卷680_33  「家书后批二十八字（在醴陵，时闻家在登州）」韩
<br>
<br>　　四序风光总是愁，鬓毛衰飒涕横流。
<br>
<br>　　此书未到心先到，想在孤城海岸头。
<br>
<br>　　卷680_34  「湖南梅花一冬再发偶题于花援」韩
<br>
<br>　　湘浦梅花两度开，直应天意别栽培。玉为通体依稀见，
<br>
<br>　　香号返魂容易回。寒气与君霜里退，阳和为尔腊前来。
<br>
<br>　　夭桃莫倚东风势，调鼎何曾用不材。
<br>
<br>　　卷680_35  「即目二首」韩
<br>
<br>　　万古离怀憎物色，几生愁绪溺风光。废城沃土肥春草，
<br>
<br>　　野渡空船荡夕阳。倚道向人多脉脉，为情因酒易伥伥。
<br>
<br>　　宦途弃掷须甘分，回避红尘是所长。
<br>
<br>　　动非求进静非禅，咋舌吞声过十年。溪涨浪花如积石，
<br>
<br>　　雨晴云叶似连钱。干戈岁久谙戎事，枕簟秋凉减夜眠。
<br>
<br>　　攻苦惯来无不可，寸心如水但澄鲜。
<br>
<br>　　卷680_36  「净兴寺杜鹃一枝繁艳无比」韩
<br>
<br>　　一园红艳醉坡陀，自地连梢簇`罗。
<br>
<br>　　蜀魄未归长滴血，只应偏滴此丛多。
<br>
<br>　　卷680_37  「花时与钱尊师同醉因成二十字」韩
<br>
<br>　　桥下浅深水，竹间红白花。酒仙同避世，何用厌长沙。
<br>
<br>　　卷680_38  「避地」韩
<br>
<br>　　西山爽气生襟袖，南浦离愁入梦魂。人泊孤舟青草岸，
<br>
<br>　　鸟鸣高树夕阳村。偷生亦似符天意，未死深疑负国恩。
<br>
<br>　　白面儿郎犹巧宦，不知谁与正乾坤。
<br>
<br>　　卷680_39  「息兵」韩
<br>
<br>　　渐觉人心望息兵，老儒希觊见澄清。正当困辱殊轻死，
<br>
<br>　　已过艰危却恋生。多难始应彰劲节，至公安肯为虚名。
<br>
<br>　　暂时胯下何须耻，自有苍苍鉴赤诚。
<br>
<br>　　卷680_40  「翠碧鸟（以上并在醴陵作）」韩
<br>
<br>　　天长水远网罗稀，保得重重翠碧衣。
<br>
<br>　　挟弹小儿多害物，劝君莫近市朝飞。
<br>
<br>　　卷680_41  「赠孙仁本尊师（在袁州）」韩
<br>
<br>　　齿如冰雪发如p，几百年来醉似泥。
<br>
<br>　　不共世人争得失，卧床前有上天梯。
<br>
<br>　　卷680_42  「乙丑岁九月在萧滩镇驻泊两月忽得商马杨迢…因书四十字」韩
<br>
<br>　　旅寓在江郊，秋风正寂寥。紫泥虚宠奖，白发已渔樵。
<br>
<br>　　事往凄凉在，时危志气销。若为将朽质，犹拟杖于朝。
<br>
<br>　　卷680_43  「丙寅二月二十二日抚州如归馆雨中有怀诸朝客」韩
<br>
<br>　　凄凄恻恻又微埂Ｓ话羁愁忆故人。薄酒旋醒寒彻夜，
<br>
<br>　　好花虚谢雨藏春。萍蓬已恨为逋客，江岭那知见侍臣。
<br>
<br>　　未必交情系贫富，柴门自古少车尘。
<br>
<br>　　卷680_44  「三月二十七日自抚州往南城县舟行见拂水蔷薇因有是作」韩
<br>
<br>　　江中春雨波浪肥，石上野花枝叶瘦。枝低波高如有情，
<br>
<br>　　浪去枝留如力斗。绿刺红房战时，吴娃越艳醺酣后。
<br>
<br>　　且将浊酒伴清吟，酒逸吟狂轻宇宙。
<br>
<br>　　卷680_45  「荔枝三首（丙寅年秋到福州，自此后并福州作）」韩
<br>
<br>　　遐方不许贡珍奇，密诏唯教进荔枝。
<br>
<br>　　汉武碧桃争比得，枉令方朔号偷儿。
<br>
<br>　　封开玉笼鸡冠湿，叶衬金盘鹤顶鲜。
<br>
<br>　　想得佳人微启齿，翠钗先取一双悬。
<br>
<br>　　巧裁霞片裹神浆，崖蜜天然有异香。
<br>
<br>　　应是仙人金掌露，结成冰入`罗囊。
<br>
<br>　　卷680_46  「寄上兄长」韩
<br>
<br>　　两地支离路八千，襟怀凄怆鬓苍然。
<br>
<br>　　乱来未必长团会，其奈而今更长年。
<br>
<br>　　卷680_47  「宝剑」韩
<br>
<br>　　因极还应有甚通，难将粪壤掩神踪。
<br>
<br>　　斗间紫气分明后，擘地成川看化龙。
<br>
<br>　　卷680_48  「登南神光寺塔院（一本题作登南台僧寺）」韩
<br>
<br>　　无奈离肠日九回，强摅离抱立高台。中华地向城边尽，
<br>
<br>　　外国云从岛上来。四序有花长见雨，一冬无雪却闻雷。
<br>
<br>　　日宫紫气生冠冕，试望扶桑病眼开。
<br>
<br>　　卷680_49  「两贤」韩
<br>
<br>　　卖卜严将卖饼孙，两贤高趣恐难伦。
<br>
<br>　　而今若有逃名者，应被品流呼差人。
<br>
<br>　　卷680_50  「再思」韩
<br>
<br>　　暴殄犹来是片时，无人向此略迟疑。流金铄石玉长润，
<br>
<br>　　败柳凋花松不知。但保行藏天是证，莫矜纤巧鬼难欺。
<br>
<br>　　近来更得穷经力，好事临行亦再思。
<br>
<br>　　卷680_51  「有瞩」韩
<br>
<br>　　晚凉闲步向江亭，默默看书旋旋行。风转滞帆狂得势，
<br>
<br>　　潮来诸水寂无声。谁将覆辙询长策，愿把棼丝属老成。
<br>
<br>　　安石本怀经济意，何妨一起为苍生。
<br>
<br>　　卷680_52  「秋深闲兴」韩
<br>
<br>　　此心兼笑野云忙，甘得贫闲味甚长。病起乍尝新橘柚，
<br>
<br>　　秋深初换旧衣裳。晴来喜鹊无穷语，雨后寒花特地香。
<br>
<br>　　把钓覆棋兼举白，不离名教可颠狂。
<br>
<br>　　卷680_53  「故都」韩
<br>
<br>　　故都遥想草萋萋，上帝深疑亦自迷。塞雁已侵池Z宿，
<br>
<br>　　宫鸦犹恋女墙啼。天涯烈士空垂涕，地下强魂必噬脐。
<br>
<br>　　掩鼻计成终不觉，冯O无路旅鸡。
<br>
<br>　　卷680_54  「梦仙」韩
<br>
<br>　　紫霄宫阙五云芝，九级坛前再拜时。鹤舞鹿眠春草远，
<br>
<br>　　山高水阔夕阳迟。每嗟阮肇归何速，深羡张骞去不疑。
<br>
<br>　　澡练纯阳功力在，此心唯有玉皇知。
<br>
<br>　　卷680_55  「赠吴颠尊师（丙寅年作）」韩
<br>
<br>　　饮酒经何代，休粮度此生。迹应常自浼，颠亦强为名。
<br>
<br>　　道若千钧重，身如一羽轻。毫厘分象纬，袒跣揖公卿。
<br>
<br>　　狗窦号光逸，渔阳裸祢衡。笑雷冬蛰震，岩电夜珠明。
<br>
<br>　　月魄侵簪冷，江光逼屐清。半酣思救世，一手拟扶倾。
<br>
<br>　　击地嗟衰俗，看天贮不平。自缘怀气义，可是计烹亨。
<br>
<br>　　议论通三教，年颜称五更。老狂人不厌，密行鬼应惊。
<br>
<br>　　未识心相许，开襟语便诚。伊余常仗义，愿拜十年兄。
<br>
<br>　　卷680_56  「送人弃官入道」韩
<br>
<br>　　仙李浓阴润，皇枝密叶敷。俊才轻折桂，捷径取纡朱。
<br>
<br>　　断绁三清路，扬鞭五达衢。侧身期破的，缩手待呼卢。
<br>
<br>　　社稷俄如缀，雄豪讵守株。忸怩非壮志，摆脱是良图。
<br>
<br>　　尘土留难住，缨q弃若无。冥心归大道，回首笑吾徒。
<br>
<br>　　酒律应难忘，诗魔未肯徂。他年如拔宅，为我指清都。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
