<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百三十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百三十四
<br>
<br>　　卷134_1  「塞下曲」李颀
<br>
<br>　　少年学骑射，勇冠并州儿。直爱出身早，边功沙漠垂。
<br>
<br>　　戎鞭腰下插，羌笛雪中吹。膂力今应尽，将军犹未知。
<br>
<br>　　卷134_2  「寄镜湖朱处士」李颀
<br>
<br>　　澄霁晚流阔，微风吹绿O.鳞鳞远峰见，淡淡平湖春。
<br>
<br>　　芳草日堪把，白云心所亲。何时可为乐，梦里东山人。
<br>
<br>　　卷134_3  「宴陈十六楼（楼枕金谷）」李颀
<br>
<br>　　西楼对金谷，此地古人心。白日落庭内，黄花生涧阴。
<br>
<br>　　四邻见疏木，万井度寒砧。石上题诗处，千年留至今。
<br>
<br>　　卷134_4  「送相里造入京」李颀
<br>
<br>　　子月过秦正，寒云覆洛城。嗟君未得志，犹作苦辛行。
<br>
<br>　　暖酒嫌衣薄，瞻风候雨晴。春官含笑待，驱马速前程。
<br>
<br>　　卷134_5  「送钱子入京」李颀
<br>
<br>　　夜梦还京北，乡心恨捣衣。朝逢入秦使，走马唤君归。
<br>
<br>　　驿路清霜下，关门黄叶稀。还家应信宿，看子速如飞。
<br>
<br>　　卷134_6  「送綦毋三寺中赋得纱灯」李颀
<br>
<br>　　禅室吐香烬，轻纱笼翠烟。长绳挂青竹，百尺垂红莲。
<br>
<br>　　熠~众星下，玲珑双塔前。含光待明发，此别岂徒然。
<br>
<br>　　卷134_7  「送人尉闽中」李颀
<br>
<br>　　可叹芳菲日，分为万里情。阊门折垂柳，御苑听残莺。
<br>
<br>　　海戍通闽邑，江航过楚城。客心君莫问，春草是王程。
<br>
<br>　　卷134_8  「送人归沔南」李颀
<br>
<br>　　梅花今正发，失路复何如。旧国云山在，新年风景馀。
<br>
<br>　　春饶汉阳梦，日寄武陵书。可即明时老，临川莫羡鱼。
<br>
<br>　　卷134_9  「送卢逸人」李颀
<br>
<br>　　洛阳为此别，携手更何时。不复人间见，只应海上期。
<br>
<br>　　清G入云木，白首卧茅茨。共惜卢敖去，天边望所思。
<br>
<br>　　卷134_10  「送顾朝阳还吴」李颀
<br>
<br>　　寂寞俱不偶，裹粮空入秦。宦途已可识，归卧包山春。
<br>
<br>　　旧国指飞鸟，沧波愁旅人。开樽洛水上，怨别柳花新。
<br>
<br>　　卷134_11  「送窦参军」李颀
<br>
<br>　　城南送归客，举酒对林峦。暄鸟迎风啭，春衣度雨寒。
<br>
<br>　　桃花开翠幕，柳色拂金鞍。公子何时至，无令芳草阑。
<br>
<br>　　卷134_12  「望秦川」李颀
<br>
<br>　　秦川朝望迥，日出正东峰。远近山河净，逶迤城阙重。
<br>
<br>　　秋声万户竹，寒色五陵松。客有归欤叹，凄其霜露浓。
<br>
<br>　　卷134_13  「晚归东园」李颀
<br>
<br>　　荆扉带郊郭，稼穑满东。倚杖寒山暮，鸣梭秋叶时。
<br>
<br>　　回云覆阴谷，返景照霜梨。澹泊真吾事，清风别自兹。
<br>
<br>　　卷134_14  「觉公院施鸟石台」李颀
<br>
<br>　　石台置香饭，斋后施诸禽。童子亦知善，众生无惧心。
<br>
<br>　　苔痕苍晓露，盘势出香林。锡杖或围绕，吾师一念深。
<br>
<br>　　卷134_15  「篱笋」李颀
<br>
<br>　　东园长新笋，映日复穿篱。迸出依青嶂，攒生伴绿池。
<br>
<br>　　色因林向背，行逐地高卑。但恐春将老，青青独尔为。
<br>
<br>　　卷134_16  「达奚吏部夫人寇氏挽歌」李颀
<br>
<br>　　存殁令名传，青青松柏田。事姑称孝妇，生子继先贤。
<br>
<br>　　露湿铭旌重，风吹卤簿前。阴堂从此闭，谁诵女师篇。
<br>
<br>　　卷134_17  「寄司勋卢员外」李颀
<br>
<br>　　流澌腊月下河阳，草色新年发建章。秦地立春传太史，
<br>
<br>　　汉宫题柱忆仙郎。归鸿欲度千门雪，侍女新添五夜香。
<br>
<br>　　早晚荐雄文似者，故人今已赋长杨。
<br>
<br>　　卷134_18  「寄綦毋三」李颀
<br>
<br>　　新加大邑绶仍黄，近与单车去洛阳。顾眄一过丞相府，
<br>
<br>　　风流三接令公香。南川粳稻花侵县，西岭云霞色满堂。
<br>
<br>　　共道进贤蒙上赏，看君几岁作台郎。
<br>
<br>　　卷134_19  「送魏万之京」李颀
<br>
<br>　　朝闻游子唱离歌，昨夜微霜初渡河。鸿雁不堪愁里听，
<br>
<br>　　云山况是客中过。关城树色催寒近，御苑砧声向晚多。
<br>
<br>　　莫见长安行乐处，空令岁月易蹉跎。
<br>
<br>　　卷134_20  「送李回」李颀
<br>
<br>　　知君官属大司农，诏幸骊山职事雄。岁发金钱供御府，
<br>
<br>　　昼看仙液注离宫。千岩曙雪旌门上，十月寒花辇路中。
<br>
<br>　　不睹声明与文物，自伤流滞去关东。
<br>
<br>　　卷134_21  「宿莹公禅房闻梵」李颀
<br>
<br>　　花宫仙梵远微微，月隐高城钟漏稀。夜动霜林惊落叶，
<br>
<br>　　晓闻天籁发清机。萧条已入寒空静，飒沓仍随秋雨飞。
<br>
<br>　　始觉浮生无住著，顿令心地欲皈依。
<br>
<br>　　卷134_22  「题v公山池」李颀
<br>
<br>　　远公遁迹庐山岑，开士幽居o树林。片石孤峰窥色相，
<br>
<br>　　清池皓月照禅心。指挥如意天花落，坐卧闲房春草深。
<br>
<br>　　此外俗尘都不染，惟馀玄度得相寻。
<br>
<br>　　卷134_23  「题卢五旧居」李颀
<br>
<br>　　物在人亡无见期，闲庭系马不胜悲。窗前绿竹生空地，
<br>
<br>　　门外青山如旧时。怅望秋天鸣坠叶，m窨萘宿寒鸱。
<br>
<br>　　忆君泪落东流水，岁岁花开知为谁。
<br>
<br>　　卷134_24  「赠别张兵曹」李颀
<br>
<br>　　汉家萧相国，功盖五诸侯。勋业河山重，丹青锡命优。
<br>
<br>　　君为禁脔婿，争看玉人游。荀令焚香日，潘郎振藻秋。
<br>
<br>　　新成鹦鹉赋，能衣ht裘。不惮轩车远，仍寻薜荔幽。
<br>
<br>　　苑梨飞绛叶，伊水净寒流。雪满故关道，云遮祥凤楼。
<br>
<br>　　一身轻寸禄，万物任虚舟。别后如相问，沧波双白鸥。
<br>
<br>　　卷134_25  「宿香山寺石楼」李颀
<br>
<br>　　夜宿翠微半，高楼闻暗泉。渔舟带远火，山磬发孤烟。
<br>
<br>　　衣拂云松外，门清河汉边。峰峦低枕席，世界接人天。
<br>
<br>　　霭霭花出雾，辉辉星映川。东林曙莺满，惆怅欲言旋。
<br>
<br>　　卷134_26  「圣善阁送裴迪入京」李颀
<br>
<br>　　云华满高阁，苔色上钩栏。药草空阶静，梧桐返照寒。
<br>
<br>　　清吟可愈疾，携手暂同欢。坠叶和金磬，饥乌鸣露盘。
<br>
<br>　　伊流惜东别，灞水向西看。旧托含香署，云霄何足难。
<br>
<br>　　卷134_27  「奉送漪叔游颍川兼谒淮阳太守」李颀
<br>
<br>　　罢吏今何适，辞家方独行。嵩阳入归梦，颍水半前程。
<br>
<br>　　闻道淮阳守，东南卧理清。郡斋观政日，人马望乡情。
<br>
<br>　　叠岭雪初霁，寒砧霜后鸣。临川嗟拜手，寂寞事躬耕。
<br>
<br>　　卷134_28  「二妃庙送裴侍御使桂阳」李颀
<br>
<br>　　沅上秋草晚，苍苍尧女祠。无人见精魄，万古寒猿悲。
<br>
<br>　　桂水身殁后，椒浆神降时。回云迎赤豹，骤雨飒文狸。
<br>
<br>　　受命出炎海，焚香征楚词。乘骢感遗迹，一吊清川湄。
<br>
<br>　　卷134_29  「送暨道士还玉清观」李颀
<br>
<br>　　仙宫有名籍，度世吴江濉４蟮辣疚尬遥青春长与君。
<br>
<br>　　中州俄已到，至理得而闻。明主降黄屋，时人看白云。
<br>
<br>　　空山何窈窕，三秀日氛氲。遂此留书客，超遥烟驾分。
<br>
<br>　　卷134_30  「送刘主簿归金坛」李颀
<br>
<br>　　与子十年旧，其如离别何。宦游邻故国，归梦是沧波。
<br>
<br>　　京口青山远，金陵芳草多。云帆晓容裔，江日昼清和。
<br>
<br>　　县郭舟人饮，津亭渔者歌。茅山有仙洞，羡尔再经过。
<br>
<br>　　卷134_31  「送卢少府赴延陵」李颀
<br>
<br>　　问君从宦所，何日府中趋。遥指金陵县，青山天一隅。
<br>
<br>　　行人怀寸禄，小吏献新图。北固波涛险，南天风俗殊。
<br>
<br>　　春江连橘柚，晚景媚菰蒲。漠漠花生渚，亭亭云过湖。
<br>
<br>　　滩沙映村火，水雾敛樯乌。回首东门路，乡书不可无。
<br>
<br>　　卷134_32  「送皇甫曾游襄阳山水兼谒韦太守」李颀
<br>
<br>　　岘山枕襄阳，滔滔江汉长。山深卧龙宅，水净斩蛟乡。
<br>
<br>　　元凯春秋传，昭明文选堂。风流满今古，烟岛思微茫。
<br>
<br>　　白雁暮冲雪，青林寒带霜。芦花独戍晚，柑实万家香。
<br>
<br>　　旧国欲兹别，轻舟眇未央。百花亭漫漫，一柱观苍苍。
<br>
<br>　　按俗荆南牧，持衡吏部郎。逢君立五马，应醉习家塘。
<br>
<br>　　卷134_33  「龙门送裴侍御监五岭选」李颀
<br>
<br>　　万里番禺地，官人继帝忧。君为柱下史，将命出东周。
<br>
<br>　　歇马傍川路，张灯临石楼。棱棱静疏木，濞濞响寒流。
<br>
<br>　　榔叶四荒外，梅花五岭头。明珠尉佗国，翠羽夜郎洲。
<br>
<br>　　夷俗富珍产，土风资宦游。心清物不杂，弊革事无留。
<br>
<br>　　举善必称最，持奸当去尤。何辞桂江远，今日用贤秋。
<br>
<br>　　卷134_34  「送乔琳」李颀
<br>
<br>　　草绿小平津，花开伊水滨。今君不得意，孤负帝乡春。
<br>
<br>　　口不言金帛，心常任屈伸。阮公惟饮酒，陶令肯羞贫。
<br>
<br>　　阳羡风流地，沧江游寓人。菱歌五湖远，桂树八公邻。
<br>
<br>　　青鸟迎孤棹，白云随一身。潮随秣陵上，月映石头新。
<br>
<br>　　未可逃名利，应须在缙绅。汀洲芳杜色，劝尔暂垂纶。
<br>
<br>　　卷134_35  「题少府监李丞山池」李颀
<br>
<br>　　能向府亭内，置兹山与林。他人XZ马，而我薜萝心。
<br>
<br>　　雨止禁门肃，莺啼官柳深。长廊s军器，积水背城阴。
<br>
<br>　　窗外王孙草，床头中散琴。清风多仰慕，吾亦尔知音。
<br>
<br>　　卷134_36  「长寿寺粲公院新L井」李颀
<br>
<br>　　僧房来往久，露井每同观。白石抱新L，苍苔依旧栏。
<br>
<br>　　空瓶宛转下，长绠辘轳盘。境界因心净，泉源见底寒。
<br>
<br>　　钟鸣时灌顶，对此日闲安。
<br>
<br>　　卷134_37  「魏仓曹宅各赋一物得当轩石竹」李颀
<br>
<br>　　罗生殊众色，独为表华滋。虽杂蕙兰处，无争桃李时。
<br>
<br>　　同人趋府暇，落日后庭期。密叶散红点，灵条惊紫蕤。
<br>
<br>　　芳菲看不厌，采摘愿来兹。
<br>
<br>　　卷134_38  「奉送五叔入京兼寄綦毋三」李颀
<br>
<br>　　云阴带残日，怅别此何时。欲望黄山道，无由见所思。
<br>
<br>　　卷134_39  「寄韩鹏」李颀
<br>
<br>　　为政心闲物自闲，朝看飞鸟暮飞还。
<br>
<br>　　寄书河上神明宰，羡尔城头姑射山。
<br>
<br>　　卷134_40  「百花原（一作王昌龄《出塞行》）」李颀
<br>
<br>　　百花原头望京师，黄河水流无已时。
<br>
<br>　　穷秋旷野行人绝，马首东来知是谁。
<br>
<br>　　卷134_41  「遇刘五」李颀
<br>
<br>　　洛阳一别梨花新，黄鸟飞飞逢故人。
<br>
<br>　　携手当年共为乐，无惊蕙草惜残春。
<br>
<br>　　卷134_42  「送崔婴赴汉阳」李颀
<br>
<br>　　中外相连弟与兄，新加小县子男名。
<br>
<br>　　才年三十佩铜印，知尔弦歌汉水清。
<br>
<br>　　卷134_43  「送五叔入京兼寄綦毋三」李颀
<br>
<br>　　吏部明年拜官后，西城必与故人期。
<br>
<br>　　寄书春草年年色，莫道相逢玉女祠。
<br>
<br>　　卷134_44  「野老曝背」李颀
<br>
<br>　　百岁老翁不种田，惟知曝背乐残年。
<br>
<br>　　有时扪虱独搔首，目送归鸿篱下眠。
<br>
<br>　　卷134_45  「送东阳王太守（末缺）」李颀
<br>
<br>　　江皋杜蘅绿，芳草日迟迟。桧楫今何去，星郎出守时。
<br>
<br>　　彤b问风俗，明主寄逆恕Ａ钕虏煌蕉，人和当在兹。
<br>
<br>　　昔年经此地，微月有佳期。洞口桂花白，岩前春草滋。
<br>
<br>　　素沙静津濑，青壁带川坻。野鹤每孤立，林鼯常昼悲。
<br>
<br>　　卷134_46  「咏张N山水（末缺）」李颀
<br>
<br>　　小山破体闲支策，落日梨花照空壁。
<br>
<br>　　诗堪记室妒风流，画与将军作偷小
<br>
<br>　　卷134_47  「失题（末缺）」李颀
<br>
<br>　　紫极殿前朝伏奏，龙华会里日相望。
<br>
<br>　　别离岁岁如流水，谁辨他乡与故乡。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
