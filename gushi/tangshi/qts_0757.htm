<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百五十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百五十七
<br>
<br>　　卷757_1  「送程德琳郎中学士（得远山）」徐锴
<br>
<br>　　瓜步妖氛灭，昆冈草树青。终朝空望极，今日送君行。
<br>
<br>　　报政秋云静，微吟晓月生。楼中长可见，特用灭离情。
<br>
<br>　　卷757_2  「太傅相公以东观庭梅西垣旧植昔陪盛赏…伏愧斐然」徐锴
<br>
<br>　　静对含章树，闲思共有时。香随荀令在，根异武昌移。
<br>
<br>　　物性虽摇落，人心岂变衰。唱酬胜笛曲，来往韵朱丝。
<br>
<br>　　卷757_3  「太傅相公与家兄梅花酬唱许缀末篇再赐新诗…伏惟采览」徐锴
<br>
<br>　　重叹梅花落，非关塞笛悲。论文叨接萼，末曲愧吹篪。
<br>
<br>　　枝逐清风动，香因白雪知。陶钧敷左悌，更赋邵公诗。
<br>
<br>　　卷757_4  「同家兄哭乔侍郎」徐锴
<br>
<br>　　诸公长者郑当时，事事无心性坦夷。但是登临皆有作，
<br>
<br>　　未尝相见不伸眉。生前适意无过酒，身后遗言只要诗。
<br>
<br>　　三日笑谈成理命，一篇投吊尚应知。
<br>
<br>　　卷757_5  「秋词」徐锴
<br>
<br>　　井梧纷堕砌，寒雁远横空。雨久莓苔紫，霜浓薜荔红。
<br>
<br>　　卷757_6  「和徐鼎臣见寄」包颖
<br>
<br>　　平生中表最情亲，浮世那堪聚散频。谢x却吟归省阁，
<br>
<br>　　刘桢犹自卧漳滨。旧游半似前生事，要路多逢后进人。
<br>
<br>　　且喜新吟报强健，明年相望杏园春。
<br>
<br>　　卷757_7  「贻耀州将」钟谟
<br>
<br>　　翩翩归尽塞垣鸿，隐隐惊开蛰户虫。渭北离愁春色里，
<br>
<br>　　江南家事战尘中。还同逐客纫兰佩，谁听缧囚奏土风。
<br>
<br>　　多谢贤侯振吾道，免令搔首泣途穷。
<br>
<br>　　卷757_8  「献周世宗」钟谟
<br>
<br>　　三年耀武群雄服，一日回銮万国春。
<br>
<br>　　南北通欢永无事，谢恩归去老陪臣。
<br>
<br>　　卷757_9  「代京妓越宾答徐铉」钟谟
<br>
<br>　　一幅轻绡寄海滨，越姑长感昔时恩。
<br>
<br>　　欲知别后情多少，点点凭君看泪痕。
<br>
<br>　　卷757_10  「寄麻姑仙坛道士」查文徽
<br>
<br>　　别后相思鹤信稀，郡楼南望远峰迷。人归仙洞云连地，
<br>
<br>　　花落春林水满溪。白发只应悲镜镊，丹砂犹待寄刀圭。
<br>
<br>　　方平车驾今何在，常苦尘中日易西。
<br>
<br>　　卷757_11  「赠韩定辞」马
<br>
<br>　　燧林芳草绵绵思，尽日相携陟丽谯。
<br>
<br>　　别后k渡缴贤，羡君时复见王乔。
<br>
<br>　　卷757_12  「答马」韩定辞
<br>
<br>　　崇霞台上神仙客，学辨痴龙艺最多。
<br>
<br>　　盛德好将银管述，丽词堪与雪儿歌。
<br>
<br>　　卷757_13  「题杨克俭池馆」何昌龄
<br>
<br>　　经旬因雨不重来，门有蛛丝径有苔。
<br>
<br>　　再向白莲亭上望，不知花木为谁开。
<br>
<br>　　卷757_14  「献江淮郡守卢公」李羽
<br>
<br>　　塞诏东来淝水滨，时情惟望秉陶钧。
<br>
<br>　　将军一阵为功业，忍见沙场百战人。
<br>
<br>　　卷757_15  「南山池」梁藻
<br>
<br>　　翡翠戏翻荷叶雨，鹭鸶飞破竹林烟。
<br>
<br>　　时沽村酒临轩酌，拟摘新茶靠石煎。
<br>
<br>　　卷757_16  「嘲庐山道士」陈沆
<br>
<br>　　啖肉先生欲上升，黄云踏破紫云崩。
<br>
<br>　　龙腰鹤背无多力，传与麻姑借大鹏。
<br>
<br>　　卷757_17  「句」陈沆
<br>
<br>　　罢却儿女戏，放他花木生。（《寒食》）
<br>
<br>　　扫地云粘帚，耕山鸟怕牛。（《闲居》）
<br>
<br>　　点入旱云千国仰，力浮尘世一毫轻。（《题水》）
<br>
<br>　　卷757_18  「赠织锦人」李询
<br>
<br>　　札札机声晓复晡，眼穿力尽竟何如。
<br>
<br>　　美人一曲成千赐，心里犹嫌花样疏。
<br>
<br>　　卷757_19  「题金山」韩垂
<br>
<br>　　灵山一峰秀，岌然殊众山。盘根大江底，插影浮云间。
<br>
<br>　　雷霆常间作，风雨时往还。象外悬清影，千载长跻攀。
<br>
<br>　　卷757_20  「后湖」朱存
<br>
<br>　　雷轰叠鼓火翻旗，三异翩翩试水师。
<br>
<br>　　惊起黑龙眠不得，狂风猛雨不多时。
<br>
<br>　　卷757_21  「和徐舍人九月十一日见寄」陈彦
<br>
<br>　　衡门寂寂逢迎少，不见仙郎向五旬。
<br>
<br>　　莫问龙山前日事，菊花开却为闲人。
<br>
<br>　　卷757_22  「登游齐山」许坚1
<br>
<br>　　星使南驰入楚重，此山偏得驻行踪。
<br>
<br>　　落花满地月华冷，寂寞旧山三四峰。
<br>
<br>　　卷757_23  「游溧阳下山寺（一作灵泉精舍限韵）」许坚1
<br>
<br>　　地枕吴溪与越峰，前朝恩锡灵泉额。竹林晴见雁塔高，
<br>
<br>　　石室曾栖几禅伯。荒碑字没秋苔深，古池香泛荷花白。
<br>
<br>　　客有经年说别林，落日啼猿情脉脉。
<br>
<br>　　卷757_24  「题幽栖观」许坚1
<br>
<br>　　仙翁上升去，丹井寄晴壑。山色接天台，湖光照寥廓。
<br>
<br>　　玉洞绝无人，老桧犹栖鹤。我欲掣青蛇，他时冲碧落。
<br>
<br>　　卷757_25  「上舍人徐铉」许坚1
<br>
<br>　　几宵烟月锁楼台，欲寄侯门荐下才。
<br>
<br>　　满面尘埃人不识，谩随流水出山来。
<br>
<br>　　卷757_26  「题茅山观」许坚1
<br>
<br>　　常恨清风千载郁，洞天令得恣游遨。松楸古色玉坛静，
<br>
<br>　　鸾鹤不来青汉高。茅氏井寒丹已化，玄宗碑断梦仍劳。
<br>
<br>　　分明有个长生路，休向红尘叹二毛。
<br>
<br>　　卷757_27  「建州节帅更代，筵上献诗」王感化
<br>
<br>　　旌旗赴天台，溪山晓色开。万家悲更喜，迎佛送如来。
<br>
<br>　　卷757_28  「奉元宗命咏苑中白野鹊」王感化
<br>
<br>　　碧岩深洞恣游遨，天与芦花作羽毛。
<br>
<br>　　要识此来栖宿处，上林琼树一枝高。
<br>
<br>　　卷757_29  「句」王感化
<br>
<br>　　草中误认将军虎，山上曾为道士羊。（《题怪石》八句，
<br>
<br>　　皆用故事，今但存其一联）
<br>
<br>　　卷757_30  「元宗钓鱼无获，进诗」李家明
<br>
<br>　　玉L垂钩兴正浓，碧池春暖水溶溶。
<br>
<br>　　凡鳞不敢吞香饵，知是君王合钓龙。
<br>
<br>　　卷757_31  「咏卧牛」李家明
<br>
<br>　　曾遭甯戚鞭敲角，又被田单火燎身。
<br>
<br>　　闲向斜阳嚼枯草，近来问喘为无人。
<br>
<br>　　卷757_32  「题纸鸢止宋齐丘哭子」李家明
<br>
<br>　　安排唐祚革强吴，尽是先生作计谟。
<br>
<br>　　一个孩儿拚不得，让皇百口合何如。
<br>
<br>　　卷757_33  「咏皖公山」李家明
<br>
<br>　　龙舟轻s锦帆风，正值宸游望远空。
<br>
<br>　　回首皖公山色翠，影斜不到寿杯中。
<br>
<br>　　卷757_34  「奉和圣制送邓王牧宣城」汤悦
<br>
<br>　　千里陵阳同陕服，凿门胙土寄亲贤。曙烟已别黄金殿，
<br>
<br>　　晚照重登白玉筵。江上浮光宜雨后，郡中远岫列窗前。
<br>
<br>　　天心待报期年政，留与工师播管弦。
<br>
<br>　　卷757_35  「早春寄华下同志」汤悦
<br>
<br>　　正是花时节，思君寝复兴。市沽终不醉，春梦亦无凭。
<br>
<br>　　岳面悬清雨，河心走浊冰。东门一条路，离恨正相仍。
<br>
<br>　　卷757_36  「鼎臣学士侍郎以东馆庭梅昔翰苑之毫末今复半枯…攀和」汤悦
<br>
<br>　　忆见萌芽日，还怜合抱时。旧欢如梦想，物态暗还移。
<br>
<br>　　素艳今无几，朱颜亦自衰。树将人共老，何暇更悲丝。
<br>
<br>　　卷757_37  「再次前韵代梅答」汤悦
<br>
<br>　　托植经多稔，顷筐向盛时。枝条虽已故，情分不曾移。
<br>
<br>　　莫向阶前老，还同镜里衰。更应怜堕叶，残吹挂虫丝。
<br>
<br>　　卷757_38  「鼎臣学士侍郎、楚金舍人学士以再伤…成四十字陈谢」汤悦
<br>
<br>　　人物同迁谢，重成念旧悲。连华得琼玖，合奏发埙篪。
<br>
<br>　　馀ㄋ湮奕。残芳尚获知。问君何所似，珍重杜秋诗。
<br>
<br>　　卷757_39  「送钟员外（赋月）」萧
<br>
<br>　　丽汉金波满，当筵玉星恪Ｒ蛩计稻凵，几复换亏盈。
<br>
<br>　　光彻离襟冷，声符别管清。那堪还目此，两地倚楼情。
<br>
<br>　　卷757_40  「送德林郎中学士赴东府（得菊）」萧
<br>
<br>　　离情折杨柳，此别异春哉。含露东篱艳，泛香南浦杯。
<br>
<br>　　惜持行次赠，留插醉中回。暮齿如能制，玉山甘判颓。
<br>
<br>　　卷757_41  「送钟员外（赋竹）」孙岘
<br>
<br>　　万物中萧洒，修篁独逸群。贞姿曾冒雪，高节欲凌云。
<br>
<br>　　细韵风初发，浓烟日正曛。因题偏惜别，不可暂无君。
<br>
<br>　　卷757_42  「送钟员外（赋松）」谢仲宣
<br>
<br>　　送人多折柳，唯我独吟松。若保岁寒在，何妨霜雪重。
<br>
<br>　　森梢逢静境，廓落见孤峰。还似君高节，亭亭鲜继踪。
<br>
<br>　　卷757_43  「别诸同志（得新鸿）」钟`
<br>
<br>　　随阳来万里，点点度遥空。影落长江水，声悲半夜风。
<br>
<br>　　残秋辞绝漠，无定似惊蓬。我有离群恨，飘飘类此鸿。
<br>
<br>　　卷757_44  「送德林郎中学士赴东府（得江）」乔舜
<br>
<br>　　掺袂向江头，朝宗势未休。何人乘桂楫，之子过扬州。
<br>
<br>　　飒飒翘沙雁，漂漂逐浪鸥。欲知离别恨，半是泪和流。
<br>
<br>　　卷757_45  「送钟员外（赋风）」王沂
<br>
<br>　　静追O末兴，况复值萧条。猛势资新雁，寒声伴暮潮。
<br>
<br>　　过山云散乱，经树叶飘u.今日烟江上，征帆望望遥。
<br>
<br>　　卷757_46  「送德林郎中学士赴东府（得水）」陈元裕
<br>
<br>　　上善湛然秋，恩波洽帝猷。谩言生险浪，岂爽见安流。
<br>
<br>　　泛去星槎远，澄来月练浮。滔滔对离酌，入洛称仙舟。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
