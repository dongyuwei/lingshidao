<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百二十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百二十六
<br>
<br>　　卷826_1  「善哉行（伤古曲无知音）」贯休
<br>
<br>　　有美一人兮，婉如青扬。识曲别音兮，令姿煌煌。
<br>
<br>　　绣袂捧琴兮，登君子堂。如彼萱草兮，使我忧忘。
<br>
<br>　　欲赠之以紫玉尺，白银铛。久不见之兮，湘水茫茫。
<br>
<br>　　卷826_2  「读离骚经」贯休
<br>
<br>　　湘江滨，湘江滨，兰红芷白波如银，终须一去呼湘君。
<br>
<br>　　问湘神，云中君，不知何以交灵均。我恐湘江之鱼兮，
<br>
<br>　　死后尽为人。曾食灵均之肉兮，个个为忠臣。
<br>
<br>　　又想灵均之骨兮终不曲。千年波底色如玉，
<br>
<br>　　谁能入水少取得，香沐函题贡上国。贡上国，
<br>
<br>　　即全胜和璞悬璃，垂棘结绿。
<br>
<br>　　卷826_3  「阳春曲（江东广明初作）」贯休
<br>
<br>　　为口莫学阮嗣宗，不言是非非至公。为手须似朱云辈，
<br>
<br>　　折槛英风至今在。男儿结发事君亲，须虑跋投嗫犊。
<br>
<br>　　历数雍熙房与杜，魏公姚公宋开府。尽向天上仙宫闲处坐，
<br>
<br>　　何不却辞上帝下下土，忍见苍生苦苦苦。
<br>
<br>　　卷826_4  「白雪曲」贯休
<br>
<br>　　列鼎佩金章，泪眼看风枝。却思食藜藿，身作屠沽儿。
<br>
<br>　　负米无远近，所希升斗归。为人无贵贱，莫学鸡狗肥。
<br>
<br>　　斯言如不忘，别更无光辉。斯言如或忘，即安用人为。
<br>
<br>　　卷826_5  「上留田」贯休
<br>
<br>　　父不父，兄不兄。上留田，蝥贼生。徒陟冈，泪峥嵘。
<br>
<br>　　我欲使诸凡鸟雀，尽变为Wo.我欲使诸凡草木，
<br>
<br>　　尽变为田荆。邻人歌，邻人歌。古风清，清风生。
<br>
<br>　　卷826_6  「胡无人」贯休
<br>
<br>　　霍嫖姚，赵充国，天子将之平朔漠。肉胡之肉，烬胡帐幄。
<br>
<br>　　千里万里，唯留胡之空壳。边风萧萧，榆叶初落。
<br>
<br>　　杀气昼赤，枯骨夜哭。将军既立殊勋，遂有胡无人曲。
<br>
<br>　　我闻之，天子富有四海，德被无垠。但令一物得所，
<br>
<br>　　八表来宾，亦何必令彼胡无人。
<br>
<br>　　卷826_7  「苦寒行」贯休
<br>
<br>　　北风北风，职何严毒。摧壮士心，缩金乌足。冻云嚣嚣，
<br>
<br>　　碍雪一片下不得。声绕枯桑，根在沙塞。黄河彻底，
<br>
<br>　　顽直到海。一气抟束，万物无态。唯有吾庭前杉松树枝，
<br>
<br>　　枝枝健在。
<br>
<br>　　卷826_8  「蒿里」贯休
<br>
<br>　　兔不迟，乌更急，但恐穆王八骏，著鞭不及。所以蒿里，
<br>
<br>　　坟出蕺蕺。气凌云天，龙腾凤集。尽为风消土吃，
<br>
<br>　　狐掇蚁拾。黄金不啼玉不泣，白杨骚屑，乱风愁月。
<br>
<br>　　折碑石人，莽秽榛没。牛羊O@，时见牧童儿，弄枯骨。
<br>
<br>　　卷826_9  「临高台」贯休
<br>
<br>　　凉风吹远念，使我升高台。宁知数片云，不是旧山来。
<br>
<br>　　故人天一涯，久客殊未回。雁来不得书，空寄声哀哀。
<br>
<br>　　卷826_10  「杞梁妻」贯休
<br>
<br>　　秦之无道兮四海枯，筑长城兮遮北胡。筑人筑土一万里，
<br>
<br>　　杞梁贞妇啼呜呜。上无父兮中无夫，下无子兮孤复孤。
<br>
<br>　　一号城崩塞色苦，再号杞梁骨出土。疲魂饥魄相逐归，
<br>
<br>　　陌上少年莫相非。
<br>
<br>　　卷826_11  「古离别」贯休
<br>
<br>　　离恨如旨酒，古今饮皆醉。只恐长江水，尽是儿女泪。
<br>
<br>　　伊余非此辈，送人空把臂。他日再相逢，清风动天地。
<br>
<br>　　卷826_12  「战城南二首」贯休
<br>
<br>　　万里桑干傍，茫茫古蕃壤。将军貌憔悴，抚剑悲年长。
<br>
<br>　　胡兵尚陵逼，久住亦非强。邯郸少年辈，个个有伎俩。
<br>
<br>　　拖枪半夜去，雪片大如掌。
<br>
<br>　　碛中有阴兵，战马时惊蹶。轻猛李陵心，摧残苏武节。
<br>
<br>　　黄金锁子甲，风吹色如铁。十载不封侯，茫茫向谁说。
<br>
<br>　　卷826_13  「少年行」贯休
<br>
<br>　　锦衣鲜华手擎鹘，闲行气貌多轻忽。
<br>
<br>　　稼穑艰难总不知，五帝三皇是何物。
<br>
<br>　　自拳五色裘，迸入他人宅。却捉苍头奴，玉鞭打一百。
<br>
<br>　　面白如削玉，猖狂曲江曲。马上黄金鞍，适来新赌得。
<br>
<br>　　卷826_14  「梦游仙四首」贯休
<br>
<br>　　梦到海中山，入个白银宅。逢见一道士，称是李八伯。
<br>
<br>　　三四仙女儿，身著瑟瑟衣。手把明月珠，打落金色梨。
<br>
<br>　　车渠地无尘，行至瑶池滨。森森椿树下，白龙来嗅人。
<br>
<br>　　宫殿峥嵘笼紫气，金渠玉砂五色水。
<br>
<br>　　守阍仙婢相倚睡，偷摘蟠桃几倒地。
<br>
<br>　　卷826_15  「轻薄篇二首」贯休
<br>
<br>　　绣林锦野，春态相压。谁家少年，马蹄蹋蹋。
<br>
<br>　　斗鸡走狗夜不归，一掷赌却如花妾。谁云不颠不狂，
<br>
<br>　　其名不彰，悲夫！
<br>
<br>　　木落萧萧，虫鸣唧唧。不觉朱蔫脸红，霜劫鬓漆。
<br>
<br>　　世途多事，泣向秋日。方今少壮不努力，老大徒伤悲，
<br>
<br>　　如何？
<br>
<br>　　卷826_16  「长安道」贯休
<br>
<br>　　憧憧合合，八表一辙。黄尘雾合，车马火热。名汤风雨，
<br>
<br>　　利辗霜雪。千车万驮，半宿关月。上有尧禹，下有夔l.
<br>
<br>　　紫气银轮兮常覆金阙。仙掌捧日兮浊河澄澈。
<br>
<br>　　愚将草木兮有言，与华封人兮不别。
<br>
<br>　　卷826_17  「洛阳尘」贯休
<br>
<br>　　昔时昔时洛城人，今作茫茫洛城尘。我闻富有石季伦，
<br>
<br>　　楼台五色干星辰。乐如天乐日夜闻，锦姝绣妾何纷纷。
<br>
<br>　　真珠帘中，姑射神人。文金线玉，香成暮云。孙秀若不杀，
<br>
<br>　　晋室应更贫。伊水削行路，冢石花磷磷。苍茫金谷园，
<br>
<br>　　牛羊荆榛。飞鸟好羽毛，疑是绿珠身。
<br>
<br>　　卷826_18  「富贵曲二首」贯休
<br>
<br>　　有金张族，骄奢相续。琼树玉堂，雕墙绣毂。纨绮杂杂，
<br>
<br>　　钟鼓合合。美人如白牡丹花，半日只舞得一曲。乐不乐，
<br>
<br>　　足不足，争教他爱山青水绿。
<br>
<br>　　如神若仙，似兰同雪。乐戒于极，胡不知辍。
<br>
<br>　　只欲更缀上落花，恨不能把住明月。太山肉尽，东海酒竭。
<br>
<br>　　佳人醉唱，敲玉钗折。宁知耘田车水翁，日日日灸背欲裂。
<br>
<br>　　卷826_19  「野田黄雀行」贯休
<br>
<br>　　高树风多，吹尔巢落。深蒿叶暖，宜尔依泊。莫近^类，
<br>
<br>　　蛛网亦恶。饮野田之清水，食野田之黄粟。深花中睡，
<br>
<br>　　ej土里浴。如此即全胜啄太仓之谷，而更穿人之屋。
<br>
<br>　　卷826_20  「古意九首」贯休
<br>
<br>　　一雨火云尽，闭门心冥冥。兰花与芙蓉，满院同芳馨。
<br>
<br>　　佳人天一涯，好鸟何嘤嘤。我有双白璧，不羡于虞卿。
<br>
<br>　　我有径寸珠，别是天地精。玩之室生白，潇洒身安轻。
<br>
<br>　　只应天上人，见我双眼明。
<br>
<br>　　阳乌烁万物，草木怀春恩。茫茫尘土飞，培壅名利根。
<br>
<br>　　我本是蓑笠，幼知天子尊。学为毛氏诗，亦多直致言。
<br>
<br>　　不慕需类，附势同崩奔。唯寻桃李蹊，去去长者门。
<br>
<br>　　美人如游龙，被服金鸳鸯。手把古刀尺，在彼白玉堂。
<br>
<br>　　文章深掣曳，珂鸣丁当。好风吹桃花，片片落银床。
<br>
<br>　　何妨学羽翰，远逐朱鸟翔。
<br>
<br>　　乾坤有清气，散入诗人脾。圣贤遗清风，不在恶木枝。
<br>
<br>　　千人万人中，一人两人知。忆在东溪日，花开叶落时。
<br>
<br>　　几拟以黄金，铸作钟子期。
<br>
<br>　　莫轻白云白，不与风雨会。莫见守羊儿，或是初平辈。
<br>
<br>　　人生非日月，光辉岂常在。一荣与一辱，古今常相对。
<br>
<br>　　君不见于公门，子孙好冠盖。
<br>
<br>　　古交如真金，百炼色不回。今交如暴流，倏忽生尘埃。
<br>
<br>　　我愿君子气，散为青松栽。我恐荆棘花，只为小人开。
<br>
<br>　　伤心复伤心，吟上高高台。
<br>
<br>　　常思谢康乐，文章有神力。是何清风清，凛然似相识。
<br>
<br>　　一种为顽ǎ得作翻经石。一种为枯槁，得作登山屐。
<br>
<br>　　永嘉为郡后，山水添鲜碧。何当学羽翰，一去观遗迹。
<br>
<br>　　常思李太白，仙笔驱造化。玄宗致之七宝床，
<br>
<br>　　虎殿龙楼无不可。一朝力士脱靴后，玉上青蝇生一个。
<br>
<br>　　紫皇殿前五色麟，忽然掣断黄金锁。五湖大浪如银山，
<br>
<br>　　满船载酒挝鼓过。贺老成异物，颠狂谁敢和。
<br>
<br>　　宁知江边坟，不是犹醉卧。
<br>
<br>　　忆在山中时，丹桂花葳蕤。红泉浸瑶草，白日生华滋。
<br>
<br>　　箬屋开地炉，翠墙挂藤衣。看经竹窗边，白猿三两枝。
<br>
<br>　　东峰有老人，眼碧头骨奇。种薤煮白石，旨趣如婴儿。
<br>
<br>　　月上来打门，月落方始归。授我微妙诀，恬澹无所为。
<br>
<br>　　别来六七年，只恐白日飞。
<br>
<br>　　卷826_21  「酷吏词」贯休
<br>
<br>　　霰雨，风吼如薄Ｓ雄庞雄牛暮投我宿。吁叹自语，
<br>
<br>　　云太守酷。如何如何，掠脂斡肉。吴姬唱一曲，
<br>
<br>　　等闲破红束。韩娥唱一曲，锦段鲜照屋。宁知一曲两曲歌，
<br>
<br>　　曾使千人万人哭。不惟哭，亦白其头，饥其族。
<br>
<br>　　所以祥风不来，和气不复。蝗乎乎，东西南北。
<br>
<br>　　卷826_22  「还举人歌行卷」贯休
<br>
<br>　　厚于铁围山上铁，薄似双成仙体缬。蜀机凤雏动蹩a，
<br>
<br>　　珊瑚枝枝撑著月。王恺家中藏难掘，颜回饥]愁天雪。
<br>
<br>　　古松直笔雷不折，雪衣女啄蟠桃缺。入龙宫步迟迟，
<br>
<br>　　绣帘银殿何参差，即不知骊龙失珠知不知。
<br>
<br>　　卷826_23  「陈宫词」贯休
<br>
<br>　　缅想当时宫阙盛，荒宴椒房桃⑹ァＳ袷骰ǜ璋倩里，
<br>
<br>　　珊瑚窗中海日迸。大臣来朝酒未醒，酒醒忠谏多不听。
<br>
<br>　　陈宫因此成野田，耕人犁破宫人镜。
<br>
<br>　　卷826_24  「拟齐梁酬所知见赠二首」贯休
<br>
<br>　　静只焚香坐，咏怀悲岁阑。佳人忽有赠，满手红琅\.
<br>
<br>　　不独耀肌魄，将行为羽翰。酬如上青天，风雪空漫漫。
<br>
<br>　　美如仙鼎金，清如纤手琴。孙登啸一声，缥缈不可寻。
<br>
<br>　　但觉神洋洋，如入三昧林。释手复在手，古意深复深。
<br>
<br>　　惭无英琼瑶，何以酬知音。
<br>
<br>　　卷826_25  「经古战场」贯休
<br>
<br>　　茫茫凶荒，迥如天设。驻马四顾，气候迂结。秋空峥嵘，
<br>
<br>　　黄日将没。多少行人，白日见物。莫道路高低，尽是战骨。
<br>
<br>　　莫见地赤碧，尽是征血。昔人昔人既能忠尽于力，
<br>
<br>　　身糜戈戟，脂其风，膏其域。今人何不绳其塍，植其食。
<br>
<br>　　而使空旷年年，常贮愁烟。使我至此，不能无言。
<br>
<br>　　卷826_26  「村行遇猎」贯休
<br>
<br>　　猎师纷纷走榛莽，女亦相随把弓矢。南北东西尽杀心，
<br>
<br>　　断烧残云在围里。鹘拂荒田兔成血，竿打黄茅雉惊起。
<br>
<br>　　伤嗟个辈亦是人，一生将此关身己。我闻天地之大德曰生，
<br>
<br>　　又闻万事皆天意，何遣此人又如此。犹更愿天公一丈雪，
<br>
<br>　　深山麋鹿尽冻死。
<br>
<br>　　卷826_27  「渔家」贯休
<br>
<br>　　赤芦盖屋低压恰，沙涨柴门水痕叠。黄鸡青犬花蒙笼，
<br>
<br>　　渔女渔儿扫风叶。有叟相逢带秋醉，自拔船桩色无愧。
<br>
<br>　　前山脚下得鱼多，恶浪堆中尽头睡。但得忘筌心自乐，
<br>
<br>　　肯羡前贤钓清渭。终须画取挂秋堂，与尔为邻有深意。
<br>
<br>　　卷826_28  「田家作」贯休
<br>
<br>　　田家老翁无可作，昼甑蒸梨香漠漠。只向阶前曝背眠，
<br>
<br>　　赤桑大叶时时落。古df侵门桃竹密，仓囤峨峨欲遮日。
<br>
<br>　　自云孙子解耕耘，四五年来腹多实。我闻此语心自悲，
<br>
<br>　　世上悠悠岂得知，稼而不穑徒尔为。
<br>
<br>　　卷826_29  「江边祠」贯休
<br>
<br>　　松森森，江浑浑，江边古祠空闭门。精灵应醉社日酒，
<br>
<br>　　白龟咬断菖蒲根。花残泠红宿雨滴，土龙甲湿鬼眼赤。
<br>
<br>　　天符早晚下空碧，昨夜前村行霹雳。
<br>
<br>　　卷826_30  「苦热寄赤松道者」贯休
<br>
<br>　　天云如烧人如炙，天地炉中更何适。蝉喘雷干冰井融，
<br>
<br>　　些子清风有何益。守羊真人聃之役，高吟招隐倚碧壁。
<br>
<br>　　紫气红烟鲜的的，涧茗园瓜L尘色，骄冷奢凉合相忆。
<br>
<br>　　卷826_31  「偶作二首」贯休
<br>
<br>　　新诗一千首，古锦初下机。除月与鬼神，别未有人知。
<br>
<br>　　子期去不返，浩浩良不悲。不知天地间，知者复是谁。
<br>
<br>　　门前数枝路，路路车马鸣。名埃与利尘，千里万里行。
<br>
<br>　　只见青山高，岂见青山平。朱门势峨峨，冠盖何光明。
<br>
<br>　　黄鸟在花里，青蝉夺其声。尔生非金玉，岂常贵复贞。
<br>
<br>　　寄言之子心，可以归无形。
<br>
<br>　　卷826_32  「夜夜曲」贯休
<br>
<br>　　蟪蛄切切风骚骚，芙蓉喷香蟾蜍高。
<br>
<br>　　孤灯耿耿征妇劳，更深扑落金错刀。
<br>
<br>　　卷826_33  「春晚书山家屋壁二首」贯休
<br>
<br>　　柴门寂寂黍饭馨，山家烟火春雨晴。
<br>
<br>　　庭花魉泠泠，小儿啼索树上莺。
<br>
<br>　　水香塘黑蒲森森，鸳鸯如家禽。前村后垄桑柘深，
<br>
<br>　　东邻西舍无相侵。蚕娘洗茧前溪渌，牧童吹笛和衣浴。
<br>
<br>　　山翁留我宿又宿，笑指西坡瓜豆熟。
<br>
<br>　　卷826_34  「春晚闲居寄陈嵩伯」贯休
<br>
<br>　　春霖闭门久，春色聚庭木。一梦辞旧山，四邻有新哭。
<br>
<br>　　菰蒲生白水，风篁擢纤玉。为忆湖上翁，花时独冥目。
<br>
<br>　　卷826_35  「长持经僧」贯休
<br>
<br>　　唠唠长夜坐，唠唠早起。杉森森，不见长，
<br>
<br>　　人声续续如流水。金挣玉，吐宫咽徵。头低草木，
<br>
<br>　　手合神鬼。日消三两黄金争得止，而槁木朽枝，一食而已。
<br>
<br>　　伤嗟浮世之人，善事不曾入耳。
<br>
<br>　　卷826_36  「茫茫曲」贯休
<br>
<br>　　茫茫复茫茫，满眼皆埃尘。莫言白发多，茎茎是愁筋。
<br>
<br>　　未达苦雕伪，及达多不仁。浅深与高低，尽能生棘榛。
<br>
<br>　　茫茫四大愁杀人。
<br>
<br>　　卷826_37  「古镜词上刘侍郎」贯休
<br>
<br>　　至宝不自宝，照古还照今。仙人手胼胝，寥秋沈沈。
<br>
<br>　　不是十二面，不是百炼金。若非八彩眉，不可辄照临。
<br>
<br>　　即归玉案头，为君整冠簪。即居吾君手，照出天下心。
<br>
<br>　　恭闻太宗朝，此镜当宸襟。六合悬清光，万里无尘侵。
<br>
<br>　　此镜今又出，天地还得一。
<br>
<br>　　卷826_38  「送姜道士归南岳」贯休
<br>
<br>　　松品落落，雪格索索。眼有三角，头峭五岳。若不居岳，
<br>
<br>　　此处难著。药僮貌蛮名鄙彼，葫芦酒满担劣起。
<br>
<br>　　万里长风啸一声，九贞须拍黄金几。落叶萧萧□杳□，
<br>
<br>　　送师言了意未了。意未了，他时为我致取一部音声鸟。
<br>
<br>　　卷826_39  「了仙谣」贯休
<br>
<br>　　海中紫雾蓬莱岛，安期子乔去何早。游戏多骑白骐，
<br>
<br>　　须发如银未曾老。亦留仙诀在人间，啮镞终言药非道。
<br>
<br>　　始皇不得此深旨，远遣徐福生忧恼。紫术黄精心上苗，
<br>
<br>　　大还小还行中宝。若师方术弃心师，浪似雪山何处讨。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
