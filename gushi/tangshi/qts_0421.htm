<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百二十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百二十一
<br>
<br>　　卷421_1  「村花晚（庚寅）」元稹
<br>
<br>　　三春已暮桃李伤，棠梨花白蔓菁黄。村中女儿争摘将，
<br>
<br>　　插刺头鬓相夸张。田翁蚕老迷臭香，晒暴gqgQ熏衣裳。
<br>
<br>　　非无后秀与孤芳，奈尔千株万顷之茫茫。
<br>
<br>　　天公此意何可量，长教尔辈时节长。
<br>
<br>　　卷421_2  「紫踯躅」元稹
<br>
<br>　　紫踯躅，灭紫拢裙倚山腹。文君新寡乍归来，
<br>
<br>　　羞怨春风不能哭。我从相识便相怜，但是花丛不回目。
<br>
<br>　　去年春别湘水头，今年夏见青山曲。迢迢远在青山上，
<br>
<br>　　山高水阔难容足。愿为朝日早相暾，愿作轻风暗相触。
<br>
<br>　　乐踯躅，我向通州尔幽独。可怜今夜宿青山，
<br>
<br>　　何年却向青山宿。山花渐暗月渐明，月照空山满山绿。
<br>
<br>　　山空月午夜无人，何处知我颜如玉。
<br>
<br>　　卷421_3  「山枇杷」元稹
<br>
<br>　　山枇杷，花似牡丹殷泼血。往年乘传过青山，
<br>
<br>　　正值山花好时节。压枝凝艳已全开，映叶香苞才半裂。
<br>
<br>　　紧搏红袖欲支颐，慢解绛囊初破结。金线丛飘繁蕊乱，
<br>
<br>　　珊瑚朵重纤茎折。因风旋落裙片飞，带日斜看目精热。
<br>
<br>　　亚水依岩半倾侧，笼云隐雾多愁绝。绿珠语尽身欲投，
<br>
<br>　　汉武眼穿神渐灭。姿秀色人皆爱，怨媚羞容我偏别。
<br>
<br>　　说向闲人人不听，曾向乐天时一说。昨来谷口先相问，
<br>
<br>　　及到山前已消歇。左降通州十日迟，又与幽花一年别。
<br>
<br>　　山枇杷，尔托深山何太拙。天高万里看不精，
<br>
<br>　　帝在九重声不彻。园中杏树良人醉，陌上柳枝年少折。
<br>
<br>　　因尔幽芳喻昔贤，G冷坐权门咽。
<br>
<br>　　卷421_4  「树上乌（癸卯）」元稹
<br>
<br>　　树上乌，洲中有树巢若铺。百巢一树知几乌，
<br>
<br>　　一乌不下三四雏，雏又生雏知几雏。老乌未死雏已乌，
<br>
<br>　　散向人间何处无。攫啄卵方可食，男女群强最多力。
<br>
<br>　　灵蛇万古唯一珠，岂可抨弹千万亿。
<br>
<br>　　吾不会天教尔辈多子孙，告诉天公天不言。
<br>
<br>　　卷421_5  「琵琶歌（寄管儿，兼诲铁山。此后并新题乐府）」元稹
<br>
<br>　　琵琶宫调八十一，旋宫三调弹不出。玄宗偏许贺怀智，
<br>
<br>　　段师此艺还相匹。自后流传指拨衰，昆仑善才徒尔为。
<br>
<br>　　股少得似雷吼，缠弦不敢弹羊皮。人间奇事会相续，
<br>
<br>　　但有卞和无有玉。段师弟子数十人，李家管儿称上足。
<br>
<br>　　管儿不作供奉儿，抛在东都双鬓丝。逢人便请送杯盏，
<br>
<br>　　著尽工夫人不知。李家兄弟皆爱酒，我是酒徒为密友。
<br>
<br>　　著作曾邀连夜宿，中碾春溪华新绿。平明船载管儿行，
<br>
<br>　　尽日听弹无限曲。曲名无限知者鲜，霓裳羽衣偏宛转。
<br>
<br>　　凉州大遍最豪嘈，六幺散序多笼印Ｎ椅糯饲深赏奇，
<br>
<br>　　赏著奇处惊管儿。管儿为我双泪垂，自弹此曲长自悲。
<br>
<br>　　泪垂捍拨朱弦湿，冰泉呜咽流莺涩。因兹弹作雨霖铃，
<br>
<br>　　风雨萧条鬼神泣。一弹既罢又一弹，珠幢夜静风珊珊。
<br>
<br>　　低回慢弄关山思，坐对燕然秋月寒。月寒一声深殿磬，
<br>
<br>　　骤弹曲破音繁并。百万金铃旋玉盘，醉客满船皆暂醒。
<br>
<br>　　自兹听后六七年，管儿在洛我朝天。游想慈恩杏园里，
<br>
<br>　　梦寐仁风花树前。去年御史留东台，公私蹙促颜不开。
<br>
<br>　　今春制狱正撩乱，昼夜推囚心似灰。暂辍归时寻著作，
<br>
<br>　　著作南园花坼萼。胭脂耀眼桃正红，雪片满溪梅已落。
<br>
<br>　　是夕青春值三五，花枝向月云含吐。著作施樽命管儿，
<br>
<br>　　管儿久别今方睹。管儿还为弹六幺，六幺依旧声迢迢。
<br>
<br>　　猿鸣雪岫来三峡，鹤唳晴空闻九霄。逡巡弹得六幺彻，
<br>
<br>　　霜刀破竹无残节。幽关鸦轧胡雁悲，断弦砉d层冰裂。
<br>
<br>　　我为含凄叹奇绝，许作长歌始终说。艺奇思寡尘事多，
<br>
<br>　　许来寒暑又经过。如今左降在闲处，始为管儿歌此歌。
<br>
<br>　　歌此歌，寄管儿。管儿管儿忧尔衰，尔衰之后继者谁。
<br>
<br>　　继之无乃在铁山，铁山已近曹穆间。性灵甚好功犹浅，
<br>
<br>　　急处未得臻幽闲。努力铁山勤学取，莫遣后来无所祖。
<br>
<br>　　卷421_6  「小胡笳引（桂府王推官出蜀匠雷氏金徽琴请姜宣弹）」元稹
<br>
<br>　　雷氏金徽琴，王君宝重轻千金。三峡流中将得来，
<br>
<br>　　明窗拂席幽匣开。朱弦宛转盘凤足，骤击数声风雨回。
<br>
<br>　　哀笳慢指董家本，姜生得之妙思忖。泛徽胡雁咽萧萧，
<br>
<br>　　绕指辘轳圆衮衮。吞恨缄情乍轻激，故国关山心历历。
<br>
<br>　　潺疑是雁G鹈，砉d如闻发鸣镝。流宫变徵渐幽咽，
<br>
<br>　　别鹤欲飞猿欲绝。秋霜满树叶辞风，寒雏坠地乌啼血。
<br>
<br>　　哀弦已罢春恨长，恨长何恨怀我乡。我乡安在长城窟，
<br>
<br>　　闻君虏奏心飘忽。何时窄袖短貂裘，胭脂山下弯明月。
<br>
<br>　　卷421_7  「去杭州（送王师范）」元稹
<br>
<br>　　房杜王魏之子孙，虽及百代为清门。骏骨凤毛真可贵，
<br>
<br>　　冈头泽底促足论。去年江上识君面，爱君风貌情已敦。
<br>
<br>　　与君言语见君性，灵府坦荡消尘烦。自兹心洽迹亦洽，
<br>
<br>　　居常并榻游并轩。柳阴覆岸郑监水，李花压树韦公园。
<br>
<br>　　每出新诗共联缀，闲因醉舞相牵援。时寻沙尾枫林夕，
<br>
<br>　　夜摘兰丛衣露繁。今君别我欲何去，自言远结迢迢婚。
<br>
<br>　　简书五府已再至，波涛万里酬一言。为君再拜赠君语，
<br>
<br>　　愿君静听君勿喧。君名师范欲何范，君之烈祖遗范存。
<br>
<br>　　永宁昔在抡鉴表，沙汰沉浊澄浚源。君今取友由取士，
<br>
<br>　　得不别白清与浑。昔公事主尽忠谠，虽及死谏誓不谖。
<br>
<br>　　今君佐藩如佐主，得不陈露酬所恩。昔公为善日不足，
<br>
<br>　　假寐待旦朝至尊。今君三十朝未与，得不寸晷倍_[.
<br>
<br>　　昔公令子尚贵主，公执舅礼妇执B.返拜之仪自此绝，
<br>
<br>　　关雎之化皎不昏。君今远娉奉明祀，得不齐励亲O蘩。
<br>
<br>　　斯言皆为书佩带，然后别袂乃可扪。别袂可扪不可解，
<br>
<br>　　解袂开帆凄别魂。魂摇江树鸟飞没，帆挂樯竿鸟尾翻。
<br>
<br>　　翻风驾浪拍何处，直指杭州由上元。上元萧寺基址在，
<br>
<br>　　杭州潮水霜雪屯。潮户迎潮击潮鼓，潮平潮退有潮痕。
<br>
<br>　　得得为题罗刹石，古来非独伍员冤。
<br>
<br>　　卷421_8  「南家桃」元稹
<br>
<br>　　南家桃树深红色，日照露光看不得。树小花狂风易吹，
<br>
<br>　　一夜风吹满墙北。离人自有经时别，眼前落花心叹息。
<br>
<br>　　更待明年花满枝，一年迢递空相忆。
<br>
<br>　　卷421_9  「志坚师」元稹
<br>
<br>　　嵩山老僧披破衲，七十八年三十腊。灵武朝天辽海征，
<br>
<br>　　宇宙曾行三四匝。初因怏怏S却头，便绕嵩山寂师塔。
<br>
<br>　　淮西未返半年前，已见淮西阵云合。
<br>
<br>　　卷421_10  「答子蒙」元稹
<br>
<br>　　报卢君，门外雪纷纷。纷纷门外雪，城中鼓声绝。
<br>
<br>　　强梁御史人觑步，安得夜开沽酒户。
<br>
<br>　　卷421_11  「辛夷花（问韩员外）」元稹
<br>
<br>　　问君辛夷花，君言已斑驳。不畏辛夷不烂开，
<br>
<br>　　顾我筋骸官束缚。缚遣推囚名御史，狼藉囚徒满田地。
<br>
<br>　　明日不推缘国忌，依前不得花前醉。韩员外家好辛夷，
<br>
<br>　　开时乞取三两枝。折枝为赠君莫惜，纵君不折风亦吹。
<br>
<br>　　卷421_12  「厅前柏」元稹
<br>
<br>　　厅前柏，知君曾对罗希].我本癫狂耽酒人，
<br>
<br>　　何事与君为对敌。为对敌，洛阳城中花赤白。花赤白，
<br>
<br>　　囚渐多，花之赤白奈尔何。
<br>
<br>　　卷421_13  「夜别筵」元稹
<br>
<br>　　夜长酒阑灯花长，灯花落地复落床。似我别泪三四行，
<br>
<br>　　滴君满坐之衣裳。与君别后泪痕在，年年著衣心莫改。
<br>
<br>　　卷421_14  「三泉驿」元稹
<br>
<br>　　三泉驿内逢上巳，新叶趋尘花落地。劝君满盏君莫辞，
<br>
<br>　　别后无人共君醉。洛阳城中无限人，贵人自贵贫自贫。
<br>
<br>　　卷421_15  「何满子歌（张湖南座为唐有态作）」元稹
<br>
<br>　　何满能歌能宛转，天宝年中世称罕。婴刑系在囹圄间，
<br>
<br>　　水调哀音歌愤懑。梨园弟子奏玄宗，一唱承恩羁网缓。
<br>
<br>　　便将何满为曲名，御谱亲题乐府纂。鱼家入内本领绝，
<br>
<br>　　叶氏有年声气短。自外徒烦记得词，点拍才成已夸诞。
<br>
<br>　　我来湖外拜君侯，正值灰飞仲春g.广宴江亭为我开，
<br>
<br>　　红妆逼坐花枝暖。此时有态蹋华筵，未吐芳词貌夷坦。
<br>
<br>　　翠蛾转盼摇雀钗，碧袖歌垂翻鹤卵。定面凝眸一声发，
<br>
<br>　　云停尘下何劳算。迢迢击磬远玲玲，一一贯珠匀款款。
<br>
<br>　　犯羽含商移调态，留情度意抛弦管。湘妃宝瑟水上来，
<br>
<br>　　秦女玉箫空外满。缠绵叠破最殷勤，整顿衣裳颇闲散。
<br>
<br>　　冰含远溜咽还通，莺泥晚花啼渐懒。敛黛吞声若自冤，
<br>
<br>　　郑袖见捐西子浣。阴山鸣雁晓断行，巫峡哀猿夜呼伴。
<br>
<br>　　古者诸侯飨外宾，鹿鸣三奏陈圭瓒。何如有态一曲终，
<br>
<br>　　牙筹记令红螺碗。
<br>
<br>　　卷421_16  「通州丁溪馆夜别李景信三首」元稹
<br>
<br>　　月髻馍窖谘冢束束别魂眉敛敛。蠡盏覆时天欲明，
<br>
<br>　　碧幌青灯风滟滟。泪消语尽还暂眠，唯梦千山万山险。
<br>
<br>　　水环环兮山簇簇，啼鸟声声妇人哭。离床别脸睡还开，
<br>
<br>　　灯掳灯珠蔌蔌。山深虎横馆无门，夜集巴儿扣空木。
<br>
<br>　　雨潇潇兮鹃咽咽，倾冠倒枕灯临灭。倦僮呼唤应复眠，
<br>
<br>　　啼鸡拍翅三声绝。握手相看其奈何，奈何其奈天明别。
<br>
<br>　　卷421_17  「酬郑从事四年九月宴望海亭，次用旧韵」元稹
<br>
<br>　　海亭树木何茏葱，寒光透坼秋玲珑。湖山四面争气色，
<br>
<br>　　旷望不与人间同。一拳シ东武小，两山斗构秦望雄。
<br>
<br>　　嵌空古墓失文种，突兀怪石疑防风。舟船骈比有宗侣，
<br>
<br>　　水云邈笪奘贾铡Ｑ┗ú急榈韭ぐ祝日脚插入秋波红。
<br>
<br>　　兴馀望剧酒四坐，歌声舞艳烟霞中。酒酣从事歌送我，
<br>
<br>　　歌云此乐难再逢。良时年少犹健羡，使君况是头白翁。
<br>
<br>　　我闻此曲深叹息，唧唧不异秋草虫。忆年十五学构厦，
<br>
<br>　　有意盖覆天下穷。安知四十虚富贵，朱紫束缚心志空。
<br>
<br>　　妆梳伎女上楼榭，止欲欢乐微茫躬。虽无趣尚慕贤圣，
<br>
<br>　　幸有心目知西东。欲将滑甘柔藏府，已被郁噎冲喉咙。
<br>
<br>　　君今劝我酒太醉，醉语不复能冲融。劝君莫学虚富贵，
<br>
<br>　　不是贤人难变通。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
