<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百零六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷五百零六
<br>
<br>　　卷506_1  「上浙东元相」章孝标
<br>
<br>　　婺女星边喜气频，越王台上坐诗人。雪晴山水勾留客，
<br>
<br>　　风暖旌旗计会春。黎庶已同猗顿富，烟花却为相公贫。
<br>
<br>　　何言禹迹无人继，万顷湖田又斩新。
<br>
<br>　　卷506_2  「赠茅山高拾遗蔓」章孝标
<br>
<br>　　人皆贪禄利，白首更营营。若见无为理，兼忘不朽名。
<br>
<br>　　幽禽窥饭下，好药入篱生。梦觉幽泉滴，应疑禁漏声。
<br>
<br>　　卷506_3  「次韵和光禄钱卿二首」章孝标
<br>
<br>　　大隐严城内，闲门向水开。扇风知暑退，树影觉秋来。
<br>
<br>　　望远云生海，行稀砌长苔。废兴今古事，何必叹池灰。
<br>
<br>　　闲论忧王室，愁眉仗酒开。方嗟三覆役，又喜四愁来。
<br>
<br>　　晨起萤穿竹，晡餐鸟下苔。同期阳月至，灵室祝葭灰。
<br>
<br>　　卷506_4  「赠庐山钱卿」章孝标
<br>
<br>　　象魏抽簪早，匡庐筑室牢。宦情归去薄，天爵隐来高。
<br>
<br>　　箧有新征诏，囊馀旧袍。何如舍麋鹿，明主仰风骚。
<br>
<br>　　卷506_5  「山中送进士刘蟾赴举」章孝标
<br>
<br>　　去住迹虽异，爱憎情不同。因君向帝里，使我厌山中。
<br>
<br>　　故友多朝客，新文尽国风。艺精心更苦，何患不成功。
<br>
<br>　　卷506_6  「送进士陈i往睦州谒冯郎中」章孝标
<br>
<br>　　孤帆几日程，投刺水边城。倚棹逢春老，登筵见月生。
<br>
<br>　　饮酣杯有浪，棋散漏无声。太守怜才者，从容礼不轻。
<br>
<br>　　卷506_7  「丰城剑池即事」章孝标
<br>
<br>　　神物不复见，小池空在兹。因嫌冲斗夜，未是偃戈时。
<br>
<br>　　岸古鱼藏穴，蒲凋翠立危。吾皇别有剑，何必铸金为。
<br>
<br>　　卷506_8  「咏弓」章孝标
<br>
<br>　　较量武艺论勋庸，曾发将军箭落鸿。握内从夸弯似月，
<br>
<br>　　眼前还怕撇来风。只知击起穿雕镞，不解容和射鹄功。
<br>
<br>　　得病自从杯里后，至今形状怕相逢。
<br>
<br>　　卷506_9  「送无相禅师入关」章孝标
<br>
<br>　　九衢车马尘，不染了空人。暂舍中峰雪，应看内殿春。
<br>
<br>　　斋心无外事，定力见前身。圣主方崇教，深宜谒紫宸。
<br>
<br>　　卷506_10  「赠匡山道者」章孝标
<br>
<br>　　尝闻一粒功，足以反衰容。方寸如不达，此生安可逢。
<br>
<br>　　寄书时态尽，忆语道情浓。争得携巾屦，同归鸟外峰。
<br>
<br>　　卷506_11  「道者与金丹开合已失，因为二首，再有投掷」章孝标
<br>
<br>　　木钻钻盘石，辛勤四十年。一朝才见物，五色互呈妍。
<br>
<br>　　七魄憎阳盛，三彭恶命延。被他迷失却，叹息只潸然。
<br>
<br>　　阴阳曾作炭，造化亦分功。减自青囊里，收安玉合中。
<br>
<br>　　凡材难度世，神物自归空。惆怅流年速，看成白首翁。
<br>
<br>　　卷506_12  「思越州山水寄朱庆馀」章孝标
<br>
<br>　　窗户潮头雪，云霞镜里天。岛桐秋送雨，江艇暮摇烟。
<br>
<br>　　藕折莲芽脆，茶挑茗眼鲜。还将欧冶剑，更淬若耶泉。
<br>
<br>　　卷506_13  「蜀中上王尚书」章孝标
<br>
<br>　　梓桐花幕碧云浮，天许文星寄上头。武略剑峰环相府，
<br>
<br>　　诗情锦浪浴仙洲。丁香风里飞笺草，邛竹烟中动酒钩。
<br>
<br>　　自古名高闲不得，肯容王粲赋登楼。
<br>
<br>　　卷506_14  「赠陆鬯浙西进诗除官」章孝标
<br>
<br>　　帝城云物得阳春，水国烟花失主人。
<br>
<br>　　昨日天风吹乐府，六宫丝管一时新。
<br>
<br>　　卷506_15  「古行宫」章孝标
<br>
<br>　　瓦烟疏冷古行宫，寂寞朱门反锁空。残粉水银流砌下，
<br>
<br>　　堕环秋月落泥中。莺传旧语娇春日，花学严妆妒晓风。
<br>
<br>　　天子时清不巡幸，只应鸾凤集梧桐。
<br>
<br>　　卷506_16  「题上皇观」章孝标
<br>
<br>　　烟霞星盖七星坛，想像先朝驻禁銮。辇路已平栽药地，
<br>
<br>　　皇风犹在步虚寒。楼台瑞气晴萧索，杉桧龙身老屈蟠。
<br>
<br>　　翻感惠休并李郭，剑门空处望长安。
<br>
<br>　　卷506_17  「鹰」章孝标
<br>
<br>　　星眸未放瞥秋毫，频掣金铃试雪毛。会使老拳供口腹，
<br>
<br>　　莫辞亲手啖腥臊。穿云自怪身如电，煞兔谁知吻胜刀。
<br>
<br>　　可惜忍饥寒日暮，向人k断碧丝绦。
<br>
<br>　　卷506_18  「方山寺松下泉」章孝标
<br>
<br>　　石脉绽寒光，松根喷晓霜。注瓶云母滑，漱齿茯苓香。
<br>
<br>　　野客偷煎茗，山僧惜净床。三禅不要问，孤月在中央。
<br>
<br>　　卷506_19  「瀑布」章孝标
<br>
<br>　　秋河溢长空，天洒万丈布。深雷隐云壑，孤电挂岩树。
<br>
<br>　　沧溟晓喷寒，碧落晴荡素。非趋下流急，热使不得住。
<br>
<br>　　卷506_20  「送张使君赴饶州（一作送饶州张蒙使君赴任）」章孝标
<br>
<br>　　饶阳因富得州名，不独农桑别有营。日暖提筐依茗树，
<br>
<br>　　天阴把酒入银坑。江寒鱼动枪旗影，山晚云和鼓角声。
<br>
<br>　　太守能诗兼爱静，西楼见月几篇成。
<br>
<br>　　卷506_21  「和滕迈先辈伤马」章孝标
<br>
<br>　　浮云变化失龙儿，始忆嘶风喷沫时。蹄想尘中翻碧玉，
<br>
<br>　　尾休烟里掉青丝。曾同客舍吞饥渴，久共名场踏Md.
<br>
<br>　　今日枥前兴一叹，不关行李乏金羁。
<br>
<br>　　卷506_22  「省试骐骥长鸣」章孝标
<br>
<br>　　有马骨堪惊，无人眼暂明。力穷吴坂峻，嘶苦朔风生。
<br>
<br>　　逐逐怀良御，萧萧顾乐鸣。瑶池期弄影，天路拟飞声。
<br>
<br>　　皎月谁知种，浮云莫问程。盐车今愿脱，千里为君行。
<br>
<br>　　卷506_23  「鲤鱼」章孝标
<br>
<br>　　眼似真珠鳞似金，时时动浪出还沈。
<br>
<br>　　河中得上龙门去，不叹江湖岁月深。
<br>
<br>　　卷506_24  「饥鹰词」章孝标
<br>
<br>　　遥想平原兔正肥，千回砺吻振毛衣。
<br>
<br>　　纵令啄解丝绦结，未得人呼不敢飞。
<br>
<br>　　卷506_25  「归燕词辞工部侍郎（一作下第后献主司）」章孝标
<br>
<br>　　旧垒危巢泥已落，今年故向社前归。
<br>
<br>　　连云大厦无栖处，更望谁家门户飞。
<br>
<br>　　卷506_26  「归海上旧居」章孝标
<br>
<br>　　乡路绕蒹葭，萦纡出海涯。人衣披蜃气，马迹印盐花。
<br>
<br>　　草没题诗石，潮摧坐钓槎。还归旧窗里，凝思向馀霞。
<br>
<br>　　卷506_27  「答友人惠牙簪」章孝标
<br>
<br>　　牙簪不可忘，来处隔炎荒。截得半环月，磨成四寸霜。
<br>
<br>　　晓辞梳齿腻，秋入发根凉。好是纱巾下，纤纤锥出囊。
<br>
<br>　　卷506_28  「日者」章孝标
<br>
<br>　　十指中央了五行，说人休咎见前生。
<br>
<br>　　我来本乞真消息，却怕呵钱卦欲成。
<br>
<br>　　卷506_29  「送金可纪归新罗」章孝标
<br>
<br>　　登唐科第语唐音，望日初生忆故林。鲛室夜眠阴火冷，
<br>
<br>　　蜃楼朝泊晓霞深。风高一叶飞鱼背，潮净三山出海心。
<br>
<br>　　想把文章合夷乐，蟠桃花里醉人参。
<br>
<br>　　卷506_30  「闻角」章孝标
<br>
<br>　　边秋画角怨金微，半夜对吹惊贼围。塞雁绕空秋不下，
<br>
<br>　　胡云著草冻还飞。关头老马嘶看月，碛里疲兵泪湿衣。
<br>
<br>　　馀韵袅空何处尽，戍天寥落晓星稀。
<br>
<br>　　卷506_31  「梦乡」章孝标
<br>
<br>　　家住吴王旧苑东，屋头山水胜屏风。
<br>
<br>　　寻常梦在秋江上，钓艇游扬藕叶中。
<br>
<br>　　卷506_32  「织绫词」章孝标
<br>
<br>　　去年蚕恶绫帛贵，官急无丝织红泪。残经脆纬不通梭，
<br>
<br>　　鹊凤阑珊失头尾。今年蚕好缲白丝，鸟鲜花活人不知。
<br>
<br>　　瑶台雪里鹤张翅，禁苑风前梅折枝。不学邻家妇慵懒，
<br>
<br>　　蜡揩粉拭谩官眼。
<br>
<br>　　卷506_33  「诸葛武侯庙」章孝标
<br>
<br>　　木牛零落阵图残，山姥烧钱古柏寒。
<br>
<br>　　七纵七擒何处在，茅花枥叶盖神坛。
<br>
<br>　　卷506_34  「长安秋夜」章孝标
<br>
<br>　　田家无五行，水旱卜蛙声。牛犊乘春放，儿童候暖耕。
<br>
<br>　　池塘烟未起，桑柘雨初晴。步晚香醪熟，村村自送迎。
<br>
<br>　　卷506_35  「钱塘赠武翊黄」章孝标
<br>
<br>　　曾将心剑作戈矛，一战名场造化愁。花锦文章开四面，
<br>
<br>　　天人科第上三头。鸳鸿待侣飞清禁，山水缘情住外州。
<br>
<br>　　时伴庾公看海月，好吟诗断望潮楼。
<br>
<br>　　卷506_36  「风不鸣条（一作左牢诗）」章孝标
<br>
<br>　　旭日悬清景，微风在绿条。入松声不发，过柳影空摇。
<br>
<br>　　长养应潜变，扶疏每暗飘。有林时杳杳，无树暂萧萧。
<br>
<br>　　慢逐清烟散，轻和瑞气饶。丰年知有待，歌咏美唐尧。
<br>
<br>　　卷506_37  「贻美人」章孝标
<br>
<br>　　诸侯帐下惯新妆，皆怯刘家薄媚娘。宝髻巧梳金翡翠，
<br>
<br>　　罗裙宜著绣鸳鸯。轻轻舞汗初沾袖，细细歌声欲绕梁。
<br>
<br>　　何事不归巫峡去，故来人世断人肠。
<br>
<br>　　卷506_38  「闻云中唳鹤」章孝标
<br>
<br>　　久在青田唳，天高忽暂闻。翩翩萦碧落，嘹唳入重云。
<br>
<br>　　出谷莺何待，鸣岐凤欲群。九皋宁足道，此去透s。
<br>
<br>　　卷506_39  「柘枝」章孝标
<br>
<br>　　柘枝初出鼓声招，花钿罗衫耸细腰。移步锦靴空绰约，
<br>
<br>　　迎风绣帽动飘u.亚身踏节鸾形转，背面羞人凤影娇。
<br>
<br>　　只恐相公看未足，便随风雨上青霄。
<br>
<br>　　卷506_40  「上太皇先生」章孝标
<br>
<br>　　颢气贯精神，苍崖老姓名。烟霞空送景，水木苦无情。
<br>
<br>　　币┰聘断，眠花石面平。折松开月色，决水放秋声。
<br>
<br>　　颜为忘忧嫩，身缘绝粒轻。围棋看局势，对镜戮妖精。
<br>
<br>　　过海量鲸力，归天算鹤程。露凝钟乳冷，风定玉箫清。
<br>
<br>　　坐觉衣裳古，行疑羽翼生。应怜市朝客，开眼锁浮荣。
<br>
<br>　　卷506_41  「破山水屏风（一作姚合诗）」章孝标
<br>
<br>　　时人嫌古画，倚壁不曾收。雨滴胶山断，风吹绢海秋。
<br>
<br>　　残云飞屋里，片水落床头。尚胜凡花鸟，君能补缀休。
<br>
<br>　　卷506_42  「览杨校书文卷」章孝标
<br>
<br>　　跪伸霜素剖琅\，身堕瑶池魄暗寒。红锦晚开云母殿，
<br>
<br>　　白珠秋写水精盘。情高鹤立昆仑峭，思壮鲸跳渤士怼
<br>
<br>　　谁有轩辕古铜片，为持相并照妖看。
<br>
<br>　　卷506_43  「送陈校书赴蔡州幕」章孝标
<br>
<br>　　天假纵横入幕筹，东南顿减一方忧。行赍健笔辞天阁，
<br>
<br>　　坐见妖星落蔡州。青草袍襟翻日脚，黄金马镫照旄头。
<br>
<br>　　此行领取从军乐，莫虑功名不拜侯。
<br>
<br>　　卷506_44  「少年行」章孝标
<br>
<br>　　平明小猎出中军，异国名香满袖薰。画}倒悬鹦鹉嘴，
<br>
<br>　　花衫对舞凤凰文。手抬白马嘶春雪，臂竦青f入暮云。
<br>
<br>　　落日胡姬楼上饮，风吹箫管满楼闻。
<br>
<br>　　卷506_45  「蜀中赠广上人」章孝标
<br>
<br>　　曾持麈尾引金根，万乘前头草五言。疏讲青龙归禁苑，
<br>
<br>　　歌抄白雪乞梨园。朝惊云气遮天阁，暮踏猿声入剑门。
<br>
<br>　　今日西川无子美，诗风又起浣花村。
<br>
<br>　　卷506_46  「和顾校书新开井」章孝标
<br>
<br>　　霜锸破桐阴，青丝试浅深。月轮开地脉，镜面写天心。
<br>
<br>　　碧L花千片，香泉乳百寻。欲知争汲引，听取辘轳音。
<br>
<br>　　卷506_47  「游云际寺」章孝标
<br>
<br>　　衫袖拂青冥，推鞍上翠屏。尘埃辞马尾，城阙入窗棂。
<br>
<br>　　云领浮名去，钟撞大梦醒。茫茫山下事，满眼送流萍。
<br>
<br>　　卷506_48  「赠刘宽夫昆季（一作赠刘侍郎兄弟三人同时及第）」章孝标
<br>
<br>　　文聚星辰衣彩霞，问谁兄弟是刘家。雁行云掺参差翼，
<br>
<br>　　琼树风开次第花。天假声名悬日月，国凭骚雅变浮华。
<br>
<br>　　曾穷晋汉儒林传，龙虎虽多未足夸。
<br>
<br>　　卷506_49  「赠杭州严史君」章孝标
<br>
<br>　　州青县白浙河澹饱向苍龙阙下闻。鼓角自严寒海月，
<br>
<br>　　旌旗不动湿江云。风骚处处文章主，井邑家家父母君。
<br>
<br>　　长恐抱辕留不住，九天鸳鹭待成群。
<br>
<br>　　卷506_50  「题朱秀城南亭子」章孝标
<br>
<br>　　朱家亭子象悬匏，阶莹青莎栋剪茆。瘿挂眼开欺鸲鹆，
<br>
<br>　　花缘网结妒螵蛸。有时风月输三虎，无壁琴书属四郊。
<br>
<br>　　土木欲知精洁处，社天归燕怯安巢。
<br>
<br>　　卷506_51  「上西川王尚书」章孝标
<br>
<br>　　人人入蜀谒文翁，妍丑终须露镜中。诗景荒凉难道合，
<br>
<br>　　客情疏密分当同。城南歌吹琴台月，江上旌旗锦水风。
<br>
<br>　　下客低头来又去，暗堆冰炭在深衷。
<br>
<br>　　卷506_52  「骆谷行」章孝标
<br>
<br>　　扪云袅栈入青冥，Z马铃骡傍日星。仰踏剑棱梯万仞，
<br>
<br>　　下缘冰岫杳千寻。山花织锦时聊看，涧水弹琴不暇听。
<br>
<br>　　若比争名求利处，寻思此路却安宁。
<br>
<br>　　卷506_53  「初及第归酬孟元翊见赠」章孝标
<br>
<br>　　六年衣破帝城尘，一日天池水脱鳞。未有片言惊后辈，
<br>
<br>　　不无惭色见同人。每登公宴思来日，渐听乡音认本身。
<br>
<br>　　何幸致诗相慰贺，东归花发杏桃春。
<br>
<br>　　卷506_54  「淮南李相公绅席上赋春雪」章孝标
<br>
<br>　　六出花飞处处飘，粘窗著砌上寒条。
<br>
<br>　　朱门到晓难盈尺，尽是三军喜气消。
<br>
<br>　　卷506_55  「及第后寄广陵故人（一作寄淮南李相公绅）」章孝标
<br>
<br>　　及第全胜十政官，金鞍镀了出长安。
<br>
<br>　　马头渐入扬州郭，为报时人洗眼看。
<br>
<br>　　卷506_56  「小松」章孝标
<br>
<br>　　爪叶鳞条龙不盘，梳风幕翠一庭寒。
<br>
<br>　　莫言只是人长短，须作浮云向上看。
<br>
<br>　　卷506_57  「宫词」章孝标
<br>
<br>　　明日銮舆欲向东，守宫金翠带愁红。
<br>
<br>　　九门佳气已西去，千里花开一夜风。
<br>
<br>　　卷506_58  「题杭州樟亭驿」章孝标
<br>
<br>　　樟亭驿上题诗客，一半寻为山下尘。
<br>
<br>　　世事日随流水去，红花还似白头人。
<br>
<br>　　卷506_59  「刘侍中宅盘花紫蔷薇」章孝标
<br>
<br>　　真宰偏饶丽景家，当春盘出带根霞。
<br>
<br>　　从开一朵朝衣色，免踏尘埃看杂花。
<br>
<br>　　卷506_60  「题东林寺寄江州李员外」章孝标
<br>
<br>　　山势棱层入杳冥，寺形高下趁山行。象牙床坐莲花佛，
<br>
<br>　　玛瑙函盛贝叶经。日映砌阴移宝阁，风吹天乐动金铃。
<br>
<br>　　门前更有清江水，便是浔阳太守厅。
<br>
<br>　　卷506_61  「玄都观栽桃十韵」章孝标
<br>
<br>　　驱使鬼神功，攒栽万树红。薰香丹凤阙，妆点紫琼宫。
<br>
<br>　　宝帐重庶日，妖金遍累空。色然烧药火，影舞步虚风。
<br>
<br>　　粉扑青牛过，枝惊白鹤冲。拜星春锦上，服食晚霞中。
<br>
<br>　　棋局阴长合，箫声秘不通。艳阳迷俗客，幽邃失壶公。
<br>
<br>　　根柢终盘石，桑麻自转蓬。求师饱灵药，他日访辽东。
<br>
<br>　　卷506_62  「僧院小松」章孝标
<br>
<br>　　抛杉背柏冷僧帘，锁月梳风出殿檐。
<br>
<br>　　还似天台新雨后，小峰云外碧尖尖。
<br>
<br>　　卷506_63  「春原早望」章孝标
<br>
<br>　　一忝乡书荐，长安未得回。年光逐渭水，春色上秦台。
<br>
<br>　　燕掠平芜去，人冲细雨来。东风生故里，又过几花开。
<br>
<br>　　卷506_64  「西山广福院」章孝标
<br>
<br>　　野寺孤峰上，危楼耸翠微。卷帘沧海近，洗钵白云飞。
<br>
<br>　　竹影临经案，松花点衲衣。日斜登望处，湖畔一僧归。
<br>
<br>　　卷506_65  「游地肺」章孝标
<br>
<br>　　市朝扰扰千古，林壑冥冥四贤。黄鹤不归丹灶，
<br>
<br>　　白云自养芝田。溪滩永夜流月，羽翼清秋在天。
<br>
<br>　　高迹无人更蹑，碧峰寥落孤烟。
<br>
<br>　　卷506_66  「八月」章孝标
<br>
<br>　　徙倚仙居绕翠楼，分明宫漏静兼秋。
<br>
<br>　　长安夜夜家家月，几处笙歌几处愁。
<br>
<br>　　卷506_67  「题紫微山上方」章孝标
<br>
<br>　　地势连沧海，山名号紫微。景闲僧坐久，路僻客来稀。
<br>
<br>　　峡影云相照，河流石自围。尘喧都不到，安得此忘归。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
