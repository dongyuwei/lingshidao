<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百九十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百九十五
<br>
<br>　　卷195_1  「听莺曲」韦应物
<br>
<br>　　东方欲曙花冥冥，啼莺相唤亦可听。乍去乍来时近远，
<br>
<br>　　才闻南陌又东城。忽似上林翻下苑，绵绵蛮蛮如有情。
<br>
<br>　　欲啭不啭意自娇，羌儿弄笛曲未调。前声后声不相及，
<br>
<br>　　秦女学筝指犹涩。须臾风暖朝日暾，流音变作百鸟喧。
<br>
<br>　　谁家懒妇惊残梦，何处愁人忆故园。伯劳飞过声R促，
<br>
<br>　　戴胜下时桑田绿。不及流莺日日啼花间，
<br>
<br>　　能使万家春意闲。有时断续听不了，飞去花枝犹袅袅。
<br>
<br>　　还栖碧树锁千门，春漏方残一声晓。
<br>
<br>　　卷195_2  「白沙亭逢吴叟歌」韦应物
<br>
<br>　　龙池宫里上皇时，罗衫宝带香风吹。满朝豪士今已尽，
<br>
<br>　　欲话旧游人不知。白沙亭上逢吴叟，爱客脱衣且沽酒。
<br>
<br>　　问之执戟亦先朝，零落难艰却负樵。亲观文物蒙雨露，
<br>
<br>　　见我昔年侍丹霄。冬狩春祠无一事，欢游洽宴多颁赐。
<br>
<br>　　尝陪月夕竹宫斋，每返温泉灞陵醉。星岁再周十二辰，
<br>
<br>　　尔来不语今为君。盛时忽去良可恨，一生坎昂巫阍啤
<br>
<br>　　卷195_3  「送褚校书归旧山歌」韦应物
<br>
<br>　　握珠不返泉，匣玉不归山。明皇重士亦如此，
<br>
<br>　　忽怪褚生何得还。方称羽猎赋，未拜兰台职。
<br>
<br>　　汉箧亡书已暗传，嵩丘遗简还能识。朝朝待诏青锁闱，
<br>
<br>　　中有万年之树蓬莱池。世人仰望栖此地，
<br>
<br>　　生独徘徊意何为。故山可往薇可采，一自人间星岁改。
<br>
<br>　　藏书壁中苔半侵，洗药泉中月还在。春风饮饯灞陵原，
<br>
<br>　　莫厌归来朝市喧。不见东方朔，避世从容金马门。
<br>
<br>　　卷195_4  「五弦行」韦应物
<br>
<br>　　美人为我弹五弦，尘埃忽静心悄然。古刀幽磬初相触，
<br>
<br>　　千珠贯断落寒玉。中曲又不喧，徘徊夜长月当轩。
<br>
<br>　　如伴风流萦艳雪，更逐落花飘御园。独凤寥寥有时隐，
<br>
<br>　　碧霄来下听还近。燕姬有恨楚客愁，言之不尽声能尽。
<br>
<br>　　末曲感我情，解幽释结和乐生。壮士有仇未得报，
<br>
<br>　　拔剑欲去愤已平，夜寒酒多愁遽明。
<br>
<br>　　卷195_5  「骊山行」韦应物
<br>
<br>　　君不见开元至化垂衣裳，厌坐明堂朝万方。
<br>
<br>　　访道灵山降圣祖，沐浴华池集百祥。千乘万骑被原野，
<br>
<br>　　云霞草木相辉光。禁仗围山晓霜切，离宫积翠夜漏长。
<br>
<br>　　玉阶寂历朝无事，碧树萎蕤寒更芳。三清小鸟传仙语，
<br>
<br>　　九华真人奉琼浆。下元昧爽漏恒秩，登山朝礼玄元室。
<br>
<br>　　翠华稍隐天半云，丹阁光明海中日。羽旗旄节憩瑶台，
<br>
<br>　　清丝妙管从空来。万井九衢皆仰望，彩云白鹤方徘徊。
<br>
<br>　　凭高览古嗟寰宇，造化茫茫思悠哉。秦川八水长缭绕，
<br>
<br>　　汉氏五陵空崔嵬。乃言圣祖奉丹经，以年为日亿万龄。
<br>
<br>　　苍生咸寿阴阳泰，高谢前王出尘外。英豪共理天下晏，
<br>
<br>　　戎夷伏兵无战。时丰赋敛未告劳，海阔珍奇亦来献。
<br>
<br>　　干戈一起文武乖，欢娱已极人事变。圣皇弓剑坠幽泉，
<br>
<br>　　古木苍山闭宫殿。缵承鸿业圣明君，威震六合驱妖氛。
<br>
<br>　　太平游幸今可待，汤泉岚岭还氛氲。
<br>
<br>　　卷195_6  「汉武帝杂歌三首」韦应物
<br>
<br>　　汉武好神仙，黄金作台与天近。王母摘桃海上还，
<br>
<br>　　感之西过聊问讯。欲来不来夜未央，殿前青鸟先回翔。
<br>
<br>　　绿鬓萦云裾曳雾，双节飘u下仙步。白日分明到世间，
<br>
<br>　　碧空何处来时路。玉盘捧桃将献君，踟蹰未去留彩云。
<br>
<br>　　海水桑田几翻覆，中间此桃四五熟。可怜穆满瑶池燕，
<br>
<br>　　正值花开不得荐。花开子熟安可期，邂逅能当汉武时。
<br>
<br>　　颜如芳华洁如玉，心念我皇多嗜欲。虽留桃核桃有灵，
<br>
<br>　　人间粪土种不生。由来在道岂在药，徒劳方士海上行。
<br>
<br>　　掩扇一言相谢去，如烟非烟不知处。
<br>
<br>　　金茎孤峙兮凌紫烟，汉宫美人望杳然。通天台上月初出，
<br>
<br>　　承露盘中珠正圆。珠可饮，寿可永。武皇南面曙欲分，
<br>
<br>　　从空下来玉杯冷。世间彩翠亦作囊，八月一日仙人方。
<br>
<br>　　仙方称上药，静者服之常绰约。柏梁沉饮自伤神，
<br>
<br>　　犹闻驻颜七十春。乃知甘x皆是腐肠物，
<br>
<br>　　独有淡泊之水能益人。千载金盘竟何处，
<br>
<br>　　当时铸金恐不固。蔓草生来春复秋，碧天何言空坠露。
<br>
<br>　　汉天子，观风自南国。浮舟大江屹不前，
<br>
<br>　　蛟龙索斗风波黑。春秋方壮雄武才，弯弧叱浪连山开。
<br>
<br>　　愕然观者千万众，举麾齐呼一矢中。死蛟浮出不复灵，
<br>
<br>　　舳舻千里江水清。鼓鼙馀响数日在，天吴深入鱼鳖惊。
<br>
<br>　　左有璺陕渌翮，右有孤儿贯犀革。何为临深亲射蛟，
<br>
<br>　　示威以夺诸侯魄。威可畏，皇可尊。平田校猎书犹陈，
<br>
<br>　　此日从臣何不言。独有威声振千古，君不见后嗣尊为武。
<br>
<br>　　卷195_7  「棕榈蝇拂歌」韦应物
<br>
<br>　　棕榈为拂登君席，青蝇掩乱飞四壁。文如轻罗散如发，
<br>
<br>　　马尾牦牛不能e.柄出湘江之竹碧玉寒，
<br>
<br>　　上有纤罗萦缕寻未绝。左挥右洒繁暑清，孤松一枝风有声。
<br>
<br>　　丽人纨素可怜色，安能点白还为黑。
<br>
<br>　　卷195_8  「信州录事参军常曾古鼎歌」韦应物
<br>
<br>　　三年纠一郡，独饮寒泉井。江南铸器多铸银，
<br>
<br>　　罢官无物唯古鼎。雕螭刻篆相错盘，地中岁久青苔寒。
<br>
<br>　　左对苍山右流水，云有古来葛仙子。葛仙埋之何不还，
<br>
<br>　　耕者j然得其间。持示世人不知宝，劝君炼丹永寿考。
<br>
<br>　　卷195_9  「夏冰歌」韦应物
<br>
<br>　　出自玄泉杳杳之深井，汲在朱明赫赫之炎辰。
<br>
<br>　　九天含露未销铄，阊阖初开赐贵人。碎如坠琼方截璐，
<br>
<br>　　粉壁生寒象筵布。玉壶纨扇亦玲珑，座有丽人色俱素。
<br>
<br>　　咫尺炎凉变四时，出门焦灼君讵知。肥羊甘醴心闷闷，
<br>
<br>　　饮此莹然何所思。当念阑干凿者苦，腊月深井汗如雨。
<br>
<br>　　卷195_10  「鼋头山神女歌」韦应物
<br>
<br>　　鼋头之山，直上洞庭连青天。苍苍烟树闭古庙，
<br>
<br>　　中有蛾眉成水仙。水府沉沉行路绝，蛟龙出没无时节。
<br>
<br>　　魂同魍魉潜太阴，身与空山长不灭。东晋永和今几代，
<br>
<br>　　云发素颜犹盼睐。阴深灵气静凝美，的砾龙绡杂琼。
<br>
<br>　　山精木魅不敢亲，昏明想像如有人。蕙兰琼芳积烟露，
<br>
<br>　　碧窗松月无冬春。舟客经过奠椒醑，巫女南音歌激楚。
<br>
<br>　　碧水冥空惟鸟飞，长天何处云随雨。红渠绿O芳意多，
<br>
<br>　　玉灵荡漾凌清波。孤峰绝岛俨相向，鬼啸猿啼垂女萝。
<br>
<br>　　皓雪琼枝殊异色，北方绝代徒倾国。云没烟销不可期，
<br>
<br>　　明堂翡翠无人得。精灵变态状无方，游龙宛转惊鸿翔。
<br>
<br>　　湘妃独立九疑暮，汉女菱歌春日长。始知仙事无不有，
<br>
<br>　　可惜吴宫空白首。
<br>
<br>　　卷195_11  「寇季膺古刀歌」韦应物
<br>
<br>　　古刀寒锋青槭槭，少年交结平陵客。求之时代不可知，
<br>
<br>　　千痕万穴如星离。重叠泥沙更剥落，纵横鳞甲相参差。
<br>
<br>　　古物有灵知所适，貂裘拂之横广席。阴森白日掩云虹，
<br>
<br>　　错落池光动金碧。知君宝此夸绝代，求之不得心常爱。
<br>
<br>　　厌见今时绕指柔，片锋折刃犹堪佩。高山成谷苍海填，
<br>
<br>　　英豪埋没谁所捐。吴钩断马不知处，几度烟尘今独全。
<br>
<br>　　夜光投人人不畏，知君独识精灵器。酬恩结思心自知，
<br>
<br>　　死生好恶不相弃。白虎司秋金气清，高天寥落云峥嵘。
<br>
<br>　　月肃风凄古堂净，精芒切切如有声。何不跨蓬莱，
<br>
<br>　　斩长鲸。世人所好殊辽阔，千金买铅徒一割。
<br>
<br>　　卷195_12  「凌雾行」韦应物
<br>
<br>　　秋城海雾重，职事凌晨出。浩浩合元天，溶溶迷朗日。
<br>
<br>　　才看含鬓白，稍视沾衣密。道骑全不分，郊树都如失。
<br>
<br>　　霏微误嘘吸，肤腠生寒栗。归当饮一杯，庶用蠲斯疾。
<br>
<br>　　卷195_13  「乐燕行」韦应物
<br>
<br>　　良辰且燕乐，乐往不再来。赵瑟正高张，音响清尘埃。
<br>
<br>　　一弹和妙讴，吹去绕瑶台。艳雪凌空散，舞罗起徘徊。
<br>
<br>　　辉辉发众颜，灼灼叹令才。当喧既无寂，中饮亦停杯。
<br>
<br>　　华灯何遽升，驰景忽西颓。高节亦云立，安能滞不回。
<br>
<br>　　卷195_14  「采玉行」韦应物
<br>
<br>　　官府征白丁，言采蓝G玉。绝岭夜无家，深榛雨中宿。
<br>
<br>　　独妇饷粮还，哀哀舍南哭。
<br>
<br>　　卷195_15  「难言」韦应物
<br>
<br>　　掬土移山望山尽，投石填海望海满。持索捕风几时得，
<br>
<br>　　将刀斫水几时断。未若不相知，中心万仞何由款。
<br>
<br>　　卷195_16  「易言」韦应物
<br>
<br>　　洪炉炽炭燎一毛，大鼎炊汤沃残雪。疾影随形不觉至，
<br>
<br>　　千钧引缕不知绝。未若同心言，一言和同解千结。
<br>
<br>　　卷195_17  「三台二首」韦应物
<br>
<br>　　一年一年老去，明日后日花开。
<br>
<br>　　未报长安平定，万国岂得衔杯。
<br>
<br>　　冰泮寒塘始绿，雨馀百草皆生。
<br>
<br>　　朝来门阁无事，晚下高斋有情。
<br>
<br>　　卷195_18  「上皇三台」韦应物
<br>
<br>　　不寐倦长更，披衣出户行。月寒秋竹冷，风切夜窗声。
<br>
<br>　　卷195_19  「答畅参军」韦应物
<br>
<br>　　秉笔振芳步，少年且吏游。官闲高兴生，夜直河汉秋。
<br>
<br>　　念与清赏遇，方抱沉疾忧。嘉言忽见赠，良药同所瘳。
<br>
<br>　　高树起栖鸦，晨钟满皇州。凄清露华动，旷朗景气浮。
<br>
<br>　　偶宦心非累，处喧道自幽。空虚为世薄，子独意绸缪。
<br>
<br>　　卷195_20  「南池宴钱子辛，赋得科斗」韦应物
<br>
<br>　　临池见科斗，美尔乐有馀。不忧网与钩，幸得免为鱼。
<br>
<br>　　且愿充文字，登君尺素书。
<br>
<br>　　卷195_21  「咏徐正字画青蝇」韦应物
<br>
<br>　　误点能成物，迷真许一时。笔端来已久，座上去何迟。
<br>
<br>　　顾白曾无变，听鸡不复疑。讵劳才子赏，为入国人诗。
<br>
<br>　　卷195_22  「虞获子鹿」韦应物
<br>
<br>　　虞获子鹿，畜之城陬。园有美草，池有清流。
<br>
<br>　　但见蹶蹶，亦闻呦呦。谁知其思，岩谷云游。
<br>
<br>　　卷195_23  「陪王郎中寻孔征君」韦应物
<br>
<br>　　俗吏闲居少，同人会面难。偶随香署客，来访竹林欢。
<br>
<br>　　暮馆花微落，春城雨暂寒。瓮间聊共酌，莫使宦情阑。
<br>
<br>　　卷195_24  「送宫人入道」韦应物
<br>
<br>　　舍宠求仙畏色衰，辞天素面立天墀。金丹拟驻千年貌，
<br>
<br>　　宝镜休匀八字眉。公主与收珠翠后，君王看戴角冠时。
<br>
<br>　　从来宫女皆相妒，说著瑶台总泪垂。
<br>
<br>　　卷195_25  「和晋陵陆丞早春游望（一作杜审言诗）」韦应物
<br>
<br>　　独有宦游人，偏惊物候新。云霞出海曙，梅柳渡江春。
<br>
<br>　　淑气催黄鸟，晴光照绿O.忽闻歌苦调，归思欲沾巾。
<br>
<br>　　卷195_26  「九日」韦应物
<br>
<br>　　一为吴郡守，不觉菊花开。始有故园思，且喜众宾来。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
