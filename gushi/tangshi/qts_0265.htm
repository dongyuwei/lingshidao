<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百六十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百六十五
<br>
<br>　　卷265_1  「乌啼曲二首」顾况
<br>
<br>　　玉房掣锁声翻叶，银箭添泉绕霜堞。毕逋拨剌月衔城，
<br>
<br>　　八九雏飞其母惊。此是天上老鸦鸣，人间老鸦无此声。
<br>
<br>　　摇风杂佩耿华烛，夜听羽人弹此曲。东方映嗳招瘛
<br>
<br>　　月出江林西，江林寂寂城鸦啼。昔人何处为此曲，
<br>
<br>　　今人何处听不足。城寒月晓驰思深，江上青草为谁绿。
<br>
<br>　　卷265_2  「幽居弄」顾况
<br>
<br>　　苔衣生，花露滴，月入西林荡东壁。扣商占角两三声，
<br>
<br>　　洞户G窗一冥寂。独去沧洲无四邻，身婴世网此何身。
<br>
<br>　　关情命曲寄惆怅，久别山南山里人。
<br>
<br>　　卷265_3  「公子行」顾况
<br>
<br>　　轻薄儿，面如玉，紫陌春风缠马足。双镫悬金缕鹘飞，
<br>
<br>　　长衫刺雪生犀束。绿槐夹道阴初成，珊瑚几节敌流星。
<br>
<br>　　红肌拂拂酒光狞，当街背拉金吾行。朝游冬冬鼓声发，
<br>
<br>　　暮游冬冬鼓声绝。入门不肯自升堂，美人扶踏金阶月。
<br>
<br>　　卷265_4  「古离别」顾况
<br>
<br>　　西江上，风动麻姑嫁时浪。西山为水水为尘，
<br>
<br>　　不是人间离别人。
<br>
<br>　　卷265_5  「长安道」顾况
<br>
<br>　　长安道，人无衣，马无草，何不归来山中老。
<br>
<br>　　卷265_6  「龙宫操」顾况
<br>
<br>　　龙宫月明光参差，精卫衔石东飞时。鲛人织绡采藕丝，
<br>
<br>　　翻江倒海倾吴蜀。汉女江妃杳相续，龙王宫中水不足。
<br>
<br>　　卷265_7  「梁广画花歌」顾况
<br>
<br>　　王母欲过刘彻家，飞琼夜入云车。紫书分付与青鸟，
<br>
<br>　　却向人间求好花。上元夫人最小女，头面端正能言语。
<br>
<br>　　手把梁生画花看，凝寡谛π南嘈怼Ｐ南嘈恚
<br>
<br>　　为白阿娘从嫁与。
<br>
<br>　　卷265_8  「送别日晚歌」顾况
<br>
<br>　　日兮下山，望佳人兮不还。花落兮屋上，
<br>
<br>　　草生兮阶间。日日兮春风，芳菲兮欲歇。
<br>
<br>　　老不可兮更少，君何为兮轻别。
<br>
<br>　　卷265_9  「行路难三首」顾况
<br>
<br>　　君不见担雪塞井空用力，炊砂作饭岂堪食。
<br>
<br>　　一生肝胆向人尽，相识不如不相识。冬青树上挂凌霄，
<br>
<br>　　岁晏花凋树不凋。凡物各自有根本，种禾终不生豆苗。
<br>
<br>　　行路难，行路难，何处是平道。中心无事当富贵，
<br>
<br>　　今日看君颜色好。
<br>
<br>　　君不见少年头上如云发，少壮如云老如雪。
<br>
<br>　　岂知灌顶有醍醐，能使清凉头不热。吕梁之水挂飞流，
<br>
<br>　　鼋鼍蛟蜃不敢游。少年恃险若平地，独倚长剑凌清秋。
<br>
<br>　　行路难，行路难。昔少年，今已老。前朝竹帛事皆空，
<br>
<br>　　日暮牛羊占城草。
<br>
<br>　　君不见古人烧水银，变作北邙山上尘。藕丝挂在虚空中，
<br>
<br>　　欲落不落愁杀人。睢水英雄多血刃，建章宫阙成煨烬。
<br>
<br>　　淮王身死桂树折，徐福一去音书绝。行路难，行路难，
<br>
<br>　　生死皆由天。秦皇汉武遭不脱，汝独何人学神仙。
<br>
<br>　　卷265_10  「悲歌一」顾况
<br>
<br>　　边城路，今人犁田昔人墓。岸上沙，昔日江水今人家。
<br>
<br>　　今人昔人共长叹，四气相催节回换。明月皎皎入华池，
<br>
<br>　　白云离离渡霄汉。
<br>
<br>　　卷265_11  「悲歌二（一作《悲歌》，一作《短歌行》）」顾况
<br>
<br>　　我欲升天天隔霄，我欲渡水水无桥。我欲上山山路险，
<br>
<br>　　我欲汲井井泉遥。越人翠被今何夕，独立沙边江草碧。
<br>
<br>　　紫燕西飞欲寄书，白云何处逢来客。
<br>
<br>　　卷265_12  「悲歌三（以下三首，一本合为一首，题作《远思曲》）」顾况
<br>
<br>　　新系青丝百尺绳，心在君家辘轳上。
<br>
<br>　　我心皎洁君不知，辘轳一转一惆怅。
<br>
<br>　　卷265_13  「悲歌四」顾况
<br>
<br>　　何处春风吹晓幕，江南渌水通朱阁。
<br>
<br>　　美人二八面如花，泣向春风畏花落。
<br>
<br>　　卷265_14  「悲歌五」顾况
<br>
<br>　　临春风，听春鸟；别时多，见时少。愁人夜永不得眠，
<br>
<br>　　瑶井玉绳相对晓。
<br>
<br>　　卷265_15  「悲歌六（一作攀龙引）」顾况
<br>
<br>　　轩辕黄帝初得仙，鼎湖一去三千年。周流三十六洞天，
<br>
<br>　　洞中日月星辰联。骑龙驾景游八极，轩辕弓剑无人识。
<br>
<br>　　东海青童寄消息。
<br>
<br>　　卷265_16  「春草谣」顾况
<br>
<br>　　春草不解行，随人上东城。正月二月色绵绵，
<br>
<br>　　千里万里伤人情。
<br>
<br>　　卷265_17  「苔藓山歌」顾况
<br>
<br>　　野人夜梦江南山，江南山深松桂闲。野人觉后长叹息，
<br>
<br>　　帖藓粘苔作山色。闭门无事任盈虚，终日欹眠观四如。
<br>
<br>　　一如白云飞出壁，二如飞雨岩前滴，三如腾虎欲咆哮，
<br>
<br>　　四如懒龙遭霹雳。M峭嵌空潭洞寒，小儿两手扶栏干。
<br>
<br>　　卷265_18  「同裴观察东湖望山歌」顾况
<br>
<br>　　浴鲜积翠栖灵异，石洞花宫横半空。夜光潭上明星启，
<br>
<br>　　风雨坛边树如洗。水淹徐孺宅恒乾，绳坠洪崖井无底。
<br>
<br>　　主人载酒东湖阴，遥望西山三四岑。
<br>
<br>　　卷265_19  「八月五日歌」顾况
<br>
<br>　　四月八日明星出，摩耶夫人降前佛。八月五日佳气新，
<br>
<br>　　昭成太后生圣人。开元九年燕公说，奉诏听置千秋节。
<br>
<br>　　丹青庙里贮姚宋，花萼楼中宴岐薛。清乐灵香几处闻，
<br>
<br>　　鸾歌凤吹动祥云。已于武库见灵鸟，仍向晋山逢老君。
<br>
<br>　　率土普天无不乐，河清海晏穷寥廓。梨园弟子传法曲，
<br>
<br>　　张果先生进仙药。玉座凄凉游帝京，悲翁回首望承明。
<br>
<br>　　云韶九奏杳然远，唯有五陵松柏声。
<br>
<br>　　卷265_20  「露青竹杖歌」顾况
<br>
<br>　　鲜于仲通正当年，章仇兼琼在蜀川。约束蜀儿采马鞭，
<br>
<br>　　蜀儿采鞭不敢眠。横截斜飞飞鸟边，绳桥夜上层崖颠。
<br>
<br>　　头插白云跨飞泉，采得马鞭长且坚。浮沤丁子珠联联，
<br>
<br>　　灰煮蜡楷光烂然。章仇兼琼持上天，上天雨露何其偏。
<br>
<br>　　飞龙闲厩马数千，朝饮吴江夕秣燕。红尘扑辔汗湿鞯，
<br>
<br>　　师子麒麟聊比肩。江面昆明洗刷牵，四蹄踏浪头ㄌ臁
<br>
<br>　　蛟龙稽颡河伯虔，拓羯胡雏脚手鲜。陈闳韩干丹青妍，
<br>
<br>　　欲貌未貌眼欲穿。金鞍玉勒锦连乾，骑入桃花杨柳烟。
<br>
<br>　　十二楼中奏管弦，楼中美人夺神仙。争爱大家把此鞭，
<br>
<br>　　禄山入关关破年。忽见扬州北邙前，只有人还千一钱。
<br>
<br>　　亭亭笔直无皴节，磨捋形相一条铁。市头格是无人别，
<br>
<br>　　江海贱臣不拘绁。垂窗挂影西窗缺，稚子觅衣挑仰穴。
<br>
<br>　　家童拾薪几拗折，玉润犹沾玉垒雪。碧鲜似染苌弘血，
<br>
<br>　　蜀帝城边子规咽。相如桥上文君绝，往年策马降至尊，
<br>
<br>　　七盘九折横剑门。穆王八骏超昆仑，安用冉冉孤生根。
<br>
<br>　　圣人不贵难得货，金玉珊瑚谁买恩。
<br>
<br>　　卷265_21  「金玉歌」顾况
<br>
<br>　　赠君金太霄之玉，金锁禹步之流珠，五岳真君之秘，
<br>
<br>　　九天丈人之宝书。东井沐浴辰巳毕，先进洞房上奔日。
<br>
<br>　　借问君欲何处来，黄姑织女机边出。
<br>
<br>　　卷265_22  「瑶草春」顾况
<br>
<br>　　瑶草春，杳容与，江南艳歌京西舞。执心轻子都，
<br>
<br>　　信节冠秋胡。议以腰支嫁，时论自有夫。蝉鬓蛾眉明井底，
<br>
<br>　　燕裙赵袂萦辘轳。李生闻之泪如绠。不忍回头看此井。
<br>
<br>　　月中桂树落一枝，池上唳孤影。露桃李自成G，
<br>
<br>　　流水终天不向西。翠帐绿窗寒寂寂，锦茵罗荐夜凄凄。
<br>
<br>　　瑶草春，丹井远，别后相思意深浅。
<br>
<br>　　卷265_23  「萧郸草书歌」顾况
<br>
<br>　　萧子草书人不及，洞庭叶落秋风急。上林花开春露湿，
<br>
<br>　　花枝飨蛩垂，见君数行之洒落，石上之松松下鹤。
<br>
<br>　　若把君书比仲将，不知谁在凌云阁。
<br>
<br>　　卷265_24  「范山人画山水歌」顾况
<br>
<br>　　山峥嵘，水泓澄。漫漫汗汗一笔耕，一草一木栖神明。
<br>
<br>　　忽如空中有物，物中有声。复如远道望乡客，
<br>
<br>　　梦绕山川身不行。
<br>
<br>　　卷265_25  「嵇山道芬上人画山水歌」顾况
<br>
<br>　　镜中真僧白道芬，不服朱审李将军。渌汗平铺洞庭水，
<br>
<br>　　笔头点出苍梧云。且看八月十五夜，月下看山尽如画。
<br>
<br>　　卷265_26  「杜秀才画立走水牛歌」顾况
<br>
<br>　　昆仑儿，骑白象，时时锁著师子项。奚奴跨马不搭鞍，
<br>
<br>　　立走水牛惊汉官。江村小儿好夸骋，脚踏牛头上牛领。
<br>
<br>　　浅草平田c过时，大虫著钝几落井。杜生知我恋沧洲，
<br>
<br>　　画作一障张床头。八十老婆拍手笑，妒他织女嫁牵牛。
<br>
<br>　　卷265_27  「梁司马画马歌」顾况
<br>
<br>　　画精神，画筋骨，一团旋风瞥灭没。仰秣如上贺兰山，
<br>
<br>　　低头欲饮长城窟。此马昂然独此群，阿爷是龙飞入云。
<br>
<br>　　黄沙枯碛无寸草，一日行过千里道。展处把笔欲描时，
<br>
<br>　　司马一m赛倾倒。
<br>
<br>　　卷265_28  「丘小府小鼓歌」顾况
<br>
<br>　　地盘山鸡犹可像，坎坎砰砰随手长。
<br>
<br>　　夜半高楼沈醉时，万里踏桥乱山响。
<br>
<br>　　卷265_29  「宜城放琴客歌（柳浑封宜城县伯）」顾况
<br>
<br>　　佳人玉立生此方，家住邯郸不是倡。头髻pED手爪长，
<br>
<br>　　善抚琴瑟有文章。新妍笼裙云母光，朱弦绿水喧洞房。
<br>
<br>　　忽闻斗酒初决绝，日暮浮云古离别。巴猿啾啾峡泉咽，
<br>
<br>　　泪落罗衣颜色。不知谁家更张设，丝履墙偏钗股折。
<br>
<br>　　南山阑干千丈雪，七十非人不暖热。人情厌薄古共然，
<br>
<br>　　相公心在持事坚。上善若水任方圆，忆昨好之今弃捐。
<br>
<br>　　服药不如独自眠，从他更嫁一少年。
<br>
<br>　　卷265_30  「李供奉弹箜篌歌」顾况
<br>
<br>　　国府乐手弹箜篌，赤黄绦索金p头。早晨有敕鸳鸯殿，
<br>
<br>　　夜静遂歌明月楼。起坐可怜能抱撮，大指调弦中指拨。
<br>
<br>　　腕头花落舞制裂，手下鸟惊飞拨剌。珊瑚席，
<br>
<br>　　一声一声鸣锡锡；罗绮屏，一弦一弦如撼铃。急弹好，
<br>
<br>　　迟亦好；宜远听，宜近听。左手低，右手举，
<br>
<br>　　易调移音天赐与。大弦似秋雁，联联度陇关；
<br>
<br>　　小弦似春燕，喃喃向人语。手头疾，腕头软，
<br>
<br>　　来来去去如风卷。声清泠泠鸣索索，垂珠碎玉空中落。
<br>
<br>　　美女争窥玳瑁帘，圣人卷上真珠箔。大弦长，小弦短，
<br>
<br>　　小弦紧快大弦缓。初调锵锵似鸳鸯水上弄新声，
<br>
<br>　　入深似太清仙鹤游秘馆。李供奉，仪容质，
<br>
<br>　　身才稍稍六尺一。在外不曾辄教人，内里声声不遣出。
<br>
<br>　　指剥葱，腕削玉，饶盐饶酱五味足。弄调人间不识名，
<br>
<br>　　弹尽天下崛奇曲。胡曲汉曲声皆好，弹著曲髓曲肝脑。
<br>
<br>　　往往从空入户来，瞥瞥随风落春草。草头只觉风吹入，
<br>
<br>　　风来草即随风立。草亦不知风到来，风亦不知声缓急。
<br>
<br>　　k玉烛，点银灯；光照手，实可憎。只照箜篌弦上手，
<br>
<br>　　不照箜篌声里能。驰凤阙，拜鸾殿，天子一日一回见。
<br>
<br>　　王侯将相立马迎，巧声一日一回变。实可重，
<br>
<br>　　不惜千金买一弄。银器胡瓶马上驮，瑞锦轻罗满车送。
<br>
<br>　　此州好手非一国，一国东西尽南北。除却天上化下来，
<br>
<br>　　若向人间实难得。
<br>
<br>　　卷265_31  「刘禅奴弹琵琶歌（感相国韩公梦）」顾况
<br>
<br>　　乐府只传横吹好，琵琶写出关山道。羁雁出塞绕黄云，
<br>
<br>　　边马仰天嘶白草。明妃愁中汉使回，蔡琰愁处胡笳哀。
<br>
<br>　　鬼神知妙欲收响，阴风切切四面来。李陵寄书别苏武，
<br>
<br>　　自有生人无此苦。当时若值霍骠姚，灭尽乌孙夺公主。
<br>
<br>　　卷265_32  「李湖州孺人弹筝歌」顾况
<br>
<br>　　武帝升天留法曲，凄情掩抑弦柱促。上阳宫人怨青苔，
<br>
<br>　　此夜想夫怜碧玉。思妇高楼刺壁窥，愁猿叫月鹦呼儿。
<br>
<br>　　寸心十指有长短，妙入神处无人知。独把梁州凡几拍，
<br>
<br>　　风沙对面胡秦隔。听中忘却前溪碧，醉后犹疑边草白。
<br>
<br>　　卷265_33  「郑女弹筝歌」顾况
<br>
<br>　　郑女八岁能弹筝，春风吹落天上声。一声雍门泪承睫，
<br>
<br>　　两声赤鲤露G鬣，三声白猿臂拓颊。郑女出参丈人时，
<br>
<br>　　落花惹断游空丝。高楼不掩许声出，羞杀百舌黄莺儿。
<br>
<br>　　卷265_34  「谅公洞庭孤橘歌」顾况
<br>
<br>　　不种自生一株橘，谁教渠向阶前出，不羡江陵千木奴。
<br>
<br>　　下生白蚁子，上生青雀雏。飞花檐卜旃檀香，
<br>
<br>　　结实如缀摩尼珠。洞庭橘树笼烟碧，洞庭波月连沙白。
<br>
<br>　　待取天公放恩赦，侬家定作湖中客。
<br>
<br>　　卷265_35  「送行歌」顾况
<br>
<br>　　送行人，歌一曲，何者为泥何者玉。年华已向秋草里，
<br>
<br>　　春梦犹传故山绿。
<br>
<br>　　卷265_36  「险竿歌」顾况
<br>
<br>　　宛陵女儿擘飞手，长竿横空上下走。已能轻险若平地，
<br>
<br>　　岂肯身为一家妇。宛陵将士天下雄，一下定却长稍弓。
<br>
<br>　　翻身挂影恣腾蹋，反绾头髻盘旋风。盘旋风，撇飞鸟；
<br>
<br>　　惊猿绕，树枝。头上打鼓不闻时，手蹉脚跌蜘蛛丝。
<br>
<br>　　忽雷掣断流星尾，划破蚩尤旗。若不随仙作仙女，
<br>
<br>　　即应嫁贼生贼儿。中丞方略通变化，外户不扃从女嫁。
<br>
<br>　　卷265_37  「洛阳行送洛阳韦七明府」顾况
<br>
<br>　　始上龙门望洛川，洛阳桃李艳阳天。最好当年二三月，
<br>
<br>　　上阳宫树千花发。疏家父子错挂冠，梁鸿夫妻虚适越。
<br>
<br>　　卷265_38  「黄鹄楼歌送独孤助」顾况
<br>
<br>　　故人西去黄鹄楼，西江之水上天流，黄鹄杳杳江悠悠。
<br>
<br>　　黄鹄徘徊故人别，离壶酒尽清丝绝。绿屿没馀烟，
<br>
<br>　　白沙连晓月。
<br>
<br>　　卷265_39  「庐山瀑布歌送李顾」顾况
<br>
<br>　　飘白霓，挂丹梯。应从织女机边落，不遣浔阳湖向西。
<br>
<br>　　火雷劈山珠喷日，五老峰前九江溢。九江悠悠万古情，
<br>
<br>　　古人行尽今人行。老人也欲上山去，上个深山无姓名。
<br>
<br>　　卷265_40  「朝上清歌」顾况
<br>
<br>　　洁眼朝上清，绿景开紫霞。皇皇紫微君，左右皆灵娥。
<br>
<br>　　曼声流睇，和清歌些；至阳无谖，其乐多些；旌盖飒沓，
<br>
<br>　　箫鼓和些；金凤玉麟，郁骈罗些；反风名香，香气遐些；
<br>
<br>　　琼田瑶草，寿无涯些；君著玉衣，升玉车些；欲降琼宫，
<br>
<br>　　玉女家些；其桃千年，始著花些。萧寥天清而灭云，
<br>
<br>　　目琼琼兮情感。随香兮夜闻，肃肃兮帧
<br>
<br>　　启天和兮洞灵心，和为丹兮云为马。
<br>
<br>　　君乘之觞于瑶池之上兮，三光罗列而在下。
<br>
<br>　　卷265_41  「剡纸歌」顾况
<br>
<br>　　云门路上山阴雪，中有玉人持玉节。宛委山里禹馀粮，
<br>
<br>　　石中黄子黄金屑。剡溪剡纸生剡藤，喷水捣后为蕉叶。
<br>
<br>　　欲写金人金口经，寄与山阴山里僧。手把山中紫罗笔，
<br>
<br>　　思量点画龙蛇出。政是垂头蹋翼时，不免向君求此物。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
