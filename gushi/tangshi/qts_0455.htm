<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百五十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百五十五
<br>
<br>　　卷455_1  「读老子」白居易
<br>
<br>　　言者不如知者默，此语吾闻于老君。
<br>
<br>　　若道老君是知者，缘何自著五千文。
<br>
<br>　　卷455_2  「读庄子」白居易
<br>
<br>　　庄生齐物同归一，我道同中有不同。
<br>
<br>　　遂性逍遥虽一致，鸾凰终校胜蛇虫。
<br>
<br>　　卷455_3  「读禅经」白居易
<br>
<br>　　须知诸相皆非相，若住无馀却有馀。言下忘言一时了，
<br>
<br>　　梦中说梦两重虚。空花岂得兼求果，阳焰如何更觅鱼。
<br>
<br>　　摄动是禅禅是动，不禅不动即如如。
<br>
<br>　　卷455_4  「感兴二首」白居易
<br>
<br>　　吉凶祸福有来由，但要深知不要忧。只见火光烧润屋，
<br>
<br>　　不闻风浪覆虚舟。名为公器无多取，利是身灾合少求。
<br>
<br>　　虽异匏瓜难不食，大都食足早宜休。
<br>
<br>　　鱼能深入宁忧钓，鸟解高飞岂触罗。热处先争炙手去，
<br>
<br>　　悔时其奈噬脐何。尊前诱得猩猩血，幕上偷安燕燕窠。
<br>
<br>　　我有一言君记取，世间自取苦人多。
<br>
<br>　　卷455_5  「问鹤」白居易
<br>
<br>　　乌鸢争食雀争窠，独立池边风雪多。
<br>
<br>　　尽日蹋冰翘一足，不鸣不动意如何。
<br>
<br>　　卷455_6  「代鹤答」白居易
<br>
<br>　　鹰爪攫鸡鸡肋折，鹘拳蹴雁雁头垂。
<br>
<br>　　何如敛翅水边立，飞上云松栖稳枝。
<br>
<br>　　卷455_7  「闲卧有所思二首」白居易
<br>
<br>　　向夕搴帘卧枕琴，微凉入户起开襟。偶因明月清风夜，
<br>
<br>　　忽想迁臣逐客心。何处投荒初恐惧，谁人绕泽正悲吟。
<br>
<br>　　始知洛下分司坐，一日安闲直万金。
<br>
<br>　　权门要路是身灾，散地闲居少祸胎。今日怜君岭南去，
<br>
<br>　　当时笑我洛中来。虫全性命缘无毒，木尽天年为不才。
<br>
<br>　　大抵吉凶多自致，李斯一去二疏回。
<br>
<br>　　卷455_8  「喜闲」白居易
<br>
<br>　　萧洒伊嵩下，优游黄绮间。未曾一日闷，已得六年闲。
<br>
<br>　　鱼鸟为徒侣，烟霞是往还。伴僧禅闭目，迎客笑开颜。
<br>
<br>　　兴发宵游寺，慵时昼掩关。夜来风月好，悔不宿香山。
<br>
<br>　　卷455_9  「诗酒琴人例多薄命予酷好三事雅当此科…成狂咏聊写愧怀」白居易
<br>
<br>　　爱琴爱酒爱诗客，多贱多穷多苦辛。中散步兵终不贵，
<br>
<br>　　孟郊张籍过于贫。一之已叹关于命，三者何堪并在身。
<br>
<br>　　只合飘零随草木，谁教凌厉出风尘。荣名厚禄二千石，
<br>
<br>　　乐饮闲游三十春。何得无厌时咄咄，犹言薄命不如人。
<br>
<br>　　卷455_10  「寄明州于驸马使君三绝句」白居易
<br>
<br>　　有花有酒有笙歌，其奈难逢亲故何。
<br>
<br>　　近海饶风春足雨，白须太守闷时多。
<br>
<br>　　平阳音乐随都尉，留滞三年在浙东。
<br>
<br>　　吴越声邪无法用，莫教偷入管弦中。
<br>
<br>　　何郎小妓歌喉好，严老呼为一串珠。
<br>
<br>　　海味腥咸损声气，听看犹得断肠无。
<br>
<br>　　卷455_11  「闲卧」白居易
<br>
<br>　　薄食当斋戒，散班同隐沦。佛容为弟子，天许作闲人。
<br>
<br>　　唯置床临水，都无物近身。清风散发卧，兼不要纱巾。
<br>
<br>　　卷455_12  「春早秋初，因时即事，兼寄浙东李侍郎」白居易
<br>
<br>　　春早秋初昼夜长，可怜天气好年光。和风细动帘帷暖，
<br>
<br>　　清露微凝枕簟凉。窗下晓眠初减被，池边晚坐乍移床。
<br>
<br>　　闲从蕙草侵阶绿，静任槐花满地黄。理曲管弦闻后院，
<br>
<br>　　熨衣灯火映深房。四时新景何人别，遥忆多情李侍郎。
<br>
<br>　　卷455_13  「新秋喜凉」白居易
<br>
<br>　　过得炎蒸月，尤宜老病身。衣裳朝不润，枕簟夜相亲。
<br>
<br>　　楼月纤纤早，波风袅袅新。光阴与时节，先感是诗人。
<br>
<br>　　卷455_14  「初夏闲吟，兼呈韦宾客」白居易
<br>
<br>　　孟夏清和月，东都闲散官。体中无病痛，眼下未饥寒。
<br>
<br>　　世事闻常闷，交游见即欢。杯觞留客切，妓乐取人宽。
<br>
<br>　　雪鬓随身老，云心著处安。此中殊有味，试说向君看。
<br>
<br>　　卷455_15  「哭崔二十四常侍」白居易
<br>
<br>　　貂冠初别九重门，马鬣新封四尺坟。薤露歌词非白雪，
<br>
<br>　　旌铭官爵是浮云。伯伦每置随身锸，元亮先为自祭文。
<br>
<br>　　莫道高风无继者，一千年内有崔君。
<br>
<br>　　卷455_16  「奉酬侍中夏中雨后游城南庄见示八韵」白居易
<br>
<br>　　岛树间林峦，云收雨气残。四山岚色重，五月水声寒。
<br>
<br>　　老鹤两三只，新篁千万竿。化成天竺寺，移得子陵滩。
<br>
<br>　　心觉闲弥贵，身缘健更欢。帝将风后待，人作谢公看。
<br>
<br>　　f里年虽老，高阳兴未阑。佳辰不见召，争免趁杯盘。
<br>
<br>　　卷455_17  「送兖州崔大夫驸马赴镇（唐人绝句作送崔驸马赴衮州）」白居易
<br>
<br>　　戚里夸为贤驸马，儒家认作好诗人。
<br>
<br>　　鲁侯不得辜风景，沂水年年有暮春。
<br>
<br>　　卷455_18  「少年问」白居易
<br>
<br>　　少年怪我问如何，何事朝朝醉复歌。
<br>
<br>　　号作乐天应不错，忧愁时少乐时多。
<br>
<br>　　卷455_19  「问少年」白居易
<br>
<br>　　千首诗堆青玉案，十分酒写白金盂。
<br>
<br>　　回头却问诸年少，作个狂夫得了无。
<br>
<br>　　卷455_20  「代琵琶弟子谢女师曹供奉寄新调弄谱」白居易
<br>
<br>　　琵琶师在九重城，忽得书来喜且惊。一纸展看非旧谱，
<br>
<br>　　四弦翻出是新声。蕤宾掩抑娇多怨，散水玲珑峭更清。
<br>
<br>　　珠颗泪沾金捍拨，红妆弟子不胜情。
<br>
<br>　　卷455_21  「代林园戏赠」白居易
<br>
<br>　　南院今秋游宴少，西坊近日往来频。
<br>
<br>　　假如宰相池亭好，作客何如作主人。
<br>
<br>　　卷455_22  「戏答林园」白居易
<br>
<br>　　岂独西坊来往频，偷闲处处作游人。
<br>
<br>　　衡门虽是栖迟地，不可终朝锁老身。
<br>
<br>　　卷455_23  「重戏赠」白居易
<br>
<br>　　集贤池馆从他盛，履道林亭勿自轻。
<br>
<br>　　往往归来嫌窄小，年年为主莫无情。
<br>
<br>　　卷455_24  「重戏答」白居易
<br>
<br>　　小水低亭自可亲，大池高馆不关身。
<br>
<br>　　林园莫妒裴家好，憎故怜新岂是人。
<br>
<br>　　卷455_25  「早秋登天宫寺阁赠诸客」白居易
<br>
<br>　　天宫阁上醉萧辰，丝管闲听酒慢巡。
<br>
<br>　　为向凉风清景道，今朝属我两三人。
<br>
<br>　　卷455_26  「晓上天津桥闲望偶逢卢郎中、张员外携酒同倾」白居易
<br>
<br>　　上阳宫里晓钟后，天津桥头残月前。空阔境疑非下界，
<br>
<br>　　飘u身似在寥天。星河隐映初生日，楼阁葱茏半出烟。
<br>
<br>　　此处相逢倾一\，始知地上有神仙。
<br>
<br>　　卷455_27  「八月十五日夜同诸客玩月」白居易
<br>
<br>　　月好共传唯此夜，境闲皆道是东都。嵩山表里千重雪，
<br>
<br>　　洛水高低两颗珠。清景难逢宜爱惜，白头相劝强欢娱。
<br>
<br>　　诚知亦有来年会，保得晴明强健无。
<br>
<br>　　卷455_28  「对晚开夜合花赠皇甫郎中」白居易
<br>
<br>　　移晚校一月，花迟过半年。红开杪秋日，翠合欲昏天。
<br>
<br>　　白露滴未死，凉风吹更鲜。后时谁肯顾，唯我与君怜。
<br>
<br>　　卷455_29  「醉游平泉」白居易
<br>
<br>　　狂歌箕踞酒尊前，眼不看人面向天。
<br>
<br>　　洛客最闲唯有我，一年四度到平泉。
<br>
<br>　　卷455_30  「题赠平泉韦征君拾遗」白居易
<br>
<br>　　箕颍千年后，唯君得古风。位留丹陛上，身入白云中。
<br>
<br>　　躁静心相背，高低迹不同。笼鸡与梁燕，不信有冥鸿。
<br>
<br>　　卷455_31  「酬皇甫郎中对新菊花见忆」白居易
<br>
<br>　　爱菊高人吟逸韵，悲秋病客感衰怀。黄花助兴方携酒，
<br>
<br>　　红叶添愁正满阶。居士荤腥今已断，仙郎杯杓为谁排。
<br>
<br>　　愧君相忆东篱下，拟废重阳一日斋。
<br>
<br>　　卷455_32  「夜宴醉后留献裴侍中」白居易
<br>
<br>　　九烛台前十二姝，主人留醉任欢娱。翩翻舞袖双飞蝶，
<br>
<br>　　宛转歌声一索珠。坐久欲醒还酩酊，夜深初散又踟蹰。
<br>
<br>　　南山宾客东山妓，此会人间曾有无。
<br>
<br>　　卷455_33  「和韦庶子远坊赴宴未夜先归之作兼呈裴员外」白居易
<br>
<br>　　促席留欢日未曛，远坊归思已纷纷。无妨按辔行乘月，
<br>
<br>　　何必逃杯走似云。银烛忍抛杨柳曲，金鞍潜送石榴裙。
<br>
<br>　　到时常晚归时早，笑乐三分校一分。
<br>
<br>　　卷455_34  「集贤池答侍中问」白居易
<br>
<br>　　主人晚入皇城宿，问客裴回何所须。
<br>
<br>　　池月幸闲无用处，今宵能借客游无。
<br>
<br>　　卷455_35  「杨柳枝二十韵」白居易
<br>
<br>　　小妓携桃叶，新声蹋柳枝。妆成剪烛后，醉起拂衫时。
<br>
<br>　　绣履娇行缓，花筵笑上迟。身轻委回雪，罗薄透凝脂。
<br>
<br>　　笙引簧频暖，筝催柱数移。乐童翻怨调，才子与妍词。
<br>
<br>　　便想人如树，先将发比丝。风条摇两带，烟叶贴双眉。
<br>
<br>　　口动樱桃破，鬟低翡翠垂。枝柔腰袅娜，荑嫩手葳蕤。
<br>
<br>　　唳鹤晴呼侣，哀猿夜叫儿。玉敲音历历，珠贯字累累。
<br>
<br>　　袖为收声点，钗因赴节遗。重重遍头别，一一拍心知。
<br>
<br>　　塞北愁攀折，江南苦别离。黄遮金谷岸，绿映杏园池。
<br>
<br>　　春惜芳华好，秋怜颜色衰。取来歌里唱，胜向笛中吹。
<br>
<br>　　曲罢那能别，情多不自持。缠头无别物，一首断肠诗。
<br>
<br>　　卷455_36  「答皇甫十郎中秋深酒熟见忆」白居易
<br>
<br>　　烟景冷苍茫，秋深夜夜霜。为思池上酌，先觉瓮头香。
<br>
<br>　　未暇倾巾漉，还应染指尝。醍醐惭气味，琥珀让晶光。
<br>
<br>　　若许陪歌席，须容散道场。月终斋戒毕，犹及菊花黄。
<br>
<br>　　卷455_37  「老去」白居易
<br>
<br>　　老去愧妻儿，冬来有劝词。暖寒从饮酒，冲冷少吟诗。
<br>
<br>　　战胜心还壮，斋勤体校羸。由来世间法，损益合相随。
<br>
<br>　　卷455_38  「送宗实上人游江南」白居易
<br>
<br>　　忽辞洛下缘何事，拟向江南住几时。
<br>
<br>　　每过渡头应问法，无妨菩萨是船师。
<br>
<br>　　卷455_39  「和同州杨侍郎夸柘枝见寄」白居易
<br>
<br>　　细吟冯翊使君诗，忆作馀杭太守时。
<br>
<br>　　君有一般输我事，柘枝看校十年迟。
<br>
<br>　　卷455_40  「冬初酒熟二首」白居易
<br>
<br>　　霜繁脆庭柳，风利剪池荷。月色晓弥苦，鸟声寒更多。
<br>
<br>　　秋怀久寥落，冬计又如何。一瓮新醅酒，萍浮春水波。
<br>
<br>　　酒熟无来客，因成独酌谣。人间老黄绮，地上散松乔。
<br>
<br>　　忽忽醒还醉，悠悠暮复朝。残年多少在，尽付此中销。
<br>
<br>　　卷455_41  「送姚杭州赴任，因思旧游二首」白居易
<br>
<br>　　与君细话杭州事，为我留心莫等闲。闾里固宜勤抚恤，
<br>
<br>　　楼台亦要数跻攀。笙歌缥缈虚空里，风月依稀梦想间。
<br>
<br>　　且喜诗人重管领，遥飞一\贺江山。
<br>
<br>　　渺渺钱唐路几千，想君到后事依然。静逢竺寺猿偷橘，
<br>
<br>　　闲看苏家女采莲。故妓数人凭问讯，新诗两首倩留传。
<br>
<br>　　舍人虽健无多兴，老校当时八九年。
<br>
<br>　　卷455_42  「寄李相公」白居易
<br>
<br>　　渐老只谋欢，虽贫不要官。唯求造化力，试为驻春看。
<br>
<br>　　卷455_43  「冬日平泉路晚归」白居易
<br>
<br>　　山路难行日易斜，烟村霜树欲栖鸦。
<br>
<br>　　夜归不到应闲事，热饮三杯即是家。
<br>
<br>　　卷455_44  「利仁北街作」白居易
<br>
<br>　　草色斑斑春雨晴，利仁坊北面西行。
<br>
<br>　　踟蹰立马缘何事，认得张家歌吹声。
<br>
<br>　　卷455_45  「洛阳堰闲行」白居易
<br>
<br>　　洛阳堰上新晴日，长夏门前欲暮春。
<br>
<br>　　遇酒即沽逢树歇，七年此地作闲人。
<br>
<br>　　卷455_46  「过永宁」白居易
<br>
<br>　　村杏野桃繁似雪，行人不醉为谁开。
<br>
<br>　　赖逢山县卢明府，引我花前劝一杯。
<br>
<br>　　卷455_47  「往年稠桑曾丧白马题诗厅壁今来尚存又复感怀更题绝句」白居易
<br>
<br>　　路傍埋骨蒿草合，壁上题诗尘藓生。
<br>
<br>　　马死七年犹怅望，自知无乃太多情。
<br>
<br>　　卷455_48  「罗敷水」白居易
<br>
<br>　　野店东头花落处，一条流水号罗敷。
<br>
<br>　　芳魂艳骨知何处，春草茫茫墓亦无。
<br>
<br>　　卷455_49  「路逢青州王大夫赴镇，立马赠别」白居易
<br>
<br>　　大旆拥金羁，书生得者稀。何劳问官职，岂不见光辉。
<br>
<br>　　赫赫人争看，翩翩马欲飞。不期前岁尹，驻节语依依。
<br>
<br>　　卷455_50  「和杨同州寒食乾坑会后闻杨工部欲到知予与工部有宿酲」白居易
<br>
<br>　　夜饮归常晚，朝眠起更迟。举头中酒后，引手索茶时。
<br>
<br>　　拂枕青长袖，欹簪白接z5.宿酲无兴味，先是肺神知。
<br>
<br>　　卷455_21  「和刘汝州酬侍中见寄长句因书集贤坊胜事戏而问之」白居易
<br>
<br>　　洛川汝海封畿接，履道集贤来往频。一复时程虽不远，
<br>
<br>　　百馀步地更相亲。朱门陪宴多投辖，青眼留欢任吐茵。
<br>
<br>　　闻道郡斋还有酒，花前月下对何人。
<br>
<br>　　卷455_22  「池上二绝」白居易
<br>
<br>　　山僧对棋坐，局上竹阴清。映竹无人见，时闻下子声。
<br>
<br>　　小娃撑小艇，偷采白莲回。不解藏踪迹，浮萍一道开。
<br>
<br>　　卷455_23  「白羽扇」白居易
<br>
<br>　　素是自然色，圆因裁制功。飒如松起籁，飘似鹤翻空。
<br>
<br>　　盛夏不销雪，终年无尽风。引秋生手里，藏月入怀中。
<br>
<br>　　麈尾斑非疋，蒲葵陋不同。何人称相对，清瘦白须翁。
<br>
<br>　　卷455_24  「五月斋戒罢宴彻乐闻韦宾客皇甫郎中饮会亦稀…长句呈谢」白居易
<br>
<br>　　妓房匣镜满红埃，酒库封瓶生绿苔。居士尔时缘护戒，
<br>
<br>　　车公何事亦停杯。散斋香火今朝散，开素盘筵后日开。
<br>
<br>　　随意往还君莫怪，坐禅僧去饮徒来。
<br>
<br>　　卷455_25  「闲园独赏（因梦得所寄蜂鹤之咏，因成此篇以和之）」白居易
<br>
<br>　　午后郊园静，晴来景物新。雨添山气色，风借水精神。
<br>
<br>　　永日若为度，独游何所亲。仙禽狎君子，芳树倚佳人。
<br>
<br>　　蚁斗王争肉，蜗移舍逐身。蝶双知伉俪，蜂分见君臣。
<br>
<br>　　蠢蠕形虽小，逍遥性即均。不知鹏与`，相去几微尘。
<br>
<br>　　卷455_26  「种柳三咏」白居易
<br>
<br>　　白头种松桂，早晚见成林。不及栽杨柳，明年便有阴。
<br>
<br>　　春风为催促，副取老人心。
<br>
<br>　　从君种杨柳，夹水意如何。准拟三年后，青丝拂绿波。
<br>
<br>　　仍教小楼上，对唱柳枝歌。
<br>
<br>　　更想五年后，千千条L尘。路傍深映月，楼上暗藏春。
<br>
<br>　　愁杀闲游客，闻歌不见人。
<br>
<br>　　卷455_27  「偶吟」白居易
<br>
<br>　　好官病免曾三度，散地归休已七年。老自退闲非世弃，
<br>
<br>　　贫蒙强健是天怜。韦荆南去留春服，王侍中来乞酒钱。
<br>
<br>　　便得一年生计足，与君美食复甘眠。
<br>
<br>　　卷455_28  「池上即事」白居易
<br>
<br>　　移床避日依松竹，解带当风挂薜萝。钿砌池心绿O合，
<br>
<br>　　粉开花面白莲多。久阴新霁宜丝管，苦热初凉入绮罗。
<br>
<br>　　家酝瓶空人客绝，今宵争奈月明何。
<br>
<br>　　卷455_29  「南塘暝兴」白居易
<br>
<br>　　水色昏犹白，霞光暗渐无。风荷摇破扇，波月动连珠。
<br>
<br>　　蟋蟀啼相应，鸳鸯宿不孤。小僮频报夜，归步尚踟蹰。
<br>
<br>　　卷455_30  「小宅」白居易
<br>
<br>　　小宅里闾接，疏篱鸡犬通。渠分南巷水，窗借北家风。
<br>
<br>　　庾信园殊小，陶潜屋不丰。何劳问宽窄，宽窄在心中。
<br>
<br>　　卷455_31  「谕亲友」白居易
<br>
<br>　　适情处处皆安乐，大抵园林胜市朝。烦闹荣华犹易过，
<br>
<br>　　优闲福禄更难销。自怜老大宜疏散，却被交亲叹寂寥。
<br>
<br>　　终日相逢不相见，两心相去一何遥。
<br>
<br>　　卷455_32  「龙门送别皇甫泽州赴任、韦山人南游」白居易
<br>
<br>　　隼归洛知何日，鹤驾还嵩莫过春。
<br>
<br>　　惆怅香山云水冷，明朝便是独游人。
<br>
<br>　　卷455_33  「刘苏州寄酿酒糯米李浙东寄杨柳枝舞衫偶因尝酒…寄谢之」白居易
<br>
<br>　　柳枝谩蹋试双袖，桑落初香尝一杯。金屑醅浓吴米酿，
<br>
<br>　　银泥衫稳越娃裁。舞时已觉愁眉展，醉后仍教笑口开。
<br>
<br>　　惭愧故人怜寂寞，三千里外寄欢来。
<br>
<br>　　卷455_34  「诏授同州刺史，病不赴任，因咏所怀」白居易
<br>
<br>　　同州慵不去，此意复谁知。诚爱俸钱厚，其如身力衰。
<br>
<br>　　可怜病判案，何似醉吟诗。劳逸悬相远，行藏决不疑。
<br>
<br>　　徒烦人劝谏，只合自寻思。白发来无限，青山去有期。
<br>
<br>　　野心惟怕闹，家口莫愁饥。卖却新昌宅，聊充送老资。
<br>
<br>　　卷455_35  「寄杨六侍郎（时杨初授户部，予不赴同州）」白居易
<br>
<br>　　西户最荣君好去，左冯虽稳我慵来。
<br>
<br>　　秋风一箸鲈鱼，张翰摇头唤不回。
<br>
<br>　　卷455_36  「韦七自太子宾客再除秘书监，以长句贺而饯之」白居易
<br>
<br>　　离筵莫怆且同欢，共贺新恩拜旧官。屈就商山伴麋鹿，
<br>
<br>　　好归芸阁狎g鸾。落星石上苍苔古，画鹤厅前白露寒。
<br>
<br>　　老监姓名应在壁，相思试为拂尘看。
<br>
<br>　　卷455_37  「酒熟忆皇甫十」白居易
<br>
<br>　　新酒此时熟，故人何日来。自从金谷别，不见玉山颓。
<br>
<br>　　疏索柳花碗，寂寥荷叶杯。今冬问毡帐，雪里为谁开。
<br>
<br>　　卷455_38  「九年十一月二十一日感事而作（其日独游香山寺）」白居易
<br>
<br>　　祸福茫茫不可期，大都早退似先知。当君白首同归日，
<br>
<br>　　是我青山独往时。顾索素琴应不暇，忆牵黄犬定难追。
<br>
<br>　　麒麟作脯龙为醢，何似泥中曳尾龟。
<br>
<br>　　卷455_39  「即事重题」白居易
<br>
<br>　　重裘暖帽宽毡履，小阁低窗深地炉。
<br>
<br>　　身稳心安眠未起，西京朝士得知无。
<br>
<br>　　卷455_40  「将归渭村先寄舍弟」白居易
<br>
<br>　　一年年觉此身衰，一日日知前事非。咏月嘲风先要减，
<br>
<br>　　登山临水亦宜稀。子平嫁娶贫中毕，元亮田园醉里归。
<br>
<br>　　为报阿连寒食下，与吾酿酒扫柴扉。
<br>
<br>　　卷455_41  「看嵩洛有叹」白居易
<br>
<br>　　今日看嵩洛，回头叹世间。荣华急如水，忧患大于山。
<br>
<br>　　见苦方知乐，经忙始爱闲。未闻笼里鸟，飞出肯飞还。
<br>
<br>　　卷455_42  「咏怀」白居易
<br>
<br>　　随缘逐处便安闲，不入朝廷不住山。心似虚舟浮水上，
<br>
<br>　　身同宿鸟寄林间。尚平婚嫁了无累，冯翊符章封却还。
<br>
<br>　　处分贫家残活计，匹如身后莫相关。
<br>
<br>　　卷455_43  「咏老赠梦得」白居易
<br>
<br>　　与君俱老也，自问老何如。眼涩夜先卧，头慵朝未梳。
<br>
<br>　　有时扶杖出，尽日闭门居。懒照新磨镜，休看小字书。
<br>
<br>　　情于故人重，迹共少年疏。唯是闲谈兴，相逢尚有馀。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
