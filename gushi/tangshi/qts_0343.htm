<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百四十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百四十三
<br>
<br>　　卷343_1  「题楚昭王庙」韩愈
<br>
<br>　　丘坟满目衣冠尽，城阙连云草树荒。
<br>
<br>　　犹有国人怀旧德，一间茅屋祭昭王。
<br>
<br>　　卷343_2  「宿龙宫滩」韩愈
<br>
<br>　　浩浩复汤汤，滩声抑更扬。奔流疑激电，惊浪似浮霜。
<br>
<br>　　梦觉灯生晕，宵残雨送凉。如何连晓语，一半是思乡。
<br>
<br>　　卷343_3  「叉鱼招张功曹（署）」韩愈
<br>
<br>　　叉鱼春岸阔，此兴在中宵。大炬然如昼，长船缚似桥。
<br>
<br>　　深窥沙可数，静s水无摇。刃下那能脱，波间或自跳。
<br>
<br>　　中鳞怜锦碎，当目讶珠销。迷火逃翻近，惊人去暂遥。
<br>
<br>　　竞多心转细，得隽语时嚣。潭罄知存寡，舷平觉获饶。
<br>
<br>　　交头疑凑饵，骈首类同条。濡沫情虽密，登门事已辽。
<br>
<br>　　盈车欺故事，饲犬验今朝。血浪凝犹沸，腥风远更飘。
<br>
<br>　　盖江烟幂幂，拂棹影寥寥。獭去愁无食，龙移惧见烧。
<br>
<br>　　如棠名既误，钓渭日徒消。文客惊先赋，篙工喜尽谣。
<br>
<br>　　脍成思我友，观乐忆吾僚。自可捐忧累，何须强问^.
<br>
<br>　　卷343_4  「李员外寄纸笔（李伯康也，郴州刺史）」韩愈
<br>
<br>　　题是临池后，分从起草馀。兔尖针莫并，茧净雪难如。
<br>
<br>　　莫怪殷勤谢，虞卿正著书。
<br>
<br>　　卷343_5  「次同冠峡（赴阳山作）」韩愈
<br>
<br>　　今日是何朝，天晴物色饶。落英千尺堕，游丝百丈飘。
<br>
<br>　　泄乳交岩脉，悬流揭浪标。无心思岭北，猿鸟莫相撩。
<br>
<br>　　卷343_6  「答张十一功曹」韩愈
<br>
<br>　　山净江空水见沙，哀猿啼处两三家。oY竞长纤纤笋，
<br>
<br>　　踯躅闲开艳艳花。未报恩波知死所，莫令炎瘴送生涯。
<br>
<br>　　吟君诗罢看双鬓，斗觉霜毛一半加。
<br>
<br>　　卷343_7  「郴州祈雨」韩愈
<br>
<br>　　乞雨女郎魂，湫呓嗲曳薄Ｃ砜鼯鼠叫，神降越巫言。
<br>
<br>　　旱气期销荡，阴官想骏奔。行看五马入，萧飒已随轩。
<br>
<br>　　卷343_8  「湘中酬张十一功曹」韩愈
<br>
<br>　　休垂绝徼千行泪，共泛清湘一叶舟。
<br>
<br>　　今日岭猿兼越鸟，可怜同听不知愁。
<br>
<br>　　卷343_9  「郴口又赠二首」韩愈
<br>
<br>　　山作剑攒江写镜，扁舟斗转疾于飞。
<br>
<br>　　回头笑向张公子，终日思归此日归。
<br>
<br>　　雪s霜翻看不分，雷惊电激语难闻。
<br>
<br>　　沿涯宛转到深处，何限青天无片云。
<br>
<br>　　卷343_10  「题木居士二首」韩愈
<br>
<br>　　火透波穿不计春，根如头面干如身。
<br>
<br>　　偶然题作木居士，便有无穷求福人。
<br>
<br>　　为神讵比沟中断，遇赏还同爨下馀。
<br>
<br>　　朽蠹不胜刀锯力，匠人虽巧欲何如。
<br>
<br>　　卷343_11  「晚泊江口」韩愈
<br>
<br>　　郡城朝解缆，江岸暮依村。二女竹上泪，孤臣水底魂。
<br>
<br>　　双双归蛰燕，一一叫群猿。回首那闻语，空看别袖翻。
<br>
<br>　　卷343_12  「湘中」韩愈
<br>
<br>　　猿愁鱼踊水翻波，自古流传是汨罗。
<br>
<br>　　O藻满盘无处奠，空闻渔父扣舷歌。
<br>
<br>　　卷343_13  「别盈上人」韩愈
<br>
<br>　　山僧爱山出无期，俗士牵俗来何时。
<br>
<br>　　祝融峰下一回首，即是此生长别离。
<br>
<br>　　卷343_14  「喜雪献裴尚书（裴均也，时为荆南节度使）」韩愈
<br>
<br>　　宿云寒不卷，春雪堕如k.骋巧先投隙，潜光半入池。
<br>
<br>　　喜深将策试，惊密仰檐窥。自下何曾污，增高未觉危。
<br>
<br>　　比心明可烛，拂面爱还吹。妒舞时飘袖，欺梅并压枝。
<br>
<br>　　地空迷界限，砌满接高卑。浩荡乾坤合，霏微物象移。
<br>
<br>　　为祥矜大熟，布泽荷平施。已分年华晚，犹怜曙色随。
<br>
<br>　　气严当酒换，洒急听窗知。照曜临初日，玲珑滴晚澌。
<br>
<br>　　聚庭看岳耸，扫路见云披。阵势鱼丽远，书文鸟篆奇。
<br>
<br>　　纵欢罗艳黠，列贺拥熊螭。履敝行偏冷，门扃卧更羸。
<br>
<br>　　悲嘶闻病马，浪走信娇儿。灶静愁烟绝，丝繁念鬓衰。
<br>
<br>　　拟盐吟旧句，授简慕前规。捧赠同燕石，多惭失所宜。
<br>
<br>　　卷343_15  「春雪」韩愈
<br>
<br>　　看雪乘清旦，无人坐独谣。拂花轻尚起，落地暖初销。
<br>
<br>　　已讶陵歌扇，还来伴舞腰。洒篁留密节，著柳送长条。
<br>
<br>　　入镜鸾窥沼，行天马度桥。遍阶怜可掬，满树戏成摇。
<br>
<br>　　江浪迎涛日，风毛纵猎朝。弄闲时细转，争急忽惊飘。
<br>
<br>　　城险疑悬布，砧寒未捣绡。莫愁阴景促，夜色自相饶。
<br>
<br>　　卷343_16  「闻梨花发赠刘师命」韩愈
<br>
<br>　　桃溪惆怅不能过，红艳纷纷落地多。
<br>
<br>　　闻道郭西千树雪，欲将君去醉如何。
<br>
<br>　　卷343_17  「春雪间早梅」韩愈
<br>
<br>　　梅将雪共春，彩艳不相因。逐吹能争密，排枝巧妒新。
<br>
<br>　　谁令香满座，独使净无尘。芳意饶呈瑞，寒光助照人。
<br>
<br>　　玲珑开已遍，点缀坐来频。那是俱疑似，须知两逼真。
<br>
<br>　　荧煌初乱眼，浩荡忽迷神。未许琼华比，从将玉树亲。
<br>
<br>　　先期迎献岁，更伴占兹晨。愿得长辉映，轻微敢自珍。
<br>
<br>　　卷343_18  「早春雪中闻莺」韩愈
<br>
<br>　　朝莺雪里新，雪树眼前春。带涩先迎气，侵寒已报人。
<br>
<br>　　共矜初听早，谁贵后闻频。暂啭那成曲，孤鸣岂及辰。
<br>
<br>　　风霜徒自保，桃李讵相亲。寄谢幽栖友，辛勤不为身。
<br>
<br>　　卷343_19  「梨花下赠刘师命」韩愈
<br>
<br>　　洛阳城外清明节，百花寥落梨花发。
<br>
<br>　　今日相逢瘴海头，共惊烂漫开正月。
<br>
<br>　　卷343_20  「和归工部送僧约（工部，归登也，约，荆州人）」韩愈
<br>
<br>　　早知皆是自拘囚，不学因循到白头。
<br>
<br>　　汝既出家还扰扰，何人更得死前休。
<br>
<br>　　卷343_21  「入关咏马」韩愈
<br>
<br>　　岁老岂能充上驷，力微当自慎前程。
<br>
<br>　　不知何故翻骧首，牵过关门妄一鸣。
<br>
<br>　　卷343_22  「木芙蓉」韩愈
<br>
<br>　　新开寒露丛，远比水间红。艳色宁相妒，嘉名偶自同。
<br>
<br>　　采江官渡晚，搴木古祠空。愿得勤来看，无令便逐风。
<br>
<br>　　卷343_23  「题张十一旅舍三咏。榴花」韩愈
<br>
<br>　　五月榴花照眼明，枝间时见子初成。
<br>
<br>　　可怜此地无车马，颠倒青苔落绛英。
<br>
<br>　　卷343_24  「题张十一旅舍三咏。井」韩愈
<br>
<br>　　贾谊宅中今始见，葛洪山下昔曾窥。
<br>
<br>　　寒泉百尺空看影，正是行人渴死时。
<br>
<br>　　卷343_25  「题张十一旅舍三咏。蒲萄」韩愈
<br>
<br>　　新茎未遍半犹枯，高架支离倒复扶。
<br>
<br>　　若欲满盘堆马乳，莫辞添竹引龙须。
<br>
<br>　　卷343_26  「峡石西泉（一作寒泉）」韩愈
<br>
<br>　　居然鳞介不能容，石眼环环水一钟。
<br>
<br>　　闻说旱时求得雨，只疑科斗是蛟龙。
<br>
<br>　　卷343_27  「梁国惠康公主挽歌二首」韩愈
<br>
<br>　　定谥芳声远，移封大国新。巽宫尊长女，台室属良人。
<br>
<br>　　河汉重泉夜，梧桐半树春。龙[非厌翟，还辗禁城尘。
<br>
<br>　　秦地吹箫女，湘波鼓瑟妃。佩兰初应梦，奔月竟沦辉。
<br>
<br>　　夫族迎魂去，宫官会葬归。从今沁园草，无复更芳菲。
<br>
<br>　　卷343_28  「和崔舍人咏月二十韵」韩愈
<br>
<br>　　三秋端正月，今夜出东溟。对日犹分势，腾天渐吐灵。
<br>
<br>　　未高A远气，半上霁孤形。赫奕当躔次，虚徐度杳冥。
<br>
<br>　　长河晴散雾，列宿曙分萤。浩荡英华溢，萧疏物象泠。
<br>
<br>　　池边临倒照，檐际送横经。花树参差见，皋禽断续聆。
<br>
<br>　　牖光窥寂寞，砧影伴娉婷。幽坐看侵户，闲吟爱满庭。
<br>
<br>　　辉斜通壁练，彩碎射沙星。清洁云间路，空凉水上亭。
<br>
<br>　　净堪分顾兔，细得数飘萍。山翠相凝绿，林烟共幂青。
<br>
<br>　　过隅惊桂侧，当午觉轮停。属思は冀酰追欢罄缥瓶。
<br>
<br>　　郡楼何处望，陇笛此时听。右掖连台座，重门限禁扃。
<br>
<br>　　风台观暄，冰砌步青荧。独有虞庠客，无由拾落q.
<br>
<br>　　卷343_29  「咏雪赠张籍」韩愈
<br>
<br>　　只见纵横落，宁知远近来。飘u还自弄，历乱竟谁催。
<br>
<br>　　座暖销那怪，池清失可猜。坳中初盖底，垤处遂成堆。
<br>
<br>　　慢有先居后，轻多去却回。度前铺瓦陇，发本积墙隈。
<br>
<br>　　穿细时双透，乘危忽半摧。舞深逢坎井，集早值层台。
<br>
<br>　　砧练终宜捣，阶纨未暇裁。城寒装睥睨，树冻裹莓苔。
<br>
<br>　　片片匀如剪，纷纷碎若怠６ǚ@鹄鹭，真是屑琼瑰。
<br>
<br>　　纬E观朝萼，冥茫瞩晚埃。当窗恒凛凛，出户即皑皑。
<br>
<br>　　压野荣芝菌，倾都委货财。娥嬉华荡漾，胥怒浪崔嵬。
<br>
<br>　　碛迥疑浮地，云平想辗雷。随车翻缟带，逐马散银杯。
<br>
<br>　　万屋漫汗合，千株照曜开。松篁遭挫抑，粪壤获饶培。
<br>
<br>　　隔绝门庭遽，挤排陛级才。岂堪裨岳镇，强欲效盐梅。
<br>
<br>　　隐匿瑕疵尽，包罗委琐该。误鸡宵呃喔，惊雀暗裴回。
<br>
<br>　　浩浩过三暮，悠悠匝九垓。鲸鲵陆死骨，玉石火炎灰。
<br>
<br>　　厚虑填溟壑，高愁cN斗魁。日轮埋欲侧，坤轴压将颓。
<br>
<br>　　岸类长蛇搅，陵犹巨象Y.水官夸杰黠，木气怯胚胎。
<br>
<br>　　著地无由卷，连天不易推。龙鱼冷蛰苦，虎豹饿号哀。
<br>
<br>　　巧借奢华便，专绳困约灾。威贪陵布被，光肯离金。
<br>
<br>　　赏玩捐他事，歌谣放我才。狂教诗tJ，兴与酒陪鳃。
<br>
<br>　　惟子能谙耳，诸人得语哉。助留风作党，劝坐火为媒。
<br>
<br>　　雕刻文刀利，搜求智网恢。莫烦相属和，传示及提孩。
<br>
<br>　　卷343_30  「酬王二十舍人雪中见寄」韩愈
<br>
<br>　　三日柴门拥不开，阶平庭满白皑皑。
<br>
<br>　　今朝蹋作琼瑶迹，为有诗从凤沼来。
<br>
<br>　　卷343_31  「送侯喜」韩愈
<br>
<br>　　已作龙钟后时者，懒于街里蹋尘埃。
<br>
<br>　　如今便别长官去，直到新年衙日来。
<br>
<br>　　卷343_32  「学诸进士作精卫衔石填海」韩愈
<br>
<br>　　鸟有偿冤者，终年抱寸诚。口衔山石细，心望海波平。
<br>
<br>　　渺渺功难见，区区命已轻。人皆讥造次，我独赏专精。
<br>
<br>　　岂计休无日，惟应尽此生。何惭刺客传，不著报雠名。
<br>
<br>　　卷343_33  「奉酬振武胡十二丈大夫」韩愈
<br>
<br>　　倾朝共羡宠光频，半岁迁腾作虎臣。戎旆暂停辞社树，
<br>
<br>　　里门先下敬乡人。横飞玉盏家山晓，远蹀金珂塞草春。
<br>
<br>　　自笑平生夸胆气，不离文字鬓毛新。
<br>
<br>　　卷343_34  「奉和库部卢四兄曹长元日朝回（卢汀也）」韩愈
<br>
<br>　　天仗宵严建羽旄，春云送色晓鸡号。金炉香动螭头暗，
<br>
<br>　　玉佩声来雉尾高。戎服上趋承北极，儒冠列侍映东曹。
<br>
<br>　　太平时节难身遇，郎署何须叹二毛。
<br>
<br>　　卷343_35  「寒食直归遇雨」韩愈
<br>
<br>　　寒食时看度，春游事已违。风光连日直，阴雨半朝归。
<br>
<br>　　不见红球上，那论彩索飞。惟将新赐火，向曙著朝衣。
<br>
<br>　　卷343_36  「送李六协律归荆南（翱）」韩愈
<br>
<br>　　早日羁游所，春风送客归。柳花还漠漠，江燕正飞飞。
<br>
<br>　　歌舞知谁在，宾僚逐使非。宋亭池水绿，莫忘蹋芳菲。
<br>
<br>　　卷343_37  「题百叶桃花（知制诰时作）」韩愈
<br>
<br>　　百叶双桃晚更红，窥窗映竹见玲珑。
<br>
<br>　　应知侍史归天上，故伴仙郎宿禁中。
<br>
<br>　　卷343_38  「春雪」韩愈
<br>
<br>　　新年都未有芳华，二月初惊见草芽。
<br>
<br>　　白雪却嫌春色晚，故穿庭树作飞花。
<br>
<br>　　卷343_39  「戏题牡丹」韩愈
<br>
<br>　　幸自同开俱隐约，何须相倚斗轻盈。陵晨并作新妆面，
<br>
<br>　　对客偏含不语情。双燕无机还拂掠，游蜂多思正经营。
<br>
<br>　　长年是事皆抛尽，今日栏边暂眼明。
<br>
<br>　　卷343_40  「盆池五首」韩愈
<br>
<br>　　老翁真个似童儿，汲水埋盆作小池。
<br>
<br>　　一夜青蛙鸣到晓，恰如方口钓鱼时。
<br>
<br>　　莫道盆池作不成，藕稍初种已齐生。
<br>
<br>　　从今有雨君须记，来听萧萧打叶声。
<br>
<br>　　瓦沼晨朝水自清，小虫无数不知名。
<br>
<br>　　忽然分散无踪影，惟有鱼儿作队行。
<br>
<br>　　泥盆浅小讵成池，夜半青蛙圣得知。
<br>
<br>　　一听暗来将伴侣，不烦鸣唤斗雄雌。
<br>
<br>　　池光天影共青青，拍岸才添水数瓶。
<br>
<br>　　且待夜深明月去，试看涵泳几多星。
<br>
<br>　　卷343_41  「芍药（元和中知制诰寓直禁中作）」韩愈
<br>
<br>　　浩态狂香昔未逢，红灯烁烁绿盘笼。
<br>
<br>　　觉来独对情惊恐，身在仙宫第几重。
<br>
<br>　　卷343_42  「奉和虢州刘给事使君三堂新题二十一咏。新亭」韩愈
<br>
<br>　　湖上新亭好，公来日出初。水文浮枕簟，瓦影荫龟鱼。
<br>
<br>　　卷343_43  「奉和虢州刘给事使君三堂新题二十一咏。流水」韩愈
<br>
<br>　　汩汩几时休，从春复到秋。只言池未满，池满强交流。
<br>
<br>　　卷343_44  「奉和虢州刘给事使君三堂新题二十一咏。竹洞」韩愈
<br>
<br>　　竹洞何年有，公初斫竹开。洞门无锁钥，俗客不曾来。
<br>
<br>　　卷343_45  「奉和虢州刘给事使君三堂新题二十一咏。月台」韩愈
<br>
<br>　　南馆城阴阔，东湖水气多。直须台上看，始奈月明何。
<br>
<br>　　卷343_46  「奉和虢州刘给事使君三堂新题二十一咏。渚亭」韩愈
<br>
<br>　　自有人知处，那无步往踪。莫教安四壁，面面看芙蓉。
<br>
<br>　　卷343_47  「奉和虢州刘给事使君三堂新题二十一咏。竹溪」韩愈
<br>
<br>　　蔼蔼溪流慢，梢梢岸筱长。穿沙碧净，落水紫苞香。
<br>
<br>　　卷343_48  「奉和虢州刘给事使君三堂新题二十一咏。北湖」韩愈
<br>
<br>　　闻说游湖棹，寻常到此回。应留醒心处，准拟醉时来。
<br>
<br>　　卷343_49  「奉和虢州刘给事使君三堂新题二十一咏。花岛」韩愈
<br>
<br>　　蜂蝶去纷纷，香风隔岸闻。欲知花岛处，水上觅红云。
<br>
<br>　　卷343_50  「奉和虢州刘给事使君三堂新题二十一咏。柳溪」韩愈
<br>
<br>　　柳树谁人种，行行夹岸高。莫将条系缆，著处有蝉号。
<br>
<br>　　卷343_51  「奉和虢州刘给事使君三堂新题二十一咏。西山」韩愈
<br>
<br>　　新月迎宵挂，晴云到晚留。为遮西望眼，终是懒回头。
<br>
<br>　　卷343_52  「奉和虢州刘给事使君三堂新题二十一咏。竹径」韩愈
<br>
<br>　　无尘从不扫，有鸟莫令弹。若要添风月，应除数百竿。
<br>
<br>　　卷343_53  「奉和虢州刘给事使君三堂新题二十一咏。荷池」韩愈
<br>
<br>　　风雨秋池上，高荷盖水繁。未谙鸣海那似卷翻翻。
<br>
<br>　　卷343_54  「奉和虢州刘给事使君三堂新题二十一咏。稻畦」韩愈
<br>
<br>　　L布畦堪数，枝分水莫寻。鱼肥知已秀，鹤没觉初深。
<br>
<br>　　卷343_55  「奉和虢州刘给事使君三堂新题二十一咏。柳巷」韩愈
<br>
<br>　　柳巷还飞絮，春馀几许时。吏人休报事，公作送春诗。
<br>
<br>　　卷343_56  「奉和虢州刘给事使君三堂新题二十一咏。花源」韩愈
<br>
<br>　　源上花初发，公应日日来。丁宁红与紫，慎莫一时开。
<br>
<br>　　卷343_57  「奉和虢州刘给事使君三堂新题二十一咏。北楼」韩愈
<br>
<br>　　郡楼乘晓上，尽日不能回。晚色将秋至，长风送月来。
<br>
<br>　　卷343_58  「奉和虢州刘给事使君三堂新题二十一咏。镜潭」韩愈
<br>
<br>　　非铸复非熔，泓澄忽此逢。鱼虾不用避，只是照蛟龙。
<br>
<br>　　卷343_59  「奉和虢州刘给事使君三堂新题二十一咏。孤屿」韩愈
<br>
<br>　　朝游孤屿南，暮戏孤屿北。所以孤屿鸟，与公尽相识。
<br>
<br>　　卷343_60  「奉和虢州刘给事使君三堂新题二十一咏。方桥」韩愈
<br>
<br>　　非阁复非船，可居兼可过。君欲问方桥，方桥如此作。
<br>
<br>　　卷343_61  「奉和虢州刘给事使君三堂新题二十一咏。梯桥」韩愈
<br>
<br>　　乍似上青冥，初疑蹑菡萏。自无飞仙骨，欲度何由敢。
<br>
<br>　　卷343_62  「奉和虢州刘给事使君三堂新题二十一咏。月池」韩愈
<br>
<br>　　寒池月下明，新月池边曲。若不妒清妍，却成相映烛。
<br>
<br>　　卷343_63  「游城南十六首。赛神」韩愈
<br>
<br>　　白布长衫紫领巾，差科未动是闲人。
<br>
<br>　　麦苗含u桑生葚，共向田头乐社神。
<br>
<br>　　卷343_64  「游城南十六首。题于宾客庄」韩愈
<br>
<br>　　榆荚车前盖地皮，蔷薇蘸水笋穿篱。
<br>
<br>　　马蹄无入朱门迹，纵使春归可得知。
<br>
<br>　　卷343_65  「游城南十六首。晚春」韩愈
<br>
<br>　　草树知春不久归，百般红紫斗芳菲。
<br>
<br>　　杨花榆荚无才思，惟解漫天作雪飞。
<br>
<br>　　卷343_66  「游城南十六首。落花」韩愈
<br>
<br>　　已分将身著地飞，那羞践踏损光晖。
<br>
<br>　　无端又被春风误，吹落西家不得归。
<br>
<br>　　卷343_67  「游城南十六首。楸树二首」韩愈
<br>
<br>　　几岁生成为大树，一朝缠绕困长藤。
<br>
<br>　　谁人与脱青罗帔，看吐高花万万层。
<br>
<br>　　幸自枝条能树立，可烦萝蔓作交加。
<br>
<br>　　傍人不解寻根本，却道新花胜旧花。
<br>
<br>　　卷343_68  「游城南十六首。风折花枝」韩愈
<br>
<br>　　浮艳侵天难就看，清香扑地只遥闻。
<br>
<br>　　春风也是多情思，故拣繁枝折赠君。
<br>
<br>　　卷343_69  「游城南十六首。赠同游」韩愈
<br>
<br>　　唤起窗全曙，催归日未西。无心花里鸟，更与尽情啼。
<br>
<br>　　卷343_70  「游城南十六首。赠张十八助教」韩愈
<br>
<br>　　喜君眸子重清朗，携手城南历旧游。
<br>
<br>　　忽见孟生题竹处，相看泪落不能收。
<br>
<br>　　卷343_71  「游城南十六首。题韦氏庄」韩愈
<br>
<br>　　昔者谁能比，今来事不同。寂寥青草曲，散漫白榆风。
<br>
<br>　　架倒藤全落，篱崩竹半空。宁须惆怅立，翻覆本无穷。
<br>
<br>　　卷343_72  「游城南十六首。晚雨」韩愈
<br>
<br>　　廉纤晚雨不能晴，池岸草间蚯蚓鸣。
<br>
<br>　　投竿跨马蹋归路，才到城门打鼓声。
<br>
<br>　　卷343_73  「游城南十六首。出城」韩愈
<br>
<br>　　暂出城门蹋青草，远于林下见春山。
<br>
<br>　　应须韦杜家家到，只有今朝一日闲。
<br>
<br>　　卷343_74  「游城南十六首。把酒」韩愈
<br>
<br>　　扰扰驰名者，谁能一日闲。我来无伴侣，把酒对南山。
<br>
<br>　　卷343_75  「游城南十六首。嘲少年」韩愈
<br>
<br>　　直把春偿酒，都将命乞花。只知闲信马，不觉误随车。
<br>
<br>　　卷343_76  「游城南十六首。楸树」韩愈
<br>
<br>　　青幢紫盖立童童，细雨浮烟作彩笼。
<br>
<br>　　不得画师来貌取，定知难见一生中。
<br>
<br>　　卷343_77  「游城南十六首。遣兴」韩愈
<br>
<br>　　断送一生惟有酒，寻思百计不如闲。
<br>
<br>　　莫忧世事兼身事，须著人间比梦间。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
