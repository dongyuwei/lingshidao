<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百零九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百零九
<br>
<br>　　卷109_1  「朝退」李m之
<br>
<br>　　朱门长不闭，亲友恣相过。年今将半百，不乐复如何。
<br>
<br>　　卷109_2  「罢相作」李m之
<br>
<br>　　避贤初罢相，乐圣且衔杯。为问门前客，今朝几个来。
<br>
<br>　　卷109_3  「题汉州西湖」房g
<br>
<br>　　高流缠峻隅，城下缅丘墟。决渠信浩荡，潭岛成江湖。
<br>
<br>　　结宇依回渚，水中信可居。三伏气不蒸，四达暑自徂。
<br>
<br>　　同人千里驾，邻国五马车。月出共登舟，风生随所如。
<br>
<br>　　举麾指极浦，欲极更盘纡。缭绕各殊致，夜尽情有馀。
<br>
<br>　　遭乱意不开，即理还暂祛。安得长晤语，使我忧更除。
<br>
<br>　　卷109_4  「咏方圆动静」李泌
<br>
<br>　　方如行义，圆如用智。动如逞才，静如遂意。
<br>
<br>　　卷109_5  「长歌行」李泌
<br>
<br>　　天覆吾，地载吾，天地生吾有意无。不然绝粒升天衢，
<br>
<br>　　不然鸣珂游帝都。焉能不贵复不去，空作昂藏一丈夫。
<br>
<br>　　一丈夫兮一丈夫，千生气志是良图。请君看取百年事，
<br>
<br>　　业就扁舟泛五湖。
<br>
<br>　　卷109_6  「奉和圣制中和节曲江宴百僚」李泌
<br>
<br>　　风俗时有变，中和节惟新。轩车双阙下，宴会曲江滨。
<br>
<br>　　金石何铿锵，簪缨亦纷纶。皇恩降自天，品物感知春。
<br>
<br>　　慈恩匝寰瀛，歌咏同君臣。（缺一韵）。
<br>
<br>　　卷109_7  「奉和圣制，重阳赐会聊示所怀」李泌
<br>
<br>　　大唐造昌运，品物荷时成。乘秋逢令节，锡宴观群情。
<br>
<br>　　俯临秦山川，高会汉公卿。（缺一韵）。
<br>
<br>　　未追赤松子，且泛黄菊英。赓歌圣人作，海内同休明。
<br>
<br>　　卷109_8  「句」李泌
<br>
<br>　　青青东门柳，岁晏复憔悴。（见《邺侯家传》）
<br>
<br>　　良弓摧折久，谁识是龙韬。（见《吟窗杂录》）
<br>
<br>　　旋沫翻成碧玉池，添酥散出琉璃眼。（《赋茶》）
<br>
<br>　　卷109_9  「享太庙乐章。广运舞」郭子仪
<br>
<br>　　於赫皇祖，昭明有融。惟文之德，惟武之功。
<br>
<br>　　河海静谧，车书混同。虔恭孝飨，穆穆玄风。
<br>
<br>　　卷109_10  「享太庙乐章。保大舞」郭子仪
<br>
<br>　　於穆文考，圣神昭彰。箫勺群慝，含光远方。
<br>
<br>　　万物茂遂，九夷宾王。衷粕兀德音不忘。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
