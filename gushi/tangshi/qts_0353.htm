<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百五十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百五十三
<br>
<br>　　卷353_1  「茅檐下始栽竹」柳宗元
<br>
<br>　　瘴茅葺为宇，溽暑常侵肌。适有重i疾，蒸郁宁所宜。
<br>
<br>　　东邻幸导我，树竹邀凉t.欣然惬吾志，荷锸西岩垂。
<br>
<br>　　楚壤多怪石，垦凿力已疲。江风忽云暮，舆曳还相追。
<br>
<br>　　萧瑟过极浦，旖旎附幽墀。贞根期永固，贻尔寒泉滋。
<br>
<br>　　夜窗遂不掩，羽扇宁复持。清泠集浓露，枕簟凄已知。
<br>
<br>　　网虫依密叶，晓禽栖迥枝。岂伊纷嚣间，重以心虑怡。
<br>
<br>　　嘉尔亭亭质，自远弃幽期。不见野蔓草，蓊蔚有华姿。
<br>
<br>　　谅无凌寒色，岂与青山辞。
<br>
<br>　　卷353_2  「种仙灵毗（《本草》：淫羊蕾，即仙灵毗也）」柳宗元
<br>
<br>　　穷陋阙自养，疠气剧嚣烦。隆冬乏霜霰，日夕南风温。
<br>
<br>　　杖藜下庭际，曳踵不及门。门有野田吏，慰我飘零魂。
<br>
<br>　　及言有灵药，近在湘西原。服之不盈旬，蹩a皆腾N.
<br>
<br>　　笑忭前即吏，为我擢其根。蔚蔚遂充庭，英翘忽已繁。
<br>
<br>　　晨起自采曝，杵臼通夜喧。灵和理内藏，攻疾贵自源。
<br>
<br>　　拥覆逃积雾，伸舒委馀暄。奇功苟可征，宁复资兰荪。
<br>
<br>　　我闻畸人术，一气中夜存。能令深深息，呼吸还归跟。
<br>
<br>　　疏放固难效，且以药饵论。痿者不忘起，穷者宁复言。
<br>
<br>　　神哉辅吾足，幸及儿女奔。
<br>
<br>　　卷353_3  「种X」柳宗元
<br>
<br>　　守闲事服饵，采X东山阿。东山幽且阻，疲}烦经过。
<br>
<br>　　戒徒绷楦，封植s天和。违尔涧底石，彻我庭中莎。
<br>
<br>　　土膏滋玄液，松露坠繁柯。南东自成亩，缭绕纷相罗。
<br>
<br>　　晨步佳色媚，夜眠幽气多。离忧苟可怡，孰能知其他。
<br>
<br>　　爨竹茹芳叶，宁虑瘵与瘥。留连树蕙辞，婉娩采薇歌。
<br>
<br>　　悟拙甘自足，激清愧同波。单豹且理内，高门复如何。
<br>
<br>　　卷353_4  「种白Z荷」柳宗元
<br>
<br>　　血虫化为疠，夷俗多所神。衔猜每腊毒，谋富不为仁。
<br>
<br>　　蔬果自远至，杯酒盈肆陈。言甘中必苦，何用知其真。
<br>
<br>　　华洁事外饰，尤病中州人。钱刀恐贾害，饥至益逡巡。
<br>
<br>　　窜伏常战栗，怀故逾悲辛。庶氏有嘉草，攻W事久泯。
<br>
<br>　　炎帝垂灵编，言此殊足珍。崎岖乃有得，托以全余身。
<br>
<br>　　纷敷碧树阴，眄睐心所亲。
<br>
<br>　　卷353_5  「新植海石榴」柳宗元
<br>
<br>　　弱植不盈尺，远意驻蓬瀛。月寒空阶曙，幽梦彩云生。
<br>
<br>　　粪壤擢珠树，莓苔插琼英。芳根s颜色，徂岁为谁荣。
<br>
<br>　　卷353_6  「戏题阶前芍药」柳宗元
<br>
<br>　　凡卉与时谢，妍华丽兹晨。欹红醉浓露，窈窕留馀春。
<br>
<br>　　孤赏白日暮，暄风动摇频。夜窗蔼芳气，幽卧知相亲。
<br>
<br>　　愿致溱洧赠，悠悠南国人。
<br>
<br>　　卷353_7  「始见白发题所植海石榴」柳宗元
<br>
<br>　　几年封植爱芳丛，韵艳朱颜竟不同。
<br>
<br>　　从此休论上春事，看成古木对衰翁。
<br>
<br>　　卷353_8  「植灵寿木」柳宗元
<br>
<br>　　白华照寒水，怡我适野情。前趋问长老，重复欣嘉名。
<br>
<br>　　蹇连易衰朽，方刚谢经营。敢期齿杖赐，聊且移孤茎。
<br>
<br>　　丛萼中竞秀，分房外舒英。柔条乍反植，劲节常对生。
<br>
<br>　　循玩足忘疲，稍觉步武轻。安能事翦伐，持用资徒行。
<br>
<br>　　卷353_9  「自衡阳移桂十馀本植零陵所住精舍」柳宗元
<br>
<br>　　谪官去南裔，清湘绕灵岳。晨登蒹葭岸，霜景霁纷浊。
<br>
<br>　　离披得幽桂，芳本欣盈握。火耕困烟烬，薪采久摧剥。
<br>
<br>　　道旁且不愿，岑岭况悠邈。倾筐壅故壤，栖息期鸾|.
<br>
<br>　　路远清凉宫，一雨悟无学。南人始珍重，微我谁先觉。
<br>
<br>　　芳意不可传，丹心徒自渥。
<br>
<br>　　卷353_10  「湘岸移木芙蓉植龙兴精舍」柳宗元
<br>
<br>　　有美不自蔽，安能守孤根。盈盈湘西岸，秋至风露繁。
<br>
<br>　　丽影别寒水，芳委前轩。芰荷谅难杂，反此生高原。
<br>
<br>　　卷353_11  「早梅」柳宗元
<br>
<br>　　早梅发高树，迥映楚天碧。朔吹飘夜香，繁霜滋晓白。
<br>
<br>　　欲为万里赠，杳杳山水隔。寒英坐销落，何用慰远客。
<br>
<br>　　卷353_12  「南中荣橘柚」柳宗元
<br>
<br>　　橘柚怀贞质，受命此炎方。密林耀朱绿，晚岁有馀芳。
<br>
<br>　　殊风限清汉，飞雪滞故乡。攀条何所叹，北望熊与湘。
<br>
<br>　　卷353_13  「红蕉」柳宗元
<br>
<br>　　晚英值穷节，绿润含朱光。以兹正阳色，窈窕凌清霜。
<br>
<br>　　远物世所重，旅人心独伤。回晖眺林际，何抟欧肌
<br>
<br>　　卷353_14  「巽公院五咏。净土堂」柳宗元
<br>
<br>　　结习自无始，沦溺穷苦源。流形及兹世，始悟三空门。
<br>
<br>　　华堂开净域，图像焕且繁。清泠焚众香，微妙歌法言。
<br>
<br>　　稽首愧导师，超遥谢尘昏。
<br>
<br>　　卷353_15  「巽公院五咏。曲讲堂」柳宗元
<br>
<br>　　寂灭本非断，文字安可离。曲堂何为设，高士方在斯。
<br>
<br>　　圣默寄言宣，分别乃无知。趣中即空假，名相与谁期。
<br>
<br>　　愿言绝闻得，忘意聊思惟。
<br>
<br>　　卷353_16  「巽公院五咏。禅堂」柳宗元
<br>
<br>　　发地结菁茅，团团抱虚白。山花落幽户，中有忘机客。
<br>
<br>　　涉有本非取，照空不待析。万籁俱缘生，然喧中寂。
<br>
<br>　　心境本洞如，鸟飞无遗迹。
<br>
<br>　　卷353_17  「巽公院五咏。芙蓉亭」柳宗元
<br>
<br>　　新亭俯朱槛，嘉木开芙蓉。清香晨风远，溽彩寒露浓。
<br>
<br>　　潇洒出人世，低昂多异容。尝闻色空喻，造物谁为工。
<br>
<br>　　留连秋月晏，迢递来山钟。
<br>
<br>　　卷353_18  「巽公院五咏。苦竹桥」柳宗元
<br>
<br>　　危桥属幽径，缭绕穿疏林。迸箨分苦节，轻筠抱虚心。
<br>
<br>　　俯瞰涓涓流，仰聆萧萧吟。差池下烟日，嘲哳鸣山禽。
<br>
<br>　　谅无要津用，栖息有馀阴。
<br>
<br>　　卷353_19  「梅雨」柳宗元
<br>
<br>　　梅实迎时雨，苍茫值晚春。愁深楚猿夜，梦断越鸡晨。
<br>
<br>　　海雾连南极，江云暗北津。素衣今尽化，非为帝京尘。
<br>
<br>　　卷353_20  「零陵早春」柳宗元
<br>
<br>　　问春从此去，几日到秦原。凭寄还乡梦，殷勤入故园。
<br>
<br>　　卷353_21  「田家三首」柳宗元
<br>
<br>　　蓐食徇所务，驱牛向东阡。鸡鸣村巷白，夜色归暮田。
<br>
<br>　　札札耒耜声，飞飞来乌鸢。竭兹筋力事，持用穷岁年。
<br>
<br>　　尽输助徭役，聊就空自眠。子孙日已长，世世还复然。
<br>
<br>　　篱落隔烟火，农谈四邻夕。庭际秋虫鸣，疏麻方寂历。
<br>
<br>　　蚕丝尽输税，机杼空倚壁。里胥夜经过，鸡黍事筵席。
<br>
<br>　　各言官长峻，文字多督责。东乡后租期，车毂陷泥泽。
<br>
<br>　　公门少推恕，鞭朴恣狼藉。努力慎经营，肌肤真可惜。
<br>
<br>　　迎新在此岁，唯恐踵前迹。
<br>
<br>　　古道饶蒺藜，萦回古城曲。蓼花被堤岸，陂水寒更绿。
<br>
<br>　　是时收获竟，落日多樵牧。风高榆柳疏，霜重梨枣熟。
<br>
<br>　　行人迷去住，野鸟竞栖宿。田翁笑相念，昏黑慎原陆。
<br>
<br>　　今年幸少丰，无厌与粥。
<br>
<br>　　卷353_22  「行路难三首」柳宗元
<br>
<br>　　君不见夸父逐日窥虞渊，跳踉北海超昆仑。
<br>
<br>　　披霄决汉出沆漭，瞥裂左右遗星辰。须臾力尽道渴死。
<br>
<br>　　狐鼠蜂蚁争噬吞。北方x人长九寸，开口抵掌更笑喧。
<br>
<br>　　啾啾饮食滴与粒，生死亦足终天年。睢盱大志小成遂，
<br>
<br>　　坐使儿女相悲怜。
<br>
<br>　　虞衡斤斧罗千山，工命采斫p与椽。深林土剪十取一，
<br>
<br>　　百牛连鞅摧双辕。万围千寻妨道路，东西蹶倒山火焚。
<br>
<br>　　遗馀毫末不见保，躏跞涧壑何当存。群材未成质已夭，
<br>
<br>　　突兀哮豁空岩峦。柏梁天灾武库火，匠石狼顾相愁冤。
<br>
<br>　　君不见南山栋梁益稀少，爱材养育谁复论。
<br>
<br>　　飞雪断道冰成梁，侯家炽炭雕玉房。蟠龙吐耀虎喙张，
<br>
<br>　　熊蹲豹踯争低昂。攒峦丛射朱光，丹霞翠雾飘奇香。
<br>
<br>　　美人四向回明，雪山冰谷太阳。星躔奔走不得止，
<br>
<br>　　奄忽双燕栖虹梁。风台露榭生光饰，死灰弃置参与商。
<br>
<br>　　盛时一去贵反贱，桃笙葵扇安可当。
<br>
<br>　　卷353_23  「闻籍田有感」柳宗元
<br>
<br>　　天田不日降皇舆，留滞长沙岁又除。
<br>
<br>　　宣室无由问事，周南何处托成书。
<br>
<br>　　卷353_24  「乌词」柳宗元
<br>
<br>　　城上日出群乌飞，鸦鸦争赴朝阳枝。刷毛伸翼和且乐，
<br>
<br>　　尔独落魄今何为，无乃慕高近白日，三足妒尔令尔疾。
<br>
<br>　　无乃饥啼走道旁，贪鲜攫肉人所伤。翘肖独足下丛薄，
<br>
<br>　　口衔低枝始能跃。还顾泥涂备蝼蚁，仰看栋梁防燕雀。
<br>
<br>　　左右六翮利如刀，踊身失势不得高。支离无趾犹自免，
<br>
<br>　　努力低飞逃后患。
<br>
<br>　　卷353_25  「笼鹰词」柳宗元
<br>
<br>　　凄风淅沥飞严霜，苍鹰上击翻曙光。云披雾裂虹U断，
<br>
<br>　　霹雳掣电捎平冈。砉然劲翮翦荆棘，下攫狐兔腾苍茫。
<br>
<br>　　爪毛吻血百鸟逝，独立四顾时激昂。炎风溽暑忽然至，
<br>
<br>　　羽翼脱落自摧藏。草中狸鼠足为患，一夕十顾惊且伤。
<br>
<br>　　但愿清商复为假，拔去万累云间翔。
<br>
<br>　　卷353_26  「放鹧鸪词」柳宗元
<br>
<br>　　楚越有鸟甘且腴，嘲嘲自名为鹧鸪。徇媒得食不复虑，
<br>
<br>　　机械潜发罹DJ.羽毛摧折触笼Z，烟火煽赫惊庖厨。
<br>
<br>　　鼎前芍药调五味，膳夫攘腕左右视。齐王不忍觳觫牛，
<br>
<br>　　简子亦放邯郸鸠。二子得意犹念此，况我万里为孤囚。
<br>
<br>　　破笼展翅当远去，同类相呼莫相顾。
<br>
<br>　　卷353_27  「龟背戏」柳宗元
<br>
<br>　　长安新技出宫掖，喧喧初遍王侯宅。玉盘滴沥黄金钱，
<br>
<br>　　皎如文龟丽秋天。八方定位开神卦，六甲离离齐上下。
<br>
<br>　　投变转动玄机卑，星流霞破相参差。四分五裂势未已，
<br>
<br>　　出无入有谁能知。乍惊散漫无处所，须臾罗列已如故。
<br>
<br>　　徒言万事有盈虚，终朝一掷知胜负。修门象棋不复贵，
<br>
<br>　　魏宫妆奁世所弃。岂如瑞质耀奇文，愿持千岁寿吾君。
<br>
<br>　　庙堂巾笥非余慕，钱刀儿女徒纷纷。
<br>
<br>　　卷353_28  「闻黄鹂」柳宗元
<br>
<br>　　倦闻子规朝暮声，不意忽有黄鹂鸣。一声梦断楚江曲，
<br>
<br>　　满眼故园春意生。目极千里无山河，麦芒际天摇清波。
<br>
<br>　　王畿优本少赋役，务闲酒熟饶经过。此时晴烟最深处，
<br>
<br>　　舍南巷北遥相语。翻日迥度昆明飞，凌风邪看细柳翥。
<br>
<br>　　我今误落千万山，身同伧人不思还。乡禽何事亦来此，
<br>
<br>　　令我生心忆桑梓。闭声回翅归务速，西林紫椹行当熟。
<br>
<br>　　卷353_29  「浑鸿胪宅闻歌效白」柳宗元
<br>
<br>　　翠帷双卷出倾城，龙剑破匣霜月明。朱唇掩抑悄无声，
<br>
<br>　　金簧玉磬宫中生。下沉秋火激太清，天高地迥凝日晶，
<br>
<br>　　羽觞荡漾何事倾。
<br>
<br>　　卷353_30  「杨白花」柳宗元
<br>
<br>　　杨白花，风吹渡江水。坐令宫树无颜色，
<br>
<br>　　摇荡春光千万里。茫茫晓日下长秋，哀歌未断城鸦起。
<br>
<br>　　卷353_31  「渔翁」柳宗元
<br>
<br>　　渔翁夜傍西岩宿，晓汲清湘燃楚竹。烟销日出不见人，
<br>
<br>　　G乃一声山水绿。回看天际下中流，岩上无心云相逐。
<br>
<br>　　卷353_32  「饮酒」柳宗元
<br>
<br>　　今夕少愉乐，起坐开清尊。举觞酹先酒，为我驱忧烦。
<br>
<br>　　须臾心自殊，顿觉天地暄。连山变幽晦，绿水函晏温。
<br>
<br>　　蔼蔼南郭门，树木一何繁。清阴可自庇，竟夕闻佳言。
<br>
<br>　　尽醉无复辞，偃卧有芳荪。彼哉晋楚富，此道未必存。
<br>
<br>　　卷353_33  「读书」柳宗元
<br>
<br>　　幽沉谢世事，俯默窥唐虞。上下观古今，起伏千万途。
<br>
<br>　　遇欣或自笑，感戚亦以吁。缥帙各舒散，前后互相逾。
<br>
<br>　　瘴z扰灵府，日与往昔殊。临文乍了了，彻卷兀若无。
<br>
<br>　　竟夕谁与言，但与竹素俱。倦极便倒卧，熟寐乃一苏。
<br>
<br>　　欠伸展肢体，吟咏心自愉。得意适其适，非愿为世儒。
<br>
<br>　　道尽即闭口，萧散捐囚拘。巧者为我拙，智者为我愚。
<br>
<br>　　书史足自悦，安用勤与劬。贵尔六尺躯，勿为名所驱。
<br>
<br>　　卷353_34  「感遇二首（永州作）」柳宗元
<br>
<br>　　西陆动凉气，惊乌号北林。栖息岂殊性，集枯安可任。
<br>
<br>　　鸿鹄去不返，勾吴阻且深。徒嗟日沉湎，丸鼓骛奇音。
<br>
<br>　　东海久摇荡，南风已。坐使青天暮，小星愁太阴。
<br>
<br>　　众情嗜奸利，居货捐千金。危根一以振，齐斧来相寻。
<br>
<br>　　揽衣中夜起，感物涕盈襟。微霜众所践，谁念岁寒心。
<br>
<br>　　旭日照寒野，pL斯起蒿莱。啁啾有馀乐，飞舞西陵隈。
<br>
<br>　　回风旦夕至，零叶委陈D.所栖不足恃，鹰隼纵横来。
<br>
<br>　　卷353_35  「咏史」柳宗元
<br>
<br>　　燕有黄金台，远致望诸君。槭虑吭梗三岁有奇勋。
<br>
<br>　　悠哉辟疆理，东海漫浮云。宁知世情异，嘉谷坐婪佟
<br>
<br>　　致令委金石，谁顾蠢蠕群。风波H潜构，遗恨意纷纭。
<br>
<br>　　岂不善图后，交私非所闻。为忠不顾内，晏子亦垂文。
<br>
<br>　　卷353_36  「咏三良」柳宗元
<br>
<br>　　束带值明后，顾盼流辉光。一心在陈力，鼎列夸四方。
<br>
<br>　　款款效忠信，恩义皎如霜。生时亮同体，死没宁分张。
<br>
<br>　　壮躯闭幽隧，猛志填黄肠。殉死礼所非，况乃用其良。
<br>
<br>　　霸基弊不振，晋楚更张皇。疾病命固乱，魏氏言有章。
<br>
<br>　　从邪陷厥父，吾欲讨彼狂。
<br>
<br>　　卷353_37  「咏荆轲」柳宗元
<br>
<br>　　燕秦不两立，太子已为虞。千金奉短计，匕首荆卿趋。
<br>
<br>　　穷年徇所欲，兵势且见屠。微言激幽愤，怒目辞燕都。
<br>
<br>　　朔风动易水，挥爵前长驱。函首致宿怨，献田开版图。
<br>
<br>　　炯然耀电光，掌握罔正夫。造端何其锐，临事竟趑趄。
<br>
<br>　　长虹吐白日，仓卒反受诛。按剑赫凭怒，风雷助号呼。
<br>
<br>　　慈父断子首，狂走无容躯。夷城芟七族，台观皆焚污。
<br>
<br>　　始期忧患弭，卒动灾祸枢。秦皇本诈力，事与桓公殊。
<br>
<br>　　奈何效曹子，实谓勇且愚。世传故多谬，太史征无且。
<br>
<br>　　卷353_38  「掩役夫张进骸」柳宗元
<br>
<br>　　生死悠悠尔，一气聚散之。偶来纷喜怒，奄忽已复辞。
<br>
<br>　　为役孰贱辱，为贵非神奇。一朝纩息定，枯朽无妍媸。
<br>
<br>　　生平勤皂枥，v秣不告疲。既死给椟，葬之东山基。
<br>
<br>　　奈何值崩湍，荡析临路垂。u然暴百骸，散乱不复支。
<br>
<br>　　从者幸告余，眷之涓然悲。猫虎获迎祭，犬马有盖帷。
<br>
<br>　　伫立唁尔魂，岂复识此为。畚锸载埋瘗，沟渎护其危。
<br>
<br>　　我心得所安，不谓尔有知。掩骼著春令，兹焉适其时。
<br>
<br>　　及物非吾事，聊且顾尔私。
<br>
<br>　　卷353_39  「省试观庆云图诗」柳宗元
<br>
<br>　　设色既成象，卿云示国都。九天开秘祉，百辟赞嘉谟。
<br>
<br>　　抱日依龙衮，非烟近御炉。高标连汗漫，迥望接虚无。
<br>
<br>　　裂素荣光发，舒华瑞色敷。恒将配尧德，垂庆代河图。
<br>
<br>　　卷353_40  「春怀故园」柳宗元
<br>
<br>　　九扈鸣已晚，楚乡农事春。悠悠故池水，空待灌园人。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
