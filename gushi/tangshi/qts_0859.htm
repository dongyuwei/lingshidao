<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百五十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百五十九
<br>
<br>　　卷859_1  「赠刘方处士」吕岩
<br>
<br>　　六国愁看沉与浮，携琴长啸出神州。拟向烟霞煮白石，
<br>
<br>　　偶来城市见丹丘。受得金华出世术，期于紫府驾云游。
<br>
<br>　　年来摘得黄岩翠，琪树参差连地肺。露飘香陇玉苗滋，
<br>
<br>　　月上碧峰丹鹤唳。洞天消息春正深，仙路往还俗难继。
<br>
<br>　　忽因乘兴下白云，与君邂逅于尘世。尘世相逢开口希，
<br>
<br>　　共论太古同流志。瑶琴宝瑟与君弹，琼浆玉液劝我醉。
<br>
<br>　　醉中亦话兴亡事，云道总无组累。浮世短景倏成空，
<br>
<br>　　石火电光看即逝。韶年淑质曾非固，花面玉颜还作土。
<br>
<br>　　芳樽但继晓复昏，乐事不穷今与古。何如识个玄玄道，
<br>
<br>　　道在杳冥须细考。壶中一粒化奇物，物外千年功力奥。
<br>
<br>　　但能制得水中华，水火翻成金丹灶。丹就人间不久居，
<br>
<br>　　自有碧霄元命诰。玄洲D谷悉可居，地寿天龄永相保。
<br>
<br>　　鸾车鹤驾逐云飞，迢迢瑶池应易到。耳闻争战还倾覆，
<br>
<br>　　眼见妍华成枯槁。唐家旧国尽荒芜，汉室诸陵空白草。
<br>
<br>　　蜉蝣世界实足悲，槿花性命莫迟迟。珠玑溢屋非为福，
<br>
<br>　　罗绮满箱徒自危。志士戒贪昔所重，达人忘欲宁自期。
<br>
<br>　　刘方刘方审听我，流光迅速如飞过。阴b2果决用心除，
<br>
<br>　　尸鬼因循为汝祸。八琼秘诀君自识，莫待铅空车又破。
<br>
<br>　　破车坏铅须震惊，直遇伯阳应不可。悠悠忧家复忧国，
<br>
<br>　　耗尽三田元宅火。咫尺玄关若要开，凭君自解黄金锁。
<br>
<br>　　卷859_2  「寄白龙洞刘道人」吕岩
<br>
<br>　　玉走金飞两曜忙，始闻花发又秋霜。徒夸]寿千来岁，
<br>
<br>　　也是云中一电光。一电光，何太疾，百年都来三万日。
<br>
<br>　　其间寒暑互煎熬，不觉童颜暗中失。纵有儿孙满眼前，
<br>
<br>　　却成恩爱转牵缠。及乎精竭身枯朽，谁解教伊暂驻颜。
<br>
<br>　　延年之道既无计，不免将身归逝水。但看古往圣贤人，
<br>
<br>　　几个解留身在世。身在世，也有方，只为时人误度量。
<br>
<br>　　竞向山中寻草药，伏铅制汞点丹阳。点丹阳，事迥别，
<br>
<br>　　须向坎中求赤血。取来离位制阴精，配合调和有时节。
<br>
<br>　　时节正，用媒人，金翁姹女结亲姻。金翁偏爱骑白虎，
<br>
<br>　　姹女常驾赤龙身。虎来静坐秋江里，龙向潭中奋身起。
<br>
<br>　　两兽相逢战一场，波浪奔腾如鼎沸。黄婆丁老助威灵，
<br>
<br>　　撼动乾坤走神鬼。须臾战罢云气收，种个玄珠在泥底。
<br>
<br>　　从此根芽渐长成，随时灌溉抱真精。十月脱胎吞入口，
<br>
<br>　　忽觉凡身已有灵。此个事，世间稀，不是等闲人得知。
<br>
<br>　　宿世若无仙骨分，容易如何得遇之。金液丹，宜便炼，
<br>
<br>　　大都光景急如箭。要取鱼，须结筌，何不收心炼取铅。
<br>
<br>　　莫教烛被风吹灭，六道轮回难怨天。近来世上人多诈，
<br>
<br>　　尽著布衣称道者。问他金木是何般，噤口不言如害哑。
<br>
<br>　　却云服气与休粮，别有门庭道路长。岂不见阴君破迷歌里说，
<br>
<br>　　太乙含真法最强。莫怪言词太狂劣，只为时人难鉴别。
<br>
<br>　　惟君心与我心同，方敢倾心与君说。
<br>
<br>　　卷859_3  「赠乔二郎」吕岩
<br>
<br>　　与君相见皇都里，陶陶动便经年醉。醉中往往爱藏真，
<br>
<br>　　亦不为他名与利。劝君休恋浮华荣，直须奔走烟霞程。
<br>
<br>　　烟霞欲去如何去，先须肘后飞金晶。金晶飞到上宫里，
<br>
<br>　　上宫下宫通光明。当时玉汞涓涓生，奔归元海如雷声。
<br>
<br>　　从此夫妻相际会，欢娱踊跃情无外。水火都来两半间，
<br>
<br>　　卦候翻成地天泰。一浮一沈阳炼阴，阴尽方知此理深。
<br>
<br>　　到底根元是何物，分明只是水中金。乔公乔公急下手，
<br>
<br>　　莫逐乌飞兼兔走。何如修炼作真人，尘世浮生终不久。
<br>
<br>　　人道长生没得来，自古至今有有有。
<br>
<br>　　卷859_4  「鄂渚悟道歌」吕岩
<br>
<br>　　纵横天际为闲客，时遇季秋重阳节。阴云一布遍长空，
<br>
<br>　　膏泽连绵滋万物。因雨泥滑门不出，忽闻邻舍语丹术。
<br>
<br>　　试问邻公可相传，一言许肯更无难。数篇奇怪文入手，
<br>
<br>　　一夜挑灯读不了。晓来日早才看毕，不觉自醉如恍惚。
<br>
<br>　　恍惚之中见有物，状如日轮明突洹Ｗ匝员闶堑ど熬，
<br>
<br>　　宜向鼎中烹凡质。凡质本来不化真，化真须得真中物。
<br>
<br>　　不用铅，不用汞，还丹须向炉中种。玄中之玄号真铅，
<br>
<br>　　及至用铅还不用。或名龙，或名虎，或号婴儿并姹女。
<br>
<br>　　丹砂一粒名千般，一中有一为丹母。火莫燃，水莫冻，
<br>
<br>　　修之炼之须珍重。直待虎啸折颠峰，骊龙夺得玄珠弄。
<br>
<br>　　龙吞玄宝忽升飞，飞龙被我捉来骑。一翥上朝归碧落，
<br>
<br>　　碧落广阔无东西。无晓无夜无年月，无寒无暑无四时。
<br>
<br>　　自从修到无为地，始觉奇之又怪之。
<br>
<br>　　卷859_5  「又记」吕岩
<br>
<br>　　数载乐幽幽，欲逃寒暑逼。不求名与利，犹恐身心役。
<br>
<br>　　苦志慕黄庭，殷勤求道迹。阴功暗心修，善行长日积。
<br>
<br>　　世路果逢师，时人皆不识。我师机行密，怀量性孤僻。
<br>
<br>　　解把五行移，能将四象易。传余造化门，始悟希夷则。
<br>
<br>　　服取两般真，从头路端的。烹煎日月壶，不离乾坤侧。
<br>
<br>　　至道眼前观，得之元咫尺。真空空不空，真色色非色。
<br>
<br>　　推倒玉葫芦，迸出黄金液。紧把赤龙头，猛将骊珠吸。
<br>
<br>　　吞归脏腑中，夺得神仙力。妙号一黍珠，延年千万亿。
<br>
<br>　　同途听我吟，与道相亲益。未晓真黄芽，徒劳游紫陌。
<br>
<br>　　把住赤乌魂，突出银蟾魄。未省此中玄，常流容易测。
<br>
<br>　　三天应有路，九地终无厄。守道且藏愚，忘机要混迹。
<br>
<br>　　群生莫相轻，已是蓬莱客。
<br>
<br>　　卷859_6  「秘诀歌」吕岩
<br>
<br>　　求之不见，来即不见。不见不见，君之素面。火里曾飞，
<br>
<br>　　水中亦见。道路非遥，身心不恋。又不知有返阴之龟，
<br>
<br>　　回阳之雁。遇即遇真人，达即达其神。一万二千甲子，
<br>
<br>　　这一壶流霞长春。流霞流霞，本性一家。饥餐日精，
<br>
<br>　　渴饮月华。将甲子丁丑之岁，与君决破东门之大瓜。
<br>
<br>　　卷859_7  「勉牛生、夏侯生」吕岩
<br>
<br>　　二秀才，二秀才兮非秀才，非秀才兮是仙才。
<br>
<br>　　中华国里亲遭遇，仰面观天笑眼开。鹤形兮龟骨，
<br>
<br>　　龙吟兮虎颜。我有至言相劝勉，愿君兮勿猜勿猜。
<br>
<br>　　但煦日吹月，咽雨呵雷。火寄冥宫，水济丹台。
<br>
<br>　　金木交而土归位，铅汞分而丹露胎。赤血换而白乳流，
<br>
<br>　　透九窍兮动百骸。然然卷，然然舒，哀哀酢
<br>
<br>　　孩儿喘而不死，腹空虚兮长斋。酬名利兮狂歌醉舞，
<br>
<br>　　酬富贵兮麻裰莎鞋。甲子问时休记，看桑田变作黄埃。
<br>
<br>　　青山白云好居住，劝君归去来兮归去来。
<br>
<br>　　卷859_8  「题四明金鹅寺壁」吕岩
<br>
<br>　　方丈有门出不钥，见个山童露双脚。问伊方丈何寂寥，
<br>
<br>　　道是虚空也不著。闻此语，何欣欣，主翁岂是寻常人。
<br>
<br>　　我来谒见不得见，谒心耿耿生埃尘。归去也，波浩渺，
<br>
<br>　　路入蓬莱山杳杳。相思一上石楼时，雪晴海阔千峰晓。
<br>
<br>　　卷859_9  「谷神歌」吕岩
<br>
<br>　　我有一腹空谷虚，言之道有又还无。言之无兮不可舍，
<br>
<br>　　言之有兮不可居。谷兮谷兮太玄妙，神兮神兮真大道。
<br>
<br>　　保之守之不死名，修之炼之仙人号。神得一以灵，
<br>
<br>　　谷得一以盈。若人能守一，只此是长生。本不远离，
<br>
<br>　　身还不见。炼之功若成，自然凡骨变。谷神不死玄牝门，
<br>
<br>　　出入绵绵道若存。修炼还须夜半子，河车般载上昆仑。
<br>
<br>　　龙又吟，虎又啸，风云际会黄婆叫。火中姹女正含娇，
<br>
<br>　　回观水底婴儿俏。婴儿姹女见黄婆，儿女相逢两意和。
<br>
<br>　　金殿玉堂门十二，金翁木母正来过。重门过后牢关锁，
<br>
<br>　　点检斗牛先下火。进火消阴始一阳，千岁仙桃初结果。
<br>
<br>　　曲江东岸金乌飞，西岸清光玉兔辉。乌兔走归峰顶上，
<br>
<br>　　炉中姹女脱青衣。脱却青衣露素体，婴儿领入重帏里。
<br>
<br>　　十月情浓产一男，说道长生永不死。劝君炼，劝君修，
<br>
<br>　　谷神不死此中求。此中悟取玄微处，与君白日登瀛洲。
<br>
<br>　　卷859_10  「修身诀」吕岩
<br>
<br>　　人命急如线，上下来往速如箭。认得是元神，
<br>
<br>　　子后午前须至炼。随意出，随意入，天地三才人得一。
<br>
<br>　　既得一，勿遗失，失了永求无一物。堪叹荒郊冢墓中，
<br>
<br>　　自古灭亡不知屈。
<br>
<br>　　卷859_11  「长短句」吕岩
<br>
<br>　　落魄且落魄，夜宿乡村，朝游城郭。闲来无事玩青山，
<br>
<br>　　困来街市货丹药。卖得钱，不算度，酤美酒，自斟酌。
<br>
<br>　　醉后吟哦动鬼神，任意日头向西落。
<br>
<br>　　卷859_12  「直指大丹歌」吕岩
<br>
<br>　　三清宫殿隐昆巅，日月光浮起紫烟。池沼泓泓翻玉液，
<br>
<br>　　楼台叠叠运灵泉。青龙乘火铅为汞，白虎腾波汞作铅。
<br>
<br>　　欲得坎男求匹偶，须凭离女结因缘。黄婆设尽千般计，
<br>
<br>　　金鼎开成一朵莲。列女擎乌当左畔，将军戴兔镇西边。
<br>
<br>　　黑龟却伏红炉下，朱雀还栖华阁前。然后澄神窥见影，
<br>
<br>　　三周功就驾云。
<br>
<br>　　卷859_13  「渔父词一十八首。入定」吕岩
<br>
<br>　　闭目藏真神思凝，杳冥中里见吾宗。
<br>
<br>　　无边畔，迥朦胧，玄景观来觉尽空。
<br>
<br>　　卷859_14  「渔父词一十八首。初九」吕岩
<br>
<br>　　大道从来属自然。空堂寂坐守机关。
<br>
<br>　　三田宝，镇长存，赤帝分明坐广寒。
<br>
<br>　　卷859_15  「渔父词一十八首。玄用」吕岩
<br>
<br>　　日月交加晓夜奔，昆仑顶上定乾坤。
<br>
<br>　　真镜里，实堪论，ズ煜枷寂门。
<br>
<br>　　卷859_16  「渔父词一十八首。神效」吕岩
<br>
<br>　　恍惚擒来得自然，偷他造化在其间。
<br>
<br>　　神鼎内，火烹煎，尽历阴阳结作丹。
<br>
<br>　　卷859_17  「渔父词一十八首。沐浴」吕岩
<br>
<br>　　卯酉门中作用时，赤龙时蘸玉清池。
<br>
<br>　　云薄薄，雨微微，看取妖容露雪肌。
<br>
<br>　　卷859_18  「渔父词一十八首。延寿」吕岩
<br>
<br>　　子午常餐日月精，玄关门户启还扃。
<br>
<br>　　长如此，过平生，且把阴阳子细烹。
<br>
<br>　　卷859_19  「渔父词一十八首。瑞鼎」吕岩
<br>
<br>　　会合都从戊巳家，金铅水汞莫须夸。
<br>
<br>　　只此物，结丹砂，反覆阴阳色转华。
<br>
<br>　　卷859_20  「渔父词一十八首。活得」吕岩
<br>
<br>　　位立三才属五行，阴阳合处便相生。
<br>
<br>　　龙飞踊，虎跄，吐个神珠各战争。
<br>
<br>　　卷859_21  「渔父词一十八首。灿烂」吕岩
<br>
<br>　　四象分明八卦周，乾坤男女论绸缪。
<br>
<br>　　交会处，更娇羞，转觉情深玉体柔。
<br>
<br>　　卷859_22  「渔父词一十八首。炼质」吕岩
<br>
<br>　　运本还元于此寻，周流金鼎虎龙吟。
<br>
<br>　　身不老，俗难侵，貌返童颜骨变金。
<br>
<br>　　卷859_23  「渔父词一十八首。神异」吕岩
<br>
<br>　　还返初成立变童，瑞莲开处色辉红。
<br>
<br>　　金鼎内，迥朦胧，换骨添筋处处通。
<br>
<br>　　卷859_24  「渔父词一十八首。知路」吕岩
<br>
<br>　　那个仙经述此方，参同大易显阴阳。
<br>
<br>　　须穷取，莫颠狂，会者名高道自昌。
<br>
<br>　　卷859_25  「渔父词一十八首。朝帝」吕岩
<br>
<br>　　九转功成数尽乾，开炉拨鼎见金丹。
<br>
<br>　　餐饵了，别尘寰，足蹑青云突上天。
<br>
<br>　　卷859_26  「渔父词一十八首。方契理」吕岩
<br>
<br>　　举世人生何所依，不求自己更求谁。
<br>
<br>　　绝嗜欲，断贪痴，莫把神明暗里欺。
<br>
<br>　　卷859_27  「渔父词一十八首。自无忧」吕岩
<br>
<br>　　学道初从此处修，断除贪爱别娇柔。
<br>
<br>　　长守静，处深幽，服气餐霞饱即休。
<br>
<br>　　卷859_28  「渔父词一十八首。作甚物」吕岩
<br>
<br>　　贪贵贪荣逐利名，追游醉后恋欢情。
<br>
<br>　　年不永，代君惊，一报身终那里生。
<br>
<br>　　卷859_29  「渔父词一十八首。疾瞥地」吕岩
<br>
<br>　　万劫千生得个人，须知先世种来因。
<br>
<br>　　速觉悟。出迷津，莫使轮回受苦辛。
<br>
<br>　　卷859_30  「渔父词一十八首。常自在」吕岩
<br>
<br>　　闭目寻真真自归，玄珠一颗出辉辉。
<br>
<br>　　终日玩，莫抛离，免使阎王遣使追。
<br>
<br>　　卷859_31  「口占」吕岩
<br>
<br>　　非神亦非仙，非术亦非幻。天地有终穷，桑田几迁变。
<br>
<br>　　身固非我有，财亦何足恋。曷不从吾游，骑鲸腾汗漫。
<br>
<br>　　卷859_32  「敲爻歌」吕岩
<br>
<br>　　汉终唐国飘蓬客，所以敲爻不可测。纵横逆顺没遮栏，
<br>
<br>　　静则无为动是色。也饮酒，也食肉，守定胭花断淫欲。
<br>
<br>　　行歌唱咏胭粉词，持戒酒肉常充腹。色是药，酒是禄，
<br>
<br>　　酒色之中无拘束。只因花酒误长生，饮酒带花神鬼哭。
<br>
<br>　　不破戒，不犯淫，破戒真如性即沈。犯淫坏失长生宝，
<br>
<br>　　得者须由道力人。道力人，真散汉，酒是良朋花是伴。
<br>
<br>　　花街柳巷觅真人，真人只在花街玩。摘花戴饮长生酒，
<br>
<br>　　景里无为道自昌。一任群迷多笑怪，仙花仙酒是仙乡。
<br>
<br>　　到此乡，非常客，姹女婴儿生喜乐。洞中常采四时花，
<br>
<br>　　时花结就长生药。长生药，采花心，花蕊层层艳丽春。
<br>
<br>　　时人不达花中理，一诀天机直万金。谢天地，感虚空，
<br>
<br>　　得遇仙师是祖宗。附耳低言玄妙旨，提上蓬莱第一峰。
<br>
<br>　　第一峰，是仙物，惟产金花生恍惚。口口相传不记文，
<br>
<br>　　须得灵根骨髓坚。□骨髓，炼灵根，片片桃花洞里春。
<br>
<br>　　七七白虎双双养，八八青龙总一斤。真父母，送元宫，
<br>
<br>　　木母金公性本温。十二宫中蟾魄现，时时地魄降天魂。
<br>
<br>　　铅初就，汞初生，玉炉金鼎未经烹。一夫一妇同天地，
<br>
<br>　　一男一女合乾坤。庚要生，甲要生，生甲生庚道始萌。
<br>
<br>　　拔取天根并地髓，白雪黄芽自长成。铅亦生，汞亦生，
<br>
<br>　　生汞生铅一处烹。烹炼不是精和液，天地乾坤日月精。
<br>
<br>　　黄婆匹配得团圆，时刻无差口付传。八卦三元全藉汞，
<br>
<br>　　五行四象岂离铅。铅生汞，汞生铅，夺得乾坤造化权。
<br>
<br>　　杳杳冥冥生恍惚，恍恍惚惚结成团。性须空，意要专，
<br>
<br>　　莫遣猿猴取次攀。花露初开切忌触，锁居上釜勿抽添。
<br>
<br>　　玉炉中，文火烁，十二时中惟守一。此时黄道会阴阳，
<br>
<br>　　三性元宫无漏泄。气若行，真火炼，莫使玄珠离宝殿。
<br>
<br>　　加添火候切防危，初九潜龙不可炼。消息火，刀圭变，
<br>
<br>　　大地黄芽都长遍。五行数内一阳生，二十四气排珠宴。
<br>
<br>　　火足数，药方成，便有龙吟虎啸声。三铅只得一铅就，
<br>
<br>　　金果仙芽未现形。再安炉，重立鼎，跨虎乘龙离凡境。
<br>
<br>　　日精才现月华凝，二八相交在壬丙。龙汞结，虎铅成，
<br>
<br>　　咫尺蓬莱只一程。坤铅乾汞金丹祖，龙铅虎汞最通灵。
<br>
<br>　　达此理，道方成，三万神龙护水晶。守时定日明符刻，
<br>
<br>　　专心惟在意虔诚。黑铅过，采清真，一阵交锋定太平。
<br>
<br>　　三车搬运珍珠宝，送归宝藏自通灵。天神佑，地o迎，
<br>
<br>　　混合乾坤日月精。虎啸一声龙出窟，鸾飞凤舞出金城。
<br>
<br>　　朱砂配，水银停，一派红霞列太清。铅池迸出金光现，
<br>
<br>　　汞火流珠入帝京。龙虎媾，外持盈，走圣飞灵在宝瓶。
<br>
<br>　　一时辰内金丹就，上朝金阙紫云生。仙桃熟。摘取饵，
<br>
<br>　　万化来朝天地喜。斋戒等候一阳生，便进周天参同理。
<br>
<br>　　参同理，炼金丹，水火薰蒸透百关。养胎十月神丹结，
<br>
<br>　　男子怀胎岂等闲。内丹成，外丹就，内外相接和谐偶。
<br>
<br>　　结成一块紫金丸，变化飞腾天地久。丹入腹，非寻常，
<br>
<br>　　阴阳剥尽化纯阳。飞升羽化三清客，各遂功成达上苍。
<br>
<br>　　三清客，驾琼舆，跨凤腾霄入太虚。似此逍遥多快乐，
<br>
<br>　　遨游三界最清奇。太虚之上修真士，朗朗圆成一物无。
<br>
<br>　　一物无，唯显道，五方透出真人貌。仙童仙女彩云迎，
<br>
<br>　　五明宫内传真诰。传真诰，话幽情，只是真铅炼汞精。
<br>
<br>　　声闻缘觉冰消散，外道修罗缩项惊。点枯骨，立成形，
<br>
<br>　　信道天梯似掌平。九祖先灵得超脱，谁羡繁华贵与荣。
<br>
<br>　　寻烈士，觅贤才，同安炉鼎化凡胎。若是悭财并惜宝，
<br>
<br>　　千万神仙不肯来。修真士，不妄说，妄说一句天公折。
<br>
<br>　　万劫尘沙道不成，七窍眼睛皆迸血。贫穷子，发誓切，
<br>
<br>　　待把凡流尽提接。同越蓬莱仙会中，凡景煎熬无了歇。
<br>
<br>　　尘世短，更思量，洞里乾坤日月长。坚志苦心三二载，
<br>
<br>　　百千万劫寿弥疆。达圣道，显真常，虎兕刀兵更不伤。
<br>
<br>　　水火蛟龙无损害，拍手天宫笑一场。这些功，真奇妙，
<br>
<br>　　分付与人谁肯要。愚徒死恋色和财，所以神仙不肯召。
<br>
<br>　　真至道，不择人，岂论高低富与贫。且饶帝子共王孙，
<br>
<br>　　须去繁华锉锐分。嗔不除，憨不改，堕入轮回生死海。
<br>
<br>　　堆金积玉满山川，神仙冷笑应不采。名非贵，道极尊，
<br>
<br>　　圣圣贤贤显子孙。腰间跨玉骑骄马，瞥见如同隙里尘。
<br>
<br>　　隙里尘，石中火，何在留心为久计。苦苦煎熬唤不回，
<br>
<br>　　夺利争名如鼎沸。如鼎沸，永沈沦，失道迷真业所根。
<br>
<br>　　有人平却心头棘，便把天机说与君。命要传，性要悟，
<br>
<br>　　入圣超凡由汝做。三清路上少人行，畜类门前争入去。
<br>
<br>　　报贤良，休慕顾，性命机关须守护。若还缺一不芳菲，
<br>
<br>　　执著波查应失路。只修性，不修命，此是修行第一病。
<br>
<br>　　只修祖性不修丹，万劫阴灵难入圣。达命宗，迷祖性，
<br>
<br>　　恰似鉴容无宝镜。寿同天地一愚夫，权物家财无主柄。
<br>
<br>　　性命双修玄又玄，海底洪波驾法船。生擒活捉蛟龙首，
<br>
<br>　　始知匠手不虚传。
<br>
<br>　　卷859_33  「三字诀」吕岩
<br>
<br>　　这个道，非常道。性命根，生死窍。说著丑，行着妙。
<br>
<br>　　人人憎，个个笑。大关键，在颠倒。莫厌秽，莫计较。
<br>
<br>　　得他来，立见效。地天泰，为朕兆。口对口，窍对窍。
<br>
<br>　　吞入腹，自知道。药苗新，先天兆。审眉间，行逆道。
<br>
<br>　　滓质物，自继绍。二者馀，方绝妙。要行持，令人叫。
<br>
<br>　　气要坚，神莫耗。若不行，空老耄。认得真，老还少。
<br>
<br>　　不知音，莫语要。些儿法，合大道。精气神，不老药。
<br>
<br>　　静里全，明中报。乘凤鸾，听天诏。
<br>
<br>　　卷859_34  「百字碑」吕岩
<br>
<br>　　养气忘言守，降心为不为。动静知宗祖，无事更寻谁。
<br>
<br>　　真常须应物，应物要不迷。不迷性自住，性住气自回。
<br>
<br>　　气回丹自结，壶中配坎离。阴阳生返复，普化一声雷。
<br>
<br>　　白云朝顶上，甘露洒须弥。自饮长生酒，逍遥谁得知。
<br>
<br>　　坐听无弦曲，明通造化机。都来二十句，端的上天梯。
<br>
<br>　　卷859_35  「句」吕岩
<br>
<br>　　莫道神仙无学处，古今多少上升人。（《景福寺题》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
