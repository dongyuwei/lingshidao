<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷三十二
<br>
<br>　　卷32_1  「祈谷乐章。肃和」褚亮
<br>
<br>　　履艮斯绳，居中体正。龙运垂祉，昭符启圣。
<br>
<br>　　式事严，聿怀嘉庆。惟帝永锡，时皇休命。
<br>
<br>　　卷32_2  「祈谷乐章。雍和」褚亮
<br>
<br>　　殷荐乘春，太坛临曙。八簋盈和，六瑚登御。
<br>
<br>　　嘉稷匪歆，德馨斯饫。祝嘏无易，灵心有豫。
<br>
<br>　　卷32_3  「祈谷乐章。舒和」褚亮
<br>
<br>　　玉帛牺牲申敬享，金丝戚羽盛音容。
<br>
<br>　　庶俾亿龄A景福，长欣万宇洽时邕。
<br>
<br>　　卷32_4  「明堂乐章。肃和」褚亮
<br>
<br>　　象天御宇，乘时布政。严配申虔，宗展敬。
<br>
<br>　　樽盈列，树羽交映。玉币通诚，祚隆皇圣。
<br>
<br>　　卷32_5  「明堂乐章。雍和」褚亮
<br>
<br>　　八牖晨披，五精朝奠。雾凝璇篚，风清金悬。
<br>
<br>　　神涤备全，明粢丰衍。载e彝俎，陈诚以荐。
<br>
<br>　　卷32_6  「明堂乐章。舒和」褚亮
<br>
<br>　　御合宫承宝历，席图重馆奉明灵。
<br>
<br>　　偃武修文九围泰，沉烽静柝八荒宁。
<br>
<br>　　卷32_7  「雩祀乐章。肃和」褚亮
<br>
<br>　　朱鸟开辰，苍龙启映。大帝昭飨，群生展敬。
<br>
<br>　　礼备怀柔，功宣舞咏。旬液应序，年祥叶庆。
<br>
<br>　　卷32_8  「雩祀乐章。雍和」褚亮
<br>
<br>　　绀筵分彩，宝图吐绚。凤管晨凝，云歌晓啭。
<br>
<br>　　肃事O藻，虔申桂奠。百谷斯登，万箱攸荐。
<br>
<br>　　卷32_9  「雩祀乐章。舒和」褚亮
<br>
<br>　　凤曲登歌调令序，龙雩集舞泛祥风。
<br>
<br>　　彩云回昭睿德，朱干电发表神功。
<br>
<br>　　卷32_10  「享先农乐章。诚和」褚亮
<br>
<br>　　粒食伊始，农之所先。古今攸赖，是曰人天。
<br>
<br>　　耕斯帝籍，播厥公田。式崇明祀，神其福焉。
<br>
<br>　　卷32_11  「享先农乐章。肃和」褚亮
<br>
<br>　　樽彝既列，瑚簋方荐。歌工载登，币礼斯奠。
<br>
<br>　　肃肃享祀，JJ缨弁。神之听之，福流寰县。
<br>
<br>　　卷32_12  「享先农乐章。雍和」褚亮
<br>
<br>　　前夕视牲，质明奉俎。沐芳整弁，其仪式序。
<br>
<br>　　盛礼毕陈，嘉乐备举。歆我懿德，非馨稷黍。
<br>
<br>　　卷32_13  「享先农乐章。舒和」褚亮
<br>
<br>　　羽a低昂文缀已，干戚蹈厉武行初。
<br>
<br>　　望岁祈农神所听，延祥介福岂云虚。
<br>
<br>　　卷32_14  「祭神州乐章。肃和」褚亮
<br>
<br>　　大矣坤仪，至哉神县。包含日域，牢笼月W.
<br>
<br>　　露e三清，风调六变。皇o届止，式歆恭荐。
<br>
<br>　　卷32_15  「祭神州乐章。雍和」褚亮
<br>
<br>　　泰圻严享，阴郊展敬。礼以导神，乐以和性。
<br>
<br>　　黝牲在列，黄琮俯映。九土既平，万邦贻庆。
<br>
<br>　　卷32_16  「祭神州乐章。舒和」褚亮
<br>
<br>　　坤道降祥和庶品，灵心载德厚群生。
<br>
<br>　　水土既调三极泰，文武毕备九区平。
<br>
<br>　　卷32_17  「祭方丘乐章。顺和」褚亮
<br>
<br>　　万物资以化，交泰属升平。易从业惟简，得一道斯宁。
<br>
<br>　　具仪光玉帛，送舞变咸英。黍稷良非贵，明德信惟馨。
<br>
<br>　　卷32_18  「祭方丘乐章。肃和」褚亮
<br>
<br>　　至矣坤德，皇哉地o.开元统纽，合大承规。
<br>
<br>　　九宫肃列，六典相仪。永言配命，长保无亏。
<br>
<br>　　卷32_19  「祭方丘乐章。雍和」褚亮
<br>
<br>　　柔而能方，直而能敬。厚载以德，大亨以正。
<br>
<br>　　有涤斯唬有馨斯盛。介兹景福，祚我休庆。
<br>
<br>　　卷32_20  「祭方丘乐章。舒和」褚亮
<br>
<br>　　玉币牲环旨鱿恚羽旄干戚递成容。
<br>
<br>　　一德惟宁两仪泰，三材保合四时邕。
<br>
<br>　　卷32_21  「祭方丘乐章。顺和」褚亮
<br>
<br>　　阴o协赞，厚载方贞。牲币具举，箫管备成。
<br>
<br>　　其礼惟肃，其德惟明。神之听矣，式鉴虔诚。
<br>
<br>　　卷32_22  「临高台」褚亮
<br>
<br>　　高台暂俯临，飞翼耸轻音。浮光随日度，漾影逐波深。
<br>
<br>　　回瞰周平野，开怀畅远襟。独此三休上，还伤千岁心。
<br>
<br>　　卷32_23  「赋得蜀都」褚亮
<br>
<br>　　列宿光参井，分芒跨梁岷。沉犀对江浦，驷马入城。
<br>
<br>　　英图多霸迹，历选有名臣。连骑簪缨满，含章词赋新。
<br>
<br>　　得上仙槎路，无待访严遵。
<br>
<br>　　卷32_24  「奉和咏日午」褚亮
<br>
<br>　　曦车日亭午，浮箭未移晖。日光无落照，树影正中围。
<br>
<br>　　草萎看稍靡，叶燥望疑稀。昼寝惭经笥，暂解入朝衣。
<br>
<br>　　卷32_25  「奉和望月应魏王教」褚亮
<br>
<br>　　层轩登皎月，流照满中天。色共梁珠远，光随赵璧圆。
<br>
<br>　　落影临秋扇，虚轮入夜弦。所欣东馆里，预奉西园篇。
<br>
<br>　　卷32_26  「咏花烛（烛花）」褚亮
<br>
<br>　　兰径香风满，梅梁暖日斜。言是东方骑，来寻南陌车。
<br>
<br>　　靥星临夜烛，眉月隐轻纱。莫言春稍晚，自有镇开花。
<br>
<br>　　卷32_27  「在陇头哭潘学士」褚亮
<br>
<br>　　陇底嗟长别，流襟一恸君。何言幽咽所，更作死生分。
<br>
<br>　　转蓬飞不息，悲松断更闻。谁能驻征马，回首望孤坟。
<br>
<br>　　卷32_28  「奉和禁苑饯别应令」褚亮
<br>
<br>　　大藩初锡瑞，出牧迩皇京。暂以绿车重，言承朱传荣。
<br>
<br>　　舒桃临远骑，垂柳映京营。惠化宣千里，威风动百城。
<br>
<br>　　禁Z芳嘉节，神襟饯送情。金笳催别景，玉g切离声。
<br>
<br>　　野花开更落，山鸟U还惊。微臣夙多幸，薄宦奉储明。
<br>
<br>　　钓台惭作赋，伊水滥闻笙。怀德良知久，酬恩识命轻。
<br>
<br>　　卷32_29  「和御史韦大夫喜霁之作」褚亮
<br>
<br>　　晴天度旅雁，斜影照残虹。野净馀烟尽，山明远色同。
<br>
<br>　　沙平寒水落，叶脆晚枝空。白简光朝遥彤驺出禁中。
<br>
<br>　　息驾游兰坂，雕文折桂丛。无因轻羽扇，徒自仰仁风。
<br>
<br>　　卷32_30  「晚别乐记室彦」褚亮
<br>
<br>　　穷途属岁晚，临水忽分悲。抱影同为客，伤情共此时。
<br>
<br>　　雾色侵虚牖，霜氛冷薄帷。举袂惨将别，停怀怅不怡。
<br>
<br>　　风严征雁远，雪暗去篷迟。他乡有岐路，游子欲何之。
<br>
<br>　　卷32_31  「伤始平李少府正己」褚亮
<br>
<br>　　劳息本相循，悲欢理自均。谁能免玄夜，惜尔正青春。
<br>
<br>　　迈德惟家宝，生才谅国珍。高文缀翡翠，茂学掩麒麟。
<br>
<br>　　述作纷无已，言谈妙入神。断肠虽累月，分手未盈旬。
<br>
<br>　　辅嗣俄长往，颜生即短辰。声华满昭代，形影委穷尘。
<br>
<br>　　禅草回中使，生刍引吊宾。同游秘府日，方驾直城。
<br>
<br>　　并拜黄图右，分曹清渭滨。风期嵇吕好，存殁范张亲。
<br>
<br>　　虚座怜王述，遗篇恸景纯。精灵与毫翰，千祀寿何人。
<br>
<br>　　卷32_32  「秋雁（一作虞世南诗）」褚亮
<br>
<br>　　日暮霜风急，羽翮转难任。为有传书意，翩翩入上林。
<br>
<br>　　卷32_33  「句（赠杜侍御）」褚亮
<br>
<br>　　神羊既不触，夕鸟欲依人。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
