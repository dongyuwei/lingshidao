<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百六十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百六十九
<br>
<br>　　卷169_1  「秋日炼药院镊白发，赠元六兄林宗」李白
<br>
<br>　　木落识岁秋，瓶冰知天寒。桂枝日已绿，拂雪凌云端。
<br>
<br>　　弱龄接光景，矫翼攀鸿鸾。投分三十载，荣枯同所欢。
<br>
<br>　　长吁望青云，镊白坐相看。秋颜入晓镜，壮发凋危冠。
<br>
<br>　　穷与鲍生贾，饥从漂母餐。时来极天人，道在岂吟叹。
<br>
<br>　　乐毅方适赵，苏秦初说韩。卷舒固在我，何事空摧残。
<br>
<br>　　卷169_2  「书情题蔡舍人雄」李白
<br>
<br>　　尝高谢太傅，携妓东山门。楚舞醉碧云，吴歌断清猿。
<br>
<br>　　暂因苍生起，谈笑安黎元。余亦爱此人，丹霄冀飞翻。
<br>
<br>　　遭逢圣明主，敢进兴亡言。白璧竟何辜，青蝇遂成冤。
<br>
<br>　　一朝去京国，十载客梁园。猛犬吠九关，杀人愤精魂。
<br>
<br>　　皇穹雪冤枉，白日开氛昏。泰阶得夔龙，桃李满中原。
<br>
<br>　　倒海索明月，凌山采芳荪。愧无横草功，虚负雨露恩。
<br>
<br>　　迹谢云台阁，心随天马辕。夫子王佐才，而今复谁论。
<br>
<br>　　层飙振六翮，不日思腾骞。我纵五湖棹，烟涛恣崩奔。
<br>
<br>　　梦钓子陵湍，英风缅犹存。彼希客星隐，弱植不足援。
<br>
<br>　　千里一回首，万里一长歌。黄鹤不复来，清风愁奈何。
<br>
<br>　　舟浮潇湘月，山倒洞庭波。投汨笑古人，临濠得天和。
<br>
<br>　　闲时田亩中，搔背牧鸡鹅。别离解相访，应在武陵多。
<br>
<br>　　卷169_3  「忆襄阳旧游，赠马少府巨」李白
<br>
<br>　　昔为大堤客，曾上山公楼。开窗碧嶂满，拂镜沧江流。
<br>
<br>　　高冠佩雄剑，长揖韩荆州。此地别夫子，今来思旧游。
<br>
<br>　　朱颜君未老，白发我先秋。壮志恐蹉跎，功名若云浮。
<br>
<br>　　归心结远梦，落日悬春愁。空思羊叔子，堕泪岘山头。
<br>
<br>　　卷169_4  「对雪献从兄虞城宰」李白
<br>
<br>　　昨夜梁园里，弟寒兄不知。庭前看玉树，肠断忆连枝。
<br>
<br>　　卷169_5  「访道安陵遇盖还为余造真，临别留赠」李白
<br>
<br>　　清水见白石，仙人识青童。安陵盖夫子，十岁与天通。
<br>
<br>　　悬河与微言，谈论安可穷。能令二千石，抚背惊神聪。
<br>
<br>　　挥毫赠新诗，高价掩山东。至今平原客，感激慕清风。
<br>
<br>　　学道北海仙，传书蕊珠宫。丹田了玉阙，白日思云空。
<br>
<br>　　为我草真，天人惭妙工。七元洞豁落，八角辉星虹。
<br>
<br>　　三灾荡璇玑，蛟龙翼微躬。举手谢天地，虚无齐始终。
<br>
<br>　　黄金满高堂，答荷难克充。下笑世上士，沉魂北罗酆。
<br>
<br>　　昔日万乘坟，今成一科蓬。赠言若可重，实此轻华嵩。
<br>
<br>　　卷169_6  「赠崔郎中宗之（时谪官金陵）」李白
<br>
<br>　　胡雁拂海翼，翱翔鸣素秋。惊云辞沙朔，飘荡迷河洲。
<br>
<br>　　有如飞蓬人，去逐万里游。登高望浮云，仿佛如旧丘。
<br>
<br>　　日从海傍没，水向天边流。长啸倚孤剑，目极心悠悠。
<br>
<br>　　岁晏归去来，富贵安可求。仲尼七十说，历聘莫见收。
<br>
<br>　　鲁连逃千金，组岂可酬。时哉苟不会，草木为我俦。
<br>
<br>　　希君同携手，长往南山幽。
<br>
<br>　　卷169_7  「赠崔咨议」李白
<br>
<br>　　绿骥本天马，素非伏枥驹。长嘶向清风，倏忽凌九区。
<br>
<br>　　何言西北至，却走东南隅。世道有翻覆，前期难豫图。
<br>
<br>　　希君一翦拂，犹可骋中衢。
<br>
<br>　　卷169_8  「赠升州王使君忠臣」李白
<br>
<br>　　六代帝王国，三吴佳丽城。贤人当重寄，天子借高名。
<br>
<br>　　巨海一边静，长江万里清。应须救赵策，未肯弃侯嬴。
<br>
<br>　　卷169_9  「赠别从甥高五」李白
<br>
<br>　　鱼目高泰山，不如一_[.贤甥即明月，声价动天门。
<br>
<br>　　能成吾宅相，不减魏阳元。自顾寡筹略，功名安所存。
<br>
<br>　　五木思一掷，如绳系穷猿。枥中骏马空，堂上醉人喧。
<br>
<br>　　黄金久已罄，为报故交恩。闻君陇西行，使我惊心魂。
<br>
<br>　　与尔共飘u，云天各飞翻。江水流或卷，此心难具论。
<br>
<br>　　贫家羞好客，语拙觉辞繁。三朝空错莫，对饭却惭冤。
<br>
<br>　　自笑我非夫，生事多契阔。蓄积万古愤，向谁得开豁。
<br>
<br>　　天地一浮云，此身乃毫末。忽见无端倪，太虚可包括。
<br>
<br>　　去去何足道，临歧空复愁。肝胆不楚越，山河亦衾n.
<br>
<br>　　云龙若相从，明主会见收。成功解相访，溪水桃花流。
<br>
<br>　　卷169_10  「赠裴司马」李白
<br>
<br>　　翡翠黄金缕，绣成歌舞衣。若无云间月，谁可比光辉。
<br>
<br>　　秀色一如此，多为众女讥。君恩移昔爱，失宠秋风归。
<br>
<br>　　愁苦不窥邻，泣上流黄机。天寒素手冷，夜长烛复微。
<br>
<br>　　十日不满匹，鬓蓬乱若丝。犹是可怜人，容华世中稀。
<br>
<br>　　向君发皓齿，顾我莫相违。
<br>
<br>　　卷169_11  「叙旧赠江阳宰陆调」李白
<br>
<br>　　泰伯让天下，仲雍扬波涛。清风荡万古，迹与星辰高。
<br>
<br>　　开吴食东溟，陆氏世英髦。多君秉古节，岳立冠人曹。
<br>
<br>　　风流少年时，京洛事游遨。腰间延陵剑，玉带明珠袍。
<br>
<br>　　我昔斗鸡徒，连延五陵豪。邀遮相组织，呵吓来煎熬。
<br>
<br>　　君开万丛人，鞍马皆辟易。告急清宪台，脱余北门厄。
<br>
<br>　　间宰江阳邑，翦棘树兰芳。城门何肃穆，五月飞秋霜。
<br>
<br>　　好鸟集珍木，高才列华堂。时从府中归，丝管俨成行。
<br>
<br>　　但苦隔远道，无由共衔觞。江北荷花开，江南杨梅熟。
<br>
<br>　　正好饮酒时，怀贤在心目。挂席拾海月，乘风下长川。
<br>
<br>　　多沽新丰X，满载剡溪船。中途不遇人，直到尔门前。
<br>
<br>　　大笑同一醉，取乐平生年。
<br>
<br>　　卷169_12  「赠从孙义兴宰铭」李白
<br>
<br>　　天子思茂宰，天枝得英才。朗然清秋月，独出映吴台。
<br>
<br>　　落笔生绮绣，操刀振风雷。蠖屈虽百里，鹏N望三台。
<br>
<br>　　退食无外事，琴堂向山开。绿水寂以闲，白云有时来。
<br>
<br>　　河阳富奇藻，彭泽纵名杯。所恨不见之，犹如仰昭回。
<br>
<br>　　元恶昔滔天，疲人散幽草。惊川无活鳞，举邑罕遗老。
<br>
<br>　　誓雪会稽耻，将奔宛陵道。亚相素所重，投刃应桑林。
<br>
<br>　　独坐伤激扬，神融一开襟。弦歌欣再理，和乐醉人心。
<br>
<br>　　蠹政除害马，倾巢有归禽。壶浆候君来，聚舞共讴吟。
<br>
<br>　　农人弃蓑笠，蚕女堕缨簪。欢笑相拜贺，则知惠爱深。
<br>
<br>　　历职吾所闻，称贤尔为最。化洽一邦上，名驰三江外。
<br>
<br>　　峻节贯云霄，通方堪远大。能文变风俗，好客留轩盖。
<br>
<br>　　他日一来游，因之严光濑。
<br>
<br>　　卷169_13  「草创大还，赠柳官迪」李白
<br>
<br>　　天地为橐a，周流行太易。造化合元符，交媾腾精魄。
<br>
<br>　　自然成妙用，孰知其指的。罗络四季间，绵微无一隙。
<br>
<br>　　日月更出没，双光岂云只。姹女乘河车，黄金充辕轭。
<br>
<br>　　执枢相管辖，摧伏伤羽翮。朱鸟张炎威，白虎守本宅。
<br>
<br>　　相煎成苦老，消铄凝津液。仿佛明窗尘，死灰同至寂。
<br>
<br>　　捣冶入赤色，十二周律历。赫然称大还，与道本无隔。
<br>
<br>　　白日可抚弄，清都在咫尺。北酆落死名，南斗上生籍。
<br>
<br>　　抑予是何者，身在方士格。才术信纵横，世途自轻掷。
<br>
<br>　　吾求仙弃俗，君晓损胜益。不向金阙游，思为玉皇客。
<br>
<br>　　鸾车速风电，龙骑无鞭策。一举上九天，相携同所适。
<br>
<br>　　卷169_14  「赠崔司户文昆季」李白
<br>
<br>　　双珠出海底，俱是连城珍。明月两特达，馀辉傍照人。
<br>
<br>　　英声振名都，高价动殊邻。岂伊箕山故，特以风期亲。
<br>
<br>　　惟昔不自媒，担簦西入秦。攀龙九天上，忝列岁星臣。
<br>
<br>　　布衣侍丹墀，密勿草丝纶。才微惠渥重，谗巧生缁磷。
<br>
<br>　　一去已十载，今来复盈旬。清霜入晓鬓，白露生衣巾。
<br>
<br>　　侧见绿水亭，开门列华茵。千金散义士，四坐无凡宾。
<br>
<br>　　欲折月中桂，持为寒者薪。路傍已窃笑，天路将何因。
<br>
<br>　　垂恩倘丘山，报德有微身。
<br>
<br>　　卷169_15  「赠溧阳宋少府陟」李白
<br>
<br>　　李斯未相秦，且逐东门兔。宋玉事襄王，能为高唐赋。
<br>
<br>　　常闻绿水曲，忽此相逢遇。扫洒青天开，豁然披云雾。
<br>
<br>　　葳蕤紫鸾鸟，巢在昆山树。惊风西北吹，飞落南溟去。
<br>
<br>　　早怀经济策，特受龙颜顾。白玉栖青蝇，君臣忽行路。
<br>
<br>　　人生感分义，贵欲呈丹素。何日清中原，相期廓天步。
<br>
<br>　　卷169_16  「戏赠郑溧阳」李白
<br>
<br>　　陶令日日醉，不知五柳春。素琴本无弦，漉酒用葛巾。
<br>
<br>　　清风北窗下，自谓羲皇人。何时到栗里，一见平生亲。
<br>
<br>　　卷169_17  「赠僧崖公」李白
<br>
<br>　　昔在朗陵东，学禅白眉空。大地了镜彻，回旋寄轮风。
<br>
<br>　　揽彼造化力，持为我神通。晚谒泰山君，亲见日没云。
<br>
<br>　　中夜卧山月，拂衣逃人群。授余金仙道，旷劫未始闻。
<br>
<br>　　冥机发天光，独朗谢垢氛。虚舟不系物，观化游江濉
<br>
<br>　　江逵鐾声，道崖乃僧英。说法动海岳，游方化公卿。
<br>
<br>　　手秉玉麈尾，如登白楼亭。微言注百川，信可听。
<br>
<br>　　一风鼓群有，万籁各自鸣。启闭八窗牖，托宿掣电霆。
<br>
<br>　　自言历天台，搏壁蹑翠屏。凌兢石桥去，恍惚入青冥。
<br>
<br>　　昔往今来归，绝景无不经。何日更携手，乘杯向蓬瀛。
<br>
<br>　　卷169_18  「游溧阳北湖亭望瓦屋山怀古赠同旅（一作赠孟浩然）」李白
<br>
<br>　　朝登北湖亭，遥望瓦屋山。天清白露下，始觉秋风还。
<br>
<br>　　游子托主人，仰观眉睫间。目色送飞鸿，邈然不可攀。
<br>
<br>　　长吁相劝勉，何事来吴关。闻有贞义女，振穷溧水湾。
<br>
<br>　　清光了在眼，白日如披颜。高坟五六墩，兀栖猛虎。
<br>
<br>　　遗迹翳九泉，芳名动千古。子胥昔乞食，此女倾壶浆。
<br>
<br>　　运开展宿愤，入楚鞭平王。凛冽天地间，闻名若怀霜。
<br>
<br>　　壮夫或未达，十步九太行。与君拂衣去，万里同翱翔。
<br>
<br>　　卷169_19  「醉后赠从甥高镇」李白
<br>
<br>　　马上相逢揖马鞭，客中相见客中怜。欲邀击筑悲歌饮，
<br>
<br>　　正值倾家无酒钱。江东风光不借人，枉杀落花空自春。
<br>
<br>　　黄金逐手快意尽，昨日破产今朝贫。丈夫何事空啸傲，
<br>
<br>　　不如烧却头上巾。君为进士不得进，我被秋霜生旅鬓。
<br>
<br>　　时清不及英豪人，三尺童儿重廉蔺。匣中盘剑装eC鱼，
<br>
<br>　　闲在腰间未用渠。且将换酒与君醉，醉归托宿吴专诸。
<br>
<br>　　卷169_20  「赠秋浦柳少府」李白
<br>
<br>　　秋浦旧萧索，公庭人吏稀。因君树桃李，此地忽芳菲。
<br>
<br>　　摇笔望白云，开帘当翠微。时来引山月，纵酒酣清晖。
<br>
<br>　　而我爱夫子，淹留未忍归。
<br>
<br>　　卷169_21  「赠崔秋浦三首」李白
<br>
<br>　　吾爱崔秋浦，宛然陶令风。门前五杨柳，井上二梧桐。
<br>
<br>　　山鸟下厅事，檐花落酒中。怀君未忍去，惆怅意无穷。
<br>
<br>　　崔令学陶令，北窗常昼眠。抱琴时弄月，取意任无弦。
<br>
<br>　　见客但倾酒，为官不爱钱。东皋春事起，种黍早归田。
<br>
<br>　　河阳花作县，秋浦玉为人。地逐名贤好，风随惠化春。
<br>
<br>　　水从天汉落，山逼画屏新。应念金门客，投沙吊楚臣。
<br>
<br>　　卷169_22  「望九华赠青阳韦仲堪」李白
<br>
<br>　　昔在九江上，遥望九华峰。天河挂绿水，秀出九芙蓉。
<br>
<br>　　我欲一挥手，谁人可相从。君为东道主，于此卧云松。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
