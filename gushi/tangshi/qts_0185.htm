<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百八十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百八十五
<br>
<br>　　卷185_1  「鞠歌行（以下见《文苑英华》）」李白
<br>
<br>　　丽莫似汉宫妃，谦莫似黄家女。黄女持谦齿发高，
<br>
<br>　　汉妃恃丽天庭去。人生容德不自保，圣人安用推天道。
<br>
<br>　　君不见蔡泽嵌枯诡怪之形状，大言直取秦丞相。
<br>
<br>　　又不见田千秋才智不出人，一朝富贵如有神。
<br>
<br>　　二侯行事在方册，泣麟老人终困厄。夜光抱恨良叹悲，
<br>
<br>　　日月逝矣吾何之。
<br>
<br>　　卷185_2  「胡无人」李白
<br>
<br>　　十万羽林儿，临洮破郅支。杀添胡地骨，降足汉营旗。
<br>
<br>　　塞阔牛羊散，兵休帐幕移。空馀陇头水，呜咽向人悲。
<br>
<br>　　卷185_3  「月夜金陵怀古」李白
<br>
<br>　　苍苍金陵月，空悬帝王州。天文列宿在，霸业大江流。
<br>
<br>　　绿水绝驰道，青松摧古丘。台倾T鹊观，宫没凤凰楼。
<br>
<br>　　别殿悲清暑，芳园罢乐游。一闻歌玉树，萧瑟后庭秋。
<br>
<br>　　卷185_4  「冬日归旧山」李白
<br>
<br>　　未洗染尘缨，归来芳草平。一条藤径绿，万点雪峰晴。
<br>
<br>　　地冷叶先尽，谷寒云不行。嫩篁侵舍密，古树倒江横。
<br>
<br>　　白犬离村吠，苍苔壁上生。穿厨孤雉过，临屋旧猿鸣。
<br>
<br>　　木落禽巢在，篱疏兽路成。拂床苍鼠走，倒箧素鱼惊。
<br>
<br>　　洗砚修良策，敲松拟素贞。此时重一去，去合到三清。
<br>
<br>　　卷185_5  「望夫石」李白
<br>
<br>　　仿佛古容仪，含愁带曙辉。露如今日泪，苔似昔年衣。
<br>
<br>　　有恨同湘女，无言类楚妃。寂然芳霭内，犹若待夫归。
<br>
<br>　　卷185_6  「对雨」李白
<br>
<br>　　卷帘聊举目，露湿草绵芊。古岫藏云毳，空庭织碎烟。
<br>
<br>　　水纹愁不起，风线重难牵。尽日扶犁叟，往来江树前。
<br>
<br>　　卷185_7  「晓晴（一作晚晴）」李白
<br>
<br>　　野凉疏雨歇，春色遍萋萋。鱼跃青池满，莺吟绿树低。
<br>
<br>　　野花妆面湿，山草纽斜齐。零落残云片，风吹挂竹G.
<br>
<br>　　卷185_8  「初月」李白
<br>
<br>　　玉蟾离海上，白露湿花时。云畔风生爪，沙头水浸眉。
<br>
<br>　　乐哉弦管客，愁杀战征儿。因绝西园赏，临风一咏诗。
<br>
<br>　　卷185_9  「雨后望月」李白
<br>
<br>　　四郊阴霭散，开户半蟾生。万里舒霜合，一条江练横。
<br>
<br>　　出时山眼白，高后海心明。为惜如团扇，长吟到五更。
<br>
<br>　　卷185_10  「赋得鹤，送史司马赴崔相公幕」李白
<br>
<br>　　峥嵘丞相府，清切凤凰池。羡尔瑶台鹤，高栖琼树枝。
<br>
<br>　　归飞晴日好，吟弄惠风吹。正有乘轩乐，初当学舞时。
<br>
<br>　　珍禽在罗网，微命若游丝。愿托周周羽，相衔汉水湄。
<br>
<br>　　卷185_11  「送客归吴」李白
<br>
<br>　　江村秋雨歇，酒尽一帆飞。路历波涛去，家惟坐卧归。
<br>
<br>　　岛花开灼灼，汀柳细依依。别后无馀事，还应扫钓矶。
<br>
<br>　　卷185_12  「送友生游峡中」李白
<br>
<br>　　风静杨柳垂，看花又别离。几年同在此，今日各驱驰。
<br>
<br>　　峡里闻猿叫，山头见月时。殷勤一杯酒，珍重岁寒姿。
<br>
<br>　　卷185_13  「送袁明府任长沙」李白
<br>
<br>　　别离杨柳青，樽酒表丹诚。古道携琴去，深山见峡迎。
<br>
<br>　　暖风花绕树，秋雨草沿城。自此长江内，无因夜犬惊。
<br>
<br>　　卷185_14  「邹衍谷」李白
<br>
<br>　　燕谷无暖气，穷岩闭严阴。邹子一吹律，能回天地心。
<br>
<br>　　卷185_15  「杂言用投丹阳知己兼奉宣慰判官（以下见《诗纪》）」李白
<br>
<br>　　客从昆仑来，遗我双玉璞。云是古之得道者西王母食之馀，
<br>
<br>　　食之可以凌太虚。受之颇谓绝今昔，求识江淮人犹乎比石。
<br>
<br>　　如今虽在卞和手，□□正憔悴，了了知之亦何益。
<br>
<br>　　恭闻士有调相如，始从镐京还，复欲镐京去。能上秦王殿，
<br>
<br>　　何时回光一相眄。欲投君，保君年，幸君持取无弃捐。
<br>
<br>　　无弃捐，服之与君俱神仙。
<br>
<br>　　卷185_16  「观鱼潭」李白
<br>
<br>　　观鱼碧潭上，木落潭水清。日暮紫鳞跃，圆波处处生。
<br>
<br>　　凉烟浮竹尽，秋月照沙明。何必沧浪去，兹焉可濯缨。
<br>
<br>　　卷185_17  「自广平乘醉走马六十里至邯郸，登城楼览古书怀」李白
<br>
<br>　　醉骑白花马，西走邯郸城。扬鞭动柳色，写春风生。
<br>
<br>　　入郭登高楼，山川与云平。深宫翳绿草，万事伤人情。
<br>
<br>　　相如章华巅，猛气折秦嬴。两虎不可斗，廉公终负荆。
<br>
<br>　　提携F中儿，杵臼及程婴。立孤就白刃，必死耀丹诚。
<br>
<br>　　平原三千客，谈笑尽豪英。毛君能颖脱，二国且同盟。
<br>
<br>　　皆为黄泉土，使我涕纵横。磊磊石子冈，萧萧白杨声。
<br>
<br>　　诸贤没此地，碑版有残铭。太古共今时，由来互哀荣。
<br>
<br>　　伤哉何足道，感激仰空名。赵俗爱长剑，文儒少逢迎。
<br>
<br>　　闲从博陵游，畅饮雪朝酲。歌酣易水动，鼓震丛台倾。
<br>
<br>　　日落把烛归，凌晨向燕京。方陈五饵策，一使胡尘清。
<br>
<br>　　卷185_18  「宣州长史弟昭赠余琴G中双舞鹤诗以见志」李白
<br>
<br>　　令弟佐宣城，赠余琴G鹤。谓言天涯雪，忽向窗前落。
<br>
<br>　　白玉为毛衣，黄金不肯博。背风振六翮，对舞临山阁。
<br>
<br>　　顾我如有情，长鸣似相托。何当驾此物，与尔腾寥廓。
<br>
<br>　　卷185_19  「题舒州司空山瀑布」李白
<br>
<br>　　断崖如削瓜，岚光破崖绿。天河从中来，白云涨川谷。
<br>
<br>　　玉案赤文字，世眼不可读。摄身凌青霄，松风拂我足。
<br>
<br>　　卷185_20  「金陵新亭」李白
<br>
<br>　　金陵风景好，豪士集新亭。举目山河异，偏伤周情。
<br>
<br>　　四坐楚囚悲，不忧社稷倾。王公何慷慨，千载仰雄名。
<br>
<br>　　卷185_21  「上清宝鼎诗（前见《东观馀论》，后见《王直方诗话》）」李白
<br>
<br>　　我居清空表，君处红埃中。仙人持玉尺，废君多少才。
<br>
<br>　　玉尺不可尽，君才无时休。
<br>
<br>　　咽服十二环，奄有仙人房。暮骑紫麟去，海气侵肌凉。
<br>
<br>　　赠我累累珠，靡靡明月光。
<br>
<br>　　卷185_22  「题许宣平庵壁（见《诗话类编》）」李白
<br>
<br>　　我吟传舍咏，来访真人居。烟岭迷高迹，云林隔太虚。
<br>
<br>　　窥庭但萧瑟，倚杖空踌躇。应化辽天鹤，归当千岁馀。
<br>
<br>　　卷185_23  「戏赠杜甫（以下见《唐诗纪事》）」李白
<br>
<br>　　饭颗山头逢杜甫，顶戴笠子日卓午。
<br>
<br>　　借问别来太瘦生，总为从前作诗苦。
<br>
<br>　　卷185_24  「春感诗」李白
<br>
<br>　　茫茫南与北，道直事难谐。榆荚钱生树，杨花玉糁街。
<br>
<br>　　尘萦游子面，蝶弄美人钗。却忆青山上，云门掩竹斋。
<br>
<br>　　卷185_25  「白微时募县小吏入令卧内尝驱牛经堂下令妻怒…以诗谢云」李白
<br>
<br>　　素面倚栏钩，娇声出外头。若非是织女，何得问牵牛。
<br>
<br>　　卷185_26  「句」李白
<br>
<br>　　焰随红日去，烟逐暮云飞。（令一日赋山火诗云：
<br>
<br>　　“野火烧山后，人归火不归。”思轧不属，
<br>
<br>　　白从旁缀其下句，令惭止）
<br>
<br>　　绿鬓随波散，红颜逐浪无。因何逢伍相，应是想秋胡。
<br>
<br>　　（白从令观涨，有女子溺死江上，令赋诗云：
<br>
<br>　　二八谁家女，漂来倚岸芦。鸟窥眉上翠，鱼弄口旁珠。
<br>
<br>　　令复苦吟，白辄应声继之）
<br>
<br>　　举袖露条脱，招我饭胡麻。（见《二老堂诗话》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
