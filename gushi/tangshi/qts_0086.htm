<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷八十六
<br>
<br>　　卷86_1  「奉和圣制赐诸州刺史应制以题坐右」张说
<br>
<br>　　文明遍禹迹，鳏寡达尧心。正在亲人守，能令王泽深。
<br>
<br>　　朝廷多秀士，熔炼比精金。犀节同分命，熊轩各外临。
<br>
<br>　　圣主赋新诗，穆若听薰琴。先言教为本，次言则是钦。
<br>
<br>　　三时农不夺，午夜犬无侵。愿使天宇内，品物遂浮沉。
<br>
<br>　　寄情群飞鹤，千里一扬音。共蹑华胥梦，龚黄安足寻。
<br>
<br>　　卷86_2  「奉和圣制送宇文融安辑户口应制」张说
<br>
<br>　　至德临天下，劳情遍九围。念兹人去本，蓬转将何依。
<br>
<br>　　外避征戍数，内伤亲党稀。嗟不逢明盛，胡能照隐微。
<br>
<br>　　柏台简行李，兰殿锡朝衣。别曲动秋风，恩令生春辉。
<br>
<br>　　使出四海安，诏下万心归。怍非夔龙佐，徒歌鸿雁飞。
<br>
<br>　　卷86_3  「奉和圣制过晋阳宫应制」张说
<br>
<br>　　太原俗尚武，高皇初奋庸。星轩三晋躔，土乐二尧封。
<br>
<br>　　北风遂举鹏，西河亦上龙。至德起王业，继明赖人雍。
<br>
<br>　　六合启昌期，再兴广圣踪。传呼大驾来，文物如云从。
<br>
<br>　　连营火百里，纵观人千重。翠华渡汾水，白日罕峰。
<br>
<br>　　榆恩赏洽，桑梓旧情恭。往运感不追，清时惜难逢。
<br>
<br>　　诗发尊祖心，颂刊盛德容。愿君及春事，回舆绥万邦。
<br>
<br>　　卷86_4  「奉和圣制行次成皋应制」张说
<br>
<br>　　夏氏阶隋乱，自言河朔雄。王师进谷水，兵气临山东。
<br>
<br>　　前扫成皋阵，却下洛阳宫。义合帝图起，威加天宇同。
<br>
<br>　　轩台百年外，虞典一巡中。战龙思王业，倚马赋神功。
<br>
<br>　　卷86_5  「奉和圣制温汤对雪应制」张说
<br>
<br>　　瑞雪带寒风，寒风入阴g.阴g方凝闭，寒风复凄断。
<br>
<br>　　宫似瑶林匝，庭如月华满。正赓挟纩词，非近温泉暖。
<br>
<br>　　卷86_6  「奉和圣制义成校猎喜雪应制」张说
<br>
<br>　　文教资武功，郊畋阅邦政。不知仁育久，徒看禽兽盛。
<br>
<br>　　夜霰氛埃灭，朝日山川净。绰仗飞走繁，抨弦筋角劲。
<br>
<br>　　帝射参神道，龙驰合人性。五^连一发，百中皆先命。
<br>
<br>　　勇爵均万夫，雄图罗七圣。星为吉符老，雪作丰年庆。
<br>
<br>　　喜听行猎诗，威神入军令。
<br>
<br>　　卷86_7  「清明日诏宴宁王山池赋得飞字」张说
<br>
<br>　　今日清明宴，佳境惜芳菲。摇扬花杂下，娇啭莺乱飞。
<br>
<br>　　绿渚传歌榜，红桥度舞纭：头缙应律，细雨不沾衣。
<br>
<br>　　承恩如改火，春去春来归。
<br>
<br>　　卷86_8  「四月十三日诏宴宁王亭子赋得好字」张说
<br>
<br>　　何许承恩宴，山亭风日好。绿嫩鸣鹤洲，阴斗鸡道。
<br>
<br>　　果思夏来茂，花嫌春去早。行乐无限时，皇情及芳草。
<br>
<br>　　卷86_9  「药园宴武辂沙将军赋得洛字」张说
<br>
<br>　　东第乘馀兴，南园宴清洛。文学引邹枚，歌钟陈卫霍。
<br>
<br>　　风高大夫树，露下将军药。待闻出塞还，丹青上麟阁。
<br>
<br>　　卷86_10  「修书院学士奉敕宴梁王宅赋得树字」张说
<br>
<br>　　虎殿成鸿业，猿岩题凤赋。既荷大君恩，还蒙小山遇。
<br>
<br>　　秋吹迎弦管，凉云生竹树。共惜朱邸欢，无辞洛城暮。
<br>
<br>　　卷86_11  「夕宴房主簿舍」张说
<br>
<br>　　岁晏关雍空，风急河渭冰。薄游羁物役，微尚惬远凭。
<br>
<br>　　旅馆月宿永，闭扃云思兴。伊人美修夜，朋酒惠来称。
<br>
<br>　　交谈既清雅，琴吹亦凄凝。不逢君蹇涸，幽意长郁蒸。
<br>
<br>　　卷86_12  「行从方秀川与刘评事文同宿」张说
<br>
<br>　　方秀美盘游，频年降天罕。水共伊川接，山将阙门断。
<br>
<br>　　捧日照恩华，攀云引疲散。野宿霜入帐，孤衾寒不暖。
<br>
<br>　　静闻宫漏疏，卧视庭月满。开炉命温酎，中夜发清管。
<br>
<br>　　风送关山长，气遒星岁短。寓言情思惬，适兴真意坦。
<br>
<br>　　寰中病羁挂，方外嫌纵诞。愿君乐盛时，无嗟带v缓。
<br>
<br>　　卷86_13  「送郭大夫元振再使吐蕃」张说
<br>
<br>　　犬戎废东献，汉使驰西极。长策问酋渠，猜阻自夷殛。
<br>
<br>　　容发徂边岁，旌裘敝海色。五年一见家，妻子不相识。
<br>
<br>　　武库兵犹动，金方事未息。远图待才智，苦节输筋力。
<br>
<br>　　脱刀赠分手，书带加餐食。知君万里侯，立功在异域。
<br>
<br>　　卷86_14  「送李侍郎迥秀薛长史季昶同赋得水字」张说
<br>
<br>　　汉郡接胡庭，幽并对烽垒。旌旗按部曲，文武惟卿士。
<br>
<br>　　薛公善筹画，李相威边鄙。中冀分两河，长城各万里。
<br>
<br>　　藉马黄花塞，L兵白狼水。胜敌在安人，为君汗青史。
<br>
<br>　　卷86_15  「别平一师」张说
<br>
<br>　　王子不事俗，高驾眇难追。茅土非屑盼，倾城无乐资。
<br>
<br>　　宴坐深林中，三世同一时。皎皎独往心，不为尘网欺。
<br>
<br>　　A来已复去，今去何来思。回首谢同行，勤会安请期。
<br>
<br>　　卷86_16  「送王光庭」张说
<br>
<br>　　同居洛阳陌，经日懒相求。及尔江湖去，言别怅悠悠。
<br>
<br>　　楚云眇羁翼，海月倦行舟。爱而不可见，徒嗟芳岁流。
<br>
<br>　　卷86_17  「新都南亭送郭元振卢崇道（一作卢崇道诗）」张说
<br>
<br>　　竹径女萝蹊，莲洲文石堤。静深人俗断，寻玩往还迷。
<br>
<br>　　碧潭秀初月，素林惊夕栖。褰幌纳蟾影，理琴听猿啼。
<br>
<br>　　佳辰改宿昔，胜寄坐睽携。长怀赏心爱，如玉复如。
<br>
<br>　　卷86_18  「赠崔公」张说
<br>
<br>　　我闻西汉日，四老南山幽。长歌紫芝秀，高卧白云浮。
<br>
<br>　　朝野光尘绝，榛芜年貌秋。一朝驱驷马，连辔入龙楼。
<br>
<br>　　昔遁高皇去，今从太子游。行藏惟圣节，福祸在人谋。
<br>
<br>　　卒能匡惠帝，岂不赖留侯。事随年代远，名与图籍留。
<br>
<br>　　平生钦淳德，慷慨景前修。蚌蛤伺阴兔，蛟龙望斗牛。
<br>
<br>　　无嗟异飞伏，同气幸相求。
<br>
<br>　　卷86_19  「赠赵公」张说
<br>
<br>　　湘东股肱守，心与帝乡期。舟楫中途蹇，风波复来思。
<br>
<br>　　嘉我常联翼，金貂侍玉墀。迹参前马圣，名缀鬻熊师。
<br>
<br>　　寒暑一何速，山川远间之。宁知洞庭上，独得平生时。
<br>
<br>　　精意微绝简，从权讨妙棋。林壑为予请，纷霭发华滋。
<br>
<br>　　流赏忽已散，惊帆杳难追。送君在南浦，髻淹洞舜省
<br>
<br>　　卷86_20  「赠赵侍御」张说
<br>
<br>　　禄放迹异端，偏荒事同蹇。苟忘风波累，俱会云壑践。
<br>
<br>　　险式压西湖，侨庐对南岘。夜楼江月入，朝幌山云卷。
<br>
<br>　　山势远涛连，江途斜汉转。坐啸予多暇，行吟子独善。
<br>
<br>　　并辔h郊郭，方舟玩游演。虚声万籁分，水色千里辨。
<br>
<br>　　不知岸阴谢，再见春露泫。绿壤发欣颜，华年助虫篆。
<br>
<br>　　上世时难接，古人情可选。泊渚烦为媒，多才怨成褊。
<br>
<br>　　长沙f作赋，任道可知浅。请从三已心，荣辱两都遣。
<br>
<br>　　卷86_21  「答李伯鱼桐竹」张说
<br>
<br>　　结庐桐竹下，室迩人相深。接垣分竹径，隔户共桐阴。
<br>
<br>　　落花朝满岸，明月夜披林。竹有龙鸣管，桐留凤舞琴。
<br>
<br>　　奇声与高节，非吾谁赏心。
<br>
<br>　　卷86_22  「寄姚司马」张说
<br>
<br>　　共君春种瓜，本期清夏暑。瓜成人已去，失望将谁语。
<br>
<br>　　`露摘香园，感味怀心许。偶逢西风便，因之寄鄂渚。
<br>
<br>　　卷86_23  「代书答姜七崔九」张说
<br>
<br>　　婀娜金闺树，离披野田草。虽殊两地荣，幸共三春好。
<br>
<br>　　花殊鸟飞处，叶镂虫行道。真心独感人，惆怅令人老。
<br>
<br>　　卷86_24  「代书寄吉十一」张说
<br>
<br>　　一雁雪上飞，值我衡阳道。口衔离别字，远寄当归草。
<br>
<br>　　目想春来迟，心惊寒去早。忆乡乘羽翮，慕侣盈怀抱。
<br>
<br>　　零落答故人，将随江树老。
<br>
<br>　　卷86_25  「代书寄薛四」张说
<br>
<br>　　孤雁东飞来，寄我纹与素。纹足经三象，素当综群务。
<br>
<br>　　远见故人心，一言重千金。答之彩毛翰，继以瑶华音。
<br>
<br>　　岁寒众木改，松柏心常在。
<br>
<br>　　卷86_26  「过蜀道山」张说
<br>
<br>　　我行春三月，山中百花开。披林入峭`，攀登陟崔嵬。
<br>
<br>　　白云半峰起，清江出峡来。谁知高深意，缅邈心幽哉。
<br>
<br>　　卷86_27  「蜀路二首」张说
<br>
<br>　　云埃夜澄廓，山日晓晴鲜。叶落苍江岸，鸿飞白露天。
<br>
<br>　　磷磷含水石，幂幂覆林烟。客心久无绪，秋风殊未然。
<br>
<br>　　徭蜀时未改，别家乡念盈。忆昨出门日，春风发鲜荣。
<br>
<br>　　及兹旋辕地，秋风满路生。昏晓思魏阙，梦寐还秦京。
<br>
<br>　　秦京开朱第，魏阙垂紫缨。幽独玄虚阁，不闻人马声。
<br>
<br>　　艺业为君重，名位为君轻。玉琴知调苦，宝镜对胆清。
<br>
<br>　　鹰饥常啄腥，凤饥亦待琼。于君自有属，物外岂能轻。
<br>
<br>　　卷86_28  「再使蜀道」张说
<br>
<br>　　眇眇葭萌道，苍苍褒斜谷。烟壑争晦深，云山共重复。
<br>
<br>　　古来风尘子，同眩望乡目。芸阁有儒生，轺车倦驰逐。
<br>
<br>　　青春客岷岭，白露摇江服。岁月镇羁孤，山川俄反覆。
<br>
<br>　　鱼游恋深水，鸟迁恋乔木。如何别亲爱，坐去文章国。
<br>
<br>　　蟋蟀鸣户庭，]蛸网琴筑。
<br>
<br>　　卷86_29  「江路忆郡」张说
<br>
<br>　　雾敛江早明，星翻汉将没。卧闻峡猿响，起视榜人发。
<br>
<br>　　倚棹攀岸筱，凭船弄波月。水宿厌洲渚，晨光屡挥忽。
<br>
<br>　　林泽来不穷，烟波去无歇。结思笙竽里，摇情游侠窟。
<br>
<br>　　年貌不暂留，欢愉及玄发。云涓恋山海，禽马怀燕越。
<br>
<br>　　自非行役人，安知慕城阙。
<br>
<br>　　卷86_30  「过汉南城叹古坟」张说
<br>
<br>　　旧国多陵墓，荒凉无岁年。汹涌蔽平冈，汨若波涛连。
<br>
<br>　　上世千金子，潜卧九重泉。松柏剪无馀，碑记灭罔传。
<br>
<br>　　葬于不毛地，咸谓楚先贤。事尽情可识，使人心怅然。
<br>
<br>　　卷86_31  「至尉氏」张说
<br>
<br>　　夕次阮公台，啸歌临爽垲。高名安足赖，故物今皆改。
<br>
<br>　　吾兄昔兹邑，遗爱称贤宰。桑中雉未飞，屋上乌犹在。
<br>
<br>　　途逢旧m吏，城有同僚u.望尘远见迎，拂馆来欣待。
<br>
<br>　　慈惠留千室，友于存四海。始知鲁卫间，优劣相悬倍。
<br>
<br>　　卷86_32  「襄州景空寺题融上人兰若」张说
<br>
<br>　　高名出汉阴，禅阁跨香岑。众山既围绕，长川复回临。
<br>
<br>　　云峰晓灵变，风木夜虚吟。碧湫龙池满，苍松虎径深。
<br>
<br>　　旧知青岩意，偏入杳冥心。何由侣飞锡，从此脱朝簪。
<br>
<br>　　卷86_33  「巡边在河北作」张说
<br>
<br>　　抚剑空馀勇，弯弧遂无力。老去事如何，据鞍长叹息。
<br>
<br>　　故交索将尽，后进稀相识。独怜半死心，尚有寒松直。
<br>
<br>　　卷86_34  「入海二首」张说
<br>
<br>　　乘桴入南海，海旷不可临。茫茫失方面，混混如凝阴。
<br>
<br>　　云山相出没，天地互浮沉。万里无涯际，云何测广深。
<br>
<br>　　潮波自盈缩，安得会虚心。
<br>
<br>　　海上三神山，逍遥集众仙。灵心岂不同，变化无常全。
<br>
<br>　　龙伯如人类，一钓两鳌连。金台此沦没，玉真时播迁。
<br>
<br>　　问子劳何事，江上泣经年。隰中生红草，所美非美然。
<br>
<br>　　卷86_35  「相州山池作」张说
<br>
<br>　　尝怀谢公咏，山水陶嘉月。及此年事衰，徒看众花发。
<br>
<br>　　观鱼乐何在，听鸟情都歇。星汉流不停，蓬莱去难越。
<br>
<br>　　邺中秋麦秀，淇上春云没。日见尘物空，如何静心阙。
<br>
<br>　　卷86_36  「岳州作」张说
<br>
<br>　　夜梦云阙间，从容簪履列。朝游洞庭上，缅望京华绝。
<br>
<br>　　潦收江未清，火退山更热。重欷视欲醉，懵满气如噎。
<br>
<br>　　器留鱼鳖腥，衣点蚊虻血。发白思益壮，心玄用弥拙。
<br>
<br>　　冠剑日苔藓，琴书坐废撤。唯有报恩字，刻意长不灭。
<br>
<br>　　卷86_37  「岳州行郡竹篱」张说
<br>
<br>　　山郡不沟郭，荒居无翳壅。爱人忠主利，善守闭为勇。
<br>
<br>　　苟非小勤瘁，安得期逸宠。版筑恐土疏，襄城嫌役重。
<br>
<br>　　藩栅聊可固，筠篁近易奉。差池截浦沙，缭绕缘隈垄。
<br>
<br>　　矗似长云亘，森如高戟耸。预绝豺狼忧，知免牛羊恐。
<br>
<br>　　闾里宽矫步，榛丛恣踏踵。始果游处心，终日成闲拱。
<br>
<br>　　卷86_38  「游洞庭湖湘」张说
<br>
<br>　　缅邈洞庭岫，葱蒙水雾色。宛在太湖中，可望不可即。
<br>
<br>　　剖竹守穷渚，开门对奇域。城池自絷笼，缨绶为徽g.
<br>
<br>　　靡日不思往，经时始愿克。飞棹越溟波，维舟恣攀陟。
<br>
<br>　　窈窕入云步，崎岖倚松息。岩坛有鹤过，壁字无人识。
<br>
<br>　　滴石香乳溜，垂崖灵草植。玩幽轻雾阻，讨异忘曛逼。
<br>
<br>　　寒沙际水平，霜树笼烟直。空宫闻莫睹，地道窥难测。
<br>
<br>　　此处学金丹，何人生羽翼。谁传九光要，几拜三仙职。
<br>
<br>　　紫气徒想像，清潭长眇默。霓裳若有来，觏我云峰侧。
<br>
<br>　　卷86_39  「湖山寺」张说
<br>
<br>　　楚老游山寺，提携观画壁。扬袂指辟支，F眄相斗阋。
<br>
<br>　　险哉透撞儿，千金赌一掷。成败身自受，傍人那叹息。
<br>
<br>　　卷86_40  「出湖寄赵冬曦」张说
<br>
<br>　　西泛平湖尽，参差入乱山。东瞻岳阳郡，汗漫太虚间。
<br>
<br>　　窘步同行乐，遒文互屡看。山戍上云桂，江亭临水关。
<br>
<br>　　川途倏忽间，风景依如昨。湘浦未赐环，荆门犹主诺。
<br>
<br>　　何时与美人，载酒游宛洛。
<br>
<br>　　卷86_41  「岳阳早霁南楼」张说
<br>
<br>　　山水佳新霁，南楼玩初旭。夜来枝半红，雨后洲全绿。
<br>
<br>　　四运相终始，万形纷代续。适临青草湖，再变黄莺曲。
<br>
<br>　　地穴穿东武，江流下西蜀。歌闻枉渚，舞见长沙促。
<br>
<br>　　心阻意徒驰，神和生自足。白发悲上春，知常谢先欲。
<br>
<br>　　卷86_42  「岳阳石门墨山二山相连有禅堂观天下绝境」张说
<br>
<br>　　锫纸上山，近在华容县。常涉巴丘首，天晴遥可见。
<br>
<br>　　佳游屡前诺，芳月愆幽眷。及此符守移，欢言临道便。
<br>
<br>　　既携赏心客，复有送行掾。竹径入阴，松萝上空`.
<br>
<br>　　草共林一色，云与峰万变。探窥石门断，缘越沙涧转。
<br>
<br>　　两山势争雄，峰t相顾眄。药妙灵仙宝，境华岩壑选。
<br>
<br>　　清都西渊绝，金地东敞宴。池果接园畦，风烟迩台殿。
<br>
<br>　　高寻去石顶，旷览天宇遍。千山纷满目，百川豁对面。
<br>
<br>　　骑来云气迎，人去鸟声恋。长揖桃源士，举世同企羡。
<br>
<br>　　卷86_43  「和尹懋秋夜游湖」张说
<br>
<br>　　坐啸人事闲，佳游野情发。山门送落照，湖口升微月。
<br>
<br>　　林寻猿居，水戏鼋鼍穴。朔风吹飞雁，芳草亦云歇。
<br>
<br>　　卷86_44  「五君咏五首。魏齐公元忠」张说
<br>
<br>　　齐公生人表，迥天闻鹤唳。清论早揣摩，玄心晚超诣。
<br>
<br>　　入相廊庙静，出军沙漠霁。见深吕禄忧，举后陈平计。
<br>
<br>　　甘心除君恶，足以报先帝。
<br>
<br>　　卷86_45  「五君咏五首。苏许公瑰」张说
<br>
<br>　　许公信国桢，克美具瞻情。百事资朝问，三章广世程。
<br>
<br>　　处高心不有，临节自为名。朱户传新戟，青松拱旧茔。
<br>
<br>　　凄凉丞相府，馀庆在玄成。
<br>
<br>　　卷86_46  「五君咏五首。李赵公峤」张说
<br>
<br>　　李公实神敏，才华乃天授。睦亲何用心，处贵不忘旧。
<br>
<br>　　故事遵台阁，新诗冠宇宙。在人忠所奉，恶我诚将宥。
<br>
<br>　　南浦去莫归，嗟嗟蔑孙秀。
<br>
<br>　　卷86_47  「五君咏五首。郭代公元振」张说
<br>
<br>　　代公举鹏翼，悬飞摩海雾。志康天地屯，适与云雷遇。
<br>
<br>　　兴丧一言决，安危万心注。大勋书王府，舛命沦江路。
<br>
<br>　　势倾北夏门，哀靡东平树。
<br>
<br>　　卷86_48  「五君咏五首。赵耿公彦昭」张说
<br>
<br>　　耿公山岳秀，才杰心亦妙。鸷鸟峻标立，哀玉扣清调。
<br>
<br>　　协赞休明启，恩华日月照。何意瑶台云，风吹落江徼。
<br>
<br>　　湘流下浔阳，洒泪一投吊。
<br>
<br>　　卷86_49  「游龙山静胜寺」张说
<br>
<br>　　每上襄阳楼，遥望龙山树。郁吐冈岭，微蒙在烟雾。
<br>
<br>　　下车岁已成，饰马闲馀步。苦霜`野草，爱日扬江煦。
<br>
<br>　　云对石上塔，风吹松下路。禅室宴三空，神祠同六趣。
<br>
<br>　　儿童共戏谑，猿鸟相惊顾。南识桓公台，北望先贤墓。
<br>
<br>　　世上人何在，时闻心不住。但传无尽灯，可使有情悟。
<br>
<br>　　卷86_50  「一柱观」张说
<br>
<br>　　旧说江陵观，初疑神化来。空山结云阁，绮靡随风回。
<br>
<br>　　奈何任一柱，斯焉容众材。奇功非长世，今馀草露台。
<br>
<br>　　卷86_51  「登九里台是樊姬墓」张说
<br>
<br>　　楚国所以霸，樊姬有力焉。不怀沈尹禄，谁谙叔敖贤。
<br>
<br>　　万化茫无在，孤坟独岿然。北分阳台陌，南识郢城阡。
<br>
<br>　　漠漠渚宫树，苍苍云梦田。登高形胜出，访古令名传。
<br>
<br>　　自我来符守，因君树蕙荃。诗书将变俗，纩忽弥年。
<br>
<br>　　志阐三折后，愁值二毛前。伫立帝京路，遥心寄此篇。
<br>
<br>　　卷86_52  「过怀王墓」张说
<br>
<br>　　咿Σ豢尚牛以此败怀王。客死i关路，返葬岐江阳。
<br>
<br>　　啼抱山月，饥狐猎野霜。一闻怀沙事，千载尽悲凉。
<br>
<br>　　卷86_53  「闻雨」张说
<br>
<br>　　多雨绝尘事，寥寥入太玄。城阴疏复合，檐滴断还连。
<br>
<br>　　念我劳造化，从来五十年。误将心徇物，近得还自然。
<br>
<br>　　闲居草木侍，虚室鬼神怜。有时进美酒，有时泛清弦。
<br>
<br>　　声真不世识，心醉岂言诠。
<br>
<br>　　卷86_54  「夜坐」张说
<br>
<br>　　怀哉四壁时，未有五都价。百金谁见许，斗酒难为贳。
<br>
<br>　　落花生芳春，孤月皎清夜。复逢利交客，题户遥相谢。
<br>
<br>　　卷86_55  「山夜闻钟」张说
<br>
<br>　　夜卧闻夜钟，夜静山更响。霜风吹寒月，窈窕虚中上。
<br>
<br>　　前声既舂容，后声复晃荡。听之如可见，寻之定无像。
<br>
<br>　　信知本际空，徒挂生灭想。
<br>
<br>　　卷86_56  「冬日见牧牛人担青草归」张说
<br>
<br>　　塞上绵应折，江南草可结。欲持梅岭花，远竞榆关雪。
<br>
<br>　　日月无他照，山川何顿别。苟齐两地心，天问将安说。
<br>
<br>　　卷86_57  「咏镜」张说
<br>
<br>　　宝镜如明月，出自秦宫样。隐起双蟠龙，衔珠俨相向。
<br>
<br>　　常恐君不察，匣中委清量。积翳掩菱花，虚心蔽尘状。
<br>
<br>　　倘蒙罗袖拂，光生玉台上。
<br>
<br>　　卷86_58  「咏瓢」张说
<br>
<br>　　美酒酌悬瓢，真淳好相映。蜗房卷堕首，鹤颈抽长柄。
<br>
<br>　　雅色素而黄，虚心轻且劲。岂无雕刻者，贵此成天性。
<br>
<br>　　卷86_59  「杂诗四首」张说
<br>
<br>　　抱薰心常焦，举旆心常摇。天长地自久，欢乐能几朝。
<br>
<br>　　君看西陵树，歌舞为谁娇。
<br>
<br>　　山闲苦积雨，木落悲时遽。赏心凡几人，良辰在何处。
<br>
<br>　　触石满堂侈，洒我终夕虑。客鸟怀主人，衔花未能去。
<br>
<br>　　剖珠贵分明，琢玉思坚贞。要君意如此，终始莫相轻。
<br>
<br>　　问子青霞意，何事留朱轩。自言心远俗，未始迹辞喧。
<br>
<br>　　过蒙良时幸，侧息吏途烦。簪缨非宿好，文史弃前言。
<br>
<br>　　夕卧北窗下，梦归南山园。白云惭幽谷，清风愧泉源。
<br>
<br>　　十年兹赏废，佳期今复存。挂冠谢朝侣，星驾别君门。
<br>
<br>　　默念群疑起，玄通百虑清。初心灭阳艳，复见湛虚明。
<br>
<br>　　悟灭心非尽，求虚见后生。应将无住法，修到不成名。
<br>
<br>　　卷86_60  「和张监游终南」张说
<br>
<br>　　宿怀终南意，及此语云峰。夜闻竹涧静，晓望林岭重。
<br>
<br>　　春烟生古石，时鸟戏幽松。岂无山中赏，但畏心莫从。
<br>
<br>　　卷86_61  「古泉驿」张说
<br>
<br>　　昔闻陈仲子，守义辞三公。身赁妻织屦，乐亦在其中。
<br>
<br>　　岂无穷贱苦，羞与倾巧同。长白临河上，於陵入济东。
<br>
<br>　　我行吊遗迹，感叹古泉空。
<br>
<br>　　卷86_62  「河上公」张说
<br>
<br>　　尊师厌尘去，精魄知何明。形气不复生，弟子空伤情。
<br>
<br>　　济北神如在，淮南药未成。共期终莫遂，寥落两无成。
<br>
<br>　　卷86_63  「奉和圣制初入秦川路寒食应制」张说
<br>
<br>　　上阳柳色唤春归，临渭桃花拂水飞。总为朝廷巡幸去，
<br>
<br>　　顿教京洛少光辉。昨从分陕山南口，驰道依依渐花柳。
<br>
<br>　　入关正投寒食前，还京遂落清明后。路上天心重豫游，
<br>
<br>　　御前恩赐特风流。便幕那能镂鸡子，行宫善巧帖毛球。
<br>
<br>　　渭桥南渡花如扑，麦陇青青断人目。汉家行树直新丰，
<br>
<br>　　秦地骊山抱温谷。香池春溜水初平，预欢浴日照京城。
<br>
<br>　　今岁随宜过寒食，明年陪宴作清明。
<br>
<br>　　卷86_64  「时乐鸟篇」张说
<br>
<br>　　旧传南海出灵禽，时乐名闻不可寻。形貌乍同鹦鹉类，
<br>
<br>　　精神别禀凤凰心。千年待圣方轻举，万里呈才无伴侣。
<br>
<br>　　红茸糅绣好毛衣，清泠讴鸦好言语。内人试取御衣牵，
<br>
<br>　　啄手暝声不许前。心愿阳乌恒保日，志嫌阴鹤欲凌天。
<br>
<br>　　天情玩讶良无已，察图果见祥经里。本持符瑞验明王，
<br>
<br>　　还用文章比君子。自怜弱羽讵堪珍，喜共华篇来示人。
<br>
<br>　　人见嘤嘤报恩鸟，多惭碌碌具官臣。
<br>
<br>　　卷86_65  「安乐郡主花烛行」张说
<br>
<br>　　青宫朱邸翊皇闱，玉叶琼蕤发紫微。姬姜本来舅甥国，
<br>
<br>　　卜筮俱道凤凰飞。星昴殷冬献吉日，夭桃李遥相匹。
<br>
<br>　　鸾车凤传王子来，龙楼月殿天孙出。平台火树连上阳，
<br>
<br>　　紫炬红轮十二行。丹炉飞铁驰炎焰，炎霞烁电吐明光。
<br>
<br>　　绿绀曳兹缥恚节鼓清笳前启路。城隅靡靡稍东还，
<br>
<br>　　桥上鳞鳞转南渡。五方观者聚中京，四合尘烟涨洛城。
<br>
<br>　　商女香车珠结网，天人宝马玉繁缨。百壶渌酒千斤肉，
<br>
<br>　　大道连延障锦轴。先祝圣人寿万年，复祷宜家承百禄。
<br>
<br>　　珊瑚刻盘青玉尊，因之假道入梁园。梁园山竹凝云汉，
<br>
<br>　　仰望高楼在天半。翠幕兰堂苏合薰，珠帘挂户水波纹。
<br>
<br>　　别起芙蓉织成帐，金缕鸳鸯两相向。Y茵饰地承雕履，
<br>
<br>　　花烛分阶移锦帐。织女西垂隐烛台，双童连缕合欢杯。
<br>
<br>　　蔼蔼绮庭嫔从列，娥娥红粉扇中开。黄金两印双花绶，
<br>
<br>　　富贵婚姻古无有。清歌棠棣美王姬，流化邦人正夫妇。
<br>
<br>　　卷86_66  「离会曲」张说
<br>
<br>　　何处送客洛桥头，洛水泛泛中行舟。可怜河树叶萎蕤，
<br>
<br>　　关关河鸟声相思。街鼓喧喧日将夕，去棹归轩两相迫。
<br>
<br>　　何人送客故人情，故人今夜何处客。
<br>
<br>　　卷86_67  「邺都引」张说
<br>
<br>　　君不见魏武草创争天禄，群雄睚眦相驰逐。
<br>
<br>　　昼携壮士破坚阵，夜接词人赋华屋。都呈缭绕西山阳，
<br>
<br>　　桑榆汗漫漳河曲。城郭为虚人代改，但有西园明月在。
<br>
<br>　　邺傍高冢多贵臣，娥眉fTF共灰尘。
<br>
<br>　　试上铜台歌舞处，唯有秋风愁杀人。
<br>
<br>　　卷86_68  「城南亭作」张说
<br>
<br>　　珂马朝归连万石，槊门洞启亲迎客。北堂珍重琥珀酒，
<br>
<br>　　庭前列肆茱萸席。长袖迟回意绪多，清商缓转目腾波。
<br>
<br>　　旧传比翼侯家舞，新出将雏主第歌。汉家绛灌馀兵气，
<br>
<br>　　晋代浮虚安足贵。正逢天下金镜清，偏加日饮醇醪意。
<br>
<br>　　谁复遨游不复归，闲庭莫畏不芳菲。会待城南春色至，
<br>
<br>　　竟将花柳拂罗衣。
<br>
<br>　　卷86_69  「同赵侍御乾湖作」张说
<br>
<br>　　江南湖水咽山川，春江溢入共湖连。气色纷沦横罩海，
<br>
<br>　　波涛鼓怒上漫天。鳞宗壳族嬉为府，弋叟B师利焉聚。
<br>
<br>　　欹帆侧柁弄风口，赴险临深绕湾浦。一湾一浦怅回，
<br>
<br>　　千曲千U迷哉，乍见灵妃含笑往。复闻游女怨歌来。
<br>
<br>　　暑来寒往运洄，潭生水落移陵谷。云间坠翮散泥沙，
<br>
<br>　　波上浮查栖树木，昨暮飞霜下北津，今朝行雁度南滨。
<br>
<br>　　处处沟洚清源竭，年年旧苇白头新。天地盈虚尚难保，
<br>
<br>　　人间倚伏何须道。秋月~~泛澄澜，冬景青青步纤草。
<br>
<br>　　念君宿昔观物变，安得踌蹰不衰老。
<br>
<br>　　卷86_70  「巡边在河北作」张说
<br>
<br>　　去年六月西河西，今年六月北河北。沙场碛路何为尔，
<br>
<br>　　重气轻生知许国。人生在世能几时，壮年征战发如丝。
<br>
<br>　　会待安边报明主，作颂封山也未迟。
<br>
<br>　　卷86_71  「赠崔二安平公乐世词」张说
<br>
<br>　　十五红妆侍绮楼，朝承握槊夜藏钩。君臣一意金门宠，
<br>
<br>　　兄弟双飞玉殿游。宁知宿昔恩华乐，变作潇湘离别愁。
<br>
<br>　　地湿莓苔生舞袖，江声怨叹入箜篌。自怜京兆双眉妩，
<br>
<br>　　会待南来五马留。
<br>
<br>　　卷86_72  「送尹补阙元凯琴歌」张说
<br>
<br>　　凤哉凤哉，啄琅\，饮瑶池，栖昆仑之山哉。
<br>
<br>　　中国有圣人，感和气，飞来飞来。自歌自舞，先王册府，
<br>
<br>　　麒麟之台，羁雌众雏故山曲。其鸣喈喈，其鸣喈喈，
<br>
<br>　　欲往衔之H去来，去别鸾凤心徘徊。
<br>
<br>　　明年阿阁梧桐花叶开，群飞凤归来，群飞凤归来。
<br>
<br>　　卷86_73  「送考功武员外学士使嵩山署舍利塔」张说
<br>
<br>　　怀玉泉，恋仁者，寂灭真心不可见，空留影塔嵩岩下。
<br>
<br>　　宝王四海转千轮，金昙百粒送分身。山中二月娑罗会，
<br>
<br>　　虚呗遥遥愁思人。我念过去微尘劫，与子禅门同正法。
<br>
<br>　　虽在神仙兰省间，常持清净莲花叶。来亦好，去亦好，
<br>
<br>　　了观车行马不移，当见菩提离烦恼。
<br>
<br>　　卷86_74  「遥同蔡起居偃松篇」张说
<br>
<br>　　清都众木总荣芬，传道孤松最出群。名接天庭长景色，
<br>
<br>　　气连宫阙借氛氲。悬池的的停华露，偃盖重重拂瑞云。
<br>
<br>　　不借流膏助仙鼎，愿将桢干捧明君。莫比冥灵楚南树，
<br>
<br>　　朽老江边代不闻。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
