<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百九十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百九十一
<br>
<br>　　卷391_1  「金铜仙人辞汉歌」李贺
<br>
<br>　　茂陵刘郎秋风客，夜闻马嘶晓无迹。画栏桂树悬秋香，
<br>
<br>　　三十六宫土花碧。魏官牵车指千里，东关酸风射眸子。
<br>
<br>　　空将汉月出宫门，忆君清泪如铅水。衰兰送客咸阳道，
<br>
<br>　　天若有情天亦老。携盘独出月荒凉，渭城已远波声小。
<br>
<br>　　卷391_2  「古悠悠行」李贺
<br>
<br>　　白景归西山，碧华上迢迢。今古何处尽，千岁随风飘。
<br>
<br>　　海沙变成石，鱼沫吹秦桥。空光远流浪，铜柱从年消。
<br>
<br>　　卷391_3  「黄头郎」李贺
<br>
<br>　　黄头郎，捞拢去不归。南浦芙蓉影，愁红独自垂。
<br>
<br>　　水弄湘娥，竹啼山露月。玉瑟调青门，石云湿黄葛。
<br>
<br>　　沙上蘼芜花，秋风已先发。好持扫罗荐，香出鸳鸯热。
<br>
<br>　　卷391_4  「马诗二十三首」李贺
<br>
<br>　　龙脊贴连钱，银蹄白踏烟。无人织锦]，谁为铸金鞭。
<br>
<br>　　腊月草根甜，天街雪似盐。未知口硬软，先拟蒺藜衔。
<br>
<br>　　忽忆周天子，驱车上玉山。鸣驺辞凤苑，赤骥最承恩。
<br>
<br>　　此马非凡马，房星本是星。向前敲瘦骨，犹自带铜声。
<br>
<br>　　大漠山如雪，燕山月似钩。何当金络脑，快走踏清秋。
<br>
<br>　　饥卧骨查牙，粗毛刺破花。鬣焦朱色落，发断锯长麻。
<br>
<br>　　西母酒将阑，东王饭已干。君王若燕去，谁为拽车辕。
<br>
<br>　　赤兔无人用，当须吕布骑。吾闻果下马，羁策任蛮儿。
<br>
<br>　　f叔去匆匆，如今不豢龙。夜来霜压栈，骏骨折西风。
<br>
<br>　　催榜渡乌江，神骓泣向风。君王今解剑，何处逐英雄。
<br>
<br>　　内马赐宫人，银鞯刺骐。午时盐坂上，蹭蹬溘风尘。
<br>
<br>　　批竹初攒耳，桃花未上身。他时须搅阵，牵去借将军。
<br>
<br>　　宝i谁家子，长闻侠骨香。堆金买骏骨，将送楚襄王。
<br>
<br>　　香L赭罗新，盘龙蹙镫鳞。回看南陌上，谁道不逢春。
<br>
<br>　　不从桓公猎，何能伏虎威。一朝沟陇出，看取拂云飞。
<br>
<br>　　唐剑斩隋公，拳毛属太宗。莫嫌金甲重，且去捉旋风。
<br>
<br>　　白铁v青禾，砧间落细莎。世人怜小颈，金埒畏长牙。
<br>
<br>　　伯乐向前看，旋毛在腹间。只今掊白草，何日蓦青山。
<br>
<br>　　萧寺驮经马，元从竺国来。空知有善相，不解走章台。
<br>
<br>　　重围如燕尾，宝剑似鱼肠。欲求千里脚，先采眼中光。
<br>
<br>　　暂系腾黄马，仙人上彩楼。须鞭玉勒吏，何事谪高州。
<br>
<br>　　汗血到王家，随鸾撼玉珂。少君骑海上，人见是青骡。
<br>
<br>　　武帝爱神仙，烧金得紫烟。厩中皆肉马，不解上青天。
<br>
<br>　　卷391_5  「申胡子v篥歌」李贺
<br>
<br>　　颜热感君酒，含嚼芦中声。花娘d绥妥，休睡芙蓉屏。
<br>
<br>　　谁截太平管，列点排空星。直贯开花风，天上驱云行。
<br>
<br>　　今夕岁华落，令人惜平生。心事如波涛，中坐时时惊。
<br>
<br>　　朔客骑白马，剑y悬兰缨。俊健如生猱，肯拾蓬中萤。
<br>
<br>　　卷391_6  「老夫采玉歌」李贺
<br>
<br>　　采玉采玉须水碧，琢作步摇徒好色。老夫饥寒龙为愁，
<br>
<br>　　蓝溪水气无清白。夜雨冈头食蓁子，杜鹃口血老夫泪。
<br>
<br>　　蓝溪之水厌生人，身死千年恨溪水。斜山柏风雨如啸，
<br>
<br>　　泉脚挂绳青袅袅。村寒白屋念娇婴，古台石磴悬肠草。
<br>
<br>　　卷391_7  「伤心行」李贺
<br>
<br>　　咽咽学楚吟，病骨伤幽素。秋姿白发生，木叶啼风雨。
<br>
<br>　　灯青兰膏歇，落照飞蛾舞。古壁生凝尘，羁魂梦中语。
<br>
<br>　　卷391_8  「湖中曲」李贺
<br>
<br>　　长眉越沙采兰若，桂叶水春漠漠。横船醉眠白昼闲，
<br>
<br>　　渡口梅风歌扇薄。燕钗玉股照青渠，越王娇郎小字书。
<br>
<br>　　蜀纸封巾报云鬓，晚漏壶中水淋尽。
<br>
<br>　　卷391_9  「黄家洞」李贺
<br>
<br>　　雀步蹙沙声促促，四尺角弓青石镞。黑幡三点铜鼓鸣，
<br>
<br>　　高作猿啼摇箭。彩巾缠^幅半斜，溪头簇队映葛花。
<br>
<br>　　山潭晚雾吟白鼍，竹蛇飞蠹射金沙。闲驱竹马缓归家，
<br>
<br>　　官军自杀容州槎。
<br>
<br>　　卷391_10  「屏风曲」李贺
<br>
<br>　　蝶栖石竹银交关，水凝绿鸭琉璃钱。团回六曲抱膏兰，
<br>
<br>　　将鬟镜上掷金蝉。沉香火暖茱萸烟，酒觥绾带新承欢。
<br>
<br>　　月风吹露屏外寒，城上乌啼楚女眠。
<br>
<br>　　卷391_11  「南山田中行」李贺
<br>
<br>　　秋野明，秋风白，塘水xx虫啧啧。云根苔藓山上石，
<br>
<br>　　冷红泣露娇啼色。荒畦九月稻叉牙，蛰萤低飞陇径斜。
<br>
<br>　　石脉水流泉滴沙，鬼灯如漆点松花。
<br>
<br>　　卷391_12  「贵主征行乐」李贺
<br>
<br>　　奚骑黄铜连锁甲，罗旗香干金画叶。中军留醉河阳城，
<br>
<br>　　娇嘶紫燕踏花行。春营骑将如红玉，走马捎鞭上空绿。
<br>
<br>　　女垣素月角咿咿，牙帐未开分锦衣。
<br>
<br>　　卷391_13  「酒罢张大彻索赠诗（时张初效潞幕）」李贺
<br>
<br>　　长鬣张郎三十八，天遣裁诗花作骨。往还谁是龙头人，
<br>
<br>　　公主遣秉鱼须笏。太行青草上白衫，匣中章奏密如蚕。
<br>
<br>　　金门石阁知卿有，豸角鸡香早晚含。陇西长吉摧颓客，
<br>
<br>　　酒阑感觉中区窄。葛衣断碎赵城秋，吟诗一夜东方白。
<br>
<br>　　卷391_14  「罗浮山父与葛篇」李贺
<br>
<br>　　依依宜织江雨空，雨中六月兰台风。博罗老仙时出洞，
<br>
<br>　　千岁石床啼鬼工。蛇毒浓凝洞堂湿，江鱼不食衔沙立。
<br>
<br>　　欲剪箱中一尺天，吴娥莫道吴刀涩。
<br>
<br>　　卷391_15  「仁和里杂叙皇甫（新尉陆浑）」李贺
<br>
<br>　　大人乞马癯乃寒，宗人贷宅荒厥垣。横庭鼠径空土涩，
<br>
<br>　　出篱大枣垂朱残。安定美人截黄绶，脱落缨裾瞑朝酒。
<br>
<br>　　还家白笔未上头，使我清声落人后。枉辱称知犯君眼，
<br>
<br>　　排引才升强K断。洛风送马入长关，阖扇未开逢m犬。
<br>
<br>　　那知坚都相草草，客枕幽单看春老。归来骨薄面无膏，
<br>
<br>　　疫气冲头鬓茎少。欲雕小说干天官，宗孙不调为谁怜。
<br>
<br>　　明朝下元复西道，崆峒叙别长如天。
<br>
<br>　　卷391_16  「宫娃歌」李贺
<br>
<br>　　蜡光高悬照纱空，花房夜捣红守宫。象口吹香bG暖，
<br>
<br>　　七星挂城闻漏板。寒入罘Q殿影昏，彩鸾帘额著霜痕。
<br>
<br>　　啼蛄吊月钩栏下，屈膝铜铺锁阿甄。梦入家门上沙渚，
<br>
<br>　　天河落处长洲路。愿君光明如太阳，放妾骑鱼撇波去。
<br>
<br>　　卷391_17  「堂堂」李贺
<br>
<br>　　堂堂复堂堂，红脱梅灰香。十年粉蠹生画梁，
<br>
<br>　　饥虫不食推碎黄。蕙花已老桃叶长，禁院悬帘隔御光。
<br>
<br>　　华清源中N石汤，裴回白凤随君王。
<br>
<br>　　卷391_18  「勉爱行二首送小季之庐山」李贺
<br>
<br>　　洛郊无俎豆，弊厩惭老马。小雁过炉峰，影落楚水下。
<br>
<br>　　长船倚云泊，石镜秋凉夜。岂解有乡情，弄月聊呜哑。
<br>
<br>　　别柳当马头，官槐如兔目。欲将千里别，持我易斗粟。
<br>
<br>　　南云北云空脉断，灵台经络悬春线。青轩树转月满床，
<br>
<br>　　下国饥儿梦中见。维尔之昆二十馀，年来持镜颇有须。
<br>
<br>　　辞家三载今如此，索米王门一事无。荒沟古水光如刀，
<br>
<br>　　庭南拱柳生蛴螬。江干幼客真可念，郊原晚吹悲号号。
<br>
<br>　　卷391_19  「致酒行」李贺
<br>
<br>　　零落栖迟一杯酒，主人奉觞客长寿。主父西游困不归，
<br>
<br>　　家人折断门前柳。吾闻马周昔作新丰客，天荒地老无人识。
<br>
<br>　　空将笺上两行书，直犯龙颜请恩泽。我有迷魂招不得，
<br>
<br>　　雄鸡一声天下白。少年心事当云，谁念幽寒坐呜呃。
<br>
<br>　　卷391_20  「长歌续短歌」李贺
<br>
<br>　　长歌破衣襟，短歌断白发。秦王不可见，旦夕成内热。
<br>
<br>　　渴饮壶中酒，饥拔陇头粟。凄凄四月阑，千里一时绿。
<br>
<br>　　夜峰何离离，明月落石底。裴回沿石寻，照出高峰外。
<br>
<br>　　不得与之游，歌成鬓先改。
<br>
<br>　　卷391_21  「公莫舞歌」李贺
<br>
<br>　　方花古础排九楹，刺豹淋血盛银罂。华筵鼓吹无桐竹，
<br>
<br>　　长刀直立割鸣筝。横楣粗锦生红纬，日炙锦嫣王未醉。
<br>
<br>　　腰下三看宝i光，项庄掉栏前起。材官小臣公莫舞，
<br>
<br>　　座上真人赤龙子。芒砀云瑞抱天回，咸阳王气清如水。
<br>
<br>　　铁枢铁楗重束关，大旗五丈撞双I.汉王今日颁秦印，
<br>
<br>　　绝膑刳肠臣不论。
<br>
<br>　　卷391_22  「昌谷北园新笋四首」李贺
<br>
<br>　　箨落长竿削玉开，君看母笋是龙材。
<br>
<br>　　更容一夜抽千尺，别却池园数寸泥。
<br>
<br>　　斫取青光写楚辞，腻香春粉黑离离。
<br>
<br>　　无情有恨何人见，露压烟啼千万枝。
<br>
<br>　　家泉石眼两三茎，晓看阴根紫脉生。
<br>
<br>　　今年水曲春沙上，笛管新篁拔玉青。
<br>
<br>　　古竹老梢惹碧云，茂陵归卧叹清贫。
<br>
<br>　　风吹千亩迎雨啸，鸟重一枝入酒尊。
<br>
<br>　　卷391_23  「恼公」李贺
<br>
<br>　　宋玉愁空断，娇饶粉自红。歌声春草露，门掩杏花丛。
<br>
<br>　　注口樱桃小，添眉桂叶浓。晓奁妆秀靥，夜帐减香筒。
<br>
<br>　　钿镜飞孤鹊，江图画水。陂陀梳碧凤，腰袅带金虫。
<br>
<br>　　杜若含清露，河蒲聚紫茸。月分蛾黛破，花合靥朱融。
<br>
<br>　　发重疑盘雾，腰轻乍倚风。密书题豆蔻，隐语笑芙蓉。
<br>
<br>　　莫锁茱萸匣，休开翡翠笼。弄珠惊汉燕，烧蜜引胡蜂。
<br>
<br>　　醉缬抛红网，单罗挂绿蒙。数钱教姹女，买药问巴z.
<br>
<br>　　匀脸安斜雁，移灯想梦熊。肠攒非束竹，j急是张弓。
<br>
<br>　　晚树迷新蝶，残霓忆断虹。古时填渤剩今日凿崆峒。
<br>
<br>　　绣沓褰长幔，罗裙结短封。心摇如舞鹤，骨出似飞龙。
<br>
<br>　　井槛淋清漆，门铺缀白铜。隈花开兔径，向壁印狐踪。
<br>
<br>　　玳瑁钉帘薄，琉璃叠扇烘。象床缘素柏，瑶席卷香葱。
<br>
<br>　　细管吟朝幌，芳醪落夜枫。宜男生楚巷，栀子发金墉。
<br>
<br>　　龟甲开屏涩，鹅毛渗墨浓。黄庭留卫，绿树养韩冯。
<br>
<br>　　鸡唱星悬柳，鸦啼露滴桐。黄娥初出座，宠妹始相从。
<br>
<br>　　蜡泪垂兰烬，秋芜扫绮栊。吹笙翻旧引，沽酒待新丰。
<br>
<br>　　短愁填粟，长弦怨削菘。曲池眠乳鸭，小阁睡娃僮。
<br>
<br>　　褥缝d双线，钩绦辫五总。蜀烟飞重锦，峡雨溅轻容。
<br>
<br>　　拂镜羞温峤，薰衣避贾充。鱼生玉藕下，人在石莲中。
<br>
<br>　　含水弯蛾翠，登楼选马i.使君居曲陌，园令住临邛。
<br>
<br>　　桂火流苏暖，金炉细炷通。春迟王子态，莺啭谢娘慵。
<br>
<br>　　玉漏三星曙，铜街五马逢。犀株防胆怯，银液镇心忪。
<br>
<br>　　跳脱看年命，琵琶道吉凶。王时应七夕，夫位在三宫。
<br>
<br>　　无力涂云母，多方带药翁。符因青鸟送，囊用绛纱缝。
<br>
<br>　　汉苑寻官柳，河桥阂禁钟。月明中妇觉，应笑画堂空。
<br>
<br>　　卷391_24  「感讽五首」李贺
<br>
<br>　　合浦无明珠，龙洲无木奴。足知造化力，不给使君须。
<br>
<br>　　越妇未织作，吴蚕始蠕蠕。县官骑马来，狞色虬紫须。
<br>
<br>　　怀中一方板，板上数行书。不因使君怒，焉得诣尔庐。
<br>
<br>　　越妇拜县官，桑牙今尚小。会待春日晏，丝车方掷掉。
<br>
<br>　　越妇通言语，小姑具黄粱。县官踏餐去，簿吏复登堂。
<br>
<br>　　奇俊无少年，日车何KK.我待纡双绶，遗我星星发。
<br>
<br>　　都门贾生墓，青蝇久断绝。寒食摇扬天，愤景长肃杀。
<br>
<br>　　皇汉十二帝，唯帝称睿哲。一夕信竖儿，文明永沦歇。
<br>
<br>　　南山何其悲，鬼雨洒空草。长安夜半秋，风前几人老。
<br>
<br>　　低迷黄昏径，袅袅青栎道。月午树无影，一山唯白晓。
<br>
<br>　　漆炬迎新人，幽圹萤扰扰。
<br>
<br>　　星尽四方高，万物知天曙。己生须己养，荷担出门去。
<br>
<br>　　君平久不反，康伯循国路。晓思何DD，XT千人语。
<br>
<br>　　石根秋水明，石畔秋草瘦。侵衣野竹香，蛰蛰垂叶厚。
<br>
<br>　　岑中月归来，蟾光挂空秀。桂露对仙娥，星星下云逗。
<br>
<br>　　凄凉栀子落，山璺泣清漏。下有张仲蔚，披书案将朽。
<br>
<br>　　卷391_25  「三月过行宫」李贺
<br>
<br>　　渠水红繁拥御墙，风娇小叶学娥妆。
<br>
<br>　　垂帘几度青春老，堪锁千年白日长。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
