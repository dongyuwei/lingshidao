<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百八十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百八十一
<br>
<br>　　卷481_1  「七年初到洛阳寓居宣教里时已春暮而四老俱在洛中分司」李绅
<br>
<br>　　青莎满地无三径，白发缘头忝四人。官职谬齐商岭客，
<br>
<br>　　姓名那重汉廷臣。圣朝寡罪容衰齿，愚叟多惭未退身。
<br>
<br>　　惟有门人怜钝拙，劝教沈醉洛阳春。
<br>
<br>　　卷481_2  「初秋忽奉诏除浙东观察使检校右貂」李绅
<br>
<br>　　龙楼寄引簪裾客，凤阙陪趋朔望朝。疏受杜门期脱屣，
<br>
<br>　　买臣归邸忽乘轺。印封龟纽知颁爵，冠饰蝉q更珥貂。
<br>
<br>　　飞诏宠荣欢里舍，岂徒斑白与垂髫。
<br>
<br>　　卷481_3  「忆至巩县河宿待家累追怀」李绅
<br>
<br>　　巩树翻红秋日斜，水分伊洛照馀霞。弓开后骑低初月，
<br>
<br>　　鹗驻前旌拂暮鸦。闺信坐迟青玉案，弄儿闲望白羊车。
<br>
<br>　　今来忆事凉风晚，烟浦空悲黄菊花。
<br>
<br>　　卷481_4  「宿扬州」李绅
<br>
<br>　　江横渡阔烟波晚，潮过金陵落叶秋。嘹唳塞鸿经楚泽，
<br>
<br>　　浅深红树见扬州。夜桥灯火连星汉，水郭帆樯近斗牛。
<br>
<br>　　今日市朝风俗变，不须开口问迷楼。
<br>
<br>　　卷481_5  「忆被牛相留醉州中时无他宾牛公夜出真珠辈数人」李绅
<br>
<br>　　严城画角三声闭，清宴金樽一夕同。银烛坐隅听子夜，
<br>
<br>　　宝筝筵上起春风。酒徵旧对惭衰质，曲换新词感上宫。
<br>
<br>　　淮海一从云雨散，杳然俱是梦魂中。
<br>
<br>　　卷481_6  「早渡扬子江（时王[在浙西）」李绅
<br>
<br>　　日冲海浪翻银屋，江转秋波走雪山。青嶂迥开蹲虎戍，
<br>
<br>　　碧流潜伏跃龙关。地分吴楚星辰内，水迫沧溟宇宙间。
<br>
<br>　　焚却戍船无战伐，使知风教被乌蛮。
<br>
<br>　　卷481_7  「忆过润州」李绅
<br>
<br>　　昔年从宦干戈地，黄绶青春一鲁儒。弓犯控弦招武旅，
<br>
<br>　　剑当抽匣问狂夫。帛书投笔封鱼腹，玄发冲冠捋虎须。
<br>
<br>　　谈笑谢金何所愧，不为偷买用兵符。
<br>
<br>　　卷481_8  「忆登栖霞寺峰（效梁简文）」李绅
<br>
<br>　　香印烟火息，法堂钟磬馀。纱灯耿晨焰，释子安禅居。
<br>
<br>　　林叶脱红影，竹烟含绮疏。星珠错落耀，月宇参差虚。
<br>
<br>　　顾眺匪恣适，旷襟怀卷舒。江海淼清荡，丘陵何所如。
<br>
<br>　　滔滔可问津，耕者非长沮。茅岭感仙客，萧园成古墟。
<br>
<br>　　移步下碧峰，涉涧更踌躇。乌噪啄秋果，翠惊衔素鱼。
<br>
<br>　　回塘彩o来，落景标林z.漾漾棹翻月，萧萧风袭裾。
<br>
<br>　　劳歌起旧思，戚叹竟难摅。却数共游者，凋落非里闾。
<br>
<br>　　卷481_9  「忆万岁楼望金山」李绅
<br>
<br>　　楼高雉堞千师垒，峰拔惊波万壑攒。山绝地维消虎踞，
<br>
<br>　　水浮天险尚龙盘。蜃嘘云拱飞江岛，鳌喷仙岩隔海澜。
<br>
<br>　　长对碧波临古渡，几经风月与悲欢。
<br>
<br>　　卷481_10  「过梅里七首家于无锡四十载今敝庐数堵…于后。上家山」李绅
<br>
<br>　　上家山，家山依旧好。昔去松桂长，今来容须老。
<br>
<br>　　上家山，临古道。高低入云树，芜没连天草。草色绿萋萋，
<br>
<br>　　寒蛩遍草啼。噪鸦啼树远，行雁帖云齐。岩光翻落日，
<br>
<br>　　僧火开经室。竹洞磬声长，松楼钟韵疾。苔阶泉溜f，
<br>
<br>　　石L青莎密。旧径行处迷，前交坐中失。叹息整华冠，
<br>
<br>　　持怀强自欢。笑歌怜稚孺，弦竹纵吹弹。山明溪月上，
<br>
<br>　　酒满心聊放。O发此淹留，垂丝匪闲旷。青山不可上，
<br>
<br>　　昔事还惆怅。况复白头人，追怀空望望。
<br>
<br>　　卷481_11  「过梅里七首家…今列题于后。忆东郭居（效丘迟）」李绅
<br>
<br>　　昔余过稚齿，从师昧知奥。徒怀利物心，不获藏身宝。
<br>
<br>　　曳娄一缝掖，出处劳昏早。醒醉迷啜哺，衣裳辨颠倒。
<br>
<br>　　忠诚贯白日，直已凭苍昊。卷舌堕谗谀，惊波息行潦。
<br>
<br>　　衰禽识旧木，疲马知归道。杨柳长庭柯，兰荃覆阶草。
<br>
<br>　　旌旄光里舍，骑服欢妻嫂。绿鬓绝新知，苍须稀旧老。
<br>
<br>　　冠q身忝贵，斋沐心常祷。笙磬谅谐和，庭除还洒扫。
<br>
<br>　　栖迟还竹巷，物役浸江岛。倏忽变星霜，悲伤满衷抱。
<br>
<br>　　卷481_12  「过梅里七首家…今列题于后。忆题惠山寺书堂」李绅
<br>
<br>　　故山一别光阴改，秋露清风岁月多。松下壮心年少去，
<br>
<br>　　池边衰影老人过。白云生灭依岩岫，青桂荣枯托薜萝。
<br>
<br>　　惟有此身长是客，又驱旌旆寄烟波。
<br>
<br>　　卷481_13  「过梅里七首家…今列题于后。忆西湖双（效鲍明远）」李绅
<br>
<br>　　双，锦毛斓斑长比翼。戏绕莲丛回锦臆，
<br>
<br>　　照灼花丛两相得。渔歌惊起飞南北，缭绕追随不迷惑。
<br>
<br>　　云间上下同栖息，不作惊禽远相忆。东家少妇机中语，
<br>
<br>　　剪断回文泣机杼。徒嗟孔雀衔毛羽，一去东南别离苦。
<br>
<br>　　五里裴回竟何补。
<br>
<br>　　卷481_14  「过梅里七首家…今敝庐数堵犹存今列题于后。早梅桥」李绅
<br>
<br>　　早梅花，满枝发。东风报春春未彻，紫萼迎风玉珠裂。
<br>
<br>　　杨柳未黄莺结舌，委素飘香照新月。桥边一树伤离别，
<br>
<br>　　游荡行人莫攀折。不竞江南艳阳节，任落东风伴春雪。
<br>
<br>　　卷481_15  「过梅里七首家…今敝庐数堵犹存今列题于后。翡翠坞」李绅
<br>
<br>　　翡翠飞飞绕莲坞，一啄嘉鱼一鸣舞。莲茎触散莲叶欹，
<br>
<br>　　露滴珠光似还浦。虞人掠水轻浮弋，翡翠惊飞飞不息。
<br>
<br>　　直上层空翠影高，还向云间双比翼。弹射莫及弋不得，
<br>
<br>　　日暮虞人空叹息。
<br>
<br>　　卷481_16  「过梅里七首家…今敝庐数堵犹存今列题于后。忆放鹤」李绅
<br>
<br>　　羽毛似雪无瑕点，顾影秋池舞白云。闲整素仪三岛近，
<br>
<br>　　回飘清唳九霄闻。好风顺举应摩日，逸翮将成莫恋群。
<br>
<br>　　凌励坐看空碧外，更怜凫鹭老江濉
<br>
<br>　　卷481_17  「过吴门二十四韵」李绅
<br>
<br>　　烟水吴都郭，阊门架碧流。绿杨深浅巷，青翰往来舟。
<br>
<br>　　朱户千家室，丹楹百处楼。水光摇极浦，草色辨长洲。
<br>
<br>　　忆作麻衣翠，曾为旅棹游。放歌随楚老，清宴奉诸侯。
<br>
<br>　　花寺听莺入，春湖看雁留。里吟传绮唱，乡语认Q讴。
<br>
<br>　　桥转攒虹饮，波通斗o浮。竹扉梅圃静，水巷橘园幽。
<br>
<br>　　缝堵荒麋苑，穿岩破虎丘。旧风犹越鼓，馀俗尚吴钩。
<br>
<br>　　故馆曾闲访，遗基亦遍搜。吹台山木尽，香径佛宫秋。
<br>
<br>　　帐殿菰蒲掩，云房露雾收。苎萝妖覆灭，荆棘鬼包羞。
<br>
<br>　　风月俄黄绶，经过半白头。重来冠盖客，非复别离愁。
<br>
<br>　　候火分通陌，前旌驻外邮。水风摇彩旆，堤柳引鸣驺。
<br>
<br>　　问吏儿孙隔，呼名礼敬修。顾瞻殊宿昔，语默过悲忧。
<br>
<br>　　义感心空在，容衰日易偷。还持沧海诏，从此布皇猷。
<br>
<br>　　卷481_18  「杭州天竺、灵隐二寺顷岁亦布衣一游…追思为诗二首」李绅
<br>
<br>　　翠岩幽谷高低寺，十里松风碧嶂连。开尽春花芳草涧，
<br>
<br>　　遍通秋水月明泉。石文照日分霞壁，竹影侵云拂暮烟。
<br>
<br>　　时有猿猱扰钟磬，老僧无复得安禅。
<br>
<br>　　人烟不隔江城近，水石虽清海气深。波动只观罗刹相，
<br>
<br>　　静居难识梵王心。鱼扃昼锁龙宫宝，雁塔高摩欲界金。
<br>
<br>　　近日尤闻重雕饰，世人遥礼二檀林。
<br>
<br>　　卷481_19  「渡西陵十六韵」李绅
<br>
<br>　　雨送奔涛远，风收骇浪平。截流张旆影，分岸走鼙声。
<br>
<br>　　兽逐衔波涌，龟艨喷棹轻。海门凝雾暗，江渚湿云横。
<br>
<br>　　雁翼看舟子，鱼鳞辨水营。骑交遮戍合，戈簇拥沙明。
<br>
<br>　　谬履千夫长，将询百吏情。下车占黍稷，冬雨害粢盛。
<br>
<br>　　望祷依前圣，垂休冀厚生。半江犹惨澹，全野已澄清。
<br>
<br>　　爱景三辰朗，祥农万庾盈。浦程通曲屿，海色媚重城。
<br>
<br>　　弓日K捕，旗风虎豹争。及郊挥白羽，入里卷红旌。
<br>
<br>　　恺悌思陈力，端庄冀表诚。临人与安俗，非止奉师贞。
<br>
<br>　　卷481_20  「新楼诗二十首。新楼」李绅
<br>
<br>　　戎容罢引旌旗卷，朱户褰开雉堞高。山耸翠微连郡阁，
<br>
<br>　　地临沧海接灵鳌。坐疑许宅驱鸡犬，笑类樊妻化羽毛。
<br>
<br>　　惆怅桂枝零落促，莫思方朔种仙桃。
<br>
<br>　　卷481_21  「新楼诗二十首。海榴亭（在新楼北花开最早所望更高）」李绅
<br>
<br>　　海榴亭早开繁蕊，光照晴霞破碧烟。高近紫霄疑菡萏，
<br>
<br>　　迥依江月半婵娟。怀芳不作翻风艳，别萼犹含泣露妍。
<br>
<br>　　摇落旧丛云水隔，不堪行坐数流年。
<br>
<br>　　卷481_22  「新楼诗二十首。望海亭（在卧龙山顶上越中最高处）」李绅
<br>
<br>　　乌盈兔缺天涯迥，鹤背松梢拂槛低。湖镜坐隅看匣满，
<br>
<br>　　海涛生处辨云齐。夕岚明灭江帆小，烟树苍茫客思迷。
<br>
<br>　　萧索感心俱是梦，九天应共草萋萋。
<br>
<br>　　卷481_23  「新楼诗二十首。杜鹃楼」李绅
<br>
<br>　　杜鹃如火千房拆，丹槛低看晚景中。繁艳向人啼宿露，
<br>
<br>　　落英飘砌怨春风。早梅昔待佳人折，好月谁将老子同。
<br>
<br>　　惟有此花随越鸟，一声啼处满山红。
<br>
<br>　　卷481_24  「新楼诗二十首。满桂楼」李绅
<br>
<br>　　为怜湖水通宵望，不学樊杨却月楼。惟待素规澄满镜，
<br>
<br>　　莫看纤魄挂如钩。卷帘方影侵红烛，绕竹斜晖透碧流。
<br>
<br>　　萧瑟晓风闻木落，此时何异洞庭秋。
<br>
<br>　　卷481_25  「新楼诗二十首。东武亭」李绅
<br>
<br>　　绿波春水湖光满，丹槛连楹碧嶂遥。兰o对飞渔棹急，
<br>
<br>　　彩虹翻影海旗摇。斗疑斑虎归三岛，散作游龙上九霄。
<br>
<br>　　鼍鼓若雷争胜负，柳堤花岸万人招。
<br>
<br>　　卷481_26  「新楼诗二十首。龙宫寺」李绅
<br>
<br>　　银地溪边遇衲师，笑将花宇指潜知。定观玄度生前事，
<br>
<br>　　不道灵山别后期。真相有无因色界，化城兴灭在莲基。
<br>
<br>　　好令沧海龙宫子，长护金人旧浴池。
<br>
<br>　　卷481_27  「新楼诗二十首。禹庙」李绅
<br>
<br>　　削平水土穷沧海，畚锸东南尽会稽。山拥翠屏朝玉帛，
<br>
<br>　　穴通金阙架云霓。秘文镂石藏青壁，宝检封云化紫泥。
<br>
<br>　　清庙万年长血食，始知明德与天齐。
<br>
<br>　　卷481_28  「新楼诗二十首。晏安寺」李绅
<br>
<br>　　寺深松桂无尘事，地接荒郊带夕阳。啼鸟歇时山寂寂，
<br>
<br>　　野花残处月苍苍。绛纱凝焰开金像，清梵销声闭竹房。
<br>
<br>　　丘垄渐平边茂草，九原何处不心伤。
<br>
<br>　　卷481_29  「新楼诗二十首。龟山」李绅
<br>
<br>　　一峰凝黛当明镜，十仞乔松倚翠屏。秋月满时侵兔魄，
<br>
<br>　　素波摇处动龟形。旧深崖谷藏仙岛，新结楼台起佛扃。
<br>
<br>　　不学大蛟凭水怪，等闲雪雨害生灵。
<br>
<br>　　卷481_30  「新楼诗二十首。重台莲」李绅
<br>
<br>　　绿荷舒卷凉风晓，红萼开萦紫重。游女汉皋争笑脸，
<br>
<br>　　二妃湘浦并愁容。自含秋露贞姿结，不竞春妖冶态。
<br>
<br>　　终恐玉京仙子识，却将归种碧池峰。
<br>
<br>　　卷481_31  「新楼诗二十首。橘园」李绅
<br>
<br>　　江城雾敛轻霜早，园橘千株欲变金。朱实摘时天路近，
<br>
<br>　　素英飘处海云深。惧同枳棘愁迁徙，每抱馨香委照临。
<br>
<br>　　怜尔结根能自保，不随寒暑换贞心。
<br>
<br>　　卷481_32  「新楼诗二十首。寒林寺」李绅
<br>
<br>　　最深城郭在人烟，疑借壶中到梵天。岩树桂花开月殿，
<br>
<br>　　石楼风铎绕金仙。地无尘染多灵草，室鉴真空有定泉。
<br>
<br>　　应是法宫传觉路，使无烦恼见青莲。
<br>
<br>　　卷481_33  「新楼诗二十首。北楼樱桃花」李绅
<br>
<br>　　开花占得春光早，雪缀云装万萼轻。凝艳拆时初照日，
<br>
<br>　　落英频处乍闻莺。舞空柔弱看无力，带月葱茏似有情。
<br>
<br>　　多事东风入闺闼，尽飘芳思委江城。
<br>
<br>　　卷481_34  「新楼诗二十首。城上蔷薇」李绅
<br>
<br>　　蔷薇繁艳满城阴，烂熳开红次第深。新蕊度香翻宿蝶，
<br>
<br>　　密房飘影戏晨禽。窦闺织妇惭诗句，南国佳人怨锦衾。
<br>
<br>　　风月寂寥思往事，暮春空赋白头吟。
<br>
<br>　　卷481_35  「新楼诗二十首。南庭竹」李绅
<br>
<br>　　东南旧美凌霜操，五月凝阴入坐寒。烟惹翠梢含玉露，
<br>
<br>　　粉开春箨耸琅\.莫令戏马童儿见，试引为龙道士看。
<br>
<br>　　知尔结根香实在，凤凰终拟下云端。
<br>
<br>　　卷481_36  「新楼诗二十首。琪树」李绅
<br>
<br>　　石桥峰上栖玄鹤，碧阙岩边荫羽人。冰叶万条垂碧实，
<br>
<br>　　玉珠千日保青春。月中泣露应同牛涧底侵云尚有尘。
<br>
<br>　　徒使茯苓成琥珀，不为松老化龙鳞。
<br>
<br>　　卷481_37  「新楼诗二十首。海棠」李绅
<br>
<br>　　海边佳树生奇彩，知是仙山取得栽。琼蕊籍中闻阆苑，
<br>
<br>　　紫芝图上见蓬莱。浅深芳萼通宵换，委积红英报晓开。
<br>
<br>　　寄语春园百花道，莫争颜色泛金杯。
<br>
<br>　　卷481_38  「新楼诗二十首。水寺」李绅
<br>
<br>　　烟波野寺经过处，水国苍茫梦想中。云散浦间江月迥，
<br>
<br>　　日曛洲渚海潮通。坐看鱼鸟沈浮远，静见楼台上下同。
<br>
<br>　　闻道化城方便喻，只应从此到龙宫。
<br>
<br>　　卷481_39  「新楼诗二十首。灵汜桥」李绅
<br>
<br>　　灵汜桥边多感伤，分明湖派绕回塘。岸花前后闻幽鸟，
<br>
<br>　　湖月高低怨绿杨。能促岁阴惟白发，巧乘风马是春光。
<br>
<br>　　何须化鹤归华表，却数凋零念越乡。
<br>
<br>　　卷481_40  「若耶溪（西施采莲、欧冶铸剑所）」李绅
<br>
<br>　　岚光花影绕山阴，山转花稀到碧浔。倾国美人妖艳远，
<br>
<br>　　凿山良冶铸炉深。凌波莫惜临妆面，莹锷当期出匣心。
<br>
<br>　　应是蛟龙长不去，若耶秋水尚沈沈。
<br>
<br>　　卷481_41  「登禹庙回降雪五言二十韵」李绅
<br>
<br>　　金奏云坛毕，同云拂雪来。玉田千亩合，琼室万家开。
<br>
<br>　　湖暗冰封镜，山明树变梅。裂缯分井陌，连璧混楼台。
<br>
<br>　　麻引诗人兴，盐牵谢女才。细疑歌响尽，旅作舞腰回。
<br>
<br>　　著水鹅毛失，铺松鹤羽摧。半崖云掩映，当砌月裴回。
<br>
<br>　　遇物纤能状，随方巧若裁。玉花全缀萼，珠蚌尽呈胎。
<br>
<br>　　志士书频照，鲛人杼正催。妒妆凌粉匣，欺酒上琼杯。
<br>
<br>　　海使迷奔辙，江涛认暗雷。疾飘风作驭，轻集霰为媒。
<br>
<br>　　剑客休矜利，农师正念摧。瑞彰知有感，灵贶表无灾。
<br>
<br>　　尧历占新庆，虞阶想旧陪。粉凝莺阁下，银结凤池隈。
<br>
<br>　　鸡树花惊笑，龙池絮欲猜。劳歌会稽守，遥祝永康哉。
<br>
<br>　　卷481_42  「题法华寺五言二十韵」李绅
<br>
<br>　　花界无生地，慈宫有相天。化娥腾宝像，留影s金仙。
<br>
<br>　　殿涌全身塔，池开半月泉。十峰排碧落，双涧合清涟。
<br>
<br>　　药草经行遍，香灯次第燃。戒珠高腊护，心印祖僧传。
<br>
<br>　　瓶识先罗汉，衣存旧福田。幻身观火宅，昏眼照青莲。
<br>
<br>　　住觉超真境，依游渡法船。化城珠百亿，灵迹冠三千。
<br>
<br>　　萧壁将沈影，梁薪尚缀烟。色尘知有数，劫烬岂无年。
<br>
<br>　　龙喷疑通海，鲸吞想漏川。磬疏闻启梵，钟息见安禅。
<br>
<br>　　指喻三车觉，开迷五阴缠。教通方便入，心达是非诠。
<br>
<br>　　贝叶千花藏，檀林万宝篇。坐严狮子迅，幢饰网珠悬。
<br>
<br>　　极乐知无碍，分明应有缘。还将意功德，留偈法王前。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
