<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百五十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百五十三
<br>
<br>　　卷753_1  「赠维扬故人」徐铉
<br>
<br>　　东京少长认维桑，书剑谁教入帝乡。一事无成空放逐，
<br>
<br>　　故人相见重凄凉。楼台寂寞官河晚，人物稀疏驿路长。
<br>
<br>　　莫怪临风惆怅久，十年春色忆维扬。
<br>
<br>　　卷753_2  「泰州道中却寄东京故人」徐铉
<br>
<br>　　风紧雨凄凄，川回岸渐低。吴州林外近，隋苑雾中迷。
<br>
<br>　　聚散纷如此，悲欢岂易齐。料君残酒醒，还听子规啼。
<br>
<br>　　卷753_3  「得浙西郝判官书未及报闻燕王移镇京口…田书记消息」徐铉
<br>
<br>　　秋风海上久离居，曾得刘公一纸书。淡水心情长若此，
<br>
<br>　　银钩踪迹更无如。尝忧座侧飞^鸟，未暇江中觅鲤鱼。
<br>
<br>　　今日京吴建朱邸，问君谁共曳长裾。
<br>
<br>　　卷753_4  「赠陶使君求梨」徐铉
<br>
<br>　　昨宵宴罢醉如泥，惟忆张公大谷梨。白玉花繁曾缀处，
<br>
<br>　　黄金色嫩乍成时。冷侵肺腑醒偏早，香惹衣襟歇倍迟。
<br>
<br>　　今旦中山方酒渴，唯应此物最相宜。
<br>
<br>　　卷753_5  「陈觉放还至泰州，以诗见寄，作此答之」徐铉
<br>
<br>　　朱云曾为汉家忧，不怕交亲作世仇。壮气未平空咄咄，
<br>
<br>　　狂言无验信悠悠。今朝我作伤弓鸟，却羡君为不系舟。
<br>
<br>　　劳寄新诗平宿憾，此生心气贯清秋。
<br>
<br>　　卷753_6  「王三十七自京垂访，作此送之」徐铉
<br>
<br>　　失乡迁客在天涯，门掩苔垣向水斜。只就鳞鸿求远信，
<br>
<br>　　敢言车马访贫家。烟生柳岸将垂缕，雪压梅园半是花。
<br>
<br>　　惆怅明朝尊酒散，梦魂相送到京华。
<br>
<br>　　卷753_7  「陶使君挽歌二首」徐铉
<br>
<br>　　太守今何在，行春去不归。筵空收管吹，郊迥俨骖W.
<br>
<br>　　营外星才落，园中露已稀。伤心梁上燕，犹解向人飞。
<br>
<br>　　始忆花前宴，笙歌醉夕阳。那堪城外送，哀挽逐归。
<br>
<br>　　铃阁朝犹闭，风亭日已荒。唯馀迁客泪，沾洒后池傍。
<br>
<br>　　卷753_8  「雪中作」徐铉
<br>
<br>　　赋分多情客，经年去国心。疏钟寒郭晚，密雪水亭深。
<br>
<br>　　影迥鸿投渚，声愁雀噪林。他乡一尊酒，独坐不成斟。
<br>
<br>　　卷753_9  「赋得风光草际浮」徐铉
<br>
<br>　　宿露依芳草，春郊古陌旁。风轻不尽偃，日早未阳。
<br>
<br>　　耿耿依平远，离离入望长。映空无定彩，飘径有馀光。
<br>
<br>　　s若荷珠乱，纷如爝火r.诗人多感物，凝思绕池塘。
<br>
<br>　　卷753_10  「寒食成判官垂访因赠」徐铉
<br>
<br>　　常年寒食在京华，今岁清明在海涯。远巷蹋歌深夜月，
<br>
<br>　　隔墙吹管数枝花。鸳鸾得路音尘阔，鸿雁分飞道里赊。
<br>
<br>　　不是多情成二十，断无人解访贫家。
<br>
<br>　　卷753_11  「送客至城西，望图山，因寄浙西府中」徐铉
<br>
<br>　　牧叟邹生笑语同，莫嗟江上听秋风。
<br>
<br>　　君看逐客思乡处，犹在图山更向东。
<br>
<br>　　卷753_12  「送写真成处士入京」徐铉
<br>
<br>　　传神踪迹本来高，泽畔形容愧彩毫。
<br>
<br>　　京邑功臣多伫望，凌烟阁上莫辞劳。
<br>
<br>　　卷753_13  「九日雨中」徐铉
<br>
<br>　　茱萸房重雨霏微，去国逢秋此恨稀。目极暂登台上望，
<br>
<br>　　心遥长向梦中归。荃j路远愁霜早，兄弟乡遥羡雁飞。
<br>
<br>　　唯有多情一枝菊，满杯颜色自依依。
<br>
<br>　　卷753_14  「寄外甥苗武仲」徐铉
<br>
<br>　　放逐今来涨海边，亲情多在凤台前。且将聚散为闲事，
<br>
<br>　　须信华枯是偶然。蝉噪疏林村倚郭，鸟飞残照水连天。
<br>
<br>　　此中唯欠韩康伯，共对秋风咏数篇。
<br>
<br>　　卷753_15  「寄从兄宪兼示二弟」徐铉
<br>
<br>　　别路吴将楚，离忧弟与兄。断云惊晚吹，秋色满孤城。
<br>
<br>　　信远鸿初下，乡遥月共明。一枝栖未稳，回首望三京。
<br>
<br>　　卷753_16  「附书与钟郎中因寄京妓越宾」徐铉
<br>
<br>　　暮春桥下手封书，寄向江南问越姑。
<br>
<br>　　不道诸郎少欢笑，经年相别忆侬无。
<br>
<br>　　卷753_17  「代钟答」徐铉
<br>
<br>　　一幅轻绡寄海滨，越姑长感昔时恩。
<br>
<br>　　欲知别后情多少，点点凭君看泪痕。
<br>
<br>　　卷753_18  「亚元舍人不替深知猥贻佳作三篇清绝不敢轻…庶资一笑耳」徐铉
<br>
<br>　　海陵城里春正月，海畔朝阳照残雪。城中有客独登楼，
<br>
<br>　　遥望天边白银阙。白银阙下何英英，雕鞍绣毂趋承明。
<br>
<br>　　阊门晓辟旌旗影，玉墀风细佩环声。此处追飞皆俊彦，
<br>
<br>　　当年何事容疵贱。怀铅昼坐紫微宫，焚香夜直明光殿。
<br>
<br>　　王言简静官司闲，朋好殷勤多往还。新亭风景如东洛，
<br>
<br>　　邙岭林泉似北山。光阴暗度杯盂里，职业未妨谈笑间。
<br>
<br>　　有时邀宾复携妓，造门不问都非是。酣歌叫笑惊四邻，
<br>
<br>　　赋笔纵横动千字。任他银箭转更筹，不怕金吾司夜吏。
<br>
<br>　　可怜诸贵贤且才，时情物望两无猜。伊余独禀狂狷性，
<br>
<br>　　褊量多言仍薄命。吞舟可漏岂无恩，负乘自贻非不幸。
<br>
<br>　　一朝削迹为迁客，旦暮青云千里隔。离鸿别雁各分飞，
<br>
<br>　　折柳攀花两无色。卢龙渡口问迷津，瓜步山前送暮春。
<br>
<br>　　白沙江上曾行路，青林花落何纷纷。汉皇昔幸回中道，
<br>
<br>　　极目牛羊卧芳草。旧宅重游尽隙荒，故人相见多衰老。
<br>
<br>　　禅智寺，山光桥，风瑟瑟兮雨萧萧。行杯已醒残梦断，
<br>
<br>　　征途未极离魂消。海陵郡中陶太守，相逢本是随行旧。
<br>
<br>　　乍申拜起已开眉，却问辛勤还执手。精庐水榭最清幽，
<br>
<br>　　一税征车聊驻留。闭门思过谢来客，知恩省分宽离忧。
<br>
<br>　　郡斋胜境有后池，山亭菌阁互参差。有时虚左来相召，
<br>
<br>　　举白飞觞任所为。多才太守能挝鼓，醉送金船间歌舞。
<br>
<br>　　酒酣耳热眼生花，暂似京华欢会处。归来旅馆还端居，
<br>
<br>　　清风朗月夜窗虚。流景岁云暮，天涯望断故人书。
<br>
<br>　　春来凭槛方叹息，仰头忽见南来翼。足系红笺堕我前，
<br>
<br>　　引颈长鸣如有言。开缄试读相思字，乃是多情乔亚元。
<br>
<br>　　短韵三篇皆丽绝，小梅寄意情偏切。金兰投分一何坚，
<br>
<br>　　银钩置袖终难灭。醉后狂言何足奇，感君知己不相遗。
<br>
<br>　　长卿曾作美人赋，玄成今有责躬诗。报章欲托还京信，
<br>
<br>　　笔拙纸穷情未尽。珍重芸香陈子乔，亦解贻书远相问。
<br>
<br>　　宁须买药疗羁愁，只恨无书消鄙吝。游处当时靡不同，
<br>
<br>　　欢娱今日两成空。天子尚应怜贾谊，时人未要嘲扬雄。
<br>
<br>　　曲终笔阁缄封已，翩翩驿骑行尘起。寄向中朝谢故人，
<br>
<br>　　为说相思意如此。
<br>
<br>　　卷753_19  「送蒯司录归京（亮）」徐铉
<br>
<br>　　早年闻有蒯先生，二十馀年道不行。抵掌曾论天下事，
<br>
<br>　　折腰犹悟俗人情。老还上国欢娱少，贫聚归资结束轻。
<br>
<br>　　迁客临流倍惆怅，冷风黄叶满山城。
<br>
<br>　　卷753_20  「闻查建州陷贼寄钟郎中（谟即查从事也）」徐铉
<br>
<br>　　闻道将军轻壮图，螺江城下委犀渠。旌旗零落沉荒服，
<br>
<br>　　簪履萧条返故居。皓首应全苏武节，故人谁得李陵书。
<br>
<br>　　自怜放逐无长策，空使卢谌泪满裾。
<br>
<br>　　卷753_21  「还过东都，留守周公筵上赠座客」徐铉
<br>
<br>　　贾生三载在长沙，故友相思道路赊。已分终年甘寂寞，
<br>
<br>　　岂知今日返京华。麟符上相恩偏厚，隋苑留欢日欲斜。
<br>
<br>　　明旦江头倍惆怅，远山芳草映残霞。
<br>
<br>　　卷753_22  「送杨郎中唐员外奉使湖南」徐铉
<br>
<br>　　江边微雨柳条新，握节含香二使臣。两绶对悬云梦日，
<br>
<br>　　方舟齐泛洞庭春。今朝草木逢新律，昨日山川满战尘。
<br>
<br>　　同是多情怀古客，不妨为赋吊灵均。
<br>
<br>　　卷753_23  「表弟包颖见寄（此子侍亲在饶州，累年卧疾）」徐铉
<br>
<br>　　常思帝里奉交亲，别后光阴屈指频。兰佩却归纶阁下，
<br>
<br>　　荆枝犹寄楚江滨。十程山水劳幽梦，满院烟花醉别人。
<br>
<br>　　料得此生强健在，会须重赏昔年春。
<br>
<br>　　卷753_24  「寄萧给事（萧江西致仕）」徐铉
<br>
<br>　　危言危行古时人，归向西山卧白云。买宅尚寻徐处士，
<br>
<br>　　餐霞终访许真君。容颜别后应如故，诗咏年来更不闻。
<br>
<br>　　今日城中春又至，落梅愁绪共纷纷。
<br>
<br>　　卷753_25  「赋石奉送钟德林少尹员外」徐铉
<br>
<br>　　我爱他山石，中含绝代珍。烟披寒落落，沙浅静磷磷。
<br>
<br>　　翠色辞文陛，清声出泗滨。扁舟载归去，知是泛槎人。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
