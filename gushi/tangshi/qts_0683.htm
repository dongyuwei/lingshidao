<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百八十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百八十三
<br>
<br>　　卷683_1  「幽窗（以下《香奁集》）」韩
<br>
<br>　　刺绣非无暇，幽窗自鲜欢。手香江橘嫩，齿软越梅酸。
<br>
<br>　　密约临行怯，私书欲报难。无凭谙鹊语，犹得暂心宽。
<br>
<br>　　卷683_2  「江楼二首」韩
<br>
<br>　　梦啼呜咽觉无语，杳杳微微望烟浦。
<br>
<br>　　楼空客散燕交飞，江静帆飞日亭午。
<br>
<br>　　ok鱼苦笋香味新，杨柳酒旗三月春。
<br>
<br>　　风光百计牵人老，争奈多情是病身。
<br>
<br>　　卷683_3  「春尽日」韩
<br>
<br>　　树头初日照西檐，树底蔫花夜雨沾。外院池亭闻动锁，
<br>
<br>　　后堂阑槛见垂帘。柳腰入户风斜倚，榆荚堆墙水半淹。
<br>
<br>　　把酒送春惆怅在，年年三月病厌厌。
<br>
<br>　　卷683_4  「咏灯」韩
<br>
<br>　　高在酒楼明锦幕，远随渔艇泊烟江。
<br>
<br>　　古来幽怨皆销骨，休向长门背雨窗。
<br>
<br>　　卷683_5  「别绪」韩
<br>
<br>　　别绪静郑牵愁暗入心。已回花渚棹，悔听酒垆琴。
<br>
<br>　　菊露凄罗幕，梨霜恻锦衾。此生终独宿，到死誓相寻。
<br>
<br>　　月好知何计，歌阑叹不禁。山巅更高处，忆上上头吟。
<br>
<br>　　卷683_6  「见花」韩
<br>
<br>　　褰裳拥鼻正吟诗，日午墙头独见时。血染蜀罗山踯躅，
<br>
<br>　　肉红宫锦海棠梨。因狂得病真闲事，欲咏无才是所悲。
<br>
<br>　　看却东风归去也，争教判得最繁枝。
<br>
<br>　　卷683_7  「马上见」韩
<br>
<br>　　骄马锦连钱，乘骑是谪仙。和裙穿玉镫，隔袖把金鞭。
<br>
<br>　　去带懵腾醉，归成困顿眠。自怜输厩吏，馀暖在香鞯。
<br>
<br>　　卷683_8  「绕廊」韩
<br>
<br>　　浓烟隔帘香漏泄，斜灯映竹光参差。
<br>
<br>　　绕廊倚柱堪惆怅，细雨轻寒花落时。
<br>
<br>　　卷683_9  「屐子」韩
<br>
<br>　　方寸肤圆光致致，白罗绣押焱欣铩
<br>
<br>　　南朝天子欠风流，却重金莲轻绿齿。
<br>
<br>　　卷683_10  「青春」韩
<br>
<br>　　眼意心期卒未休，暗中终拟约秦楼。光阴负我难相遇，
<br>
<br>　　情绪牵人不自由。遥夜定嫌香蔽膝，闷时应弄玉搔头。
<br>
<br>　　樱桃花谢梨花发，肠断青春两处愁。
<br>
<br>　　卷683_11  「闻雨」韩
<br>
<br>　　香侵蔽膝夜寒轻，闻雨伤春梦不成。
<br>
<br>　　罗帐四垂红烛背，玉钗敲著枕函声。
<br>
<br>　　卷683_12  「懒起」韩
<br>
<br>　　百舌唤朝眠，春心动几般。枕痕霞黯澹，泪粉玉阑珊。
<br>
<br>　　笼绣香烟歇，屏山烛焰残。暖嫌罗袜窄，瘦觉锦衣宽。
<br>
<br>　　昨夜三更雨，今朝一阵寒。海棠花在否，侧卧卷帘看。
<br>
<br>　　卷683_13  「已凉」韩
<br>
<br>　　碧阑干外绣帘垂，猩血屏风画折枝。
<br>
<br>　　八尺龙须方锦褥，已凉天气未寒时。
<br>
<br>　　卷683_14  「欲去」韩
<br>
<br>　　粉纭隔窗语，重约蹋青期。总得相逢处，无非欲去时。
<br>
<br>　　恨深书不尽，宠极意多疑。惆怅桃源路，惟教梦寐知。
<br>
<br>　　卷683_15  「横塘」韩
<br>
<br>　　秋寒洒背入帘霜，凤胫灯清照洞房。蜀纸麝煤沾笔兴，
<br>
<br>　　越瓯犀液发茶香。风飘乱点更筹转，拍送繁弦曲破长。
<br>
<br>　　散客出门斜月在，两眉愁思问横塘。
<br>
<br>　　卷683_16  「五更」韩
<br>
<br>　　往年曾约郁金床，半夜潜身入洞房。怀里不知金钿落，
<br>
<br>　　暗中唯觉绣鞋香。此时欲别魂俱断，自后相逢眼更狂。
<br>
<br>　　光景旋消惆怅在，一生赢得是凄凉。
<br>
<br>　　卷683_17  「联缀体」韩
<br>
<br>　　院宇秋明日日长，社前一雁到辽阳。
<br>
<br>　　陇头针线年年事，不喜寒砧捣断肠。
<br>
<br>　　卷683_18  「半睡」韩
<br>
<br>　　抬镜仍嫌重，更衣又怕寒。宵分未归帐，半睡待郎看。
<br>
<br>　　卷683_19  「寒食夜（一作深夜，一作夜深）」韩
<br>
<br>　　清江碧草两悠悠，各自风流一种愁。
<br>
<br>　　正是落花寒食夜，夜深无伴倚南楼。
<br>
<br>　　卷683_20  「哭花」韩
<br>
<br>　　曾愁香结破颜迟，今见妖红委地时。
<br>
<br>　　若是有情争不哭，夜来风雨葬西施。
<br>
<br>　　卷683_21  「重游曲江」韩
<br>
<br>　　鞭梢乱拂暗伤情，踪迹难寻露草青。
<br>
<br>　　犹是玉轮曾辗处，一泓秋水涨浮萍。
<br>
<br>　　卷683_22  「遥见」韩
<br>
<br>　　悲歌泪湿澹胭脂，闲立风吹金缕衣。
<br>
<br>　　白玉堂东遥见后，令人斗薄画杨妃。
<br>
<br>　　卷683_23  「新秋」韩
<br>
<br>　　一夜清风动扇愁，背时容色入新秋。
<br>
<br>　　桃花脸里汪汪泪，忍到更深枕上流。
<br>
<br>　　卷683_24  「宫词」韩
<br>
<br>　　绣裙斜立正销魂，侍女移灯掩殿门。
<br>
<br>　　燕子不来花著雨，春风应自怨黄昏。
<br>
<br>　　卷683_25  「蹋青」韩
<br>
<br>　　蹋青会散欲归时，金车久立频催上。
<br>
<br>　　收裙整髻故迟迟，两点深心各惆怅。
<br>
<br>　　卷683_26  「夜深（一作寒食夜）」韩
<br>
<br>　　恻恻轻寒翦翦风，小梅飘雪杏花红。
<br>
<br>　　夜深斜搭秋千索，楼阁朦胧烟雨中。
<br>
<br>　　卷683_27  「夏日」韩
<br>
<br>　　庭树新阴叶未成，玉阶人静一蝉声。
<br>
<br>　　相风不动乌龙睡，时有娇莺自唤名。
<br>
<br>　　卷683_28  「新上头」韩
<br>
<br>　　学梳松鬓试新裙，消息佳期在此春。
<br>
<br>　　为要好多心转惑，遍将宜称问傍人。
<br>
<br>　　卷683_29  「中庭」韩
<br>
<br>　　夜短睡迟慵早起，日高方始出纱窗。
<br>
<br>　　中庭自摘青梅子，先向钗头戴一双。
<br>
<br>　　卷683_30  「咏浴」韩
<br>
<br>　　再整鱼犀拢翠簪，解衣先觉冷森森。教移兰烛频羞影，
<br>
<br>　　自试香汤更怕深。初似洗花难抑按，终忧沃雪不胜任。
<br>
<br>　　岂知侍女帘帷外，剩取君王几饼金。
<br>
<br>　　卷683_31  「席上有赠」韩
<br>
<br>　　矜严标格绝嫌猜，嗔怒虽逢笑靥开。小雁斜侵眉柳去，
<br>
<br>　　媚霞横接眼波来。鬓垂香颈云遮藕，粉著兰胸雪压梅。
<br>
<br>　　莫道风流无宋玉，好将心力事妆台。
<br>
<br>　　卷683_32  「早归」韩
<br>
<br>　　去是黄昏后，归当胧fC时。叉衣吟宿醉，风露动相思。
<br>
<br>　　卷683_33  「玉合（杂言）」韩
<br>
<br>　　罗囊绣两凤凰，玉合雕双。中有兰膏渍红豆，
<br>
<br>　　每回拈著长相忆。长相忆，经几春？人怅望，香氤氲。
<br>
<br>　　开缄不见新书迹，带粉犹残旧泪痕。
<br>
<br>　　卷683_34  「金陵（杂言）」韩
<br>
<br>　　风雨萧萧，石头城下木兰桡。烟月迢迢，金陵渡口去来潮。
<br>
<br>　　自古风流皆暗销，才魂妖魂谁与招？彩笺丽句今已矣，
<br>
<br>　　罗袜金莲何寂寥。
<br>
<br>　　卷683_35  「懒卸头（一作生查子）」韩
<br>
<br>　　侍女动妆奁，故故惊人睡。那知本未眠，背面偷垂泪。
<br>
<br>　　懒卸凤凰钗，羞入鸳鸯被。时复见残灯，和烟坠金穗。
<br>
<br>　　卷683_36  「倚醉」韩
<br>
<br>　　倚醉无端寻旧约，却怜惆怅转难胜。静中楼阁深春雨。
<br>
<br>　　远处帘栊半夜灯。抱柱立时风细细，绕廊行处思腾腾。
<br>
<br>　　分明窗下闻裁翦，敲遍阑干唤不应。
<br>
<br>　　卷683_37  「咏手」韩
<br>
<br>　　腕白肤红玉笋芽，调琴抽线露尖斜。背人细哟闺禀蕖
<br>
<br>　　向镜轻匀衬脸霞。怅望昔逢褰绣幔，依稀曾见托金车。
<br>
<br>　　后园笑向同行道，摘得蘼芜又折花。
<br>
<br>　　卷683_38  「荷花」韩
<br>
<br>　　纨扇相欹绿，香囊独立红。浸淫因重露，狂暴是秋风。
<br>
<br>　　逸调无人唱，秋塘每夜空。何繇见周P，移入画屏中。
<br>
<br>　　卷683_39  「松髻」韩
<br>
<br>　　髻根松慢玉钗垂，指点花枝又过时。
<br>
<br>　　坐久暗生惆怅事，背人匀却泪胭脂。
<br>
<br>　　卷683_40  「寄远（在岐日作）」韩
<br>
<br>　　眉如半月云如鬟，梧桐叶落敲井阑。孤灯亭亭公署寒，
<br>
<br>　　微霜凄凄客衣单。想美人兮云一端，梦魂悠悠关山难。
<br>
<br>　　空房展转怀悲酸，铜壶漏尽闻金鸾。
<br>
<br>　　卷683_41  「踪迹」韩
<br>
<br>　　东乌西兔似车轮，劫火桑田不复论。
<br>
<br>　　唯有风光与踪迹，思量长是暗销魂。
<br>
<br>　　卷683_42  「病忆」韩
<br>
<br>　　信知尤物必牵情，一顾难酬觉命轻。
<br>
<br>　　曾把禅机销此病，破除才尽又重生。
<br>
<br>　　卷683_43  「妒媒」韩
<br>
<br>　　洞房深闭不曾开，横卧乌龙作妒媒。好鸟岂劳兼比翼，
<br>
<br>　　异华何必更重台。难留旋逐惊飙去，暂见如随急电来。
<br>
<br>　　多为过防成后悔，偶因翻语得深猜。已嫌刻蜡春宵短，
<br>
<br>　　最恨鸣珂晓鼓催。应笑楚襄仙分薄，日中长是独裴回。
<br>
<br>　　卷683_44  「不见」韩
<br>
<br>　　动静防闲又怕疑，佯佯脉脉是深机。
<br>
<br>　　此身愿作君家燕，秋社归时也不归。
<br>
<br>　　卷683_45  「昼寝」韩
<br>
<br>　　碧桐阴尽隔帘栊，扇拂金鹅玉簟烘。扑粉更添香体滑，
<br>
<br>　　解衣唯见下裳红。烦襟乍触冰壶冷，倦枕徐欹宝髻松。
<br>
<br>　　何必苦劳魂与梦，王昌只在此墙东。
<br>
<br>　　卷683_46  「意绪」韩
<br>
<br>　　绝代佳人何寂寞，梨花未发梅花落。东风吹雨入西园，
<br>
<br>　　银线千条度虚阁。脸粉难匀蜀酒浓，口脂易印吴绫薄。
<br>
<br>　　娇饶意态不胜羞，愿倚郎肩永相著。
<br>
<br>　　卷683_47  「惆怅」韩
<br>
<br>　　身情长在暗相随，生魄随君君岂知。被头不暖空沾泪，
<br>
<br>　　钗股欲分犹半疑。朗月清风难惬意，词人绝色多伤离。
<br>
<br>　　何如饮酒连千醉，席地幕天无所知。
<br>
<br>　　卷683_48  「忍笑」韩
<br>
<br>　　宫样衣裳浅画眉，晚来梳洗更相宜。
<br>
<br>　　水精鹦鹉钗头颤，举袂佯羞忍笑时。
<br>
<br>　　卷683_49  「咏柳」韩
<br>
<br>　　雨拖风不自持，全身无力向人垂。
<br>
<br>　　玉纤折得遥相赠，便似观音手里时。
<br>
<br>　　卷683_50  「密意」韩
<br>
<br>　　呵花贴鬓黏寒发，凝酥光透猩猩血。
<br>
<br>　　经过洛水几多人，唯有陈王见罗袜。
<br>
<br>　　卷683_51  「偶见」韩
<br>
<br>　　秋千打困解罗裙，指点醍醐索一尊。
<br>
<br>　　见客入来和笑走，手搓梅子映中门。
<br>
<br>　　卷683_52  「寒食夜有寄」韩
<br>
<br>　　风流大抵是伥伥，此际相思必断肠。
<br>
<br>　　云薄月昏寒食夜，隔帘微雨杏花香。
<br>
<br>　　卷683_53  「效崔国辅体四首」韩
<br>
<br>　　澹月照中庭，海棠花自落。独立俯闲阶，风动秋千索。
<br>
<br>　　雨后碧苔院，霜来红叶楼。闲阶上斜日，鹦鹉伴人愁。
<br>
<br>　　酒力滋睡眸，卤莽闻街鼓。欲明天更寒，东风打窗雨。
<br>
<br>　　罗幕生春寒，绣窗愁未眠。南湖一夜雨，应湿采莲船。
<br>
<br>　　卷683_54  「后魏时相州人作李波小妹歌疑其未备因补之」韩
<br>
<br>　　李波小妹字雍容，窄衣短袖蛮锦红。未解有情梦梁殿，
<br>
<br>　　何曾自媚妒吴宫。难教牵引知酒味，因令怅望成春慵。
<br>
<br>　　海棠花下秋千畔，背人撩鬓道匆匆。
<br>
<br>　　卷683_55  「春昼」韩
<br>
<br>　　春融艳艳，大醉陶陶。漏添迟日，箭减良宵。
<br>
<br>　　藤垂戟户，柳拂河桥。帘幕燕子，池塘伯劳。
<br>
<br>　　肤清臂瘦，衫薄香销。楚殿衣窄，南朝髻高。
<br>
<br>　　河阳县远，清波地遥。丝缠露泣，各自无l.
<br>
<br>　　卷683_56  「三忆」韩
<br>
<br>　　忆眠时，春梦困腾腾。展转不能起，玉钗垂枕棱。
<br>
<br>　　忆行时，背手到鹑浮Ａ残β回头，步转阑干角。
<br>
<br>　　忆去时，向月迟迟行。强语戏同伴，图郎闻笑声。
<br>
<br>　　卷683_57  「六言三首」韩
<br>
<br>　　春楼处子倾城，金陵狎客多情。朝云暮雨会合，
<br>
<br>　　罗袜绣被逢迎。华山梧桐相覆，蛮江豆蔻连生。
<br>
<br>　　幽欢不尽告别，秋河怅望平明。
<br>
<br>　　一灯前雨落夜，三月尽草青时。半寒半暖正好，
<br>
<br>　　花开花谢相思。惆怅空教梦见，懊恼多成酒悲。
<br>
<br>　　红袖不干谁会，揉损联娟澹眉。
<br>
<br>　　此间青草更远，不唯空绕汀洲。那里朝日才出，
<br>
<br>　　还应先照西楼。忆泪因成恨泪，梦游常续心游。
<br>
<br>　　桃源洞口来否，绛节霓旌久留。
<br>
<br>　　卷683_58  「寒食日重游李氏园亭有怀」韩
<br>
<br>　　往年同在鸾桥上，见倚朱阑咏柳绵。今日独来香径里，
<br>
<br>　　更无人迹有苔钱。伤心阔别三千里，屈指思量四五年。
<br>
<br>　　料得他乡遇佳节，亦应怀抱暗凄然。
<br>
<br>　　卷683_59  「思录旧诗于卷上，凄然有感，因成一章」韩
<br>
<br>　　缉缀小诗钞卷里，寻思闲事到心头。
<br>
<br>　　自吟自泣无人会，肠断蓬山第一流。
<br>
<br>　　卷683_60  「春闺二首」韩
<br>
<br>　　愿结交加梦，因倾潋滟尊。醒来情绪恶，帘外正黄昏。
<br>
<br>　　氤氲帐里香，薄薄睡时妆。长吁解罗带，怯见上空床。
<br>
<br>　　卷683_61  「代小玉家为蕃骑所虏后寄故集贤裴公相国」韩
<br>
<br>　　动天金鼓逼神州，惜别无心学坠楼。不得回眸辞傅粉，
<br>
<br>　　便须含泪对残秋。折钗伴妾埋青冢，半镜随郎葬杜邮。
<br>
<br>　　唯有此宵魂梦里，殷勤见觅凤池头。
<br>
<br>　　卷683_62  「荐福寺讲筵偶见又别（一作别后）」韩
<br>
<br>　　见时浓日午，别处暮钟残。景色疑春尽，襟怀似酒阑。
<br>
<br>　　两情含眷恋，一饷致辛酸。夜静长廊下，难寻屐齿看。
<br>
<br>　　卷683_63  「复偶见三绝」韩
<br>
<br>　　雾为襟袖玉为冠，半似羞人半忍寒。
<br>
<br>　　别易会难长自叹，转身应把泪珠弹。
<br>
<br>　　桃花脸薄难藏泪，柳叶眉长易觉愁。
<br>
<br>　　密迹未成当面笑，几回抬眼又低头。
<br>
<br>　　半身映竹轻闻语，一手揭帘微转头。
<br>
<br>　　此意别人应未觉，不胜情绪两风流。
<br>
<br>　　卷683_64  「厌花落」韩
<br>
<br>　　厌花落，人寂寞，果树阴成燕翅齐，西园永日闲高阁。
<br>
<br>　　后堂夹帘愁不卷，低头闷把衣襟捻。忽然事到心中来，
<br>
<br>　　四肢娇入茸茸眼。也曾同在华堂宴，佯佯拢鬓偷回面。
<br>
<br>　　半醉狂心忍不禁，分明一任傍人见。书中说却平生事，
<br>
<br>　　犹疑未满情郎意。锦囊封了又重开，夜深窗下烧红纸。
<br>
<br>　　红纸千张言不尽，至诚无语传心印。但得鸳鸯枕臂眠，
<br>
<br>　　也任时光都一瞬。
<br>
<br>　　卷683_65  「春闷偶成十二韵」韩
<br>
<br>　　阡陌悬云壤，阑畦隔艾芝。路遥行雨懒，河阔过桥迟。
<br>
<br>　　雁足应难达，狐踪浪得疑。谢鲲吟未废，张硕梦堪思。
<br>
<br>　　有意通情处，无言拢鬓时。格高归敛笑，歌怨在颦眉。
<br>
<br>　　醉后金蝉重，欢馀玉燕欹。素姿凌白柰，圆颊诮红梨。
<br>
<br>　　粉字题花笔，香笺咏柳诗。绣窗携手约，芳草蹋青期。
<br>
<br>　　别泪开泉脉，春愁I藕丝。相思不相信，幽恨更谁知。
<br>
<br>　　卷683_66  「想得（一作再青春）」韩
<br>
<br>　　两重门里玉堂前，寒食花枝月午天。
<br>
<br>　　想得那人垂手立，娇羞不肯上秋千。
<br>
<br>　　卷683_67  「偶见背面是夕兼梦」韩
<br>
<br>　　酥凝背胛玉搓肩，轻薄红绡覆白莲。此夜分明来入梦，
<br>
<br>　　当时惆怅不成眠。眼波向我无端艳，心火因君特地然。
<br>
<br>　　莫道人生难际会，秦楼鸾凤有神仙。
<br>
<br>　　卷683_68  「五更」韩
<br>
<br>　　秋雨五更头，桐竹鸣骚屑。却似残春间，断送花时节。
<br>
<br>　　空楼雁一声，远屏灯半灭。绣被拥娇寒，眉山正愁绝。
<br>
<br>　　卷683_69  「有忆」韩
<br>
<br>　　昼漏迢迢夜漏迟，倾城消息杳无期。愁肠泥酒人千里，
<br>
<br>　　泪眼倚楼天四垂。自笑计狂多独语，谁怜梦好转相思。
<br>
<br>　　何时斗帐浓香里，分付东风与玉儿。
<br>
<br>　　卷683_70  「半夜」韩
<br>
<br>　　板x数尊后，至今犹酒悲。一宵相见事，半夜独眠时。
<br>
<br>　　明朝窗下照，应有鬓如丝。
<br>
<br>　　卷683_71  「信笔」韩
<br>
<br>　　睡髻休频拢，春眉忍更长。整钗栀子重，泛酒菊花香。
<br>
<br>　　绣叠昏金色，罗揉损砑光。有时闲弄笔，亦画两鸳鸯。
<br>
<br>　　卷683_72  「寄恨」韩
<br>
<br>　　秦钗枉断长条玉，蜀纸虚留小字红。
<br>
<br>　　死恨物情难会处，莲花不肯嫁春风。
<br>
<br>　　卷683_73  「两处」韩
<br>
<br>　　楼上澹山横，楼前沟水清。怜山又怜水，两处总牵情。
<br>
<br>　　卷683_74  「拥鼻」韩
<br>
<br>　　拥鼻悲吟一向愁，寒更转尽未回头。绿屏无睡秋分簟，
<br>
<br>　　红叶伤心月午楼。却要因循添逸兴，若为趋竞怆离忧。
<br>
<br>　　殷勤凭仗官渠水，为到西溪动钓舟。
<br>
<br>　　卷683_75  「闺怨」韩
<br>
<br>　　时光潜去暗凄凉，懒对菱花晕晓妆。
<br>
<br>　　初坼秋千人寂寞，后园青草任他长。
<br>
<br>　　卷683_76  「娜（丁卯年作）」韩
<br>
<br>　　娜腰肢澹薄妆，六朝宫样窄衣裳。著词暂见樱桃破，
<br>
<br>　　飞\遥闻豆蔻香。春恼情怀身觉瘦，酒添颜色粉生光。
<br>
<br>　　此时不敢分明道，风月应知暗断肠。
<br>
<br>　　卷683_77  「多情（庚午年在桃林场作）」韩
<br>
<br>　　天遣多情不自持，多情兼与病相宜。蜂偷野蜜初尝处，
<br>
<br>　　莺啄含桃欲咽时。酒荡襟怀微pF，春牵情绪更融怡。
<br>
<br>　　水香剩置金盆里，琼树长须浸一枝。
<br>
<br>　　卷683_78  「偶见」韩
<br>
<br>　　千金莫惜旱莲生，一笑从教下蔡倾。仙树有花难问种，
<br>
<br>　　御香闻气不知名。愁来自觉歌喉咽，瘦去谁怜舞掌轻。
<br>
<br>　　小叠红笺书恨字，与奴方便寄卿卿。
<br>
<br>　　卷683_79  「个侬」韩
<br>
<br>　　甚感殷勤意，其如阻碍何。隔帘窥绿齿，映柱送横波。
<br>
<br>　　老大逢知少，襟怀暗喜多。因倾一尊酒，聊以慰蹉跎。
<br>
<br>　　卷683_80  「无题」韩
<br>
<br>　　小槛移灯拢空房锁隙尘。额波风尽日，帘影月侵晨。
<br>
<br>　　香辣更衣后，钗梁拢鬓新。吉音闻诡计，醉语近天真。
<br>
<br>　　妆好方长叹，欢馀却浅颦。绣屏金作屋，丝矣裎轮。
<br>
<br>　　致意通绵竹，精诚托锦鳞。歌凝眉际恨，酒发脸边春。
<br>
<br>　　溪殊倾越，楼箫岂羡秦。柳虚禳l气，梅实引芳津。
<br>
<br>　　乐府降清唱，宫厨减食珍。防闲襟并敛，忍妒泪休匀。
<br>
<br>　　宿饮愁萦梦，春寒瘦著人。手持双豆蔻，的的为东邻。
<br>
<br>　　碧瓦偏光日，红帘不受尘。柳昏连绿野，花烂烁清晨。
<br>
<br>　　书密偷看数，情通破体新。明言终未实，暗祝始应真。
<br>
<br>　　枉道嫌偷药，推诚鄙效颦。合成云五色，宜作日中轮。
<br>
<br>　　照兽金涂爪，钗鱼玉镂鳞。渺三岛浪，平远一楼春。
<br>
<br>　　堕髻还名寿，修蛾本姓秦。棹寻闻犬洞，槎入饮牛津。
<br>
<br>　　麟脯随重酿，霜华间八珍。锦囊霞彩烂，罗袜砑光匀。
<br>
<br>　　羞涩佯牵伴，娇饶欲泥人。偷儿难捉搦，慎莫共比邻。
<br>
<br>　　紫蜡融花蒂，红绵拭镜尘。梦狂翻惜夜，妆懒厌凌晨。
<br>
<br>　　茜袖啼痕数，香笺墨色新。
<br>
<br>　　卷683_81  「倒押前韵」韩
<br>
<br>　　白下同归路，乌衣枉作邻。声犹隔箔，香气已迎人。
<br>
<br>　　酒劝杯须满，书羞字不匀。歌怜黄竹怨，味实碧桃珍。
<br>
<br>　　翦烛非良策，当关是要津。东阿初度洛，杨恽旧家秦。
<br>
<br>　　粉化横波溢，衫轻晓雾春。鸦黄双凤翅，麝月半鱼鳞。
<br>
<br>　　别袂翻如浪，回肠转似轮。后期才注脚，前事又含颦。
<br>
<br>　　纵有才难咏，宁无画逼真。天香闻更有，琼树见长新。
<br>
<br>　　斗草常更仆，迷阄误达晨。嗅花判不得，檀注惹风尘。
<br>
<br>　　卷683_82  「闺情」韩
<br>
<br>　　轻风滴砾动帘钩，宿酒犹酣懒卸头。但觉夜深花有露，
<br>
<br>　　不知人静月当楼。何郎烛暗谁能咏，韩寿香焦亦任偷。
<br>
<br>　　敲折玉钗歌转咽，一声声作两眉愁。
<br>
<br>　　卷683_83  「自负」韩
<br>
<br>　　人许风流自负才，偷桃三度到瑶台。
<br>
<br>　　至今衣领胭脂在，曾被谪仙痛咬来。
<br>
<br>　　卷683_84  「天凉」韩
<br>
<br>　　愁来却讶天凉早，思倦翻嫌夜漏迟。
<br>
<br>　　何处山川孤馆里，向灯弯尽一双眉。
<br>
<br>　　卷683_85  「日高」韩
<br>
<br>　　朦胧犹记管弦声，噤z9馀寒酒半醒。
<br>
<br>　　春暮日高帘半卷，落花和雨满中庭。
<br>
<br>　　卷683_86  「夕阳」韩
<br>
<br>　　花前洒泪临寒食，醉里回头问夕阳。
<br>
<br>　　不管相思人老尽，朝朝容易下西墙。
<br>
<br>　　卷683_87  「旧馆」韩
<br>
<br>　　前欢往恨分明在，酒兴诗情大半亡。
<br>
<br>　　还似墙西紫荆树，残花摘索映高塘。
<br>
<br>　　卷683_88  「中春忆赠」韩
<br>
<br>　　年年长是阻佳期，万种恩情只自知。
<br>
<br>　　春色转添惆怅事，似君花发两三枝。
<br>
<br>　　卷683_89  「春恨」韩
<br>
<br>　　残梦依依酒力馀，城头画角伴啼乌。
<br>
<br>　　平明未卷西楼幕，院静时闻响辘轳。
<br>
<br>　　卷683_90  「秋千」韩
<br>
<br>　　池塘夜歇清明雨，绕院无尘近花坞。五丝绳系出墙迟，
<br>
<br>　　力尽才瞵见邻圃。下来娇喘未能调，斜倚朱阑久无语。
<br>
<br>　　无语兼动所思愁，转眼看天一长吐。
<br>
<br>　　卷683_91  「长信宫二首」韩
<br>
<br>　　天上梦魂何杳杳，宫中消息太沈沈。
<br>
<br>　　君恩不似黄金井，一处团圆万丈深。
<br>
<br>　　天上凤凰休寄梦，人间鹦鹉旧堪悲。
<br>
<br>　　平生心绪无人识，一只金梭万丈丝。
<br>
<br>　　卷683_92  「句」韩
<br>
<br>　　岂独鸱夷解归去，五湖渔艇且J糟。（闻再除戎曹，
<br>
<br>　　依前充职）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
