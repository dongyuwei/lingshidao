<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百三十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百三十二
<br>
<br>　　卷132_1  「湘夫人」李颀
<br>
<br>　　九嶷日已暮，三湘云复愁。霭罗袂色，潺江水流。
<br>
<br>　　佳期来北渚，捐佩在芳洲。
<br>
<br>　　卷132_2  「塞下曲」李颀
<br>
<br>　　黄云雁门郡，日暮风沙里。千骑黑貂裘，皆称羽林子。
<br>
<br>　　金笳吹朔雪，铁马嘶云水。帐下饮蒲萄，平生寸心是。
<br>
<br>　　卷132_3  「古塞下曲」李颀
<br>
<br>　　行人朝走马，直指蓟城傍。蓟城通漠北，万里别吾乡。
<br>
<br>　　海上千烽火，沙中百战场。军书发上郡，春色度河阳。
<br>
<br>　　袅袅汉宫柳，青青胡地桑。琵琶出塞曲，横笛断君肠。
<br>
<br>　　卷132_4  「渔父歌」李颀
<br>
<br>　　白首何老人，蓑笠蔽其身。避世长不仕，钓鱼清江滨。
<br>
<br>　　浦沙明濯足，山月静垂纶。寓宿湍与濑，行歌秋复春。
<br>
<br>　　持竿湘岸竹，k火芦洲薪。绿水饭香稻，青荷包紫鳞。
<br>
<br>　　于中还自乐，所欲全吾真。而笑独醒者，临流多苦辛。
<br>
<br>　　卷132_5  「东京寄万楚」李颀
<br>
<br>　　C落久无用，隐身甘采薇。仍闻薄宦者，还事田家衣。
<br>
<br>　　颍水日夜流，故人相见稀。春山不可望，黄鸟东南飞。
<br>
<br>　　濯足岂长往，一樽聊可依。了然潭上月，适我胸中机。
<br>
<br>　　在昔同门友，如今出处非。优游白虎殿，偃息青琐闱。
<br>
<br>　　且有荐君表，当看携手归。寄书不待面，兰空芳菲。
<br>
<br>　　卷132_6  「寄焦炼师」李颀
<br>
<br>　　得道凡百岁，烧丹惟一身。悠悠孤峰顶，日见三花春。
<br>
<br>　　白鹤翠微里，黄精幽涧滨。始知世上客，不及山中人。
<br>
<br>　　仙境若在梦，朝云如可亲。何由睹颜色，挥手谢风尘。
<br>
<br>　　卷132_7  「望鸣皋山白云寄洛阳卢主簿」李颀
<br>
<br>　　饮马伊水中，白云鸣皋上。氛氲山绝顶，行子时一望。
<br>
<br>　　照日龙虎姿，攒空冰雪状。偈馕匆眩蚝鱿嘞颉
<br>
<br>　　皎皎横绿林，霏霏澹青嶂。远映村更失，孤高鹤来傍。
<br>
<br>　　胜气欣有逢，仙游且难访。故人吏京剧，每事多闲放。
<br>
<br>　　室画峨眉峰，心格洞庭浪。惜哉清兴里，不见予所尚。
<br>
<br>　　卷132_8  「寄万齐融」李颀
<br>
<br>　　名高不择仕，委世随虚舟。小邑常叹屈，故乡行可游。
<br>
<br>　　青枫半村户，香稻盈田畴。为政日清净，何人同海鸥。
<br>
<br>　　摇巾北林夕，把菊东山秋。对酒池云满，向家湖水流。
<br>
<br>　　岸阴止鸣鹄，山色映潜虬。靡靡俗中理，萧萧川上幽。
<br>
<br>　　昔年至吴郡，常隐临江楼。我有一书札，因之芳杜洲。
<br>
<br>　　卷132_9  「赠张旭」李颀
<br>
<br>　　张公性嗜酒，豁达无所营。皓首穷草隶，时称太湖精。
<br>
<br>　　露顶据胡床，长叫三五声。兴来洒素壁，挥笔如流星。
<br>
<br>　　下舍风萧条，寒草满户庭。问家何所有，生事如浮萍。
<br>
<br>　　左手持蟹螯，右手执丹经。瞪目视霄汉，不知醉与醒。
<br>
<br>　　诸宾且方坐，旭日临东城。荷叶裹江鱼，白瓯贮香粳。
<br>
<br>　　微禄心不屑，放神于八。时人不识者，即是安期生。
<br>
<br>　　卷132_10  「赠苏明府」李颀
<br>
<br>　　苏君年几许，状貌如玉童。采药傍梁宋，共言随日翁。
<br>
<br>　　常辞小县宰，一往东山东。不复有家室，悠悠人世中。
<br>
<br>　　子孙皆老死，相识悲转蓬。发白还更黑，身轻行若风。
<br>
<br>　　泛然无所系，心与孤云同。出入虽一杖，安然知始终。
<br>
<br>　　愿闻素女事，去采山花丛。诱我为弟子，逍遥寻葛洪。
<br>
<br>　　卷132_11  「登首阳山谒夷齐庙」李颀
<br>
<br>　　古人已不见，乔木竟谁过。寂寞首阳山，白云空复多。
<br>
<br>　　苍苔归地骨，皓首采薇歌。毕命无怨色，成仁其若何。
<br>
<br>　　我来入遗庙，时候微清和。落日吊山鬼，回风吹女萝。
<br>
<br>　　石崖向西豁，引领望黄河。千里一飞鸟，孤光东逝波。
<br>
<br>　　驱车层城路，惆怅此岩阿。
<br>
<br>　　卷132_12  「谒张果先生」李颀
<br>
<br>　　先生谷神者，甲子焉能计。自说轩辕师，于今几千岁。
<br>
<br>　　寓游城郭里，浪迹希夷际。应物云无心，逢时舟不系。
<br>
<br>　　餐霞断火粒，野服兼荷制。白雪净肌肤，青松养身世。
<br>
<br>　　韬精殊豹隐，炼骨同蝉蜕。忽去不知谁，偶来宁有契。
<br>
<br>　　二仪齐寿考，六合随休憩。彭聃犹婴孩，松期且微细。
<br>
<br>　　尝闻穆天子，更忆汉皇帝。亲屈万乘尊，将穷四海裔。
<br>
<br>　　车徒遍草木，锦帛招谈说。八骏空往还，三山转亏蔽。
<br>
<br>　　吾君感至德，玄老欣来诣。受金殿开，清斋玉堂闭。
<br>
<br>　　笙歌迎拜首，羽帐崇严卫。禁柳垂香炉，宫花拂仙袂。
<br>
<br>　　祈年宝祚广，致福苍生惠。何必待龙髯，鼎成方取济。
<br>
<br>　　卷132_13  「光上座廊下众山五韵」李颀
<br>
<br>　　名岳在庑下，吾师居一床。每闻楞伽经，只对清翠光。
<br>
<br>　　百谷聚雪色，莓苔侵屋梁。气盘古壁转，势引幽阶长。
<br>
<br>　　愿游薜叶下，日见金炉香。
<br>
<br>　　卷132_14  「九月九日刘十八东堂集」李颀
<br>
<br>　　风俗尚九日，此情安可忘。菊花辟恶酒，汤饼茱萸香。
<br>
<br>　　云入授衣假，风吹闲宇凉。主人尽欢意，林景昼微茫。
<br>
<br>　　清切晚砧动，东西归鸟行。淹留怅为别，日醉秋云光。
<br>
<br>　　卷132_15  「宋少府东溪泛舟」李颀
<br>
<br>　　登岸还入舟，水禽惊笑语。晚叶低众色，湿云带残暑。
<br>
<br>　　落日乘醉归，溪流复几许。
<br>
<br>　　卷132_16  「与诸公游济渎泛舟」李颀
<br>
<br>　　济水出王屋，其源来不穷。泉数眼沸，平地流清通。
<br>
<br>　　皇帝崇祀典，诏书视三公。分官祷灵庙，奠璧沉河宫。
<br>
<br>　　神应每如答，松篁气葱茏。苍螭送飞雨，赤鲤喷回风。
<br>
<br>　　洒酒布瑶席，吹箫下玉童。玄冥掌阴事，祝史告年丰。
<br>
<br>　　百谷趋潭底，三光悬镜中。浅深露沙石，O藻生虚空。
<br>
<br>　　晚景临泛美，亭皋轻霭红。晴山傍舟楫，白鹭惊丝桐。
<br>
<br>　　我本家颍北，开门见维嵩。焉知松峰外，又有天坛东。
<br>
<br>　　左手正接z5，浩歌眄青穹。夷犹傲清吏，偃仰狎渔翁。
<br>
<br>　　对此川上闲，非君谁与同。霜凝远村渚，月净蒹葭丛。
<br>
<br>　　兹境信难遇，为欢殊未终。淹留怅言别，烟屿夕微鳌
<br>
<br>　　卷132_9  「送綦毋三谒房给事」李颀
<br>
<br>　　夫子大名下，家无钟石储。惜哉湖海上，曾校蓬莱书。
<br>
<br>　　外物非本意，此生空澹如。所思但乘兴，远适唯单车。
<br>
<br>　　高道时坎坷，故交愿吹嘘。徒言青琐闼，不爱承明庐。
<br>
<br>　　百里人户满，片言争讼疏。手持莲花经，目送飞鸟馀。
<br>
<br>　　晚景南路别，炎云中伏初。此行傥不遂，归食芦洲鱼。
<br>
<br>　　卷132_10  「送刘四」李颀
<br>
<br>　　爱君少岐嶷，高视白云乡。九岁能属文，谒帝游明光。
<br>
<br>　　奉诏赤墀下，拜为童子郎。尔来屡迁易，三度尉洛阳。
<br>
<br>　　洛阳十二门，官寺郁相望。青槐罗四面，渌水贯中央。
<br>
<br>　　听讼破秋毫，应物利干将。辞满如脱屣，立言无否臧。
<br>
<br>　　岁暮风雪暗，秦中川路长。行人饮腊酒，立马带晨霜。
<br>
<br>　　生事岂须问，故园寒草荒。从今署右职，莫笑在农桑。
<br>
<br>　　卷132_11  「送裴腾」李颀
<br>
<br>　　养德为众许，森然此丈夫。放情白云外，爽气连虬须。
<br>
<br>　　衡镜合知子，公心谁谓无。还令不得意，单马遂长驱。
<br>
<br>　　桑野蚕忙时，怜君久踟踌。新晴荷卷叶，孟夏雉将雏。
<br>
<br>　　令弟为县尹，高城汾水隅。相将簿领闲，倚望恒峰孤。
<br>
<br>　　香露团百草，紫梨分万株。归来授衣假，莫使故园芜。
<br>
<br>　　卷132_12  「送司农崔丞」李颀
<br>
<br>　　黄鹂鸣官寺，香草色未已。同时皆省郎，而我独留此。
<br>
<br>　　维监太仓粟，常对府小史。清阴罗广庭，政事如流水。
<br>
<br>　　奉使往长安，今承朝野欢。宰臣应记识，明主必迁官。
<br>
<br>　　塞外貔将虎，池中鸳与鸾。词人洞箫赋，公子R@冠。
<br>
<br>　　邑里春方晚，昆明花欲阑。行行取高位，当使路傍看。
<br>
<br>　　卷132_13  「送崔侍御赴京」李颀
<br>
<br>　　绿槐荫长路，骏马垂青丝。柱史谒承明，翩翩将有期。
<br>
<br>　　千官大朝日，奏事临赤墀。肃肃仪仗里，风生鹰隼姿。
<br>
<br>　　一从登甲科，三拜皆宪司。按俗又如此，为郎何太迟。
<br>
<br>　　送君暮春月，花落城南陲。惜别醉芳草，前山劳梦思。
<br>
<br>　　卷132_14  「春送从叔游襄阳」李颀
<br>
<br>　　言别恨非一，弃置我宗英。向用五经笥，今为千里行。
<br>
<br>　　裹粮顾庭草，羸马诘朝鸣。斗酒对寒食，杂花宜晚晴。
<br>
<br>　　春衣采洲路，夜饮南阳城。客梦岘山晓，渔歌江水清。
<br>
<br>　　楚俗少相知，远游难称情。同人应馆谷，刺史在郊迎。
<br>
<br>　　只合侍丹，翻令辞上京。时方春欲暮，叹息向流莺。
<br>
<br>　　卷132_15  「赠别高三十五」李颀
<br>
<br>　　五十无产业，心轻百万资。屠酤亦与群，不问君是谁。
<br>
<br>　　饮酒或垂钓，狂歌兼咏诗。焉知汉高士，莫识越鸱夷。
<br>
<br>　　寄迹栖霞山，蓬头睢水湄。忽然辟命下，众谓趋丹墀。
<br>
<br>　　沐浴著赐衣，西来马行迟。能令相府重，且有函关期。
<br>
<br>　　黾勉从寸禄，旧游梁宋时。皤皤邑中叟，相候鬓如丝。
<br>
<br>　　官舍柳林静，河梁杏叶滋。摘芳云景晏，把手秋蝉悲。
<br>
<br>　　小县情未惬，折腰君莫辞。吾观主人意，不久召京师。
<br>
<br>　　卷132_16  「崔五宅送刘入京」李颀
<br>
<br>　　行人惜寸景，系马暂留欢。昨日辞小沛，何时到长安。
<br>
<br>　　乡中饮酒礼，客里行路难。清洛云鸿度，故关风日寒。
<br>
<br>　　维将道可乐，不念身无官。生事东山远，田园芳岁阑。
<br>
<br>　　东归余谢病，西去子加餐。宋伯非徒尔，明时正可干。
<br>
<br>　　躬耕守贫贱，失计在林端。宿昔奉颜色，惭无双玉盘。
<br>
<br>　　卷132_17  「送马录事赴永阳（一作嘉）」李颀
<br>
<br>　　子为郡从事，主印清淮边。谈笑一州里，从容群吏先。
<br>
<br>　　手持三尺令，遣决如流泉。太守既相许，诸公谁不然。
<br>
<br>　　孤城连海树，万室带山烟。春日溪湖净，芳洲葭I连。
<br>
<br>　　炊粳蟹螯熟，下箸鲈鱼鲜。野鹤宿檐际，楚云飞面前。
<br>
<br>　　听歌送离曲，且驻木兰船。赠尔八行字，当闻佳政传。
<br>
<br>　　卷132_18  「临别送张N入蜀」李颀
<br>
<br>　　出门便为客，惘然悲徒御。四海维一身，茫茫欲何去。
<br>
<br>　　经山复历水，百恨将千虑。剑阁望梁州，是君断肠处。
<br>
<br>　　孤云伤客心，落日感君深。梦里蒹葭渚，天边橘柚林。
<br>
<br>　　蜀江流不测，蜀路险难寻。木有相思号，猿多愁苦音。
<br>
<br>　　莫向愚山隐，愚山地非近。故乡可归来，眼见芳菲尽。
<br>
<br>　　卷132_19  「送王昌龄」李颀
<br>
<br>　　漕水东去远，送君多暮情。淹留野寺出，向背孤山明。
<br>
<br>　　前望数千里，中无蒲稗生。夕阳满舟楫，但爱微波清。
<br>
<br>　　举酒林月上，解衣沙鸟鸣。夜来莲花界，梦里金陵城。
<br>
<br>　　叹息此离别，悠悠江海行。
<br>
<br>　　卷132_20  「留别王卢二拾遗」李颀
<br>
<br>　　此别不可道，此心当报谁。春风灞水上，饮马桃花时。
<br>
<br>　　误作好文士，只令游宦迟。留书下朝客，我有故山期。
<br>
<br>　　卷132_21  「赠别穆元林」李颀
<br>
<br>　　贰职久辞满，藏名三十年。丹墀策频献，白首官不迁。
<br>
<br>　　明主日征士，吏曹何忽贤。空怀济世业，欲棹沧浪船。
<br>
<br>　　举酒洛门外，送君春海边。彼乡有令弟，小邑试烹鲜。
<br>
<br>　　转浦云壑媚，涉江花岛连。绿芳暗楚水，白鸟飞吴烟。
<br>
<br>　　赠赆亦奚贵，流乱期早旋。金闺会通籍，生事岂徒然。
<br>
<br>　　卷132_22  「不调归东川别业」李颀
<br>
<br>　　寸禄言可取，托身将见遗。惭无匹夫志，悔与名山辞。
<br>
<br>　　绂冕谢知己，林园多后时。葛巾方濯足，蔬食但垂帷。
<br>
<br>　　十室对河岸，渔樵祗在兹。青郊香杜若，白水映茅茨。
<br>
<br>　　昼景彻云树，夕阴澄古逵。渚花独开晚，田鹤静飞迟。
<br>
<br>　　且复乐生事，前贤为我师。清歌聊鼓楫，永日望佳期。
<br>
<br>　　卷132_23  「晚归东园」李颀
<br>
<br>　　出郭喜见山，东行亦未远。夕阳带归路，霭霭秋稼晚。
<br>
<br>　　樵者乘霁归，野夫及星饭。请谢朱轮客，垂竿不复返。
<br>
<br>　　卷132_24  「龙门西峰晓望刘十八不至」李颀
<br>
<br>　　春台临永路，足望行子。片片云触峰，离离鸟渡水。
<br>
<br>　　丛林远山上，霁景杂花里。不见携手人，下山采绿芷。
<br>
<br>　　卷132_25  「裴尹东溪别业」李颀
<br>
<br>　　公才廊庙器，官亚河南守。别墅临都门，惊湍激前后。
<br>
<br>　　旧交与群从，十日一携手。幅巾望寒山，长啸对高柳。
<br>
<br>　　清欢信可尚，散吏亦何有。岸雪清城阴，水光远林首。
<br>
<br>　　闲观野人筏，或饮川上酒。幽云澹徘徊，白鹭飞左右。
<br>
<br>　　庭竹垂卧内，村烟隔南阜。始知物外情，簪绂同刍狗。
<br>
<br>　　卷132_26  「无尽上人东林禅居」李颀
<br>
<br>　　草堂每多暇，时谒山僧门。所对但群木，终朝无一言。
<br>
<br>　　我心爱流水，此地临清源。含吐山上日，蔽亏松外村。
<br>
<br>　　孤峰隔身世，百衲老寒暄。禅户积朝雪，花龛来暮猿。
<br>
<br>　　顾余守耕稼，十载隐田园。萝筱慰舂汲，岩潭恣讨论。
<br>
<br>　　泄云岂知限，至道莫探元。且愿启关锁，于焉微尚存。
<br>
<br>　　卷132_27  「题綦毋校书别业」李颀
<br>
<br>　　常称挂冠吏，昨日归沧洲。行客暮帆远，主人庭树秋。
<br>
<br>　　岂伊问天命，但欲为山游。万物我何有，白云空自幽。
<br>
<br>　　萧条江海上，日夕见丹丘。生事非渔钓，赏心随去留。
<br>
<br>　　惜哉旷微月，欲济无轻舟。倏忽令人老，相思河水流。
<br>
<br>　　卷132_28  「题卢道士房」李颀
<br>
<br>　　秋砧响落木，共坐茅君家。惟见两童子，林前汲井华。
<br>
<br>　　空坛静白日，神鼎飞丹砂。麈尾拂霜草，金铃摇霁霞。
<br>
<br>　　上章人世隔，看弈桐阴斜。稽首问仙要，黄精堪饵花。
<br>
<br>　　卷132_29  「题神力师院」李颀
<br>
<br>　　大师神杰貌，五岳森禅房。坚持日月珠，豁见沧江长。
<br>
<br>　　随病拔诸苦，致身如法王。阶庭药草遍，饭食天花香。
<br>
<br>　　树色向高阁，昼阴横半墙。每闻第一义，心净琉璃光。
<br>
<br>　　卷132_30  「题僧房双桐」李颀
<br>
<br>　　青桐双拂日，傍带凌霄花。绿叶传僧磬，清阴润井华。
<br>
<br>　　谁能事音律，焦尾蔡邕家。
<br>
<br>　　卷132_31  「粲公院各赋一物得初荷」李颀
<br>
<br>　　微风和众草，大叶长圆阴。晴露珠共合，夕阳花映深。
<br>
<br>　　从来不著水，清净本因心。
<br>
<br>　　卷132_32  「李兵曹壁画山水各赋得桂水帆」李颀
<br>
<br>　　片帆浮桂水，落日天涯时。飞鸟看共度，闲云相与迟。
<br>
<br>　　长波无晓夜，泛泛欲何之。
<br>
<br>　　卷132_33  「题合欢」李颀
<br>
<br>　　开花复卷叶，艳眼又惊心。蝶绕西枝露，风披东干阴。
<br>
<br>　　黄衫漂细蕊，时拂女郎砧。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
