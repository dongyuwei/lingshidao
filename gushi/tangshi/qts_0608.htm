<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百零八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷六百零八
<br>
<br>　　卷608_1  「补周礼九夏系文。九夏歌九篇」皮日休
<br>
<br>　　（王夏之歌者，王出入之所奏也。四章，章四句）
<br>
<br>　　皎日，H丽于天。厥明御舒，如王出焉。
<br>
<br>　　皎日，H入于地。厥晦厥贞，如王入焉。
<br>
<br>　　出有龙纾入有珩。勿驱勿驰，惟慎惟戒。
<br>
<br>　　出有嘉谋，入有内则。彼臣庶，钦王之式。
<br>
<br>　　（肆夏之歌者，尸出入之所奏也。二章，章四句）
<br>
<br>　　智迕恚仪仪象服。我尸出矣，迎神之谷。
<br>
<br>　　杳杳阴竹，坎坎路鼓。我尸入矣，得神之祜。
<br>
<br>　　（昭夏之歌者，牲出入之所奏也。二章，章四句）
<br>
<br>　　有郁其鬯，有俨其彝。九变未作，全乘来之。
<br>
<br>　　既醑既酢，爰@爰舞。象物既降，全乘之去。
<br>
<br>　　（纳夏之歌者，四方宾客来之所奏也。四章，章四句）
<br>
<br>　　麟之仪仪，不絷不维。乐德而至，如宾之嬉。
<br>
<br>　　凤之愉愉，不篝不@.乐德而至，如宾之娱。
<br>
<br>　　自筐及_，我有牢醑。自筐及篚，我有货币。
<br>
<br>　　我牢不愆，我货不匮。硕硕其才，有乐而止。
<br>
<br>　　（章夏之歌者，臣有功之所奏也。四章，章四句）
<br>
<br>　　王有虎臣，锡之a钺。征彼不}，一扑而灭。
<br>
<br>　　王有虎臣，锡之圭瓒。征彼不享，一烘而泮。
<br>
<br>　　王有掌讶，侦尔疆理。王有掌客，馈尔饔饩。
<br>
<br>　　何以乐之，金石九奏。何以锡之，龙缇澎肌
<br>
<br>　　（齐夏之歌者，夫人祭之所奏也。一章，四句）
<br>
<br>　　玲玲衡笄，衣榆翟。自内而祭，为君之则。
<br>
<br>　　（族夏之歌者，族人酌之所奏也。二章，章四句）
<br>
<br>　　洪源谁孕，疏为江河。大块孰埏，播为山阿。
<br>
<br>　　厥流浩漾，厥势嵯峨。今君之酌，慰我实多。
<br>
<br>　　（械夏之歌者，宾既出之所奏也。三章，章三句）
<br>
<br>　　礼酒既酌，嘉宾既厚，牍为之奏。
<br>
<br>　　礼酒既竭，嘉宾既悦，应为之节。
<br>
<br>　　礼酒既罄，嘉宾既醒，雅为之行。
<br>
<br>　　（骜夏之歌者，公出入之所奏也。二章，章四句）
<br>
<br>　　桓桓其，衮衮其衣。出作二伯，天子是毗。
<br>
<br>　　桓桓其，衮衮其服。入作三孤，国人是福。
<br>
<br>　　卷608_2  「三羞诗三首」皮日休
<br>
<br>　　吾闻古君子，介介励其节。入门疑储宫，抚己思a钺。
<br>
<br>　　志者若不退，佞者何由达。君臣一ド牛家国共残杀。
<br>
<br>　　此道见于今，永思心若裂。王臣方謇謇，佐我无玷缺。
<br>
<br>　　如何以谋计，中道生芽蘖。宪司遵故典，分道播南越。
<br>
<br>　　苍惶出班行，家室不容别。玄鬓行为霜，清泪立成血。
<br>
<br>　　乘遽剧飞鸟，就传过风发。嗟吾何为者，叨在造士列。
<br>
<br>　　献文不上第，归于淮之I.蹇蹄可再奔，退羽可后歇。
<br>
<br>　　利则侣轩裳，塞则友松月。而于方寸内，未有是愁结。
<br>
<br>　　未为禄食仕，俯不愧梁粝。未为冠冕人，死不惭忠烈。
<br>
<br>　　如何有是心，不能叩丹阙。赫赫负君归，南山采芝蕨。
<br>
<br>　　南荒不择吏，致我交n覆。绵联三四年，流为中夏辱。
<br>
<br>　　懦者斗即退，武者兵则黩。军庸满天下，战将多金玉。
<br>
<br>　　刮则齐民痈，分为猛士禄。雄健许昌师，忠武冠其族。
<br>
<br>　　去为万骑风，住作一川肉。昨朝残卒回，千门万户哭。
<br>
<br>　　哀声动闾里，怨气成山谷。谁能听昼鼙，不忍看金镞。
<br>
<br>　　吾有制胜术，不奈贱碌碌。贮之胸臆间，惭见许师属。
<br>
<br>　　自嗟胡为者，得蹑前修躅。家不出军租，身不识部曲。
<br>
<br>　　亦衣许师衣，亦食许师粟。方知古人道，荫我已为足。
<br>
<br>　　念此向谁羞，悠悠颍川绿。
<br>
<br>　　天子丙戌年，淮右民多饥。就中颍之I，转徙何累累。
<br>
<br>　　夫妇相顾亡，弃却抱中儿。兄弟各自散，出门如大痴。
<br>
<br>　　一金易芦卜，一缣换凫茈。荒村墓鸟树，空屋野花篱。
<br>
<br>　　儿童啮草根，倚桑空羸羸。斑白死路傍，枕土皆离离。
<br>
<br>　　方知圣人教，于民良在斯。厉能去人爱，荒能夺人慈。
<br>
<br>　　如何司牧者，有术皆在兹。粤吾何为人，数亩清溪湄。
<br>
<br>　　一写落第文，一家欢复嬉。朝食有麦，晨起有布衣。
<br>
<br>　　一身既饱暖，一家无怨咨。家虽有畎亩，手不秉C基。
<br>
<br>　　岁虽有札瘥，庖不废晨炊。何道以致是，我有明公知。
<br>
<br>　　食之以侯食，衣之以侯衣。归时恤金帛，使我奉庭闱。
<br>
<br>　　抚己愧颍民，奚不进德为。因兹感知己，尽日空涕。
<br>
<br>　　卷608_3  「七爱诗。房杜二相国（玄龄、如晦）」皮日休
<br>
<br>　　吾爱房与杜，贫贱共联步。脱身抛乱世，策杖归真主。
<br>
<br>　　纵横握中算，左右天下务。肮脏无敌才，磊落不世遇。
<br>
<br>　　美矣名公卿，魁然真宰辅。黄阁三十年，清风一万古。
<br>
<br>　　巨业照国史，大勋镇王府。遂使后世民，至今受陶铸。
<br>
<br>　　粤吾少有志，敢蹑前贤路。苟得同其时，愿为执鞭竖。
<br>
<br>　　卷608_4  「七爱诗。李太尉（晟）」皮日休
<br>
<br>　　吾爱李太尉，崛起定中原。骁雄十万兵，四面围国门。
<br>
<br>　　一战取王畿，一叱散妖氛。乘舆既反正，凶竖争亡魂。
<br>
<br>　　巍巍柱天功，荡荡盖世勋。仁于曹孟德，勇过霍将军。
<br>
<br>　　丹券入帑藏，青史传子孙。所谓大丈夫，动合惊乾坤。
<br>
<br>　　所谓圣天子，难得忠贞臣。下以契鱼水，上以合风云。
<br>
<br>　　百世必一乱，千年方一人。吾虽翰墨子，气概敢不群。
<br>
<br>　　愿以太平颂，题向甘泉春。
<br>
<br>　　卷608_5  「七爱诗。卢征君（鸿）」皮日休
<br>
<br>　　吾爱卢征君，高卧嵩山里。百辟未一顾，三征方暂起。
<br>
<br>　　坦腹对宰相，岸帻揖天子。建礼门前吟，金銮殿里醉。
<br>
<br>　　天下皆J糟，征君独洁己。天下皆乐闻，征君独洗耳。
<br>
<br>　　天下皆怀羞，征君独多耻。银黄不妨悬，赤绂不妨被。
<br>
<br>　　而于心抱中，独作羲皇地。篮舆一云返，泥诏褒不已。
<br>
<br>　　再看缑山云，重酌嵩阳水。放旷书里终，逍遥醉中死。
<br>
<br>　　吾谓伊与周，不若征君贵。吾谓巢与许，不若征君义。
<br>
<br>　　高名无阶级，逸迹绝涯濉Ｍ蚴捞剖橹校逸名不可比。
<br>
<br>　　粤吾慕真隐，强以骨肉累。如教不为名，敢有征君志。
<br>
<br>　　卷608_6  「七爱诗。元鲁山（德秀）」皮日休
<br>
<br>　　吾爱元紫芝，清介如伯夷。辇母远之官，宰邑无玷疵。
<br>
<br>　　三年鲁山民，丰稔不暂饥。三年鲁山吏，清慎各自持。
<br>
<br>　　只饮鲁山泉，只采鲁山薇。一室冰檗苦，四远声光飞。
<br>
<br>　　退归旧隐来，斗酒入茅茨。鸡黍匪家畜，琴尊常自怡。
<br>
<br>　　尽日一菜食，穷年一布衣。清似匣中镜，直如琴上丝。
<br>
<br>　　世无用贤人，青山生白髭。既卧黔娄衾，空立陈碑。
<br>
<br>　　吾无鲁山道，空有鲁山辞。所恨不相识，援毫空涕垂。
<br>
<br>　　卷608_7  「七爱诗。李翰林（白）」皮日休
<br>
<br>　　吾爱李太白，身是酒星魄。口吐天上文，迹作人间客。
<br>
<br>　　`千丈林，澄澈万寻碧。醉中草乐府，十幅笔一息。
<br>
<br>　　召见承明庐，天子亲赐食。醉曾吐御床，傲几触天泽。
<br>
<br>　　权臣妒逸才，心如斗筲窄。失恩出内署，海岳甘自适。
<br>
<br>　　刺谒戴接z5，赴宴著e屐。诸侯百步迎，明君九天忆。
<br>
<br>　　竟遭腐胁疾，醉魄归八极。大鹏不可笼，大椿不可植。
<br>
<br>　　蓬壶不可见，姑射不可识。五岳为辞锋，四溟作胸臆。
<br>
<br>　　惜哉千万年，此俊不可得。
<br>
<br>　　卷608_9  「七爱诗。白太傅（居易）」皮日休
<br>
<br>　　吾爱白乐天，逸才生自然。谁谓辞翰器，乃是经纶贤。
<br>
<br>　　H从浮艳诗，作得典诰篇。立身百行足，为文六艺全。
<br>
<br>　　清望逸内署，直声惊谏垣。所刺必有思，所临必可传。
<br>
<br>　　忘形任诗酒，寄傲遍林泉。所望标文柄，所希持化权。
<br>
<br>　　何期遇訾毁，中道多左迁。天下皆汲汲，乐天独怡然。
<br>
<br>　　天下皆闷闷，乐天独舍旃。高吟辞两掖，清啸罢三川。
<br>
<br>　　处世似孤鹤，遗荣同脱蝉。仕若不得志，可为龟镜焉。
<br>
<br>　　卷608_10  「正乐府十篇。卒妻怨」皮日休
<br>
<br>　　河湟戍卒去，一半多不回。家有半菽食，身为一囊灰。
<br>
<br>　　官吏按其籍，伍中斥其妻。处处鲁人，家家杞妇哀。
<br>
<br>　　少者任所归，老者无所携。况当札瘥年，米粒如琼瑰。
<br>
<br>　　累累作饿殍，见之心若摧。其夫死锋刃，其室委尘埃。
<br>
<br>　　其命即用矣，其赏安在哉。岂无黔敖恩，救此穷饿骸。
<br>
<br>　　谁知白屋士，念此翻GG.
<br>
<br>　　卷608_11  「正乐府十篇。橡媪叹」皮日休
<br>
<br>　　秋深橡子熟，散落榛芜冈。伛伛黄发媪，拾之践晨霜。
<br>
<br>　　移时始盈掬，尽日方满筐。几ジ醇刚簦用作三冬粮。
<br>
<br>　　山前有熟稻，紫穗袭人香。细获又精舂，粒粒如玉。
<br>
<br>　　持之纳于官，私室无仓箱。如何一石馀，只作五斗量。
<br>
<br>　　狡吏不畏刑，贪官不避赃。农时作私债，农毕归官仓。
<br>
<br>　　自冬及于春，橡实诳饥肠。吾闻田成子，诈仁犹自王。
<br>
<br>　　吁嗟逢橡媪，不觉泪沾裳。
<br>
<br>　　卷608_12  「正乐府十篇。贪官怨」皮日休
<br>
<br>　　国家省闼吏，赏之皆与位。素来不知书，岂能精吏理。
<br>
<br>　　大者或宰邑，小者皆尉史。愚者若混沌，毒者如雄虺。
<br>
<br>　　伤哉尧舜民，肉袒受鞭。吾闻古圣王，天下无遗士。
<br>
<br>　　朝廷及下邑，治者皆仁义。国家选贤良，定制兼拘忌。
<br>
<br>　　所以用此徒，令之充禄仕。何不广取人，何不广历试。
<br>
<br>　　下位既贤哉，上位何如矣。胥徒赏以财，俊造悉为吏。
<br>
<br>　　天下若不平，吾当甘弃市。
<br>
<br>　　卷608_13  「正乐府十篇。农父谣」皮日休
<br>
<br>　　农父冤辛苦，向我述其情。难将一人农，可备十人征。
<br>
<br>　　如何江淮粟，挽漕输咸京。黄河水如电，一半沈与倾。
<br>
<br>　　均输利其事，职司安敢评。三川岂不农，三辅岂不耕。
<br>
<br>　　奚不车其粟，用以供天兵。美哉农父言，何计达王程。
<br>
<br>　　卷608_14  「正乐府十篇。路臣恨」皮日休
<br>
<br>　　路臣何方来，去马真如龙。行骄不动尘，满辔金珑璁。
<br>
<br>　　有人自天来，将避荆棘丛。狞呼不觉止，推下苍黄中。
<br>
<br>　　十夫掣鞭策，御之如惊鸿。日行六七邮，瞥若鹰无踪。
<br>
<br>　　路臣慎勿澹逶蛐潭躬。军期方似雨，天命正如风。
<br>
<br>　　七雄战争时，宾旅犹自通。如何太平世，动步却途穷。
<br>
<br>　　卷608_15  「正乐府十篇。贱贡士」皮日休
<br>
<br>　　南越贡珠玑，西蜀进罗绮。到京未晨旦，一一见天子。
<br>
<br>　　如何贤与俊，为贡贱如此。所知不可求，敢望前席事。
<br>
<br>　　吾闻古圣人，射宫亲选士。不肖尽屏迹，贤能皆得位。
<br>
<br>　　所以谓得人，所以称多士。叹息几编书，时哉又何异。
<br>
<br>　　卷608_16  「正乐府十篇。颂夷臣」皮日休
<br>
<br>　　夷师本学外，仍善唐文字。吾人本尚舍，何况夷臣事。
<br>
<br>　　所以不学者，反为夷臣戏。所以尸禄人，反为夷臣忌。
<br>
<br>　　吁嗟华风衰，何尝不由是。
<br>
<br>　　卷608_17  「正乐府十篇。惜义鸟」皮日休
<br>
<br>　　商颜多义鸟，义鸟实可嗟。危巢末累累，隐在栲木花。
<br>
<br>　　他巢若有雏，乳之如一家。他巢若遭捕，投之同一罗。
<br>
<br>　　商人每秋贡，所贵复如何。饱以稻粱滋，饰以组绣华。
<br>
<br>　　惜哉仁义禽，委戏于宫娥。吾闻凤之贵，仁义亦足夸。
<br>
<br>　　所以不遭捕，盖缘生不多。
<br>
<br>　　卷608_18  「正乐府十篇。诮虚器」皮日休
<br>
<br>　　襄阳作髹器，中有库露真。持以遗北虏，绐云生有神。
<br>
<br>　　每岁走其使，所费如云屯。吾闻古圣王，修德来远人。
<br>
<br>　　未闻作巧诈，用欺禽兽君。吾道尚如此，戎心安足云。
<br>
<br>　　如何汉宣帝，却得呼韩臣。
<br>
<br>　　卷608_19  「正乐府十篇。哀陇民」皮日休
<br>
<br>　　陇山千万仞，鹦鹉巢其巅。穷危又极M，其山犹不全。
<br>
<br>　　蚩蚩陇之民，悬度如登天。空中觇其巢，堕者争纷然。
<br>
<br>　　百禽不得一，十人九死焉。陇川有戍卒，戍卒亦不闲。
<br>
<br>　　将命提雕笼，直到金台前。彼毛不自珍，彼舌不自言。
<br>
<br>　　胡为轻人命，奉此玩好端。吾闻古圣王，珍禽皆舍旃。
<br>
<br>　　今此陇民属，每岁啼涟涟。
<br>
<br>　　卷608_20  「奉献致政裴秘监」皮日休
<br>
<br>　　何胤本征士，高情动天地。既无阀阅门，常嫌冠冕累。
<br>
<br>　　宰邑著嘉政，为郡留高致。移官在书府，方乐鸳池贵。
<br>
<br>　　玉季牧江西，泣之不忍离。舍杖随之去，天下钦高义。
<br>
<br>　　乌帽白裘，篮舆竹如意。黄菊陶潜酒，青山谢公妓。
<br>
<br>　　月槛咏诗情，花溪钓鱼戏。钟陵既方舟，魏阙将结驷。
<br>
<br>　　甘求白首闲，不为苍生起。优诏加大监，所以符公议。
<br>
<br>　　既为逍遥公，又作鸱夷子。安车悬不出，驷马闲无事。
<br>
<br>　　微雨汉陂舟，残日终南骑。富贵尽凌云，何人能至此。
<br>
<br>　　猜祸皆及身，何复至如是。贤哉此丈夫，百世一人矣。
<br>
<br>　　卷608_21  「秋夜有怀」皮日休
<br>
<br>　　梦里忧身泣，觉来衣尚湿。骨肉煎我心，不是谋生急。
<br>
<br>　　如何欲佐主，功名未成立。处世既孤特，传家无承袭。
<br>
<br>　　明朝走梁楚，步步出门涩。如何一寸心，千愁万愁入。
<br>
<br>　　卷608_22  「喜鹊」皮日休
<br>
<br>　　弃膻在庭际，双鹊来摇尾。欲啄怕人惊，喜语晴光里。
<br>
<br>　　何况佞幸人，微禽解如此。
<br>
<br>　　卷608_23  「蚊子」皮日休
<br>
<br>　　隐隐聚若雷，k肤不知足。皇天若不平，微物教食肉。
<br>
<br>　　贫士无绛纱，忍苦卧茅屋。何事觅膏腴，腹无太仓粟。
<br>
<br>　　卷608_24  「鹿门夏日」皮日休
<br>
<br>　　满院松桂阴，日午却不知。山人睡一觉，庭鹊立未移。
<br>
<br>　　出檐趁云去，忘戴白接z5.书眼若薄雾，酒肠如漏卮。
<br>
<br>　　身外所劳者，饮食须自持。何如便绝粒，直使身无为。
<br>
<br>　　卷608_21  「偶书」皮日休
<br>
<br>　　女娲掉绳索，K泥成下人。至今顽愚者，生如土偶身。
<br>
<br>　　云物养吾道，天爵高我贫。大笑猗氏辈，为富皆不仁。
<br>
<br>　　卷608_22  「读书」皮日休
<br>
<br>　　家资是何物，积帙列梁o.高斋晓开卷，独共圣人语。
<br>
<br>　　英贤虽异世，自古心相许。案头见蠹鱼，犹胜凡俦侣。
<br>
<br>　　卷608_23  「贫居秋日」皮日休
<br>
<br>　　亭午头未冠，端坐独愁予。贫家烟爨稀，灶底阴虫语。
<br>
<br>　　门小愧车马，廪空惭雀鼠。尽室未寒衣，机声羡邻女。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
