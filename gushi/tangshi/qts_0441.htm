<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百四十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百四十一
<br>
<br>　　卷441_1  「夜入瞿唐峡」白居易
<br>
<br>　　瞿唐天下险，夜上信难哉。岸似双屏合，天如匹帛开。
<br>
<br>　　逆风惊浪起，拔zB暗船来。欲识愁多少，高于滟堆。
<br>
<br>　　卷441_15  「初到忠州赠李六（一作李大夫）」白居易
<br>
<br>　　好在天涯李使君，江头相见日黄昏。吏人生梗都如鹿，
<br>
<br>　　市井疏芜只抵村。一只兰船当驿路，百层石磴上州门。
<br>
<br>　　更无平地堪行处，虚受朱轮五马恩。
<br>
<br>　　卷441_16  「郡斋暇日忆庐山草堂兼寄二林僧社三十韵多叙…出处之意」白居易
<br>
<br>　　谏诤知无补，迁移分所当。不堪匡圣主，只合事空王。
<br>
<br>　　龙象投新社，g鸾失故行。沉吟辞北阙，诱引向西方。
<br>
<br>　　便住双林寺，仍开一草堂。平治行道路，安置坐禅床。
<br>
<br>　　手版支为枕，头巾阁在墙。先生乌几舄，居士白衣裳。
<br>
<br>　　竟岁何曾闷，终身不拟忙。灭除残梦想，换尽旧心肠。
<br>
<br>　　世界多烦恼，形神久损伤。正从风鼓浪，转作日销霜。
<br>
<br>　　吾道寻知止，君恩偶未忘。忽蒙颁凤诏，兼谢剖鱼章。
<br>
<br>　　莲静方依水，葵枯重仰阳。三车犹夕会，五马已晨装。
<br>
<br>　　去似寻前世，来如别故乡。眉低出鹫岭，脚重下蛇冈。
<br>
<br>　　渐望庐山远，弥愁峡路长。香炉峰隐隐，巴字水茫茫。
<br>
<br>　　瓢挂留庭树，经收在屋梁。春抛红药圃，夏忆白莲塘。
<br>
<br>　　唯拟捐尘事，将何答宠光。有期追永远，无政继龚黄。
<br>
<br>　　南国秋犹热，西斋夜暂凉。闲吟四句偈，静对一炉香。
<br>
<br>　　身老同丘井，心空是道场。觅僧为去伴，留俸作归粮。
<br>
<br>　　为报山中侣，凭看竹下房。会应归去在，松菊莫教荒。
<br>
<br>　　卷441_17  「赠康叟」白居易
<br>
<br>　　八十秦翁老不归，南宾太守乞寒衣。
<br>
<br>　　再三怜汝非他意，天宝遗民见渐稀。
<br>
<br>　　卷441_18  「鹦鹉」白居易
<br>
<br>　　竟日语还默，中宵栖复惊。身囚缘彩翠，心苦为分明。
<br>
<br>　　暮起归巢思，春多忆侣声。谁能拆笼破，从放快飞鸣。
<br>
<br>　　卷441_19  「京使回，累得南省诸公书因以长句诗寄谢萧五刘二…员外」白居易
<br>
<br>　　雪压泥埋未死身，每劳存问愧交亲。浮萍飘泊三千里，
<br>
<br>　　列宿参差十五人。禁月落时君待漏，烟深处我行春。
<br>
<br>　　瘴乡得老犹为幸，岂敢伤嗟白发新。
<br>
<br>　　卷441_20  「东城春意」白居易
<br>
<br>　　风软云不动，郡城东北隅。晚来春澹澹，天气似京都。
<br>
<br>　　弦管随宜有，杯觞不道无。其如亲故远，无可共欢娱。
<br>
<br>　　卷441_21  「木莲树生巴峡山谷间巴民亦呼为黄心树大者…题三绝句云」白居易
<br>
<br>　　如折芙蓉栽旱地，似抛芍药挂高枝。
<br>
<br>　　云埋水隔无人识，唯有南宾太守知。
<br>
<br>　　红似燕支腻如粉，伤心好物不须臾。
<br>
<br>　　山中风起无时节，明日重来得在无。
<br>
<br>　　已愁花落荒岩底，复恨根生乱石间。
<br>
<br>　　几度欲移移不得，天教抛掷在深山。
<br>
<br>　　卷441_22  「种桃杏」白居易
<br>
<br>　　无论海角与天涯，大抵心安即是家。路远谁能念乡曲，
<br>
<br>　　年深兼欲忘京华。忠州且作三年计，种杏栽桃拟待花。
<br>
<br>　　卷441_23  「新秋」白居易
<br>
<br>　　二毛生镜日，一叶落庭时。老去争由我，愁来欲泥谁。
<br>
<br>　　空销闲岁月，不见旧亲知。唯弄扶床女，时时强展眉。
<br>
<br>　　卷441_24  「龙昌寺荷池」白居易
<br>
<br>　　冷碧新秋水，残红半破莲。从来寥落意，不似此池边。
<br>
<br>　　卷441_25  「听竹枝赠李侍御」白居易
<br>
<br>　　巴童巫女竹枝歌，懊恼何人怨咽多。
<br>
<br>　　暂听遣君犹怅望，长闻教我复如何。
<br>
<br>　　卷441_26  「寄胡饼与杨万州」白居易
<br>
<br>　　胡麻饼样学京都，面脆油香新出炉。
<br>
<br>　　寄与饥馋杨大使，尝看得似辅兴无。
<br>
<br>　　卷441_27  「感樱桃花，因招饮客」白居易
<br>
<br>　　樱桃昨夜开如雪，鬓发今年白似霜。渐觉花前成老丑，
<br>
<br>　　何曾酒后更颠狂。谁能闻此来相劝，共泥春风醉一场。
<br>
<br>　　卷441_28  「东亭闲望」白居易
<br>
<br>　　东亭尽日坐，谁伴寂寥身。绿桂为佳客，红蕉当美人。
<br>
<br>　　笑言虽不接，情状似相亲。不作悠悠想，如何度晚春。
<br>
<br>　　卷441_29  「画木莲花图寄元郎中」白居易
<br>
<br>　　花房腻似红莲朵，艳色鲜如紫牡丹。
<br>
<br>　　唯有诗人能解爱，丹青写出与君看。
<br>
<br>　　卷441_30  「和李澧州题韦开州经藏诗」白居易
<br>
<br>　　既悟莲花藏，须遗贝叶书。菩提无处所，文字本空虚。
<br>
<br>　　观指非知月，忘筌是得鱼。闻君登彼岸，舍筏复何如。
<br>
<br>　　卷441_31  「九日题涂溪」白居易
<br>
<br>　　蕃草席铺枫叶岸，竹枝歌送菊花杯。
<br>
<br>　　明年尚作南宾守，或可重阳更一来。
<br>
<br>　　卷441_32  「即事寄微之」白居易
<br>
<br>　　田涩米不耕锄，旱地荒园少菜蔬。想念土风今若此，
<br>
<br>　　料看生计合何如。衣缝纰K黄丝绢，饭下腥咸白小鱼。
<br>
<br>　　饱暖饥寒何足道，此身长短是空虚。
<br>
<br>　　卷441_33  「题郡中荔枝诗十八韵，兼寄万州杨八使君」白居易
<br>
<br>　　奇果标南土，芳林对北堂。素华春漠漠，丹实夏煌煌。
<br>
<br>　　叶捧低垂户，枝擎重压墙。始因风弄色，渐与日争光。
<br>
<br>　　夕讶条悬火，朝惊树点妆。深于红踯躅，大校白槟榔。
<br>
<br>　　星缀连心朵，珠排耀眼房。紫罗裁衬壳，白玉裹填瓤。
<br>
<br>　　早岁曾闻说，今朝始摘尝。嚼疑天上味，嗅异世间香。
<br>
<br>　　润胜莲生水，鲜逾橘得霜。燕支掌中颗，甘露舌头浆。
<br>
<br>　　物少尤珍重，天高苦渺茫。已教生暑月，又使阻遐方。
<br>
<br>　　粹液灵难驻，妍姿嫩易伤。近南光景热，向北道途长。
<br>
<br>　　不得充王赋，无由寄帝乡。唯君堪掷赠，面白似潘郎。
<br>
<br>　　卷441_34  「留北客」白居易
<br>
<br>　　峡外相逢远，樽前一会难。即须分手别，且强展眉欢。
<br>
<br>　　楚袖萧条舞，巴弦趣数弹。笙歌随分有，莫作帝乡看。
<br>
<br>　　卷441_35  「重寄荔枝与杨使君，时闻杨使君欲种植故有落句之戏」白居易
<br>
<br>　　摘来正带凌晨露，寄去须凭下水船。映我绯衫浑不见，
<br>
<br>　　对公银印最相鲜。香连翠叶真堪画，红透青笼实可怜。
<br>
<br>　　闻道万州方欲种，愁君得吃是何年。
<br>
<br>　　卷441_36  「和万州杨使君四绝句。竞渡」白居易
<br>
<br>　　竞渡相传为汨罗，不能止遏意无他。
<br>
<br>　　自经放逐来憔悴，能校灵均死几多。
<br>
<br>　　卷441_37  「和万州杨使君四绝句。江边草」白居易
<br>
<br>　　闻君泽畔伤春草，忆在天门街里时。
<br>
<br>　　漠漠凄凄愁满眼，就中惆怅是江蓠。
<br>
<br>　　卷441_38  「和万州杨使君四绝句。嘉庆李」白居易
<br>
<br>　　东都绿李万州栽，君手封题我手开。
<br>
<br>　　把得欲尝先怅望，与渠同别故乡来。
<br>
<br>　　卷441_39  「和万州杨使君四绝句。白槿花」白居易
<br>
<br>　　秋晚英无艳色，何因栽种在人家。
<br>
<br>　　使君自别罗敷面，争解回头爱白花。
<br>
<br>　　卷441_40  「和行简望郡南山」白居易
<br>
<br>　　反照前山云树明，从君苦道似华清。
<br>
<br>　　试听肠断巴猿叫，早晚骊山有此声。
<br>
<br>　　卷441_41  「种荔枝」白居易
<br>
<br>　　红颗珍珠诚可爱，白须太守亦何痴。
<br>
<br>　　十年结子知谁在，自向庭中种荔枝。
<br>
<br>　　卷441_42  「阴雨」白居易
<br>
<br>　　岚雾今朝重，江山此地深。滩声秋更急，峡气晓多阴。
<br>
<br>　　望阙云遮眼，思乡雨滴心。将何慰幽独，赖此北窗琴。
<br>
<br>　　卷441_43  「送客归京」白居易
<br>
<br>　　水陆四千里，何时归到秦。舟辞三峡雨，马入九衢尘。
<br>
<br>　　有酒留行客，无书寄贵人。唯凭远传语，好在曲江春。
<br>
<br>　　卷441_44  「送萧处士游黔南」白居易
<br>
<br>　　能文好饮老萧郎，身似浮云鬓似霜。生计抛来诗是业，
<br>
<br>　　家园忘却酒为乡。江从巴峡初成字，猿过巫阳始断肠。
<br>
<br>　　不醉黔中争去得，磨围山月正苍苍。
<br>
<br>　　卷441_45  「东楼醉」白居易
<br>
<br>　　天涯深峡无人地，岁暮穷阴欲夜天。
<br>
<br>　　不向东楼时一醉，如何拟过二三年。
<br>
<br>　　卷441_46  「寄微之（时微之为虢州司马）」白居易
<br>
<br>　　高天默默物茫茫，各有来由致损伤。鹦为能言长剪翅，
<br>
<br>　　龟缘难死久支床。莫嫌冷落抛闲地，犹胜炎蒸卧瘴乡。
<br>
<br>　　外物竟关身底事，谩排门戟系腰章。
<br>
<br>　　卷441_47  「东楼招客夜饮」白居易
<br>
<br>　　莫辞数数醉东楼，除醉无因破得愁。
<br>
<br>　　唯有绿樽红烛下，暂时不似在忠州。
<br>
<br>　　卷441_48  「醉后戏题」白居易
<br>
<br>　　自知清冷似冬凌，每被人呼作律僧。
<br>
<br>　　今夜酒醺罗绮暖，被君融尽玉壶冰。
<br>
<br>　　卷441_49  「冬至夜」白居易
<br>
<br>　　老去襟怀常C落，病来须鬓转苍浪。心灰不及炉中火，
<br>
<br>　　鬓雪多于砌下霜。三峡南宾城最远，一年冬至夜偏长。
<br>
<br>　　今宵始觉房栊冷，坐索寒衣托孟光。
<br>
<br>　　卷441_50  「竹枝词四首」白居易
<br>
<br>　　瞿唐峡口水烟低，白帝城头月向西。
<br>
<br>　　唱到竹枝声咽处，寒猿暗鸟一时啼。
<br>
<br>　　竹枝苦怨怨何人，夜静山空歇又闻。
<br>
<br>　　蛮儿巴女齐声唱，愁杀江楼病使君。
<br>
<br>　　巴东船舫上巴西，波面风生雨脚齐。
<br>
<br>　　水蓼冷花红簇簇，江蓠湿叶碧凄凄。
<br>
<br>　　江畔谁人唱竹枝，前声断咽后声迟。
<br>
<br>　　怪来调苦缘词苦，多是通州司马诗。
<br>
<br>　　卷441_51  「酬严中丞晚眺黔江见寄」白居易
<br>
<br>　　江水三回曲，愁人两地情。磨围山下色，明月峡中声。
<br>
<br>　　晚后连天碧，秋来彻底清。临流有新恨，照见白须生。
<br>
<br>　　卷441_52  「寄题杨万州四望楼」白居易
<br>
<br>　　江上新楼名四望，东西南北水茫茫。
<br>
<br>　　无由得与君携手，同凭栏干一望乡。
<br>
<br>　　卷441_53  「答杨使君登楼见忆」白居易
<br>
<br>　　忠万楼中南北望，南州烟水北州云。
<br>
<br>　　两州何事偏相忆，各是笼禽作使君。
<br>
<br>　　卷441_54  「除夜」白居易
<br>
<br>　　岁暮纷多思，天涯渺未归。老添新甲子，病减旧容辉。
<br>
<br>　　乡国仍留念，功名已息机。明朝四十九，应转悟前非。
<br>
<br>　　卷441_55  「闻雷」白居易
<br>
<br>　　瘴地风霜早，温天气候催。穷冬不见雪，正月已闻雷。
<br>
<br>　　震蛰虫蛇出，惊枯草木开。空馀客方寸，依旧似寒灰。
<br>
<br>　　卷441_56  「春至」白居易
<br>
<br>　　若为南国春还至，争向东楼日又长。白片落梅浮涧水，
<br>
<br>　　黄梢新柳出城墙。闲拈蕉叶题诗咏，闷取藤枝引酒尝。
<br>
<br>　　乐事渐无身渐老，从今始拟负风光。
<br>
<br>　　卷441_57  「感春」白居易
<br>
<br>　　巫峡中心郡，巴城四面春。草青临水地，头白见花人。
<br>
<br>　　忧喜皆心火，荣枯是眼尘。除非一杯酒，何物更关身。
<br>
<br>　　卷441_58  「春江」白居易
<br>
<br>　　炎凉昏晓苦推迁，不觉忠州已二年。闭阁只听朝暮鼓，
<br>
<br>　　上楼空望往来船。莺声诱引来花下，草色句留坐水边。
<br>
<br>　　唯有春江看未厌，萦砂绕石渌潺。
<br>
<br>　　卷441_59  「题东楼前李使君所种樱桃花」白居易
<br>
<br>　　身入青云无见日，手栽红树又逢春。
<br>
<br>　　唯留花向楼前著，故故抛愁与后人。
<br>
<br>　　卷441_60  「巴水」白居易
<br>
<br>　　城下巴江水，春来似L尘。软沙如渭曲，斜岸忆天津。
<br>
<br>　　影蘸新黄柳，香浮小白O.临流搔首坐，惆怅为何人。
<br>
<br>　　卷441_61  「野行」白居易
<br>
<br>　　草润衫襟重，沙干屐齿轻。仰头听鸟立，信脚望花行。
<br>
<br>　　暇日无公事，衰年有道情。浮生短于梦，梦里莫营营。
<br>
<br>　　卷441_62  「送高侍御使回，因寄杨八」白居易
<br>
<br>　　明月峡边逢制使，黄茅岸上是忠州。
<br>
<br>　　到城莫说忠州恶，无益虚教杨八愁。
<br>
<br>　　卷441_63  「奉酬李相公见示绝句（时初闻国丧）」白居易
<br>
<br>　　碧油幢下捧新诗，荣贱虽殊共一悲。
<br>
<br>　　涕泪满襟君莫怪，甘泉侍从最多时。
<br>
<br>　　卷441_64  「喜山石榴花开（去年自庐山移来）」白居易
<br>
<br>　　忠州州里今日花，庐山山头去时树。已怜根损斩新栽，
<br>
<br>　　还喜花开依旧数。赤玉何人少琴轸，红缬谁家合罗F.
<br>
<br>　　但知烂熳恣情开，莫怕南宾桃李妒。
<br>
<br>　　卷441_65  「戏赠萧处士、清禅师」白居易
<br>
<br>　　三杯嵬峨忘机客，百衲头陀任运僧。
<br>
<br>　　又有放慵巴郡守，不营一事共腾腾。
<br>
<br>　　卷441_66  「钱虢州以三堂绝句见寄，因以本韵和之」白居易
<br>
<br>　　同事空王岁月深，相思远寄定中吟。
<br>
<br>　　遥知清净中和化，只用金刚三昧心。
<br>
<br>　　卷441_67  「三月三日」白居易
<br>
<br>　　暮春风景初三日，流世光阴半百年。
<br>
<br>　　欲作闲游无好伴，半江惆怅却回船。
<br>
<br>　　卷441_68  「寒食夜」白居易
<br>
<br>　　四十九年身老日，一百五夜月明天。
<br>
<br>　　抱膝思量何事在，痴男I女唤秋千。
<br>
<br>　　卷441_69  「代州民问」白居易
<br>
<br>　　龙昌寺底开山路，巴子台前种柳林。
<br>
<br>　　官职家乡都忘却，谁人会得使君心。
<br>
<br>　　卷441_70  「答州民」白居易
<br>
<br>　　宦情斗擞随尘去，乡思销磨逐日无。
<br>
<br>　　唯拟腾腾作闲事，遮渠不道使君愚。
<br>
<br>　　卷441_71  「荔枝楼对酒」白居易
<br>
<br>　　荔枝新熟鸡冠色，烧酒初开琥珀香。
<br>
<br>　　欲摘一枝倾一\，西楼无客共谁尝。
<br>
<br>　　卷441_72  「房家夜宴喜雪，戏赠主人」白居易
<br>
<br>　　风头向夜利如刀，赖此温炉软锦袍。桑落气薰珠翠暖，
<br>
<br>　　柘枝声引管弦高。酒钩送\推莲子，烛泪粘盘垒蒲萄。
<br>
<br>　　不醉遣侬争散得，门前雪片似鹅毛。
<br>
<br>　　卷441_73  「醉后赠人」白居易
<br>
<br>　　香球趁拍回环\，花\抛巡取次飞。
<br>
<br>　　自入春来未同醉，那能夜去独先归。
<br>
<br>　　卷441_74  「初除尚书郎，脱刺史绯」白居易
<br>
<br>　　亲宾相贺问何如，服色恩光尽反初。头白喜抛黄草峡，
<br>
<br>　　眼明惊拆紫泥书。便留朱绂还铃阁，却著青袍侍玉除。
<br>
<br>　　无奈娇痴三岁女，绕腰啼哭觅金鱼。
<br>
<br>　　卷441_75  「留题开元寺上方」白居易
<br>
<br>　　东寺台阁好，上方风景清。数来犹未厌，长别岂无情。
<br>
<br>　　恋水多临坐，辞花剩绕行。最怜新岸柳，手种未全成。
<br>
<br>　　卷441_76  「别种东坡花树两绝」白居易
<br>
<br>　　三年留滞在江城，草树禽鱼尽有情。
<br>
<br>　　何处殷勤重回首，东坡桃李种新成。
<br>
<br>　　花林好住莫憔悴，春至但知依旧春。
<br>
<br>　　楼上明年新太守，不妨还是爱花人。
<br>
<br>　　卷441_77  「别桥上竹」白居易
<br>
<br>　　穿桥迸竹不依行，恐碍行人被损伤。
<br>
<br>　　我去自惭遗爱少，不教君得似甘棠。
<br>
<br>　　卷441_78  「发白狗峡，次黄牛峡登高寺，却望忠州」白居易
<br>
<br>　　白狗次黄牛，滩如竹节稠。路穿天地险，人续古今愁。
<br>
<br>　　忽见千花塔，因停一叶舟。畏途常迫促，静境暂淹留。
<br>
<br>　　巴曲春全尽，巫阳雨半收。北归虽引领，南望亦回头。
<br>
<br>　　昔去悲殊俗，今来念旧游。别僧山北寺，抛竹水西楼。
<br>
<br>　　郡树花如雪，军厨酒似油。时时大开口，自笑忆忠州。
<br>
<br>　　卷441_79  「棣华驿见杨八题梦兄弟诗」白居易
<br>
<br>　　遥闻旅宿梦兄弟，应为邮亭名棣华。
<br>
<br>　　名作棣华来早晚，自题诗后属杨家。
<br>
<br>　　卷441_80  「商山路有感」白居易
<br>
<br>　　万里路长在，六年身始归。所经多旧馆，大半主人非。
<br>
<br>　　卷441_81  「商山路驿桐树，昔与微之前后题名处」白居易
<br>
<br>　　与君前后多迁谪，五度经过此路隅。
<br>
<br>　　笑问中庭老桐树，这回归去免来无。
<br>
<br>　　卷441_82  「恻恻吟」白居易
<br>
<br>　　恻恻复恻恻，逐臣返乡国。前事难重论，少年不再得。
<br>
<br>　　泥涂绛老头班白，炎瘴灵均面黎黑。六年不死却归来，
<br>
<br>　　道著姓名人不识。
<br>
<br>　　卷441_83  「德宗皇帝挽歌词四首」白居易
<br>
<br>　　执象宗玄祖，贻谋启孝孙。文高柏梁殿，礼薄霸陵原。
<br>
<br>　　宫仗辞天阙，朝仪出国门。生成不可报，二十七年恩。
<br>
<br>　　虞帝南巡后，殷宗谅暗中。初辞铸鼎地，已闭望仙宫。
<br>
<br>　　晓落当陵月，秋生满旆风。前星承帝座，不使北辰空。
<br>
<br>　　业大承宗祖，功成付子孙。睿文诗播乐，遗训史标言。
<br>
<br>　　节表中和德，方垂广利恩。悬知千载后，理代数贞元。
<br>
<br>　　梦减三龄寿，哀延七月期。寝园愁望远，宫仗哭行迟。
<br>
<br>　　云日添寒惨，笳箫向晚悲。因山有遗诏，如葬汉文时。
<br>
<br>　　卷441_84  「昭德皇后挽歌词」白居易
<br>
<br>　　仙去逍遥境，诗留窈窕章。春归金屋少，夜入寿宫长。
<br>
<br>　　凤引曾辞辇，蚕休昔采桑。阴灵何处感，沙麓月无光。
<br>
<br>　　卷441_85  「太平乐词二首（已下七首在翰林院时奉敕撰进）」白居易
<br>
<br>　　岁丰仍节俭，时泰更销兵。圣念长如此，何忧不太平。
<br>
<br>　　湛露浮尧酒，薰风起舜歌。愿同尧舜意，所乐在人和。
<br>
<br>　　卷441_86  「小曲新词二首」白居易
<br>
<br>　　霁色鲜宫殿，秋声脆管弦。圣明千岁乐，岁岁似今年。
<br>
<br>　　红裾明月夜，碧簟早秋时。好向昭阳宿，天凉玉漏迟。
<br>
<br>　　卷441_87  「闺怨词三首」白居易
<br>
<br>　　朝憎莺百啭，夜妒燕双栖。不惯经春别，谁知到晓啼。
<br>
<br>　　珠箔笼寒月，纱窗背晓灯。夜来巾上泪，一半是春冰。
<br>
<br>　　关山征戍远，闺阁别离难。苦战应憔悴，寒衣不要宽。
<br>
<br>　　卷441_88  「残春曲（禁中口号）」白居易
<br>
<br>　　禁苑残莺三四声，景迟风慢暮春情。
<br>
<br>　　日西无事墙阴下，闲蹋宫花独自行。
<br>
<br>　　卷441_89  「长安春」白居易
<br>
<br>　　青门柳枝软无力，东风吹作黄金色。
<br>
<br>　　街东酒薄醉易醒，满眼春愁销不得。
<br>
<br>　　卷441_90  「长乐坡送人，赋得愁字」白居易
<br>
<br>　　行人南北分征路，流水东西接御沟。
<br>
<br>　　终日坡前恨离别，谩名长乐是长愁。
<br>
<br>　　卷441_91  「独眠吟二首」白居易
<br>
<br>　　夜长无睡起阶前，寥落星河欲曙天。
<br>
<br>　　十五年来明月夜，何曾一夜不孤眠。
<br>
<br>　　独眠客，夜夜可怜长寂寂。就中今夜最愁人，
<br>
<br>　　凉月清风满床席。
<br>
<br>　　卷441_92  「期不至」白居易
<br>
<br>　　红烛清樽久延伫，出门入门天欲曙。
<br>
<br>　　星稀月落竟不来，烟柳胧胧鹊飞去。
<br>
<br>　　卷441_93  「长洲苑」白居易
<br>
<br>　　春入长洲草又生，鹧鸪飞起少人行。
<br>
<br>　　年深不辨娃宫处，夜夜苏台空月明。
<br>
<br>　　卷441_94  「忆江柳」白居易
<br>
<br>　　曾栽杨柳江南岸，一别江南两度春。
<br>
<br>　　遥忆青青江岸上，不知攀折是何人。
<br>
<br>　　卷441_95  「南浦别」白居易
<br>
<br>　　南浦凄凄别，西风袅袅秋。一看肠一断，好去莫回头。
<br>
<br>　　卷441_96  「三年别」白居易
<br>
<br>　　悠悠一别已三年，相望相思明月天。
<br>
<br>　　肠断青天望明月，别来三十六回圆。
<br>
<br>　　卷441_97  「伤春词」白居易
<br>
<br>　　深浅檐花千万枝，碧纱窗外啭黄鹂。
<br>
<br>　　残妆含泪下帘坐，尽日伤春春不知。
<br>
<br>　　卷441_98  「后宫词」白居易
<br>
<br>　　泪湿罗巾梦不成，夜深前殿按歌声。
<br>
<br>　　红颜未老恩先断，斜倚薰笼坐到明。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
