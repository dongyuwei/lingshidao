<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百七十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百七十九
<br>
<br>　　卷379_1  「感别送从叔校书简再登科东归」孟郊
<br>
<br>　　长安车马道，高槐结浮阴。下有名利人，一人千万心。
<br>
<br>　　黄鹄多远势，沧溟无近浔。怡怡静退姿，泠泠思归吟。
<br>
<br>　　菱唱忽生听，芸书回望深。清风散言笑，馀花缀衣襟。
<br>
<br>　　独恨鱼鸟别，一飞将一沉。
<br>
<br>　　卷379_2  「送玄亮师（一作送道友）」孟郊
<br>
<br>　　兰泉涤我襟，杉月栖我心。茗啜绿净花，经诵清柔音。
<br>
<br>　　何处笑为别，淡情愁不侵。
<br>
<br>　　卷379_3  「送李尊师玄」孟郊
<br>
<br>　　口诵碧简文，身是青霞君。头冠两片月，肩披一条云。
<br>
<br>　　松骨轻自飞，鹤心高不群。
<br>
<br>　　卷379_4  「同昼上人送郭秀才江南寻兄弟」孟郊
<br>
<br>　　地上春色生，眼前诗彩明。手携片宝月，言是高僧名。
<br>
<br>　　溪转万曲心，水流千里声。飞鸣向谁去，江鸿弟与兄。
<br>
<br>　　卷379_5  「春日同韦郎中使君送邹儒立少府扶侍赴云阳」孟郊
<br>
<br>　　离思著百草，绵绵生无穷。侧闻畿甸秀，三振词策雄。
<br>
<br>　　太守不韵俗，诸生皆变风。郡斋敞西清，楚瑟惊南鸿。
<br>
<br>　　海畔帝城望，云阳天色中。酒酣正芳景，诗缀新碧丛。
<br>
<br>　　服彩老莱并，侍车江革同。过隋柳憔悴，入洛花蒙笼。
<br>
<br>　　高步讵留足，前程在层空。独惭病鹤羽，飞送力难崇。
<br>
<br>　　卷379_6  「送从叔校书简南归（一作东游）」孟郊
<br>
<br>　　长安别离道，宛在东城隅。寒草根未死，愁人心已枯。
<br>
<br>　　促促水上景，遥遥天际途。生随昏晓中，皆被日月驱。
<br>
<br>　　北骑达山岳，南帆指江湖。高踪一超越，千里在须臾。
<br>
<br>　　卷379_7  「送韩愈从军」孟郊
<br>
<br>　　志士感恩起，变衣非变性。亲宾改旧观，僮仆生新敬。
<br>
<br>　　坐作群书吟，行为孤剑咏。始知出处心，不失平生正。
<br>
<br>　　凄凄天地秋，凛凛军马令。驿尘时一飞，物色极四静。
<br>
<br>　　王师既不战，庙略在无竞。王粲有所依，元瑜初应命。
<br>
<br>　　一章喻檄明，百万心气定。今朝旌鼓前，笑别丈夫盛。
<br>
<br>　　卷379_8  「同茅郎中使君送河南裴文学」孟郊
<br>
<br>　　河南有归客，江风绕行襟。送君无尘听，舞鹤清瑟音。
<br>
<br>　　菱蔓缀楚棹，日华正嵩岑。如何谢文学，还起会云吟。
<br>
<br>　　卷379_9  「送李翱习之」孟郊
<br>
<br>　　习之势翩翩，东南去遥遥。赠君双履足，一为上皋桥。
<br>
<br>　　皋桥路逶迤，碧水清风飘。新秋折藕花，应对吴语娇。
<br>
<br>　　千巷分渌波，四门生早潮。湖榜轻袅袅，酒旗高寥寥。
<br>
<br>　　小时屐齿痕，有处应未销。旧忆如雾星，U见于梦消。
<br>
<br>　　言之烧人心，事去不可招。独孤宅前曲，箜篌醉中谣。
<br>
<br>　　壮年俱悠悠，逮兹各焦焦。执手复执手，唯道无枯凋。
<br>
<br>　　卷379_10  「送丹霞子阮芳颜上人归山」孟郊
<br>
<br>　　松色不肯秋，玉性不可柔。登山须正路，饮水须直流。
<br>
<br>　　倩鹤附书信，索云作衣裘。仙村莫道远，枉策招交游。
<br>
<br>　　卷379_11  「送从舅端适楚地」孟郊
<br>
<br>　　归情似泛空，飘荡楚波中。羽扇扫轻汗，布帆筛细风。
<br>
<br>　　江花折菡萏，岸影泊梧桐。元舅唱离别，贱生愁不穷。
<br>
<br>　　卷379_12  「送卢汀侍御归天德幕」孟郊
<br>
<br>　　仲宣领骑射，结束皆少年。匹马黄河岸，射雕清霜天。
<br>
<br>　　旌旗防日北，道路上云巅。古雪无销铄，新冰有堆填。
<br>
<br>　　清溪徒耸诮，白璧自招贤。岂比重恩者，闭门方独全。
<br>
<br>　　卷379_13  「送草书献上人归庐山」孟郊
<br>
<br>　　狂僧不为酒，狂笔自通天。将书云霞片，直至清明巅。
<br>
<br>　　手中飞黑电，象外泻玄泉。万物随指顾，三光为回旋。
<br>
<br>　　聚书云Kzw，洗砚山晴鲜。忽怒画蛇虺，喷然生风烟。
<br>
<br>　　江人愿停笔，惊浪恐倾船。
<br>
<br>　　卷379_9  「和薛先辈送独孤秀才上都赴嘉会得青字」孟郊
<br>
<br>　　秦云攀窈窕，楚桂搴芳馨。五色岂徒尔，万枝皆有灵。
<br>
<br>　　仙谣天上贵，林咏雪中青。持此一为赠，送君翔杳冥。
<br>
<br>　　卷379_10  「送崔爽之湖南」孟郊
<br>
<br>　　江与湖相通，二水洗高空。定知一日帆，使得千里风。
<br>
<br>　　雪唱与谁和，俗情多不通。何当逸翮纵，飞起泥沙中。
<br>
<br>　　卷379_11  「送超上人归天台（一作送天台道士）」孟郊
<br>
<br>　　天台山最高，动蹑赤城霞。何以静双目，扫山除妄花。
<br>
<br>　　何以洁其性，滤泉去泥沙。灵境物皆直，万松无一斜。
<br>
<br>　　月中见心近，云外将俗赊。山兽护方丈，山猿捧袈裟。
<br>
<br>　　遗身独得身，笑我牵名华。
<br>
<br>　　卷379_12  「同李益、崔放送王炼师还楼观，兼为群公先营山居」孟郊
<br>
<br>　　十年白云士，一卷紫芝书。来结崆峒侣，还期缥缈居。
<br>
<br>　　霞冠遗彩翠，月帔上空虚。寄谢泉根水，清泠闲有馀。
<br>
<br>　　卷379_13  「张徐州席送岑秀才」孟郊
<br>
<br>　　振振芝兰步，升自君子堂。泠泠松桂吟，生自楚客肠。
<br>
<br>　　羁鸟无定栖，惊蓬在他乡。去兹门馆闲，即彼道路长。
<br>
<br>　　雨馀山川净，麦熟草木凉。楚泪滴章句，京尘染衣裳。
<br>
<br>　　赠君无馀佗，久要不可忘。
<br>
<br>　　卷379_14  「送黄构擢第后归江南」孟郊
<br>
<br>　　澹澹沧海气，结成黄香才。幼龄思奋飞，弱冠游灵台。
<br>
<br>　　一鹗顾乔木，众禽不敢猜。一骥骋长衢，众兽不敢陪。
<br>
<br>　　遂得会风雨，感通如云雷。至矣小宗伯，确乎心不回。
<br>
<br>　　能令幽静人，声实喧九垓。却忆江南道，祖筵花里开。
<br>
<br>　　春风不能别，别罢空徘徊。
<br>
<br>　　卷379_15  「送道士」孟郊
<br>
<br>　　千年山上行，山上无遗踪。一日人间游，六合人皆逢。
<br>
<br>　　自有意中侣，白寒徒相从。
<br>
<br>　　卷379_16  「送孟寂赴举」孟郊
<br>
<br>　　烈士不忧身，为君吟苦辛。男儿久失意，宝剑亦生尘。
<br>
<br>　　浮俗官是贵，君子道所珍。况当圣明主，岂乏证玉臣。
<br>
<br>　　浊水无白日，清流鉴苍F.贤愚皎然别，结交当有因。
<br>
<br>　　卷379_17  「同溧阳宰送孙秀才」孟郊
<br>
<br>　　废瑟难为弦，南风难为歌。幽幽拙疾中，忽忽浮梦多。
<br>
<br>　　清韵始啸侣，雅言相与和。讼闲每往招，祖送奈若何。
<br>
<br>　　牵苦强为赠，邦邑光峨峨。
<br>
<br>　　卷379_18  「溧阳唐兴寺观蔷薇花，同诸公饯陈明府」孟郊
<br>
<br>　　忽惊红琉璃，千艳万艳开。佛火不烧物，净香空徘徊。
<br>
<br>　　花下印文字，林间咏觞杯。群官饯宰官，此地车马来。
<br>
<br>　　卷379_19  「送柳淳」孟郊
<br>
<br>　　青山临黄河，下有长安道。世上名利人，相逢不知老。
<br>
<br>　　卷379_20  「送殷秀才南游」孟郊
<br>
<br>　　诗句临离袂，酒花薰别颜。水程千里外，岸泊几宵间。
<br>
<br>　　风叶乱辞木，雪猿清叫山。南中多古事，咏遍始应还。
<br>
<br>　　卷379_21  「送青阳上人游越」孟郊
<br>
<br>　　秋风吹白发，微官自萧索。江僧何用叹，溪县饶寂寞。
<br>
<br>　　楚思物皆清，越山胜非薄。时看镜中月，独向衣上落。
<br>
<br>　　多谢入冥鸿，笑予在笼鹤。
<br>
<br>　　卷379_22  「奉同朝贤送新罗使」孟郊
<br>
<br>　　淼淼望远国，一萍秋海中。恩传日月外，梦在波涛东。
<br>
<br>　　浪兴豁胸臆，泛程舟虚空。既兹吟仗信，亦以难私躬。
<br>
<br>　　实怪赏不足，异鲜悦多丛。安危所系重，征役谁能穷。
<br>
<br>　　彼俗媚文史，圣朝富才雄。送行数百首，各以铿奇工。
<br>
<br>　　冗隶窃抽韵，孤属思将同。
<br>
<br>　　卷379_23  「留弟郢不得送之江南」孟郊
<br>
<br>　　刚有下水船，白日留不得。老人独自归，苦泪满眼黑。
<br>
<br>　　卷379_24  「送陆畅归湖州，因凭题故人皎然塔、陆羽坟」孟郊
<br>
<br>　　淼淼寺前，白O多清风。昔游诗会满，今游诗会空。
<br>
<br>　　孤吟玉凄恻，远思景蒙笼。杼山砖塔禅，竟陵广宵翁。
<br>
<br>　　饶彼草木声，仿佛闻馀聪。因君寄数句，遍为书其丛。
<br>
<br>　　追吟当时说，来者实不穷。江调难再得，京尘徒满躬。
<br>
<br>　　送君溪鸳鸯，彩色双飞东。东多高静乡，芳宅冬亦崇。
<br>
<br>　　手自撷甘旨，供养欢冲融。待我遂前心，收拾使有终。
<br>
<br>　　不然洛岸亭，归死为大同。
<br>
<br>　　卷379_25  「送淡公」孟郊
<br>
<br>　　燕本冰雪骨，越淡莲花风。五言双宝刀，联响高飞鸿。
<br>
<br>　　翰苑钱舍人，诗韵铿雷公。识本未识淡，仰咏嗟无穷。
<br>
<br>　　清恨生物表，郎玉倾梦中。常于冷竹坐，相语道意冲。
<br>
<br>　　嵩洛兴不薄，稽江事难同。明年若不来，我作黄蒿翁。
<br>
<br>　　何以兀其心，为君学虚空。
<br>
<br>　　坐爱青草上，意含沧海滨。渺渺独见水，悠悠不问人。
<br>
<br>　　镜浪洗手绿，剡花入心春。虽然防外触，无奈饶衣新。
<br>
<br>　　行当译文字，慰此吟殷勤。
<br>
<br>　　铜斗饮江酒，手拍铜斗歌。侬是拍浪儿，饮则拜浪婆。
<br>
<br>　　脚踏小船头，独速舞短蓑。笑伊渔阳操，空恃文章多。
<br>
<br>　　闲倚青竹竿，白日奈我何。
<br>
<br>　　短蓑不怕雨，白鹭相争飞。短楫画菰蒲，斗作豪横归。
<br>
<br>　　笑伊水健儿，浪战求光辉。不如竹枝弓，射鸭无是非。
<br>
<br>　　射鸭复射鸭，鸭惊菰蒲头。鸳鸯亦零落，彩色难相求。
<br>
<br>　　侬是清浪儿，每踏清浪游。笑伊乡贡郎，踏土称风流。
<br>
<br>　　如何O角翁，至死不裹头。
<br>
<br>　　师得天文章，所以相知怀。数年伊雒同，一旦江湖乖。
<br>
<br>　　江湖有故庄，小女啼喈喈。我忧未相识，乳养难和谐。
<br>
<br>　　幸以片佛衣，诱之令看斋。斋中百福言，催促西归来。
<br>
<br>　　伊洛气味薄，江湖文章多。坐缘江湖岸，意识鲜明波。
<br>
<br>　　铜斗短蓑行，新章其奈何。兹焉激切句，非是等闲歌。
<br>
<br>　　制之附驿回，勿使馀风讹。都城第一寺，昭成屹嵯峨。
<br>
<br>　　为师书广壁，仰咏时经过。徘徊相思心，老泪双滂沱。
<br>
<br>　　江南邑中寺，平地生胜山。开元吴语僧，律韵高且闲。
<br>
<br>　　妙药溪岸平，桂榜往复还。树石相斗生，红绿各异颜。
<br>
<br>　　风味我遥忆，新奇师独攀。
<br>
<br>　　报恩兼报德，寺与山争鲜。橙橘金盖槛，竹蕉绿凝禅。
<br>
<br>　　经章音韵细，风磬清泠翩。离肠绕师足，旧忆随路延。
<br>
<br>　　不知几千尺，至死方绵绵。
<br>
<br>　　乡在越镜中，分明见归心。镜芳步步绿，镜水日日深。
<br>
<br>　　异刹碧天上，古香清桂岑。朗约徒在昔，章句忽盈今。
<br>
<br>　　幸因西飞叶，书作东风吟。落我病枕上，慰此浮恨侵。
<br>
<br>　　牵师袈裟别，师断袈裟归。问师何苦去，感吃言语稀。
<br>
<br>　　意恐被诗饿，欲住将底依。卢殷刘言史，饿死君已噫。
<br>
<br>　　不忍见别君，哭君他是非。
<br>
<br>　　诗人苦为诗，不如脱空飞。一生空r气，非谏复非讥。
<br>
<br>　　脱枯挂寒枝，弃如一唾微。一步一步乞，半片半片衣。
<br>
<br>　　倚诗为活计，从古多无肥。诗饥老不怨，劳师泪霏霏。
<br>
<br>　　卷379_26  「送魏端公入朝」孟郊
<br>
<br>　　东洛尚淹玩，西京足芳妍。大宾威仪肃，上客冠剑鲜。
<br>
<br>　　岂惟空恋阙，亦以将朝天。局促尘末吏，幽老病中弦。
<br>
<br>　　徒怀青云价，忽至白发年。何当补风教，为荐三百篇。
<br>
<br>　　卷379_27  「送卢郎中汀」孟郊
<br>
<br>　　洛水春渡阔，别离心悠悠。一生空吟诗，不觉成白头。
<br>
<br>　　向事每计较，与山实绸缪。太华天上开，其下车辙流。
<br>
<br>　　县街无尘土，过客多淹留。坐饮孤驿酒，行思独山游。
<br>
<br>　　逸关岚气明，照渭空漪浮。玉珂摆新欢，声与鸾凤俦。
<br>
<br>　　朝谒大家事，唯余去无由。
<br>
<br>　　卷379_28  「送郑仆射出节山南（一作酬郑兴元仆射招）」孟郊
<br>
<br>　　国老出为将，红旗入青山。再招门下生，结束馀病孱。
<br>
<br>　　自笑骑马丑，强从驱驰间。顾顾磨天路，袅袅镜下颜。
<br>
<br>　　文魄既飞越，宦情唯等闲。羡他白面少，多是清朝班。
<br>
<br>　　惜命非所报，慎行诚独艰。悠悠去住心，两说何能删。
<br>
<br>　　卷379_29  「别妻家」孟郊
<br>
<br>　　芙蓉湿晓露，秋别南浦中。鸳鸯卷新赠，遥恋东床空。
<br>
<br>　　碧水不息浪，清溪易生风。参差坐成阻，飘u去无穷。
<br>
<br>　　孤云目虽断，明月心相通。私情讵销铄，积芳在春丛。
<br>
<br>　　卷379_30  「赠姚N别」孟郊
<br>
<br>　　美人废琴瑟，不是无巧弹。闻君郢中唱，始觉知音难。
<br>
<br>　　惊蓬无还根，驰水多分澜。倦客厌出门，疲马思解鞍。
<br>
<br>　　何以写此心，赠君握中丹。
<br>
<br>　　卷379_31  「赠竟陵卢使君虔别」孟郊
<br>
<br>　　赤日千里火，火中行子心。孰不苦焦灼，所行为贫侵。
<br>
<br>　　山木岂无凉，猛兽蹲清阴。归人忆平坦，别路多岖簟
<br>
<br>　　赖得竟陵守，时闻建安吟。赠别折楚芳，楚芳摇衣襟。
<br>
<br>　　卷379_32  「与韩愈、李翱、张籍话别」孟郊
<br>
<br>　　朱弦奏离别，华灯少光辉。物色岂有异，人心顾将违。
<br>
<br>　　客程殊未已，岁华忽然微。秋桐故叶下，寒露新雁飞。
<br>
<br>　　远游起重恨，送人念先归。夜集类饥鸟，晨光失相依。
<br>
<br>　　马迹绕川水，雁书还闺闱。常恐亲朋阻，独行知虑非。
<br>
<br>　　卷379_33  「监察十五叔东斋招李益端公会别」孟郊
<br>
<br>　　欲知惜别离，泻水还清池。此地有君子，芳兰步葳蕤。
<br>
<br>　　手掇杂英，意摇春夜思。莫作绕山云，循环无定期。
<br>
<br>　　卷379_34  「汴州留别韩愈」孟郊
<br>
<br>　　不饮浊水澜，空滞此汴河。坐见绕岸水，尽为还海波。
<br>
<br>　　四时不在家，弊服断线多。远客独憔悴，春英落婆娑。
<br>
<br>　　汴水饶曲流，野桑无直柯。但为君子心，叹息终靡他。
<br>
<br>　　卷379_35  「赠别殷山人说易后归幽墅」孟郊
<br>
<br>　　夫子说天地，若与灵龟言。幽幽人不知，一一予所敦。
<br>
<br>　　秋月吐白夜，凉风韵清源。旁通忽已远，神感寂不喧。
<br>
<br>　　一悟万结，夕怀倾朝烦。旅c无停波，别马嘶去辕。
<br>
<br>　　殷勤荒草士，会有知己论。
<br>
<br>　　卷379_36  「寿安西渡奉别郑相公」孟郊
<br>
<br>　　洛河向西道，石波横磷磷。清风送君子，车远无还尘。
<br>
<br>　　春别亦萧索，况兹冰霜晨。零落景易入，郁抑抱难申。
<br>
<br>　　百宵华灯宴，一旦星散人。岁去弦吐箭，忧来蚕抽纶。
<br>
<br>　　绵绵无穷事，各各驰绕身。徘徊黄缥缈，倏忽春霜宾。
<br>
<br>　　相为物表物，永谢区中姻。日嗟来教士，仰望无由亲。
<br>
<br>　　东都清风减，君子西归朝。独抱岁晏恨，泗吟不成谣。
<br>
<br>　　贵游意多味，贱别情易消。回雁忆前叫，浪凫念后漂。
<br>
<br>　　悠悠孤飞景，耸耸衔霜条。昧趣多滞涩，懒朋寡新僚。
<br>
<br>　　病深理方悟，悔至心自烧。寂静道何在，忧勤学空饶。
<br>
<br>　　乃知减闻见，始遂情逍遥。文字徒营织，声华谅疑骄。
<br>
<br>　　顾惭耕稼士，朴略气韵调。善士有馀食，佳畦冬生苗。
<br>
<br>　　养人在养身，此旨清如韶。愿贡高古言，敢望锡类招。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
