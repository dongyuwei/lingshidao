<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百一十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百一十九
<br>
<br>　　卷119_1  「从军行」崔国辅
<br>
<br>　　塞北胡霜下，营州索兵救。夜里偷道行，将军马亦瘦。
<br>
<br>　　刀光照塞月，阵色明如昼。传闻贼满山，已共前锋斗。
<br>
<br>　　卷119_2  「杂诗」崔国辅
<br>
<br>　　逢著平乐儿，论交鞍马前。与酤一斗酒，恰用十千钱。
<br>
<br>　　后余在关内，作事多。何肯相救援，徒闻宝剑篇。
<br>
<br>　　卷119_3  「古意」崔国辅
<br>
<br>　　红荷楚水曲，彪炳烁晨霞。未得两回摘，秋风吹却花。
<br>
<br>　　时芳不待妾，玉无处夸。悔不盛年时，嫁与青楼家。
<br>
<br>　　卷119_4  「宿法华寺」崔国辅
<br>
<br>　　松雨时复滴，寺门清且凉。此心竟谁证，回憩支公床。
<br>
<br>　　壁画感灵迹，龛经传异香。独游寄象外，忽忽归南昌。
<br>
<br>　　卷119_5  「题预章馆」崔国辅
<br>
<br>　　杨柳映春江，江南转佳丽。吴门绿波里，越国青山际。
<br>
<br>　　游宦常往来，津亭暂临憩。驿前苍石没，浦外湖沙细。
<br>
<br>　　向晚宴且久，孤舟兹皇拧Ｔ屏粑鞅笨停气歇东南帝。
<br>
<br>　　独有萋萋心，谁知怨芳岁。
<br>
<br>　　卷119_6  「石头滩作」崔国辅
<br>
<br>　　怅矣秋风时，余临石头濑。因高见远境，尽此数州内。
<br>
<br>　　羽山数点青，海岸杂光碎。离离树木少，漭漭湖波大。
<br>
<br>　　日暮千里帆，南飞落天外。须臾遂入夜，楚色有微霭。
<br>
<br>　　寻远迹已穷，遗荣事多昧。一身犹未理，安得济时代。
<br>
<br>　　且泛朝夕潮，荷衣蕙为带。
<br>
<br>　　卷119_7  「漂母岸」崔国辅
<br>
<br>　　泗水入淮处，南边古岸存。秦时有漂母，于此饭王孙。
<br>
<br>　　王孙初未遇，寄食何足论。后为楚王来，黄金答母恩。
<br>
<br>　　事迹遗在此，空伤千载魂。茫茫水中渚，上有一孤墩。
<br>
<br>　　遥望不可到，苍苍烟树昏。几年崩冢色，每日落潮痕。
<br>
<br>　　古地多堙圮，时哉不敢言。向夕泪沾裳，遂宿芦洲村。
<br>
<br>　　卷119_8  「对酒吟」崔国辅
<br>
<br>　　行行日将夕，荒村古冢无人迹。蒙笼荆棘一鸟吟，
<br>
<br>　　屡唱提壶沽酒吃。古人不达酒不足，遗恨精灵传此曲。
<br>
<br>　　寄言世上诸少年，平生且尽杯中X.
<br>
<br>　　卷119_9  「奉和华清宫观行香应制」崔国辅
<br>
<br>　　天子蕊珠宫，楼台碧落通。豫游皆汗漫，斋处即崆峒。
<br>
<br>　　云物三光里，君臣一气中。道言何所说，宝历自无穷。
<br>
<br>　　卷119_10  「七夕」崔国辅
<br>
<br>　　太守仙潢族，含情七夕多。扇风生玉漏，置水写银河。
<br>
<br>　　阁下陈书籍，闺中曝绮罗。遥思汉武帝，青鸟几时过。
<br>
<br>　　卷119_11  「宿范浦」崔国辅
<br>
<br>　　月暗潮又落，西陵渡暂停。村烟和海雾，舟火乱江星。
<br>
<br>　　路转定山绕，塘连范浦横。鸱夷近何去，空山临沧溟。
<br>
<br>　　卷119_12  「奉和圣制上巳祓禊应制」崔国辅
<br>
<br>　　元巳秦中节，吾君灞上游。鸣銮通禁苑，别馆绕芳洲。
<br>
<br>　　g鹭千官列，鱼龙百戏浮。桃花春欲尽，谷雨夜来收。
<br>
<br>　　庆向尧樽祝，欢从楚棹讴。逸诗何足对，作掩东周。
<br>
<br>　　卷119_13  「九日侍宴应制」崔国辅
<br>
<br>　　运偶千年圣，时传九日神。尧樽列钟鼓，汉阙辟钩陈。
<br>
<br>　　金三清降，琼筵五老巡。始惊兰佩出，复咏柏梁新。
<br>
<br>　　云雁楼前晚，霜花酒里春。欢娱无限极，书剑太平人。
<br>
<br>　　卷119_14  「杭州北郭戴氏荷池送侯愉」崔国辅
<br>
<br>　　秋近万物肃，况当临水时。折花赠归客，离绪断荷丝。
<br>
<br>　　谁谓江国永，故人感在兹。道存过北郭，情极望东。
<br>
<br>　　乔木故园意，鸣蝉穷巷悲。扁舟竟何待，中路每迟迟。
<br>
<br>　　卷119_15  「怨词二首」崔国辅
<br>
<br>　　妾有罗衣裳，秦王在时作。为舞春风多，秋来不堪著。
<br>
<br>　　楼头桃李疏，池上芙蓉落。织锦犹未成，蛩声入罗幕。
<br>
<br>　　卷119_16  「古意二首」崔国辅
<br>
<br>　　玉笼薰绣裳，著罢眠洞房。不能春风里，吹却兰麝香。
<br>
<br>　　种棘遮蘼芜，畏人来采杀。比至狂夫还，看看几花发。
<br>
<br>　　卷119_17  「襄阳曲二首」崔国辅
<br>
<br>　　蕙草娇红萼，时光舞碧鸡。城中美年少，相见白铜L.
<br>
<br>　　少年襄阳地，来往襄阳城。城中轻薄子，知妾解秦筝。
<br>
<br>　　卷119_18  「魏宫词」崔国辅
<br>
<br>　　朝日照红妆，拟上铜雀台。画眉犹未了，魏帝使人催。
<br>
<br>　　卷119_19  「长信草（一作长信宫，一作婕妤怨）」崔国辅
<br>
<br>　　长信宫中草，年年愁处生。故侵珠履迹，不使玉阶行。
<br>
<br>　　卷119_20  「长乐少年行（一作古意）」崔国辅
<br>
<br>　　遗却珊瑚鞭，白马骄不行。章台折杨柳，春日路傍情。
<br>
<br>　　卷119_21  「湖南曲（一作古意）」崔国辅
<br>
<br>　　湖南送君去，湖北送君归。湖里鸳鸯鸟，双双他自飞。
<br>
<br>　　卷119_22  「中流曲（一作古意）」崔国辅
<br>
<br>　　归时日尚早，更欲向芳洲。渡口水流急，回船不自由。
<br>
<br>　　卷119_23  「王孙游」崔国辅
<br>
<br>　　自与王孙别，频看黄鸟飞。应由春草误，著处不成归。
<br>
<br>　　卷119_24  「采莲曲」崔国辅
<br>
<br>　　玉溆花争发，金塘水乱流。相逢畏相失，并著采莲舟。
<br>
<br>　　卷119_25  「子夜冬歌」崔国辅
<br>
<br>　　寂寥抱冬心，裁罗又。夜久频挑灯，霜寒剪刀冷。
<br>
<br>　　卷119_26  「丽人曲」崔国辅
<br>
<br>　　红颜称绝代，欲并真无侣。独有镜中人，由来自相许。
<br>
<br>　　卷119_27  「小长干曲」崔国辅
<br>
<br>　　月暗送潮风，相寻路不通。菱歌唱不彻，知在此塘中。
<br>
<br>　　卷119_28  「王昭君（一作吟叹曲）」崔国辅
<br>
<br>　　汉使南还尽，胡中妾独存。紫台绵望绝，秋草不堪论。
<br>
<br>　　卷119_29  「秦女卷衣（一作妾薄命）」崔国辅
<br>
<br>　　虽入秦帝宫，不上秦帝床。夜夜玉窗里，与他卷衣裳。
<br>
<br>　　卷119_30  「今别离」崔国辅
<br>
<br>　　送别未能旋，相望连水口。船行欲映洲，几度急摇手。
<br>
<br>　　卷119_31  「卫艳词」崔国辅
<br>
<br>　　淇上桑叶青，青楼含白日。比时遥望君，车马城中出。
<br>
<br>　　卷119_32  「渭水西别李仑」崔国辅
<br>
<br>　　陇右长亭堠，山阴古塞秋。不知呜咽水，何事向西流。
<br>
<br>　　卷119_33  「古意」崔国辅
<br>
<br>　　净扫黄金阶，飞霜皎如雪。下帘弹箜篌，不忍见秋月。
<br>
<br>　　卷119_34  「送韩十四被鲁王推递往济南府」崔国辅
<br>
<br>　　西候情何极，南冠怨有馀。梁王虽好事，不察狱中书。
<br>
<br>　　卷119_35  「白辞二首（前首一作《香风词》）」崔国辅
<br>
<br>　　洛阳梨花落如霰，河阳桃叶生复齐。
<br>
<br>　　坐惜玉楼春欲尽，红绵粉絮`妆啼。
<br>
<br>　　董贤女弟在椒风，窈窕繁华贵后宫。
<br>
<br>　　璧带金G皆翡翠，一朝零落变成空。
<br>
<br>　　卷119_36  「九日」崔国辅
<br>
<br>　　江边枫落菊花黄，少长登高一望乡。
<br>
<br>　　九日陶家虽载酒，三年楚客已沾裳。
<br>
<br>　　卷119_37  「王昭君」崔国辅
<br>
<br>　　一回望月一回悲，望月月移人不移。
<br>
<br>　　何时得见汉朝使，为妾传书斩画师。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
