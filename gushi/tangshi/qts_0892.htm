<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百九十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百九十二
<br>
<br>　　卷892_1  「诉衷情」韦庄
<br>
<br>　　烛烬香残帘半卷，梦初惊。花欲谢，深夜，月笼明。
<br>
<br>　　何处按歌声，轻轻。舞衣尘暗生，负春情。
<br>
<br>　　碧沼红芳烟雨静，倚兰桡。垂玉佩，交带，袅纤腰。
<br>
<br>　　鸳梦隔星桥，迢迢。越罗香暗销，坠花翘。
<br>
<br>　　卷892_2  「天仙子」韦庄
<br>
<br>　　怅望前回梦里期，看花不语苦寻思。露桃宫里小腰枝，
<br>
<br>　　眉眼细，鬓云垂，惟有多情宋玉知。
<br>
<br>　　深夜归来长酩酊，扶入流苏犹未醒。醺醺酒气麝兰和，
<br>
<br>　　惊睡觉，笑呵呵，长笑人生能几何。
<br>
<br>　　蟾彩霜华夜不分，天外鸿声枕上闻。绣衾香冷懒重熏，
<br>
<br>　　人寂寂，叶纷纷，才睡依前梦见君。
<br>
<br>　　梦觉云屏依旧空，杜鹃声咽隔帘栊。玉郎薄幸去无踪，
<br>
<br>　　一日日，恨重重，泪界莲腮两线红。
<br>
<br>　　金似衣裳玉似身，眼如秋水鬓如云。霞裙月帔一群群，
<br>
<br>　　来洞口，望烟分，刘阮不归春日曛。
<br>
<br>　　卷892_3  「江城子（一名水晶帘）」韦庄
<br>
<br>　　恩重娇多情易伤，漏更长，解鸳鸯。朱唇未动，
<br>
<br>　　先觉口脂香。缓揭绣衾抽皓腕，移凤枕，枕檀郎。
<br>
<br>　　髻鬟狼藉黛眉长，出兰房，别檀郎。角声呜咽，
<br>
<br>　　星斗渐微茫。露冷月残人未起，留不住，泪千行。
<br>
<br>　　卷892_4  「定西番」韦庄
<br>
<br>　　挑尽金灯红烬，人灼灼，漏迟迟，未眠时。
<br>
<br>　　斜倚银屏无语，闲愁上翠眉。闷杀梧桐残雨，滴相思。
<br>
<br>　　芳草丛生缕结，花艳艳，雨鳎晓庭中。
<br>
<br>　　塞远久无音问，愁销镜里红。紫燕黄鹂犹至，恨何穷。
<br>
<br>　　卷892_5  「思帝乡」韦庄
<br>
<br>　　云髻坠，凤钗垂。髻坠钗垂无力，枕函欹。
<br>
<br>　　翡翠屏深月落，漏依依。说尽人间天上，两心知。
<br>
<br>　　春日游，杏花吹满头。陌上谁家年少，足风流。
<br>
<br>　　妾拟将身嫁与，一生休。纵被无情弃，不能羞。
<br>
<br>　　卷892_6  「上行杯」韦庄
<br>
<br>　　芳草灞陵春岸，柳烟深，满楼弦管。一曲离声肠寸断。
<br>
<br>　　今日送君千万，红缕玉盘金镂盏。须劝！珍重意，莫辞满。
<br>
<br>　　白马玉鞭金辔，少年郎，离别容易。迢递去程千万里。
<br>
<br>　　惆怅异乡云水，满酌一杯劝和泪。须愧！珍重意，莫辞醉。
<br>
<br>　　卷892_7  「酒泉子」韦庄
<br>
<br>　　月落星沉，楼上美人春睡。绿云欹，金枕腻，画屏深。
<br>
<br>　　子规啼破相思梦，曙色东方才动。柳烟轻，花露重，
<br>
<br>　　思难任。
<br>
<br>　　卷892_8  「女冠子」韦庄
<br>
<br>　　四月十七，正是去年今日。别君时，忍泪佯低面，
<br>
<br>　　含羞半敛眉¤
<br>
<br>　　不知魂已断，空有梦相随。除却天边月，没人知。
<br>
<br>　　昨夜夜半，枕上分明梦见。语多时，依旧桃花面，
<br>
<br>　　频低柳叶眉¤
<br>
<br>　　半羞还半喜，欲去又依依。觉来知是梦，不胜悲。
<br>
<br>　　卷892_9  「浣溪沙」韦庄
<br>
<br>　　清晓妆成寒食天，柳球斜袅间花钿，卷帘直出画堂前¤
<br>
<br>　　指点牡丹初绽朵，日高犹自凭朱阑，含共挥锖薮翰小
<br>
<br>　　欲上秋千四体慵，拟交人送又心忪，画堂帘幕月明风¤
<br>
<br>　　此夜有情谁不极，隔墙梨雪又玲珑，玉容憔悴惹微红。
<br>
<br>　　惆怅梦馀山月斜，孤灯照壁背红纱，小楼高阁谢娘家¤
<br>
<br>　　暗想玉容何所似，一枝春雪冻梅花，满身香雾簇朝霞。
<br>
<br>　　绿树藏莺莺正啼，柳丝斜拂白铜L，弄珠江上草萋萋¤
<br>
<br>　　日暮饮归何处客，绣鞍骢马一声嘶，满身兰麝醉如泥。
<br>
<br>　　夜夜相思更漏残，伤心明月凭阑干，想君思我锦衾寒¤
<br>
<br>　　咫尺画堂深似海，忆来惟把旧书看，几时携手入长安。
<br>
<br>　　卷892_10  「归国遥」韦庄
<br>
<br>　　春欲暮，满地落花红带雨。惆怅玉笼鹦鹉，单栖无伴侣¤
<br>
<br>　　南望去程何许，问花花不语。早晚得同归去，恨无双翠羽。
<br>
<br>　　金翡翠，为我南飞传我意。罨画桥边春水，几年花下醉¤
<br>
<br>　　别后只知相愧，泪珠难远寄。罗幕绣帏鸳被，旧欢如梦里。
<br>
<br>　　春欲晚，戏蝶游蜂花烂熳。日落谢家池馆，柳丝金缕断¤
<br>
<br>　　睡觉绿鬟风乱，画屏云雨散。闲倚博山长叹，泪流沾皓腕。
<br>
<br>　　卷892_11  「菩萨蛮」韦庄
<br>
<br>　　红楼别夜堪惆怅，香灯半卷流苏帐。残月出门时，
<br>
<br>　　美人和泪辞¤
<br>
<br>　　琵琶金翠羽，弦上黄莺语。劝我早归家，绿窗人似花。
<br>
<br>　　人人尽说江南好，游人只合江南老。春水碧于天，
<br>
<br>　　画船听雨眠¤
<br>
<br>　　垆边人似月，皓腕凝双雪。未老莫还乡，还乡须断肠。
<br>
<br>　　如今却忆江南乐，当时年少春衫薄。骑马倚斜桥，
<br>
<br>　　满楼红袖招¤
<br>
<br>　　翠屏金屈曲，醉入花丛宿。此度见花枝，白头誓不归。
<br>
<br>　　劝君今夜须沈醉，尊前莫话明朝事。珍重主人心，
<br>
<br>　　酒深情亦深¤
<br>
<br>　　须愁春漏短，莫诉金杯满。遇酒且呵呵，人生能几何。
<br>
<br>　　洛阳城里春光好，洛阳才子他乡老。柳暗魏王堤，
<br>
<br>　　此时心转迷¤
<br>
<br>　　桃花春水渌，水上鸳鸯浴。凝恨对残晖，忆君君不知。
<br>
<br>　　卷892_12  「更漏子」韦庄
<br>
<br>　　钟鼓寒，楼阁暝，月照古桐金井。深院闭，小庭空，
<br>
<br>　　落花香露红¤
<br>
<br>　　烟柳重，春雾薄，灯背水窗高阁。闲倚户，暗沾衣，
<br>
<br>　　待郎郎不归。
<br>
<br>　　卷892_13  「谒金门（一名花自落、垂杨碧、出塞）」韦庄
<br>
<br>　　春雨足，染就一溪新绿。柳外飞来双羽玉，弄晴相对浴¤
<br>
<br>　　楼外翠帘高轴，倚遍阑干几曲。云淡水平烟树簇，
<br>
<br>　　寸心千里目。
<br>
<br>　　春漏促，金烬暗挑残烛。一夜帘前风撼竹，梦魂相断续¤
<br>
<br>　　有个娇饶如玉，夜夜绣屏孤宿。闲抱琵琶寻旧曲，
<br>
<br>　　远山眉黛绿。
<br>
<br>　　空相忆，无计得传消息。天上嫦娥人不识，寄书何处觅¤
<br>
<br>　　新睡觉来无力，不忍把君书迹。满院落花春寂寂，
<br>
<br>　　断肠芳草碧。
<br>
<br>　　卷892_14  「清平乐」韦庄
<br>
<br>　　春愁南陌，故国音书隔。细雨霏霏梨花白，燕拂画帘金额¤
<br>
<br>　　尽日相望王孙，尘满衣上泪痕。谁向桥边吹笛，
<br>
<br>　　驻马西望销魂。
<br>
<br>　　野花芳草，寂寞关山道。柳吐金丝莺语早，惆怅香闺暗老¤
<br>
<br>　　罗带悔结同心，独凭朱阑思深。梦觉半床斜月，
<br>
<br>　　小窗风触鸣琴。
<br>
<br>　　何处游女，蜀国多云雨。云解有情花解语，@地绣罗金缕¤
<br>
<br>　　妆成不整金钿，含羞待月秋千。住在绿槐阴里，
<br>
<br>　　门临春水桥边。
<br>
<br>　　莺啼残月，绣阁香灯灭。门外马嘶郎欲别，正是落花时节¤
<br>
<br>　　妆成不画蛾眉，含愁独倚金扉。去路香尘莫扫，
<br>
<br>　　扫即郎去归迟。
<br>
<br>　　琐窗春暮，满地梨花雨。君不归来情又去，红泪散沾金缕¤
<br>
<br>　　梦魂飞断烟波，伤心不奈春何。空把金针独坐，
<br>
<br>　　鸳鸯愁绣双窠。
<br>
<br>　　绿杨春雨，金线飘千缕。花拆香枝黄鹂语，玉勒雕鞍何处¤
<br>
<br>　　碧窗望断燕鸿，翠帘睡眼溟鳌１ι谁家弹罢，
<br>
<br>　　含悲斜倚屏风。
<br>
<br>　　卷892_15  「喜迁莺（即鹤冲天）」韦庄
<br>
<br>　　人汹汹，鼓冬冬，襟袖五更风。大罗天上月朦胧，
<br>
<br>　　骑马上虚空¤
<br>
<br>　　香满衣，云满路，鸾凤绕身飞舞。霓旌绛节一群群，
<br>
<br>　　引见玉华君。
<br>
<br>　　街鼓动，禁城开，天上探人回。凤衔金榜出云来，
<br>
<br>　　平地一声雷¤
<br>
<br>　　莺已迁，龙已化，一夜满城车马。家家楼上簇神仙，
<br>
<br>　　争看鹤冲天。
<br>
<br>　　卷892_16  「应天长」韦庄
<br>
<br>　　绿槐阴里黄莺语，深院无人春昼午。画帘垂，金凤舞，
<br>
<br>　　寂寞绣屏香一炷¤
<br>
<br>　　碧天云，无定处，空有梦魂来去。夜夜绿窗风雨，
<br>
<br>　　断肠君信否。
<br>
<br>　　别来半岁音书绝，一寸离肠千万结。难相见，易相别，
<br>
<br>　　又是玉楼花似雪¤
<br>
<br>　　暗相思，无处说，惆怅夜来烟月。想得此时情切，
<br>
<br>　　泪沾红袖g.
<br>
<br>　　卷892_17  「荷叶杯」韦庄
<br>
<br>　　绝代佳人难得，倾国，花下见无期。一双愁黛远山眉，
<br>
<br>　　不忍更思惟¤
<br>
<br>　　闲掩翠屏金凤，残梦，罗幕画堂空。碧天无路信难通，
<br>
<br>　　惆怅旧房栊。
<br>
<br>　　记得那年花下，深夜，初识谢娘时。水堂西面画帘垂，
<br>
<br>　　携手暗相期¤
<br>
<br>　　惆怅晓莺残月，相别，从此隔音尘。如今俱是异乡人，
<br>
<br>　　相见更无因。
<br>
<br>　　卷892_18  「河传」韦庄
<br>
<br>　　何处，烟雨，隋堤春暮。柳色葱茏，画桡金缕，
<br>
<br>　　翠旗高s香风，水光融¤
<br>
<br>　　青娥殿脚春妆媚，轻云里，绰约司花妓。江都宫阙，
<br>
<br>　　清淮月映迷楼，古今愁。
<br>
<br>　　春晚，风暖，锦城花满。狂杀游人，玉鞭金勒寻胜，
<br>
<br>　　驰骤轻尘，惜良辰¤
<br>
<br>　　翠蛾争劝临邛酒，纤纤手，拂面垂丝柳。
<br>
<br>　　归时烟里钟鼓，正是黄昏，暗销魂。
<br>
<br>　　锦浦，春女，绣衣金缕。雾薄云轻，花深柳暗，
<br>
<br>　　时节正是清明，雨初晴¤
<br>
<br>　　玉鞭魂断烟霞路，莺莺语，一望巫山雨。香尘隐映，
<br>
<br>　　遥望翠槛红楼，黛眉愁。
<br>
<br>　　卷892_19  「怨王孙（与河传、月照梨花二词同调）」韦庄
<br>
<br>　　锦里，蚕市，满街珠翠。千万红妆，玉蝉金雀，
<br>
<br>　　宝髻花簇鸣，绣衣长¤
<br>
<br>　　日斜归去人难见，青楼远，队队行云散。不知今夜，
<br>
<br>　　何处深锁兰房，隔仙乡。
<br>
<br>　　卷892_20  「木兰花」韦庄
<br>
<br>　　独上小楼春欲暮，愁望玉关芳草路。消息断，不逢人，
<br>
<br>　　却敛细眉归绣户¤
<br>
<br>　　坐看落花空叹息，罗袂湿班红泪滴。千山万水不曾行，
<br>
<br>　　魂梦欲教何处觅。
<br>
<br>　　卷892_21  「小重山」韦庄
<br>
<br>　　一闭昭阳春又春。夜寒宫漏永，梦君恩。
<br>
<br>　　卧思陈事暗消魂。罗衣湿，红袂有啼痕¤
<br>
<br>　　歌吹隔重阍。绕庭芳草绿，倚长门。万般惆怅向谁论？
<br>
<br>　　凝情立，宫殿欲黄昏。
<br>
<br>　　卷892_22  「望远行」韦庄
<br>
<br>　　欲别无言倚画屏，含恨暗伤情。谢家庭树锦鸡鸣，
<br>
<br>　　残月落边城¤
<br>
<br>　　人欲别，马频嘶，绿槐千里长堤。出门芳草路萋萋，
<br>
<br>　　云雨别来易东西。不忍别君后，却入旧香闺。
<br>
<br>　　卷892_23  「忆江南」牛峤
<br>
<br>　　衔泥燕，飞到画堂前。占得杏梁安稳处，体轻惟有主人怜。
<br>
<br>　　堪羡好因缘。
<br>
<br>　　红绣被，两两间鸳鸯。不是鸟中偏爱尔，为缘交颈睡南塘。
<br>
<br>　　全胜薄情郎。
<br>
<br>　　卷892_24  「西溪子」牛峤
<br>
<br>　　捍拨双盘金凤，蝉鬓玉钗摇动。画堂前，人不语，弦解语。
<br>
<br>　　弹到昭君怨处。翠蛾愁，不抬头。
<br>
<br>　　卷892_25  「江城子」牛峤
<br>
<br>　　飞起郡城东，碧江空，半滩风。越王宫殿，
<br>
<br>　　O叶藕花中。帘卷水楼鱼浪起，千片雪，雨鳌
<br>
<br>　　极浦烟消水鸟飞，离筵分手时，送金卮。渡口杨花，
<br>
<br>　　狂雪任风吹。日暮空江波浪急，芳草岸，柳如丝。
<br>
<br>　　卷892_26  「定西番」牛峤
<br>
<br>　　紫塞月明千里，金甲冷，戍楼寒，梦长安¤
<br>
<br>　　乡思望中天阔，漏残星亦残。画角数声呜咽，雪漫漫。
<br>
<br>　　卷892_27  「望江怨」牛峤
<br>
<br>　　东风急，惜别花时手频执，罗帏愁独入。马嘶残雨春芜湿。
<br>
<br>　　倚门立，寄语薄情郎，粉香和泪泣。
<br>
<br>　　卷892_28  「女冠子」牛峤
<br>
<br>　　绿云高髻，点翠匀红时世。月如眉，浅笑含双靥，
<br>
<br>　　低声唱小词¤
<br>
<br>　　眼看惟恐化，魂荡欲相随。玉趾回娇步，约佳期。
<br>
<br>　　锦江烟水，卓女烧春浓美。小檀霞，绣带芙蓉帐，
<br>
<br>　　金钗芍药花¤
<br>
<br>　　额黄侵腻发，臂钏透红纱。柳暗莺啼处，认郎家。
<br>
<br>　　星冠霞帔，住在蕊珠宫里。佩丁当，明翠摇蝉翼，
<br>
<br>　　纤理宿妆¤
<br>
<br>　　醮坛春草昼绿，药院杏花香。青鸟传心事，寄刘郎。
<br>
<br>　　双飞双舞，春昼后园莺语。卷罗帏，锦字书封了，
<br>
<br>　　银河雁过迟¤
<br>
<br>　　鸳鸯排宝帐，豆蔻绣连枝。不语匀珠泪，落花时。
<br>
<br>　　卷892_29  「酒泉子」牛峤
<br>
<br>　　记得去年，烟暖杏园花正发，雪飘香。江草绿，柳丝长¤
<br>
<br>　　钿车纤手卷帘望，眉学春山样。凤钗低袅翠鬟上，落梅妆。
<br>
<br>　　卷892_30  「菩萨蛮」牛峤
<br>
<br>　　舞裙香暖金泥凤，画梁语燕惊残梦。门外柳花飞，
<br>
<br>　　玉郎犹未归¤
<br>
<br>　　愁匀红粉泪，眉剪春山翠。何处是辽阳，锦屏春昼长。
<br>
<br>　　柳花飞处莺声急，晴街春色香车立。金凤小帘开，
<br>
<br>　　脸波和恨来¤
<br>
<br>　　今宵求梦想，难到青楼上。赢得一场愁，鸳衾谁并头。
<br>
<br>　　玉钗风动春幡急，交枝红杏笼烟泣。楼上望卿卿，
<br>
<br>　　窗寒新雨晴¤
<br>
<br>　　熏炉蒙翠被，绣帐鸳鸯睡。何处有相知，羡他初画眉。
<br>
<br>　　画屏重叠巫阳翠，楚神尚有行云意。朝暮几般心，
<br>
<br>　　向他情谩深¤
<br>
<br>　　风流今古隔，虚作瞿塘客。山月照山花，梦回灯影斜。
<br>
<br>　　风帘燕舞莺啼柳，妆台约鬓低纤手。钗重髻盘珊，
<br>
<br>　　一枝红牡丹¤
<br>
<br>　　门前行乐客，白马嘶春色。故故坠金鞭，回头应眼穿。
<br>
<br>　　绿云鬓上飞金雀，愁眉敛翠春烟薄。香阁掩芙蓉，
<br>
<br>　　画屏山几重¤
<br>
<br>　　窗寒天欲曙，犹结同心苣。啼粉鹇抟拢问郎何日归。
<br>
<br>　　玉炉冰簟鸳鸯锦，粉融香汗流山枕。帘外辘轳声，
<br>
<br>　　敛眉含笑惊¤
<br>
<br>　　柳阴烟漠漠，低鬓蝉钗落。须作一生拌，尽君今日欢。
<br>
<br>　　卷892_31  「更漏子」牛峤
<br>
<br>　　星渐稀，漏频转，何处轮台声怨。香阁掩，杏花红，
<br>
<br>　　月明杨柳风¤
<br>
<br>　　挑锦字，记情事，惟愿两心相似。收泪语，背灯眠，
<br>
<br>　　玉钗横枕边。
<br>
<br>　　春夜阑，更漏促，金烬暗挑残烛。惊梦断，锦屏深，
<br>
<br>　　两乡明月心¤
<br>
<br>　　闺草碧，望归客，还是不知消息。孤负我，悔怜君，
<br>
<br>　　告天天不闻。
<br>
<br>　　南浦情，红粉泪，争奈两人深意。低翠黛，卷征衣，
<br>
<br>　　马嘶霜叶飞¤
<br>
<br>　　招手别，寸肠结，还是去年时节。书托雁，梦归家，
<br>
<br>　　觉来江月斜。
<br>
<br>　　卷892_32  「感恩多」牛峤
<br>
<br>　　两条红粉泪，多少香闺意。强攀桃李枝，敛愁眉¤
<br>
<br>　　陌上莺啼蝶舞，柳花飞。柳花飞，愿得郎心，
<br>
<br>　　忆家还早归。
<br>
<br>　　自从南浦别，愁见丁香结。近来情转深，忆鸳衾¤
<br>
<br>　　几度将书托烟雁，泪盈襟。泪盈襟，礼月求天，
<br>
<br>　　愿君知我心。
<br>
<br>　　卷892_33  「应天长」牛峤
<br>
<br>　　玉楼春望晴烟灭，舞衫斜卷金条脱。黄鹂娇转声初歇，
<br>
<br>　　杏花飘尽龙山雪¤
<br>
<br>　　凤钗低赴节，筵上王孙愁绝。鸳鸯对衔罗结，
<br>
<br>　　两情深夜月。
<br>
<br>　　双眉澹薄藏心事，清夜背灯娇又醉。玉钗横，山枕腻，
<br>
<br>　　宝帐鸳鸯春睡美¤
<br>
<br>　　别经时，无限意，虚道相思憔悴。莫信彩笺书里，
<br>
<br>　　赚人肠断字。
<br>
<br>　　卷892_34  「木兰花」牛峤
<br>
<br>　　春入横塘摇浅浪，花落小园空惆怅。此情谁信为狂夫，
<br>
<br>　　恨翠愁红流枕上¤
<br>
<br>　　小玉窗前嗔燕语，红泪滴穿金线缕。雁归不见报郎归，
<br>
<br>　　织成锦字封过与。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
