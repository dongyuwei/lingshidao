<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百二十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷三百二十
<br>
<br>　　卷320_1  「奉和圣制九月十八日赐百寮追赏因书所怀」权德舆
<br>
<br>　　锡宴朝野洽，追欢尧舜情。秋堂丝管动，水榭烟霞生。
<br>
<br>　　黄花媚新霁，碧树含馀清。同和六律应，交泰万宇平。
<br>
<br>　　春藻下中天，湛恩阐文明。小臣谅何以，亦此炕缨。
<br>
<br>　　卷320_2  「奉和圣制九日言怀赐中书门下及百寮」权德舆
<br>
<br>　　令节在丰岁，皇情喜V安。丝竹调六律，簪裾列千官。
<br>
<br>　　烟霜暮景清，水木秋光寒。筵开曲池上，望尽终南端。
<br>
<br>　　天文丽庆霄，墨妙惊飞鸾。愿言黄花酒，永奉今日欢。
<br>
<br>　　卷320_3  「奉和圣制重阳日中外同欢以诗言志因示百僚」权德舆
<br>
<br>　　玉醴宴嘉节，拜恩欢有馀。煌煌菊花秀，馥馥萸房舒。
<br>
<br>　　白露秋稼熟，清风天籁虚。和声度箫韶，瑞气深储胥。
<br>
<br>　　百辟皆醉止，万方今宴如。宸衷在化成，藻思焕琼琚。
<br>
<br>　　微臣徒窃\，岂足歌唐虞。
<br>
<br>　　卷320_4  「奉和圣制中春麟德殿会百寮观新乐」权德舆
<br>
<br>　　仲春蔼芳景，内庭宴群臣。森森列干戚，济济趋钩陈。
<br>
<br>　　大乐本天地，中和序人伦。正声迈咸C，易象含羲文。
<br>
<br>　　玉俎映朝服，金钿明舞茵。韶光雪初霁，圣藻风自薰。
<br>
<br>　　时泰恩泽溥，功成行缀新。赓歌仰昭回，窃比华封人。
<br>
<br>　　卷320_5  「奉和圣制中和节赐百官宴集因示所怀」权德舆
<br>
<br>　　万方庆嘉节，宴喜皇泽均。晓开q叶初，景丽星鸟春。
<br>
<br>　　藻思贞百度，著明并三辰。物情舒在阳，时令弘至仁。
<br>
<br>　　衢酒和乐被，薰弦声曲新。赓歌武弁侧，永荷玄化醇。
<br>
<br>　　卷320_6  「奉和圣制重阳日即事六韵」权德舆
<br>
<br>　　嘉节在阳数，至欢朝野同。恩随千钟洽，庆属五稼丰。
<br>
<br>　　时菊洗露华，秋池涵霁空。金丝响仙乐，剑舄罗宗公。
<br>
<br>　　天道光下济，睿词敷大中。多惭击壤曲，何以答尧聪。
<br>
<br>　　卷320_7  「奉和圣制丰年多庆九日示怀」权德舆
<br>
<br>　　寒露应秋杪，清光澄曙空。泽均行苇厚，年庆华黍丰。
<br>
<br>　　声明畅八表，宴喜陶九功。文丽日月合，乐和天地同。
<br>
<br>　　圣言在推诚，臣职惟匪躬。琐细何以报，Q飞淳化中。
<br>
<br>　　卷320_8  「赠文敬太子庙时享退文舞迎武舞乐章」权德舆
<br>
<br>　　干旄羽a相亏蔽，一进一退殊行缀。
<br>
<br>　　昔献三雍盛礼容，今陈六佾崇仪制。
<br>
<br>　　卷320_9  「读Y梁传二首」权德舆
<br>
<br>　　荀寅士吉射，诚乃蔽聪明。奈何赵志父，专举晋阳兵。
<br>
<br>　　下令汉七国，借此以为名。吾嘉徙薪智，祸乱何由生。
<br>
<br>　　忆昔溴梁会，岂伊无诸侯。群臣自盟歃，君政如赘旒。
<br>
<br>　　有力则宗楚，何人复尊周。空文徒尔贬，见此眦血流。
<br>
<br>　　卷320_10  「刘绍相访夜话，因书即事」权德舆
<br>
<br>　　故人怆久别，兹夕款郊扉。山僮漉野酝，稚子褰书帷。
<br>
<br>　　清露泫珠莹，金波流玉徽。忘言我造适，瞪视君无违。
<br>
<br>　　但令静胜躁，自使癯者肥。不待蘧生年，从此知昔非。
<br>
<br>　　卷320_11  「卧病喜惠上人、李炼师、茅处士见访，因以赠」权德舆
<br>
<br>　　沈疴结繁虑，卧见书窗曙。方外三贤人，惠然来相亲。
<br>
<br>　　整巾起曳策，喜非车马客。支郎有佳文，新句凌碧云。
<br>
<br>　　霓裳何飘飘，浩志凌紫氛。复有沈冥士，远系三茅君。
<br>
<br>　　各言麋鹿性，不与簪组群。清言出象系，旷迹逃玄c.
<br>
<br>　　心源暂澄寂，世故方纠纷。终当逐师辈，岩桂香氲芬。
<br>
<br>　　卷320_12  「多病戏书，因示长孺」权德舆
<br>
<br>　　行年未四十，已觉百病生。眼眩飞蝇影，耳厌远蝉声。
<br>
<br>　　甘辛败六藏，冰炭交七情。唯思曲肱枕，搔首掷华缨。
<br>
<br>　　卷320_13  「古兴」权德舆
<br>
<br>　　月中有桂树，无翼难上天。海底有龙珠，下隔万丈渊。
<br>
<br>　　人生大限虽百岁，就中三十称一世。晦明乌兔相推迁，
<br>
<br>　　雪霜渐到双鬓边。沉忧戚戚多浩叹，不得如意居太半。
<br>
<br>　　一气暂聚常恐散，黄河清兮白石烂。
<br>
<br>　　卷320_14  「感寓」权德舆
<br>
<br>　　残雨倦欹枕，病中时序分。秋虫与秋叶，一夜隔窗闻。
<br>
<br>　　虚室对摇落，晤言无与群。冥心试观化，世故如丝棼。
<br>
<br>　　但看鸢戾天，岂见山出云。下里徒击节，朱弦秘南薰。
<br>
<br>　　梧桐秀朝阳，上有威凤文。终待九成奏，来仪瑞吾君。
<br>
<br>　　卷320_15  「跌伤伏枕，有劝x酒者暂忘所苦，因有一绝」权德舆
<br>
<br>　　一杯宜病士，四体委胡床。暂得遗形处，陶然在醉乡。
<br>
<br>　　卷320_16  「病中苦热」权德舆
<br>
<br>　　三伏鼓洪炉，支离一病夫。倦眠身似火，渴f汗如珠。
<br>
<br>　　悸乏心难定，沉烦气欲无。何时洒微雨，因与好风俱。
<br>
<br>　　卷320_17  「览镜见白发数茎光鲜特异」权德舆
<br>
<br>　　秋来皎洁白须光，试脱朝簪学酒狂。
<br>
<br>　　一曲酣歌还自乐，儿孙嬉笑挽衣裳。
<br>
<br>　　卷320_18  「南亭晓坐因以示璩」权德舆
<br>
<br>　　隐几日无事，风交松桂枝。园庐含晓霁，草木发华姿。
<br>
<br>　　迹似南山隐，官从小宰移。万殊同野马，方寸即灵龟。
<br>
<br>　　弱质常多病，流年近始衰。图书传授处，家有一男儿。
<br>
<br>　　卷320_19  「竹径偶然作」权德舆
<br>
<br>　　退朝此休沐，闭户无尘氛。杖策入幽径，清风随此君。
<br>
<br>　　琴觞恣偃傲，兰蕙相氛氲。幽赏方自适，林西烟景曛。
<br>
<br>　　卷320_20  「拜昭陵过咸阳墅」权德舆
<br>
<br>　　季子乏二顷，扬雄才一廛。伊予此南亩，数已逾前贤。
<br>
<br>　　顷岁辱明命，铭勋镂贞坚。遂兹操书致，内顾增缺然。
<br>
<br>　　乃葺场圃事，迨今三四年。适因昭陵拜，得抵咸阳田。
<br>
<br>　　田夫竞致辞，乡耋争来前。村盘既罗列，鸡黍皆珍鲜。
<br>
<br>　　古称禄代耕，人以食为天。自惭廪给厚，谅使井税先。
<br>
<br>　　涂涂沟塍雾，漠漠桑柘烟。荒蹊没古木，精舍临秋泉。
<br>
<br>　　池笼岂所安，樵牧乃所便。终当解缨络，田里谐因缘。
<br>
<br>　　卷320_21  「早春南亭即事」权德舆
<br>
<br>　　虚斋坐清昼，梅坼柳条鲜。节候开新历，筋骸减故年。
<br>
<br>　　振衣惭艾绶，窥镜叹华颠。独有开怀处，孙孩戏目前。
<br>
<br>　　卷320_22  「璩授京兆府参军戏书以示兼呈独孤郎」权德舆
<br>
<br>　　见尔府中趋，初官足慰吾。老牛还舐犊，凡鸟亦将雏。
<br>
<br>　　喜至翻成感，痴来或欲殊。因惭玉润客，应笑此非夫。
<br>
<br>　　卷320_23  「书绅诗」权德舆
<br>
<br>　　和静有真质，斯人称最灵。感物惑天性，触里纷多名。
<br>
<br>　　祸机生隐微，智者鉴未形。败礼因近习，哲人自居贞。
<br>
<br>　　当令念虑端，鄙不能萌。苟非不逾矩，焉得遂性情。
<br>
<br>　　谨之在事初，动用各有程。千里起步武，彗云自纤茎。
<br>
<br>　　心源一流放，骇浪奔长鲸。渊木苟端深，枝流则贞清。
<br>
<br>　　和理通性术，悠久方昭明。先师留中庸，可以导此生。
<br>
<br>　　卷320_24  「侍从游后湖宴坐」权德舆
<br>
<br>　　绝境殊不远，湖塘直吾庐。烟霞旦夕生，泛览诚可娱。
<br>
<br>　　慈颜俯见喻，辍尔诗与书。清旭理轻舟，嬉游散烦劬。
<br>
<br>　　宿雨荡残燠，惠风与之俱。心灵一开旷，机巧眇已疏。
<br>
<br>　　中流有荷花，花实相芬敷。田田绿叶映，艳艳红姿舒。
<br>
<br>　　繁香好风结，净质清露濡。丹霞无容辉，色亦踟蹰。
<br>
<br>　　芳射水木，欹叶游龟鱼。化工若有情，生植皆不如。
<br>
<br>　　轻舟任沿溯，毕景乃踌躇。家人亦恬旷，稚齿皆忻愉。
<br>
<br>　　素弦激凄清，旨酒盈樽壶。寿觞既频献，乐极随歌呼。
<br>
<br>　　圆月初出海，澄辉来满湖。清光照酒酣，俯倾百虑无。
<br>
<br>　　以兹心目畅，敌彼名利途。轻肥何为者，浆藿自有馀。
<br>
<br>　　愿销区中累，保此湖上居。无用诚自适，年年玩芙蕖。
<br>
<br>　　卷320_25  「晨坐寓兴」权德舆
<br>
<br>　　清晨坐虚斋，群动寂未喧。泊然一室内，因见万化源。
<br>
<br>　　得丧心既齐，清净教益敦。境来每自惬，理胜或不言。
<br>
<br>　　亭柯见荣枯，止水知清浑。悠悠世上人，此理法难论。
<br>
<br>　　卷320_26  「郊居岁暮因书所怀」权德舆
<br>
<br>　　养拙方去喧，深居绝人事。返耕忘帝力，乐道疏代累。
<br>
<br>　　然衡茅下，便有江海意。宁知肉食尊，自觉儒衣贵。
<br>
<br>　　烟霜当暮节，水石多幽致。三径日闲安，千峰对深邃。
<br>
<br>　　策藜出村渡，岸帻寻古寺。月魄清夜琴，猿声警朝寐。
<br>
<br>　　地偏芝桂长，境胜烟霞异。独鸟带晴光，疏篁净寒翠。
<br>
<br>　　窗前风叶下，枕上溪云至。散发对农书，斋心看道记。
<br>
<br>　　清言核名理，开卷穷精义。求誉观朵颐，危身陷芳饵。
<br>
<br>　　纷吾守孤直，世业常恐坠。就学缉韦编，铭心对欹器。
<br>
<br>　　元和畅万物，动植咸使遂。素履期不渝，永怀丘中志。
<br>
<br>　　卷320_27  「暮春闲居示同志」权德舆
<br>
<br>　　避喧非傲世，幽兴乐郊园。好古每开卷，居贫常闭门。
<br>
<br>　　曙钟来古寺，旭日上西轩。稍与清境会，暂无尘事烦。
<br>
<br>　　静看云起灭，闲望鸟飞翻。乍问山僧偈，时听渔父言。
<br>
<br>　　体羸谙药性，事简见心源。冠带惊年长，诗书喜道存。
<br>
<br>　　小池泉脉凑，危栋燕雏喧。风入松阴静，花添竹影繁。
<br>
<br>　　灌园输井税，学稼奉晨昏。此外知何有，怡然向一樽。
<br>
<br>　　卷320_28  「田家即事」权德舆
<br>
<br>　　闲卧藜床对落晖，然便觉世情非。漠漠稻花资旅食，
<br>
<br>　　青青荷叶制儒衣。山僧相访期中饭，渔父同游或夜归。
<br>
<br>　　待学尚平婚嫁毕，渚烟溪月共忘机。
<br>
<br>　　卷320_29  「寓兴」权德舆
<br>
<br>　　弱冠无所就，百忧钟一身。世德既颠坠，素怀亦堙沦。
<br>
<br>　　风烟隔嵩丘，羸疾滞漳滨。昭代未通籍，丰年犹食贫。
<br>
<br>　　敢求庖有鱼，但虑甑生尘。俯首愧僮仆，蹇步羞亲宾。
<br>
<br>　　岂伊当途者，一一由中人。已矣勿复言，吾将问秋F.
<br>
<br>　　卷320_30  「浩歌」权德舆
<br>
<br>　　杖策出蓬荜，浩歌秋兴长。北风吹荷衣，萧飒景气凉。
<br>
<br>　　通逵抵山郭，里巷连湖光。孤云净远峰，绿水溢芳塘。
<br>
<br>　　鱼鸟乐天性，杂英互芬芳。我心独何为，万虑萦中肠。
<br>
<br>　　履道身未泰，主家谋不臧。心为世教牵，迹寄翰墨场。
<br>
<br>　　出处两未定，羁羸空自伤。沈忧不可裁，伫立河之梁。
<br>
<br>　　晚归茅檐下，左右陈壶觞。独酌复长谣，放心游八荒。
<br>
<br>　　得丧同一域，是非亦何常。胡为苦此生，LL徒自强。
<br>
<br>　　乃知杯中物，可使忧患忘。因兹谢时辈，栖息无何乡。
<br>
<br>　　卷320_31  「与道者同守庚申」权德舆
<br>
<br>　　洞真善救世，守夜看仙经。俾我外持内，当兹申配庚。
<br>
<br>　　斋心已恬愉，澡身自澄明。沉沉帘帏下，霭霭灯烛清。
<br>
<br>　　四支动有息，一室虚白生。收视忘趋舍，叩齿集神灵。
<br>
<br>　　伊予嗜欲寡，居常z恙轻。三尸既伏窜，九藏乃和平。
<br>
<br>　　无令耳目胜，则使性命倾。然深夜中，若与元气并。
<br>
<br>　　释宗称定慧，儒师著诚明。派分示三教，理诣无二名。
<br>
<br>　　吉祥能止止，委顺则生生。视履苟无咎，天v期永贞。
<br>
<br>　　应物智不劳，虚中理自冥。岂资金丹术，即此驻颓龄。
<br>
<br>　　卷320_32  「丙寅岁苦贫戏题」权德舆
<br>
<br>　　清朝起藜床，雪霜对枯篱。家人来告予，今日无晨炊。
<br>
<br>　　鹾醯一已整，新炭固难期。厚生彼何人，工拙各异宜。
<br>
<br>　　间岁从使檄，亲宾苦川驰。虽非悖而入，与出常相随。
<br>
<br>　　吴门与南亩，颇亦持C基。有时遇丰年，岁计犹不支。
<br>
<br>　　颜渊谅贤人，陋巷能自怡。中忆裴子野，泰然倾薄糜。
<br>
<br>　　愧非古人心，戚戚愁朝饥。近古犹不及，太上那可希。
<br>
<br>　　奈何时风扇，使我正性衰。巧智竞忧劳，展转生浇漓。
<br>
<br>　　吾观黄金印，未胜青松枝。粗令有鱼菽，岂复求轻肥。
<br>
<br>　　顾惭主家拙，甘使群下嗤。如何致一杯，醉后无所知。
<br>
<br>　　卷320_33  「独酌」权德舆
<br>
<br>　　独酌复独酌，满盏流霞色。身外皆虚名，酒中有全德。
<br>
<br>　　风清与月朗，对此情何极。
<br>
<br>　　卷320_34  「知非」权德舆
<br>
<br>　　名教自可乐，|绅贵行道。何必学狂歌，深山对丰草。
<br>
<br>　　卷320_35  「诫言」权德舆
<br>
<br>　　言之或未行，前哲所不取。方寸虽浩然，因之三缄口。
<br>
<br>　　卷320_36  「醉后」权德舆
<br>
<br>　　美禄与贤人，相逢自可亲。愿将花柳月，尽赏醉乡春。
<br>
<br> 　　由<a href="http://greatart.51.net转换成TXT格式">http://greatart.51.net转换成TXT格式</a>
<br>
<br> 
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
