<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百六十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百六十四
<br>
<br>　　卷664_1  「虚白堂前牡丹相传云太傅手植在钱塘」罗隐
<br>
<br>　　欲询往事奈无言，六十年来托此根。香暖几飘袁虎扇，
<br>
<br>　　格高长对孔融樽。曾忧世乱阴难合，且喜春残色上存。
<br>
<br>　　莫背阑干便相笑，与君俱受主人恩。
<br>
<br>　　卷664_2  「县斋秋晚酬友人朱瓒见寄」罗隐
<br>
<br>　　中和节后捧琼瑰，坐读行吟数月来。只叹雕龙方擅价，
<br>
<br>　　不知W尾竟空回。千枝白露陶潜柳，百尺黄金郭隗台。
<br>
<br>　　惆怅报君无玉案，水天东望一裴回。
<br>
<br>　　卷664_3  「第五将军于馀杭天柱宫入道因题寄」罗隐
<br>
<br>　　交梨火枣味何如，闻说苕川已下车。瓦}尚携京口酒，
<br>
<br>　　草堂应写颍阳书。亦知得意须乘鹤，未必忘机便钓鱼。
<br>
<br>　　却恐武皇还望祀，软轮征入问玄虚。
<br>
<br>　　卷664_4  「寄无相禅师」罗隐
<br>
<br>　　老住西峰第几层，为师回首忆南能。有缘有相应非佛，
<br>
<br>　　无我无人始是僧。烂椹作袍名复利，铄金为讲爱兼憎。
<br>
<br>　　何如一衲尘埃外，日日香烟夜夜灯。
<br>
<br>　　卷664_5  「秋日有寄」罗隐
<br>
<br>　　丹青未合便回头，见尽人间事始休。只有百神朝宝镜，
<br>
<br>　　永无纤浪犯虚舟。曾临铁瓮虽分职，近得金陵亦偶游。
<br>
<br>　　东去西来人不会，上卿踪迹本玄洲。
<br>
<br>　　卷664_6  「送前南昌崔令替任映摄新城县（一作崔令映替任）」罗隐
<br>
<br>　　五年苛政甚虫螟，深喜夫君已戴星。大族不唯专礼乐，
<br>
<br>　　上才终是惜生灵。亦知单父琴犹在，莫厌东归酒未醒。
<br>
<br>　　二月春风何处好，亚夫营畔柳青青。
<br>
<br>　　卷664_7  「下第作」罗隐
<br>
<br>　　年年模样一般般，何似东归把钓竿。岩谷谩劳思雨露，
<br>
<br>　　彩云终是逐g鸾。尘迷魏阙身应老，水到吴门叶欲残。
<br>
<br>　　至竟穷途也须达，不能长与世人看。
<br>
<br>　　卷664_8  「丁亥岁作（中元甲子）」罗隐
<br>
<br>　　病想医门渴望梅，十年心地仅成灰。早知世事长如此，
<br>
<br>　　自是孤寒不合来。谷畔气浓高蔽日，蛰边声暖乍闻雷。
<br>
<br>　　满城桃李君看取，一一还从旧处开。
<br>
<br>　　卷664_9  「北邙山」罗隐
<br>
<br>　　一种山前路入秦，嵩山堪爱此伤神。魏明未死虚留意，
<br>
<br>　　庄叟虽生酌满巾。何必更寻无主骨，也知曾有弄权人。
<br>
<br>　　羡他缑岭吹箫客，闲访云头看俗尘。
<br>
<br>　　卷664_10  「重过三衢哭孙员外」罗隐
<br>
<br>　　烂柯山下忍重到，双桧楼前日欲残。华屋未移春照灼，
<br>
<br>　　故侯何在泪骼健２晃济物工夫大，长忆容才尺度宽。
<br>
<br>　　一恸旁人莫相笑，知音衰尽路行难。
<br>
<br>　　卷664_11  「送蕲州裴员外」罗隐
<br>
<br>　　六枝仙桂最先春，萧洒高辞九陌尘。两晋家声须有主，
<br>
<br>　　六朝文雅别无人。荣驱豹尾抛同辈，贵上螭头见近臣。
<br>
<br>　　蕲水苍生莫相羡，早看归去掌丝纶。
<br>
<br>　　卷664_12  「重九日广陵道中」罗隐
<br>
<br>　　秋山抱病何处登，前时韦曲今广陵。广陵大醉不解闷，
<br>
<br>　　韦曲旧游堪拊膺。佳节纵饶随分过，流年无奈得人憎。
<br>
<br>　　却驱羸马向前去，牢落路岐非所能。
<br>
<br>　　卷664_13  「东归别所知」罗隐
<br>
<br>　　芙蓉宫阙二妃坛，两处因依五岁寒。邹律有风吹不变，
<br>
<br>　　郄枝无分住应难。愁心似火还烧鬓，别泪非珠谩落盘。
<br>
<br>　　却羡淮南好鸡犬，也能终始逐刘安。
<br>
<br>　　卷664_14  「旅舍书怀寄所知二首（后首一作汉东秋思）」罗隐
<br>
<br>　　思量前事不堪寻，牢落馀情满素琴。四海岂无腾跃路，
<br>
<br>　　一家长有别离心。道从汩没甘雌伏，迹恐因循更陆沈。
<br>
<br>　　寂寞谁应吊空馆，异乡时节独沾襟。
<br>
<br>　　簟卷两床琴瑟秋，暂凭前计奈相尤。尘飘马尾甘蓬转，
<br>
<br>　　酒忆江边有梦留。隋帝旧祠虽寂寞，楚妃清唱亦风流。
<br>
<br>　　可怜别恨无人见，独背残阳下寺楼。
<br>
<br>　　卷664_15  「西京道中」罗隐
<br>
<br>　　半夜秋声触断蓬，百年身事算成空。祢生词赋抛江夏，
<br>
<br>　　汉祖精神忆沛中。未必他时能富贵，只应从此见穷通。
<br>
<br>　　边禽陇水休相笑，自有沧洲一棹风。
<br>
<br>　　卷664_16  「粉」罗隐
<br>
<br>　　每持纤白助君时，霜自无l雪自疑。郎若姓何应解傅，
<br>
<br>　　女能窥宋不劳施。妆成丽色唯花妒，落尽啼痕只镜知。
<br>
<br>　　最好玉京仙署里，更和秋月照琼枝。
<br>
<br>　　卷664_17  「赠渔翁」罗隐
<br>
<br>　　叶艇悠扬鹤发垂，生涯空托一纶丝。是非不向眼前起，
<br>
<br>　　寒暑任从波上移。风漾长歌笼月里，梦和春雨昼眠时。
<br>
<br>　　逍遥此意谁人会，应有青山渌水知。
<br>
<br>　　卷664_18  「下第寄张坤」罗隐
<br>
<br>　　谩费精神掉五侯，破琴孤剑是身仇。九衢双阙拟何去，
<br>
<br>　　玉垒铜梁空旧游。蝴蝶有情牵晚梦，杜鹃无赖伴春愁。
<br>
<br>　　思量不及张公子，经岁池江倚酒楼。
<br>
<br>　　卷664_19  「东归别常修」罗隐
<br>
<br>　　六载辛勤九陌中，却寻归路五湖东。名惭桂苑一枝绿，
<br>
<br>　　忆松江两箸红。浮世到头须适性，男儿何必尽成功。
<br>
<br>　　唯惭鲍叔深知我，他日蒲帆百尺风。
<br>
<br>　　卷664_20  「言」罗隐
<br>
<br>　　玷由来尚可磨，似簧终日复如何。成名成事皆因慎，
<br>
<br>　　亡国亡家只为多。须信祸胎生利口，莫将讥思逞悬河。
<br>
<br>　　猩猩鹦鹉无端解，长向人间被网罗。
<br>
<br>　　卷664_21  「简令生日」罗隐
<br>
<br>　　祥烟霭霭拂楼台，庆积玄元节后来。已向青阳标四序，
<br>
<br>　　便从嵩岳应三台。龟衔玉柄增年算，鹤舞琼筵献寿杯。
<br>
<br>　　自顾下儒何以祝，柱天功业济时才。
<br>
<br>　　卷664_22  「晚眺」罗隐
<br>
<br>　　凭古城边眺晚晴，远村高树转分明。天如镜面都来静，
<br>
<br>　　地似人心总不平。云向岭头闲不彻，水流溪里太忙生。
<br>
<br>　　谁人得及庄居老，免被荣枯宠辱惊。
<br>
<br>　　卷664_23  「野花（一作罗邺诗）」罗隐
<br>
<br>　　万点红芳血色殷，为无名字对空山。多因戏蝶寻香住，
<br>
<br>　　少有行人辍棹攀。若在侯门看不足，为生江岸见如闲。
<br>
<br>　　结根必竟输桃李，长向春城紫陌间。
<br>
<br>　　卷664_24  「病骢马」罗隐
<br>
<br>　　枥上病骢蹄，江边废宅路迢迢。自经梅雨长垂耳，
<br>
<br>　　乍食菰浆欲折腰。金络衔头光未灭，玉花毛色瘦来焦。
<br>
<br>　　曾听禁漏惊街鼓，惯踏康庄怕小桥。夜半雄声心尚壮，
<br>
<br>　　日中高卧尾还摇。龙媒落地天池远，何事牵牛在碧霄？
<br>
<br>　　卷664_25  「狄浦」罗隐
<br>
<br>　　晴川倚落晖，极目思依依。野色寒来浅，人家乱后稀。
<br>
<br>　　久贫身不达，多病意长违。还有渔舟在，时时梦里归。
<br>
<br>　　卷664_26  「南康道中」罗隐
<br>
<br>　　弱冠负文翰，此中听鹿鸣。使君延上榻，时辈仰前程。
<br>
<br>　　丹桂竟多故，白云空有情。唯馀路旁泪，沾洒向尘缨。
<br>
<br>　　卷664_27  「北固亭东望寄默师」罗隐
<br>
<br>　　高亭暮色中，往事更谁同。水谩矜天阔，山应到此穷。
<br>
<br>　　病怜京口酒，老怯海门风。唯有言堪解，何由见远公。
<br>
<br>　　卷664_28  「华清宫」罗隐
<br>
<br>　　楼殿层层佳气多，开元时节好笙歌。
<br>
<br>　　也知道德胜尧舜，争奈杨妃解笑何。
<br>
<br>　　卷664_29  「韩信庙」罗隐
<br>
<br>　　剪项移秦势自雄，布衣还是负深功。
<br>
<br>　　寡妻稚女俱堪恨，却把馀杯奠蒯通。
<br>
<br>　　卷664_30  「韦公子」罗隐
<br>
<br>　　击柱狂歌惨别颜，百年人事梦魂间。
<br>
<br>　　李将军自嘉声在，不得封侯亦自闲。
<br>
<br>　　卷664_31  「望思台」罗隐
<br>
<br>　　芳草台边魂不归，野烟乔木弄残晖。
<br>
<br>　　可怜高祖清平业，留与闲人作是非。
<br>
<br>　　卷664_32  「帝幸蜀（乾符岁，一作狄归昌诗）」罗隐
<br>
<br>　　马嵬山色翠依依，又见銮舆幸蜀归。
<br>
<br>　　泉下阿蛮应有语，这回休更怨杨妃。
<br>
<br>　　卷664_33  「王夷甫」罗隐
<br>
<br>　　把得闲书坐水滨，读来前事亦酸辛。
<br>
<br>　　莫言麈尾清谭柄，坏却淳风是此人。
<br>
<br>　　卷664_34  「鹭鸶」罗隐
<br>
<br>　　斜阳澹澹柳阴阴，风袅寒丝映水深。
<br>
<br>　　不要向人夸素白，也知常有羡鱼心。
<br>
<br>　　卷664_35  「书淮阴侯传」罗隐
<br>
<br>　　寒灯挑尽见遗尘，试沥椒浆合有神。
<br>
<br>　　莫恨高皇不终始，灭秦谋项是何人。
<br>
<br>　　卷664_36  「青山庙（子胥庙）」罗隐
<br>
<br>　　市箫声咽迹崎岖，雪耻酬恩此丈夫。
<br>
<br>　　霸主两亡时亦异，不知魂魄更无归。
<br>
<br>　　卷664_37  「小松」罗隐
<br>
<br>　　已有清阴逼座隅，爱声仙客肯过无。
<br>
<br>　　陵迁谷变须高节，莫向人间作大夫。
<br>
<br>　　卷664_38  「竹」罗隐
<br>
<br>　　篱外清阴接药阑，晓风交戛碧琅\.子猷死后知音少，粉节霜筠谩岁寒。
<br>
<br>　　卷664_39  「谩天岭」罗隐
<br>
<br>　　西去休言蜀道难，此中危峻已多端。
<br>
<br>　　到头未会苍苍色，争得禁他两度谩。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
