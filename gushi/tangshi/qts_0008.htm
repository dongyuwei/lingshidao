<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷八
<br>
<br>　　卷8_1  「咏灯」李c
<br>
<br>　　一点分明值万金，开时惟怕冷风侵。
<br>
<br>　　主人若也勤挑拨，敢向尊前不尽心。
<br>
<br>　　卷8_2  「游后湖赏莲花」李Z
<br>
<br>　　蓼花蘸水火不灭，水鸟惊鱼银梭投。满目荷花千万顷，
<br>
<br>　　红碧相杂敷清流。孙武已斩吴宫女，琉璃池上佳人头。
<br>
<br>　　卷8_3  「保大五年元日大雪同太弟景遂汪王景逖齐王…登楼赋」李Z
<br>
<br>　　珠帘高卷莫轻遮，往往相逢隔岁华。春气昨宵飘律管，
<br>
<br>　　东风今日放梅花。素姿好把芳姿掩，落势还同舞势斜。
<br>
<br>　　坐有宾朋尊有酒，可怜清味属侬家。
<br>
<br>　　卷8_4  「句」李Z
<br>
<br>　　灵槎思浩荡，老鹤倚崆峒。
<br>
<br>　　苍苔迷古道，红叶乱朝霞。
<br>
<br>　　栖凤枝梢犹软弱，化龙形状已依稀。
<br>
<br>　　卷8_5  「九月十日偶书」李煜
<br>
<br>　　晚雨秋阴酒乍醒，感时心绪杳难平。黄花冷落不成艳，
<br>
<br>　　红叶飕v竞鼓声。背世返能厌俗态，偶缘犹未忘多情。
<br>
<br>　　自从双鬓斑斑白，不学安仁却自惊。
<br>
<br>　　卷8_6  「秋莺」李煜
<br>
<br>　　残莺何事不知秋，横过幽林尚独游。老舌百般倾耳听，
<br>
<br>　　深黄一点入烟流。栖迟背世同悲鲁，浏亮如笙碎在缑。
<br>
<br>　　莫更留连好归去，露华凄冷蓼花愁。
<br>
<br>　　卷8_7  「病起题山舍壁」李煜
<br>
<br>　　山舍初成病乍轻，杖藜巾褐称闲情。炉开小火深回暖，
<br>
<br>　　沟引新流几曲声。暂约彭涓安朽质，终期宗远问无生。
<br>
<br>　　谁能役役尘中累，贪合鱼龙构强名。
<br>
<br>　　卷8_8  「送邓王二十弟从益牧宣城」李煜
<br>
<br>　　且维轻舸更迟迟，别酒重倾惜解携。浩浪侵愁光荡漾，
<br>
<br>　　乱山凝恨色高低。君驰桧楫情何极，我凭阑干日向西。
<br>
<br>　　咫尺烟江几多地，不须怀抱重凄凄。
<br>
<br>　　卷8_9  「渡中江望石城泣下」李煜
<br>
<br>　　江南江北旧家乡，三十年来梦一场。吴苑宫闱今冷落，
<br>
<br>　　广陵台殿已荒凉。云笼远岫愁千片，雨打归舟泪万行。
<br>
<br>　　兄弟四人三百口，不堪闲坐细思量。
<br>
<br>　　卷8_10  「挽辞」李煜
<br>
<br>　　珠碎眼前珍，花凋世外春。未销心里恨，又失掌中身。
<br>
<br>　　玉笥犹残药，香奁已染尘。前哀将后感，无泪可沾巾。
<br>
<br>　　艳质同芳树，浮危道略同。正悲春落实，又苦雨伤丛。
<br>
<br>　　丽今何在，飘零事已空。沉沉无问处，千载谢东风。
<br>
<br>　　卷8_11  「悼诗」李煜
<br>
<br>　　永念难消释，孤怀痛自嗟。雨深秋寂莫，愁引病增加。
<br>
<br>　　咽绝风前思，昏餮凵匣ā？胀跤δ钗遥穷子正迷家。
<br>
<br>　　卷8_12  「感怀」李煜
<br>
<br>　　又见桐花发旧枝，一楼烟雨暮凄凄。
<br>
<br>　　凭阑惆怅人谁会，不觉潸然泪眼低。
<br>
<br>　　层城无复见娇姿，佳节缠哀不自持。
<br>
<br>　　空有当年旧烟月，芙蓉城上哭蛾眉。
<br>
<br>　　卷8_13  「梅花」李煜
<br>
<br>　　殷勤移植地，曲槛小栏边。共约重芳日，还忧不盛妍。
<br>
<br>　　阻风开步障，乘月溉寒泉。谁料花前后，蛾眉却不全。
<br>
<br>　　失却烟花主，东君自不知。清香更何用，犹发去年枝。
<br>
<br>　　卷8_14  「书灵筵手巾」李煜
<br>
<br>　　浮生共憔悴，壮岁失婵娟。汗手遗香渍，痕眉染黛烟。
<br>
<br>　　卷8_15  「书琵琶背」李煜
<br>
<br>　　曜约缛缦鳎难胜数缕绦。天香留凤尾，馀暖在檀槽。
<br>
<br>　　卷8_16  「病中感怀」李煜
<br>
<br>　　憔悴年来甚，萧条益自伤。风威侵病骨，雨气咽愁肠。
<br>
<br>　　夜鼎唯煎药，朝髭半染霜。前缘竟何似，谁与问空王。
<br>
<br>　　卷8_17  「病中书事」李煜
<br>
<br>　　病身坚固道情深，宴坐清香思自任。月照静居唯捣药，
<br>
<br>　　门扃幽院只来禽。庸医懒听词何取，小婢将行力未禁。
<br>
<br>　　赖问空门知气味，不然烦恼万涂侵。
<br>
<br>　　卷8_18  「赐宫人庆奴」李煜
<br>
<br>　　风情渐老见春羞，到处消魂感旧游。
<br>
<br>　　多谢长条似相识，强垂烟态拂人头。
<br>
<br>　　卷8_19  「题金楼子后」李煜
<br>
<br>　　牙签万轴裹红绡，王粲书同付火烧。
<br>
<br>　　不于祖龙留面目，遗篇那得到今朝。
<br>
<br>　　卷8_20  「句」李煜
<br>
<br>　　迢迢牵牛星，杳在河之阳。粲粲黄姑女，耿耿遥相望。
<br>
<br>　　莺狂应有恨，蝶舞已无多。（《落花》）
<br>
<br>　　揖让月在手，动摇风满怀。（《咏扇》）
<br>
<br>　　病态如衰弱，厌厌向五年。（以下《律髓注》）
<br>
<br>　　衰颜一病难牵复，晓殿君临颇自羞。
<br>
<br>　　冷笑秦皇经远略，静怜姬满苦时巡。
<br>
<br>　　鬓从今日添新白，菊是去年依旧黄。（以下《翰府名谈》）
<br>
<br>　　万古到头归一死，醉乡葬地有高原。
<br>
<br>　　人生不满百，刚作千年画。（《野客丛谈》）
<br>
<br>　　日映仙云薄，秋高天碧深。（《海录碎事》）
<br>
<br>　　乌照始潜辉，龙烛便争秉。（以下《孔帖》）
<br>
<br>　　凝珠满露枝。
<br>
<br>　　游r日已西，肃穆寒初至。
<br>
<br>　　九重开扇鹄，四牖炳灯鱼。
<br>
<br>　　羽觞无算酌。
<br>
<br>　　倾碗更为寿，深卮递酬宾。
<br>
<br>　　卷8_21  「蔷薇诗一首十八韵呈东海侍郎徐铉」李从善
<br>
<br>　　绿影覆幽池，芳菲四月时。管弦朝夕兴，组绣百千枝。
<br>
<br>　　盛引墙看遍，高烦架屡移。露轻濡彩笔，蜂误拂吟髭。
<br>
<br>　　日照玲珑幔，风摇翡翠帷。早红飘藓地，狂蔓挂蛛丝。
<br>
<br>　　嫩刺牵衣细，新条@草垂。晚香难暂舍，娇自态相窥。
<br>
<br>　　深浅分前后，荣华互盛衰。尊前留客久，月下欲归迟。
<br>
<br>　　何处繁临砌，谁家密映篱。绛罗房灿烂，碧玉叶参差。
<br>
<br>　　分得殷勤种，开来远近知。晶荧歌袖袂，柔弱舞腰支。
<br>
<br>　　膏麝谁将比，庭萱自合嗤。匀妆低水鉴，泣泪滴烟rG.
<br>
<br>　　画拟凭梁广，名宜亚楚姬。寄君十八韵，思拙愧新奇。
<br>
<br>　　卷8_22  「观棋」李从谦
<br>
<br>　　竹林二君子，尽日竟沉吟。相对终无语，争先各有心。
<br>
<br>　　恃强斯有失，守分固无侵。若算机筹处，沧沧海未深。
<br>
<br>　　卷8_23  「赠别唐太师道袭」李建
<br>
<br>　　O岁便将为肘腋，二纪何曾离一日。更深犹尚立案前，
<br>
<br>　　敷奏柔和不伤物。今朝荣贵慰我心，双旌引向重城出。
<br>
<br>　　褒斜旧地委勋贤，从此生灵永泰息。
<br>
<br>　　卷8_24  「幸秦川上梓潼山」李衍
<br>
<br>　　乔岩簇冷烟，幽径上寒天。下瞰峨眉岭，上窥华岳巅。
<br>
<br>　　驱驰非取乐，按幸为忧边。此去如登陟，歌楼路几千。
<br>
<br>　　卷8_25  「题剑门」李衍
<br>
<br>　　缓辔逾双剑，行行蹑石棱。作千寻壁垒，为万祀依凭。
<br>
<br>　　道德虽无取，江山粗可矜。回看城阙路，云叠树层层。
<br>
<br>　　卷8_26  「过白卫岭和韩昭」李衍
<br>
<br>　　先朝神武力开边，画断封疆四五千。前望陇山屯剑戟，
<br>
<br>　　后凭巫峡锁烽烟。轩皇尚自亲平寇，嬴政徒劳爱学仙。
<br>
<br>　　想到隗宫寻胜处，正应莺语暮春天。
<br>
<br>　　卷8_27  「宫词」李衍
<br>
<br>　　辉辉赫赫浮玉云，宣华池上月华新。
<br>
<br>　　月华如水浸宫殿，有酒不醉真痴人。
<br>
<br>　　卷8_28  「醉妆词」李衍
<br>
<br>　　者边走，那边走，只是寻花柳。
<br>
<br>　　那边走，者边走，莫厌金杯酒。
<br>
<br>　　卷8_29  「句」李衍
<br>
<br>　　不缘朝阙去，好此结茅庐。
<br>
<br>　　卷8_30  「巡衣锦军制还乡歌」钱H
<br>
<br>　　三节还乡兮挂锦衣，碧天朗朗兮爱日晖。
<br>
<br>　　功成道上兮列旌旗，父老远来兮相追随。
<br>
<br>　　家山乡眷兮会时稀，今朝设宴兮觥散飞。
<br>
<br>　　斗牛无孛兮民无欺，吴越一王兮驷马归。
<br>
<br>　　卷8_31  「没了期歌」钱H
<br>
<br>　　没了期，没了期，营基才了又仓基。
<br>
<br>　　没了期，没了期，春衣才了又冬衣。
<br>
<br>　　卷8_32  「句」钱H
<br>
<br>　　须将一片地，付与有心人。
<br>
<br>　　黄河信有澄清日，后代应难继此才。
<br>
<br>　　传语龙王并水府，钱塘借与筑钱城。
<br>
<br>　　卷8_33  「宫中作」钱m
<br>
<br>　　廊庑周遭翠幕遮，禁林深处绝喧哗。界开日影怜窗纸，
<br>
<br>　　穿破苔痕恶笋芽。西第晚宜供露茗，小池寒欲结冰花。
<br>
<br>　　谢公未是深沉量，犹把输赢局上夸。
<br>
<br>　　卷8_34  「避暑摩诃池上作」孟昶
<br>
<br>　　冰肌玉骨清无汗，水殿风来暗香暖。帘开明月独窥人，
<br>
<br>　　欹枕钗横云鬓乱。起来琼户寂无声，时见疏星渡河汉。
<br>
<br>　　屈指西风几时来，只恐流年暗中换。
<br>
<br>　　卷8_35  「批叶翘谏书纸尾」王继鹏
<br>
<br>　　春色曾看紫陌头，乱红飞尽不禁愁。
<br>
<br>　　人情自厌芳华歇，一叶随风落御沟。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
