<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷九十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷九十一
<br>
<br>　　卷91_1  「偶游龙门北溪忽怀骊山别业因以言志示弟淑奉呈诸大僚」韦嗣立
<br>
<br>　　幽谷杜陵边，风烟别几年。偶来伊水曲，溪嶂觉依然。
<br>
<br>　　傍浦怜芳树，寻崖爱绿泉。岭云随马足，山鸟向人前。
<br>
<br>　　地合心俱静，言因理自玄。短才叨重寄，尸禄愧妨贤。
<br>
<br>　　每挹挂冠侣，思从初服旋。稻粱仍欲报，岁月坐空捐。
<br>
<br>　　助岳无纤块，输溟谢末涓。还悟北辕失，方求南涧田。
<br>
<br>　　卷91_2  「奉和九日幸临渭亭登高应制得深字」韦嗣立
<br>
<br>　　层观远沈沈，鸾旗九日临。帷宫压水岸，步辇入烟岑。
<br>
<br>　　枝上萸新采，樽中菊始斟。愿陪欢乐事，长与岁时深。
<br>
<br>　　卷91_3  「奉和张岳州王潭州别诗二首」韦嗣立
<br>
<br>　　茂先王佐才，作牧楚江隈。登楼正欲赋，复遇仲宣来。
<br>
<br>　　黄鹄飞将远，雕龙文为开。宁知昔联事，听曲有馀哀。
<br>
<br>　　昔时陪二贤，缨冕会神仙。一去驰江海，相逢共播迁。
<br>
<br>　　无因千里驾，忽睹四愁篇。览讽欢何已，欢终徒怆然。
<br>
<br>　　卷91_4  「奉和初春幸太平公主南庄应制」韦嗣立
<br>
<br>　　主第岩扃架鹊桥，天门阊阖降鸾镳。历乱旌旗转云树，
<br>
<br>　　参差台榭入烟霄。林间花杂平阳舞，谷里莺和弄玉箫。
<br>
<br>　　已陪沁水追欢日，行奉茅山访道朝。
<br>
<br>　　卷91_5  「自汤还都经龙门北溪赠张左丞崔礼部崔光禄」韦嗣立
<br>
<br>　　栖闲有愚谷，好事枉朝轩。树接前驱拥，岩传后骑喧。
<br>
<br>　　褰帘出野院，植杖候柴门。既拂林下席，仍携池上樽。
<br>
<br>　　深期契幽赏，实谓展欢言。末眷诚未易，佳游时更敦。
<br>
<br>　　俄看啸俦侣，各已共飞N.延睇尽朝日，长怀通夜魂。
<br>
<br>　　空闻岸竹动，徒见浦花繁。多愧春莺曲，相求意独存。
<br>
<br>　　卷91_6  「酬崔光禄冬日述怀赠答」韦嗣立
<br>
<br>　　亭伯负高名，羽仪称上京。魏珠能烛乘，秦璧许连城。
<br>
<br>　　六月飞将远，三冬学已精。洛阳推贾谊，江夏贵黄琼。
<br>
<br>　　推演中都术，旋参河尹声。累迁登御府，移拜践名卿。
<br>
<br>　　庭聚歌钟丽，门罗り荣。鹦杯飞广席，兽火列前楹。
<br>
<br>　　散诞林园意，殷勤敬爱情。无容抱衰疾，良宴每招迎。
<br>
<br>　　契得心逾重，言忘道益真。相勖忠义节，共谈词赋英。
<br>
<br>　　雕虫曾靡弃，白凤已先鸣。光接神愈骇，音来味不成。
<br>
<br>　　短歌甘自思，鸿藻弥难清。东里方希润，西河敢窃明。
<br>
<br>　　厚诬空见迫，丧德岂无诚。端守宫闱地，寒烟朝暮平。
<br>
<br>　　顾才无术浅，怀器识忧盈。月下对云阙，风前闻夜更。
<br>
<br>　　昌年虽共偶，欢会此难并。为怜漳浦曲，沉痼有刘桢。
<br>
<br>　　卷91_7  「上巳日祓禊渭滨应制」韦嗣立
<br>
<br>　　乘春祓禊逐风光，扈跸陪銮渭渚傍。
<br>
<br>　　还笑当时水滨老，衰年八十待文王。
<br>
<br>　　卷91_8  「奉酬韦祭酒偶游龙门北溪忽怀骊山别业因以言志…之作」魏奉古
<br>
<br>　　有美朝为贵，幽寻地自偏。践临伊水I，想望灞池边。
<br>
<br>　　是遇皆新赏，兹游若旧年。藤萝隐路接，杨柳御沟联。
<br>
<br>　　道惬神情王，机忘俗理捐。遂初诚已重，兼济实为贤。
<br>
<br>　　迹是东山恋，心惟北阙悬。顾惭经拾紫，多谢赋思玄。
<br>
<br>　　未h中林步，空承丽藻传。阳春和已寡，扣寂竟徒然。
<br>
<br>　　卷91_9  「奉酬韦祭酒偶游龙门北溪忽怀骊山别业因以言志…之作」崔日知
<br>
<br>　　夙龄秉微尚，中年忽有邻。以兹山水癖，遂得狎通人。
<br>
<br>　　迨我咸京道，闻君别业新。岩前窥石镜，河畔踏芳茵。
<br>
<br>　　既怜伊浦绿，复忆灞池春。连词谢家子，同欢冀野宾。
<br>
<br>　　趣闲鱼共乐，情洽鸟来驯。讵念昔游者，只命独留秦。
<br>
<br>　　萧条颖阳恋，冲漠汉阴真。无由陪胜躅，空此玩书筠。
<br>
<br>　　卷91_10  「冬日述怀奉呈韦祭酒张左丞兰台名贤」崔日知
<br>
<br>　　弱龄好经籍，披卷即怡然。覃精四十载，驰骋数千言。
<br>
<br>　　孔壁采遗篆，周韦考绝编。袁公论剑术，孙子叙兵篇。
<br>
<br>　　鲁史君臣道，姬书日月悬。从师改炎燠，负笈遍山川。
<br>
<br>　　上异西河夏，中非北海玄。光荣拾青紫，名价接通贤。
<br>
<br>　　既重万钟乐，宁思二顷田。长戟同分虎，高冠亚附蝉。
<br>
<br>　　晚怀重虚旷，养志息雕镌。登高惭思拙，匠物谢情妍。
<br>
<br>　　不慕张平子，宁希王仲宣。谁谓登龙日，翻成刻鹄年。
<br>
<br>　　循循劳善诱，轧轧思微牵。琢磨才既竭，钻仰德弥坚。
<br>
<br>　　朽木诚为谕，扪心徒自怜。终期吞鸟梦，振翼上云烟。
<br>
<br>　　赋成先掷地，词高直锾臁８执抠衣礼，仍开函丈筵。
<br>
<br>　　雾披槐市蔼，水静璧池圆。愿逐从风叶，飞舞翰林前。
<br>
<br>　　卷91_11  「奉酬韦嗣立祭酒偶游龙门北溪忽怀骊山别业…大僚之作」崔泰之
<br>
<br>　　关塞临伊水，骊山枕灞川。俱临隐路侧，同在帝城边。
<br>
<br>　　谢公兼出处，携妓玩林泉。鸣驺喷梅雪，飞盖曳松烟。
<br>
<br>　　闻琴幽谷里，看弈古岩前。落日低帏帐，归云绕管弦。
<br>
<br>　　叨荣惭北阙，微尚爱东田。寂寞灰心尽，萧条尘事捐。
<br>
<br>　　朝思登崭绝，夜梦弄潺。宿怀南涧意，况睹北溪篇。
<br>
<br>　　卷91_12  「同光禄弟冬日述怀」崔泰之
<br>
<br>　　吾族白眉良，才华动洛阳。观光初入仕，应宿始为郎。
<br>
<br>　　飞萤玩书籍，白凤吐文章。海卿逾往雅，河尹冠前张。
<br>
<br>　　择才绥鄢郢，殊化被江湘。高楼临广陌，甲第敞通庄。
<br>
<br>　　列馆邙山下，疏亭洛水傍。昌年赏丰陌，暇日悦林塘。
<br>
<br>　　衣冠皆秀彦，罗绮尽名倡。隔岸闻歌度，临池见舞行。
<br>
<br>　　门庭寒变色，り日生光。穷阴方Γ杀气正苍茫。
<br>
<br>　　感时兴盛作，晚岁共多伤。积德韦丞相，通神张子房。
<br>
<br>　　吟草遍簪绂，逸韵合宫商。功名守留省，滥迹在文昌。
<br>
<br>　　家园遥可见，台寺近相望。无庸乘侍谒，有暇共翱翔。
<br>
<br>　　棣华依雁序，竹叶拂鸾觞。水坐怜秋月，山行弄晚芳。
<br>
<br>　　恩华惭服冕，友爱勖垂堂。无由报天德，相顾咏时康。
<br>
<br>　　卷91_13  「奉和圣制送张尚书巡边」崔泰之
<br>
<br>　　南庭胡运尽，北斗将星飞。旗鼓临沙漠，旌旄出洛畿。
<br>
<br>　　关山绕玉塞，烽火映金微。屡献帷谋策，频承庙胜威。
<br>
<br>　　躞蹀临河骑，逶迤度陇纭５芈銎角Ч牛天声振九围。
<br>
<br>　　车马生边气，戈a驻落晖。夏近蓬犹转，秋深草木腓。
<br>
<br>　　饯送纡天什，恩荣赐御衣。伫勒燕然颂，鸣驺计日归。
<br>
<br>　　卷91_14  「春夜寓直凤阁怀群公（一本题上有和中书侍郎杨再思）」魏知古
<br>
<br>　　拜门传漏晚，寓直索居时。昔重安仁赋，今称伯玉诗。
<br>
<br>　　鸳池满不溢，鸡树久逾滋。夙夜怀山甫，清风咏所思。
<br>
<br>　　卷91_15  「奉和春日途中喜雨应诏」魏知古
<br>
<br>　　皇舆向洛城，时雨应天行。丽日登岩送，阴云出野迎。
<br>
<br>　　濯枝林杏发，润叶渚蒲生。丝入纶言喜，花依锦字明。
<br>
<br>　　微臣忝东观，载笔伫西成。
<br>
<br>　　卷91_16  「从猎渭川献诗」魏知古
<br>
<br>　　尝闻夏太康，五弟训禽荒。我后来冬狩，三驱盛礼张。
<br>
<br>　　顺时鹰隼击，讲事武功扬。奔走未及去，Q飞岂暇翔。
<br>
<br>　　非熊从渭水，瑞翟想陈仓。此欲诚难纵，兹游不可常。
<br>
<br>　　子云陈羽猎，僖伯谏渔棠。得失鉴齐楚，仁思念禹汤。
<br>
<br>　　雍熙亮在宥，亭毒匪多伤。辛甲今为史，虞箴遂孔彰。
<br>
<br>　　卷91_17  「玄元观寻李先生不遇」魏知古
<br>
<br>　　羽客今何在，空寻伊洛间。忽闻归苦县，复想入函关。
<br>
<br>　　未作千年别，犹应七日还。神仙不可见，寂寞返蓬山。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
