<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百七十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百七十六
<br>
<br>　　卷776_1  「山中作」冯道之
<br>
<br>　　草堂在岩下，卜居聊自适。桂气满阶庭，松阴生枕席。
<br>
<br>　　远瞻惟鸟度，旁信无人迹。霭霭云生峰，潺潺水流石。
<br>
<br>　　颇寻黄卷理，庶就丹砂益。此即契吾生，何为苦尘役。
<br>
<br>　　卷776_2  「短歌二首」徐谦
<br>
<br>　　穷通皆是运，荣辱岂关身。不愿门前客，看时逢故人。
<br>
<br>　　意气青云里，爽朗烟霞外。不羡一囊钱，唯重心襟会。
<br>
<br>　　卷776_3  「塞下曲」杨达
<br>
<br>　　秋日并州路，黄榆落故关。孤城吹角罢，数骑射雕还。
<br>
<br>　　帐幕遥临水，牛羊自下山。行人正垂泪，烽火起云间。
<br>
<br>　　卷776_4  「明妃怨」杨达
<br>
<br>　　汉国明妃去不还，马驼弦管向阴山。
<br>
<br>　　匣中纵有菱花镜，羞对单于照旧颜。
<br>
<br>　　卷776_5  「送邹尊师归洞庭（一作杨达诗）」杨逵
<br>
<br>　　众岛在波心，曾居旧隐林。近闻飞檄急，转忆卧云深。
<br>
<br>　　卖药唯供酒，归舟只载琴。遥知明月夜，坐石自开襟。
<br>
<br>　　卷776_6  「送张兵曹赴营田」魏兼恕
<br>
<br>　　河曲今无战，王师每务农。选才当重委，足食乃深功。
<br>
<br>　　草色孤城外，云阴绝漠中。萧关休叹别，归望在乘骢。
<br>
<br>　　卷776_7  「晚霁登汝南大云阁」贾彦璋
<br>
<br>　　禅宫新歇雨，香阁晚登临。邑树晴光起，川苗佳气深。
<br>
<br>　　水包城下岸，云细郢中岑。自叹牵卑日，聊开望远心。
<br>
<br>　　卷776_8  「宿香山阁」贾彦璋
<br>
<br>　　暝望香山阁，梯云宿半空。轩窗闭潮海，枕席拂烟虹。
<br>
<br>　　朱网防栖鸽，纱灯护夕虫。一闻鸡唱晓，已见日印
<br>
<br>　　卷776_9  「苏著作山池」贾彦璋
<br>
<br>　　水树子云家，峰瀛宛不赊。芥浮舟是叶，莲发岫为花。
<br>
<br>　　酌蚁开春瓮，观鱼凭海查。游苏多石友，题赠满瑶华。
<br>
<br>　　卷776_10  「王龙骧墓」贾彦璋
<br>
<br>　　昔擅登坛宠，爰光典午朝。刀悬临益梦，龙启渡江谣。
<br>
<br>　　茂绩当年举，英魂此地销。唯馀孤垄上，日夕起松飙。
<br>
<br>　　卷776_11  「折杨柳」欧阳瑾
<br>
<br>　　垂柳拂妆台，葳蕤叶半开。年华枝上见，边思曲中来。
<br>
<br>　　嫩色宜新雨，轻花伴落梅。朝朝倦攀折，征戍几时回。
<br>
<br>　　卷776_12  「江南曲」李叔卿
<br>
<br>　　湖上女，江南花，无双越女春浣纱。风似箭，月如弦，
<br>
<br>　　少年吴儿晓进船。郗家子弟谢家郎，乌巾白袷紫香囊。
<br>
<br>　　菱歌思欲绝，楚舞断人肠。歌舞未终涕双陨，
<br>
<br>　　旧宫坡e才嶙隐。西山暮雨过江来，北渚春云沿海尽。
<br>
<br>　　渡口水流缓，妾归宵剩迟。含情为君再理曲，
<br>
<br>　　月华照出澄江时。
<br>
<br>　　卷776_13  「芳树」李叔卿
<br>
<br>　　春看玫瑰树，西邻即宋家。门深重暗叶，墙近度飞花。
<br>
<br>　　影拂桃阴浅，香传李径斜。靓妆愁日暮，流涕向窗纱。
<br>
<br>　　卷776_14  「送杨谏议赴河西节度判官兼呈韩王二侍御」熊曜
<br>
<br>　　贤哉征西将，幕府多俊人。筹议秉刀尺，话言在经纶。
<br>
<br>　　先鞭羡之子，走马辞咸秦。庭论许名实，数公当即真。
<br>
<br>　　行行弄文翰，婉婉光使臣。今者所从谁，不闻歌苦辛。
<br>
<br>　　黄云萧关道，白日惊沙尘。虏寇有时猎，汉兵行复巡。
<br>
<br>　　王师已无战，传檄奉良臣。
<br>
<br>　　卷776_15  「登巴陵开元寺西阁赠衡岳僧方外」李宾
<br>
<br>　　衡岳有开士，五峰秀贞骨。见君万里心，海水照秋月。
<br>
<br>　　大臣南溟去，问道皆请谒。洒以甘露言，清凉润肌发。
<br>
<br>　　湖海落天镜，香阁凌银阙。登眺餐惠风，心花期启发。
<br>
<br>　　卷776_16  「登瓦官寺阁」李宾
<br>
<br>　　晨登瓦官阁，极眺金陵城。钟山对北户，淮水入南荣。
<br>
<br>　　漫漫雨花落，嘈嘈天乐鸣。两廊振法鼓，四角吹风筝。
<br>
<br>　　杳无霄汉上，仰攀日月行。山空霸气灭，地古寒阴生。
<br>
<br>　　寥廓云海晚，苍茫宫观平。门馀阊阖字，楼识凤凰名。
<br>
<br>　　雷作百川动，神扶万砬恪Ａ楣庖幌蚬螅长此镇吴京。
<br>
<br>　　卷776_17  「金陵怀古」唐尧臣
<br>
<br>　　晋末英雄起，神器沦荒服。胡月蚀中原，白日升D谷。
<br>
<br>　　金陵实形胜，关山固重复。巨壑隍北迹长江堑西T.
<br>
<br>　　凿山拟嵩华，穿地象伊Y.草昧席罗图，荜路戴黄屋。
<br>
<br>　　一时因地险，五世享天禄。礼乐何煌煌，文章纷郁郁。
<br>
<br>　　多士春林秀，作颂清风穆。出入三百年，朝事几翻覆。
<br>
<br>　　搀抢如云勃，鲸鲵旋自曝。倦闻金鼎移，骤睹灵龟卜。
<br>
<br>　　吁嗟王气尽，坐悲天运倏。天道何茫茫，善淫乃相复。
<br>
<br>　　行路偏衣半，遂亡大梁族。日隐汀洲上，登舻fS川陆。
<br>
<br>　　月回吴山树，风闻楚江鹄。因依兰蕙丛，采p不盈掬。
<br>
<br>　　卷776_18  「咏浮沤为辛明府作」郑缙
<br>
<br>　　行潦散轻沤，清规吐未收。雨来波际合，风起浪中浮。
<br>
<br>　　晶晃明苔砌，参差绕芥舟。影疑星泛晓，光似露涵秋。
<br>
<br>　　皎皎珠同净，漂漂梗共流。洁容无变染，圆知有谦柔。
<br>
<br>　　欲作微涓效，先从淡水游。
<br>
<br>　　卷776_19  「莺（一作孙处玄诗）」郑缙
<br>
<br>　　欲啭声犹涩，将飞羽未调。高风不借便，何处得迁乔。
<br>
<br>　　卷776_20  「鹦鹉」吴英秀
<br>
<br>　　莫把金笼闭鹦鹉，个个聪明解人语。
<br>
<br>　　忽然更向君前言，三十六宫愁几许。
<br>
<br>　　卷776_21  「马」陈凝
<br>
<br>　　未明龙骨骏，幸得到神州。自有千金价，宁忘伯乐酬。
<br>
<br>　　虽知殊款段，莫敢比骅骝。若遇追风便，当轩一举头。
<br>
<br>　　卷776_22  「凤」伊梦昌
<br>
<br>　　好是山家凤，歌成非楚鸡。毫光洒风雨，纹彩动云霓。
<br>
<br>　　竹实不得饱，桐孙何足栖。岐阳今好去，律吕正凄凄。
<br>
<br>　　卷776_23  「送韦员外赴朔方」郑严
<br>
<br>　　白露边秋早，皇华戎事催。已推仙省妙，更是幕中才。
<br>
<br>　　出饯倾朝列，深功伫帝台。坐闻长策利，终见勒铭回。
<br>
<br>　　卷776_24  「险竿行」柳曾
<br>
<br>　　山险惊摧c，水险能覆舟。奈何平地不肯立，
<br>
<br>　　走上百尺高竿头。我不知尔是人耶复猱耶，
<br>
<br>　　使我为尔长叹嗟。我闻孝子不许国，忠臣不爱家。
<br>
<br>　　尔今轻命重黄金，忠孝两亏徒尔夸。始以险技悦君目，
<br>
<br>　　终以贪心媚君禄。百尺高竿百度缘，一足参差一家哭。
<br>
<br>　　险竿儿，听我语，更有险徒险于汝。重于权者失君恩，
<br>
<br>　　落向天涯海边去。险竿儿，尔须知，险途欲往尔可思。
<br>
<br>　　上得不下下不得，我谓此辈险于险竿儿。
<br>
<br>　　卷776_25  「琵琶行」牛殳
<br>
<br>　　何人钡靡黄木，三尺春冰五音足。一弹决破真珠囊，
<br>
<br>　　迸落金盘声断续。飘飘uu寒丁丁，虫豸出蛰神鬼惊。
<br>
<br>　　秋鸿叫侣代云黑，猩猩夜啼蛮月明。汩汩声不定，
<br>
<br>　　胡雏学汉语未正。若似长安月蚀时，满城敲鼓声tt.
<br>
<br>　　青山飞起不压物，野水流来欲湿人。伤心忆得陈后主，
<br>
<br>　　春殿半酣细腰舞。黄莺百舌正相呼，玉树后庭花带雨。
<br>
<br>　　二妃哭处山重重，二妃没后云溶溶。夜深霜露锁空庙，
<br>
<br>　　零落一丛斑竹风。金谷园中草初绿，石崇一弄思归曲。
<br>
<br>　　当时二十四友人，手把金杯听不足。又似贾客蜀道间，
<br>
<br>　　千铎万磬鸣空山。未若此调呦呦兮啁啁，嘈嘈兮啾啾。
<br>
<br>　　引之于山，兽不能走。吹之于水，鱼不能游。
<br>
<br>　　方知此艺不可有，人间万事凭双手。若何为我再三弹，
<br>
<br>　　送却花前一尊酒。
<br>
<br>　　卷776_26  「方响歌」牛殳
<br>
<br>　　乐中何乐偏堪赏，无过夜深听方响。缓击急击曲未终，
<br>
<br>　　暴雨飘飘生坐上。铿铿铛铛寒重重，盘涡蹙派鸣蛟龙。
<br>
<br>　　高楼漏滴金壶水，碎电打著山寺钟。又似公卿入朝去，
<br>
<br>　　环鸣玉长街路。忽然碎打入破声，石崇推倒珊瑚树。
<br>
<br>　　长短参差十六片，敲击宫商无不遍。此乐不教外人闻，
<br>
<br>　　寻常只向堂前宴。
<br>
<br>　　卷776_27  「经太华」卫光一
<br>
<br>　　太华五千寻，重岩合沓起。势飞白云外，影倒黄河里。
<br>
<br>　　上有千莲叶，服之久不死。山高采难得，叹息徒仰止。
<br>
<br>　　卷776_28  「季夏入北山」林[
<br>
<br>　　整驾俟明发，逶迤历险途。天形逼峰尽，地势入溪无。
<br>
<br>　　树绕圆潭密，云横叠障孤。谁怜后时者，六月未南图。
<br>
<br>　　卷776_29  「适思」颜胄
<br>
<br>　　芳岁不我与，飒然凉风生。繁华扫地歇，蟋蟀充堂鸣。
<br>
<br>　　感物增忧思，奋衣出游行。行值古墓林，白骨下纵横。
<br>
<br>　　田竖鞭髑髅，村童扫精灵。精灵无奈何，像设安所荣。
<br>
<br>　　石人徒瞑目，表柱烧无声。试读碑上文，乃是昔时英。
<br>
<br>　　位极君诏葬，勋高盈忠贞。宠终禁樵采，立嗣修坟茔。
<br>
<br>　　运否前政缺，群盗多蚊虻。即此丘垄坏，铁心为沾缨。
<br>
<br>　　当其崇树日，岂意侵夺并。冥漠生变故，凄凉结幽明。
<br>
<br>　　悲端岂自我，外物纷相萦。所适非所见，前登江上城。
<br>
<br>　　倚楼临绿水，一望解伤情。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
