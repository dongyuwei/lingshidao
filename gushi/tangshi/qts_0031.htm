<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷三十一
<br>
<br>　　卷31_1  「五郊乐章。黄帝宫音」魏徵
<br>
<br>　　黄中正位，含章居贞。既长六律，兼和五声。
<br>
<br>　　毕陈万舞，乃荐斯牲。神其下降，永祚休平。
<br>
<br>　　卷31_2  「五郊乐章。肃和」魏徵
<br>
<br>　　眇眇方舆，苍苍圜盖。至哉枢纽，宅中图大。
<br>
<br>　　气调四序，风和万籁。祚我明德，时雍道泰。
<br>
<br>　　卷31_3  「五郊乐章。雍和」魏徵
<br>
<br>　　金悬夕肆，玉俎朝陈。飨荐黄道，芬流紫辰。
<br>
<br>　　乃诚乃敬，载享载。崇荐斯在，惟皇是宾。
<br>
<br>　　卷31_4  「五郊乐章。舒和」魏徵
<br>
<br>　　御征乘宫出郊甸，安歌率舞递将迎。
<br>
<br>　　自有云门符帝赏，犹持雷鼓答天成。
<br>
<br>　　卷31_5  「五郊乐章。青帝角音」魏徵
<br>
<br>　　鹤云旦起，鸟星昏集。律候新风，阳开初蛰。
<br>
<br>　　至德可飨，行潦斯挹。锡以无疆，A人乃粒。
<br>
<br>　　卷31_6  「五郊乐章。肃和」魏徵
<br>
<br>　　玄鸟司春，苍龙登岁。节物变柳，光风转蕙。
<br>
<br>　　瑶席降神，朱弦飨帝。诚备祝嘏，礼殚币。
<br>
<br>　　卷31_7  「五郊乐章。雍和」魏徵
<br>
<br>　　大乐稀音，至诚简礼。文物棣棣，声名济济。
<br>
<br>　　六变有成，三登无体。乃眷丰e，恩覃恺悌。
<br>
<br>　　卷31_8  「五郊乐章。舒和」魏徵
<br>
<br>　　笙歌a舞属年韶，鹭鼓凫钟展时豫。
<br>
<br>　　调露初迎绮春节，承云遽践苍霄驭。
<br>
<br>　　卷31_9  「五郊乐章。赤帝徵音」魏徵
<br>
<br>　　青阳告谢，朱明戒序。咸长是祈，敬陈椒醑。
<br>
<br>　　博硕斯荐，笙镛备举。庶尽肃恭，非馨稷黍。
<br>
<br>　　卷31_10  「五郊乐章。肃和」魏徵
<br>
<br>　　离位克明，火中宵见。峰云暮起，景风晨扇。
<br>
<br>　　木槿初荣，含桃可荐。芬馥百品，铿锵三变。
<br>
<br>　　卷31_11  「五郊乐章。雍和」魏徵
<br>
<br>　　昭昭丹陆，炎方。礼陈牲币，乐备篪簧。
<br>
<br>　　琼羞溢俎，玉z0浮觞。恭惟正直，歆此馨香。
<br>
<br>　　卷31_13  「五郊乐章。舒和」魏徵
<br>
<br>　　千里温风飘降羽，十枝炎景媵朱干。
<br>
<br>　　陈觞荐俎歌三献，拊石金会七盘。
<br>
<br>　　卷31_14  「五郊乐章。白帝商音」魏徵
<br>
<br>　　白藏应节，天高气清。岁功既阜，庶类收成。
<br>
<br>　　万方静谧，九土和平。馨香是荐，受祚聪明。
<br>
<br>　　卷31_15  「五郊乐章。肃和」魏徵
<br>
<br>　　金行在节，素灵居正。气肃霜严，林凋草劲。
<br>
<br>　　豺祭隼击，潦收川镜。九谷已登，万箱流咏。
<br>
<br>　　卷31_16  「五郊乐章。雍和」魏徵
<br>
<br>　　律应西成，气躔南吕。币咸列，笙竽备举。
<br>
<br>　　兰羞，芬芬桂醑。式资宴贶，用调霜序。
<br>
<br>　　卷31_17  「五郊乐章。舒和」魏徵
<br>
<br>　　v仪气爽惊a，玉吕灰飞含素商。
<br>
<br>　　鸣@奏管芳羞荐，会舞安歌葆g扬。
<br>
<br>　　卷31_18  「五郊乐章。黑帝羽音」魏徵
<br>
<br>　　严冬季月，星回风厉。享祀报功，方祚来岁。
<br>
<br>　　卷31_19  「五郊乐章。肃和」魏徵
<br>
<br>　　律周玉g，星回金度。次极阳乌，纪穷阴兔。
<br>
<br>　　火林散雪，阳泉凝Z.八蜡已登，三农息务。
<br>
<br>　　卷31_20  「五郊乐章。雍和」魏徵
<br>
<br>　　阳月斯纪，应钟在候。载e牲唬爰登俎豆。
<br>
<br>　　既高既远，无声无臭。静言格思，惟神保v.
<br>
<br>　　卷31_21  「五郊乐章。舒和」魏徵
<br>
<br>　　执a持羽初终曲，朱干玉戚始分行。
<br>
<br>　　七德九功咸已畅，明灵降福具穰穰。
<br>
<br>　　卷31_22  「享太庙乐章。永和」魏徵
<br>
<br>　　於穆烈祖，弘此丕基。永言配命，子孙保之。
<br>
<br>　　百神既洽，万国在兹。是用孝享，神其格思。
<br>
<br>　　卷31_23  「享太庙乐章。肃和」魏徵
<br>
<br>　　大哉至德，允兹明圣。格于上下，聿遵诚敬。
<br>
<br>　　嘉乐斯登，鸣球以咏。神其降止，式隆景命。
<br>
<br>　　卷31_24  「享太庙乐章。雍和」魏徵
<br>
<br>　　崇兹享祀，诚敬兼至。乐以感灵，礼以昭事。
<br>
<br>　　粢盛咸e，牲豢妆浮Ｓ姥孕⑺迹庶几不匮。
<br>
<br>　　卷31_25  「享太庙乐章。长发舞」魏徵
<br>
<br>　　F哲惟唐，长发其祥。帝命斯v，王业克昌。
<br>
<br>　　配天载德，就日重光。本枝百代，申锡无疆。
<br>
<br>　　卷31_26  「享太庙乐章。大基舞」魏徵
<br>
<br>　　猗与祖业，皇矣帝先。剪商德厚，封唐庆延。
<br>
<br>　　在姬犹稷，方晋逾宣。基我鼎运，于斯万年。
<br>
<br>　　卷31_27  「享太庙乐章。大成舞」魏徵
<br>
<br>　　周穆王季，晋美帝文。明明盛德，穆穆齐芬。
<br>
<br>　　藏用四履，屈道参分。铿锵钟石，载纪鸿勋。
<br>
<br>　　卷31_28  「享太庙乐章。大明舞」魏徵
<br>
<br>　　五纪更运，三正递升。勋华既没，禹汤勃兴。神武命代，
<br>
<br>　　灵眷是膺。望云彰德，察纬告征。上纽天维，下安地轴。
<br>
<br>　　征师涿野，万国咸服。偃伯灵台，九官允穆。殊域委赆，
<br>
<br>　　怀生介福。大礼既饰，大乐已和。黑章扰囿，赤字浮河。
<br>
<br>　　功宣载籍，德被咏歌。克昌厥后，百禄是荷。
<br>
<br>　　卷31_29  「享太庙乐章。寿和」魏徵
<br>
<br>　　八音斯奏，三献毕陈。宝祚惟永，晖光日新。
<br>
<br>　　卷31_30  「享太庙乐章。舒和」魏徵
<br>
<br>　　圣敬通神光七庙，灵心荐祚和万方。
<br>
<br>　　严克配鸿基远，明德惟馨凤历昌。
<br>
<br>　　卷31_31  「享太庙乐章。雍和」魏徵
<br>
<br>　　於穆清庙，聿修严祀。四县载陈，三献斯止。
<br>
<br>　　笾豆撤荐，人o介祉。神惟格思，锡祚不已。
<br>
<br>　　卷31_32  「享太庙乐章。永和」魏徵
<br>
<br>　　肃肃清祀，AA孝思。荐享昭备，虔恭在兹。
<br>
<br>　　雍歌撤俎，祝嘏陈辞。用光武志，永固鸿基。
<br>
<br>　　卷31_33  「赋西汉」魏徵
<br>
<br>　　受降临轵道，争长趣鸿门。驱传渭桥上，观兵细柳屯。
<br>
<br>　　夜宴经柏谷，朝游出杜原。终藉叔孙礼，方知皇帝尊。
<br>
<br>　　卷31_34  「暮秋言怀」魏徵
<br>
<br>　　首夏别京辅，杪秋滞三河。沉沉蓬莱阁，日夕乡思多。
<br>
<br>　　霜剪凉阶蕙，风捎幽渚荷。岁芳坐沦歇，感此式微歌。
<br>
<br>　　卷31_35  「述怀（出关）」魏徵
<br>
<br>　　中原初逐鹿，投笔事戎轩。纵横计不就，慷慨志犹存。
<br>
<br>　　杖策谒天子，驱马出关门。请缨系南粤，凭轼下东藩。
<br>
<br>　　郁纡陟高岫，出没望平原。古木鸣寒鸟，空山啼夜猿。
<br>
<br>　　既伤千里目，还惊九折魂。岂不惮艰险，深怀国士恩。
<br>
<br>　　季布无二诺，侯嬴重一言。人生感意气，功名谁复论。
<br>
<br>　　卷31_36  「奉和正日临朝应诏」魏徵
<br>
<br>　　百灵侍轩后，万国会涂山。岂如今睿哲，迈古独光前。
<br>
<br>　　声教溢四海，朝宗引百川。锵洋鸣玉，灼烁耀金蝉。
<br>
<br>　　淑景辉雕辇，高旌扬翠烟。庭实超王会，广乐盛钧天。
<br>
<br>　　既欣东日户，复咏南风篇。愿奉光华庆，从斯亿万年。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
