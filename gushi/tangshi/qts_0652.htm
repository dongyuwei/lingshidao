<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百五十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百五十二
<br>
<br>　　卷652_1  「赠天台叶尊师」方干
<br>
<br>　　莫见平明离少室，须知薄暮入天台。常时爱缩山川去，
<br>
<br>　　有夜自携星月来。灵药不知何代得，古松应是长年栽。
<br>
<br>　　先生暗笑看棋者，半局棋边白发催。
<br>
<br>　　卷652_2  「寄台州孙从事百篇（登第初授华亭尉）」方干
<br>
<br>　　圣世科名酬志业，仙州秀色助神机。梅真入仕提雄笔，
<br>
<br>　　阮r从军著彩衣。昼寝不知山雪积，春游应趁夜潮归。
<br>
<br>　　相思莫讶音书晚，鸟去犹须叠日飞。
<br>
<br>　　卷652_3  「送睦州侯郎中赴阙」方干
<br>
<br>　　昔著政声闻国外，今留儒术化江东。青云旧路归仙掖，
<br>
<br>　　白凤新词入圣聪。弦管未知银烛晓，旌旗已侍锦帆风。
<br>
<br>　　郡人难议酬恩德，遍在三年礼遇中。
<br>
<br>　　卷652_4  「朱秀才庭际蔷薇」方干
<br>
<br>　　绣难相似画难真，明媚鲜妍绝比伦。露压盘条方到地，
<br>
<br>　　风吹艳色欲烧春。断霞转影侵西壁，浓麝分香入四邻。
<br>
<br>　　看取后时归故里，庭花应让锦衣新。
<br>
<br>　　卷652_5  「登龙瑞观北岩」方干
<br>
<br>　　纵目下看浮世事，方知峭与天通。湖边风力归帆上，
<br>
<br>　　岭顶云根在雪中。促韵寒钟催落照，斜行白鸟入遥空。
<br>
<br>　　前人去后后人至，今古异时登眺同。
<br>
<br>　　卷652_6  「送婺州许录事」方干
<br>
<br>　　之官便是还乡路，白日堂堂著锦衣。八咏遗风资逸兴，
<br>
<br>　　二溪寒色助清威。曙星没尽提纲去，暝角吹残锁印归。
<br>
<br>　　笑我中年更愚僻，醉醒多在钓渔矶。
<br>
<br>　　卷652_7  「题龙泉寺绝顶」方干
<br>
<br>　　未明先见海底日，良久远鸡方报晨。古树含风长带雨，
<br>
<br>　　寒岩四月始知春。中天气爽星河近，下界时丰雷雨匀。
<br>
<br>　　前后登临思无尽，年年改换去来人。
<br>
<br>　　卷652_8  「赠上虞胡少府百篇」方干
<br>
<br>　　求仙不在炼金丹，轻举由来别有门。日晷未移三十刻，
<br>
<br>　　风骚已及四千言。宏才尚遣居卑位，公道何曾雪至冤。
<br>
<br>　　敛板尘中无恨色，应缘利禄副晨昏。
<br>
<br>　　卷652_9  「上郑员外」方干
<br>
<br>　　为郡至公兼至察，古今能有几多人。忧民一似清吟苦，
<br>
<br>　　守节还如未达贫。利刃从前堪切玉，澄潭到底不容尘。
<br>
<br>　　潜夫岂合干旌旆，甘棹渔舟下钓纶。
<br>
<br>　　卷652_10  「桐庐江阁」方干
<br>
<br>　　风烟百变无定态，缅想画人虚损心。卷箔槛前沙鸟散，
<br>
<br>　　垂钩床下锦鳞沈。白云野寺凌晨磬，红树孤村遥夜砧。
<br>
<br>　　此地四时抛不得，非唯盛暑事开襟。
<br>
<br>　　卷652_11  「题澄圣塔院上方」方干
<br>
<br>　　地灵直是饶风雨，杉桧老于云雨间。只讶窗中常见海，
<br>
<br>　　方知砌下更多山。远泉势曲犹须引，野果枝低可要攀。
<br>
<br>　　若把重门谕玄寂，何妨善闭却无关。
<br>
<br>　　卷652_12  「僧院小泉井」方干
<br>
<br>　　亦恐浅深同禹穴，兼云制度象污樽。窥寻未见泉来路，
<br>
<br>　　缅想应穿石裂痕。片段似冰犹可把，澄清如镜不曾昏。
<br>
<br>　　欲知到底无尘染，堪与吾师比性源。
<br>
<br>　　卷652_13  「过姚监故居（一作经陆补阙故居）」方干
<br>
<br>　　不敢要君徵亦起，致君全得似唐虞。谠言昨叹离天听，
<br>
<br>　　新冢今闻入县图。琴锁坏窗风自触，鹤归乔木月难呼。
<br>
<br>　　学书弟子何人在，检点犹逢谏草无。
<br>
<br>　　卷652_14  「陪李郎中夜宴」方干
<br>
<br>　　间世星郎夜宴时，丁丁寒漏滴声稀。琵琶弦促千般语，
<br>
<br>　　鹦鹉杯深四散飞。遍请玉容歌白雪，高烧红蜡照朱衣。
<br>
<br>　　人间有此荣华事，争遣渔翁恋钓矶。
<br>
<br>　　卷652_15  「狂寇后上刘尚书」方干
<br>
<br>　　孙武倾心与万夫，削平妖孽在斯须。才施偃月行军令，
<br>
<br>　　便见台星逼座隅。独柱支天寰海正，雄名盖世古今无。
<br>
<br>　　圣君争不酬功业，仗下高悬破贼图。
<br>
<br>　　卷652_16  「尚书新创敌楼二首」方干
<br>
<br>　　下马政成无一事，应须胜地过朝昏。笙歌引出桃花洞，
<br>
<br>　　罗绣拥来金谷园。十里水云吞半郭，九秋山月入千门。
<br>
<br>　　常闻大厦堪栖息，燕雀心知不敢言。
<br>
<br>　　异境永为欢乐地，歌钟夜夜复年年。平明旭日生床底，
<br>
<br>　　薄暮残霞落酒边。虽向槛前窥下界，不知窗里是中天。
<br>
<br>　　直须分付丹青手，画出旌幢绕谪仙。
<br>
<br>　　卷652_17  「赠李郢端公」方干
<br>
<br>　　非唯孤峭与世绝，吟处斯须能变通。物外搜罗归大雅，
<br>
<br>　　毫端剪削有馀功。山川正气侵灵府，雪月清辉引思风。
<br>
<br>　　别得人间上升术，丹霄路在五言中。
<br>
<br>　　卷652_18  「送孙百篇游天台」方干
<br>
<br>　　东南云路落斜行，入树穿村见赤城。远近常时皆药气，
<br>
<br>　　高低无处不泉声。映岩日向床头没，湿烛云从柱底生。
<br>
<br>　　更有仙花与灵鸟，恐君多半未知名。
<br>
<br>　　卷652_19  「陆山人画水」方干
<br>
<br>　　毫末用功成一水，水源山脉固难寻。逡巡便可见波浪，
<br>
<br>　　咫尺不能知浅深。但有片云生海口，终无明月在潭心。
<br>
<br>　　我来拟学溪叟，白首钓璜非陆沈。
<br>
<br>　　卷652_20  「郭中山居」方干
<br>
<br>　　莫见一瓢离树上，犹须四壁在林间。沈吟不寐先闻角，
<br>
<br>　　屈曲登高自有山。溅石迸泉听未足，亚窗红果卧堪攀。
<br>
<br>　　公卿若便遗名姓，却与禽鱼作往还。
<br>
<br>　　卷652_21  「雪中寄李知诲判官」方干
<br>
<br>　　聚散联翩急复迟，解将华发两相欺。虽云竹重先藏路，
<br>
<br>　　却讶巢倾不损枝。入户便从风起后，照窗翻似月明时。
<br>
<br>　　此时门巷无行迹，尘满尊谁得知。
<br>
<br>　　卷652_22  「途中言事寄居远上人」方干
<br>
<br>　　举目时时似故园，乡心自动向谁言。白云晓湿寒山寺，
<br>
<br>　　红叶夜飞明月村。震泽风帆归橘岸，钱塘水府抵城根。
<br>
<br>　　羡师了达无牵束，竹径生苔掩竹门。
<br>
<br>　　卷652_23  「雪中寄薛郎中」方干
<br>
<br>　　野禽未觉巢枝仄，稚子先忧径竹摧。半夜忽明非月午，
<br>
<br>　　前庭旋释被春催。碎花若入樽中去，清气应归笔底来。
<br>
<br>　　深拥红炉听仙乐，忍教愁坐画寒灰。
<br>
<br>　　卷652_24  「题盛令新亭」方干
<br>
<br>　　举目岂知新智慧，存思便是小天台。偶尝嘉果求枝去，
<br>
<br>　　因问名花寄种来。春物诱才归健笔，夜歌牵醉入丛杯。
<br>
<br>　　此中难遇逍遥事，计日应为印绶催。
<br>
<br>　　卷652_25  「赠郑仁规」方干
<br>
<br>　　一石雄才独占难，应分二斗借人寰。澄心不出风骚外，
<br>
<br>　　落笔全归教化间。莲幕未来须更聘，桂枝才去即先攀。
<br>
<br>　　可怜丽句能飞动，荀宋精灵亦厚颜。
<br>
<br>　　卷652_26  「送缙陵王少府赴举」方干
<br>
<br>　　相看不忍尽离觞，五两牵风速去樯。远驿新砧应弄月，
<br>
<br>　　初程残角未吹霜。越山直下分吴苑，淮水横流入楚乡。
<br>
<br>　　珍重郄家好兄弟，明年禄位在何方。
<br>
<br>　　卷652_27  「路入剡中作」方干
<br>
<br>　　截湾冲濑片帆通，高枕微吟到剡中。掠草并飞怜燕子，
<br>
<br>　　停桡独饮学渔翁。波涛漫撼长潭月，杨柳斜牵一岸风。
<br>
<br>　　便拟乘槎应去得，仙源直恐接星东。
<br>
<br>　　卷652_28  「东山瀑布」方干
<br>
<br>　　遥夜看来疑月照，平明失去被云迷。挂岩远势穿松岛，
<br>
<br>　　击石残声注稻畦。素色喷成三伏雪，馀波流作万年溪。
<br>
<br>　　不缘真宰能开决，应向前山杂淤泥。
<br>
<br>　　卷652_29  「水墨松石」方干
<br>
<br>　　三世精能举世无，笔端狼藉见功夫。添来势逸阴崖黑，
<br>
<br>　　泼处痕轻灌木枯。垂地寒云吞大漠，过江春雨入全吴。
<br>
<br>　　兰堂坐久心弥惑，不道山川是画图。
<br>
<br>　　卷652_30  「献浙东王大夫二首」方干
<br>
<br>　　出镇当时移越俗，致君何日不尧年。到来唯饮长溪水，
<br>
<br>　　归去应将一个钱。吟处美人擎笔砚，行时飞鸟避旌旃。
<br>
<br>　　四方皆是分忧寄，独有东南戴二天。
<br>
<br>　　王臣夷夏仰清名，领镇犹为失意行。已见玉璜曾上钓，
<br>
<br>　　何愁金鼎不和羹。誉将星月同时朽，身应山河满数生。
<br>
<br>　　泥滓云霄至悬阔，渔翁不合见公卿。
<br>
<br>　　卷652_31  「越州使院竹」方干
<br>
<br>　　莫见凌风飘粉箨，须知碍石作盘根。细看枝上蝉吟处，
<br>
<br>　　犹是笋时虫蚀痕。月送绿阴斜上砌，露凝寒色湿遮门。
<br>
<br>　　列仙终日逍遥地，鸟雀潜来不敢喧。
<br>
<br>　　卷652_32  「题赠李校书」方干
<br>
<br>　　名场失手一年年，月桂尝闻到手边。谁道高情偏似鹤，
<br>
<br>　　自云长啸不如蝉。众花交艳多成实，深井通潮半杂泉。
<br>
<br>　　却是偶然行未到，元来有路上寥天。
<br>
<br>　　卷652_33  「送王侍郎浙东入朝」方干
<br>
<br>　　自将苦节酬清秩，肯要庞眉一个钱。恩爱已苏句践国，
<br>
<br>　　程途却上大罗天。鱼池菊岛还公署，沙鹤松栽入画船。
<br>
<br>　　密奏无非经济术，从容几刻在炉烟。
<br>
<br>　　卷652_34  「赠黄处士」方干
<br>
<br>　　闭户先生无是非，竹湾松树藕苗衣。愁吟密雪思难尽，
<br>
<br>　　醉倒残花扶不归。若出薜萝迎鹤简，应抛舴艋别渔矶。
<br>
<br>　　到头苦节终何益，空改文星作少微。
<br>
<br>　　卷652_35  「献王大夫二首」方干
<br>
<br>　　都缘声价振皇州，高卧中条不自由。早副急征来凤沼，
<br>
<br>　　常陪内宴醉龙楼。锵金五字能援笔，钓玉三年信直钩。
<br>
<br>　　必恐借留终不遂，越人相顾已先愁。
<br>
<br>　　功成犹自更行春，塞路旌旗十里尘。只用篇章为教化，
<br>
<br>　　不知夷夏望陶钧。金章照耀浮光动，玉面生狞细步匀。
<br>
<br>　　历任圣朝清峻地，至今依是少年身。
<br>
<br>　　卷652_36  「赠五牙山人洗修白」方干
<br>
<br>　　变通唯在片时间，此事全由一粒丹。若取寿长延至易，
<br>
<br>　　如嫌地远缩何难。先生阔别能轻举，弟子才来学不餐。
<br>
<br>　　箧里生尘是闲药，外沾犹可救衰残。
<br>
<br>　　卷652_37  「处州献卢员外」方干
<br>
<br>　　才下轺车即岁丰，方知盛德与天通。清声渐出寰瀛外，
<br>
<br>　　喜气全归教化中。落地遗金终日在，经年滞狱当时空。
<br>
<br>　　直缘后学无功业，不虑文翁不至公。
<br>
<br>　　卷652_38  「石门瀑布」方干
<br>
<br>　　奔倾漱石亦喷苔，此是便随元化来。长片挂岩轻似练，
<br>
<br>　　远声离洞咽于雷。气含松桂千枝润，势画云霞一道开。
<br>
<br>　　直是银河分派落，兼闻碎滴溅天台。
<br>
<br>　　卷652_39  「题仙岩瀑布呈陈明府」方干
<br>
<br>　　方知激蹙与喷飞，直恐古今同一时。远壑流来多石脉，
<br>
<br>　　寒空扑碎作凌澌。谢公岩上冲云去，织女星边落地迟。
<br>
<br>　　聚向山前更谁测，深沉见底是澄漪。
<br>
<br>　　卷652_40  「赠山阴崔明府」方干
<br>
<br>　　用心何况两衙间，退食孜孜亦不闲。压酒晒书犹检点，
<br>
<br>　　修琴取药似交关。笙歌入夜舟中月，花木知春县里山。
<br>
<br>　　平叔正堪汤饼试，风流不合问年颜。
<br>
<br>　　卷652_41  「山井」方干
<br>
<br>　　滟滟湿光凌竹树，寥寥清气袭衣襟。不知测穴通潮信，
<br>
<br>　　却讶轻涟动镜心。夜久即疑星影过，早来犹见石痕深。
<br>
<br>　　辘轳用智终何益，抱瓮遗名亦至今。
<br>
<br>　　卷652_42  「偶作」方干
<br>
<br>　　直为篇章非动众，遂令轩盖不经过。未妨溪上泛渔艇，
<br>
<br>　　又为门前张雀罗。夜学事须凭雪照，朝厨争奈绝烟何。
<br>
<br>　　若于岩洞求伦类，今古疏愚似我多。
<br>
<br>　　卷652_43  「贼退后赠刘将军」方干
<br>
<br>　　非唯吴起与穰苴，今古推排尽不如。白马知无髀上肉，
<br>
<br>　　黄巾泣向箭头书。二年战地成桑茗，千里荒榛作比闾。
<br>
<br>　　功业更多身转贵，伫看幢节引戎车。
<br>
<br>　　卷652_44  「感时三首」方干
<br>
<br>　　不觉年华似箭流，朝看春色暮逢秋。正嗟新冢垂青草，
<br>
<br>　　便见故交梳白头。虽道了然皆是梦，应还达者即无愁。
<br>
<br>　　破除生死须齐物，谁向穹苍问事由。
<br>
<br>　　日乌往返无休息，朝出扶桑暮却回。夜雨旋驱残热去，
<br>
<br>　　江风吹送早寒来。才怜饮处飞花片，又见书边聚雪堆。
<br>
<br>　　莫恃少年欺白首，须臾还被老相催。
<br>
<br>　　世途扰扰复憧憧，真恐华夷事亦同。岁月自消寒暑内，
<br>
<br>　　荣枯尽在是非中。今朝犹作青襟子，明日还成白首翁。
<br>
<br>　　堪笑愚夫足纷竞，不知流水去无穷。
<br>
<br>　　卷652_45  「牡丹」方干
<br>
<br>　　不逢盛暑不冲寒，种子成丛用法难。醉眼若为抛去得，
<br>
<br>　　狂心更拟折来看。凌霜烈火吹无艳，`露阴霞晒不干。
<br>
<br>　　莫道娇红怕风雨，经时犹自未凋残。
<br>
<br>　　卷652_46  「赠进士章碣」方干
<br>
<br>　　织锦虽云用旧机，抽梭起样更新奇。何如且破望中叶，
<br>
<br>　　未可便攀低处枝。藉地落花春半后，打窗斜雪夜深时。
<br>
<br>　　此时才子吟应苦，吟苦鬼神知不知。
<br>
<br>　　卷652_47  「与桐庐郑明府」方干
<br>
<br>　　字人心苦达神明，何止重门夜不扃。莫道耕田全种秫，
<br>
<br>　　兼闻退食亦逢星。映林顾兔停琴望，隔水寒猿驻笔听。
<br>
<br>　　却恐南山尽无石，南山有石合为铭。
<br>
<br>　　卷652_48  「谢王大夫奏表」方干
<br>
<br>　　非唯言下变荣衰，大海可倾山可移。如剖夜光归暗室，
<br>
<br>　　似驱春气入寒枝。死灰到底翻腾焰，朽骨随头却长肥。
<br>
<br>　　便杀微躬复何益，生成恩重报无期。
<br>
<br>　　卷652_49  「送道人归旧岩」方干
<br>
<br>　　旧岩终副却归期，岩下有人应识师。目睹婴孩成老叟，
<br>
<br>　　手栽松柏有枯枝。前山低校无多地，东海浅于初去时。
<br>
<br>　　若把古今相比类，姓丁仙鹤亦如斯。
<br>
<br>　　卷652_50  「送钱特卿赴职天台」方干
<br>
<br>　　路入仙溪气象清，垂鞭树石罅中行。雾昏不见西陵岸，
<br>
<br>　　风急先闻瀑布声。山下县寮张乐送，海边津吏棹舟迎。
<br>
<br>　　诗家弟子无多少，唯只于余别有情。
<br>
<br>　　卷652_51  「题新竹」方干
<br>
<br>　　青苔逼浦舱昙幔细碧竿排郁眼鲜。小凤凰声吹嫩叶，
<br>
<br>　　短蛟龙尾袅轻烟。节环腻色端匀粉，根拔秋光暗长鞭。
<br>
<br>　　怪得入门肌骨冷，缀风黏月满庭前。
<br>
<br>　　卷652_52  「哭王大夫」方干
<br>
<br>　　俗人皆嫉谢临川，果中常情□□□。为政旧规方利国，
<br>
<br>　　降生直性已归天。岘亭惋咽知无极，渭曲馨香莫计年。
<br>
<br>　　从此心丧应毕世，忍看坟草读残篇。
<br>
<br>　　卷652_53  「赠乾素上人」方干
<br>
<br>　　苦用贞心传弟子，即应低眼看公卿。水中明月无踪迹，
<br>
<br>　　风里浮云可计程。庭际孤松随鹤立，窗间清磬学蝉鸣。
<br>
<br>　　料师多劫长如此，岂算前生与后生。
<br>
<br>　　卷652_54  「题应天寺上方兼呈谦上人」方干
<br>
<br>　　中天坐卧见人寰，峭石垂藤不易攀。晴卷风雷归故壑，
<br>
<br>　　夜和猿鸟锁寒山。势横绿野苍茫外，影落平湖潋滟间。
<br>
<br>　　师在西岩最高处，路寻之字见禅关。
<br>
<br>　　卷652_55  「题法华寺绝顶禅家壁」方干
<br>
<br>　　苍翠i逼冥，下方雷雨上方晴。飞流便向砌边挂，
<br>
<br>　　片月影从窗外行。驯鹿不知谁结侣，野禽都是自呼名。
<br>
<br>　　只应禅者无来去，坐看千山白发生。
<br>
<br>　　卷652_56  「春日」方干
<br>
<br>　　春去春来似有期，日高添睡是归时。虽将细雨催芦笋，
<br>
<br>　　却用东风染柳丝。重雾已应吞海色，轻霜犹自v花枝。
<br>
<br>　　此时野客因花醉，醉卧花间应不知。
<br>
<br>　　卷652_57  「上越州杨严中丞」方干
<br>
<br>　　连枝棣萼世无双，未秉鸿钧拥大邦。折桂早闻推独步，
<br>
<br>　　分忧暂辍过重江。晴寻凤沼云中树，思绕稽山枕上窗。
<br>
<br>　　试把十年辛苦志，问津求拜碧油幢。
<br>
<br>　　卷652_58  「月」方干
<br>
<br>　　桂轮秋半出东方，巢鹊惊飞夜未央。海上风云摇皓影，
<br>
<br>　　空中露气湿流光。斜临户牖通宵烛，回照阶墀到晓霜。
<br>
<br>　　庾亮恃才高更逸，方闻墨翰已成章。
<br>
<br>　　卷652_59  「早春」方干
<br>
<br>　　运行元化不参差，四极中华共一时。正气才随灰律变，
<br>
<br>　　残寒便被柳条欺。冰融大泽朝阳觉，草绿陈根夜雨知。
<br>
<br>　　不信风光疾于箭，年来年去变霜髭。
<br>
<br>　　卷652_60  「对花」方干
<br>
<br>　　清晓入花如步障，恋花行步步迟迟。含风欲绽中心朵，
<br>
<br>　　似火应烧外面枝。野客须拚终日醉，流莺自有隔年期。
<br>
<br>　　使君坐处笙歌合，便是列仙身不知。
<br>
<br>　　卷652_61  「除夜」方干
<br>
<br>　　玉漏斯须即达晨，四时吹转任风轮。寒灯短烬方烧腊，
<br>
<br>　　画角残声已报春。明日便为经岁客，昨朝犹是少年人。
<br>
<br>　　新正定数随年减，浮世惟应百遍新。
<br>
<br>　　卷652_62  「题松江驿」方干
<br>
<br>　　便向中流出太阳，兼疑大岸逼浮桑。门前白道通丹阙，
<br>
<br>　　浪里青山占几乡。帆势落斜依浦溆，钟声断续在沧茫。
<br>
<br>　　古今悉不知天意，偏把云霞媚一方。
<br>
<br>　　卷652_63  「思桐庐旧居便送鉴上人」方干
<br>
<br>　　莫道东南路不赊，思归一步是天涯。林中夜半双台月，
<br>
<br>　　洲上春深九里花。绿树绕村含细雨，寒潮背郭卷平沙。
<br>
<br>　　闻师却到乡中去，为我殷勤谢酒家。
<br>
<br>　　卷652_64  「送僧归日本」方干
<br>
<br>　　四极虽云共二仪，晦明前后即难知。西方尚在星辰下，
<br>
<br>　　东域已过寅卯时。大海浪中分国界，扶桑树底是天涯。
<br>
<br>　　满帆若有归风便，到岸犹须隔岁期。
<br>
<br>　　卷652_65  「宁国寺（新城县）」方干
<br>
<br>　　深僻孤高无四邻，白云明月自相亲。海中日出山先晓，
<br>
<br>　　世上寒轻谷未春。窗逼野溪闻唳鹤，林通村径见樵人。
<br>
<br>　　此时惟有雷居士，不厌篮舆去住频。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
