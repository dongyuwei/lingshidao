<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百七十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百七十一
<br>
<br>　　卷771_1  「春日」宋雍
<br>
<br>　　轻花细叶满林端，昨夜春风晓色寒。
<br>
<br>　　黄鸟不堪愁里听，绿杨宜向雨中看。
<br>
<br>　　卷771_2  「失题」宋雍
<br>
<br>　　斜雨飞丝织晚风，疏帘半卷野亭空。
<br>
<br>　　荷花开尽秋光晚，零落残红绿沼中。
<br>
<br>　　卷771_3  「古意」戴休E
<br>
<br>　　穷秋朔风起，沧海愁阴涨。虏骑掠河南，汉兵屯灞上。
<br>
<br>　　羽书惊沙漠，刁斗喧亭障。关塞何苍茫，遥烽递相望。
<br>
<br>　　弱龄负奇节，侠客多招访。投笔弃]生，提戈逐飞将。
<br>
<br>　　拔剑照霜白，怒发冲冠壮。会立万里功，视君封侯相。
<br>
<br>　　卷771_4  「勖曹生」卢Y
<br>
<br>　　桑扈交飞百舌忙，祖亭闻乐倍思乡。尊前有恨惭卑宦，
<br>
<br>　　席上无l爱艳妆。莫为狂花迷眼界，须求真理定心王。
<br>
<br>　　游蜂采掇何时已，只恐多言议短长。
<br>
<br>　　卷771_5  「琴歌」赵抟
<br>
<br>　　绿琴制自桐孙枝，十年窗下无人知。清声不与众乐杂，
<br>
<br>　　所以屈受尘埃欺。七弦脆断虫丝朽，辨别不曾逢好手。
<br>
<br>　　琴声若似琵琶声，卖与时人应已久。玉徽冷落无光彩，
<br>
<br>　　堪恨钟期不相待。凤啭吟幽鹤舞时，优铮声亦在。
<br>
<br>　　向曾守贫贫不彻，贱价与人人不别。前回忍泪却收来，
<br>
<br>　　泣向秋风两条血。乃知凡俗难可名，轻者却重重者轻。
<br>
<br>　　真龙不圣土龙圣，凤凰哑舌鸱枭鸣。何殊此琴哀怨苦，
<br>
<br>　　寂寞沈埋在幽户。万重山水不肯听，俗耳乐闻人打鼓。
<br>
<br>　　知君立身待分义，驱喝风雷在平地。一生从事不因人，
<br>
<br>　　健步@云皆自致。不辞重拂弦上尘，市廛不买多谗人。
<br>
<br>　　莫辞憔悴与买取，为君一曲号青春。
<br>
<br>　　卷771_6  「废长行（辨其惑于无益之戏而不务恤民也）」赵抟
<br>
<br>　　紫牙镂合方如斗，二十四星衔月口。贵人迷此华筵中，
<br>
<br>　　运木手交如阵斗。不算劳神运枯木，且废为官恤亩馈
<br>
<br>　　门前有吏吓孤穷，欲诉门深抱冤哭。耳厌人催坐衙早，
<br>
<br>　　才闻此戏身先到。理人似爱长行心，天下安平多草草。
<br>
<br>　　何当化局为明镜，挂在高堂辨邪正。何当化子作笔锋，
<br>
<br>　　常在手中行法令。莫令终日迷如此，不治生民负天子。
<br>
<br>　　卷771_7  「玉女词」张安石
<br>
<br>　　绮荐银屏空积尘，柳眉桃脸暗销春。
<br>
<br>　　不须更学阳台女，为雨为云趁恼人。
<br>
<br>　　卷771_8  「苦别」张安石
<br>
<br>　　向前不信别离苦，而今自到别离处。
<br>
<br>　　两行粉泪红阑干，一朵芙蕖带残露。
<br>
<br>　　卷771_9  「石城」蒋吉
<br>
<br>　　系缆石城下，恣吟怀暂开。江人桡艇子，将谓莫愁来。
<br>
<br>　　卷771_10  「汉东道中」蒋吉
<br>
<br>　　九十九冈遥，天寒雪未消。羸童牵瘦马，不敢过危桥。
<br>
<br>　　卷771_11  「高溪有怀」蒋吉
<br>
<br>　　驻马高溪侧，旅人千里情。雁山山下水，还作此泉声。
<br>
<br>　　卷771_12  「寄进士贾希」蒋吉
<br>
<br>　　恨苦泪不落，耿然东北心。空囊与瘦马，羁绁意应深。
<br>
<br>　　卷771_13  「出塞」蒋吉
<br>
<br>　　瘦马羸童行背秦，暮鸦撩乱入残云。
<br>
<br>　　北风吹起寒营角，直至榆关人尽闻。
<br>
<br>　　卷771_14  「旅泊」蒋吉
<br>
<br>　　霜月正高鹦鹉洲，美人清唱发红楼。
<br>
<br>　　乡心暗逐秋江水，直到吴山脚下流。
<br>
<br>　　卷771_15  「次青云驿」蒋吉
<br>
<br>　　马转栎林山鸟飞，商溪流水背残晖。
<br>
<br>　　行人几在青云路，底事风尘犹满衣。
<br>
<br>　　卷771_16  「大庾驿有怀」蒋吉
<br>
<br>　　一囊书重百馀斤，邮吏宁知去计贫。
<br>
<br>　　莫讶偏吟望乡句，明朝便见岭南人。
<br>
<br>　　卷771_17  「题商山修路僧院」蒋吉
<br>
<br>　　此地修行山几枯，草堂生计只瓶盂。
<br>
<br>　　支郎既解除艰险，试看人心平得无。
<br>
<br>　　卷771_18  「题长安僧院」蒋吉
<br>
<br>　　出门争走九衢尘，总是浮生不了身。
<br>
<br>　　惟有水田衣下客，大家忙处作闲人。
<br>
<br>　　卷771_19  「次商於感旧寄卢中丞」蒋吉
<br>
<br>　　昔年簪组隘丘门，今日旌幢一院存。
<br>
<br>　　何事商於泪如雨，小儒偏受陆家恩。
<br>
<br>　　卷771_20  「樵翁」蒋吉
<br>
<br>　　独入深山信脚行，惯当虎不曾惊。
<br>
<br>　　路傍花发无心看，惟见枯枝刮眼明。
<br>
<br>　　卷771_21  「四老庙」蒋吉
<br>
<br>　　无端舍钓学干名，不得溪山养性情。
<br>
<br>　　自省此身非达者，今朝羞拜四先生。
<br>
<br>　　卷771_22  「昭君冢」蒋吉
<br>
<br>　　曾为汉帝眼中人，今作狂胡陌上尘。
<br>
<br>　　身死不知多少载，冢花犹带洛阳春。
<br>
<br>　　卷771_23  「闻歌竹枝」蒋吉
<br>
<br>　　巡堤听唱竹枝词，正是月高风静时。
<br>
<br>　　独向东南人不会，弟兄俱在楚江湄。
<br>
<br>　　卷771_24  「重门曲」周
<br>
<br>　　憔悴容华怯对春，寂寥宫殿锁闲门。
<br>
<br>　　此身却羡宫中树，不失芳时雨露恩。
<br>
<br>　　卷771_25  「山下水」周
<br>
<br>　　背云冲石出深山，浅碧泠泠一带寒。
<br>
<br>　　不独有声流出此，会归沧海助波澜。
<br>
<br>　　卷771_26  「逢邻女」周
<br>
<br>　　日高邻女笑相逢，慢束罗裙半露胸。
<br>
<br>　　莫向秋池照绿水，参差羞杀白芙蓉。
<br>
<br>　　卷771_27  「废宅」周
<br>
<br>　　牢落画堂空锁尘，荒凉庭树暗消春。
<br>
<br>　　豪家莫笑此中事，曾见此中人笑人。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
