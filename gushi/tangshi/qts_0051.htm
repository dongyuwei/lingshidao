<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷五十一
<br>
<br>　　卷51_1  「息夫人」宋之问
<br>
<br>　　可怜楚破息，肠断息夫人。仍为泉下骨，不作楚王嫔。
<br>
<br>　　楚王宠莫盛，息君情更亲。情亲怨生别，一朝俱杀身。
<br>
<br>　　卷51_2  「初到陆浑山庄」宋之问
<br>
<br>　　授衣感穷节，策马凌伊关。归齐逸人趣，日觉秋琴闲。
<br>
<br>　　寒露衰北阜，夕阳破东山。浩歌步榛樾，栖鸟随我还。
<br>
<br>　　卷51_3  「夜饮东亭」宋之问
<br>
<br>　　春泉鸣大壑，皓月吐层岑。岑壑景色佳，慰我远游心。
<br>
<br>　　暗芳足幽气，惊栖多众音。高兴南山曲，长谣横素琴。
<br>
<br>　　卷51_4  「芳树（一作沈缙谑）」宋之问
<br>
<br>　　何地早芳菲，宛在长门殿。夭桃色若绶，李光如练。
<br>
<br>　　啼鸟弄花疏，游蜂饮香遍。叹息春风起，飘零君不见。
<br>
<br>　　卷51_5  「送赵六贞固」宋之问
<br>
<br>　　目断南浦云，心醉东郊柳。怨别此何时，春芳来已久。
<br>
<br>　　与君共时物，尽此盈樽酒。始愿今不从，春风恋携手。
<br>
<br>　　卷51_6  「题张老松树」宋之问
<br>
<br>　　岁晚东岩下，周顾何凄恻。日落西山阴，众草起寒色。
<br>
<br>　　中有乔松树，使我长叹息。百尺无寸枝，一生自孤直。
<br>
<br>　　卷51_7  「别之望后独宿蓝田山庄」宋之问
<br>
<br>　　Wo有旧曲，调苦不成歌。自叹兄弟少，常嗟离别多。
<br>
<br>　　尔寻北京路，予卧南山阿。泉晚更幽咽，云秋尚嵯峨。
<br>
<br>　　药栏听蝉噪，书幌见禽过。愁至愿甘寝，其如乡梦何。
<br>
<br>　　卷51_8  「浣纱篇赠陆上人」宋之问
<br>
<br>　　越女颜如花，越王闻浣纱。国微不自宠，献作吴宫娃。
<br>
<br>　　山薮半潜匿，苎萝更蒙遮。一行霸句践，再笑倾夫差。
<br>
<br>　　艳色夺人目，挂嘞嗫洹Ｒ怀还旧都，靓妆寻若耶。
<br>
<br>　　鸟惊入松网，鱼畏沉荷花。始觉冶容妄，方悟群心邪。
<br>
<br>　　钦子秉幽意，世人共称嗟。愿言托君怀，倘类蓬生麻。
<br>
<br>　　家住雷门曲，高阁凌飞霞。淋漓翠羽帐，旖旎采云车。
<br>
<br>　　春风艳楚舞，秋月缠胡笳。自昔专娇爱，袭玩唯矜奢。
<br>
<br>　　达本知空寂，弃彼犹泥沙。永割偏执性，自长薰修芽。
<br>
<br>　　携妾不障道，来止妾西家。
<br>
<br>　　卷51_9  「雨从箕山来」宋之问
<br>
<br>　　雨从箕山来，倏与飘风度。晴明西峰日，绿缛南溪树。
<br>
<br>　　此时客精庐，幸蒙真僧顾。深入清净理，妙断往来趣。
<br>
<br>　　意得两契如，言尽共忘喻。观花寂不动，闻鸟悬可悟。
<br>
<br>　　向夕闻天香，淹留不能去。
<br>
<br>　　卷51_10  「初至崖口」宋之问
<br>
<br>　　崖口众山断，耸天壁。气冲落日红，影入春潭碧。
<br>
<br>　　锦缋织苔藓，丹青画松石。水禽泛容与，岩花飞的砾。
<br>
<br>　　微路从此深，我来限于役。惆怅情未已，群峰暗将夕。
<br>
<br>　　卷51_11  「自湘源至潭州衡山县」宋之问
<br>
<br>　　浮湘沿迅湍，逗浦凝远盼。渐见江势阔，行嗟水流漫。
<br>
<br>　　赤岸杂云霞，绿竹缘溪涧。向背群山转，应接良景晏。
<br>
<br>　　沓障连夜猿，平沙覆阳雁。纷吾望阙客，归桡速已惯。
<br>
<br>　　中道方溯洄，迟念自兹撰。赖欣衡阳美，持以蠲忧患。
<br>
<br>　　卷51_12  「入崖口五渡寄李m」宋之问
<br>
<br>　　抱琴登绝壑，伐木溯清川。路极意谓尽，势回趣转绵。
<br>
<br>　　人远草木秀，山深云景鲜。余负海峤情，自昔微尚然。
<br>
<br>　　弥旷十馀载，今来宛仍前。未窥仙源极，独进野人船。
<br>
<br>　　时攀乳窦憩，屡薄天窗眠。夜弦响松月，朝楫弄苔泉。
<br>
<br>　　因冥象外理，永谢区中缘。碧潭可遗老，丹砂堪学仙。
<br>
<br>　　莫使驰光暮，空令归鹤怜。
<br>
<br>　　卷51_13  「洞庭湖」宋之问
<br>
<br>　　地尽天水合，朝及洞庭湖。初日当中涌，莫辨东西隅。
<br>
<br>　　晶耀目何在，滢荧心欲无。灵光晏海若，游气耿天吴。
<br>
<br>　　张乐轩皇至，征苗夏禹徂。楚臣悲落叶，尧女泣苍梧。
<br>
<br>　　野积九江润，山通五岳图。风恬鱼自跃，云夕雁相呼。
<br>
<br>　　独此临泛漾，浩将人代殊。永言洗氛浊，卒岁为清娱。
<br>
<br>　　要使功成退，徒劳越大夫。
<br>
<br>　　卷51_14  「景龙四年春祠海」宋之问
<br>
<br>　　肃事祠春溟，宵斋洗蒙虑。鸡鸣见日出，鹭下惊涛鹜。
<br>
<br>　　地阔八荒近，天回百川澍。筵端接空曲，目外唯雾。
<br>
<br>　　暖气物象来，周游晦明互。致牲匪玄享，涤期灵煦。
<br>
<br>　　的的波际禽，VV岛间树。安期今何在，方丈蔑寻路。
<br>
<br>　　仙事与世隔，冥搜徒已屡。四明背群山，遗老莫辨处。
<br>
<br>　　抚中良自慨，弱龄忝恩遇。三入文史林，两拜神仙署。
<br>
<br>　　虽叹出关远，始知临海趣。赏来空自多，理胜孰能喻。
<br>
<br>　　留楫竟何待，徙倚忽云暮。
<br>
<br>　　卷51_15  「温泉庄卧病寄杨七炯」宋之问
<br>
<br>　　移疾卧兹岭，寥寥倦幽独。赖有嵩丘山，高枕长在目。
<br>
<br>　　兹山栖灵异，朝夜翳云族。是日饔昵纾返景入岩谷。
<br>
<br>　　幂幂涧畔草，青青山下木。此意方无穷，环顾怅林麓。
<br>
<br>　　伊洛何悠漫，川原信重复。夏馀鸟兽蕃，秋末禾黍熟。
<br>
<br>　　秉愿守樊圃，归闲欣艺牧。惜无载酒人，徒把凉泉掬。
<br>
<br>　　卷51_16  「答田征君（一作敬答田征君游岩）」宋之问
<br>
<br>　　家临清溪水，溪水绕盘石。绿萝四面垂，百馀尺。
<br>
<br>　　风泉度丝管，苔藓铺茵席。传闻颍阳人，霞外漱灵液。
<br>
<br>　　忽枉岩中翰，吟望朝复夕。何当遂远游，物色候逋客。
<br>
<br>　　卷51_17  「自衡阳至韶州谒能禅师」宋之问
<br>
<br>　　谪居窜炎壑，孤帆淼不系。别家万里馀，流目三春际。
<br>
<br>　　猿啼山馆晓，虹饮江皋霁。湘岸竹泉幽，衡峰石锉铡
<br>
<br>　　岭嶂穷攀越，风涛极沿济。吾师在韶阳，欣此得躬诣。
<br>
<br>　　洗虑宾空寂，焚香结精誓。愿以有漏躯，聿薰无生慧。
<br>
<br>　　物用益冲旷，心源日闲细。伊我获此途，游道回晚计。
<br>
<br>　　宗师信舍法，摈落文史艺。坐禅罗浮中，寻异穷海裔。
<br>
<br>　　何辞御魑魅，自可乘炎疠。回首望旧乡，云林浩亏蔽。
<br>
<br>　　不作离别苦，归期多年岁。
<br>
<br>　　卷51_18  「见南山夕阳召监师不至」宋之问
<br>
<br>　　夕阳黯晴碧，山翠互明灭。此中意无限，要与开士说。
<br>
<br>　　徒郁仲举思，讵回道林辙。孤兴欲待谁，待此湖上月。
<br>
<br>　　卷51_19  「游法华寺」宋之问
<br>
<br>　　薄游京都日，遥羡稽山名。分刺江海郡，A来征素情。
<br>
<br>　　松露洗心眷，象筵敷念诚。薄云界青嶂，皎日N朱甍。
<br>
<br>　　苔涧深不测，竹房闲且清。感真六象见，垂兆二鸟鸣。
<br>
<br>　　古今信灵迹，中州莫与京。林t永栖业，岂伊佐一生。
<br>
<br>　　浮悟虽已久，事试去来成。观念幸相续，庶几最后明。
<br>
<br>　　卷51_20  「宿云门寺」宋之问
<br>
<br>　　云门若邪里，泛o路才通。夤缘绿筱岸，遂得青莲宫。
<br>
<br>　　天香众壑满，夜梵前山空。漾漾潭际月，vv杉上风。
<br>
<br>　　兹焉多嘉遁，数子今莫同。凤归慨处士，鹿化闻仙公。
<br>
<br>　　樵路郑州北，举井阿岩东。永夜岂云寐，曙华忽葱茏。
<br>
<br>　　谷鸟啭尚涩，源桃惊未红。再来期春暮，当造林端穷。
<br>
<br>　　庶几踪谢客，开山投剡中。
<br>
<br>　　卷51_21  「春湖古意」宋之问
<br>
<br>　　院梅发向尺，园鸟复成曲。落日游南湖，果掷颜如玉。
<br>
<br>　　含情不得语，转盼知所属。惆怅未可归，宁关须采。
<br>
<br>　　卷51_22  「游陆浑南山自歇马岭到枫香林以诗代书答李舍人m」宋之问
<br>
<br>　　晨登歇马岭，遥望伏牛山。孤出群峰首，熊熊元气间。
<br>
<br>　　太和亦崔嵬，石扇横闪倏。细岑互攒倚，浮t竞奔蹙。
<br>
<br>　　白云遥入怀，青霭近可掬。徒寻灵异迹，周顾惬心目。
<br>
<br>　　晨拂鸟路行，暮投人烟宿。粳稻远弥秀，栗芋秋新熟。
<br>
<br>　　石髓非一岩，药苗乃万族。间关踏云雨，缭绕缘水木。
<br>
<br>　　西见商山芝，南到楚乡竹。楚竹幽且深，半杂枫香林。
<br>
<br>　　浩歌清潭曲，寄尔桃源心。
<br>
<br>　　卷51_23  「早发大庾岭」宋之问
<br>
<br>　　晨跻大庾险，驿鞍驰复息。雾露昼未开，浩途不可测。
<br>
<br>　　似鸹夷界，信为造化力。歇鞍问徒旅，乡关在西北。
<br>
<br>　　出门怨别家，登岭恨辞国。自惟勖忠孝，斯罪懵所得。
<br>
<br>　　皇明颇照洗，廷议日纷惑。兄弟远沦居，妻子成异域。
<br>
<br>　　羽翮伤已毁，童幼怜未识。踌蹰恋北顾，亭午霁色。
<br>
<br>　　春暖阴梅花，瘴回阳鸟翼。含沙缘涧聚，吻草依林植。
<br>
<br>　　适蛮悲疾首，怀巩泪沾臆。感谢g鹭朝，勤修魑魅职。
<br>
<br>　　生还倘非远，誓拟酬恩德。
<br>
<br>　　卷51_24  「自洪府舟行直书其事」宋之问
<br>
<br>　　仲春辞国门，畏途横万里。越淮乘楚嶂，造江泛吴汜。
<br>
<br>　　严程无休隙，日夜涉风水。昔闻垂堂言，将诫千金子。
<br>
<br>　　问余何奇剥，迁窜极炎鄙。揆己道德馀，幼闻虚白旨。
<br>
<br>　　贵身贱外物，抗迹远尘轨。朝游伊水湄，夕卧箕山趾。
<br>
<br>　　妙年拙自晦，皎洁弄文史。谬辱紫泥书，挥翰青云里。
<br>
<br>　　事往每增伤，宠来常誓止。铭骨怀报称，逆鳞让金紫。
<br>
<br>　　安位衅潜构，退耕祸犹起。栖岩实吾策，触藩诚内耻。
<br>
<br>　　济济同时人，台庭鸣剑履。愚以卑自卫，兀坐去沉滓。
<br>
<br>　　迨兹理已极，窃位申知己。群议负宿心，获戾光华始。
<br>
<br>　　黄金忽销铄，素业坐沦毁。浩叹诬平生，何独恋梓。
<br>
<br>　　浦树浮郁郁，皋兰覆靡靡。百越去魂断，九疑望心死。
<br>
<br>　　未尽匡阜游，远欣罗浮美。周旋本师训，佩服无生理。
<br>
<br>　　异国多灵仙，幽探忘年纪。敝庐嵩山下，空谷茂兰芷。
<br>
<br>　　悠悠南溟远，采掇长已矣。
<br>
<br>　　卷51_25  「下桂江县黎壁」宋之问
<br>
<br>　　放溜觌前溆，连山分上干。江回云壁转，天小雾峰攒。
<br>
<br>　　吼沫跳急浪，合流环峻滩。欹离出漩划，缭绕避涡盘。
<br>
<br>　　舟子怯桂水，最言斯路难。吾生抱忠信，吟啸自安闲。
<br>
<br>　　旦别已千岁，夜愁劳万端。企予见夜月，委曲破林峦。
<br>
<br>　　潭旷竹烟尽，洲香橘露团。岂傲夙所好，对之与俱欢。
<br>
<br>　　思君罢琴酌，泣此夜漫漫。
<br>
<br>　　卷51_26  「奉使嵩山途经缑岭」宋之问
<br>
<br>　　侵星发洛城，城中歌吹声。毕景至缑岭，岭上烟霞生。
<br>
<br>　　草树饶野意，山川多古情。大隐德所薄，归来可退耕。
<br>
<br>　　卷51_27  「伤王七秘书监寄呈扬州陆长史通简府僚广陵以广好事」宋之问
<br>
<br>　　王氏贵先宗，衡门栖道风。传心晤有物，秉化游无穷。
<br>
<br>　　学奥九流异，机玄三语同。书乃墨场绝，文称词伯雄。
<br>
<br>　　白屋藩魏主，苍生期谢公。一祗贤良诏。遂谒承明宫。
<br>
<br>　　补衮望奚塞，尊儒位未充。罢官七门里，归老一丘中。
<br>
<br>　　尝忝长者辙，微言私谓通。我行会稽郡，路出广陵东。
<br>
<br>　　物在人已矣，都疑淮海空。
<br>
<br>　　卷51_28  「使至嵩山寻杜四不遇慨然复伤田洗马韩观主…赠杜侯杜四」宋之问
<br>
<br>　　洛桥瞻太室，期子在云烟。归来不相见，孤赏弄寒泉。
<br>
<br>　　与君阔松石，于兹二十年。田公谢昭世，韩子秘幽埏。
<br>
<br>　　忆昔同携手，山栖接二贤。笙歌入玄地，诗酒坐寥天。
<br>
<br>　　旧友悉零落，罢琴私自怜。逝者非药误，餐霞意可全。
<br>
<br>　　为余理还策，相与事灵仙。
<br>
<br>　　卷51_29  「玩郡斋海榴」宋之问
<br>
<br>　　泽国韶气早，开帘延霁天。野禽宵未啭，山蜚昼仍眠。
<br>
<br>　　目兹海榴发，列映岩楹前。熠~御风静，葳蕤含景鲜。
<br>
<br>　　清晨绿堪佩，亭午丹欲然。昔忝金闺籍，尝见玉池莲。
<br>
<br>　　未若宗族地，更逢荣耀全。南金虽自贵，贺赏讵能迁。
<br>
<br>　　抚躬万里绝，岂染一朝妍。徒缘滞遐郡，常是惜流年。
<br>
<br>　　越俗鄙章甫，扪心空自怜。
<br>
<br>　　卷51_30  「长安路（一作沈缙谑）」宋之问
<br>
<br>　　秦地平如掌，层城出云汉。楼阁九衢春，车马千门旦。
<br>
<br>　　绿柳开复合，红尘聚还散。日晚斗鸡场，经过狭斜看。
<br>
<br>　　卷51_31  「折杨柳（一作沈缙谑）」宋之问
<br>
<br>　　玉树朝日映，罗帐春风吹。拭泪攀杨柳，长条宛地垂。
<br>
<br>　　白花飞历乱，黄鸟思参差。妾自肝肠断，傍人那得知。
<br>
<br>　　卷51_32  「有所思（一作沈缙谑）」宋之问
<br>
<br>　　君子事行役，再空芳岁期。美人旷遥伫，万里浮云思。
<br>
<br>　　园桃绽红艳，效叶柔绿滋。坐看长夏晚，秋月生罗帷。
<br>
<br>　　卷51_33  「军中人日登高赠房明府」宋之问
<br>
<br>　　幽郊昨夜阴风断，顿觉朝来阳吹暖。泾水桥南柳欲黄，
<br>
<br>　　杜陵城北花应满。长安昨夜寄春衣，短翮登兹一望归。
<br>
<br>　　闻道凯旋乘骑入，看君走马见芳菲。
<br>
<br>　　卷51_34  「寒食还陆浑别业」宋之问
<br>
<br>　　洛阳城里花如雪，陆浑山中今始发。旦别河桥杨柳风，
<br>
<br>　　夕卧伊川桃李月。伊川桃李正芳新，寒食山中酒复春。
<br>
<br>　　野老不知尧舜力，酣歌一曲太平人。
<br>
<br>　　卷51_35  「寒食江州满塘驿」宋之问
<br>
<br>　　去年上巳洛桥边，今年寒食庐山曲。遥怜巩树花应满，
<br>
<br>　　复见吴洲草新绿。吴洲春草兰杜芳，感物思归怀故乡。
<br>
<br>　　驿骑明朝宿何处，猿声今夜断君肠。
<br>
<br>　　卷51_36  「至端州驿见杜五审言沈三缙谘治宄隐王二无竞…成咏」宋之问
<br>
<br>　　逐臣北地承严谴，谓到南中每相见。岂意南中岐路多，
<br>
<br>　　千山万水分乡县。云摇雨散各翻飞，海阔天长音信稀。
<br>
<br>　　处处山川同瘴疠，自怜能得几人归。
<br>
<br>　　卷51_37  「绿竹引」宋之问
<br>
<br>　　青溪绿潭潭水侧，修竹婵娟同一色。徒生仙实凤不游，
<br>
<br>　　老死空山人讵识。妙年秉愿逃俗纷，归卧嵩丘弄白云。
<br>
<br>　　含情傲睨慰心目，何可一日无此君。
<br>
<br>　　卷51_38  「明河篇」宋之问
<br>
<br>　　八月凉风天气晶，万里无云河汉明。昏见南楼清且浅，
<br>
<br>　　晓落西山纵复横。洛阳城阙天中起，长河夜夜千门里。
<br>
<br>　　复道连甍共蔽亏，画堂琼户特相宜。云母帐前初泛滥，
<br>
<br>　　水精帘外转逶迤。倬彼昭回如练白，复出东城接南陌。
<br>
<br>　　南陌征人去不归，谁家今夜捣寒衣。鸳鸯机上疏萤度，
<br>
<br>　　乌鹊桥边一雁飞。雁飞萤度愁难歇，坐见明河渐微没。
<br>
<br>　　已能舒卷任浮云，不惜光辉让流月。明河可望不可亲，
<br>
<br>　　愿得乘槎一问津。更将织女支机石，还访成都卖卜人。
<br>
<br>　　卷51_39  「龙门应制」宋之问
<br>
<br>　　宿雨霁氛埃，流云度城阙。河堤柳新翠，苑树花先发。
<br>
<br>　　洛阳花柳此时浓，山水楼台映几重。群公拂雾朝翔凤，
<br>
<br>　　天子乘春幸凿龙。凿龙近出王城外，羽从琳琅拥轩盖。
<br>
<br>　　云罕才临御水桥，天衣已入香山会。山壁崭岩断复连，
<br>
<br>　　清流澄澈俯伊川。雁塔遥遥绿波上，星龛奕奕翠微边。
<br>
<br>　　层峦旧长千寻木，远壑初飞百丈泉，彩仗U旌绕香阁。
<br>
<br>　　下辇登高望河洛。东城宫阙拟昭回，南阳沟塍殊绮错。
<br>
<br>　　林下天香七宝台，山中春酒万年杯，微风一起祥花落，
<br>
<br>　　仙乐初鸣瑞鸟来。鸟来花落纷无已，称觞献寿烟霞里。
<br>
<br>　　歌舞淹留景欲斜，石关犹驻五云车。鸟旗翼翼留芳草，
<br>
<br>　　龙骑映晚花。千乘万骑銮舆出，水静山空严警跸。
<br>
<br>　　郊外喧喧引看人，倾都南望属车尘。嚣声引r闻黄道，
<br>
<br>　　佳气周回入紫宸。先王定鼎山河固，宝命乘周万物新。
<br>
<br>　　吾皇不事瑶池乐，时雨来观农扈春。
<br>
<br>　　卷51_40  「初宿淮口」宋之问
<br>
<br>　　孤舟汴河水，去国情无已。晚泊投楚乡，明月清淮里。
<br>
<br>　　汴河东泻路穷兹，洛阳西顾日增悲。夜闻楚歌思欲断，
<br>
<br>　　况值淮南木落时。
<br>
<br>　　卷51_41  「王子乔」宋之问
<br>
<br>　　王子乔，爱神仙，七月七日上宾天。白虎摇瑟凤吹笙，
<br>
<br>　　乘骑云气吸日精。吸日精，长不归，遗庙今在而人非。
<br>
<br>　　空望山头草，草露湿人衣。
<br>
<br>　　卷51_42  「放白鹇篇」宋之问
<br>
<br>　　故人赠我绿绮琴，兼致白鹇鸟。琴是峄山桐，鸟出吴溪中。
<br>
<br>　　我心松石清霞里，弄此幽弦不能已。我心河海白云垂，
<br>
<br>　　怜此珍禽空自知。著书晚下麒麟阁，幼稚骄痴候门乐。
<br>
<br>　　乃言物性不可违，白鹇愁慕刷毛衣。玉徽闭匣留为念，
<br>
<br>　　六翮开笼任尔飞。
<br>
<br>　　卷51_43  「桂州三月三日（一作桂阳三日述怀）」宋之问
<br>
<br>　　代业京华里，远投魑魅乡。登高望不极，云海四茫茫。
<br>
<br>　　伊昔承休盼，曾为人所羡。两朝赐颜色，二纪陪欢宴。
<br>
<br>　　昆明御宿侍龙媒，伊阙天泉复几回。西夏黄河水心剑，
<br>
<br>　　东周清洛羽觞杯。苑中落花扫还合，河畔垂杨拨不开。
<br>
<br>　　千春万寿多行乐，柏梁和歌攀睿作。赐金分帛奉恩辉，
<br>
<br>　　风举云摇入紫微。晨趋北阙鸣珂至，夜出南宫把烛归。
<br>
<br>　　载笔儒林多岁月，L被文昌佐吴越。越中山海高且深，
<br>
<br>　　兴来无处不登临。永和九年刺海郡，暮春三月醉山阴。
<br>
<br>　　愚谓嬉游长似昔，不言流寓H成今。始安繁华旧风俗，
<br>
<br>　　帐饮倾城沸江曲。主人丝管清且悲，客子肝肠断还续。
<br>
<br>　　荔浦蘅皋万里馀，洛阳音信绝能疏。故园今日应愁思，
<br>
<br>　　曲水何能更祓除。逐伴谁怜合浦叶，思归岂食桂江鱼。
<br>
<br>　　不求汉使金囊赠，愿得佳人锦字书。
<br>
<br>　　卷51_44  「下山歌」宋之问
<br>
<br>　　下嵩山兮多所思，携佳人兮步迟迟。
<br>
<br>　　松间明月长如此，君再游兮复何时。
<br>
<br>　　卷51_45  「冬宵引赠司马承祯」宋之问
<br>
<br>　　河有冰兮山有雪，北户兮行人绝。独坐山中兮对松月，
<br>
<br>　　怀美人兮屡盈缺。明月的的寒潭中，青松幽幽吟劲风。
<br>
<br>　　此情不向俗人说，爱而不见恨无穷。
<br>
<br>　　卷51_46  「高山引」宋之问
<br>
<br>　　攀云窈窕兮上跻悬峰，长路浩浩兮此去何从。
<br>
<br>　　水一曲兮肠一曲，山一重兮悲一重。松邈已远，
<br>
<br>　　友于何日逢。况满室兮童稚，攒众虑于心胸。
<br>
<br>　　天高难诉兮远负明德，却望咸京兮挥涕龙钟。
<br>
<br>　　卷51_47  「嵩山天门歌」宋之问
<br>
<br>　　登天门兮坐盘石之嶙峋，前YY兮未半，下漠漠兮无垠。
<br>
<br>　　纷窈窕兮岩倚披以鹏翅，洞胶葛兮峰棱层以龙鳞。
<br>
<br>　　松移岫转，左变而右易。风生云起，出鬼而入神。
<br>
<br>　　吾亦不知其灵怪如此，愿游杳冥兮见羽人。
<br>
<br>　　重曰，天门兮穹崇，回合兮攒丛，松万接兮柱日，
<br>
<br>　　石千寻兮倚空。晚阴兮足风，夕阳兮V红。
<br>
<br>　　试一望兮夺魄，况众妙之无穷。
<br>
<br>　　卷51_48  「有所思（一作刘希夷诗，题云代悲白头翁）」宋之问
<br>
<br>　　洛阳城东桃李花，飞来飞去落谁家。幽闺女儿惜颜色，
<br>
<br>　　坐见落花长叹息。今年花落颜色改，明年花开复谁在。
<br>
<br>　　已见松柏摧为薪，更闻桑田变成海。古人无复洛城东，
<br>
<br>　　今人还对落花风。年年岁岁花相似，岁岁年年人不同。
<br>
<br>　　寄言全盛红颜子，须怜半死白头翁。此翁白头真可怜，
<br>
<br>　　伊昔红颜美少年。公子王孙芳树下，清歌妙舞落花前。
<br>
<br>　　光禄池台交锦绣，将军楼阁画神仙。一朝卧病无相识，
<br>
<br>　　三春行乐在谁边。婉转蛾眉能几时，须臾鹤发乱如丝。
<br>
<br>　　但看古来歌舞地，唯有黄昏鸟雀飞。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
