<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷四十
<br>
<br>　　卷40_1  「奉和过旧宅应制」上官仪
<br>
<br>　　石关清晚夏，璇舆御早秋。神麾r珠雨，仙吹响飞流。
<br>
<br>　　沛水祥云泛，宛郊瑞气浮。大风迎汉筑，丛烟入舜球。
<br>
<br>　　翠梧临凤邸，滋兰带鹤舟。偃伯歌玄化，扈跸颂王游。
<br>
<br>　　遗簪谬昭奖，珥笔荷恩休。
<br>
<br>　　卷40_2  「早春桂林殿应诏」上官仪
<br>
<br>　　步辇出披香，清歌临太液。晓树流莺满，春堤芳草积。
<br>
<br>　　风光翻露文，雪华上空碧。花蝶来未已，山光暖将夕。
<br>
<br>　　卷40_3  「安德山池宴集」上官仪
<br>
<br>　　上路抵平津，后堂罗荐陈。缔交开狎赏，丽席展芳辰。
<br>
<br>　　密树风烟积，回塘荷芰新。雨霁虹桥晚，花落凤台春。
<br>
<br>　　翠钗低舞席，文杏散歌尘。方惜流觞满，夕鸟已城。
<br>
<br>　　卷40_4  「酬薛舍人万年宫晚景寓直怀友」上官仪
<br>
<br>　　奕奕九成台，窈窕绝尘埃。苍苍万年树，玲珑下冥雾。
<br>
<br>　　池色摇晚空，岩花敛馀煦。清切丹禁静，浩荡文河注。
<br>
<br>　　留连穷胜托，夙期暌善谑。东望安仁省，西临子云阁。
<br>
<br>　　长啸披烟霞，高步寻兰若。金狄掩通门，雕鞍归骑喧。
<br>
<br>　　燕姝对明月，荆艳促芳尊。别有青山路，策杖访王孙。
<br>
<br>　　卷40_5  「奉和颍川公秋夜」上官仪
<br>
<br>　　寥空色远，芸黄凄序变。涸浦落遵鸿，长飙送巢燕。
<br>
<br>　　千秋流夕景，万籁含宵唤。峻雉聆金柝，层台切银箭。
<br>
<br>　　卷40_6  「谢都督挽歌」上官仪
<br>
<br>　　漠漠佳城幽，苍苍松暮。鲁幕飘欲卷，宛驷悲还顾。
<br>
<br>　　楚挽绕庐山，胡笳临武库。怅然郊原静，烟生归鸟度。
<br>
<br>　　卷40_7  「八咏应制二首」上官仪
<br>
<br>　　启重帷，重帷照文杏。翡翠藻轻花，流苏媚浮影。
<br>
<br>　　瑶笙燕始归，金堂露初。风随少女至，虹共美人归。
<br>
<br>　　罗荐已擘鸳鸯被，绮衣复有蒲萄带。残红艳粉映帘中，
<br>
<br>　　戏蝶流莺聚窗外。洛滨春雪回，巫峡暮云来。
<br>
<br>　　雪花飘玉辇，云光上璧台。共待新妆出，清歌送落梅。
<br>
<br>　　入丛台，丛台`春露。滴沥间深红，参差散轻素。
<br>
<br>　　妆蝶惊复聚，黄鹂飞且顾。攀折殊未已，复值惊飞起。
<br>
<br>　　送影舞衫前，飘香歌扇里。望望惜春晖，行行犹未归。
<br>
<br>　　暂得佳游趣，更愁花鸟稀。
<br>
<br>　　且学鸟声调凤管，方移花影入鸳机。
<br>
<br>　　卷40_8  「和太尉戏赠高阳公」上官仪
<br>
<br>　　薰炉御史出神仙，云鞍羽盖下芝田。红尘正起浮桥路，
<br>
<br>　　青楼遥敞御沟前。倾城比态芳菲节，绝世相娇是六年。
<br>
<br>　　惯是洛滨要解，本是河间好数钱。翠钗照耀衔云发，
<br>
<br>　　玉步逶迤动罗袜。石榴绞带轻花转，桃枝绿扇微风发。
<br>
<br>　　无情拂袂欲留宾，讵恨深潭不可越。天津一别九秋长，
<br>
<br>　　岂若随闻三日香。南国自然胜掌上，东家复是忆王昌。
<br>
<br>　　卷40_9  「王昭君」上官仪
<br>
<br>　　玉关春色晚，金河路几千。琴悲桂条上，笛怨柳花前。
<br>
<br>　　雾掩临妆月，风惊入鬓蝉。缄书待还使，泪尽白云天。
<br>
<br>　　卷40_10  「咏雪应诏」上官仪
<br>
<br>　　禁园凝朔气，瑞雪掩晨曦。花明栖凤阁，珠散影娥池。
<br>
<br>　　飘素迎歌上，翻光向舞移。幸因千里映，还绕万年枝。
<br>
<br>　　卷40_11  「奉和山夜临秋」上官仪
<br>
<br>　　殿帐清炎气，辇道含秋阴。凄风移汉筑，流水入虞琴。
<br>
<br>　　云飞送断雁，月上净疏林。滴沥露枝响，空餮疼稚睢
<br>
<br>　　卷40_12  「江王太妃挽歌」上官仪
<br>
<br>　　黄鹤悲歌绝，椒花清颂馀。埃凝写邻镜，网结和扉鱼。
<br>
<br>　　银消风烛尽，珠灭夜轮虚。别有南陵路，幽丛临叶疏。
<br>
<br>　　卷40_13  「故北平公挽歌」上官仪
<br>
<br>　　木落园林旷，庭虚风露寒。北里清音绝，南陔芳草残。
<br>
<br>　　远气犹标剑，浮云尚写冠。寂寂琴台晚，秋阴入井干。
<br>
<br>　　卷40_14  「高密长公主挽歌」上官仪
<br>
<br>　　湘渚韬灵迹，娥台静瑞音。凤逐清箫远，鸾随幽镜沉。
<br>
<br>　　霜处华芙落，风前银烛侵。寂寞平阳宅，月冷洞房深。
<br>
<br>　　卷40_15  「咏画障」上官仪
<br>
<br>　　芳晨丽日桃花浦，珠帘翠帐凤凰楼。蔡女菱歌移锦缆，
<br>
<br>　　燕姬春望上琼钩。新妆漏影浮轻扇，冶袖飘香入浅流。
<br>
<br>　　未减行雨荆台下，自比凌波洛浦游。
<br>
<br>　　卷40_16  「奉和秋日即目应制」上官仪
<br>
<br>　　上苑通平乐，神池迩建章。楼台相掩映，城阙互相望。
<br>
<br>　　缇油泛行幔，箫吹转浮梁。晚云含朔气，斜照荡秋光。
<br>
<br>　　落叶飘蝉影，平流写雁行。槿散凌风缛，荷销`露香。
<br>
<br>　　仙歌临诣，玄豫历长杨。归路乘明月，千门开未央。
<br>
<br>　　卷40_17  「入朝洛堤步月」上官仪
<br>
<br>　　脉脉广川流，驱马历长洲。鹊飞山月曙，蝉噪野风秋。
<br>
<br>　　卷40_18  「春日（一作元万顷诗）」上官仪
<br>
<br>　　花轻蝶乱仙人杏，叶密莺啼帝女桑。
<br>
<br>　　飞云阁上春应至，明月楼中夜未央。
<br>
<br>　　卷40_19  「从驾闾山咏马」上官仪
<br>
<br>　　桂香尘处减，练影月前空。定惑由关吏，徒嗟塞上翁。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
