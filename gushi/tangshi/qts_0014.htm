<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一十四
<br>
<br>　　卷14_1  「郊庙歌辞。太清宫乐章。煌煌」
<br>
<br>　　煌煌道宫，肃肃太清。礼光尊祖，乐备充庭。
<br>
<br>　　罄竭诚至，希夷降灵。云凝翠盖，风焰红旌。
<br>
<br>　　众真以从，九奏初迎。永惟休v，是锡和平。
<br>
<br>　　卷14_2  「郊庙歌辞。太清宫乐章。冲和」
<br>
<br>　　虚无结思，钟磬和音。歌以颂德，香以达心。
<br>
<br>　　礼殊鬯，义感昭临。灵车至止，庆垂帧
<br>
<br>　　卷14_3  「郊庙歌辞。太清宫乐章。香初上」
<br>
<br>　　肃肃我祖，绵绵道宗。至感潜达，灵心暗通。
<br>
<br>　　云御气，芝盖随风。四时祀，万国来同。
<br>
<br>　　卷14_4  「郊庙歌辞。太清宫乐章。再上」
<br>
<br>　　仙宗绩道，我李承天。庆深虚极，符光象先。
<br>
<br>　　俗登仁寿，化阐涓。五千贻范，亿万斯年。
<br>
<br>　　卷14_5  「郊庙歌辞。太清宫乐章。终上」
<br>
<br>　　不宰元功，无为上圣。洪源长发，诞受天命。
<br>
<br>　　金奏迎真，璇宫展盛。备礼周乐，垂光储庆。
<br>
<br>　　卷14_6  「郊庙歌辞。太清宫乐章。紫极舞」
<br>
<br>　　至道生元气，重圆法混成。无为观大象，冲用体常名。
<br>
<br>　　仙乐临丹阙，云车出玉京。灵符百代应，瑞节九贞迎。
<br>
<br>　　宝运开皇极，天临映太清。长垂一德庆，永庇万方宁。
<br>
<br>　　卷14_7  「郊庙歌辞。太清宫乐章。序入破第一奏」
<br>
<br>　　真宗开妙理，冲教统清虚。化演无为日，言昭有象初。
<br>
<br>　　瑶台肃灵瑞，金阙映仙居。一奏三清乐，长回八景舆。
<br>
<br>　　卷14_8  「郊庙歌辞。太清宫乐章。第二奏」
<br>
<br>　　虚极仙宗本，希夷象帝先。百灵朝太上，万法祖重圆。
<br>
<br>　　善贷惟冲德，功成谓自然。云门达和气，思用合钧天。
<br>
<br>　　卷14_9  「郊庙歌辞。太清宫乐章。第三奏」
<br>
<br>　　元符传紫极，宝祚启高真。道德先垂裕，冲和已化淳。
<br>
<br>　　人风齐太古，天瑞叶惟新。仙乐清都上，长明交泰辰。
<br>
<br>　　卷14_10  「郊庙歌辞。太清宫乐章。登歌」
<br>
<br>　　严展事，理洁A尝。皇矣圣祖，德惟馨香。
<br>
<br>　　盛荐既撤，工歌载扬。大来之庆，降福穰穰。
<br>
<br>　　卷14_11  「郊庙歌辞。太清宫乐章。真和」
<br>
<br>　　玉磬含香，金炉既馥。风驭泠泠，云坛肃肃。
<br>
<br>　　杳归大象，霈流嘉福。俾宁万邦，无思不服。
<br>
<br>　　卷14_12  「郊庙歌辞。德明兴圣庙乐章。迎神」
<br>
<br>　　元尊九德，佐尧光宅。烈祖太宗，方周作伯。
<br>
<br>　　响怀霜露，乐变金石。白云清风，仿佛来格。
<br>
<br>　　卷14_13  「郊庙歌辞。德明兴圣庙乐章。登歌奠币」
<br>
<br>　　四时有典，百事来祭。尊祖奉宗，严大帝。
<br>
<br>　　礼先苍璧，奠币黝制。于斯万年，熙成帝系。
<br>
<br>　　卷14_14  「郊庙歌辞。德明兴圣庙乐章。迎俎」
<br>
<br>　　盛牲实俎，涓选休成。鼎阳燧，玉盥阴精。
<br>
<br>　　有嘉豆，既和大羹。侑以清乐，细齐人情。
<br>
<br>　　卷14_15  「郊庙歌辞。德明兴圣庙乐章。德明酌献」
<br>
<br>　　清庙奕奕，和乐雍雍。器尊牺象，礼属宗公。
<br>
<br>　　白水方，黄流在中。谟明之德，万古清风。
<br>
<br>　　卷14_16  「郊庙歌辞。德明兴圣庙乐章。兴圣酌献」
<br>
<br>　　s宫静谧，合乐周张。泰奠始献，百末重觞。
<br>
<br>　　震澹存诚，庶几迪尝。遥源之祚，天汉灵长。
<br>
<br>　　卷14_17  「郊庙歌辞。德明兴圣庙乐章。亚献终献」
<br>
<br>　　惟清惟肃，靡闻靡见。举备九成，俯终三献。
<br>
<br>　　庆彰曼寿，胙彻嘉荐。瘗玉埋牲，礼神斯遍。
<br>
<br>　　卷14_18  「郊庙歌辞。德明兴圣庙乐章。送神」
<br>
<br>　　元精回复，灵贶繁滋。风洒兰路，云摇桂旗。
<br>
<br>　　高丘缅邈，凉部逶迟。瞻望靡及，缠绵永思。
<br>
<br>　　卷14_19  「郊庙歌辞。仪坤庙乐章。永和」徐彦伯
<br>
<br>　　猗若清庙，肃肃荧荧。国荐严祀，坤兴淑灵。
<br>
<br>　　有几在室，有乐在庭。临兹孝享，百禄惟宁。
<br>
<br>　　卷14_20  「郊庙歌辞。仪坤庙乐章。金奏（一本无此章）」
<br>
<br>　　阴灵曜祉，轩曜降精。祥符淑气，庆集柔明。
<br>
<br>　　瑶俎既列，雕桐发声。徽猷永远，比德皇英。
<br>
<br>　　卷14_21  「郊庙歌辞。仪坤庙乐章。太和」丘说
<br>
<br>　　孝哉我后，冲乎乃圣。道映重华，德辉文命。
<br>
<br>　　慕深视箧，情殷抚镜。万国移风，兆人承庆。
<br>
<br>　　卷14_22  「郊庙歌辞。仪坤庙乐章。肃和」张齐贤
<br>
<br>　　圭既濯，郁鬯既陈。画幕云举，黄流玉醇。
<br>
<br>　　仪充献酌，礼盛众。地察惟孝，愉焉飨亲。
<br>
<br>　　卷14_23  「郊庙歌辞。仪坤庙乐章。雍和」郑善玉
<br>
<br>　　酌郁既灌，芗萧方k.笾豆静器，簋芬。
<br>
<br>　　鱼腊荐美，牲槐斫唷Ｊ顷是将，载迎载列。
<br>
<br>　　卷14_24  「郊庙歌辞。仪坤庙乐章。昭升」薛稷
<br>
<br>　　阳灵配德，阴魄昭升。尧坛凤下，汉室龙兴。
<br>
<br>　　教熳鞫裕前旒是凝。化行南国，道盛西陵，
<br>
<br>　　造舟集灌，无德而称。我粢既e，我醴既澄。
<br>
<br>　　阴阴灵庙，光灵若凭。德馨惟享，孝思AA.
<br>
<br>　　卷14_25  「郊庙歌辞。仪坤庙乐章。坤贞」
<br>
<br>　　乾道既亨，坤元以贞。肃雍攸在，辅佐斯成。
<br>
<br>　　外睦九族，内光一庭。克生睿哲，祚我休明。
<br>
<br>　　钦若徽范，悠哉淑灵。建兹清宫，于彼上京。
<br>
<br>　　缩茅以献，e惟馨。实受其福，期乎亿龄。
<br>
<br>　　卷14_26  「郊庙歌辞。仪坤庙乐章。寿和」徐坚
<br>
<br>　　於穆清庙，肃雍严祀。合福受，介以繁祉。
<br>
<br>　　卷14_27  「郊庙歌辞。仪坤庙乐章。舒和」胡雄
<br>
<br>　　送文迎武递参差，一始一终光圣仪。
<br>
<br>　　四海生人歌有庆，千龄孝享肃无亏。
<br>
<br>　　卷14_28  「郊庙歌辞。仪坤庙乐章。安和」刘子玄
<br>
<br>　　妙算申帷幄，神谋及庙庭。两阶文物备，七德武功成。
<br>
<br>　　校猎长杨苑，屯军细柳营。将军献凯入，歌舞溢重城。
<br>
<br>　　卷14_29  「郊庙歌辞。仪坤庙乐章。雍和」员半千
<br>
<br>　　孝享云毕，惟彻有章。云感玄羽，风凄素商。
<br>
<br>　　瞻望神座，祗恋匪遑。礼终乐阕，肃雍锵锵。
<br>
<br>　　卷14_30  「郊庙歌辞。仪坤庙乐章。永和」祝钦明
<br>
<br>　　s宫实实，清庙微微。降格无象，馨香有依。
<br>
<br>　　式昭纂庆，方融嗣徽。明是享，神保聿归。
<br>
<br>　　卷14_31  「郊庙歌辞。仪坤庙乐章。迎神」
<br>
<br>　　月灵降德，坤元授光。娥英比秀，任姒均芳。
<br>
<br>　　瑶台荐祉，金屋延祥。迎神有乐，歆此嘉芗。
<br>
<br>　　卷14_32  「郊庙歌辞。仪坤庙乐章。送神」
<br>
<br>　　玉帛仪大，金丝奏广。灵应有孚，冥征不爽。
<br>
<br>　　降彼休福，歆兹享。送乐有章，神麾其上。
<br>
<br>　　卷14_33  「郊庙歌辞。昭德皇后庙乐章。永和」
<br>
<br>　　穆清庙，荐严。昭礼备，和乐新。
<br>
<br>　　望灵光，集元辰。祚无极，享万春。
<br>
<br>　　卷14_34  「郊庙歌辞。昭德皇后庙乐章。肃和」
<br>
<br>　　诚心达，娱乐分。升箫k，郁氛氲。
<br>
<br>　　茅既缩，鬯既薰。后来思，福如云。
<br>
<br>　　卷14_35  「郊庙歌辞。昭德皇后庙乐章。雍和」
<br>
<br>　　我将我享，尽明而诚。载芬黍稷，载涤牺牲。
<br>
<br>　　懿矣元良，万邦以贞。心乎爱敬，若睹容声。
<br>
<br>　　卷14_36  「郊庙歌辞。昭德皇后庙乐章。坤元」
<br>
<br>　　於穆先后，丽圣称崇。母临万宇，道被六宫。
<br>
<br>　　昌时协庆，理内成功。殷荐明德，传芳国风。
<br>
<br>　　卷14_37  「郊庙歌辞。昭德皇后庙乐章。寿和」
<br>
<br>　　工祝致告，徽音不遐。酒醴咸旨，馨香具嘉。
<br>
<br>　　受献祉，永庆邦家。
<br>
<br>　　卷14_38  「郊庙歌辞。昭德皇后庙乐章。舒和」
<br>
<br>　　金枝羽部彻清歌，瑶台肃穆笙磬罗。
<br>
<br>　　谐音遍响合明意，万类昭融灵应多。
<br>
<br>　　卷14_39  「郊庙歌辞。昭德皇后庙乐章。凯安」
<br>
<br>　　辰位列四星，帝功参十乱。进贤勤内辅，扈跸清多难。
<br>
<br>　　承天厚载均，并耀宵光灿。留徽蔼前躅，万古披图焕。
<br>
<br>　　卷14_40  「郊庙歌辞。昭德皇后庙乐章。雍和」
<br>
<br>　　公尸既起，享礼载终。称歌进彻，尽敬繇衷。
<br>
<br>　　泽流惠下，大小咸同。
<br>
<br>　　卷14_41  「郊庙歌辞。昭德皇后庙乐章。永和」
<br>
<br>　　昭事终，幽享馀。移月御，返仙居。
<br>
<br>　　璇庭寂，灵幄虚。顾裴回，感皇储。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
