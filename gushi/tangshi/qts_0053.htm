<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷五十三
<br>
<br>　　卷53_1  「奉和晦日幸昆明池应制」宋之问
<br>
<br>　　春豫灵池会，沧波帐殿开。舟凌石鲸度，槎拂斗牛回。
<br>
<br>　　节晦q全落，春迟柳暗催。象溟看浴景，烧劫辨沉灰。
<br>
<br>　　镐饮周文乐，汾歌汉武才。不愁明月尽，自有夜珠来。
<br>
<br>　　卷53_2  「奉和幸大荐福寺」宋之问
<br>
<br>　　香刹中天起，宸游满路辉。乘龙太子去，驾象法王归。
<br>
<br>　　殿饰金人影，窗摇玉女扉。稍迷新草木，遍识旧庭闱。
<br>
<br>　　水入禅心定，云从宝思飞。欲知皇劫远，初拂六铢衣。
<br>
<br>　　卷53_3  「奉和幸三会寺应制」宋之问
<br>
<br>　　六飞回玉辇，双树谒金仙。瑞鸟呈书字，神龙吐浴泉。
<br>
<br>　　净心遥证果，睿想独超禅。塔涌香花地，山围日月天。
<br>
<br>　　梵音迎漏彻，空乐倚云悬。今日登仁寿，长看法镜圆。
<br>
<br>　　卷53_4  「奉和荐福寺应制」宋之问
<br>
<br>　　梵筵光圣邸，游豫览宏规。不改灵光殿，因开功德池。
<br>
<br>　　莲生新步叶，桂长昔攀枝。涌塔庭中见，飞楼海上移。
<br>
<br>　　闻韶三月幸，观象七星危。欲识龙归处，朝朝云气随。
<br>
<br>　　卷53_5  「奉和幸神皋亭应制」宋之问
<br>
<br>　　清跸喧黄道，乘舆降紫宸。霜戈凝晓日，云管发阳春。
<br>
<br>　　台古全疑汉，林馀半识秦。宴酣诗布泽，节改令行仁。
<br>
<br>　　昔恃山河险，今依道德淳。多惭献嘉颂，空累属车尘。
<br>
<br>　　卷53_6  「奉和幸长安故城未央宫应制」宋之问
<br>
<br>　　汉王未息战，萧相乃营宫。壮丽一朝尽，威灵千载空。
<br>
<br>　　皇明怅前迹，置酒宴群公。寒轻彩仗外，春发幔城中。
<br>
<br>　　乐思回斜日，歌词继大风。今朝天子贵，不假叔孙通。
<br>
<br>　　卷53_7  「奉和幸韦嗣立山庄侍宴应制（一作李V诗）」宋之问
<br>
<br>　　枢掖调梅暇，林园艺槿初。入朝荣剑履，退食偶琴书。
<br>
<br>　　地隐东岩室，天回北斗车。旌门临窈窕，辇道属扶疏。
<br>
<br>　　云罕明丹壑，霜笳彻紫虚。水疑投石处，溪似钓璜馀。
<br>
<br>　　帝泽颁卮酒，人欢颂里闾。一承黄竹咏，长奉白茅居。
<br>
<br>　　卷53_8  「扈从登封告成颂应制」宋之问
<br>
<br>　　御路回中岳，天营接下都。百灵无后至，万国竞前驱。
<br>
<br>　　文卫严清跸，幽仙读宝符。贝花明汉果，芝草入尧厨。
<br>
<br>　　济济衣冠会，喧喧夷夏俱。宗仰神理，刊木望川途。
<br>
<br>　　抚己贫非病，时来本不愚。愿陪丹凤辇，率舞白云衢。
<br>
<br>　　卷53_9  「宴安乐公主宅得空字」宋之问
<br>
<br>　　英藩筑外馆，爱主出王宫。宾至星槎落，仙来月宇空。
<br>
<br>　　玳梁翻贺燕，金埒倚晴虹。箫奏秦台里，书开鲁壁中。
<br>
<br>　　短歌能驻日，艳舞欲娇风。闻有淹留处，山阿满桂丛。
<br>
<br>　　卷53_10  「春日郑协律山亭陪宴饯郑卿同用楼字」宋之问
<br>
<br>　　潘园枕郊郭，爱客坐相求。尊酒东城外，骖W南陌头。
<br>
<br>　　池平分洛水，林缺见嵩丘。暗竹侵山径，垂杨拂妓楼。
<br>
<br>　　彩云歌处断，迟日舞前留。此地何年别，兰芳空自幽。
<br>
<br>　　卷53_11  「和姚给事寓直之作」宋之问
<br>
<br>　　清论满朝阳，高才拜夕郎。还从避马路，来接珥貂行。
<br>
<br>　　宠就黄扉日，威回白简霜。柏台迁鸟茂，兰署得人芳。
<br>
<br>　　禁静钟初彻，更疏漏渐长。晓河低武库，流火度文昌。
<br>
<br>　　寓直恩徽重，乘秋藻翰扬。暗投空欲报，下调不成章。
<br>
<br>　　卷53_12  「和库部李员外秋夜寓直之作」宋之问
<br>
<br>　　相庭贻庆远，才子拜郎初。起草邢筛螅焚香卧直庐。
<br>
<br>　　更深河欲断，节劲柳偏疏。气耿凌云笔，心摇待漏车。
<br>
<br>　　叨荣厕俦侣，省己恧空虚。徒斐阳春和，难参丽曲馀。
<br>
<br>　　卷53_13  「酬李丹徒见赠之作」宋之问
<br>
<br>　　镇吴称奥里，试剧仰通才。近挹人披雾，遥闻境震雷。
<br>
<br>　　一朝逢解榻，累日共衔杯。连辔登山尽，浮舟望海回。
<br>
<br>　　以予惭拙宦，期子遇良媒。赠曲南凫断，征途北雁催。
<br>
<br>　　更怜江上月，还入镜中开。
<br>
<br>　　卷53_14  「使过襄阳登凤林寺阁」宋之问
<br>
<br>　　香阁临清汉，丹梯隐翠微。林篁天际密，人世谷中违。
<br>
<br>　　苔石衔仙洞，莲舟泊钓矶。山云浮栋起，江雨入庭飞。
<br>
<br>　　信美虽南国，严程限北归。幽寻不可再，留步惜芳菲。
<br>
<br>　　卷53_15  「宋公宅送宁谏议」宋之问
<br>
<br>　　宋公爰创宅，庾氏更诛茅。间出人三秀，平临楚四郊。
<br>
<br>　　汉臣来绛节，荆牧动金铙。尊溢宜城酒，笙裁曲沃匏。
<br>
<br>　　露荷秋变节，风柳夕鸣梢。一散阳台雨，方随越鸟巢。
<br>
<br>　　卷53_16  「送合宫苏明府F」宋之问
<br>
<br>　　铉府诞英规，公才天下知。谓乘羔雁族，继入凤凰池。
<br>
<br>　　赤县求人隐，青门起路岐。翟回车少别，凫化舄遥驰。
<br>
<br>　　神哭周南境，童歌渭北垂。贤哉荀奉倩，衮职伫来仪。
<br>
<br>　　卷53_17  「送杨六望赴金水」宋之问
<br>
<br>　　借问梁山道，翎几万重。遥州刀作字，绝壁剑为峰。
<br>
<br>　　惜别路穷此，留欢意不从。忧来生白发，时晚爱青松。
<br>
<br>　　勿以西南远，夷歌寝盛容。台阶有高位，宁复久临邛。
<br>
<br>　　卷53_18  「下桂江龙目滩」宋之问
<br>
<br>　　停午出滩险，轻舟容易前。峰攒入云树，崖喷落江泉。
<br>
<br>　　巨石潜山怪，深篁隐洞仙。鸟游溪寂寂，猿啸岭娟娟。
<br>
<br>　　挥袂日凡几，我行途已千。暝投苍梧郡，愁枕白云眠。
<br>
<br>　　卷53_19  「入泷州江」宋之问
<br>
<br>　　孤舟泛盈盈，江流日纵横。夜杂蛟螭寝，晨披瘴疠行。
<br>
<br>　　潭蒸水沫起，山热火云生。猿j时能啸，鸢飞莫敢鸣。
<br>
<br>　　海穷南徼尽，乡远北魂惊。泣向文身国，悲看凿齿氓。
<br>
<br>　　地偏多育蛊，风恶好相鲸。余本岩栖客，悠哉慕玉京。
<br>
<br>　　厚恩尝愿答，薄宦不祈成。违隐乖求志，披荒为近名。
<br>
<br>　　镜愁玄发改，心负紫芝荣。运启中兴历，时逢外域清。
<br>
<br>　　只应保忠信，延促付神明。
<br>
<br>　　卷53_20  「始安秋日」宋之问
<br>
<br>　　桂林风景异，秋似洛阳春。晚霁江天好，分明愁杀人。
<br>
<br>　　卷云山bb々，碎石水磷磷。世业事黄老，妙年孤隐沦。
<br>
<br>　　归欤卧沧海，何物贵吾身。
<br>
<br>　　卷53_21  「桂州黄潭舜祠」宋之问
<br>
<br>　　虞世巡百越，相传葬九疑。精灵游此地，祠树日光辉。
<br>
<br>　　祭忽群望，丹青图二妃。神来兽率舞，仙去凤还飞。
<br>
<br>　　日暝山气落，江空潭霭微。帝乡三万里，乘彼白云归。
<br>
<br>　　卷53_22  「登粤王台」宋之问
<br>
<br>　　江上粤王台，登高望几回。南溟天外合，北户日边开。
<br>
<br>　　地湿烟尝起，山晴雨半来。冬花采卢橘，夏果摘杨梅。
<br>
<br>　　迹类虞翻枉，人非贾谊才。归心不可见，白发重相催。
<br>
<br>　　卷53_23  「早发始兴江口至虚氏村作」宋之问
<br>
<br>　　候晓逾闽峤，乘春望越台。宿云鹏际落，残月蚌中开。
<br>
<br>　　薜荔摇青气，桄榔翳碧苔。桂香多露`，石响细泉回。
<br>
<br>　　抱叶玄猿啸，衔花翡翠来。南中虽可悦，北思日悠哉。
<br>
<br>　　I发俄成素，丹心已作灰。何当首归路，行剪故园莱。
<br>
<br>　　卷53_24  「发藤州」宋之问
<br>
<br>　　朝夕苦遄征，孤魂长自惊。泛舟依雁渚，投馆听猿鸣。
<br>
<br>　　石发缘溪蔓，林衣扫地轻。云峰刻不似，苔藓画难成。
<br>
<br>　　露`千花气，泉和万籁声。攀幽红处歇，跻险绿中行。
<br>
<br>　　恋切芝兰砌，悲缠松柏茔。丹心江北死，白发岭南生。
<br>
<br>　　魑魅天边国，穷愁海上城。劳歌意无限，今日为谁明。
<br>
<br>　　卷53_25  「游称心寺」宋之问
<br>
<br>　　释事怀三隐，清襟谒四禅。江鸣潮未落，林晓日初悬。
<br>
<br>　　宝叶交香雨，金沙吐细泉。望谐舟客趣，思发海人烟。
<br>
<br>　　顾枥仍留马，乘杯久弃船。未忧龟负岳，且识鸟耘田。
<br>
<br>　　理契都无象，心冥不寄筌。安期庶可揖，天地得齐年。
<br>
<br>　　卷53_26  「游法华寺」宋之问
<br>
<br>　　高岫拟耆A，真乘引妙车。空中结楼殿，意表出云霞。
<br>
<br>　　后果缠三足，前因感六牙。宴林薰宝树，水溜滴金沙。
<br>
<br>　　寒谷梅犹浅，温庭橘未华。台香红药乱，塔影绿篁遮。
<br>
<br>　　果渐轮王族，缘超梵帝家。晨行踏忍草，夜诵得灵花。
<br>
<br>　　江郡将何匹，天都亦未加。朝来沿泛所，应是逐仙槎。
<br>
<br>　　卷53_27  「夜渡吴松江怀古」宋之问
<br>
<br>　　宿帆震泽口，晓渡松江濉ｈ发鱼龙气，舟冲鸿雁群。
<br>
<br>　　寒潮顿觉满，暗浦稍将分。气出海生日，光清湖起云。
<br>
<br>　　水乡尽天卫，叹息为吴君。谋士伏剑死，至今悲所闻。
<br>
<br>　　卷53_28  「谒禹庙」宋之问
<br>
<br>　　夏王乘四载，兹地发金符。峻命终不易，报功畴敢渝。
<br>
<br>　　先驱总昌会，后至伏灵诛。玉帛空天下，衣冠照海隅。
<br>
<br>　　旋闻厌黄屋，更道出苍梧。林表祠转茂，山阿井讵枯。
<br>
<br>　　舟迁龙负壑，田变鸟芸芜。旧物森如在，天威肃未殊。
<br>
<br>　　玄夷届瑶席，玉女侍清都。奕奕扃闱邃，轩轩仗卫趋。
<br>
<br>　　气青连曙海，云白洗春湖。猿啸有时答，禽言常自呼。
<br>
<br>　　灵歆异蒸糈，至乐匪笙竽。茅殿今文袭，梅梁古制无。
<br>
<br>　　运遥日崇丽，业盛答昭苏。伊昔力云尽，而今功尚敷。
<br>
<br>　　揆材非美箭，精享愧生刍。郡职昧为理，邦空宁自诬。
<br>
<br>　　下车霰已积，摄事露行濡。人隐冀多v，曷唯沾薄躯。
<br>
<br>　　卷53_29  「游禹穴回出若邪」宋之问
<br>
<br>　　禹穴今朝到，邪溪此路通。著书闻太史，炼药有仙翁。
<br>
<br>　　鹤往笼犹挂，龙飞剑已空。石帆摇海上，天镜落湖中。
<br>
<br>　　水低寒云白，山边坠叶红。归舟何虑晚，日暮使樵风。
<br>
<br>　　卷53_30  「灵隐寺」宋之问
<br>
<br>　　鹫岭郁i，龙宫锁寂寥。楼观沧海日，门对浙江潮。
<br>
<br>　　桂子月中落，天香云外飘。扪萝登塔远，刳木取泉遥。
<br>
<br>　　霜薄花更发，冰轻叶未凋。夙龄尚遐异，搜对涤烦嚣。
<br>
<br>　　待入天台路，看余度石桥。
<br>
<br>　　卷53_31  「游云门寺」宋之问
<br>
<br>　　维舟探静域，作礼事尊经。投迹一萧散，为心自杳冥。
<br>
<br>　　龛依大禹穴，楼倚少微星。沓嶂围兰若，回溪抱竹庭。
<br>
<br>　　觉花涂砌白，甘露洗山青。雁塔N金地，虹桥转翠屏。
<br>
<br>　　人天宵现景，神鬼昼潜形。理胜常虚寂，缘空自感灵。
<br>
<br>　　入禅从鸽绕，说法有龙听。劫累终期灭，尘躬且未宁。
<br>
<br>　　摇摇不安寐，待月咏岩扃。
<br>
<br>　　卷53_32  「早发韶州」宋之问
<br>
<br>　　炎徼行应尽，回瞻乡路遥。珠天外郡，铜柱海南标。
<br>
<br>　　日夜清明少，春冬雾雨饶。身经大火热，颜入瘴江消。
<br>
<br>　　触影含沙怒，逢人女草摇。露浓看菌湿，风飓觉船飘。
<br>
<br>　　直御魑将魅，宁论鸱与^.虞翻思报国，许靖愿归朝。
<br>
<br>　　绿树秦京道，青云洛水桥。故园长在目，魂去不须招。
<br>
<br>　　卷53_33  「早入清远峡（一作下桂江龙目滩）」宋之问
<br>
<br>　　传闻峡山好，旭日棹前沂。雨色摇丹嶂，泉声聒翠微。
<br>
<br>　　两岩天作带，万壑树披衣。秋菊迎霜序，春藤碍日辉。
<br>
<br>　　翳潭花似织，缘岭竹成围。寂历环沙浦，葱茏转石圻。
<br>
<br>　　露馀江未热，风落瘴初稀。猿饮排虚上，禽惊掠水飞。
<br>
<br>　　榜童夷唱合，樵女越吟归。良候斯为美，边愁自有违。
<br>
<br>　　谁言望乡国，流涕失芳菲。
<br>
<br>　　卷53_34  「发端州初入西江」宋之问
<br>
<br>　　问我将何去，清晨溯越溪。翠微悬宿雨，丹壑饮晴霓。
<br>
<br>　　树影捎云密，藤阴覆水低。潮回出浦驶，洲转望乡迷。
<br>
<br>　　人意长怀北，江行日向西。破颜看鹊喜，拭泪听猿啼。
<br>
<br>　　骨肉初分爱，亲朋忽解携。路遥魂欲断，身辱理能齐。
<br>
<br>　　畴日三山意，于兹万绪暌。金陵有仙馆，即事寻丹梯。
<br>
<br>　　卷53_35  「渡汉江」宋之问
<br>
<br>　　岭外音书断，经冬复历春。近乡情更怯，不敢问来人。
<br>
<br>　　卷53_36  「嵩山夜还」宋之问
<br>
<br>　　家住嵩山下，好采旧山薇。自省游泉石，何曾不夜归。
<br>
<br>　　卷53_37  「湖中别鉴上人」宋之问
<br>
<br>　　愿与道林近，在意逍遥篇。自有灵佳寺，何用沃洲禅。
<br>
<br>　　卷53_38  「题鉴上人房二首」宋之问
<br>
<br>　　落花双树积，芳草一庭春。玩之堪兴异，何必见幽人。
<br>
<br>　　晚入应真理，经行尚未回。房中无俗物，林下有青苔。
<br>
<br>　　卷53_39  「答田征君」宋之问
<br>
<br>　　山游杳何处，迟回伊洛间。归寝忽成梦，宛在嵩丘山。
<br>
<br>　　卷53_40  「伤曹娘二首」宋之问
<br>
<br>　　凤飞楼伎绝，鸾死镜台空。独怜脂粉气，犹著舞衣中。
<br>
<br>　　河伯怜娇态，冯夷要姝妓。寄言游戏人，莫弄黄河水。
<br>
<br>　　卷53_41  「河阳（一作伤曹娘）」宋之问
<br>
<br>　　昔日河阳县，氛氲香气多。曹娘娇态尽，春树不堪过。
<br>
<br>　　卷53_42  「燕巢军幕」宋之问
<br>
<br>　　非关怜翠幕，不是厌朱楼。故来呈燕颔，报道欲封侯。
<br>
<br>　　卷53_43  「苑中遇雪应制」宋之问
<br>
<br>　　紫禁仙舆诘旦来，青缫Ｒ型春台。
<br>
<br>　　不知庭霰今朝落，疑是林花昨夜开。
<br>
<br>　　卷53_44  「送司马道士游天台」宋之问
<br>
<br>　　羽客笙歌此地违，离筵数处白云飞。
<br>
<br>　　蓬莱阙下长相忆，桐柏山头去不归。
<br>
<br>　　卷53_45  「登逍遥楼」宋之问
<br>
<br>　　逍遥楼上望乡关，绿水泓澄云雾间。
<br>
<br>　　北去衡阳二千里，无因雁足系书还。
<br>
<br>　　卷53_46  「奉和春日玩雪应制」宋之问
<br>
<br>　　北阙彤云掩曙霞，东风吹雪舞山家。
<br>
<br>　　琼章定少千人和，银树长芳六出花。
<br>
<br>　　卷53_47  「伤曹娘二首」宋之问
<br>
<br>　　可怜冥漠去何之，独立丰茸无见期。
<br>
<br>　　君看水上芙蓉色，恰似生前歌舞时。
<br>
<br>　　前溪妙舞今应尽，子夜新歌遂不传。
<br>
<br>　　无复绮罗娇白日，直将珠玉闭黄泉。
<br>
<br>　　卷53_48  「郡宅中斋」宋之问
<br>
<br>　　郡宅枕层岭，春湖绕芳甸。云甍出万家，卧览皆已遍。
<br>
<br>　　渔商汗成雨，廨邑明若练。越俗镜中行，夏祠云表见。
<br>
<br>　　兹都信盘郁，英远常栖眄。王子事黄老，独乐恣游衍。
<br>
<br>　　谢公念苍生，同忧感推荐。灵越多秀士，运阔无由面。
<br>
<br>　　神理翳青山，风流满黄卷。揆予谬承奖，自昔从缨弁。
<br>
<br>　　瑶水执仙羁，金闺负时选。晨趋博望苑，夜直明光殿。
<br>
<br>　　一朝罢台阁，万里违乡县。风土足慰心，况悦年芳变。
<br>
<br>　　淮廪伫滋实，沂歌非所羡。讼寝归四明，龄颓亲九转。
<br>
<br>　　微尚本江海，少留岂交战。唯馀后凋色，窃比东南箭。
<br>
<br>　　卷53_49  「称心寺」宋之问
<br>
<br>　　步陟招提宫，北极山海观。千岩递萦绕，万壑殊悠漫。
<br>
<br>　　乔木转夕阳，文轩划清涣。泄云多表里，惊潮每昏旦。
<br>
<br>　　问予金门客，何事沧洲畔。谬以三署资，来刺百城半。
<br>
<br>　　人隐尚未弭，岁华岂兼玩。东山桂枝芳，明发坐盈叹。
<br>
<br>　　卷53_50  「新年作」宋之问
<br>
<br>　　乡心新岁切，天畔独潸然。老至居人下，春归在客先。
<br>
<br>　　岭猿同旦暮，江柳共风烟。已似长沙傅，从今又几年。
<br>
<br>　　卷53_51  「剪彩」宋之问
<br>
<br>　　驻想持金错，居然作管灰。绮罗纤手制，桃李向春开。
<br>
<br>　　拾藻蜂初泊，衔花鸟未回。不言将巧笑，翻逐美人来。
<br>
<br>　　卷53_52  「七夕」宋之问
<br>
<br>　　传道仙星媛，年年会水隅。停梭借蟋蟀，留巧付蜘蛛。
<br>
<br>　　去昼从云请，归轮伫日输。莫言相见阔，天上日应殊。
<br>
<br>　　卷53_53  「桂州陪王都督晦日宴逍遥楼」宋之问
<br>
<br>　　晦节高楼望，山川一半春。意随q叶尽，愁共柳条新。
<br>
<br>　　投刺登龙日，开怀纳鸟晨。兀然心似醉，不觉有吾身。
<br>
<br>　　卷53_54  「和赵员外桂阳桥遇佳人」宋之问
<br>
<br>　　江雨朝飞畔赋荆阳桥花柳不胜春。金鞍白马来从赵，
<br>
<br>　　玉面红妆本姓秦。妒女犹怜镜中发，侍儿堪感路傍人。
<br>
<br>　　荡舟为乐非吾事，自叹空闺梦寐频。
<br>
<br>　　卷53_55  「函谷关」宋之问
<br>
<br>　　至人□□识仙风，瑞霭丹光远郁葱。灵迹才辞周柱下，
<br>
<br>　　祥氛已入函关中。不从紫气台端候，何得青华观里逢。
<br>
<br>　　欲访乘牛求宝，愿随鹤驾遍瑶空。
<br>
<br>　　卷53_56  「咏省壁画鹤」宋之问
<br>
<br>　　粉壁图仙鹤，昂藏真气多。N飞竟不去，当是恋恩波。
<br>
<br>　　卷53_57  「广州朱长史座观妓」宋之问
<br>
<br>　　歌舞须连夜，神仙莫放归。参差随暮雨，前路湿人衣。
<br>
<br>　　卷53_58  「谒二妃庙」宋之问
<br>
<br>　　还以金屋贵，留兹宝席尊。江凫啸风雨，山鬼泣朝昏。
<br>
<br>　　卷53_59  「赠严侍御」宋之问
<br>
<br>　　受清边服，乘骢历塞尘。当闻汉雪耻，羞共虏和亲。
<br>
<br>　　卷53_60  「在荆州重赴岭南」宋之问
<br>
<br>　　梦泽三秋日，苍梧一片云。还将g鹭羽，重入鹧鸪群。
<br>
<br>　　卷53_61  「则天皇后挽歌」宋之问
<br>
<br>　　象物行周礼，衣冠集汉都。谁怜事虞舜，下里泣苍梧。
<br>
<br>　　卷53_62  「邓国太夫人挽歌」宋之问
<br>
<br>　　鸾死铅妆歇，人亡锦字空。悲端若能减，渭水亦应穷。
<br>
<br>　　卷53_63  「杨将军挽歌」宋之问
<br>
<br>　　亭寒照苦月，陇暗积愁云。今日山门树，何处有将军。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
