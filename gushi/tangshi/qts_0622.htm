<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百二十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百二十二
<br>
<br>　　卷622_1  「萤诗」陆龟蒙
<br>
<br>　　肖翘虽振羽，戚促尽疑冰。风助流还急，烟遮点渐凝。
<br>
<br>　　不须轻列宿，才可拟孤灯。莫倚隋家事，曾烦下诏征。
<br>
<br>　　卷622_2  「蝉」陆龟蒙
<br>
<br>　　只凭风作使，全仰柳为都。一腹清何甚，双翎薄更无。
<br>
<br>　　伴貂金换酒，并雀画成图。恐是千年恨，偏令落日呼。
<br>
<br>　　卷622_3  「秋热」陆龟蒙
<br>
<br>　　自惜秋捐扇，今来意未衰。殷勤付柔握，淅沥待清吹。
<br>
<br>　　午气朱崖近，宵声白羽随。总如南国候，无复婕妤悲。
<br>
<br>　　卷622_4  「村中晚望」陆龟蒙
<br>
<br>　　抱杖柴门立，江村日易斜。雁寒犹忆侣，人病更离家。
<br>
<br>　　短鬓看成雪，双眸旧有花。何须万里外，即此是天涯。
<br>
<br>　　卷622_5  「四明山诗。石窗」陆龟蒙
<br>
<br>　　石窗何处见，万仞倚晴虚。积霭迷青琐，残霞动绮疏。
<br>
<br>　　山应列圆峤，宫便接方诸。只有三奔客，时来教隐书。
<br>
<br>　　卷622_6  「四明山诗。过云」陆龟蒙
<br>
<br>　　相访一程云，云深路仅分。啸台随日辨，樵斧带风闻。
<br>
<br>　　晓著衣全湿，寒冲酒不醺。几回归思静，仿佛见苏君。
<br>
<br>　　卷622_7  「四明山诗。云南」陆龟蒙
<br>
<br>　　云南更有溪，丹砾尽无泥。药有巴z卖，枝多越鸟啼。
<br>
<br>　　夜清先月午，秋近少岚迷。若得山颜住，芝zC手自携。
<br>
<br>　　卷622_39  「四明山诗。云北」陆龟蒙
<br>
<br>　　云北是阳川，人家洞壑连。坛当星斗下，楼拶翠微边。
<br>
<br>　　一半遥峰雨，三条古井烟。金庭如有路，应到左神天。
<br>
<br>　　卷622_40  「四明山诗。鹿亭」陆龟蒙
<br>
<br>　　鹿亭岩下置，时领白过。草细眠应久，泉香饮自多。
<br>
<br>　　认声来月坞，寻迹到烟萝。早晚吞金液，骑将上绛河。
<br>
<br>　　卷622_41  「四明山诗。樊榭」陆龟蒙
<br>
<br>　　樊榭何年筑，人应白日飞。至今山客说，时驾玉麟归。
<br>
<br>　　乳蒂缘松嫩，芝台出石微。凭栏虚目断，不见羽华衣。
<br>
<br>　　卷622_42  「四明山诗。潺洞」陆龟蒙
<br>
<br>　　石浅洞门深，潺潺万古音。似吹双羽管，如奏落霞琴。
<br>
<br>　　倒穴漂龙沫，穿松溅鹤襟。何人乘月弄，应作上清吟。
<br>
<br>　　卷622_43  「四明山诗。青棂子」陆龟蒙
<br>
<br>　　山实号青棂，环冈次第生。外形坚绿壳，中味敌W英。
<br>
<br>　　堕石樵儿拾，敲林宿鸟惊。亦应仙吏守，时取荐层城。
<br>
<br>　　卷622_44  「四明山诗。鞠侯」陆龟蒙
<br>
<br>　　何事鞠侯名，先封在四明。但为连臂饮，不作断肠声。
<br>
<br>　　野蔓垂缨细，寒泉佩玉清。满林游宦子，谁为作君卿。
<br>
<br>　　卷622_45  「奉和袭美赠魏处士五贶诗。五泻舟」陆龟蒙
<br>
<br>　　样自桐川得，词因隐地成。好渔翁亦喜，新白鸟还惊。
<br>
<br>　　沙际拥江沫，渡头横雨声。尚应嫌越相，遗祸不遗名。
<br>
<br>　　卷622_46  「奉和袭美赠魏处士五贶诗。华顶杖」陆龟蒙
<br>
<br>　　万古阴崖雪，灵根不为枯。瘦于霜鹤胫，奇似黑龙须。
<br>
<br>　　拄访谭玄客，持看泼墨图。湖云如有路，兼可到仙都。
<br>
<br>　　卷622_47  「奉和袭美赠魏处士五贶诗。太湖砚」陆龟蒙
<br>
<br>　　谁截小秋滩，闲窥四绪宽。绕为千嶂远，深置一潭寒。
<br>
<br>　　坐久云应出，诗成墨未干。不知新博物，何处拟重刊。
<br>
<br>　　卷622_48  「奉和袭美赠魏处士五贶诗。乌龙养和」陆龟蒙
<br>
<br>　　养和名字好，偏寄道情深。所以亲逋客，兼能助五禽。
<br>
<br>　　倚肩沧海望，钩膝白云吟。不是逍遥侣，谁知世外心。
<br>
<br>　　卷622_49  「奉和袭美赠魏处士五贶诗。诃陵尊」陆龟蒙
<br>
<br>　　鱼骼匠成尊，犹残海浪痕。外堪欺玳瑁，中可酌昆仑。
<br>
<br>　　水绕苔矶曲，山当草阁门。此中醒复醉，何必问乾坤。
<br>
<br>　　卷622_50  「奉酬袭美早春病中书事」陆龟蒙
<br>
<br>　　只贪诗调苦，不计病容生。我亦休文瘦，君能叔宝清。
<br>
<br>　　药须勤一服，春莫累多情。欲入毗耶问，无人敌净名。
<br>
<br>　　卷622_51  「又酬次韵」陆龟蒙
<br>
<br>　　从来多远思，尤向静中生。所以令心苦，还应是骨清。
<br>
<br>　　酒香偏入梦，花落又关情。积此风流事，争无后世名。
<br>
<br>　　卷622_52  「奉酬袭美秋晚见题二首」陆龟蒙
<br>
<br>　　为爱晚窗明，门前亦懒行。图书看得熟，邻里见还生。
<br>
<br>　　鸟啄琴材响，僧传药味精。缘君多古思，携手上空城。
<br>
<br>　　何事乐渔樵，巾车或倚桡。和诗盈古箧，赊酒半寒瓢。
<br>
<br>　　失雨园蔬赤，无风\叶凋。清言一相遗，吾道未全消。
<br>
<br>　　卷622_53  「奉和袭美初冬章上人院」陆龟蒙
<br>
<br>　　每伴来方丈，还如到四禅。菊承荒砌露，茶待远山泉。
<br>
<br>　　画古全无迹，林寒却有烟。相看吟未竟，金磬已泠然。
<br>
<br>　　卷622_54  「袭美见题郊居十首，因次韵酬之以伸荣谢」陆龟蒙
<br>
<br>　　近来唯乐静，移傍故城居。闲打修琴料，时封谢药书。
<br>
<br>　　夜停江上鸟，晴晒箧中鱼。出亦图何事，无劳置栈车。
<br>
<br>　　倩人医病树，看仆补衡茅。散发还同阮，无心敢慕巢。
<br>
<br>　　简便书露竹，尊待破霜匏。日好林间坐，烟萝近欲交。
<br>
<br>　　倭僧留海纸，山匠制云床。懒外应无敌，贫中直是王。
<br>
<br>　　池平鸥思喜，花尽蝶情忙。欲问新秋计，菱丝一亩强。
<br>
<br>　　故山空自掷，当路竟谁知。只有经时策，全无养拙资。
<br>
<br>　　病深怜灸客，炊晚信樵儿。谩欲陈风俗，周官未采诗。
<br>
<br>　　福地能容堑，玄关讵有扉。静思琼版字，闲洗铁筇衣。
<br>
<br>　　鸟破凉烟下，人冲暮雨归。故园秋草梦，犹记绿微微。
<br>
<br>　　水影沉鱼器，邻声动纬车。燕轻捎坠叶，蜂懒卧骰ā
<br>
<br>　　说史评诸例，论兵到百家。明时如不用，归去种桑麻。
<br>
<br>　　禹穴奇编缺，雷平异境残。静吟封检，归兴削帆竿。
<br>
<br>　　白石堪为饭，青萝好作冠。几时当斗柄，同上步罡坛。
<br>
<br>　　强起披衣坐，徐行处暑天。上阶来斗雀，移树去惊蝉。
<br>
<br>　　莫问盐车骏，谁看酱瓿玄。黄金如可化，相近买云泉。
<br>
<br>　　野入青芜巷，陂侵白竹门。风高开栗刺，沙浅露芹根。
<br>
<br>　　迸鼠缘藤桁，饥乌立石盆。东吴虽不改，谁是武王孙。
<br>
<br>　　疏慵真有素，时势尽无能。风月虽为敌，林泉幸未憎。
<br>
<br>　　酒材经夏阙，诗债待秋征。只有君同癖，闲来对曲肱。
<br>
<br>　　卷622_55  「和张广文贲旅泊吴门次韵」陆龟蒙
<br>
<br>　　高秋能叩触，天籁忽成文。苦调虽潜倚，灵音自绝群。
<br>
<br>　　茅峰曾醮斗，笠泽久眠云。许伴山中躅，三年任一醺。
<br>
<br>　　卷622_56  「又次前韵酬广文」陆龟蒙
<br>
<br>　　独倚秋光岸，风漪学簟文。玄堪教凤集，书好换鹅群。
<br>
<br>　　叶堕平台月，香消古径云。强歌非白，聊以送馀醺。
<br>
<br>　　卷622_57  「送延陵张宰」陆龟蒙
<br>
<br>　　春尽未离关，之官亦似闲。不嫌请薄俸，为喜带名山。
<br>
<br>　　默祷三真后，高吟十字还。只应江上鸟，时下讼庭间。
<br>
<br>　　卷622_58  「送人罢官归茅山」陆龟蒙
<br>
<br>　　呼僮晓拂鞍，归上大茅端。薄俸虽休入，明霞自足餐。
<br>
<br>　　暗霜松粒赤，疏雨草堂寒。又凿中峰石，重修醮月坛。
<br>
<br>　　卷622_59  「立春日」陆龟蒙
<br>
<br>　　去年花落时，题作送春诗。自为重相见，应无今日悲。
<br>
<br>　　道孤逢识寡，身病买名迟。一夜东风起，开帘不敢窥。
<br>
<br>　　卷622_60  「中秋夜寄友生」陆龟蒙
<br>
<br>　　秋来一度满，重见色难齐。独坐犹过午，同吟不到西。
<br>
<br>　　疏芒唯斗在，残白合河迷。更忆前年望，孤舟泊大溪。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
