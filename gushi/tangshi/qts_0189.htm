<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百八十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百八十九
<br>
<br>　　卷189_1  「李五席送李主簿归西台」韦应物
<br>
<br>　　请告严程尽，西归道路寒。欲陪鹰隼集，犹恋Wo单。
<br>
<br>　　洛邑人全少，嵩高雪尚残。满台谁不故，报我在微官。
<br>
<br>　　卷189_2  「送崔押衙相州（顷任内黄令）」韦应物
<br>
<br>　　礼乐儒家子，英豪燕赵风。驱鸡尝理邑，走马却从戎。
<br>
<br>　　白刃千夫辟，黄金四海同。嫖姚恩顾下，诸将指挥中。
<br>
<br>　　别路怜芳草，归心伴塞鸿。邺城新骑满，魏帝旧台空。
<br>
<br>　　望阙应怀恋，遭时贵立功。万方如已静，何处欲输忠。
<br>
<br>　　卷189_3  「送宣城路录事」韦应物
<br>
<br>　　江上宣城郡，孤舟远到时。云林谢家宅，山水敬亭祠。
<br>
<br>　　纲纪多闲日，观游得赋诗。都门且尽醉，此别数年期。
<br>
<br>　　卷189_4  「送李十四山东游（一作山人东游）」韦应物
<br>
<br>　　圣朝有遗逸，披胆谒至尊。岂是贸荣宠，誓将救元元。
<br>
<br>　　权豪非所便，书奏寝禁门。高歌长安酒，忠愤不可吞。
<br>
<br>　　H来客河洛，日与静者论。济世翻小事，丹砂驻精魂。
<br>
<br>　　东游无复系，梁楚多大蕃。高论动侯伯，疏怀脱尘喧。
<br>
<br>　　送君都门野，饮我林中樽。立马望东道，白云满梁园。
<br>
<br>　　踟蹰欲何赠，空是平生言。
<br>
<br>　　卷189_5  「送李二归楚州（时李季弟牧楚州，被讼赴急）」韦应物
<br>
<br>　　情人南楚别，复咏在原诗。忽此嗟岐路，还令泣素丝。
<br>
<br>　　风波朝夕远，音信往来迟。好去扁舟客，青云何处期。
<br>
<br>　　卷189_6  「送阎u赴东川辟」韦应物
<br>
<br>　　冰炭俱可怀，孰云热与寒。何如结发友，不得携手欢。
<br>
<br>　　晨登严霜野，送子天一端。只承简书命，俯仰豸角冠。
<br>
<br>　　上陟白云峤，下冥玄壑湍。离群自有托，历险得所安。
<br>
<br>　　当念反穷巷，登朝成慨叹。
<br>
<br>　　卷189_7  「送令狐岫宰恩阳」韦应物
<br>
<br>　　大雪天地闭，群山夜来晴。居家犹苦寒，子有千里行。
<br>
<br>　　行行安得辞，荷此蒲璧荣。贤豪争追攀，饮饯出西京。
<br>
<br>　　樽酒岂不欢，暮春自有程。离人起视日，仆御促前征。
<br>
<br>　　逶迟岁已穷，当造巴子城。和风被草木，江水日夜清。
<br>
<br>　　从来知善政，离别慰友生。
<br>
<br>　　卷189_8  「送冯著受李广州署为录事」韦应物
<br>
<br>　　郁郁杨柳枝，萧萧征马悲。送君灞陵岸，纠郡南海湄。
<br>
<br>　　名在翰墨场，群公正追随。如何从此去，千里万里期。
<br>
<br>　　大海吞东南，横岭隔地维。建邦临日域，温燠御四时。
<br>
<br>　　百国共臻奏，珍奇献京师。富豪虞兴戎，绳墨不易持。
<br>
<br>　　州伯荷天宠，还当翊丹墀。子为门下生，终始岂见遗。
<br>
<br>　　所愿酌贪泉，心不为磷缁。上将玩国士，下以报渴饥。
<br>
<br>　　卷189_9  「送元仓曹归广陵」韦应物
<br>
<br>　　官闲得去住，告别恋音徽。旧国应无业，他乡到是归。
<br>
<br>　　楚山明月满，淮甸夜钟微。何处孤舟泊，遥遥心曲违。
<br>
<br>　　卷189_10  「送唐明府赴溧水（三任县事）」韦应物
<br>
<br>　　三为百里宰，已过十馀年。只叹官如旧，旋闻邑屡迁。
<br>
<br>　　鱼盐滨海利，姜蔗傍湖田。到此安氓俗，琴堂又晏然。
<br>
<br>　　卷189_11  「喜于广陵拜觐家兄奉送发还池州」韦应物
<br>
<br>　　青青连枝树，苒苒久别离。客游广陵中，俱到若有期。
<br>
<br>　　俯仰叙存殁，哀肠发酸悲。收情且为欢，累日不知饥。
<br>
<br>　　夙驾多所迫，复当还归池。长安三千里，岁晏独何为。
<br>
<br>　　南出登阊门，惊飙左右吹。所别谅非远，要令心不怡。
<br>
<br>　　卷189_12  「送章八元秀才擢第往上都应制」韦应物
<br>
<br>　　决胜文场战已酣，行应辟命复才堪。旅食不辞游阙下，
<br>
<br>　　春衣未换报江南。天边宿鸟生归思，关外晴山满夕岚。
<br>
<br>　　立马欲从何处别，都门杨柳正毵毵。
<br>
<br>　　卷189_13  「送张侍御秘书江左觐省」韦应物
<br>
<br>　　莫叹都门路，归无驷马车。绣衣犹在箧，芸阁已观书。
<br>
<br>　　沃野收红稻，长江钓白鱼。晨餐亦可荐，名利欲何如。
<br>
<br>　　卷189_14  「赋得鼎门，送卢耿赴任」韦应物
<br>
<br>　　名因定鼎地，门对凿龙山。水北楼台近，城南车马还。
<br>
<br>　　稍开芳野静，欲掩暮钟闲。去此无嗟屈，前贤尚抱关。
<br>
<br>　　卷189_15  「赋得浮云起离色，送郑述诚」韦应物
<br>
<br>　　游子欲言去，浮云那得知。偏能见行色，自是独伤离。
<br>
<br>　　晚带城遥暗，秋生峰尚奇。还因朔吹断，匹马与相随。
<br>
<br>　　卷189_16  「饯雍聿之潞州谒李中丞」韦应物
<br>
<br>　　郁郁雨相遇，出门草青青。酒酣拔剑舞，慷慨送子行。
<br>
<br>　　驱马涉大河，日暮怀洛京。前登太行路，志士亦未平。
<br>
<br>　　薄游五府都，高步振英声。主人才且贤，重士百金轻。
<br>
<br>　　丝竹促飞觞，夜宴达晨星。娱乐易淹暮，谅在执高情。
<br>
<br>　　卷189_17  「上东门会送李幼举南游徐方」韦应物
<br>
<br>　　离弦既罢弹，樽酒亦已阑。听我歌一曲，南徐在云端。
<br>
<br>　　云端虽云邈，行路本非难。诸侯皆爱才，公子远结欢。
<br>
<br>　　济济都门宴，将去复盘桓。令姿何昂昂，良马远游冠。
<br>
<br>　　意气且为别，由来非所叹。
<br>
<br>　　卷189_18  「送洛阳韩丞东游」韦应物
<br>
<br>　　仙鸟何飘u，绿衣翠为襟。顾我差池羽，咬咬怀好音。
<br>
<br>　　徘徊洛阳中，游戏清川浔。神交不在结，欢爱自中心。
<br>
<br>　　驾言忽徂征，云路邈且深。朝游尚同啄，夕息当异林。
<br>
<br>　　出饯宿东郊，列筵属城阴。举酒欲为乐，忧怀方沈沈。
<br>
<br>　　卷189_19  「送郑长源」韦应物
<br>
<br>　　少年一相见，飞辔河洛间。欢游不知罢，中路忽言还。
<br>
<br>　　泠泠d弦哀，悄悄冬夜闲。丈夫虽耿介，远别多苦颜。
<br>
<br>　　君行拜高堂，速驾难久攀。鸡鸣俦侣发，朔雪满河关。
<br>
<br>　　须臾在今夕，樽酌且循环。
<br>
<br>　　卷189_20  「送李儋」韦应物
<br>
<br>　　别离何从生，乃在亲爱中。反念行路子，拂衣自西东。
<br>
<br>　　日昃不留宴，严车出崇墉。行游非所乐，端忧道未通。
<br>
<br>　　春野百卉发，清川思无穷。芳时坐离散，世事谁可同。
<br>
<br>　　归当掩重关，默默想音容。
<br>
<br>　　卷189_21  「赋得暮雨，送李胄」韦应物
<br>
<br>　　楚江微雨里，建业暮钟时。漠漠帆来重，冥冥鸟去迟。
<br>
<br>　　海门深不见，浦树远含滋。相送情无限，沾襟比散丝。
<br>
<br>　　卷189_22  「留别洛京亲友」韦应物
<br>
<br>　　握手出都门，驾言适京师。岂不怀旧庐，惆怅与子辞。
<br>
<br>　　丽日坐高阁，清觞宴华池。昨游倏已过，后遇良未知。
<br>
<br>　　念结路方永，岁阴野无晖。单车我当前，暮雪子独归。
<br>
<br>　　临流一相望，零泪忽沾衣。
<br>
<br>　　卷189_23  「赋得沙际路，送从叔象」韦应物
<br>
<br>　　独树沙边人迹稀，欲行愁远暮钟时。
<br>
<br>　　野泉几处侵应尽，不遇山僧知问谁。
<br>
<br>　　卷189_24  「送榆次林明府」韦应物
<br>
<br>　　无嗟千里远，亦是宰王畿。策马雨中去，逢人关外稀。
<br>
<br>　　邑传榆石在，路绕晋山微。别思方萧索，新秋一叶飞。
<br>
<br>　　卷189_25  「杂言送黎六郎（寿阳公之子）」韦应物
<br>
<br>　　冰壶见底未为清，少年如玉有诗名。闻话嵩峰多野寺，
<br>
<br>　　不嫌黄绶向阳城。朱门严训朝辞去，骑出东郊满飞絮。
<br>
<br>　　河南庭下拜府君，阳城归路山氛氲。山氛氲，长不见。
<br>
<br>　　钓台水渌荷已生，少姨庙寒花始遍。县闲吏傲与尘隔，
<br>
<br>　　移竹疏泉常岸帻。莫言去作折腰官，岂似长安折腰客。
<br>
<br>　　卷189_26  「天长寺上方别子西有道」韦应物
<br>
<br>　　假邑非拙素，况乃别伊人。聊登释氏居，携手恋兹晨。
<br>
<br>　　高旷出尘表，逍遥涤心神。青山对芳苑，列树绕通津。
<br>
<br>　　车马无时绝，行子倦风尘。今当遵往路，伫立欲何申。
<br>
<br>　　唯持贞白志，以慰心所亲。
<br>
<br>　　卷189_27  「送黎六郎赴阳翟少府」韦应物
<br>
<br>　　试吏向嵩阳，春山踯躅芳。腰垂新绶色，衣满旧芸香。
<br>
<br>　　乔树别时绿，客程关外长。只应传善政，日夕慰高堂。
<br>
<br>　　卷189_28  「送别覃孝廉」韦应物
<br>
<br>　　思亲自当去，不第未蹉跎。家住青山下，门前芳草多。
<br>
<br>　　秭归通远徼，巫峡注惊波。州举年年事，还期复几何。
<br>
<br>　　卷189_29  「送开封卢少府」韦应物
<br>
<br>　　雄藩车马地，作尉有光辉。满席宾常侍，阗街烛夜归。
<br>
<br>　　关河征旆远，烟树夕阳微。到处无留滞，梁园花欲稀。
<br>
<br>　　卷189_30  「送槐广落第归扬州」韦应物
<br>
<br>　　下第常称屈，少年心独轻。拜亲归海畔，似舅得诗名。
<br>
<br>　　晚对青山别，遥寻芳草行。还期应不远，寒露湿芜城。
<br>
<br>　　卷189_31  「送汾城王主簿」韦应物
<br>
<br>　　少年初带印，汾上又经过。芳草归时遍，情人故郡多。
<br>
<br>　　禁钟春雨细，宫树野烟和。相望东桥别，微风起夕波。
<br>
<br>　　卷189_32  「送渑池崔主簿」韦应物
<br>
<br>　　邑带洛阳道，年年应此行。当时匹马客，今日县人迎。
<br>
<br>　　暮雨投关郡，春风别帝城。东西殊不远，朝夕待佳声。
<br>
<br>　　卷189_33  「送颜司议使蜀访图书」韦应物
<br>
<br>　　轺驾一封急，蜀门千岭曛。讵分江转字，但见路缘云。
<br>
<br>　　山馆夜听雨，秋猿独叫群。无为久留滞，圣主待遗文。
<br>
<br>　　卷189_34  「奉送从兄宰晋陵」韦应物
<br>
<br>　　东郊暮草歇，千里夏云生。立马愁将夕，看山独送行。
<br>
<br>　　依微吴苑树，迢递晋陵城。慰此断行别，邑人多颂声。
<br>
<br>　　卷189_35  「赠别河南李功曹（宏辞登科拜官）」韦应物
<br>
<br>　　耿耿抱私戚，寥寥独掩扉。临觞自不饮，况与故人违。
<br>
<br>　　故人方琢磨，瑰朗代所稀。宪礼更右职，文翰洒天机。
<br>
<br>　　聿来自东山，群彦仰馀辉。谈笑取高第，绾绶即言归。
<br>
<br>　　洛都游燕地，千里及芳菲。今朝章台别，杨柳亦依依。
<br>
<br>　　云霞未改色，山川犹夕晖。忽复不相见，心思乱霏霏。
<br>
<br>　　卷189_36  「送五经赵随登科授广德尉」韦应物
<br>
<br>　　明经有清秩，当在石渠中。独往宣城郡，高斋谒谢公。
<br>
<br>　　寒原正芜漫，夕鸟自西东。秋日不堪别，凄凄多朔风。
<br>
<br>　　卷189_37  「宴别幼遐与君贶兄弟」韦应物
<br>
<br>　　乖阙意方弭，安知忽来翔。累日重欢宴，一旦复离伤。
<br>
<br>　　置酒慰兹夕，秉烛坐华堂。契阔未及展，晨星出东方。
<br>
<br>　　征人惨已辞，车马俨成装。我怀自无欢，原野满春光。
<br>
<br>　　群水含时泽，野雉鸣朝阳。平生有壮志，不觉泪沾裳。
<br>
<br>　　况自守空宇，日夕但彷徨。
<br>
<br>　　卷189_38  「送宣州周录事」韦应物
<br>
<br>　　清时重儒士，纠郡属伊人。薄游长安中，始得一交亲。
<br>
<br>　　英豪若云集，饯别塞城。高驾临长路，日夕起风尘。
<br>
<br>　　方念清宵宴，已度芳林春。从兹一分手，缅邈吴与秦。
<br>
<br>　　但睹年运驶，安知后会因。唯当存令德，可以解勤。
<br>
<br>　　卷189_39  「谢栎阳令归西郊，赠别诸友生」韦应物
<br>
<br>　　结发仕州县，蹉跎在文墨。徒有排云心，何由生羽翼。
<br>
<br>　　幸遭明盛日，万物蒙生植。独此抱微z，颓然谢斯职。
<br>
<br>　　世道方荏苒，郊园思偃息。为欢日已延，君子情未极。
<br>
<br>　　驰觞忽云晏，高论良难测。游步清都宫，迎风嘉树侧。
<br>
<br>　　晨起西郊道，原野分黍稷。自乐陶唐人，服勤在微力。
<br>
<br>　　伫君列丹陛，出处两为得。
<br>
<br>　　卷189_40  「送端东行」韦应物
<br>
<br>　　世承清白遗，躬服古人言。从官俱守道，归来共闭门。
<br>
<br>　　驱车何处去，暮雪满平原。
<br>
<br>　　卷189_41  「送姚孙还河中」韦应物
<br>
<br>　　上国旅游罢，故园生事微。风尘满路起，行人何处归。
<br>
<br>　　留思芳树饮，惜别暮春晖。几日投关郡，河山对掩扉。
<br>
<br>　　卷189_42  「始除尚书郎，别善福精舍」韦应物
<br>
<br>　　简略非世器，委身同草木。逍遥精舍居，饮酒自为足。
<br>
<br>　　累日曾一栉，对书常懒读。社腊会高年，山川恣游瞩。
<br>
<br>　　明世方选士，中朝悬美禄。除书忽到门，冠带便拘束。
<br>
<br>　　愧忝郎署迹，谬蒙君子录。俯仰垂华缨，飘u翔轻毂。
<br>
<br>　　行将亲爱别，恋此西涧曲。远峰明夕川，夏雨生众绿。
<br>
<br>　　迅风飘野路，回首不遑宿。明晨下烟阁，白云在幽谷。
<br>
<br>　　卷189_43  「送常侍御却使西蕃」韦应物
<br>
<br>　　归奏圣朝行万里，却衔天诏报蕃臣。本是诸生守文墨，
<br>
<br>　　今将匹马静烟尘。旅宿关河逢暮雨，春耕亭障识遗民。
<br>
<br>　　此去多应收故地，宁辞沙塞往来频。
<br>
<br>　　卷189_44  「送郗詹事」韦应物
<br>
<br>　　圣朝列群彦，穆穆佐休明。君子独知止，悬车守国程。
<br>
<br>　　忠良信旧德，文学播英声。既获天爵美，况将齿位并。
<br>
<br>　　书奏蒙省察，命驾乃东征。皇恩赐印绶，归为田里荣。
<br>
<br>　　朝野同称叹，园绮郁齐名。长衢轩盖集，饮饯出西京。
<br>
<br>　　时属春阳节，草木已含英。洛川当盛宴，斯焉为达生。
<br>
<br>　　卷189_45  「送苏评事」韦应物
<br>
<br>　　季弟仕谯都，元兄坐兰省。言访始忻忻，念离当耿耿。
<br>
<br>　　嵯峨夏云起，迢递山川永。登高望去尘，纷思终难整。
<br>
<br>　　卷189_46  「送李侍御益赴幽州幕」韦应物
<br>
<br>　　二十挥篇翰，三十穷典坟。辟书五府至，名为四海闻。
<br>
<br>　　始从车骑幕，今赴嫖姚军。契阔晚相遇，草戚遽离群。
<br>
<br>　　悠悠行子远，眇眇川途分。登高望燕代，日夕生夏云。
<br>
<br>　　司徒拥精甲，誓将除国氛。儒生幸持斧，可以佐功勋。
<br>
<br>　　无言羽书急，坐阙相思文。
<br>
<br>　　卷189_47  「自尚书郎出为滁州刺史（留别朋友兼示诸弟）」韦应物
<br>
<br>　　少年不远仕，秉笏东西京。中岁守淮郡，奉命乃征行。
<br>
<br>　　素惭省阁姿，况忝符竹荣。效愚方此始，顾私岂获并。
<br>
<br>　　徘徊亲交恋，怆昆友情。日暮风雪起，我去子还城。
<br>
<br>　　登途建隼，勒驾望承明。云台焕中天，龙阙郁上征。
<br>
<br>　　晨兴奉早朝，玉露沾华缨。一朝从此去，服膺理庶m.
<br>
<br>　　皇恩倘岁月，归服厕群英。
<br>
<br>　　卷189_48  「送元锡、杨凌」韦应物
<br>
<br>　　荒林翳山郭，积水成秋晦。端居意自违，况别亲与爱。
<br>
<br>　　欢筵慊未足，离灯悄已对。还当掩郡阁，伫君方此会。
<br>
<br>　　卷189_49  「送杨氏女」韦应物
<br>
<br>　　永日方戚戚，出门复悠悠。女子今有行，大江溯轻舟。
<br>
<br>　　尔辈况无恃，抚念益慈柔。幼为长所育，两别泣不休。
<br>
<br>　　对此结中肠，义往难复留。自小阙内训，事姑贻我忧。
<br>
<br>　　赖兹托令门，仁恤庶无尤。贫俭诚所尚，资从岂待周。
<br>
<br>　　孝恭遵妇道，容止顺其猷。别离在今晨，见尔当何秋。
<br>
<br>　　居闲始自遣，临感忽难收。归来视幼女，零泪缘缨流。
<br>
<br>　　卷189_50  「送中弟（一作送崔肃懿）」韦应物
<br>
<br>　　秋风入疏户，离人起晨朝。山郡多风雨，西楼更萧条。
<br>
<br>　　嗟予淮海老，送子关河遥。同来不同去，沉忧宁复消。
<br>
<br>　　卷189_51  「寄别李儋」韦应物
<br>
<br>　　首戴惠文冠，心有决胜筹。翩翩四五骑，结束向并州。
<br>
<br>　　名在相公幕，丘山恩未酬。妻子不及顾，亲友安得留。
<br>
<br>　　宿昔同文翰，交分共绸缪。忽枉别离札，涕泪一交流。
<br>
<br>　　远郡卧残疾，凉气满西楼。想子临长路，时当淮海秋。
<br>
<br>　　卷189_52  「送仓部萧员外院长存」韦应物
<br>
<br>　　L被蹉跎老江国，情人邂逅此相逢。
<br>
<br>　　不随鸳鹭朝天去，遥想蓬莱台阁重。
<br>
<br>　　卷189_53  「送王校书」韦应物
<br>
<br>　　同宿高斋换时节，共看移石复栽杉。
<br>
<br>　　送君江浦已惆怅，更上西楼看远帆。
<br>
<br>　　卷189_54  「送丘员外还山」韦应物
<br>
<br>　　长栖白云表，暂访高斋宿。还辞郡邑喧，归泛松江渌。
<br>
<br>　　结茅隐苍岭，伐薪响深谷。同是山中人，不知往来躅。
<br>
<br>　　灵芝非庭草，辽鹤委池鹜。终当署里门，一表高阳族。
<br>
<br>　　卷189_55  「重送丘二十二还临平山居」韦应物
<br>
<br>　　岁中始再觏，方来又解携。才留野艇语，已忆故山栖。
<br>
<br>　　幽涧人夜汲，深林鸟长啼。还持郡斋酒，慰子霜露凄。
<br>
<br>　　卷189_56  「送郑端公弟移院常州」韦应物
<br>
<br>　　时瞻宪臣重，礼为内兄全。公程傥见责，私爱信不愆。
<br>
<br>　　况昔陪朝列，今兹俱海肌Ｇ艴方对酌，天书忽告迁。
<br>
<br>　　岂徒咫尺地，使我心思绵。应当自此始，归拜云台前。
<br>
<br>　　卷189_57  「送房杭州（孺复）」韦应物
<br>
<br>　　专城未四十，暂谪岂蹉跎。风雨吴门夜，恻怆别情多。
<br>
<br>　　卷189_58  「送陆侍御还越」韦应物
<br>
<br>　　居藩久不乐，遇子聊一欣。英声颇籍甚，交辟乃时珍。
<br>
<br>　　绣衣过旧里，骢马辉四邻。敬恭尊郡守，笺简具州民。
<br>
<br>　　谬忝诚所愧，思怀方见申。置榻宿清夜，加笾宴良辰。
<br>
<br>　　遵途还盛府，行舫绕长津。自有贤方伯，得此文翰宾。
<br>
<br>　　卷189_59  「听江笛送陆侍御（同丘员外赋题）」韦应物
<br>
<br>　　远听江上笛，临觞一送君。还愁独宿夜，更向郡斋闻。
<br>
<br>　　卷189_60  「送丘员外归山居」韦应物
<br>
<br>　　郡阁始嘉宴，青山忆旧居。为君量革履，且愿住蓝舆。
<br>
<br>　　卷189_61  「送崔叔清游越」韦应物
<br>
<br>　　忘兹适越意，爱我郡斋幽。野情岂好谒，诗兴一相留。
<br>
<br>　　远水带寒树，阊门望去舟。方伯怜文士，无为成滞游。
<br>
<br>　　卷189_62  「送云阳邹儒立少府侍奉还京师」韦应物
<br>
<br>　　建中即藩守，天宝为侍臣。历观两都士，多阅诸侯人。
<br>
<br>　　邹生乃后来，英俊亦罕伦。为文颇瑰丽，禀度自贞醇。
<br>
<br>　　甲科推令名，延阁播芳尘。再命趋王畿，请告奉慈亲。
<br>
<br>　　一钟信荣禄，可以展欢欣。昆弟俱时秀，长衢当自伸。
<br>
<br>　　聊从郡阁暇，美此时景新。方将极娱宴，已复及离晨。
<br>
<br>　　省署惭再入，江海绵十春。今日阊门路，握手子归秦。
<br>
<br>　　卷189_63  「送豆卢策秀才」韦应物
<br>
<br>　　岁交冰未泮，地卑海气昏。子有京师游，始发吴阊门。
<br>
<br>　　新黄含远林，微绿生陈根。诗人感时节，行道当忧烦。
<br>
<br>　　古来C落者，俱不事田园。文如金石韵，岂乏知音言。
<br>
<br>　　方辞郡斋榻，为酌离亭樽。无为倦羁旅，一去高飞翻。
<br>
<br>　　卷189_64  「送王卿」韦应物
<br>
<br>　　别酌春林啼鸟稀，双旌背日晚风吹。
<br>
<br>　　却忆回来花已尽，东郊立马望城池。
<br>
<br>　　卷189_65  「送刘评事」韦应物
<br>
<br>　　声华满京洛，藻翰发阳春。未遂g鸿举，尚为江海宾。
<br>
<br>　　吴中高宴罢，西上一游秦。已想函关道，游子冒风尘。
<br>
<br>　　笼禽羡归翼，远守怀交亲。况复岁云暮，凛凛冰霜辰。
<br>
<br>　　旭霁开郡阁，宠饯集文人。洞庭摘朱实，松江献白鳞。
<br>
<br>　　丈夫岂恨别，一酌且欢忻。
<br>
<br>　　卷189_66  「送雷监赴阙庭」韦应物
<br>
<br>　　才大无不备，出入为时须。雄藩精理行，秘府擢文儒。
<br>
<br>　　诏书忽已至，焉得久踟蹰。方舟趁朝谒，观者盈路衢。
<br>
<br>　　广筵列众宾，送爵无停迂。攀饯诚怆恨，贺荣且欢娱。
<br>
<br>　　长陪柏梁宴，日向丹墀趋。时方重右职，蹉跎独海隅。
<br>
<br>　　卷189_67  「送秦系赴润州」韦应物
<br>
<br>　　近作新婚镊白髯，长怀旧卷映蓝衫。
<br>
<br>　　更欲携君虎丘寺，不知方伯望征帆。
<br>
<br>　　卷189_68  「送孙徵赴云中」韦应物
<br>
<br>　　黄骢少年舞双戟，目视旁人皆辟易。百战曾夸陇上儿，
<br>
<br>　　一身复作云中客。寒风动地气苍芒，横吹先悲出塞长。
<br>
<br>　　敲石军中传夜火，斧冰河畔汲朝浆。前锋直指阴山外，
<br>
<br>　　虏骑纷纷翦应碎。匈奴破尽看君归，金印酬功如斗大。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
