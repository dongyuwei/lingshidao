<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百八十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百八十七
<br>
<br>　　卷887_1  「上安禄山（禄山入洛阳，大雪盈尺，言上诗）」卢言
<br>
<br>　　象曰云雷屯，大君理经纶。马上取天下，雪中朝海神。
<br>
<br>　　卷887_2  「储潭庙（大历三年戊申岁）」裴
<br>
<br>　　江水上源急如箭，潭北转急令目眩。中间十里澄漫漫，
<br>
<br>　　龙蛇若见若不见。老农老圃望天语，储潭之神可致雨。
<br>
<br>　　质明斋服躬往奠，牢醴丰洁精诚举。女巫纷纷堂下，
<br>
<br>　　色似授兮意似与。云在山兮风在林，风云忽起潭更深。
<br>
<br>　　气霾祠宇连江阴，朝日不复照翠岑。回溪口兮棹清流，
<br>
<br>　　好风带雨送到州。吏人雨立喜再拜，神兮灵兮如献酬。
<br>
<br>　　城上楼兮危架空，登四望兮暗鳌２恢兮千万里，
<br>
<br>　　惠泽愿兮与之同。我有言兮报匪徐，车骑复往礼如初。
<br>
<br>　　高垣墉兮大其门，洒扫丹o壮神居。使过庙者之加敬，
<br>
<br>　　酒食货财而有馀。神兮灵，神兮灵。匪享慢，享克诚。
<br>
<br>　　卷887_3  「腊月中与韦户曹游发生洞裴回之际见双白蝙蝠…口号」任要
<br>
<br>　　山翠幂灵洞，洞深玄想微。一双白蝙蝠，三度向明飞。
<br>
<br>　　虽然有两翅，了自无毛衣。若非饱石髓，那得凌□□。
<br>
<br>　　偶见归堪说，殊胜不见归。
<br>
<br>　　卷887_4  「腊月中游发生洞裴回之际见双白蝙蝠三飞洞门…口号」韦洪
<br>
<br>　　欲验发生洞，先开冰雪行。窥临见二翼，色素飞无声。
<br>
<br>　　状类白蝙蝠，幽感腾化精。应知五马来，启蛰迎春荣。
<br>
<br>　　露冕□之久，鸣驺还慰情。
<br>
<br>　　卷887_5  「蜀中经蛮后寄陶雍」马V
<br>
<br>　　酋马渡泸水，北来如鸟轻。几年期凤阙，一日破龟城。
<br>
<br>　　此地有征战，谁家无死生。人悲还旧里，鸟喜下空营。
<br>
<br>　　弟侄意初定，交朋心尚惊。自从经难后，吟苦似猿声。
<br>
<br>　　卷887_6  「冲佑观」张绍
<br>
<br>　　大始未形，混沌无际。上下开运，乾坤定位。日月丽天，
<br>
<br>　　山川镇地。万汇犹屯，三才始备。肇有神化，初生蒸民。
<br>
<br>　　上惟立德，下无疏亲。皇风荡荡，黔首淳淳。天下有道，
<br>
<br>　　谁非圣人。开源嗜欲，浇漓俗盛。贤者避世，真人华命。
<br>
<br>　　八极神乡，十州异境。翠阜丹丘，潜伏灵圣。惟彼武夷，
<br>
<br>　　实曰洞天。峰峦黛染，岩岫霞鲜。金房玉室，羽盖云。
<br>
<br>　　葬日风雨，会有神仙。国步多艰，皇纲中绝。四海九州，
<br>
<br>　　瓜分幅裂。稔祸陬隅，阻兵瓯越。寂寞玄风，荒凉绛阙。
<br>
<br>　　赫赫烈祖，再造丕基。拱揖高让，神人乐推。明明我后，
<br>
<br>　　允协昌基。功崇下武，德茂重熙。睿哲英断，雄略神智。
<br>
<br>　　拓土开疆，经天纬地。五岭来庭，三湘清彻。四海震威，
<br>
<br>　　群生怀惠。犹劳宵旰，犹混马车。贪狼俟静，害焉方除。
<br>
<br>　　淹留骏驭，想像鹑居。心悬真洞，梦到华胥。乃眷名山，
<br>
<br>　　追惟圣迹。内库颁金，元侯奉职。三境求规，五灵取则。
<br>
<br>　　跨谷弥冈，张霄架极。珠宫宝殿，璇台玉堂。凤翔高甍，
<br>
<br>　　龙转回廊。错落金碧，玲珑璧。云生林楚，雷绕藩墙。
<br>
<br>　　七圣斯严，三君如在。八景灵舆，九华神盖。清霄莫胥，
<br>
<br>　　明霜匪对。仿佛壶中，依稀物外。众真之宇，拟之无伦。
<br>
<br>　　会仙之类，名之惟新。高峰为壑，区谷成s.皇献颂声，
<br>
<br>　　永绝淄磷。
<br>
<br>　　卷887_7  「彻云涧」郑露
<br>
<br>　　延绵不可穷，寒光彻云际。落石早雷鸣，溅空春雨细。
<br>
<br>　　卷887_8  「秋气尚高凉」林披
<br>
<br>　　秋气尚高凉，寒笛吹万木。故人入我庭，相照不出屋。
<br>
<br>　　山川虽远观，高怀不能掬。
<br>
<br>　　卷887_9  「五言赠诸法师」公孙杲
<br>
<br>　　驾鹤排朱雾，乘鸾入紫烟。凌晨味潭菊，薄暮玩峰莲。
<br>
<br>　　玉叶低梁下，金v引窗前。啸傲云霞际，留情鳞羽年。
<br>
<br>　　卷887_10  「恒岳晨望有怀」李
<br>
<br>　　二仪均四序，五岳分九州。灵造良难测，神功匪易酬。
<br>
<br>　　恒山北临岱，秀东跨幽。苟凑蚝铀罚嵯峨冠嵩丘。
<br>
<br>　　祠彰旧典，坛庙列平畴。古树侵云密，飞泉界道流。
<br>
<br>　　从官叨佐理，衔命奉珍羞。荐玉申诚效，锵金谅有由。
<br>
<br>　　郊原照初日，林薄委徂秋。塞近风声厉，川长雾气收。
<br>
<br>　　他乡饶感激，归望切祈求。景福如光愿，私门当复侯。
<br>
<br>　　卷887_11  「偶宴西蜀摩诃池」畅甫
<br>
<br>　　珍木郁清池，风荷左右披。浅觞宁及醉，慢舸不知移。
<br>
<br>　　荫林簟光冷，照流簪影欹。胡为独羁者，雪涕向涟漪。
<br>
<br>　　卷887_12  「饮后献时相」吴士矩
<br>
<br>　　一夕心期一种欢，那知疏散负杯盘。
<br>
<br>　　尊前数片朝云在，不许冯公子细看。
<br>
<br>　　卷887_13  「失题」吴黔
<br>
<br>　　故国海云端，归宁便整鞍。里荣身上`，省罢手中兰。
<br>
<br>　　烧急平芜广，风悲古木寒。谢公山色在，朝夕共谁观。
<br>
<br>　　卷887_14  「题惠聚寺」崔融2
<br>
<br>　　人莫嫌山小，僧还爱寺灵。殿高神气力，龙活客丹青。
<br>
<br>　　卷887_15  「平望赠蚊」钱信
<br>
<br>　　安得神仙术，试为施康济。使此平望村，如吾江子汇。
<br>
<br>　　卷887_16  「武康碧落观」胡传美
<br>
<br>　　仙宫碧落太微书，遗迹依然掩故居。幢节不归天杳邈，
<br>
<br>　　烟霞空锁日幽虚。不逢金简扳云洞，可惜瑶台叠藓除。
<br>
<br>　　欲脱儒衣陪羽客，伤心齿发已凋疏。
<br>
<br>　　卷887_17  「白云寺」许宏
<br>
<br>　　踏破苔痕一径斑，白云飞处见青山。
<br>
<br>　　不知浮世尘中客，几个能知物外闲。
<br>
<br>　　卷887_18  「罗浮山」文丙
<br>
<br>　　罗浮多胜境，梦到固无因。知有长生药，谁为不死人。
<br>
<br>　　根虽盘地脉，势自倚天津。未便甘休去，须栖老此身。
<br>
<br>　　卷887_19  「牡丹」文丙
<br>
<br>　　万物承春各斗奇，百花分贵近亭池。开时若也娥见，
<br>
<br>　　落日那堪公子知。诗客筵中金盏满，美人头上玉钗垂。
<br>
<br>　　不同寒菊舒重九，只拟清香泛酒卮。
<br>
<br>　　卷887_20  「藓花」文丙
<br>
<br>　　寂寞人偏重，无心愧牡丹。秋风凋不得，流水泛应难。
<br>
<br>　　怪石纵教遍，幽庭一任盘。若逢公子顾，重叠是朱栏。
<br>
<br>　　卷887_21  「新栽松」文丙
<br>
<br>　　可怜同百草，况负雪霜姿。歌舞地不尚，岁寒人自移。
<br>
<br>　　阶除添冷淡，毫末入思惟。尽道生云洞，谁知路Md.
<br>
<br>　　卷887_22  「柳」文丙
<br>
<br>　　何事动吟哦，长□翠色和。垂阴千树少，送别一枝多。
<br>
<br>　　带雾笼彭泽，摇风舞汴河。只因隋帝植，民力几销磨。
<br>
<br>　　卷887_23  「仙岩四瀑布即事寄上秘书包监侍郎七兄吏部李侍…十四韵」路应
<br>
<br>　　绝境久蒙蔽，芟萝方迨兹。樵苏尚未及，冠冕谁能知。
<br>
<br>　　缘崖开径小，架木度空危。水激千雷发，珠联万贯垂。
<br>
<br>　　阴晴状非一，昏旦势多奇。井识轩辕迹，坛馀汉武基。
<br>
<br>　　猿声响深洞，岩影倒澄池。想像虬龙去，依稀羽客随。
<br>
<br>　　玩奇目岂倦，寻异神忘疲。干云松作盖，积翠薜成帷。
<br>
<br>　　含意攀丹桂，凝情顾紫芝。芸香蔼芳气，冰镜彻圆规。
<br>
<br>　　胥念沧波远，徒怀魏阙期。征黄应计日，莫鄙北山移。
<br>
<br>　　卷887_24  「奉和郎中游仙岩四瀑布寄包秘监李吏部赵婺州中…十四韵」李缜
<br>
<br>　　符守分组，放情在丘峦。悠然造云族，忽尔登天坛。
<br>
<br>　　求古理方赜，玩奇物不殚。晴光散崖壁，瑞气生芝兰。
<br>
<br>　　中有四瀑水，奔流状千般。风云隐岩底，雨雪霏林端。
<br>
<br>　　晶晶含古色，飕飕引晨寒。澄潭见猿饮，潜穴知龙盘。
<br>
<br>　　坐憩苔石遍，仰窥杉桂攒。幽蹊创高躅，灵药馀仙餐。
<br>
<br>　　携赏喜康乐，示文惊建安。缣缃炳珠宝，中外贻同官。
<br>
<br>　　末调亦何为，辄陪高唱难。惭非御徒者，还得依门栏。
<br>
<br>　　卷887_25  「奉和郎中游仙山四瀑泉兼寄李吏部包秘监赵婺州齐处州」戴公怀
<br>
<br>　　今日永嘉守，复追山水游。因寻莽苍野，遂得轩辕丘。
<br>
<br>　　访古事难究，览新情屡周。溪垂绿筱暗，岩度白云幽。
<br>
<br>　　过石奇不尽，出林香更浮。凭高拥虎节，搏险窥龙湫。
<br>
<br>　　淙泻三四，奔腾千万秋。寒惊殷雷动，暑骇繁霜流。
<br>
<br>　　沫溅群鸟外，光摇数峰头。丛崖散滴沥，近谷藏飕v.
<br>
<br>　　况此特形胜，自馀非等俦。灵光掩五岳，仙气均十洲。
<br>
<br>　　书以谢群彦，永将叙徽猷。当思共攀陟，东南看斗牛。
<br>
<br>　　卷887_26  「奉和郎中游仙山四瀑布兼寄李吏部、包秘监判官」孟翔
<br>
<br>　　昔人恣探讨，飞流称石门。安知郡城侧，别有神泉源。
<br>
<br>　　疏凿意大禹，勤求闻轩辕。悠悠几千岁，翳荟群木繁。
<br>
<br>　　奇状出蔽蔓，胜概毕讨论。沿崖百丈落，奔注当空翻。
<br>
<br>　　下如散雨足，上拟屯云根。变态凡几处，静神竟朝昏。
<br>
<br>　　渴贤寄珠玉，受馥寻兰荪。萝茑I紫绶，岩隈驻朱N.
<br>
<br>　　方思谢康乐，好事名空存。
<br>
<br>　　卷887_27  「晚眺」崔耿
<br>
<br>　　江溶流落景，山色凝暮烟。衰发照秋日，壮心减昔年。
<br>
<br>　　愁吟长抱膝，孰诉高高天。
<br>
<br>　　卷887_28  「山下泉」宇文鼎
<br>
<br>　　可致清川广，难量利物功。涓流此山下，谁识去无穷。
<br>
<br>　　卷887_29  「永嘉经谢公石门山作」郭密之
<br>
<br>　　绵境经耳目，未尝旷跻登。一窥石门险，再涤心神懵。
<br>
<br>　　洞壑s金涧，欹崖盘石楞。阴潭下幂幂，秀岭上层层。
<br>
<br>　　千丈瀑流蹇，半溪风雨K.兴馀志每惬，心远道自弘。
<br>
<br>　　乘轺广储峙，祗命愧才能。辍棹周气象，扪条历骞崩。
<br>
<br>　　忽如生羽翼，恍若将起腾。谢客今已矣，我来谁与朋。
<br>
<br>　　卷887_30  「芳草」扈载
<br>
<br>　　幽芳无处无，幽处恨何如。倦客伤归思，春风满旧居。
<br>
<br>　　晚烟迷杳霭，朝露健扶疏。省傍灵光看，残阳少区。
<br>
<br>　　卷887_31  「任阆中下乡检田，登艾萧山北望」薛光谦
<br>
<br>　　观农巡井邑，长望历山川。拥涧开新耨，缘崖指火田。
<br>
<br>　　荒村无径陌，古戍有风烟。瓠叶萦篱长，藤花绕架悬。
<br>
<br>　　岸高攒树石，水净写云天。回首乡关路，行歌犹喟然。
<br>
<br>　　卷887_32  「府尹王侍郎准制拜岳，因状嵩高灵胜，寄呈三十韵」尉迟汾
<br>
<br>　　雄雄天之中，峻极闻维嵩。作镇盛标格，出云为雨风。
<br>
<br>　　瑞时物不疠，顺泽年多丰。加高冠四方，视秩居三公。
<br>
<br>　　明朝虔昭报，颁祀岁严恭。署祝纡御札，诏贤导宸衷。
<br>
<br>　　皇皇三川守，馨德清明躬。肃徒奉兰沐，竟夕玉华东。
<br>
<br>　　星汉耿斋户，松泉寒寿宫。具修谅蠲吉，曙色犹葱洹
<br>
<br>　　端仪大圭立，兴a声玲珑。挹瓒椒桂馥，奏金岩壑空。
<br>
<br>　　灵歆若有答，仿佛传祝工。卒事不遑偃，胜奇纷四丛。
<br>
<br>　　朝霞破灵嶂，错落间苍红。动息形似蚁，玄黄气如笼。
<br>
<br>　　奔倾千万状，群岳安比崇。日月襟袖捧，人天道路通。
<br>
<br>　　冥搜必殚竭，跻览忘崎穹。踏翠遍诸刹，趣绵步难终。
<br>
<br>　　浮丘仙袂接，谢公屐齿穷。龙潭应下瞰，九曲当骇容。
<br>
<br>　　龙门计东豁，三台有何踪。金象语奚应，玉人光想融。
<br>
<br>　　瑶浆与石髓，清骨宜遭逢。况是降神处，迹惟申甫同。
<br>
<br>　　周翰已洽论，伊衡亦期功。诚富东山兴，须陟中台庸。
<br>
<br>　　勉促旋WC，未可恋云松。散材事即异，期为卜一峰。
<br>
<br>　　卷887_33  「早春陪敕使麻先生祭岳」马令
<br>
<br>　　我皇盛文物，道化天地先。鞭挞走神鬼，玉帛礼山川。
<br>
<br>　　忽下袁州使，来游紫洞前。青羊得处所，白鹤□时年。
<br>
<br>　　虔恳飞龙记，昭彰化鸟篇。□风半山水，□气总云烟。
<br>
<br>　　光抱升中日，霞明五色天。山横翠微外，室在绿潭边。
<br>
<br>　　缇幕灰初耄焚林火欲然。年光著草树，春色换山泉。
<br>
<br>　　伊水来何日，嵩岩去几千。山疑小天下，人是会神仙。
<br>
<br>　　叶令乘凫入，浮丘驾鹤旋。麻姑几年岁，三见海成田。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
