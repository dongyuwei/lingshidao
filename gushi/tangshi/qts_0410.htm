<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百一十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷四百一十
<br>
<br>　　卷410_1  「独游」元稹
<br>
<br>　　远地难逢侣，闲人且独行。上山随老鹤，接酒待残莺。
<br>
<br>　　花当西施面，泉胜卫d清。鹈鹕满春野，无限好同声。
<br>
<br>　　卷410_2  「洞庭湖」元稹
<br>
<br>　　人生除泛海，便到洞庭波。驾浪沉西日，吞空接曙河。
<br>
<br>　　虞巡竟安在，轩乐讵曾过。唯有君山下，狂风万古多。
<br>
<br>　　卷410_3  「雪天」元稹
<br>
<br>　　故乡千里梦，往事万重悲。小雪沉阴夜，闲窗老病时。
<br>
<br>　　独闻归去雁，偏咏别来诗。惭愧红妆女，频惊两鬓丝。
<br>
<br>　　卷410_4  「赠熊士登」元稹
<br>
<br>　　平生本多思，况复老逢春。今日梅花下，他乡值故人。
<br>
<br>　　卷410_5  「别岭南熊判官」元稹
<br>
<br>　　十年常远道，不忍别离声。况复三巴外，仍逢万里行。
<br>
<br>　　桐花新雨气，梨叶晚春晴。到海知何日，风波从此生。
<br>
<br>　　卷410_6  「水上寄乐天」元稹
<br>
<br>　　眼前明月水，先入汉江流。汉水流江海，西江过庾楼。
<br>
<br>　　庾楼今夜月，君岂在楼头。万一楼头望，还应望我愁。
<br>
<br>　　卷410_7  「夏阳亭临望，寄河阳侍御尧」元稹
<br>
<br>　　望远音书绝，临川意绪长。殷勤眼前水，千里到河阳。
<br>
<br>　　卷410_8  「日高睡」元稹
<br>
<br>　　隔是身如梦，频来不为名。怜君近南住，时得到山行。
<br>
<br>　　卷410_9  「辋川」元稹
<br>
<br>　　世累为身累，闲忙不自由。殷勤辋川水，何事出山流。
<br>
<br>　　卷410_10  「天坛归」元稹
<br>
<br>　　为结区中累，因辞洞里花。还来旧城郭，烟火万人家。
<br>
<br>　　卷410_11  「雨后」元稹
<br>
<br>　　倦寝数残更，孤灯暗又明。竹梢馀雨重，时复拂帘惊。
<br>
<br>　　卷410_12  「晴日」元稹
<br>
<br>　　多病苦虚羸，晴明强展眉。读书心绪少，闲卧日长时。
<br>
<br>　　卷410_13  「直台」元稹
<br>
<br>　　麋入神羊队，鸟惊海鹭眠。仍教百馀日，迎送直厅前。
<br>
<br>　　卷410_14  「行宫（一作王建诗）」元稹
<br>
<br>　　寥落古行宫，宫花寂寞红。白头宫女在，闲坐说玄宗。
<br>
<br>　　卷410_15  「醉行」元稹
<br>
<br>　　秋风方索漠，霜貌足暌携。今日骑骢马，街中醉蹋泥。
<br>
<br>　　卷410_16  「指巡胡」元稹
<br>
<br>　　遣闷多凭酒，公心只仰胡。挺身唯直指，无意独欺愚。
<br>
<br>　　卷410_17  「饮新酒」元稹
<br>
<br>　　闻君新酒熟，况值菊花秋。莫怪平生志，图销尽日愁。
<br>
<br>　　卷410_18  「香球」元稹
<br>
<br>　　顺俗唯团转，居中莫动摇。爱君心不恻，犹讶火长烧。
<br>
<br>　　卷410_19  「景申秋八首」元稹
<br>
<br>　　年年秋意绪，多向雨中生。渐欲烟火近，稍怜衣服轻。
<br>
<br>　　咏诗闲处立，忆事夜深行。C落寻常惯，凄凉别为情。
<br>
<br>　　蚊幌雨来卷，烛蛾灯上稀。啼儿冷秋簟，思妇问寒衣。
<br>
<br>　　帘断萤火入，窗明蝙蝠飞。良辰日夜去，渐与壮心违。
<br>
<br>　　扉芰锬，丁丁窗雨繁。枕倾筒簟滑，幔s案灯翻。
<br>
<br>　　唤魇儿难觉，吟诗婢苦烦。强眠终不著，闲卧暗消魂。
<br>
<br>　　瓶泻高檐雨，窗来激箭风。病憎灯火暗，寒觉薄帏空。
<br>
<br>　　婢报樵苏竭，妻愁院落通。老夫慵计数，教想蔡城东。
<br>
<br>　　风头难著枕，病眼厌看书。无酒销长夜，回灯照小馀。
<br>
<br>　　三元推废王，九曜入乘除。廊庙应多算，参差斡太虚。
<br>
<br>　　经雨篱落坏，入秋田地荒。竹垂哀折节，莲败惜空房。
<br>
<br>　　小片慈菇白，低丛柚子黄。眼前撩乱辈，无不是同乡。
<br>
<br>　　雨柳枝枝弱，风光片片斜。蜻蜓怜晓露，蛱蝶恋秋花。
<br>
<br>　　饥空篱雀，寒栖满树鸦。荒凉池馆内，不似有人家。
<br>
<br>　　病苦十年后，连阴十日馀。人方教作鼠，天岂遣为鱼。
<br>
<br>　　鲛绽酆城剑，虫凋鬼火书。出闻泥泞尽，何地不摧车。
<br>
<br>　　卷410_20  「遣行十首」元稹
<br>
<br>　　惨切风雨夕，沉吟离别情。燕辞前日社，蝉是每年声。
<br>
<br>　　暗泪深相感，危心亦自惊。不如元不识，俱作路人行。
<br>
<br>　　十五年前事，j惶无限情。病僮更借出，羸马共驰声。
<br>
<br>　　射叶杨才破，闻弓雁已惊。小年辛苦学，求得苦辛行。
<br>
<br>　　徙倚檐宇下，思量去住情。暗萤穿竹见，斜雨隔窗声。
<br>
<br>　　就枕回转数，闻鸡撩乱惊。一家同草草，排比送君行。
<br>
<br>　　已怆朋交别，复怀儿女情。相兄亦相旧，同病又同声。
<br>
<br>　　白发年年剩，秋蓬处处惊。不堪身渐老，频送异乡行。
<br>
<br>　　塞上风雨思，城中兄弟情。北随g立位，南送雁来声。
<br>
<br>　　遇适尤兼恨，闻书喜复惊。唯应遥料得，知我伴君行。
<br>
<br>　　暮欲歌吹乐，暗冲泥水情。稻花秋雨气，江石夜滩声。
<br>
<br>　　犬吠穿篱出，鸥眠起水惊。愁君明月夜，独自入山行。
<br>
<br>　　七过褒城驿，回回各为情。八年身世梦，一种水风声。
<br>
<br>　　寻觅诗章在，思量岁月惊。更悲西塞别，终夜绕池行。
<br>
<br>　　褒县驿前境，曲江池上情。南堤衰柳意，西寺晚钟声。
<br>
<br>　　云水兴方远，风波心已惊。可怜皆老大，不得自由行。
<br>
<br>　　见说巴风俗，都无汉性情。猿声芦管调，羌笛竹鸡声。
<br>
<br>　　迎候人应少，平安火莫惊。每逢危栈处，须作贯鱼行。
<br>
<br>　　闻道阴平郡，然古戍情。桥兼麋鹿蹋，山应鼓鼙声。
<br>
<br>　　羌妇梳头紧，蕃牛护尾惊。怜君闲闷极，只傍白江行。
<br>
<br>　　卷410_21  「生春二十首（丁酉岁。凡二十章）」元稹
<br>
<br>　　何处生春早，春生云色中。笼葱闲著水，淡欲随风。
<br>
<br>　　度晓分霞态，馀光庇雪融。晚来低漠漠，浑欲泥幽丛。
<br>
<br>　　何处生春早，春生漫雪中。浑无到地片，唯逐入楼风。
<br>
<br>　　屋上些些薄，池心旋旋融。自悲销散尽，谁假入兰丛。
<br>
<br>　　何处生春早，春生霁色中。远林横返照，高树亚东风。
<br>
<br>　　水冻霜威庇，泥新地气融。渐知残雪薄，杪近最怜丛。
<br>
<br>　　何处生春早，春生曙火中。星围分暗陌，烟气满晴风。
<br>
<br>　　宫树栖鸦乱，城楼带雪融。竞排阊阖侧，珂伞自相丛。
<br>
<br>　　何处生春早，春生晓禁中。殿阶龙旆日，漏阁宝筝风。
<br>
<br>　　药树香烟重，天颜瑞气融。柳梅浑未觉，青紫已丛丛。
<br>
<br>　　何处生春早，春生江路中。雨移临浦市，晴候过湖风。
<br>
<br>　　芦笋锥犹短，凌澌玉渐融。数宗船载足，商妇两眉丛。
<br>
<br>　　何处生春早，春生野墅中。病翁闲向日，征妇懒成风。
<br>
<br>　　斫^天虽暖，穿区冻未融。鞭牛县门外，争土盖蚕丛。
<br>
<br>　　何处生春早，春生冰岸中。尚怜扶腊雪，渐觉受东风。
<br>
<br>　　织女云桥断，波神玉貌融。便成呜咽去，流恨与莲丛。
<br>
<br>　　何处生春早，春生柳眼中。芽新才绽日，茸短未含风。
<br>
<br>　　绿误眉心重，黄惊蜡泪融。碧条殊未合，愁绪已先丛。
<br>
<br>　　何处生春早，春生梅援中。蕊排难犯雪，香乞拟来风。
<br>
<br>　　陇迥羌声怨，江遥客思融。年年最相恼，缘未有诸丛。
<br>
<br>　　何处生春早，春生鸟思中。鹊巢移旧岁，鸢羽旋高风。
<br>
<br>　　鸿雁惊沙暖，鸳鸯爱水融。最怜双翡翠，飞入小梅丛。
<br>
<br>　　何处生春早，春生池榭中。镂琼冰陷日，文e水回风。
<br>
<br>　　柳爱和身动，梅愁合树融。草芽犹未出，挑得小萱丛。
<br>
<br>　　何处生春早，春生稚戏中。乱骑残爆竹，争唾小旋风。
<br>
<br>　　骂雨愁妨走，呵冰喜旋融。女儿针线尽，偷学五辛丛。
<br>
<br>　　何处生春早，春生人意中。晓妆虽近火，晴戏渐怜风。
<br>
<br>　　暗入心情懒，先添酒思融。预知花好恶，偏在最深丛。
<br>
<br>　　何处生春早，春生半睡中。见灯如见雾，闻雨似闻风。
<br>
<br>　　开眼犹残梦，抬身便恐融。却成双翅蝶，还绕庳花丛。
<br>
<br>　　何处生春早，春生晓镜中。手寒匀面粉，鬟动倚帘风。
<br>
<br>　　宿雾梅心滴，朝光幕上融。思牵梳洗懒，空拔绿丝丛。
<br>
<br>　　何处生春早，春生绮户中。玉栊穿细日，罗幔张轻风。
<br>
<br>　　柳软腰支嫩，梅香密气融。独眠傍妒物，偷铲合欢丛。
<br>
<br>　　何处生春早，春生老病中。土膏蒸足肿，天暖痒头风。
<br>
<br>　　似觉肌肤展，潜知血气融。又添新一岁，衰白转成丛。
<br>
<br>　　何处生春早，春生客思中。旅魂惊北雁，乡信是东风。
<br>
<br>　　纵有心灰动，无由鬓雪融。未知开眼日，空绕未开丛。
<br>
<br>　　何处生春早，春生饔曛小Ｑ`尘微有气，拂面细如风。
<br>
<br>　　柳误啼珠密，梅惊粉汗融。满空愁淡淡，应豫忆芳丛。
<br>
<br>　　卷410_22  「嘉陵水」元稹
<br>
<br>　　尔是无心水，东流有恨无。我心无说处，也共尔何殊。
<br>
<br>　　卷410_23  「漫天岭赠僧」元稹
<br>
<br>　　五上两漫天，因师忏业缘。漫天无尽日，浮世有穷年。
<br>
<br>　　卷410_24  「百牢关」元稹
<br>
<br>　　天上无穷路，生期七十间。那堪九年内，五度百牢关。
<br>
<br>　　卷410_25  「二月十九日酬王十八全素（此后有酬和并次用本韵）」元稹
<br>
<br>　　君念世上川，嗟予老瘴天。那堪十日内，又长白头年。
<br>
<br>　　卷410_26  「荥阳郑公以稹寓居严茅有池塘之胜寄诗四首因有意献」元稹
<br>
<br>　　激射分流阔，湾环此地多。暂停随梗浪，犹阅败霜荷。
<br>
<br>　　恨阻还江势，思深到海波。自伤才畎浍，其奈赠珠何。
<br>
<br>　　卷410_27  「酬乐天寄蕲州簟」元稹
<br>
<br>　　蕲簟未经春，君先拭翠筠。知为热时物，预与瘴中人。
<br>
<br>　　碾玉连心润，编牙小片珍。霜凝青汗简，冰透碧游鳞。
<br>
<br>　　水魄轻涵黛，琉璃薄带尘。梦成伤冷滑，惊卧老龙身。
<br>
<br>　　卷410_28  「酬李浙西先因从事见寄之作」元稹
<br>
<br>　　近日金銮直，亲于汉珥貂。内人传帝命，丞相让吾僚。
<br>
<br>　　浙郡悬旌远，长安谕日遥。因君蕊珠赠，还一梦烟霄。
<br>
<br>　　卷410_29  「酬周从事望海亭见寄」元稹
<br>
<br>　　年老无流辈，行稀足薜萝。热时怜水近，高处见山多。
<br>
<br>　　衣袖长堪舞，喉咙转解歌。不辞狂复醉，人世有风波。
<br>
<br>　　卷410_30  「代杭民答乐天」元稹
<br>
<br>　　翠幕笼斜日，朱衣俨别筵。管弦凄欲罢，城郭望依然。
<br>
<br>　　路溢新城市，农开旧废田。春坊幸无事，何惜借三年。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
