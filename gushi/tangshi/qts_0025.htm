<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二十五
<br>
<br>　　卷25_1  「杂曲歌辞。轻薄篇」李益
<br>
<br>　　豪不必驰千骑，雄不在垂双K.天生俊气自相逐，
<br>
<br>　　出与雕鹗同飞翻。朝行九衢不得意，下鞭走马城西原。
<br>
<br>　　忽闻燕雁一声去，回鞭挟弹平陵园。归来青楼曲未半，
<br>
<br>　　美人玉色当金尊。淮阴少年不相下，酒酣半笑倚市门。
<br>
<br>　　安知我有不平色，白日欲顾红尘昏。死生容易如反掌，
<br>
<br>　　得意失意由一言。少年但饮莫相问，此中报仇亦报恩。
<br>
<br>　　卷25_2  「杂曲歌辞。轻薄篇二首」贯休
<br>
<br>　　绣林锦野，春态相压。谁家少年，马蹄蹋蹋。
<br>
<br>　　斗鸡走狗夜不归，一掷赌却如花妾。惟云不颠不狂，
<br>
<br>　　其名不彰，悲夫！
<br>
<br>　　木落萧萧，蛩鸣唧唧。不觉朱蔫脸红，霜劫鬓漆。
<br>
<br>　　世途多事，泣向秋日。方吟少壮不努力，老大徒伤悲，
<br>
<br>　　如何？
<br>
<br>　　卷25_3  「杂曲歌辞。轻薄行」齐己
<br>
<br>　　玉鞭金镫骅骝蹄，横眉吐气如虹霓。五陵春暖芳草齐，
<br>
<br>　　笙歌到处花成泥。日沉月上且斗鸡，醉来莫问天高低。
<br>
<br>　　伯阳道德何涕唾，仲尼礼乐徒卑栖。
<br>
<br>　　卷25_4  「杂曲歌辞。灞上轻薄行」孟郊
<br>
<br>　　长安无缓步，况值天景暮。相逢灞杭洌亲戚不相顾。
<br>
<br>　　自叹方拙身，忽随轻薄伦。常恐失所避，化为车辙尘。
<br>
<br>　　此中生白发，疾走亦未歇。
<br>
<br>　　卷25_5  「杂曲歌辞。游侠篇」崔颢
<br>
<br>　　少年负胆气，好勇复知机。仗剑出门去，孤城逢合围。
<br>
<br>　　杀人辽水上，走马渔阳归。错落金锁甲，蒙茸貂鼠衣。
<br>
<br>　　还家行且猎，弓矢速如飞。地迥鹰犬疾，草深狐兔肥。
<br>
<br>　　腰间悬两绶，转眄生光辉。顾谓今日战，何如随建威。
<br>
<br>　　卷25_6  「杂曲歌辞。游侠行」孟郊
<br>
<br>　　壮士性刚决，火中见石裂。杀人不回头，轻生如暂别。
<br>
<br>　　岂知眼有泪，肯白头上发。平生无恩酬，剑闲一百月。
<br>
<br>　　卷25_7  「杂曲歌辞。侠客行」李白
<br>
<br>　　赵客缦胡缨，吴钩霜雪明。银鞍照白马，飒沓如流星。
<br>
<br>　　十步杀一人，千里不留行。事了拂衣去，深藏身与名。
<br>
<br>　　闲过信陵饮，脱剑膝前横。将炙啖朱亥，持觞劝侯嬴。
<br>
<br>　　三杯吐然诺，五岳倒为轻。眼花耳热后，意气素霓生。
<br>
<br>　　救赵挥金槌，邯郸先震惊。千秋二壮士，@赫大梁城。
<br>
<br>　　纵死侠骨香，不惭世上英。谁能书阁下，白首太玄经。
<br>
<br>　　卷25_8  「杂曲歌辞。侠客行」元稹
<br>
<br>　　侠客不怕死，怕在事不成。事成不肯藏姓名，
<br>
<br>　　我非窃贼谁夜行。白日堂堂杀袁盎，九衢草草人面青。
<br>
<br>　　此客此心师海鲸，海鲸露背横沧溟。海滨分作两处生，
<br>
<br>　　海鲸分海减海力。侠客有谋人不测，三尺铁蛇延二国。
<br>
<br>　　卷25_9  「杂曲歌辞。侠客行」温庭筠
<br>
<br>　　欲出鸿都门，阴云蔽城阙。宝剑黯如水，微红湿馀血。
<br>
<br>　　白马夜频嘶，三更霸陵雪。
<br>
<br>　　卷25_10  「杂曲歌辞。行行游且猎篇」李白
<br>
<br>　　边城儿，生年不读一字书，但知游猎夸轻。
<br>
<br>　　胡马秋肥宜白草，骑来蹑影何矜骄。金鞭拂云挥鸣鞘，
<br>
<br>　　半酣呼鹰出远郊。弓弯满月不虚发，双I迸落连飞n.
<br>
<br>　　海边观者皆辟易，猛气英风振沙碛。儒生不及游侠人，
<br>
<br>　　白首下帷复何益。
<br>
<br>　　卷25_11  「杂曲歌辞。游子吟」孟郊
<br>
<br>　　慈母手中线，游子身上衣。临行密密缝，意恐迟迟归。
<br>
<br>　　谁言寸草心，报得三春晖。
<br>
<br>　　卷25_12  「杂曲歌辞。游子吟」顾况
<br>
<br>　　故枥思疲马，故巢思迷禽。浮云蔽我乡，踯躅游子吟。
<br>
<br>　　游子悲久滞，浮云郁东岑。客堂无丝桐，落叶如秋霖。
<br>
<br>　　艰哉远游子，所以悲滞淫。一为浮云词，愤塞谁能禁。
<br>
<br>　　驰晖百年内，惟愿展所钦。胡为不归欤，坐使年病侵。
<br>
<br>　　未老霜绕鬓，非狂火烧心。太行何艰哉，北斗不可斟。
<br>
<br>　　夜晴星河出，耿耿辰与参。佳人榍嗵欤尺素重于金。
<br>
<br>　　寥群动异，眇默诸境森。苔衣上闲阶，蜻}催寒砧。
<br>
<br>　　立身计几误，道险无容针。三年不还家，万里遗锦衾。
<br>
<br>　　梦魂无重阻，离忧因古今。胡为不归欤，孤负丘中琴。
<br>
<br>　　腰下是何物，牵缠旷登寻。朝与名山期，夕宿楚水阴。
<br>
<br>　　楚水殊演漾，名山杳岖簟？痛佣赐ダ矗婉娈潇湘深。
<br>
<br>　　橘柚在南国，鸿雁遗秋音。下有碧草洲，上有青橘林。
<br>
<br>　　引烛窥洞穴，凌波睥天琛。蒲荷影参差，凫鹤雏淋涔。
<br>
<br>　　浩歌惜芳杜，散发轻华簪。胡为不归欤，泪下沾衣襟。
<br>
<br>　　鸢飞戾霄汉，蝼蚁制鳝鲟。赫赫大圣朝，日月光照临。
<br>
<br>　　圣主虽启迪，奇人分堙沉。层城发云韶，玉府锵球琳。
<br>
<br>　　鹿鸣志丰草，况复虞人箴。
<br>
<br>　　卷25_13  「杂曲歌辞。游子吟」李益
<br>
<br>　　女羞夫婿荡，客耻主人贱。遭遇同众流，低回愧相见。
<br>
<br>　　君非青铜镜，何事空照面。莫以衣上尘，不谓心如练。
<br>
<br>　　人生当荣盛，待士勿言倦。君看白日驰，何异弦上箭。
<br>
<br>　　卷25_14  「杂曲歌辞。壮士吟」贾岛
<br>
<br>　　壮士不曾悲，悲即无回期。如何易水上，未歌先泪垂。
<br>
<br>　　卷25_15  「杂曲歌辞。壮士行」刘禹锡
<br>
<br>　　阴风振寒郊，猛虎正咆哮。徐行出烧地，连吼入黄茆。
<br>
<br>　　壮士走马去，镫前弯玉。叱之使人立，一发如铍交。
<br>
<br>　　悍睛忽星坠，飞血溅林梢。彪炳为我席，膻腥充我庖。
<br>
<br>　　里中欣害除，贺酒纷号呶。明日长桥上，倾城看斩蛟。
<br>
<br>　　卷25_16  「杂曲歌辞。壮士行」鲍溶
<br>
<br>　　西方太白高，壮士羞病死。心知报恩处，对酒歌易水。
<br>
<br>　　砂鸿嗥天末，横剑别妻子。苏武执节归，班超束书起。
<br>
<br>　　山河不足重，重在遇知己。
<br>
<br>　　卷25_17  「杂曲歌辞。壮士行」施肩吾
<br>
<br>　　一斗之胆撑脏腑，如之筋碍臂骨。有时误入千人丛，
<br>
<br>　　自觉一身横突兀。当今四海无烟尘，胸襟被压不得伸。
<br>
<br>　　冻枭残虿我不取，污我匣里青蛇鳞。
<br>
<br>　　卷25_18  「杂曲歌辞。浩歌」李贺
<br>
<br>　　南风吹山作平地，帝遣天吴移海水。王母桃花千遍红，
<br>
<br>　　彭祖巫咸几回死。青毛骢马参差钱，娇春杨柳含细烟。
<br>
<br>　　筝人劝我金屈卮，神血未凝身问谁。不须浪饮丁督护，
<br>
<br>　　世上英雄本无主。买丝绣作平原君，有酒惟浇赵州土。
<br>
<br>　　漏催水咽玉蟾蜍，卫娘发薄不胜梳。看见秋眉换深绿，
<br>
<br>　　二十男儿那刺促。
<br>
<br>　　卷25_19  「杂曲歌辞。浩歌行」白居易
<br>
<br>　　天长地久无终毕，昨夜今朝又明日。鬓发苍浪牙齿疏，
<br>
<br>　　不觉身年四十七。前去五十有几年，把镜照面心茫然。
<br>
<br>　　既无长绳系白日，又无大药驻朱颜。朱颜日渐不如故，
<br>
<br>　　青史功名在何处。欲留年少待富贵，富贵不来年少去。
<br>
<br>　　去复去兮如长河，东流赴海无回波。贤愚贵贱同归尽，
<br>
<br>　　北邙冢墓高嵯峨。古来如此非独我，未死有酒且酣歌。
<br>
<br>　　颜回短命伯夷饿，我今所得亦已多。功名富贵须待命，
<br>
<br>　　命若不来知奈何。
<br>
<br>　　卷25_20  「杂曲歌辞。归去来引」张炽
<br>
<br>　　归去来，归期不可违。相见故明月，浮云共我归。
<br>
<br>　　卷25_21  「杂曲歌辞。丽人曲」崔国辅
<br>
<br>　　红颜称绝代，欲并真无侣。独有镜中人，由来自相许。
<br>
<br>　　卷25_22  「杂曲歌辞。丽人行」杜甫
<br>
<br>　　三月三日天气新，长安水边多丽人。态浓意远淑且真，
<br>
<br>　　肌理细腻骨肉匀。绣罗衣裳照暮春，蹙金孔雀银麒麟。
<br>
<br>　　头上何所有，翠微zc叶垂鬓唇。背后何所见，
<br>
<br>　　珠压腰w稳称身。就中云幕椒房亲，赐名大国虢与秦。
<br>
<br>　　紫驼之峰出翠釜，水晶之盘行素鳞。犀箸厌饫久未下，
<br>
<br>　　鸾刀缕切空纷纶。黄门飞不动尘，御厨丝络送八珍。
<br>
<br>　　箫鼓哀吟感鬼神，宾从杂e实要津。后来鞍马何逡巡，
<br>
<br>　　当轩下马入锦茵。杨花雪落覆白O，青鸟飞去衔红巾。
<br>
<br>　　炙手可热势绝伦，慎莫近前丞相嗔。
<br>
<br>　　卷25_17  「杂曲歌辞。东飞伯劳歌」张柬之
<br>
<br>　　青田白鹤丹山凤，婺女娥两相送。谁家绝世绮帐前，
<br>
<br>　　艳粉芳脂映宝钿。窈窕玉堂褰翠幕，参差绣户悬珠箔。
<br>
<br>　　绝世三五爱红妆，冶袖长裾兰麝香。春去花枝俄易改，
<br>
<br>　　可叹年光不相待。
<br>
<br>　　卷25_18  「杂曲歌辞。东飞伯劳歌」李峤
<br>
<br>　　传书青鸟迎箫凤，巫岭荆台数通梦。谁家窈窕住园楼，
<br>
<br>　　五马千金照陌头。罗裙玉佩当轩出，点翠施红竞春日。
<br>
<br>　　佳人二八盛舞歌，羞将百万呈双娥。庭前芳树朝夕改，
<br>
<br>　　空驻妍华欲谁待。
<br>
<br>　　卷25_19  「杂曲歌辞。东飞伯劳歌」李暇
<br>
<br>　　秦王龙剑燕后琴，珊瑚宝匣镂双心。谁家女儿抱香枕，
<br>
<br>　　开衾灭烛愿侍寝。琼窗半上金缕帱，轻罗隐面不障羞。
<br>
<br>　　青绮帏中坐相忆，红罗镜里见愁色。檐花照月莺对栖，
<br>
<br>　　空将可怜暗中啼。
<br>
<br>　　卷25_20  「杂曲歌辞。鸣雁行」李白
<br>
<br>　　胡雁鸣，辞燕山，昨发委羽朝度关。一一衔芦枝，
<br>
<br>　　南飞散落天地间，连行接翼往复还。客居烟波寄湘吴，
<br>
<br>　　凌霜触雪毛体枯，畏逢D缴惊相呼。闻弦虚坠良可吁，
<br>
<br>　　君更弹射何为乎。
<br>
<br>　　卷25_21  「杂曲歌辞。鸣雁行」韩愈
<br>
<br>　　嗷嗷鸣雁鸣且飞，穷秋南去春北归。去寒就暖识所处，
<br>
<br>　　天长地阔栖息稀。风霜酸苦稻粱微，羽毛摧落身不肥。
<br>
<br>　　徘徊反顾群侣违，哀鸣欲下洲渚非。江南水阔朝云多，
<br>
<br>　　草长沙软无网罗，闲飞静集鸣相和。违忧怀息性匪他，
<br>
<br>　　凌风一举君谓何。
<br>
<br>　　卷25_22  「杂曲歌辞。鸣雁行」鲍溶
<br>
<br>　　七月朔方雁心苦，联影翻空落南土。八月江南阴复晴，
<br>
<br>　　浮云绕天难夜行。羽翼劳痛心虚惊，一声相呼百处鸣。
<br>
<br>　　楚童夜宿烟波侧，沙上布罗连草色。月暗风悲欲下天，
<br>
<br>　　不知何处容栖息。楚童胡为伤我神，尔不曾作远行人。
<br>
<br>　　江南羽族本不少，宁得网罗此客鸟。
<br>
<br>　　卷25_23  「杂曲歌辞。鸣雁行」陆龟蒙
<br>
<br>　　朔风动地来，吹起沙上声。闺中有边思，玉箸此时横。
<br>
<br>　　莫怕儿女恨，主人烹不鸣。
<br>
<br>　　卷25_24  「杂曲歌辞。空城雀」李白
<br>
<br>　　嗷嗷空城雀，身计何戚促。本与鹪鹩群，不随凤凰族。
<br>
<br>　　提携四黄口，饮乳未尝足。食君糠秕馀，常恐乌鸢逐。
<br>
<br>　　耻涉太行险，羞营覆车粟。天命有定端，守分绝所欲。
<br>
<br>　　卷25_25  「杂曲歌辞。空城雀」王建
<br>
<br>　　空城雀，何不飞来人家住，空城无人种禾黍。
<br>
<br>　　土间生子草间长，满地蓬蒿幸无主。近村虽有高树枝，
<br>
<br>　　雨中无食长苦饥。八月小儿挟弓箭，家家畏我田头飞。
<br>
<br>　　但能不出空城里，秋时百草皆有子。黄口黄口莫啾啾，
<br>
<br>　　长尔得成无横死。
<br>
<br>　　卷25_26  「杂曲歌辞。空城雀」聂夷中
<br>
<br>　　一雀入官仓，所食能损几。所虑往损频，官仓乃害尔。
<br>
<br>　　鱼网不在天，鸟网不在水。饮啄要自然，何必空城里。
<br>
<br>　　卷25_27  「杂曲歌辞。空城雀」刘驾
<br>
<br>　　饥啄空城土，莫近太仓粟。一粒未充肠，却入公子腹。
<br>
<br>　　且吊城上骨，几曾害尔族。不闻庄辛语，今日寒芜绿。
<br>
<br>　　卷25_28  「杂曲歌辞。车遥遥」孟郊
<br>
<br>　　路喜到江尽，江上又通舟。舟车两无阻，何处不得游。
<br>
<br>　　丈夫四方志，女子安可留。郎自别日言，无令生远愁。
<br>
<br>　　旅雁忽叫月，断猿寒啼秋。此夕梦君梦，君在百城楼。
<br>
<br>　　寄泪无因波，寄恨无因c.愿为驭者手，与郎回马头。
<br>
<br>　　卷25_29  「杂曲歌辞。车遥遥」张籍
<br>
<br>　　征人遥遥出古城，双轮齐动驷马鸣。山川无处无归路，
<br>
<br>　　念君长作万里行。野田人稀秋草绿，日暮放马车中宿。
<br>
<br>　　惊游兔在我傍，独唱乡歌对僮仆。君家大宅凤城隅，
<br>
<br>　　年年道上随行车。愿为玉銮系华轼，终日有声在君侧。
<br>
<br>　　门前旧辙久已平，无由复得君消息。
<br>
<br>　　卷25_30  「杂曲歌辞。车遥遥」张祜
<br>
<br>　　东方畛翟轧，地色不分新去辙。闺门半掩床半空，
<br>
<br>　　斑斑枕花残泪红。君心若车千万转，妾身如辙遗渐远。
<br>
<br>　　碧川迢迢山宛宛，马蹄在耳轮在眼。桑间女儿情不浅，
<br>
<br>　　莫道野蚕能作茧。
<br>
<br>　　卷25_31  「杂曲歌辞。车遥遥」胡曾
<br>
<br>　　自从车马出门朝，便入空房守寂寥。玉枕夜残鱼信绝，
<br>
<br>　　金钿秋尽雁书遥。脸边楚雨临风落，头上春云向日销。
<br>
<br>　　芳草又衰还不至，碧天霜冷转无l.
<br>
<br>　　卷25_32  「杂曲歌辞。自君之出矣」辛弘智
<br>
<br>　　自君之出矣，梁尘静不飞。思君如满月，夜夜减容晖。
<br>
<br>　　卷25_33  「杂曲歌辞。自君之出矣」李康成
<br>
<br>　　自君之出矣，弦吹绝无声。思君如百草，撩乱逐春生。
<br>
<br>　　卷25_34  「杂曲歌辞。自君之出矣」卢仝
<br>
<br>　　自君之出矣，壁上蜘蛛织。近取见妾心，夜夜无休息。
<br>
<br>　　妾有双玉环，寄君表相忆。环是妾之心，玉是君之德。
<br>
<br>　　驰情增悴容，蓄思损精力。玉簟寒凄凄，延想心恻恻。
<br>
<br>　　风含霜月明，水泛碧天色。此水有尽时，此情无终极。
<br>
<br>　　卷25_35  「杂曲歌辞。自君之出矣」雍裕之
<br>
<br>　　自君之出矣，宝镜为谁明。思君如陇水，长闻呜咽声。
<br>
<br>　　卷25_36  「杂曲歌辞。自君之出矣」张祜
<br>
<br>　　自君之出矣，万物看成古。千寻葶苈枝，争奈长长苦。
<br>
<br>　　卷25_37  「杂曲歌辞。长相思」郎大家宋氏
<br>
<br>　　长相思，久离别。关山阻，风烟绝。
<br>
<br>　　台上镜文销，袖中书字灭。不见君形影，何曾有欢悦。
<br>
<br>　　卷25_38  「杂曲歌辞。长相思」苏F
<br>
<br>　　君不见天津桥下东流水，东望龙门北朝市。
<br>
<br>　　杨柳青青宛地垂，桃红李白花参差。花参差，柳堪结，
<br>
<br>　　此时忆君心断绝。
<br>
<br>　　卷25_39  「杂曲歌辞。长相思三首」李白
<br>
<br>　　长相思，在长安。络纬秋啼金井栏，微霜凄凄簟色寒。
<br>
<br>　　孤灯不明思欲绝，卷帷望月空长叹，美人如花隔云端。
<br>
<br>　　上有青冥之长天，下有绿水之波澜。天长路远魂飞苦，
<br>
<br>　　梦魂不到关山难。长相思，摧心肝。
<br>
<br>　　日色已尽花含烟，月明欲素愁不眠。赵瑟初停凤凰柱，
<br>
<br>　　蜀琴欲奏鸳鸯弦。此曲有意无人传，愿随春风寄燕然。
<br>
<br>　　忆君迢迢隔青天，昔日横波目，今成流泪泉。
<br>
<br>　　不信妾肠断，归来看取明镜前。
<br>
<br>　　美人在时花满堂，美人去后花馀床。床中绣被卷不寝，
<br>
<br>　　至今三载犹闻香。香亦竟不灭，人亦竟不来。
<br>
<br>　　相思黄叶落，白露点青苔。
<br>
<br>　　卷25_40  「杂曲歌辞。长相思」张继
<br>
<br>　　辽阳望河县，白首无由见。海上珊瑚枝，年年寄春燕。
<br>
<br>　　卷25_41  「杂曲歌辞。长相思二首」令狐楚
<br>
<br>　　君行登陇上，妾梦在闺中。玉箸千行落，银床一半空。
<br>
<br>　　绮席春眠觉，纱窗晓望迷。朦胧残梦里，犹自在辽西。
<br>
<br>　　卷25_42  「杂曲歌辞。长相思」白居易
<br>
<br>　　九月西风兴，月冷霜华凝。思君秋夜长，一夜魂九升。
<br>
<br>　　二月东风来，草坼花心开。思君春日迟，一日肠九回。
<br>
<br>　　妾住洛桥北，君住洛桥南。十五即相识，今年二十三。
<br>
<br>　　有如女萝草，生在松之侧。蔓短枝苦高，萦回上不得。
<br>
<br>　　人言人有愿，愿至天必成。愿作远方兽，步步比肩行。
<br>
<br>　　愿作深山木，枝枝连理生。
<br>
<br>　　卷25_43  「杂曲歌辞。千里思」李白
<br>
<br>　　李陵没胡沙，苏武还汉家。迢迢五原关，朔雪乱边花。
<br>
<br>　　一去隔绝域，思归但长嗟。鸿雁向西北，飞书报天涯。
<br>
<br>　　卷25_44  「杂曲歌辞。千里思」李端
<br>
<br>　　凉州风月美，遥望居延路。泛泛下天云，青青缘塞树。
<br>
<br>　　燕山苏武上，海岛田横住。更是草生时，行人出门去。
<br>
<br>　　卷25_45  「杂曲歌辞。行路难」卢照邻
<br>
<br>　　君不见长安城北渭桥边，枯木横槎卧古田。
<br>
<br>　　昔日含红复含紫，常时留雾亦留烟。春景春风花似雪，
<br>
<br>　　香车玉舆恒阗咽。若个游人不竞攀，若个倡家不来折。
<br>
<br>　　倡家宝袜蛟龙帔，公子银鞍千万骑。黄莺一向花娇春，
<br>
<br>　　两两三三将子戏。千尺长条百尺枝，丹桂青榆相蔽亏。
<br>
<br>　　珊瑚叶上鸳鸯鸟，凤凰巢里雏g儿。巢倾枝折凤归去，
<br>
<br>　　条枯叶落狂风吹。一朝零落无人问，万古摧残君讵知。
<br>
<br>　　人生贵贱无终始，倏忽须臾难久恃。谁家能驻西山日，
<br>
<br>　　谁家能堰东流水。汉家陵树满秦川，行来行去尽哀怜。
<br>
<br>　　自昔公卿二千石，咸拟荣华一万年。不见朱唇将白貌，
<br>
<br>　　惟闻素棘与黄泉。金貂有时须换酒，玉麈但摇莫计钱。
<br>
<br>　　寄言坐客神仙署，一生一死交情处。苍龙阙下君不来，
<br>
<br>　　白鹤山前我应去。云间海上邈难期，赤心会合在何时。
<br>
<br>　　但愿尧年一百万，长作巢由也不辞。
<br>
<br>　　卷25_46  「杂曲歌辞。行路难」张
<br>
<br>　　君不见温家玉镜台，提携抱握九重来。
<br>
<br>　　君不见相如绿绮琴，一抚一拍凤凰音。人生意气须及早，
<br>
<br>　　莫负当年行乐心。荆王奏曲楚妃叹，曲尽欢终夜将半。
<br>
<br>　　朱楼银阁正平生，碧草青苔坐芜漫。当春对酒不须疑，
<br>
<br>　　视目相看能几时。春风吹尽燕初至，此时自谓称君意。
<br>
<br>　　秋露萎草鸿始归，此时衰暮与君违。人生翻覆何常足，
<br>
<br>　　谁保容颜无是非。
<br>
<br>　　卷25_47  「杂曲歌辞。行路难五首」贺兰进明
<br>
<br>　　君不见岩下井，百尺不及泉。君不见山上蒿，
<br>
<br>　　数寸凌云烟。人生相命亦如此，何苦太息自忧煎。
<br>
<br>　　但愿亲友长含笑，相逢莫吝杖头钱。寒夜邀欢须秉烛，
<br>
<br>　　岂得空思花柳年。
<br>
<br>　　君不见门前柳，荣曜暂时萧索久。君不见陌上花，
<br>
<br>　　狂风吹去落谁家。谁家思妇见之叹，蓬首不梳心历乱。
<br>
<br>　　盛年夫婿长别离，岁暮相逢色凋换。
<br>
<br>　　君不见荒树枝，春花落尽蜂不窥。君不见梁上泥，
<br>
<br>　　秋风始高燕不栖。荡子从军事征战，蛾眉婵娟空守闺。
<br>
<br>　　独宿自然堪下泪，况复时闻乌夜啼。
<br>
<br>　　君不见云间月，暂盈还复缺。君不见林下风，
<br>
<br>　　声远意难穷。亲故平生欲聚散，欢娱未尽尊酒空。
<br>
<br>　　自叹青青陵上柏，岁寒能与几人同。
<br>
<br>　　君不见东流水，一去无穷已。君不见西郊云，
<br>
<br>　　日夕空氛氲。群雁裴回不能去，一雁悲鸣复失群。
<br>
<br>　　人生结交在终始，莫为升沉中路分。
<br>
<br>　　卷25_48  「杂曲歌辞。行路难」崔颢
<br>
<br>　　君不见建章宫中金明枝，万万长条拂地垂。
<br>
<br>　　二月三月花如霰，九重幽深君不见。艳彩朝含四宝宫，
<br>
<br>　　香风吹入朝云殿。汉家宫女春未阑，爱此芳香朝暮看。
<br>
<br>　　看去看来心不忘，攀折将安镜台上。双双素手剪不成，
<br>
<br>　　两两红妆笑相向。建章昨夜起春风，一花飞落长信宫。
<br>
<br>　　长信丽人见花泣，忆此珍树何嗟及。我昔初在昭阳时，
<br>
<br>　　朝折暮折登玉墀。只言岁岁长相对，不寤今朝遥相思。
<br>
<br>　　卷25_49  「杂曲歌辞。行路难三首」李白
<br>
<br>　　金尊清酒斗十千，玉盘珍羞直万钱。停杯投箸不能食，
<br>
<br>　　拔剑四顾心茫然。欲渡黄河冰塞川，将登太行雪暗天。
<br>
<br>　　闲来垂钓坐溪上，忽复乘舟梦日边。行路难，行路难，
<br>
<br>　　多岐路，今安在。长风破浪会有时，直挂云帆济沧海。
<br>
<br>　　大道如青天，我独不得出。羞逐长安社中儿，
<br>
<br>　　赤鸡白狗赌梨栗。弹剑作歌奏苦声，曳裾王门不称情。
<br>
<br>　　淮阴市井笑韩信，汉朝公卿忌贾生。
<br>
<br>　　君不见昔时燕家重郭隗，拥_折腰无嫌猜。
<br>
<br>　　剧辛乐毅感恩分，输肝剖胆效英才。昭王白骨萦蔓草，
<br>
<br>　　谁人更扫黄金台。行路难，归去来。
<br>
<br>　　有耳莫洗颍川水，有口莫食首阳蕨。含光混世贵无名。
<br>
<br>　　何用孤高比云月。吾观自古贤达人，功成不退皆殒身。
<br>
<br>　　子胥既弃吴江上，屈原终投湘水滨。陆机才多岂自保，
<br>
<br>　　李斯税驾苦不早。华亭鹤唳讵可闻，上蔡苍鹰何足道。
<br>
<br>　　君不见吴中张翰称达士，秋风忽忆江东行。
<br>
<br>　　且乐生前一杯酒，何须身后千载名。
<br>
<br>　　卷25_50  「杂曲歌辞。行路难三首」顾况
<br>
<br>　　君不见古来烧水银，变作北邙山上尘。藕丝挂身在虚空，
<br>
<br>　　欲落不落愁杀人。睢水英雄多血刃，
<br>
<br>　　建章宫阙成灰烬。淮王身死桂枝折，徐氏一去音书绝。
<br>
<br>　　行路难，行路难，生死皆由天。秦皇汉武遭下脱，
<br>
<br>　　汝独何人学神仙。
<br>
<br>　　君不见担雪塞井徒用力，炊砂作饭岂堪吃。
<br>
<br>　　一生肝胆向人尽，相识不如不相识。冬青树上挂凌霄，
<br>
<br>　　岁晏花凋树不凋。凡物各自有根本，种禾终不生豆苗。
<br>
<br>　　行路难，行路难，何处是平道。中心无事当富贵，
<br>
<br>　　今日觉君颜色好。
<br>
<br>　　君不见少年头上如云发，少壮如云老如雪。
<br>
<br>　　岂知灌顶有醍醐，能使清凉头不热。吕梁之水挂飞流，
<br>
<br>　　鼋鼍蛟蜃不敢游。少年恃险若平地，独倚长剑凌清秋。
<br>
<br>　　行路难，行路难，昔少年，今已老。前朝竹帛事皆空，
<br>
<br>　　日暮牛羊古城草。
<br>
<br>　　卷25_51  「杂曲歌辞。行路难」李颀
<br>
<br>　　汉家名臣杨德祖，四代五公享茅土。父兄子弟绾银黄，
<br>
<br>　　跃马鸣珂朝建章。火浣单衣绣方领，茱萸锦带玉盘囊。
<br>
<br>　　宾客填街复满坐，片言出口生辉光。世人逐势争奔走，
<br>
<br>　　沥胆隳肝惟恐后。当时一顾生青云，自谓生死长随君。
<br>
<br>　　一朝谢病还乡里，穷巷苍茫绝知己。秋风落叶闭重门，
<br>
<br>　　昨日论交竟谁是。薄俗嗟嗟难重陈，深山麋鹿下为邻。
<br>
<br>　　鲁连所以蹈沧海，古往今来称达人。
<br>
<br>　　卷25_52  「杂曲歌辞。行路难二首」高m
<br>
<br>　　君不见富家翁，昔时贫贱谁比数。一朝金多结豪贵，
<br>
<br>　　万事胜人健如虎。子孙成长满眼前，妻能管弦妾能舞。
<br>
<br>　　自矜一朝忽如此，却笑傍人独悲苦。东邻少年安所如，
<br>
<br>　　席门穷巷出无车。有才不肯学干谒，何用年年空读书。
<br>
<br>　　长安少年不少钱，能骑骏马鸣金鞭。五侯相逢大道边，
<br>
<br>　　美人弦管争留连。黄金如斗不敢惜，片言如山莫弃捐。
<br>
<br>　　安知憔悴读书者，暮宿虚台私自怜。
<br>
<br>　　卷25_53  「杂曲歌辞。行路难」张籍
<br>
<br>　　湘东行人长叹息，十年离家归未得。弊裘羸马苦难行，
<br>
<br>　　僮仆饥寒少筋力。君不见床头黄金尽，壮士无颜色。
<br>
<br>　　龙蟠泥中未有云，不能生彼升天翼。
<br>
<br>　　卷25_54  「杂曲歌辞。行路难」聂夷中
<br>
<br>　　莫言行路难，夷狄如中国。谓言骨肉亲，中门如异域。
<br>
<br>　　出处全在人，路亦无通塞。门前两条辙，何处去不得。
<br>
<br>　　卷25_55  「杂曲歌辞。行路难」韦应物
<br>
<br>　　荆山之白玉兮，良工雕琢双环连，月蚀中央镜心穿。
<br>
<br>　　故人赠妾初相结，恩在环中寻不绝。人情厚薄苦须臾，
<br>
<br>　　昔似连环今似i.连环可碎不可离，如何物在人自移。
<br>
<br>　　上客勿遽欢，听妾歌路难。傍人见环环可怜，
<br>
<br>　　不知中有长恨端。
<br>
<br>　　卷25_56  「杂曲歌辞。行路难三首」柳宗元
<br>
<br>　　君不见夸父逐日窥虞渊，跳踉北海超昆仑。
<br>
<br>　　披霄决汉出沆漭，瞥裂左右遗星辰。须臾力尽道渴死，
<br>
<br>　　狐鼠蜂蚁争噬吞。北方x人长九寸，开口抵掌更笑喧。
<br>
<br>　　啾啾饮食滴与粒，生死亦足终天年。睢盱大志少成遂，
<br>
<br>　　坐使儿女相悲怜。
<br>
<br>　　虞衡斤斧罗千山，工命采斫p与椽。深林土翦十取一，
<br>
<br>　　百牛连鞅摧双辕。万围千寻妨道路，东西蹶倒山火焚。
<br>
<br>　　遗馀毫末不见保，_跞涧壑何当存。群材未成质已夭，
<br>
<br>　　突兀gE豁空岩峦。柏梁天灾武库火，匠石狼顾相愁冤。
<br>
<br>　　君不见南山栋梁益稀少，爱材养育谁复论。
<br>
<br>　　飞雪断道冰成梁，侯家炽炭雕玉房。蟠龙吐耀虎喙张，
<br>
<br>　　熊蹲豹掷争低昂。攒峦丛射朱光，丹霞翠雾飘奇香。
<br>
<br>　　美人四向回明，雪山冰谷太阳。星躔奔走不得止，
<br>
<br>　　奄忽双燕栖虹梁。风台露榭生光饰，死灰弃置参与商。
<br>
<br>　　盛时一去贵反贱，桃笙葵扇安可常。
<br>
<br>　　卷25_57  「杂曲歌辞。行路难」鲍溶
<br>
<br>　　玉堂向夕如无人，丝竹俨然宫商死。细人何言入君耳，
<br>
<br>　　尘生金尊酒如水。君今不念岁蹉跎，雁天明明凉露多。
<br>
<br>　　华灯青凝久照夜，彩童窈窕虚垂罗。入宫见妒君不察，
<br>
<br>　　莫入此地出风波。此时不乐早休息，女颜易老君如何。
<br>
<br>　　卷25_58  「杂曲歌辞。行路难五首」贯休
<br>
<br>　　不会当时作天地，刚有多般愚与智。到头还用真宰心，
<br>
<br>　　何如上下皆清气。大道冥冥不知处，那堪顿得羲和辔。
<br>
<br>　　义不义兮仁不仁，拟学长生更容易。负心为炉复为火，
<br>
<br>　　缘木求鱼应且止。君不见烧金炼石古帝王，
<br>
<br>　　鬼火荧荧白杨里。
<br>
<br>　　君不见道傍废井生古木，本是骄奢贵人屋。
<br>
<br>　　几度美人照影来，素绠银瓶濯纤玉。云飞雨散今如此，
<br>
<br>　　绣闼雕甍作荒谷。沸渭笙歌君莫夸，不应长是西家哭。
<br>
<br>　　休说遗编行者几，至竟终须合天理。败他成此亦何功，
<br>
<br>　　苏张终作多言鬼。行路难，行路难，不在羊肠里。
<br>
<br>　　九有茫茫共尧日，浪死虚生亦非一。清净玄音竟不闻，
<br>
<br>　　花眼酒肠暗如漆。或偶因片言只字登第光二亲，
<br>
<br>　　又不能献可替不航要津。口谈羲轩与周孔，
<br>
<br>　　履行不及屠沽人。行路难，行路难，日暮途远空悲叹。
<br>
<br>　　君不见道傍树有寄生枝，青青郁郁同荣衰。
<br>
<br>　　无情之物尚如此，为人不及还堪悲。父归坟兮未朝夕，
<br>
<br>　　已分黄金争田宅。高堂老母头似霜，心作数支泪常滴。
<br>
<br>　　我闻忽如负芒刺，不独为君空叹息。古人尺布犹可缝，
<br>
<br>　　浔阳义犬令人忆。寄言世上为人子，孝义团圆莫如此。
<br>
<br>　　若如此，不遄死兮更何俟。
<br>
<br>　　君不见山高海深人不测，古往今来转青碧。
<br>
<br>　　浅近轻浮莫与交，池卑只解生荆棘。谁道黄金如粪土，
<br>
<br>　　张耳陈馀断消息。行路难，行路难，君自看。
<br>
<br>　　卷25_59  「杂曲歌辞。行路难二首」齐己
<br>
<br>　　行路难，君好看，惊波不在fl间，
<br>
<br>　　小人心里藏奔湍。七盘九折寒，翻车倒盖犹堪出。
<br>
<br>　　未似是非唇舌危，暗中潜毁平人骨。君不见楚灵均，
<br>
<br>　　千古沉冤湘水滨。又不见李太白，一朝却作江南客。
<br>
<br>　　下浸与高盘，不为行路难。是非真险恶，翻覆作峰峦。
<br>
<br>　　漆愧同时黑，朱惭巧处丹。令人畏相识，欲画白云看。
<br>
<br>　　卷25_60  「杂曲歌辞。行路难」翁绶
<br>
<br>　　行路艰难不复歌，故人荣达我蹉跎。双轮晚上铜梁雪，
<br>
<br>　　一叶春浮瘴海波。自古要津皆若此，方今失路欲如何。
<br>
<br>　　君看西汉翟丞相，凤沼朝辞暮雀罗。
<br>
<br>　　卷25_61  「杂曲歌辞。行路难」薛能
<br>
<br>　　何处力堪殚，人心险万端。藏山难测度，暗水自波澜。
<br>
<br>　　对面如千里，回肠似七盘。已经吴坂困，欲向雁门难。
<br>
<br>　　南北诚须泣，高深不可干。无因善行止，车辙得平安。
<br>
<br>　　卷25_62  「杂曲歌辞。从军中行路难二首」骆宾王
<br>
<br>　　君不见封狐雄虺自成群，冯深负固结妖氛。
<br>
<br>　　玉玺分兵征恶少，金坛受律动将军。将军拥旄宣庙略，
<br>
<br>　　战士横行静夷落。长驱一息背铜梁，直指三巴逾剑阁。
<br>
<br>　　阁道i上戍楼，剑门遥裔俯灵丘。邛关九折无平路，
<br>
<br>　　江水双源有急流。征役无期返，他乡岁华晚。
<br>
<br>　　杳杳丘陵出，苍苍林薄远。途危紫盖峰，路涩青泥坂。
<br>
<br>　　去去指哀牢，行行入不毛。绝壁千里险，连山四望高。
<br>
<br>　　中外分区宇，夷夏殊风土。交趾枕南荒，昆弥临北户。
<br>
<br>　　川源饶毒雾，溪谷多淫雨。行潦四时流，崩查千岁古。
<br>
<br>　　漂梗飞蓬不自安，扪藤引葛度危峦。昔时闻道从军乐，
<br>
<br>　　今日方知行路难。苍江绿水东流驶，炎洲丹徼南中地。
<br>
<br>　　南中南斗映星河，秦川秦塞阻烟波。三春边地风光少，
<br>
<br>　　五月泸中瘴疠多。朝驱疲斥候，夕息倦谁何。
<br>
<br>　　向月弯繁弱，连星转太阿。重义轻生怀一顾，
<br>
<br>　　东伐西征凡几度。夜夜朝朝斑鬓新，年年岁岁戎衣故。
<br>
<br>　　灞城隅，滇池水，天涯望转积，地际行无已。
<br>
<br>　　徒觉炎凉节物非，不知关山千万里。弃置勿重陈，
<br>
<br>　　重陈多苦辛。且悦清笳杨柳曲，讵忆芳园桃李人。
<br>
<br>　　绛节朱旗分白羽，丹心白刃酬明主。但令一技君王识，
<br>
<br>　　谁惮三边征战苦。行路难，行路难，岐路几千端。
<br>
<br>　　无复归云凭短翰，望日想长安。
<br>
<br>　　君不见玉关尘色暗边亭，铜L杂虏寇长城。
<br>
<br>　　天子按剑征馀勇，将军受事横行。七德龙韬开玉帐，
<br>
<br>　　千里鼍鼓叠金钲。阴山苦雾埋高垒，交河孤月照连营。
<br>
<br>　　连营去去无穷极，拥旆遥遥过绝国。阵云朝结晦天山，
<br>
<br>　　寒沙夕涨迷疏勒。龙鳞水上开鱼贯，马首山前振雕翼。
<br>
<br>　　长驱万里祁连，分麾三命武功宣。百发乌号遥碎柳，
<br>
<br>　　七尽龙文迥照莲。春来秋去移灰g，兰闺柳市芳尘断。
<br>
<br>　　雁门迢递尺书稀，鸳被相思双带缓。行路难。
<br>
<br>　　誓令氛静皋兰。但使封侯龙额贵，讵随中妇凤楼寒。
<br>
<br>　　卷25_63  「杂曲歌辞。变行路难」王昌龄
<br>
<br>　　向晚横吹悲，风动马嘶合。前驱引旗节，千重阵云匝。
<br>
<br>　　单于下阴山，砂砾空飒飒。封侯取一战，岂复念闺阁。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
