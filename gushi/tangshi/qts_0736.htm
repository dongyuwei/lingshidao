<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百三十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百三十六
<br>
<br>　　卷736_1  「从蜀后主幸秦川上梓潼山」王仁裕
<br>
<br>　　彩仗拂寒烟，鸣驺在半天。黄云生马足，白日下松巅。
<br>
<br>　　盛德安疲俗，仁风扇极边。前程问成纪，此去尚三千。
<br>
<br>　　卷736_2  「和蜀后主题剑门」王仁裕
<br>
<br>　　孟阳曾有语，刊在白云棱。李杜常挨托，孙刘亦恃凭。
<br>
<br>　　庸才安可守，上德始堪矜。暗指长天路，浓峦蔽几层。
<br>
<br>　　卷736_3  「荆南席上咏胡琴妓二首」王仁裕
<br>
<br>　　红妆齐抱紫檀槽，一抹朱弦四十条。湘水凌波惭鼓瑟，
<br>
<br>　　秦楼明月罢吹箫。寒敲白玉声偏婉，暖逼黄莺语自娇。
<br>
<br>　　丹禁旧臣来侧耳，骨清神爽似闻韶。
<br>
<br>　　玉纤挑落折冰声，散入秋空韵转清。二五指中句塞雁，
<br>
<br>　　十三弦上啭春莺。谱从陶室偷将妙，曲向秦楼写得成。
<br>
<br>　　无限细腰宫里女，就中偏惬楚王情。
<br>
<br>　　卷736_4  「题麦积山天堂」王仁裕
<br>
<br>　　蹑尽悬空万仞梯，等闲身共白云齐。檐前下视群山小，
<br>
<br>　　堂上平分落日低。绝顶路危人少到，古岩松健鹤频栖。
<br>
<br>　　天边为要留名姓，拂石殷勤身自题。
<br>
<br>　　卷736_5  「题斗山观」王仁裕
<br>
<br>　　霞衣欲举醉陶陶，不觉全家住绛霄。拔宅只知鸡犬在，
<br>
<br>　　上天谁信路岐遥。三清辽廓抛尘梦，八景云烟事早朝。
<br>
<br>　　为有故林苍柏健，露华凉叶锁金飙。
<br>
<br>　　卷736_6  「题孤云绝顶淮阴祠」王仁裕
<br>
<br>　　一握寒天古木深，路人犹说汉淮阴。孤云不掩兴亡策，
<br>
<br>　　两角曾悬去住心。不是冕旒轻布素，岂劳丞相远追寻。
<br>
<br>　　当时若放还西楚，尺寸中华未可侵。
<br>
<br>　　卷736_7  「和韩昭从驾过白卫岭」王仁裕
<br>
<br>　　龙旆飘u指极边，到时犹更二三千。登高晓蹋f岩石，
<br>
<br>　　冒冷朝冲断续烟。自学汉皇开土宇，不同周穆好神仙。
<br>
<br>　　秦民莫遣无恩及，大散关东别有天。
<br>
<br>　　卷736_8  「贺王溥入相」王仁裕
<br>
<br>　　一战文场拔赵旗，便调金鼎佐无为。白麻骤降恩何极，
<br>
<br>　　黄发初闻喜可知。跋敕案前人到少，筑沙堤上马归迟。
<br>
<br>　　立班始得遥相见，亲洽争如未贵时。
<br>
<br>　　卷736_9  「与诸门生春日会饮繁台赋」王仁裕
<br>
<br>　　柳阴如雾絮成堆，又引门生饮古台。淑景即随风雨去，
<br>
<br>　　芳樽宜命管弦开。谩夸列鼎鸣钟贵，宁免朝乌夜兔催。
<br>
<br>　　烂醉也须诗一首，不能空放马头回。
<br>
<br>　　卷736_10  「示诸门生」王仁裕
<br>
<br>　　二百一十四门生，春风初长羽毛成。掷金换得天边桂，
<br>
<br>　　凿壁偷将榜上名。何幸不才逢圣世，偶将疏网罩群英。
<br>
<br>　　衰翁渐老儿孙小，异日知谁略有情。
<br>
<br>　　卷736_11  「过平戎谷吊胡」王仁裕
<br>
<br>　　立马荒郊满目愁，伊人何罪死林丘。风号古木悲长在，
<br>
<br>　　雨湿寒莎泪暗流。莫道文章为众嫉，只应轻薄是身雠。
<br>
<br>　　不缘魂寄孤山下，此地堪名鹦鹉洲。
<br>
<br>　　卷736_12  「奉诏赋剑州途中鸷兽」王仁裕
<br>
<br>　　剑牙钉舌血毛腥，窥算劳心岂暂停。不与大朝除患难，
<br>
<br>　　惟馀当路食生灵。从将户口资量冢未委三丁税几丁。
<br>
<br>　　今日帝王亲出狩，白云岩下好藏形。
<br>
<br>　　卷736_13  「放猿」王仁裕
<br>
<br>　　放尔丁宁复故林，旧来行处好追寻。月明巫峡堪怜静，
<br>
<br>　　路隔巴山莫厌深。栖宿免劳青嶂梦，跻攀应惬白云心。
<br>
<br>　　三秋果熟松梢健，任抱高枝彻晓吟。
<br>
<br>　　卷736_14  「遇放猿再作」王仁裕
<br>
<br>　　筅ｌ羟昂核滨，饮猿连臂下嶙峋。渐来子细窥行客，
<br>
<br>　　认得依稀是野宾。月宿纵劳羁绁梦，松餐非复稻粱身。
<br>
<br>　　数声肠断和云叫，识是前时旧主人。
<br>
<br>　　卷736_15  「句」王仁裕
<br>
<br>　　铁锁寨门扃白日，大张旗帜插青天。（《大散关》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
