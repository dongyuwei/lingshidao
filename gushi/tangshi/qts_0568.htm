<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百六十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百六十八
<br>
<br>　　卷568_1  「乌夜号」李群玉
<br>
<br>　　层波隔梦渚，一望青枫林。有鸟在其间，达晓自悲吟。
<br>
<br>　　是时月黑天，四野烟雨深。如闻生离哭，其声痛人心。
<br>
<br>　　悄悄夜正长，空山响哀音。远客不可听，坐愁华发侵。
<br>
<br>　　既非蜀帝魂，恐是桓山禽。四子各分散，母声犹至今。
<br>
<br>　　卷568_2  「升仙操」李群玉
<br>
<br>　　嬴女去秦宫，琼笙飞碧空。凤台闭烟雾，鸾吹飘天风。
<br>
<br>　　复闻周太子，亦遇浮丘公。丛簧发天弄，轻举紫霞中。
<br>
<br>　　浊世不久驻，清都路何穷。一去霄汉上，世人那得逢。
<br>
<br>　　卷568_3  「雨夜呈长官」李群玉
<br>
<br>　　远客坐长夜，雨声孤寺秋。请量东海水，看取浅深愁。
<br>
<br>　　愁穷重于山，终年压人头。朱颜与芳景，暗赴东波流。
<br>
<br>　　鳞翼思风水，青云方阻修。孤灯冷素艳，虫响寒房幽。
<br>
<br>　　借问陶渊明，何物号忘忧。无因一酩酊，高枕万情休。
<br>
<br>　　卷568_4  「小弟南游近书来」李群玉
<br>
<br>　　湘南客帆稀，游子寡消息。经时停尺素，望尽云边翼。
<br>
<br>　　笑言频梦寐，独立想容色。落景无来人，修江入天白。
<br>
<br>　　停停倚门念，瑟瑟风雨夕。何处泊扁舟，迢递湍波侧。
<br>
<br>　　秋归旧窗竹，永夜一凄寂。吟尔Wo篇，中宵慰相忆。
<br>
<br>　　卷568_5  「赠方处士」李群玉
<br>
<br>　　白衣方外人，高闲溪中鹤。无心恋稻粱，但以林泉乐。
<br>
<br>　　赤霄终得意，天池俟飞跃。岁晏入帝乡，期君在寥廓。
<br>
<br>　　卷568_6  「秋怨」李群玉
<br>
<br>　　瑟瑟凉海气，西来送愁容。金风死绿蕙，玉露生寒松。
<br>
<br>　　所思在溟碧，无因一相逢。登楼睇去翼，目尽沧波重。
<br>
<br>　　虚窗度流萤，斜月啼幽蛩。疏红落残艳，冷水凋芙蓉。
<br>
<br>　　岁暮空太息，年华逐遗踪。凝情耿不寐，揽涕起疏慵。
<br>
<br>　　卷568_7  「感春」李群玉
<br>
<br>　　春情不可状，艳艳令人醉。暮水绿杨愁，深窗落花思。
<br>
<br>　　吴宫新暖日，海燕双飞至。秋思逐烟光，空髀天地。
<br>
<br>　　卷568_8  「山中秋夕」李群玉
<br>
<br>　　抱琴出南楼，气爽浮云灭。松风吹天箫，竹路踏碎月。
<br>
<br>　　后山鹤唳定，前浦荷香发。境寂良夜深，了与人间别。
<br>
<br>　　卷568_9  「将游罗浮登广陵楞伽台别羽客」李群玉
<br>
<br>　　清远登高台，晃朗纵览历。濯泉唤仙风，于此荡灵魄。
<br>
<br>　　冷光邀远目，百里见海色。送云归蓬壶，望鹤灭秋碧。
<br>
<br>　　波澜收日气，天自回澄寂。百越落掌中，十洲点空白。
<br>
<br>　　身居飞鸟上，口咏玄元籍。飘如出尘笼，想望吹箫客。
<br>
<br>　　冥冥人间世，歌笑不足惜。A来罗浮巅，披云炼琼液。
<br>
<br>　　谢公云岑兴，可以蹑高迹。吾将抱瑶琴，绝境纵所适。
<br>
<br>　　卷568_10  「卢溪道中」李群玉
<br>
<br>　　晓发潺亭，夜宿潺水。风篁扫石濑，琴声九十里。
<br>
<br>　　光奔觉来眼，寒落梦中耳。曾向三峡行，巴江亦如此。
<br>
<br>　　卷568_11  「湖中古愁三首」李群玉
<br>
<br>　　凉风西海来，直渡洞庭水。木叶下，白浪连天起。
<br>
<br>　　蘅兰委皓雪，百草一时死。摧残负志人，感叹何穷已。
<br>
<br>　　昔我睹云梦，穷秋经汨罗。灵均竟不返，怨气成微波。
<br>
<br>　　奠桂开古祠，朦胧入幽萝。落日潇湘上，凄凉吟九歌。
<br>
<br>　　南云哭重华，水死悲二女。天边九点黛，白骨迷处所。
<br>
<br>　　朦胧波上瑟，清夜降北渚。万古一双魂，飘飘在烟雨。
<br>
<br>　　卷568_12  「别狄佩（梁公玄孙，旅于南国）」李群玉
<br>
<br>　　翠竹不着花，凤雏长忍饥。未开凡霄翮，空把碧梧枝。
<br>
<br>　　圣人奏云韶，祥凤一来仪。文章耀白日，众鸟莫敢窥。
<br>
<br>　　郁抑不自言，凡鸟何由知。当看九千仞，飞出太平时。
<br>
<br>　　卷568_13  「古镜」李群玉
<br>
<br>　　明月何处来，朦胧在人境。得非轩辕作，妙绝世莫并。
<br>
<br>　　瑶匣开旭日，白电走孤影。泓澄一尺天，彻底寒霜景。
<br>
<br>　　冰辉凛毛发，使我肝胆冷。忽惊行深幽，面落九秋井。
<br>
<br>　　云天入掌握，爽朗神魂净。不必负局仙，金沙发光炯。
<br>
<br>　　阴沉蓄灵怪，可与天地永。恐为悲龙吟，飞去在俄顷。
<br>
<br>　　卷568_14  「我思何所在」李群玉
<br>
<br>　　我思何所在，乃在阳台侧。良宵相望时，空此明月色。
<br>
<br>　　归魂泊湘云，飘荡去不得。觉来理舟楫，波浪春湖白。
<br>
<br>　　烟光浩楚秋，瑶草不忍摘。因书天末心，系此双飞翼。
<br>
<br>　　卷568_15  「送萧绾之桂林（时群玉游豫章）」李群玉
<br>
<br>　　兰香佩兰人，弄兰兰江春。尔为兰林秀，芳藻惊常伦。
<br>
<br>　　灿灿凤池裔，一毛今再新。竹花不给口，憔悴清湘滨。
<br>
<br>　　一朝南溟飞，彩翮不可亲。苍梧云水晚，离思空凝颦。
<br>
<br>　　我亦纵烟棹，西浮彭蠡津。丈夫未虎变，落魄甘风尘。
<br>
<br>　　大禹惜寸阴，况我无才身。流光销道路，以此生嗟辛。
<br>
<br>　　万里阔分袂，相思杳难申。桂水秋更碧，寄书西上鳞。
<br>
<br>　　卷568_16  「感兴四首」李群玉
<br>
<br>　　子云吞白凤，遂吐太玄书。幽微十万字，枝叶何扶疏。
<br>
<br>　　婉娈猛虎口，甘言累其初。一睹美新作，斯瑕安可除。
<br>
<br>　　昔窃不死药，奔空有嫦娥。盈盈天上艳，孤洁栖金波。
<br>
<br>　　织女了无语，长宵隔银河。轧轧挥素手，几时停玉梭。
<br>
<br>　　洞房三五夕，金G凝焰灭。美人抱云和，斜倚纱窗月。
<br>
<br>　　沈吟想幽梦，闺思深不说。弦冷玉指寒，含颦待明发。
<br>
<br>　　朔雁衔边秋，寒声落燕代。先惊愁人耳，颜发潜消改。
<br>
<br>　　凝云蔽洛浦，梦寐劳光彩。天边无书来，相思泪成海。
<br>
<br>　　卷568_17  「将之吴越留别坐中文酒诸侣」李群玉
<br>
<br>　　秋色满水国，江湖兴萧然。氛埃敛八极，万里净澄鲜。
<br>
<br>　　涔浦纵孤棹，吴门渺三千。回随衡阳雁，南入洞庭天。
<br>
<br>　　早闻陆士龙，矫掌跨山川。非思鲈鱼脍，且弄五湖船。
<br>
<br>　　暝泊远浦霞，晓饭芦洲烟。风流访王谢，佳境恣洄沿。
<br>
<br>　　霜剪别岸柳，香枯北池莲。岁华坐摇落，寂寂感流年。
<br>
<br>　　明朝即漂萍，离憾无由宣。相思空江上，何处金波圆。
<br>
<br>　　卷568_18  「大云池泛舟」李群玉
<br>
<br>　　九月莲花死，萍枯霜水清。船浮天光远，棹拂翠澜轻。
<br>
<br>　　古木□□□，了无烟霭生。游鳞泳皎洁，洞见逍遥情。
<br>
<br>　　渔父一曲歌，沧浪遂知名。未知斯水上，可以濯吾缨。
<br>
<br>　　卷568_19  「送友人之峡」李群玉
<br>
<br>　　东吴有赋客，愿识阳台仙。彩毫飞白云，不减郢中篇。
<br>
<br>　　楚水五月浪，轻舟入暮烟。巫云多感梦，桂楫早回旋。
<br>
<br>　　卷568_20  「登宜春醉宿景星寺寄郑判官兼简空上人」李群玉
<br>
<br>　　晓发碧水阳，暝宿金山寺。松风洒寒雨，淅沥醒馀醉。
<br>
<br>　　夜中香积饭，蔬粒俱精异。境寂灭尘愁，神高得诗思。
<br>
<br>　　皎皎荥阳子，芳春富才义。涨海豁心源，冰壶见门地。
<br>
<br>　　碧霄有鸠序，未展联行翅。俱笑一尺绳，三年绊骐骥。
<br>
<br>　　摧藏担簦客，郁抑胸襟事。名业尔未从，临风嘿舒志。
<br>
<br>　　一身渺云岭，中夜空涕泗。侧枕对孤灯，衾寒不成寐。
<br>
<br>　　粮薪极桂玉，大道生榛刺。耻息恶木阴，难书剑歌意。
<br>
<br>　　扬鞭入莽苍，山驿凌烟翠。越鸟日南飞，芳音愿相次。
<br>
<br>　　卷568_21  「江楼独酌怀从叔」李群玉
<br>
<br>　　水国发爽气，川光静高秋。酣歌金尊X，送此清风愁。
<br>
<br>　　楚色忽满目，滩声落西楼。云翻天边叶，月弄波上钩。
<br>
<br>　　芳意长摇落，蘅兰谢汀洲。长吟碧云合，怅望江之幽。
<br>
<br>　　卷568_22  「登章华楼」李群玉
<br>
<br>　　楚子故宫地，苍然云水秋。我来览从事，落景空生愁。
<br>
<br>　　伯业没荆棘，雄图成古丘。沈吟问鼎语，但见东波流。
<br>
<br>　　征鸿引乡心，一去何悠悠。晴湖碧云晚，暝色空高楼。
<br>
<br>　　迢递趋远峤，微茫入孤舟。空路不堪望，西风白浪稠。
<br>
<br>　　卷568_23  「骢马」李群玉
<br>
<br>　　浮云何权奇，绝足世未知。长嘶清海风，蹀躞振云丝。
<br>
<br>　　由来渥洼种，本是苍龙儿。穆满不再活，无人昆阆骑。
<br>
<br>　　若识跃峤怯，宁劳耀金羁。青刍与白水，空笑驽骀肥。
<br>
<br>　　伯乐傥一见，应惊耳长垂。当思八荒外，逐日向瑶池。
<br>
<br>　　卷568_24  「赠方处士兼以写别」李群玉
<br>
<br>　　天与云鹤情，人间恣诗酒。龙宫奉采觅，苟匆磺首。
<br>
<br>　　清如南薰丝，韵若黄钟吼。喜于风骚地，忽见陶谢手。
<br>
<br>　　籍籍九江西，篇篇在人口。芙蓉为芳菲，未落诸花后。
<br>
<br>　　所知心眼大，别自开户牖。才力似风鹏，谁能算升斗。
<br>
<br>　　无营傲云竹，琴帙静为友。鸾凤戢羽仪，骐骥在郊薮。
<br>
<br>　　镜湖春水绿，越客忆归否。白衣四十秋，逍遥一何久。
<br>
<br>　　此身无定迹，又逐浮云走。离思书不穷，残阳落江柳。
<br>
<br>　　卷568_25  「湘西寺霁夜」李群玉
<br>
<br>　　雨过琉璃宫，佳兴浩清绝。松风冷晴滩，竹路踏碎月。
<br>
<br>　　月波荡如水，气爽星朗灭。皓夜千树寒，峥嵘万岩雪。
<br>
<br>　　后山鹤唳断，前池荷香发。境寂凉夜深，神思空飞越。
<br>
<br>　　卷568_26  「伤思」李群玉
<br>
<br>　　八月白露浓，芙蓉抱香死。红枯金粉堕，寥落寒塘水。
<br>
<br>　　西风团叶下，叠e参差起。不见棹歌人，空垂绿房子。
<br>
<br>　　卷568_27  「送郑京昭之云安」李群玉
<br>
<br>　　君吟高唐赋，路过巫山渚。莫令巫山下，幽梦惹云雨。
<br>
<br>　　往事几千年，芬菲今尚传。空留荆王馆，岩嶂深苍然。
<br>
<br>　　楚水五月浪，轻舟入O烟。送君扬楫去，愁绝郢城篇。
<br>
<br>　　卷568_28  「送处士自番禺东游便归苏台别业」李群玉
<br>
<br>　　哑轧暮江上，橹声摇落心。宛陵三千里，路指吴云深。
<br>
<br>　　莼菜动归兴，忽然闻会吟。南浮龙川月，东下敬亭岑。
<br>
<br>　　多君咏逍遥，结萝碧溪阴。高笼华表鹤，静对幽兰琴。
<br>
<br>　　汗漫江海思，傲然抽冠簪。归屿未云寂，还家应追寻。
<br>
<br>　　二陆文苑秀，i怀所钦。惜我入洛晚，不睹双南金。
<br>
<br>　　江左风流尽，名贤成古今。送君无限意，别酒但加斟。
<br>
<br>　　卷568_29  「法华微上人盛话金山境胜，旧游在目，吟成此篇」李群玉
<br>
<br>　　江上青莲宫，人间蓬莱岛。烟霞与波浪，隐映楼台好。
<br>
<br>　　潮门梵音静，海日天光早。愿与灵鹫人，吟经此终老。
<br>
<br>　　卷568_30  「洞庭入澧江寄巴丘故人」李群玉
<br>
<br>　　四月桑半枝，吴蚕初弄丝。江行好风日，燕舞轻波时。
<br>
<br>　　去事旋成梦，来欢难预期。唯凭东流水，日夜寄相思。
<br>
<br>　　卷568_31  「自澧浦东游江表，途出巴丘，投员外从公虞」李群玉
<br>
<br>　　短翮后飞者，前攀鸾鹤翔。力微应万里，矫首空苍苍。
<br>
<br>　　谁昔探花源，考西岳阳。高风动商洛，绮皓无馨香。
<br>
<br>　　一朝下蒲轮，清辉照岩廊。孤醒立众醉，古道何由昌。
<br>
<br>　　经术震浮荡，国风扫齐梁。文襟即玄圃，笔下成琳琅。
<br>
<br>　　霞水散吟啸，松筠奉琴觞。冰壶避皎洁，武库羞锋。
<br>
<br>　　小子书代耕，束发颇自强。艰哉水投石，壮志空摧藏。
<br>
<br>　　十年侣龟鱼，垂头在沅湘。巴歌掩白雪，鲍肆埋兰芳。
<br>
<br>　　骚雅道未丧，何忧名不彰。饥寒束困厄，默塞飞星霜。
<br>
<br>　　百志不成一，东波掷年光。尘生脱粟甑，万里违高堂。
<br>
<br>　　中夜恨火来，焚烧九回肠。平明梁山泪，缘枕沾匡床。
<br>
<br>　　依泊洞庭波，木叶忽已黄。哀砧捣秋色，晓月啼寒。
<br>
<br>　　复此棹孤舟，云涛浩茫茫。朱门待媒势，短褐谁揄扬。
<br>
<br>　　仰羡野陂凫，无心忧稻粱。不如天边雁，南北皆成行。
<br>
<br>　　男儿白日间，变化未可量。所希困辱地，剪拂成腾骧。
<br>
<br>　　咋笔话肝肺，咏兹枯鱼章。何由首西路，目断白云乡。
<br>
<br>　　卷568_32  「洞庭驿楼雪夜宴集，奉赠前湘州张员外」李群玉
<br>
<br>　　昔与张湘州，闲登岳阳楼。目穷衡巫表，兴尽荆吴秋。
<br>
<br>　　掷笔落郢曲，巴人不能酬。是时簪裾会，景物穷冥搜。
<br>
<br>　　误忝玳筵秀，得陪文苑游。几篇云楣上，风雨沉银钩。
<br>
<br>　　□□□□□，□□□沧洲。童儿待郭常竹马空迟留。
<br>
<br>　　路指云汉津，谁能吟四愁。银壶傲海雪，青管罗名讴。
<br>
<br>　　贱子迹未安，谋身拙如鸠。分随烟霞老，岂有风云求。
<br>
<br>　　不逐万物化，但贻知己羞。方穷立命说，战胜心悠悠。
<br>
<br>　　不然蹲会稽，钩下三五牛。所期波涛助，砗粘释讨邸
<br>
<br>　　卷568_33  「送郑子宽弃官东游便归女几」李群玉
<br>
<br>　　八月湖浸天，扬帆入秋色。岷峨雪气来，寒涨潇湘碧。
<br>
<br>　　子真冥鸿志，不逐笼下翼。九女叠云屏，於焉恣栖息。
<br>
<br>　　新诗山水思，静入陶谢格。困醉松花春，追攀紫烟客。
<br>
<br>　　相逢十年旧，剐Φ然i.一饭玉露蔬，中肠展堆积。
<br>
<br>　　停食不尽意，倾意怅可惜。云水一分飞，离忧洞庭侧。
<br>
<br>　　回车三乡路，仙菊正堪摘。寄谢杜兰香，何年别张硕。
<br>
<br>　　卷568_34  「长沙九日登东楼观舞」李群玉
<br>
<br>　　南国有佳人，轻盈绿腰舞。华筵九秋暮，飞袂拂云雨。
<br>
<br>　　翩如兰苕翠，婉如游龙举。越艳罢前溪，吴姬停白。
<br>
<br>　　慢态不能穷，繁姿曲向终。低回莲破浪，凌乱雪萦风。
<br>
<br>　　坠珥时流_，修裾欲溯空。唯愁捉不住，飞去逐惊鸿。
<br>
<br>　　卷568_35  「龙山人惠石廪方及团茶」李群玉
<br>
<br>　　客有衡岳隐，遗余石廪茶。自云凌烟露，采掇春山芽。
<br>
<br>　　璧相压叠，积芳莫能加。碾成黄金粉，轻嫩如松花。
<br>
<br>　　红炉爨霜枝，越儿斟井华。滩声起鱼眼，满鼎漂清霞。
<br>
<br>　　凝澄坐晓灯，病眼如蒙纱。一瓯拂昏寐，襟鬲开烦。
<br>
<br>　　顾渚与方山，谁人留品差？持瓯默吟味，摇膝空咨嗟。
<br>
<br>　　卷568_36  「宿鸟远峡化台遇风雨」李群玉
<br>
<br>　　孤鹤长松颠，独宿万岩雨。龙湫在石脚，引袂时一取。
<br>
<br>　　惊风折乔木，飞焰猎窗户。半夜霹雳声，高斋有人语。
<br>
<br>　　卷568_37  「岳阳春晚」李群玉
<br>
<br>　　不觉春物老，块然湖上楼。云沙鹧鸪思，风日沅湘愁。
<br>
<br>　　去翼灭云梦，来帆指昭丘。所嗟芳桂晚，寂寞对汀洲。
<br>
<br>　　卷568_38  「汉阳春晚」李群玉
<br>
<br>　　汉阳抱青山，飞楼映湘渚。白云蔽黄鹤，绿树藏鹦鹉。
<br>
<br>　　凭高送春目，流恨伤千古。遐思祢衡才，令人怨黄祖。
<br>
<br>　　卷568_39  「将离澧浦置酒野屿奉怀沈正字昆弟三人联登高第」李群玉
<br>
<br>　　春月三改兔，花枝成绿阴。年光东流水，浩叹伤羁心。
<br>
<br>　　酌桂烟屿晚，_鸣江草深。良图一超忽，万恨空相寻。
<br>
<br>　　上国刈翘楚，才微甘陆沉。无灯假贫女，有泪沾牛衾。
<br>
<br>　　衡岳三麒麟，各振黄钟音。卿云被文彩，芳价摇词林。
<br>
<br>　　夫子芸阁英，养鳞湘水浔。晴沙踏兰菊，隐几当青岑。
<br>
<br>　　明月洞庭上，悠扬挂离襟。停觞一摇笔，聊寄生刍吟。
<br>
<br>　　卷568_40  「湘中别成威A黎」李群玉
<br>
<br>　　至哉彼上人，冰霜凛规则。游心杳何境，宴坐入冥默。
<br>
<br>　　解空与密行，名腊信崇德。吐论驾秋涛，龙宫发胸臆。
<br>
<br>　　群迷行大夜，浩浩一昏黑。赤水千丈深，玄珠几人得。
<br>
<br>　　持杯挹溟涨，至理安可测。宁假喻芭蕉，真成嗅U卜。
<br>
<br>　　松声扫白月，霁夜来静域。清梵罢法筵，天香满衣Q.
<br>
<br>　　何方济了岸，祗仗慈航力。愿与十八贤，同栖翠莲国。
<br>
<br>　　卷568_41  「别尹炼师」李群玉
<br>
<br>　　吾家五千言，至道悬日月。若非函谷令，谁注流沙说。
<br>
<br>　　多君飞升志，机悟独超拔。学道玉笥山，烧丹白云穴。
<br>
<br>　　南穷衡疑秀，采药历幽绝。夜卧瀑布风，朝行碧岩雪。
<br>
<br>　　洞宫四百日，玉籍恣探阅。徒以菌蟪姿，缅攀修真诀。
<br>
<br>　　尘笼罩浮世，遐思空飞越。一罢棋酒欢，离情满寥。
<br>
<br>　　愿骑紫盖鹤，早向黄金阙。城市不可留，尘埃秽仙骨。
<br>
<br>　　卷568_42  「饭僧」李群玉
<br>
<br>　　好读天竺书，为寻无生理。焚香面金偈，一室唯巾水。
<br>
<br>　　交信方外言，二三空门子。峻范照秋霜，高标掩僧史。
<br>
<br>　　清晨洁蔬茗，延请良有以。一落喧哗竞，栖心愿依止。
<br>
<br>　　奔曦入半百，冉冉颓縻帷Ｔ品好利心，风轻是非齿。
<br>
<br>　　向为情爱缚，未尽金仙旨。以静制猿心，将虞瞥然起。
<br>
<br>　　纶巾与藜杖，此意真已矣。他日云壑间，来寻幽居士。
<br>
<br>　　卷568_43  「赠回雪」李群玉
<br>
<br>　　回雪舞萦盈，萦盈若回雪。腰支一把玉，只恐风吹折。
<br>
<br>　　如能买一笑，满斗量明月。安得金莲花，步步承罗袜。
<br>
<br>　　卷568_44  「将之京国赠薛员外」李群玉
<br>
<br>　　黄叶下空馆，寂寥寒雨愁。平居岁华晏，络纬啼林幽。
<br>
<br>　　节物凋壮志，咄嗟不能休。空怀赵鞅叹，变化良无由。
<br>
<br>　　所思杳何知，侧身仰皇州。苍烟晦楚野，寒浪埋昭丘。
<br>
<br>　　赵壹赋命薄，陈思多世忧。翻然羡鱼鸟，畅矣山川游。
<br>
<br>　　薛公龙泉姿，其气在斗牛。南冠束秀发，白石劳悲讴。
<br>
<br>　　圭衮照崇阅，文儒嗣箕裘。旷然方寸地，霁海浮云舟。
<br>
<br>　　澧浦一遗佩，郢南再悲秋。叫阍路既阻，浩荡怀灵修。
<br>
<br>　　莫奏武溪笛，且登仲宣楼。亨通与否闭，物理相沉浮。
<br>
<br>　　天子坐宣室，夔龙奉谟猷。行当赐环去，岂作遗贤羞。
<br>
<br>　　卷568_45  「送魏觐省」李群玉
<br>
<br>　　木落楚色深，风高浪花白。送君飞一叶，鸟逝入空碧。
<br>
<br>　　猗欤白华秀，伤心倚门夕。不知云涨遥，万里看咫尺。
<br>
<br>　　萧萧青枫岸，去掩江山宅。离觞有黄花，节物助凄戚。
<br>
<br>　　潇湘入da桂，一路萦水石。烟萝拂行舟，玉濑锵枕席
<br>
<br>　　多君林泉趣，耽玩日成癖。长啸凌清晖，襟情当雪涤。
<br>
<br>　　登龙屈指内，飞誉甚籍籍。未折月中枝，宁随宋都。
<br>
<br>　　曰余吞声地，举足伤瓦砾。见尔一开颜，温明乃珠璧。
<br>
<br>　　春风到云峤，把酒时相忆。豆蔻花入船，鹧鸪啼送客。
<br>
<br>　　r天与瘴海，此去备沿历。珍重春官英，加餐数刀帛。
<br>
<br>　　卷568_46  「始忝四座奏状闻荐蒙恩授官旋进歌诗延英宣…二十四韵」李群玉
<br>
<br>　　两鬓有二毛，光阴流浪中。形骸日土木，志气随云风。
<br>
<br>　　冥默楚江畔，萧条林巷空。幽鸟事翔翥，敛翼依蒿蓬。
<br>
<br>　　一饭五放箸，愀然念途穷。孟门在步武，所向何由通。
<br>
<br>　　只征大易言，物否不可终。庶期白雪调，一奏惊凡聋。
<br>
<br>　　昨忝丞相召，扬鞭指冥鸿。姓名挂丹诏，文句飞天聪。
<br>
<br>　　解薜龙凤署，怀铅兰桂丛。声名仰闻见，烟汉陪高踪。
<br>
<br>　　峨峨群玉山，肃肃紫殿东。神飙泛钟漏，佳气浮筠松。
<br>
<br>　　自顾珉c璞，何缘侣圭琮。群贤垂重价，省已增磨砻。
<br>
<br>　　天子栖穆清，三台付夔龙。九霄降雨露，万国望时雍。
<br>
<br>　　巍巍致君期，勋华将比崇。承天四柱石，嶷若窥衡嵩。
<br>
<br>　　日见帝道升，谋猷垂景钟。寰瀛纳寿域，翔泳皆冲融。
<br>
<br>　　百神俨云亭，伫将告成功。吾徒事文藻，骧首歌登封。
<br>
<br>　　卷568_47  「穆天子」李群玉
<br>
<br>　　穆满恣逸志，而轻天下君。一朝得八骏，逐日西溟濉
<br>
<br>　　寂漠崦嵫幽，绝迹留空文。三千s宫艳，怨绝宁胜云。
<br>
<br>　　或言帝轩辕，乘龙凌紫氛。桥山葬弓剑，暧昧竟难分。
<br>
<br>　　不思五弦琴，作歌咏南薰。但听西王母，瑶池吟白云。
<br>
<br>　　卷568_48  「广州重别方处士之封川（久约同游罗浮期素秋而行）」李群玉
<br>
<br>　　楚国傲名客，九州遍芳声。白衣谢簪绂，云卧重岩扃。
<br>
<br>　　长波飞素舸，五月下南溟。大笑相逢日，天边作酒星。
<br>
<br>　　七年一云雨，常恨辉容隔。天末又分襟，离忧鬓堪白。
<br>
<br>　　愿回凌潮楫，且著登山屐。共期罗浮秋，与子醉海色。
<br>
<br>　　卷568_49  「洞庭遇秋」李群玉
<br>
<br>　　尘愁老来颜，久与江山隔。逍遥澄湖上，洗眼见秋色。
<br>
<br>　　凉波弄轻棹，湖月生远碧。未减遥客情，西望杳何极。
<br>
<br>　　卷568_50  「寄短书歌」李群玉
<br>
<br>　　骨肉萍蓬各天末，十度附书九不达。孤台冷眼无来人，
<br>
<br>　　楚水秦天莽空阔。翔雁横秋过洞庭，西风落日浪峥嵘。
<br>
<br>　　三年音信凝颦外，一曲哀歌白发生。
<br>
<br>　　卷568_51  「王内人琵琶引」李群玉
<br>
<br>　　檀槽一曲黄钟羽，细拨紫云金凤语。万里胡天海寒秋，
<br>
<br>　　分明弹出风沙愁。三千宫嫔推第一，敛黛倾鬟艳兰室。
<br>
<br>　　嬴女停吹降浦箫，嫦娥净掩空波瑟。翠幕横云蜡焰光，
<br>
<br>　　银龙吐酒菊花香，皓魄翻（下缺）
<br>
<br>　　卷568_52  「醒起独酌怀友」李群玉
<br>
<br>　　西风静夜吹莲塘，芙蓉破红金粉香。摘花把酒弄秋芳，
<br>
<br>　　吴云楚水愁茫茫。美人此夕不入梦，独宿高楼明月凉。
<br>
<br>　　卷568_53  「竞渡时在湖外偶为成章」李群玉
<br>
<br>　　雷奔电逝三千儿，彩舟画楫射初晖。喧江雷鼓鳞甲动，
<br>
<br>　　三十六龙衔浪飞。灵均昔日投湘死，千古沉魂在湘水。
<br>
<br>　　绿草斜烟日暮时，笛声幽远愁江鬼。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
