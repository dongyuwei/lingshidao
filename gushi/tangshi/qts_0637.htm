<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百三十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百三十七
<br>
<br>　　卷637_1  「华清词」顾云
<br>
<br>　　祥云皓鹤盘碧空，乔松稍稍韵微风。绛节影来，
<br>
<br>　　朱幡响丁东，相公清斋朝蕊宫。太上符龙蛇踪，
<br>
<br>　　散花天女侍香童。隔烟遥望见云水，弹H吹凤清珑珑。
<br>
<br>　　丹砂黄金世可度，愿启一言告仙翁。道门弟子山中客，
<br>
<br>　　长向山中礼空碧。九色真龙上汉时，愿把霓幢引烟策。
<br>
<br>　　卷637_2  「天威行」顾云
<br>
<br>　　蛮岭高，蛮海阔，去舸回艘投此歇。一夜舟人得梦间，
<br>
<br>　　草草相呼一时发。飓风忽起云颠狂，波涛摆掣鱼龙僵。
<br>
<br>　　海神怕急上岸走，山燕股栗入石藏。金蛇飞状霍闪过，
<br>
<br>　　白日倒挂银绳长。轰轰``雷车转，霹雳一声天地战。
<br>
<br>　　风定云开始望看，万里青山分两片。车遥遥，马阗阗，
<br>
<br>　　平如砥，直如弦。云南八国万部落，皆知此路来朝天。
<br>
<br>　　耿恭拜出井底水，广利刺开山上泉。若论终古济物意，
<br>
<br>　　二将之功皆小焉。
<br>
<br>　　卷637_3  「筑城篇」顾云
<br>
<br>　　三十六里西川地，围绕城郭峨天横。一家人率一口甓，
<br>
<br>　　版筑才兴城已成。役夫登登无倦色，馔饱觞酣方暂息。
<br>
<br>　　不假神龟出指踪，尽凭心匠为筹画。画阁团团真铁瓮，
<br>
<br>　　堵阔f岩齐石壁。风吹四面旌旗动，火焰相烧满天赤。
<br>
<br>　　散花楼晚挂残虹，濯锦秋江澄倒碧。西川父老贺子孙，
<br>
<br>　　从兹始是中华人。
<br>
<br>　　卷637_4  「苏君厅观韩干马障歌」顾云
<br>
<br>　　杜甫歌诗吟不足，可怜曹霸丹青曲。直言弟子韩干马，
<br>
<br>　　画马无骨但有肉。今日披图见笔迹，始知甫也真凡目。
<br>
<br>　　秦王学士居武功，六印名家声价雄。乃孙屈迹宁百里，
<br>
<br>　　好奇学古有祖风。竹厅斜日弈棋散，延我直入书斋中。
<br>
<br>　　屹然六幅古屏上，H见胡人牵入天厩之神龙。
<br>
<br>　　麟G凤臆真相似，秋竹惨惨披两耳。轻匀杏蕊糁皮毛，
<br>
<br>　　细捻银丝插鬃尾。思量动步应千里，谁见初离渥洼水？
<br>
<br>　　眼前只欠燕雪飞，蹄下如闻朔风起。朱崖谪掾从亡殁，
<br>
<br>　　更有何人鉴奇物。当时若遇燕昭王，肯把千金买枯骨。
<br>
<br>　　卷637_5  「苔歌」顾云
<br>
<br>　　槛前溪夺秋空色，百丈潭心数砂砾。松筠条条长碧苔，
<br>
<br>　　苔色碧于溪水碧。波回梳开孔雀尾，根细贴著盘陀石。
<br>
<br>　　拨浪轻拈出少时，一髻浓烟三四尺。山光日华乱相射，
<br>
<br>　　静缕蓝G匀襞积。试把临流抖擞看，琉璃珠子泪双滴。
<br>
<br>　　如看玉女洗头处，解破云鬟收未得。即是仙宫欲制六铢衣，
<br>
<br>　　染丝未倩鲛人织。采之不敢盈筐箧，苦怕龙神河伯惜。
<br>
<br>　　琼苏玉盐烂漫煮，咽入丹田续灵液。会待功成插翅飞，
<br>
<br>　　蓬莱顶上寻仙客。
<br>
<br>　　卷637_6  「池阳醉歌赠匡庐处士姚岩杰」顾云
<br>
<br>　　九华太守行春罢，高绛红筵压花榭。四面繁英拂槛开，
<br>
<br>　　帖雪团霞坠枝亚。空中焰若烧蓝天，万里滑静无纤烟。
<br>
<br>　　弦索紧快管声脆，急曲碎拍声相连。主人怜才多倾兴，
<br>
<br>　　许客酣歌露真性。春酎香浓枝盏黏，一醉有时三日病。
<br>
<br>　　鼋潭鳞粉解不去，鸦岭蕊花浇不醒。肺枯似著炉鞲煽，
<br>
<br>　　脑热如遭锤凿钉。蒙溪先生梁公孙，忽然示我十轴文。
<br>
<br>　　展开一卷读一首，四顾特地无涯垠。又开一轴读一帙，
<br>
<br>　　酒病豁若风驱云。文锋斡破造化窟，心刃掘出兴亡根。
<br>
<br>　　经疾史恙万片恨，墨炙笔针如有神。呵叱潘陆鄙琐屑，
<br>
<br>　　提挈扬孟归孔门。时时说及开元理，家风飒飒吹人耳。
<br>
<br>　　吴兢纂出升平源，十事分明铺在纸。裔孙才业今如此，
<br>
<br>　　谁人为奏明天子？銮驾何当猎左冯，神鹰一掷望千里。
<br>
<br>　　戏操狂翰鹇笺，傍人莫笑我率然。
<br>
<br>　　卷637_7  「咏柳二首」顾云
<br>
<br>　　带露含烟处处垂，绽黄摇绿嫩参差。长堤未见风飘絮，
<br>
<br>　　广陌初怜日映丝。斜傍画筵偷舞态，低临妆阁学愁眉。
<br>
<br>　　离亭不放到春暮，折尽拂檐千万枝。
<br>
<br>　　闲花野草总争新，眉皱丝干独不匀。
<br>
<br>　　乞取东风残气力，莫教虚度一年春。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
