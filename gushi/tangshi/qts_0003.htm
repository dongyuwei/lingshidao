<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

    卷三
<br>
<br>    卷3_1 「过晋阳宫」李隆基
<br>
<br>    缅想封唐处，实惟建国初。俯察伊晋野，仰观乃参虚。
<br>
<br>    井邑龙斯跃，城池凤翔馀。林塘犹沛泽，台榭宛旧居。
<br>
<br>    运革祚中否，时迁命兹符。顾循承丕构，怵惕多忧虞。
<br>
<br>    尚恐威不逮，复虑化未孚。岂徒劳辙迹，所期训戎车。
<br>
<br>    习俗问黎人，亲巡慰里闾。永言念成功，颂德临康衢。
<br>
<br>    长怀经纶日，叹息履庭隅。艰难安可忘，欲去良踟蹰。
<br>
<br>    卷3_2 「行次成皋途经先圣擒建德之所缅思功业感而赋诗」李隆基
<br>
<br>    有隋政昏虐，群雄已交争。先圣按剑起，叱咤风云生。
<br>
<br>    饮马河洛竭，作气嵩华惊。克敌睿图就，擒俘帝道亨。
<br>
<br>    顾惭嗣宝历，恭承天下平。幸过翦鲸地，感慕神且英。
<br>
<br>    卷3_3 「校猎义成喜逢大雪率题九韵以示群官」李隆基
<br>
<br>    弧矢威天下，旌旗游近县。一面施鸟罗，三驱教人战。
<br>
<br>    暮云成积雪，晓色开行殿。皓然原隰同，不觉林野变。
<br>
<br>    北风勇士马，东日华组练。触地银獐出，连山缟鹿见。
<br>
<br>    月兔落高D，星狼下急箭。既欣盈尺兆，复忆溪便。
<br>
<br>    岁丰将遇贤，俱荷皇天眷。
<br>
<br>    卷3_4 「赐诸州刺史以题座右」李隆基
<br>
<br>    眷言思共理，鉴梦想维良。猗欤此推择，声绩著周行。
<br>
<br>    贤能既俟进，黎献实伫康。视人当如子，爱人亦如伤。
<br>
<br>    讲学试诵论，阡陌劝耕桑。虚誉不可饰，清知不可忘。
<br>
<br>    求名迹易见，安贞德自彰。讼狱必以情，教民贵有常。
<br>
<br>    恤那掖胬希抚弱复绥强。勉哉各祗命，知予眷万方。
<br>
<br>    卷3_5 「送忠州太守康昭远等」李隆基
<br>
<br>    端拱临中枢，缅怀共予理。不有台阁英，孰振循良美。
<br>
<br>    分符侯甸内，拜手明庭里。誓节期饮冰，调人方导水。
<br>
<br>    嘉声驰九牧，惠化光千祀。时雨侔昔贤，芳猷贯前史。
<br>
<br>    伫尔颂中和，吾将令卿士。
<br>
<br>    卷3_6 「送李邕之任滑台」李隆基
<br>
<br>    汉家重东郡，宛彼白马津。黎庶既蕃殖，临之劳近臣。
<br>
<br>    远别初首路，今行方及春。课成应第一，良牧尔当仁。
<br>
<br>    卷3_7 「端午三殿宴群臣探得神字」李隆基
<br>
<br>    五月符天数，五音调夏钧。旧来传五日，无事不称神。
<br>
<br>    穴枕通灵气，长丝续命人。四时花竞巧，九子粽争新。
<br>
<br>    方殿临华节，圆宫宴雅臣。进对一言重，遒文六义陈。
<br>
<br>    股肱良足咏，风化可还淳。
<br>
<br>    卷3_8 「温汤对雪」李隆基
<br>
<br>    北风吹同云，同云飞白雪。白雪乍回散，同云何惨烈。
<br>
<br>    未见温泉冰，宁知火井灭。表瑞良在兹，庶几可怡悦。
<br>
<br>    卷3_9 「登蒲州逍遥楼」李隆基
<br>
<br>    长榆息烽火，高柳静风尘。卜征巡九洛，展豫出三秦。
<br>
<br>    昔是潜龙地，今为上理辰。时平乘道泰，聊赏遇年春。
<br>
<br>    黄河分地络，飞观接天津。一览遗芳翰，千载肃如神。
<br>
<br>    卷3_10「经河上公庙」李隆基
<br>
<br>    昔闻有耆叟，河上独遗荣。迹与尘嚣隔，心将道德并。
<br>
<br>    讵以天地累，宁为宠辱惊。矫然翔寥廓，如何屈坚贞。
<br>
<br>    玄玄妙门启，肃肃祠宇清。冥漠无先后，那能纪姓名。
<br>
<br>    卷3_11「过王F墓」李隆基
<br>
<br>    吴国分牛斗，晋室命龙骧。受任敌已灭，策勋名不彰。
<br>
<br>    居美未尽善，矜功徒自伤。长戟今何在，孤坟此路傍。
<br>
<br>    不观松柏茂，空馀荆棘场。叹嗟悬剑陇，谁识梦刀祥。
<br>
<br>    卷3_12「初入秦川路逢寒食」李隆基
<br>
<br>    洛阳芳树映天津，灞岸垂杨@地新。直为经过行处乐，
<br>
<br>    不知虚度两京春。去年馀闰今春早，曙色和风著花草。
<br>
<br>    可怜寒食与清明，光辉并在长安道。自从关路入秦川，
<br>
<br>    争道何人不戏鞭。公子途中妨蹴鞠，佳人马上废秋千。
<br>
<br>    渭水长桥今欲渡，葱葱渐见新丰树。远看骊岫入云霄，
<br>
<br>    预想汤池起烟雾。烟雾氛氲水殿开，暂拂香轮归去来。
<br>
<br>    今岁清明行已晚，明年寒食更相陪。
<br>
<br>    卷3_13「春台望」李隆基
<br>
<br>    暇景属三春，高台聊四望。目极千里际，山川一何壮。
<br>
<br>    太华见重岩，终南分叠嶂。郊原纷绮错，参差多异状。
<br>
<br>    佳气满通沟，迟步入绮楼。初莺一一鸣红树，
<br>
<br>    归雁双双去绿洲。太液池中下黄鹤，昆明水上映牵牛。
<br>
<br>    闻道汉家全盛日，别馆离宫趣非一。甘泉逶迤亘明光，
<br>
<br>    五柞连延接未央。周庐徼道纵横转，飞阁回轩左右长。
<br>
<br>    须念作劳居者逸，勿言我后焉能恤。为想雄豪壮柏梁，
<br>
<br>    何如俭陋卑茅室。阳乌黯黯向山沉，夕鸟喧喧入上林。
<br>
<br>    薄暮赏馀回步辇，还念中人罢百金。
<br>
<br>    卷3_14「过大哥宅探得歌字韵」李隆基
<br>
<br>    鲁卫情先重，亲贤爱转多。冕旒丰暇日，乘景暂经过。
<br>
<br>    戚里申高宴，平台奏雅歌。复寻为善乐，方验保山河。
<br>
<br>    卷3_15「同玉真公主过大哥山池」李隆基
<br>
<br>    地有招贤处，人传乐善名。鹜池临九达，龙岫对层城。
<br>
<br>    桂月先秋冷，O风向晚清。凤楼遥可见，仿佛玉箫声。
<br>
<br>    卷3_16「经邹鲁祭孔子而叹之」李隆基
<br>
<br>    夫子何为者，栖栖一代中。地犹鄹氏邑，宅即鲁王宫。
<br>
<br>    叹凤嗟身否，伤麟怨道穷。今看两楹奠，当与梦时同。
<br>
<br>    卷3_17「惟此温泉是称愈疾岂予独受其福思与兆人共之…言其志」李隆基
<br>
<br>    桂殿与山连，兰汤涌自然。阴崖含秀色，温谷吐潺。
<br>
<br>    绩为蠲邪著，功因养正宣。愿言将亿兆，同此共昌延。
<br>
<br>    卷3_18「旋师喜捷」李隆基
<br>
<br>    边服胡尘起，长安汉将飞。龙蛇开阵法，貔虎振军威。
<br>
<br>    诈虏脑涂地，征夫血染衣。今朝书奏入，明日凯歌归。
<br>
<br>    卷3_19「过老子庙」李隆基
<br>
<br>    仙居怀圣德，灵庙肃神心。草合人踪断，尘浓鸟迹深。
<br>
<br>    流沙丹灶没，关路紫烟沉。独伤千载后，空馀松柏林。
<br>
<br>    卷3_20「途次陕州」李隆基
<br>
<br>    境出三秦外，途分二陕中。山川入虞虢，风俗限西东。
<br>
<br>    树古棠阴在，耕馀让畔空。鸣笳从此去，行见洛阳宫。
<br>
<br>    卷3_21「野次喜雪」李隆基
<br>
<br>    拂曙辟行宫，寒皋野望通。繁云低远岫，飞雪舞长空。
<br>
<br>    赋象恒依物，萦回屡逐风。为知勤恤意，先此示年丰。
<br>
<br>    卷3_22「送贺知章归四明」李隆基
<br>
<br>    遗荣期入道，辞老竟抽簪。岂不惜贤达，其如高尚心。
<br>
<br>    寰中得秘要，方外散幽襟。独有青门饯，群僚怅别深。
<br>
<br>    卷3_23「轩游宫十五夜」李隆基
<br>
<br>    行迈离秦国，巡方赴洛师。路逢三五夜，春色暗中期。
<br>
<br>    关外长河转，宫中淑气迟。歌钟对明月，不减旧游时。
<br>
<br>    卷3_24「观拔河俗戏」李隆基
<br>
<br>    壮徒恒贾勇，拔拒抵长河。欲练英雄志，须明胜负多。
<br>
<br>    噪齐山岌I，气作水腾波。预期年岁稔，先此乐时和。
<br>
<br>    卷3_25「同刘晃喜雨」李隆基
<br>
<br>    节变寒初尽，时和气已春。繁云先合寸，膏雨自依旬。
<br>
<br>    飒飒飞平野，霏霏静暗尘。悬知花叶意，朝夕望中新。
<br>
<br>    卷3_26「千秋节赐群臣镜」李隆基
<br>
<br>    铸得千秋镜，光生百炼金。分将赐群后，遇象见清心。
<br>
<br>    台上冰华澈，窗中月影临。更衔长绶带，留意感人深。
<br>
<br>    卷3_27「赐道士邓紫阳」李隆基
<br>
<br>    太乙三门诀，元君六甲符。下传金版术，上刻玉清书。
<br>
<br>    有美探真士，囊中得秘书。自知三醮后，翊我灭残胡。
<br>
<br>    卷3_28「幸蜀西至剑门」李隆基
<br>
<br>    剑阁横云峻，銮舆出狩回。翠屏千仞合，丹嶂五丁开。
<br>
<br>    灌木萦旗转，仙云拂马来。乘时方在德，嗟尔勒铭才。
<br>
<br>    卷3_29「答司马承祯上剑镜」李隆基
<br>
<br>    宝照含天地，神剑合阴阳。日月丽光景，星斗裁文章。
<br>
<br>    写鉴表容质，佩服为身防。从兹一赏玩，永德保龄长。
<br>
<br>    卷3_30「送赵法师还蜀因名山奠简」李隆基
<br>
<br>    道家奠灵简，自昔仰神仙。真子今将命，苍生福可传。
<br>
<br>    江山寻故国，城郭信依然。二室遥相望，云回洞里天。
<br>
<br>    卷3_31「送道士薛季昌还山」李隆基
<br>
<br>    洞府修真客，衡阳念旧居。将成金阙要，愿奉玉清书。
<br>
<br>    云路三天近，松溪万籁虚。犹期传秘诀，来往候仙舆。
<br>
<br>    卷3_32「送玄同真人李抱朴谒山仙祠」李隆基
<br>
<br>    城阙天中近，蓬瀛海上遥。归期千载鹤，春至一来朝。
<br>
<br>    采药逢三秀，餐霞卧九霄。参同如有旨，金鼎待君烧。
<br>
<br>    卷3_33「春日出苑游瞩（太子时作）」李隆基
<br>
<br>    三阳丽景早芳辰，四序佳园物候新。梅花百树障去路，
<br>
<br>    垂柳千条暗回津。鸟飞直为惊风叶，鱼没都由怯岸人。
<br>
<br>    惟愿圣主南山寿，何愁不赏万年春。
<br>
<br>    卷3_34「春晚宴两相及礼官丽正殿学士探得风字」李隆基
<br>
<br>    乾道运无穷，恒将人代工。阴阳调历象，礼乐报玄穹。
<br>
<br>    介胄清荒外，衣冠佐域中。言谈延国辅，词赋引文雄。
<br>
<br>    野霁伊川绿，郊明巩树红。冕旒多暇景，诗酒会春风。
<br>
<br>    卷3_35「首夏花萼楼观群臣宴宁王山亭回楼下又申之以赏乐赋诗」李隆基
<br>
<br>    今年通闰月，入夏展春辉。楼下风光晚，城隅宴赏归。
<br>
<br>    九歌扬政要，六舞散朝衣。天喜时相合，人和事不违。
<br>
<br>    礼中推意厚，乐处感心微。别赏阳台乐，前旬暮雨飞。
<br>
<br>    卷3_36「同二相已下群官乐游园宴」李隆基
<br>
<br>    撰日岩廊暇，需云宴乐初。万方朝玉帛，千品会簪裾。
<br>
<br>    地入南山近，城分北斗馀。池塘垂柳密，原隰野花疏。
<br>
<br>    幕看逾暗，歌钟听自虚。兴阑归骑转，还奏弼违书。
<br>
<br>    卷3_37「集贤书院成，送张说上集贤学士，赐宴得珍字」李隆基
<br>
<br>    广学开书院，崇儒引席珍。集贤招衮职，论道命台臣。
<br>
<br>    礼乐沿今古，文章革旧新。献酬尊俎列，宾主位班陈。
<br>
<br>    节变云初夏，时移气尚春。所希光史册，千载仰兹晨。
<br>
<br>    卷3_38「王屋山送道士司马承祯还天台」李隆基
<br>
<br>    紫府求贤士，清溪祖逸人。江湖与城阙，异迹且殊伦。
<br>
<br>    间有幽栖者，居然厌俗尘。林泉先得性，芝桂欲调神。
<br>
<br>    地道逾稽岭，天台接海滨。音徽从此间，万古一芳春。
<br>
<br>    卷3_39「早度蒲津关」李隆基
<br>
<br>    钟鼓严更曙，山河野望通。鸣銮下蒲坂，飞旆入秦中。
<br>
<br>    地险关逾壮，天平镇尚雄。春来津树合，月落戍楼空。
<br>
<br>    马色分朝景，鸡声逐晓风。所希常道泰，非复候]同。
<br>
<br>    卷3_40「途经华岳」李隆基
<br>
<br>    饬驾去京邑，鸣鸾指洛川。循途经太华，回跸暂周旋。
<br>
<br>    翠留斜影，悬岩冒夕烟。四方皆石壁，五位配金天。
<br>
<br>    仿佛看高掌，依稀听子先。终当铭岁月，从此记灵仙。
<br>
<br>    卷3_41「喜雪」李隆基
<br>
<br>    日观卜先征，时巡顺物情。风行未备礼，云密遽飘。
<br>
<br>    委树寒花发，萦空落絮轻。朝如玉已会，庭似月犹明。
<br>
<br>    既睹肤先合，还欣尺有盈。登封何以报，因此谢功成。
<br>
<br>    卷3_42「幸凤泉汤」李隆基
<br>
<br>    西狩观周俗，南山历汉宫。荐鲜知路近，省敛觉年丰。
<br>
<br>    阴谷含神爨，汤泉养圣功。益龄仙井合，愈疾醴源通。
<br>
<br>    不重鸣岐凤，谁矜陈宝雄。愿将无限泽，沾沐众心同。
<br>
<br>    卷3_43「南出雀鼠谷答张说」李隆基
<br>
<br>    雷出应乾象，风行顺国人。川途犹在晋，车马渐归秦。
<br>
<br>    背陕关山险，横汾鼓吹频。草依阳谷变，花待北岩春。
<br>
<br>    闻有g鸾客，清词雅调新。求音思欲报，心迹竟难陈。
<br>
<br>    卷3_44「赐崔日知往潞州」李隆基
<br>
<br>    潞国开新府，壶关宠旧林。妙旌循吏德，持悦庶氓心。
<br>
<br>    礼乐中朝贵，神明列郡钦。扬风非赠扇，易俗是张琴。
<br>
<br>    藩镇讴谣满，行宫雨露深。会书丞相策，先赐颍川金。
<br>
<br>    卷3_45「为赵法师别造精院过院赋诗」李隆基
<br>
<br>    宗师心物外，为道运虚舟。不恋岩泉赏，来从宫禁游。
<br>
<br>    探玄知几岁，习静更宜秋。烟树辨朝色，风湍闻夜流。
<br>
<br>    坐朝繁听览，寻胜在清幽。欲广无为化，因兹庶可求。
<br>
<br>    卷3_46「端午」李隆基
<br>
<br>    端午临中夏，时清日复长。盐梅已佐鼎，曲f且传觞。
<br>
<br>    事古人留迹，年深缕积长。当轩知槿茂，向水觉芦香。
<br>
<br>    亿兆同归寿，群公共保昌。忠贞如不替，贻厥后昆芳。
<br>
<br>    卷3_47「春中兴庆宫T宴」李隆基
<br>
<br>    九达长安道，三阳别馆春。还将听朝暇，回作豫游晨。
<br>
<br>    不战要荒服，无刑礼乐新。合T覃土宇，欢宴接群臣。
<br>
<br>    玉蟹汕日，琼筵荐八珍。舞衣云曳影，歌扇月开轮。
<br>
<br>    伐鼓鱼龙杂，撞钟角钩隆Ｇ终酣兴晚，须有醉归人。
<br>
<br>    卷3_48「千秋节宴」李隆基
<br>
<br>    兰殿千秋节，称名万寿觞。风传率土庆，日表继天祥。
<br>
<br>    玉宇开花萼，宫县动会昌。衣冠白鹭下，幕翠云长。
<br>
<br>    献遗成新俗，朝仪入旧章。月衔花绶镜，露缀彩丝囊。
<br>
<br>    处处祠田祖，年年宴杖乡。深思一德事，小获万人康。
<br>
<br>    卷3_49「左丞相说右丞相Z太子少傅乾曜同日上官命宴东堂赐诗」李隆基
<br>
<br>    赤帝收三杰，黄轩举二臣。由来丞相重，分掌国之钧。
<br>
<br>    我有握中璧，双飞席上珍。子房推道要，仲子讶风神。
<br>
<br>    复辍台衡老，将为调护人。g鸾同拜日，车骑拥行尘。
<br>
<br>    乐聚南宫宴，觞连北斗醇。俾予成百揆，垂拱问彝伦。
<br>
<br>    卷3_50「早登太行山中言志」李隆基
<br>
<br>    清跸度河阳，凝笳上太行。火龙明鸟道，铁骑绕羊肠。
<br>
<br>    白雾埋阴壑，丹霞助晓光。涧泉含宿冻，山木带馀霜。
<br>
<br>    野老茅为屋，樵人薜作裳。宣风问耆艾，敦俗劝耕桑。
<br>
<br>    凉德惭先哲，徽猷慕昔皇。不因今展义，何以冒垂堂。
<br>
<br>    卷3_51「平胡」李隆基
<br>
<br>    杂虏忽猖狂，无何敢乱常。羽书朝继入，烽火夜相望。
<br>
<br>    将出凶门勇，兵因死地强。蒙轮皆突骑，按剑尽鹰扬。
<br>
<br>    鼓角雄山野，龙蛇入战场。流膏润沙漠，溅血染锋。
<br>
<br>    雾扫清玄塞，云开静朔方。武功今已立，文德愧前王。
<br>
<br>    卷3_52「游兴庆宫作」李隆基
<br>
<br>    代邸青门右，离宫紫陌陲。庭如过沛日，水若渡江时。
<br>
<br>    绮观连鸡岫，朱楼接雁池。从来敦棣萼，今此茂荆枝。
<br>
<br>    万叶传馀庆，千年志不移。凭轩聊属目，轻辇共追随。
<br>
<br>    务本方崇训，相辉保羽仪。时康俗易渐，德薄政难施。
<br>
<br>    鼓吹迎飞盖，弦歌送羽卮。所希覃率土，孝弟一同规。
<br>
<br>    卷3_53「送张说巡边」李隆基
<br>
<br>    端拱复垂裳，长怀御远方。股肱申教义，戈剑靖要荒。
<br>
<br>    命将绥边服，雄图出庙堂。三台入武帐，八座起文昌。
<br>
<br>    宝胄匡韩主，华宗辅汉王。茂先惭博物，平子谢文章。
<br>
<br>    尽节恢时佐，输诚御寇场。三军临朔野，驷马即戎行。
<br>
<br>    鼓吹威夷狄，旌轩溢洛阳。云台先著美，今日更贻芳。
<br>
<br>    卷3_54「饯王巡边」李隆基
<br>
<br>    振武威荒服，扬文肃远墟。金坛申将礼，玉节授军符。
<br>
<br>    免胄三方外，衔刀万里馀。昔时吴会静，今日虏庭虚。
<br>
<br>    分阃仍推毂，援桴且训车。风扬旌旆远，雨洗甲兵初。
<br>
<br>    坐见台阶谧，行闻袄除。檄来虽插羽，箭去亦飞书。
<br>
<br>    舟楫功须著，盐梅望匪疏。不应陈七德，欲使化先敷。
<br>
<br>    卷3_55「巡省途次上党旧宫赋」李隆基
<br>
<br>    三千初击浪，九万欲抟空。天地犹惊否，阴阳始遇蒙。
<br>
<br>    存贞期历试，佐贰伫昭融。多谢时康理，良惭实赖功。
<br>
<br>    长怀问鼎气，夙负拔山雄。不学刘琨舞，先歌汉祖风。
<br>
<br>    英髦既包括，豪杰自牢笼。人事一朝异，讴歌四海同。
<br>
<br>    如何昔朱邸，今此作离宫。雁沼澄澜翠，猿岩落照红。
<br>
<br>    小山秋桂馥，长坂旧兰丛。即是淹留处，乘欢乐未穷。
<br>
<br>    卷3_56「潼关口号」李隆基
<br>
<br>    河曲回千里，关门限二京。所嗟非恃德，设险到天平。
<br>
<br>    卷3_57「千秋节赐群臣镜」李隆基
<br>
<br>    瑞露垂花绶，寒冰澈宝轮。对兹台上月，聊以庆佳辰。
<br>
<br>    卷3_58「续薛令之题壁」李隆基
<br>
<br>    啄木觜距长，凤凰羽毛短。苦嫌松桂寒，任逐桑榆暖。
<br>
<br>    卷3_59「送胡真师还西山」李隆基
<br>
<br>    仙客厌人间，孤云比性闲。话离情未已，烟水万重山。
<br>
<br>    卷3_60「过大哥山池题石壁」李隆基
<br>
<br>    澄潭皎镜石崔巍，万壑千岩暗绿苔。
<br>
<br>    林亭自有幽贞趣，况复秋深爽气来。
<br>
<br>    卷3_61「题梅妃画真」李隆基
<br>
<br>    忆昔娇妃在紫宸，铅华不御得天真。
<br>
<br>    霜绡虽似当时态，争奈娇波不顾人。
<br>
<br>    卷3_62「Wo颂」李隆基
<br>
<br>    伊我轩宫，奇树青葱，蔼周庐兮。冒霜停雪，以茂以悦，
<br>
<br>    恣卷舒兮。连枝同荣，吐绿含英，曜春初兮。
<br>
<br>    蓐收御节，寒露微结，气清虚兮。桂宫兰殿，唯所息宴，
<br>
<br>    栖雍渠兮。行摇飞鸣，急难有情，情有馀兮。
<br>
<br>    顾惟德凉，夙夜兢惶，惭化疏兮。上之所教，下之所效，
<br>
<br>    实在予兮。天伦之性，鲁卫分政，亲贤居兮。
<br>
<br>    爰游爰处，爰笑爰语，巡庭除兮。观此翔禽，以悦我心，
<br>
<br>    良史书兮。
<br>
<br>    卷3_63「傀儡吟」李隆基
<br>
<br>    刻木牵丝作老翁，鸡皮鹤发与真同。
<br>
<br>    须臾弄罢寂无事，还似人生一梦中。
<br>
<br>    卷3_64「句」李隆基
<br>
<br>    昔见漳滨卧，言将人事违。今逢庆诞日，犹谓学仙归。
<br>
<br>    棠棣花重发，o原鸟再飞。
<br>
<br>    德比代云布，心如晋水清。
<br>
<br> 
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
