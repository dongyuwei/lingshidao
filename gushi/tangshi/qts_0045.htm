<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷四十五
<br>
<br>　　卷45_1  「湘川新曲二首」杜易简
<br>
<br>　　昭潭深无底，橘洲浅而浮。本欲凌波去，翻为目成留。
<br>
<br>　　愿君稍弭楫，无令贱妾羞。
<br>
<br>　　二八相招携，采菱渡前溪。弱腕随桡起，纤腰向舸低。
<br>
<br>　　自解看花笑，憎闻染竹啼。
<br>
<br>　　卷45_2  「落成会咏一首」陈元光
<br>
<br>　　泉潮天万里，一镇屹天中。筮宅龙钟地，承恩燕翼宫。
<br>
<br>　　环堂巍岳秀，带砺大江雄。轮奂云霄望，晶华日月通。
<br>
<br>　　凌烟乔木茂，献宝介圭崇。昆俊歌常棣，民和教即戎。
<br>
<br>　　盘庚迁美土，陶侃效兼庸。设醴延张老，开轩礼吕蒙。
<br>
<br>　　无孤南国仰，庶补圣皇功。
<br>
<br>　　卷45_3  「示」陈元光
<br>
<br>　　恩衔枫陛渥，策向桂渊弘。载笔沿儒习，持弓缵祖风。
<br>
<br>　　祛灾剿猛虎，溥德翊飞龙。日阅书开士，星言驾劝农。
<br>
<br>　　勤劳思命重，戏谑逐时空。百粤雾纷满，诸戎泽普通。
<br>
<br>　　愿言加壮努，勿坐鬓霜蓬。
<br>
<br>　　卷45_4  「太母魏氏半径题石」陈元光
<br>
<br>　　乔岳标仙迹，玄扃妥寿姬。乌号非岭海，鹤仰向京师。
<br>
<br>　　系牒公侯裔，悬弧将相儿。清贞蜚简籍，规范肃门楣。
<br>
<br>　　万里提兵路，三年报母慈。剑埋龙守壤，石卧虎司碑。
<br>
<br>　　忧阕情犹结，祥回V届期。竹符忠介凛，桐杖孝思凄。
<br>
<br>　　许史峋嶙篆，曹侯感旧诗。鸿魃疥云簦骏彩德昭垂。
<br>
<br>　　华表瑶池冥，清漳玉树枝。昭题盟岳渎，展墓庆重熙。
<br>
<br>　　卷45_5  「和陈元光平潮寇诗」许天正
<br>
<br>　　抱磴从天上，驱车返岭东。气昂无丑虏，策妙诎群雄。
<br>
<br>　　飞絮随风散，余氛向日F.长戈收百甲，聚骑破千重。
<br>
<br>　　落剑惟戎首，游绳系胁从。四野无坚壁，群生未化融。
<br>
<br>　　龙湖膏泽下，早晚遍枯穷。
<br>
<br>　　卷45_6  「咏牛应制」许圉师
<br>
<br>　　逸足还同骥，奇毛自偶麟。欲知花迹远，云影入天津。
<br>
<br>　　卷45_7  「答户部员外贺遂涉戏赠」赵谦光
<br>
<br>　　锦帐随情设，金炉任意熏。惟愁员外署，不应列星文。
<br>
<br>　　卷45_8  「送苏尚书赴益州」郑惟忠
<br>
<br>　　离忧将岁尽，归望逐春来。庭花如有意，留艳待人开。
<br>
<br>　　卷45_9  「咏燕」张|
<br>
<br>　　变石身犹重，衔泥力尚微。从来赴甲第，两起一双飞。
<br>
<br>　　卷45_10  「岭外守岁（一作李德裕诗）」李福业
<br>
<br>　　冬去更筹尽，春随斗柄回。寒暄一夜隔，客鬓两年催。
<br>
<br>　　卷45_11  「奉和进船洛水应制（一作孙逖诗）」薛Y惑
<br>
<br>　　禁园纡睿览，仙棹叶宸游。洛北风花树，江南彩画舟。
<br>
<br>　　荣生兰蕙草，春入凤凰楼。兴尽离宫暮，烟光起夕流。
<br>
<br>　　卷45_12  「奉和九月九日应制」贺
<br>
<br>　　商飙凝素a，玄览贲黄图。晓霜惊断雁，晨吹结栖乌。
<br>
<br>　　寒花低岸菊，凉叶下庭梧。泽宫申旧典，相圃叶前模。
<br>
<br>　　玉砌分雕戟，金沟转镂衢。带星飞夏箭，映月上轩弧。
<br>
<br>　　庆展簪裾洽，恩融雨露濡。天文发丹篆，宝思掩玄珠。
<br>
<br>　　承欢徒\舞，负弛窃忘躯。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
