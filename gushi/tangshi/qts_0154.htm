<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百五十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百五十四
<br>
<br>　　卷154_1  「江有枫一篇十章」萧颖士
<br>
<br>　　江有枫，其叶蒙蒙。我友自东，于以游从。
<br>
<br>　　山有槭，其叶漠漠。我友徂北，于以休息。
<br>
<br>　　想彼槭矣，亦类其枫。矧伊怀人，而忘其东。
<br>
<br>　　东可游矣，会之丘矣。于山于水，于庙于寺，
<br>
<br>　　于亭于里，君子游焉。于以宴喜，其乐。
<br>
<br>　　粤东可居，彼吴之墟。有田有庭，有朋有书，
<br>
<br>　　有莼有鱼，君子居焉。惟以宴醑，其乐徐徐。
<br>
<br>　　我朋在矣，彼陆之子。如松如杞，淑问不已。
<br>
<br>　　我友于征，彼郑之子。如L如英，德音孔明。
<br>
<br>　　我思震泽，菱芡幕幕。寤寐如觌，我思剡溪。
<br>
<br>　　杉筱萋萋，寤寐无迷。
<br>
<br>　　有鸟有鸟，粤鸥与鹭。浮湍戏渚，皓然洁素，
<br>
<br>　　忘其猜妒。彼何人斯，曾足伤惧。
<br>
<br>　　此惧惟何，惧于罗。彼骄者子，谗言孔多。
<br>
<br>　　我闻先师，体命委和。公伯之澹则如予何。
<br>
<br>　　怅然山河，惟以啸歌，其忧也哉。
<br>
<br>　　卷154_2  「菊荣一篇五章」萧颖士
<br>
<br>　　采采者菊，芬其荣斯。紫英黄萼，照灼丹墀。恺悌君子，
<br>
<br>　　佩服攸宜。王国是维，大君是毗。贻尔子孙，百禄萃之。
<br>
<br>　　采采者菊，于邑之城。旧根新茎，布叶垂英。彼美淑人，
<br>
<br>　　应家之祯。有弦既鸣，我政则平。宜尔栋崇，必复其庆。
<br>
<br>　　采采者菊，于邦之府。阴槐翳柳，迩楹近宇。彼劳者子，
<br>
<br>　　喧卑是处。慨其莫知，蕴结谁语。企彼高人，色斯遐举。
<br>
<br>　　采采者菊，于宾之馆。既低其枝，又弱其干。有斐君子，
<br>
<br>　　是焉披玩。良辰旨酒，宴饮无算。怆其仳别，终然永叹。
<br>
<br>　　岁方晏矣，霜露残促。谁其荣斯，有英者菊。岂微春华，
<br>
<br>　　懿此贞色。人之侮我，混于薪棘。诗人有言，好是正直。
<br>
<br>　　卷154_3  「凉雨一章」萧颖士
<br>
<br>　　习习凉风，泠泠浮飙。君子乐胥，于其宾僚。有女斯夭，
<br>
<br>　　式歌且谣。欲言终宥，惟以招邀。于胥乐兮。
<br>
<br>　　卷154_4  「有竹一篇七章」萧颖士
<br>
<br>　　有竹斯竿，于阁之前。君子秉心，惟其贞坚兮。
<br>
<br>　　有竿斯竹，于阁之侧。君子秉操，惟其正直兮。
<br>
<br>　　彼蔚者竹，萧其森矣。有开者x，宛其深矣。
<br>
<br>　　回檐幽砌，如翼如齿。
<br>
<br>　　冬之宵，霰雪斯d.我有金炉，熹其以R.
<br>
<br>　　夏之日，炎景斯郁。我有珍簟，凄其以栗。
<br>
<br>　　彼纷者务，体其豫矣。有旨者酒，欢其且矣。
<br>
<br>　　友僚萃止，跗萼载|.
<br>
<br>　　彼美公之姓兮，那欤应积庆兮，期子惟去之柄兮。
<br>
<br>　　卷154_5  「江有归舟三章」萧颖士
<br>
<br>　　江有归舟，亦乱其流。之子言旋，嘉名孔修。
<br>
<br>　　扬于王庭，允焯其休。
<br>
<br>　　舟既归止，人亦荣止。兄矣弟矣，孝斯践矣。
<br>
<br>　　称觞燕喜，于岵于屺。
<br>
<br>　　彼游惟帆，匪风不扬。有彬伊父，匪学不彰。
<br>
<br>　　予其怀而，勉尔无忘。
<br>
<br>　　卷154_6  「过河滨，和文学张志尹」萧颖士
<br>
<br>　　隆古日以远，举世丧其淳。慷慨怀黄虞，化理何由臻。
<br>
<br>　　步出城西门，裴回见河滨。当其侧陋时，河水清且。
<br>
<br>　　沧桑一以变，莽然翳荆榛。至化无苦窳，宇宙将陶甄。
<br>
<br>　　太息感悲泉，人往迹未湮。瑟瑟寒原暮，冷风吹衣巾。
<br>
<br>　　顾我v劣质，希圣杳无因。且尽登临意，斗酒欢相亲。
<br>
<br>　　卷154_7  「舟中遇陆棣兄西归数日得广陵二三子书知迟晚…垫西岸作」萧颖士
<br>
<br>　　林乌遥岸鸣，早知东方曙。波上风雨歇，舟人叫将去。
<br>
<br>　　苍苍前洲日，的的回沙鹭。水气清晓阴，滩声隐川雾。
<br>
<br>　　旧山劳魂想，忆人阻洄溯。信宿千里馀，佳期曷由遇。
<br>
<br>　　前程入楚乡，弭棹问维扬。但见土音异，始知程路长。
<br>
<br>　　寥寥晚空静，漫漫风淮凉。云景信可美，风潮殊未央。
<br>
<br>　　故人江皋上，永日念容光。中路枉尺书，谓余琼树芳。
<br>
<br>　　深期结晤语，竟夕恨相望。冀愿崇朝霁，吾其一苇航。
<br>
<br>　　卷154_8  「重阳日陪元鲁山德秀登北城，瞩对新霁，因以赠别」萧颖士
<br>
<br>　　山县绕古堞，悠悠快登望。雨馀秋天高，目尽无隐状。
<br>
<br>　　绵连泶回，杳渺鸦路深。彭泽兴不浅，临风动归心。
<br>
<br>　　赖兹琴堂暇，傲睨倾菊酒。人和岁已登，从政复何有。
<br>
<br>　　远山十里碧，一道衔长云。青霞半落日，混合疑晴曛。
<br>
<br>　　渐闻惊栖羽，坐叹清夜月。中欢怆有违，行子念明发。
<br>
<br>　　仅能泯宠辱，未免伤别离。江湖不可忘，风雨劳相思。
<br>
<br>　　明时当盛才，短伎安所设。何日谢百里，从君汉之獭
<br>
<br>　　卷154_9  「留别二三子，得韵字」萧颖士
<br>
<br>　　二纪尚雌伏，徒然忝先进。英英尔众贤，名实郁双振。
<br>
<br>　　残春惜将别，清洛行不近。相与爱后时，无令孤逸韵。
<br>
<br>　　卷154_10  「仰答韦司业垂访五首」萧颖士
<br>
<br>　　呦呦食苹鹿，常饮清泠川。但悦丰草美，宁知牢馔鲜。
<br>
<br>　　主人有幽意，将以充林泉。罗网幸免伤，蒙君复羁牵。
<br>
<br>　　高堂列众宾，广座鸣清弦。俯仰转惊惕，裴回独忧煎。
<br>
<br>　　缅怀云岩路，欲往无由缘。物各有所好，违之伤自然。
<br>
<br>　　神龟在南国，缅邈湘川阴。游止莲叶上，岁时嘉树林。
<br>
<br>　　毒虫且不近，斤斧何由寻。错落负奇文，荧煌耀丹金。
<br>
<br>　　江山万里馀，淮海阻且深。独保贞素质，不为寒暑侵。
<br>
<br>　　一逢盛明代，应见通灵心。
<br>
<br>　　晋代有儒臣，当年富词藻。立言寄青史，将以赞王道。
<br>
<br>　　辽落缅岁时，辛勤历江岛。且言风波倦，探涉岂为宝。
<br>
<br>　　不遇庾征西，云谁展怀抱。士贫乏知己，安得成所好。
<br>
<br>　　彭阳昔游说，愿谒南郢都。王果尚未达，况从夷节谟。
<br>
<br>　　岂知晋叔向，无罪婴囚拘。临难俟解纷，独知祁大夫。
<br>
<br>　　举雠且不弃，何必论亲疏。夫子觉者也，其能遗我乎。
<br>
<br>　　关西一公子，年貌独青春。被褐来上京，翳然声未振。
<br>
<br>　　中郎何为者，倒屣惊座宾。词赋岂不佳，盛名亦相因。
<br>
<br>　　为君奏此曲，此曲多苦辛。千载不可诬，孰言今无人。
<br>
<br>　　卷154_11  「答邹象先」萧颖士
<br>
<br>　　桂枝常共擢，茅茨冀同荐。一命何阻修，载驰各川县。
<br>
<br>　　壮图悲岁月，明代耻贫贱。回首无津梁，只令二毛变。
<br>
<br>　　卷154_12  「蒙山作」萧颖士
<br>
<br>　　东蒙镇海沂，合沓馀百里。清秋净氛霭，崖隐天起。
<br>
<br>　　于役劳往还，息徒暂攀跻。将穷绝迹处，偶得冥心理。
<br>
<br>　　云气杂虹霓，松声乱风水。微明绿林际，杳I丹洞里。
<br>
<br>　　仙鸟时可闻，羽人邈难视。此焉多深邃，贤达昔所止。
<br>
<br>　　子尚捐俗纷，季随蹑遐轨。蕴真道弥旷，怀古情未已。
<br>
<br>　　白鹿凡几游，黄精复奚似。顾予尚牵缠，家业重书史。
<br>
<br>　　少学务从师，壮年贵趋仕。方驰桂林誉，未暇桃源美。
<br>
<br>　　岁暮期再寻，幽哉羡门子。
<br>
<br>　　卷154_13  「早春过七岭，寄题硖石裴丞厅壁」萧颖士
<br>
<br>　　出硖寄趣少，晚行偏忆君。依然向来处，官路溪边云。
<br>
<br>　　兹路岂不剧，能无俗累纷。槐阴永未合，泉声细犹闻。
<br>
<br>　　弥叹春罢酒，牵卑从此分。登高望城入，斜影半风薰。
<br>
<br>　　卷154_14  「送张下第归江东」萧颖士
<br>
<br>　　俱飞仍失路，彩服迩清波。地积东南美，朝遗甲乙科。
<br>
<br>　　客愁千里别，春色五湖多。明日旧山去，其如相望何。
<br>
<br>　　卷154_15  「越江秋曙」萧颖士
<br>
<br>　　扁舟东路远，晓月下江濉ｄ蜾傩懦鄙希苍茫孤屿分。
<br>
<br>　　林声寒动叶，水气曙连云。暾日浪中出，榜歌天际闻。
<br>
<br>　　伯鸾常去国，安道惜离群。延首剡溪近，咏言怀数君。
<br>
<br>　　卷154_16  「山庄月夜作」萧颖士
<br>
<br>　　献书嗟弃置，疲拙归田园。且事计然策，将符公冶言。
<br>
<br>　　桑榆清暮景，鸡犬应遥村。蚕罢里闾晏，麦秋田野喧。
<br>
<br>　　涧声连枕簟，峰势入阶轩。未奏东山妓，先倾北海尊。
<br>
<br>　　陇瓜香早熟，庭果落初繁。更惬野人意，农谈朝竟昏。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
