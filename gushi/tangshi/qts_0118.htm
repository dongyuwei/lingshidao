<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百一十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百一十八
<br>
<br>　　卷118_1  「和左司张员外自洛使入京中路先赴长安逢立春日…诸公」孙逖
<br>
<br>　　拜郎登省闼，奉使驰车乘。遥瞻使者星，便是郎官应。
<br>
<br>　　台妙时相许，皇华德弥称。二陕听风谣，三秦望形胜。
<br>
<br>　　此中暌益友，是日多诗兴。寒尽岁阴催，春归物华证。
<br>
<br>　　卷118_2  「和登会稽山」孙逖
<br>
<br>　　稽山碧湖上，势入东溟尽。烟景昼清明，九峰争隐嶙。
<br>
<br>　　望中厌朱绂，俗内探玄牝。野老听鸣驺，山童拥行轸。
<br>
<br>　　仙花寒未落，古蔓柔堪引。竹涧入山多，松崖向天近。
<br>
<br>　　云从海天去，日就江村陨。能赋丘尝闻，和歌参不敏。
<br>
<br>　　冥搜信冲漠，多士期标准。愿奉濯缨心，长谣反招隐。
<br>
<br>　　卷118_3  「送杨法曹按括州」孙逖
<br>
<br>　　东海天台山，南方缙云驿。溪澄问人隐，岩险烦登陟。
<br>
<br>　　潭壑随星使，轩车绕春色。傥寻琪树人，为报长相忆。
<br>
<br>　　卷118_4  「葛山潭」孙逖
<br>
<br>　　圆潭写流月，晴明涵万象。仙翁何时还，绿水空荡漾。
<br>
<br>　　凉哉草木腓，白露沾人衣。犹醉空山里，时闻笙鹤飞。
<br>
<br>　　卷118_5  「丹阳行」孙逖
<br>
<br>　　丹阳古郡洞庭阴，落日扁舟此路寻。传是东南旧都处，
<br>
<br>　　金陵中断碧江深。在昔风尘起，京都乱如S.
<br>
<br>　　双阙戎虏间，千门战场里。传闻一马化为龙，
<br>
<br>　　南渡衣冠亦愿从。石头横帝里，京口拒戎锋。
<br>
<br>　　青枫林下回天跸，杜若洲前转国容。都门不见河阳树，
<br>
<br>　　辇道唯闻建业钟。中原悠悠几千里，欲扫偾刮丛埔选
<br>
<br>　　英雄倾夺何纷然，一盛一衰如逝川。可怜宫观重江里，
<br>
<br>　　金镜相传三百年。自从龙见圣人出，六合车书混为一。
<br>
<br>　　昔年王气今何在，并向长安就尧日。荆榛古木闭荒阡，
<br>
<br>　　共道繁华不复全。赤县唯馀江树月，黄图半入海人烟。
<br>
<br>　　暮来山水登临遍，览古愁吟泪如霰。唯有空城多白云，
<br>
<br>　　春风淡荡无人见。
<br>
<br>　　卷118_6  「山阴县西楼」孙逖
<br>
<br>　　都邑西楼芳树间，逶迤霁色绕江山。山月夜从公署出，
<br>
<br>　　江云晚对讼庭还。谁知春色朝朝好，二月飞花满江草。
<br>
<br>　　一见湖边杨柳风，遥忆青青洛阳道。
<br>
<br>　　卷118_7  「夜宿浙江」孙逖
<br>
<br>　　扁舟夜入江潭泊，露白风高气萧索。富春渚上潮未还，
<br>
<br>　　天姥岑边月初落。烟水茫茫多苦辛，更闻江上越人吟。
<br>
<br>　　洛阳城阙何时见，西北浮云朝暝深。
<br>
<br>　　卷118_8  「春日留别」孙逖
<br>
<br>　　春路逶迤花柳前，孤舟晚泊就人烟。东山白云不可见，
<br>
<br>　　西陵江月夜娟娟。春江夜尽潮声度，征帆遥从此中去。
<br>
<br>　　越国山川看渐无，可怜愁思江南树。
<br>
<br>　　卷118_9  「奉和四月三日上阳水窗赐宴应制得春字」孙逖
<br>
<br>　　今日逢初夏，欢游续旧旬。气和先作雨，恩厚别成春。
<br>
<br>　　凤吹临清洛，龙舆下紫宸。此中歌在藻，还见跃潜鳞。
<br>
<br>　　卷118_10  「奉和登会昌山应制」孙逖
<br>
<br>　　岩磴列云旗，吾君访道时。乾行万物睹，日驭六龙迟。
<br>
<br>　　望远回天顾，登高动睿词。愿因山作寿，长保会昌期。
<br>
<br>　　卷118_11  「正月十五日夜应制（一作沈缙谑）」孙逖
<br>
<br>　　洛城三五夜，天子万年春。彩仗移双阙，琼筵会九宾。
<br>
<br>　　舞成苍颉字，灯作法王轮。不觉东方日，遥垂御藻新。
<br>
<br>　　卷118_12  「奉和御制登鸳鸯楼即目应制」孙逖
<br>
<br>　　玉辇下离宫，琼楼上半空。方巡五年狩，更辟四门聪。
<br>
<br>　　井邑观秦野，山河念禹功。停銮留睿作，轩槛起南风。
<br>
<br>　　卷118_13  「进船泛洛水应制（一作薛Y惑诗）」孙逖
<br>
<br>　　禁园纡睿览，仙棹叶时游。洛北风花树，江南彩画舟。
<br>
<br>　　芳生兰蕙草，春入凤凰楼。兴尽离宫暮，烟光起夕流。
<br>
<br>　　卷118_14  「和常州崔使君寒食夜」孙逖
<br>
<br>　　闻道清明近，春庭向夕阑。行游昼不厌，风物夜宜看。
<br>
<br>　　斗柄更初转，梅香暗里残。无劳秉华烛，清月在南端。
<br>
<br>　　卷118_15  「和韦兄春日南亭宴兄弟（兄在京）」孙逖
<br>
<br>　　台阁升高位，园林隔旧乡。忽闻歌棣萼，还比报琼芳。
<br>
<br>　　门向宜春近，郊连御宿长。德星常有会，相望在文昌。
<br>
<br>　　卷118_16  「奉和崔司马游云门寺」孙逖
<br>
<br>　　系马清溪树，禅门春气浓。香台花下出，讲坐竹间逢。
<br>
<br>　　觉路山童引，经行谷鸟从。更言穷寂灭，回策上南峰。
<br>
<br>　　卷118_17  「酬万八贺九云门下归溪中作」孙逖
<br>
<br>　　晚从灵境出，林壑曙云飞。稍觉清溪尽，回瞻画刹微。
<br>
<br>　　独园馀兴在，孤棹宿心违。更忆登攀处，天香满袖归。
<br>
<br>　　卷118_18  「春初送吕补阙往西岳勒碑得云字」孙逖
<br>
<br>　　刻石记天文，朝推谷子云。箧中缄圣札，岩下揖神君。
<br>
<br>　　语别梅初艳，为期草欲薰。往来春不尽，离思莫氛氲。
<br>
<br>　　卷118_19  「送越州裴参军充使入京」孙逖
<br>
<br>　　日落川径寒，离心苦未安。客愁西向尽，乡梦北归难。
<br>
<br>　　霜果林中变，秋花水上残。明朝渡江后，云物向南看。
<br>
<br>　　卷118_20  「送周判官往台州」孙逖
<br>
<br>　　吾宗长作赋，登陆访天台。星使行看入，云仙意转催。
<br>
<br>　　饮冰攀璀璨，驱传历莓苔。日暮东郊别，真情去不回。
<br>
<br>　　卷118_21  「送魏骑曹充宇文侍御判官分按山南」孙逖
<br>
<br>　　云雨阳台路，光华驿骑巡。劝农开梦土，恤隐惠荆人。
<br>
<br>　　楼迥吟黄鹤，江长望白O.观风布明诏，更是汉南春。
<br>
<br>　　卷118_22  「送苏郎中绾出佐荆州」孙逖
<br>
<br>　　神仙久留滞，清切伫飞翻。忽佐南方牧，何时西掖垣。
<br>
<br>　　高车自兰省，便道出荆门。不见河梁别，空销郢路魂。
<br>
<br>　　卷118_23  「冬末送魏起居赴京」孙逖
<br>
<br>　　大名将起魏，良史更逢迁。驿骑朝丹阙，关亭望紫烟。
<br>
<br>　　西京春色近，东观物华偏。早赴王正月，挥毫记首年。
<br>
<br>　　卷118_24  「送李补阙摄御史充河西节度判官」孙逖
<br>
<br>　　昔年叨补衮，边地亦埋轮。官序惭先达，才名畏后人。
<br>
<br>　　西戎虽献款，上策耻和亲。早赴前军幕，长清外域尘。
<br>
<br>　　卷118_25  「送赵评事摄御史监军岭南」孙逖
<br>
<br>　　议狱持邦典，临戎假宪威。风从阊阖去，霜入洞庭飞。
<br>
<br>　　篁竹迎金鼓，楼船引绣衣。明年拜真月，南斗使星归。
<br>
<br>　　卷118_26  「送靳十五侍御使蜀」孙逖
<br>
<br>　　天使出霜台，行人择吏才。传车春色送，离兴夕阳催。
<br>
<br>　　驿绕巴江转，关迎剑道开。西南一何幸，前后二龙来。
<br>
<br>　　卷118_27  「送李给事归徐州觐省」孙逖
<br>
<br>　　列位登青琐，还乡复彩衣。共言晨省日，便是昼游归。
<br>
<br>　　春水经梁宋，晴山入海沂。莫愁东路远，四牡正WW.
<br>
<br>　　卷118_28  「送杜侍御赴上都」孙逖
<br>
<br>　　避马台中贵，登车岭外遥。还因贡赋礼，来谒大明朝。
<br>
<br>　　地入商山路，乡连渭水桥。承恩返南越，尊酒重相邀。
<br>
<br>　　卷118_29  「送张环摄御史监南选」孙逖
<br>
<br>　　汉使得张纲，威名摄远方。恩沾柱下史，荣比选曹郎。
<br>
<br>　　江带黔中阔，山连峡水长。莫愁炎暑地，秋至有严霜。
<br>
<br>　　卷118_30  「宴越府陈法曹西亭」孙逖
<br>
<br>　　公府西岩下，红亭间白云。雪梅初度腊，烟竹稍迎曛。
<br>
<br>　　水木涵澄景，帘栊引霁氛。江南归思逼，春雁不堪闻。
<br>
<br>　　卷118_31  「同邢判官寻龙湍观归湖中」孙逖
<br>
<br>　　星使下仙京，云湖喜昼晴。更从探穴处，还作棹歌行。
<br>
<br>　　丝管荷风入，帘帷竹气清。莫愁归路远，水月夜虚明。
<br>
<br>　　卷118_32  「寻龙湍」孙逖
<br>
<br>　　仙穴寻遗迹，轻舟爱水乡。溪流一曲尽，山路九峰长。
<br>
<br>　　渔父歌金洞，江妃舞翠房。遥怜葛仙宅，真气共微茫。
<br>
<br>　　卷118_33  「宿云门寺阁」孙逖
<br>
<br>　　香阁东山下，烟花象外幽。悬灯千嶂夕，卷幔五湖秋。
<br>
<br>　　画壁馀鸿雁，纱窗宿斗牛。更疑天路近，梦与白云游。
<br>
<br>　　卷118_34  「扬子江楼」孙逖
<br>
<br>　　扬子何年邑，雄图作楚关。江连二妃渚，云近八公山。
<br>
<br>　　驿道青枫外，人烟绿屿间。晚来潮正满，数处落帆还。
<br>
<br>　　卷118_35  「淮阴夜宿二首」孙逖
<br>
<br>　　水国南无畔，扁舟北未期。乡情淮上失，归梦郢中疑。
<br>
<br>　　木落知寒近，山长见日迟。客行心绪乱，不及洛阳时。
<br>
<br>　　永夕卧烟塘，萧条天一方。秋风淮水落，寒夜楚歌长。
<br>
<br>　　宿莽非中土，鲈鱼岂我乡。孤舟行已倦，南越尚茫茫。
<br>
<br>　　卷118_36  「下京口埭夜行」孙逖
<br>
<br>　　孤帆度绿氛，寒浦落红曛。江树朝来出，吴歌夜渐闻。
<br>
<br>　　南溟接潮水，北斗近乡云。行役从兹去，归情入雁群。
<br>
<br>　　卷118_37  「山行遇雨」孙逖
<br>
<br>　　骤雨昼氤氲，空天望不分。暗山唯觉电，穷海但生云。
<br>
<br>　　涉涧猜行潦，缘崖畏宿氛。夜来江月霁，棹唱此中闻。
<br>
<br>　　卷118_38  「夜到润州」孙逖
<br>
<br>　　夜入丹阳郡，天高气象秋。海隅云汉转，江畔火星流。
<br>
<br>　　城郭传金柝，闾阎闭绿洲。客行凡几夜，新月再如钩。
<br>
<br>　　卷118_39  「和常州崔使君咏后庭梅二首」孙逖
<br>
<br>　　闻唱梅花落，江南春意深。更传千里外，来入越人吟。
<br>
<br>　　弱干红妆倚，繁香翠羽寻。庭中自公日，歌舞向芳阴。
<br>
<br>　　梅院重门掩，遥遥歌吹边。庭深人不见，春至曲能传。
<br>
<br>　　花落弹棋处，香来荐枕前。使君停五马，行乐此中偏。
<br>
<br>　　卷118_40  「同和咏楼前海石榴二首」孙逖
<br>
<br>　　客自新亭郡，朝来数物华。传君妓楼好，初落海榴花。
<br>
<br>　　露色珠帘映，香风粉壁遮。更宜林下雨，日晚逐行车。
<br>
<br>　　海上移珍木，楼前咏所思。遥闻下车日，正在落花时。
<br>
<br>　　旧绿香行盖，新红洒步綦。从来寒不易，终见久逾滋。
<br>
<br>　　卷118_41  「故右丞相赠太师燕文贞公挽词二首」孙逖
<br>
<br>　　海内文章伯，朝端礼乐英。一言兴宝运，三入济群生。
<br>
<br>　　命与才相偶，年将位不并。台星忽已坼，流恸轸皇情。
<br>
<br>　　甲第三重戟，高门四列侯。已成冠盖里，更有凤凰楼。
<br>
<br>　　人世方为乐，生涯遽若休。空馀掌纶地，传庆百千秋。
<br>
<br>　　卷118_42  「故陈州刺史赠兵部尚书韦公挽词」孙逖
<br>
<br>　　奕叶金章贵，连枝鼎位尊。台庭为凤穴，相府是o原。
<br>
<br>　　世阅空悲命，泉幽不返魂。惟馀汉臣史，继术赞韦门。
<br>
<br>　　卷118_43  「故程将军妻南阳郡夫人樊氏挽歌」孙逖
<br>
<br>　　德配程休甫，名高鲁季姜。宠荣苍玉，宴梦郁金堂。
<br>
<br>　　白日期偕老，幽泉忽悼亡。国风犹在咏，江汉近南阳。
<br>
<br>　　卷118_44  「和上巳连寒食有怀京洛」孙逖
<br>
<br>　　天津御柳碧遥遥，轩骑相从半下朝。行乐光辉寒食借，
<br>
<br>　　太平歌舞晚春饶。红妆楼下东郊道，青草洲边南渡桥。
<br>
<br>　　坐见司空扫西第，看君侍从落花朝。
<br>
<br>　　卷118_45  「和左司张员外自洛使入京中路先赴长安…韦侍御等诸公」孙逖
<br>
<br>　　忽睹云间数雁回，更逢山上正花开。河边淑气迎芳草，
<br>
<br>　　林下轻风待落梅。秋宪府中高唱入，春卿署里和歌来。
<br>
<br>　　共言东阁招贤地，自有西征谢傅才。
<br>
<br>　　卷118_46  「和崔司马登称心山寺」孙逖
<br>
<br>　　郡府乘休日，王城访道初。觉花迎步履，香草藉行车。
<br>
<br>　　倚阁观无际，寻山坐太虚。岩空迷禹迹，海静望秦馀。
<br>
<br>　　翡翠巢珠网，d鸡间绮疏。地灵资净土，水若护真如。
<br>
<br>　　宝树谁攀折，禅云自卷舒。晴分五湖势，烟合九夷居。
<br>
<br>　　生灭纷无象，窥临已得鱼。尝闻宝刀赠，今日奉琼琚。
<br>
<br>　　卷118_47  「奉和李右相中书壁画山水」孙逖
<br>
<br>　　庙堂多暇日，山水契中情。欲写高深趣，还因藻绘成。
<br>
<br>　　九江临户牖，三峡绕檐楹。花柳穷年发，烟云逐意生。
<br>
<br>　　能令万里近，不觉四时行。气染荀香馥，光含乐镜清。
<br>
<br>　　咏歌齐出处，图画表冲盈。自保千年遇，何论八载荣。
<br>
<br>　　卷118_48  「奉和李右相赏会昌林亭」孙逖
<br>
<br>　　贤相初陪跸，灵山本降神。作京雄近县，开阁宠平津。
<br>
<br>　　地胜林亭好，时清宴赏频。百泉萦草木，万井布郊畛。
<br>
<br>　　德与春和盛，功将造化邻。还嗤渭滨叟，岁晚独垂纶。
<br>
<br>　　卷118_49  「和左卫武仓曹卫中对雨创韵赠右卫李骑曹」孙逖
<br>
<br>　　林父同官意，宣尼久敬交。文场刊玉篆，武事掌金铙。
<br>
<br>　　道合宜连茹，时清岂系匏。克勤居簿领，多暇屏D.
<br>
<br>　　美酒怀公宴，玄谈俟客嘲。薄云生北阙，飞雨自西郊。
<br>
<br>　　院暑便清旷，庭芜觉渐苞。高门关讵闭，逸韵柱难胶。
<br>
<br>　　枳棘鸾无叹，椅梧凤必巢。忽闻徵并作，观海愧堂坳。
<br>
<br>　　卷118_50  「送新罗法师还国」孙逖
<br>
<br>　　异域今无外，高僧代所稀。苦心归寂灭，宴坐得精微。
<br>
<br>　　持钵何年至，传灯是日归。上卿挥别藻，中禁下禅衣。
<br>
<br>　　海阔杯还度，云遥锡更飞。此行迷处所，何以慰虔祈。
<br>
<br>　　卷118_51  「送赵大夫护边（一作送赵都护赴安西）」孙逖
<br>
<br>　　外域分都护，中台命职方。欲传清庙略，先取剧曹郎。
<br>
<br>　　已佩登坛印，犹怀伏奏香。百壶开祖饯，驷牡戒戎装。
<br>
<br>　　青海连西掖，黄河带北凉。关山瞻汉月，戈剑宿胡霜。
<br>
<br>　　体国才先著，论兵策复长。果持文武术，还继杜当阳。
<br>
<br>　　卷118_52  「立秋日题安昌寺北山亭」孙逖
<br>
<br>　　楼观倚长霄，登攀及霁朝。高如石门顶，胜拟赤城标。
<br>
<br>　　天路云虹近，人寰气象遥。山围伯禹庙，江落伍胥潮。
<br>
<br>　　徂暑迎秋薄，凉风是日飘。果林馀苦李，萍水覆甘蕉。
<br>
<br>　　览古嗟夷漫，凌空爱寥。更闻金刹下，钟梵晚萧萧。
<br>
<br>　　卷118_53  「登越州城」孙逖
<br>
<br>　　越嶂绕层城，登临万象清。封圻沧海合，廛市碧湖明。
<br>
<br>　　晓日渔歌满，芳春棹唱行。山风吹美箭，田雨润香粳。
<br>
<br>　　代阅英灵尽，人闲吏隐并。赠言王逸少，已见曲池平。
<br>
<br>　　卷118_54  「江行有怀」孙逖
<br>
<br>　　秋水明川路，轻舟转石圻。霜多山橘熟，寒至浦禽稀。
<br>
<br>　　飞席乘风势，回流荡日晖。昼行疑海若，夕梦识江妃。
<br>
<br>　　野霁看吴尽，天长望洛非。不知何岁月，一似暮潮归。
<br>
<br>　　卷118_55  「长洲苑（吴黄武中，此地校猎）」孙逖
<br>
<br>　　吴王初鼎峙，羽猎骋雄才。辇道阊门出，军容茂苑来。
<br>
<br>　　山从列嶂转，江自绕林回。剑骑缘汀入，旌门隔屿开。
<br>
<br>　　合离纷若电，驰逐溢成雷。胜地虞人守，归舟汉女陪。
<br>
<br>　　可怜夷漫处，犹在洞庭隈。山静吟猿父，城空应雉媒。
<br>
<br>　　戎行委乔木，马迹尽黄埃。揽涕问遗老，繁华安在哉。
<br>
<br>　　卷118_56  「和咏廨署有樱桃」孙逖
<br>
<br>　　上林天禁里，芳树有红樱。江国今来见，君门春意生。
<br>
<br>　　香从花绶转，色绕佩珠明。海鸟衔初实，吴姬扫落英。
<br>
<br>　　切将稀取贵，羞与众同荣。为此堪攀折，芳蹊处处成。
<br>
<br>　　卷118_57  「同洛阳李少府观永乐公主入蕃」孙逖
<br>
<br>　　边地莺花少，年来未觉新。美人天上落，龙塞始应春。
<br>
<br>　　卷118_58  「途中口号」孙逖
<br>
<br>　　邺城东北望陵台，珠翠繁华去不回。
<br>
<br>　　无复新妆艳红粉，空馀故垄满青苔。
<br>
<br>　　卷118_59  「晦日湖塘」孙逖
<br>
<br>　　吉日初成晦，方塘遍是春。落花迎二月，芳树历三旬。
<br>
<br>　　公子能留客，巫阳好解神。夜还何虑暗，秉烛向城。
<br>
<br>　　卷118_60  「句」孙逖
<br>
<br>　　野烟出炉上，山花落镜中。（《庐山》。见《诗式》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
