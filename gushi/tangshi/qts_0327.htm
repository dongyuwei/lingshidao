<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百二十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百二十七
<br>
<br>　　卷327_1  「德宗神武孝文皇帝挽歌词三首」权德舆
<br>
<br>　　覆露雍熙运，澄清教化源。赓歌凝庶绩，羽舞被深恩。
<br>
<br>　　纂业光文祖，贻谋属孝孙。恭闻留末命，犹是爱元元。
<br>
<br>　　梯航来万国，玉帛庆三朝。湛露恩方浃，薰风曲正调。
<br>
<br>　　晏车悲卤簿，广乐遏箫韶。最怆号弓处，龙髯上紫霄。
<br>
<br>　　常时柏梁宴，今日谷林归。玉卸鞑ū椋灵烟雨霏。
<br>
<br>　　乔山森羽骑，渭水拥旌纭Ｏ稍何由见，耘田鸟自飞。
<br>
<br>　　卷327_2  「顺宗至德大安孝皇帝挽歌三首（时充卤簿使）」权德舆
<br>
<br>　　十叶开昌运，三辰丽德音。荐功期瘗玉，昭俭每捐金。
<br>
<br>　　解泽皇风遍，虞泉白日沈。仍闻起居注，焚奏感人心。
<br>
<br>　　孝理本忧勤，玄功在啬神。睿图传上嗣，寿酒比家人。
<br>
<br>　　仙驭三清远，行宫万象新。小臣司吉从，还扈属车尘。
<br>
<br>　　候晓传清跸，迎风引彩旒。共瞻宫辂出，遥想望陵愁。
<br>
<br>　　弓剑随云气，衣冠奉月游。空馀驾龙处，摇落鼎湖秋。
<br>
<br>　　卷327_3  「昭德皇后挽歌词」权德舆
<br>
<br>　　淮水源流远，涂山礼命升。往年求故剑，今夕y初陵。
<br>
<br>　　鸾镜金波涩，衣玉彩凝。千年子孙庆，孝理在蒸蒸。
<br>
<br>　　卷327_4  「大行皇太后挽歌词三首（王氏）」权德舆
<br>
<br>　　筮水灵源F，因山y礼崇。从龙开ek路，合璧向方中。
<br>
<br>　　殿帐金根出，Q衣玉座空。唯馀文母化，阴德满公宫。
<br>
<br>　　配礼归清庙，灵仪出直城。九虞宁厚载，一惠易尊名。
<br>
<br>　　晓漏铜壶涩，秋风羽轻。容车攀望处，孺慕切皇情。
<br>
<br>　　哀笳出长信，宝剑入延津。呜咽宫车进，凄凉祠殿新。
<br>
<br>　　青乌灵兆久，白燕瑞书频。从此山园夕，金波照玉尘。
<br>
<br>　　卷327_5  「惠昭皇太子挽歌词二首」权德舆
<br>
<br>　　前星落庆霄，薤露逐晨飙。宫仗黄麾出，仙游紫府遥。
<br>
<br>　　空嗟凤吹去，无复鸡鸣朝。今夜西园月，重轮更寂寥。
<br>
<br>　　东朝闻楚挽，羽R依稀转。天归京兆新，日与长安远。
<br>
<br>　　兰芳落故殿，桂影销空苑。骑吹咽不前，风悲九旗卷。
<br>
<br>　　卷327_6  「赠文敬太子挽歌词二首」权德舆
<br>
<br>　　盘石公封重，瑶山赠礼尊。归全荣备物，乐善积深恩。
<br>
<br>　　雁沼寒波咽，鸾旌夕吹翻。唯馀西靡树，千古霸陵原。
<br>
<br>　　铜壶晓漏初，羽拥涂车。方外留鸿宝，人间得善书。
<br>
<br>　　清笳悲画绶，朱邸散长裾。还似缑山驾，飘飘向碧虚。
<br>
<br>　　卷327_7  「赠郑国庄穆公主挽歌二首」权德舆
<br>
<br>　　追饰崇汤沐，遗芳蔼禁闱。秋原森羽卫，夜壑掩容辉。
<br>
<br>　　睿藻悲难尽，公宫望不归。笳箫向烟雾，疑是彩鸾飞。
<br>
<br>　　旧馆闭平阳，容车启寿堂。霜凝英落，风度薤歌长。
<br>
<br>　　淑德图书在，皇慈礼命彰。凄凉霸川曲，垄树已成行。
<br>
<br>　　卷327_8  「赠魏国宪穆公主挽歌词二首」权德舆
<br>
<br>　　汉制荣车服，周诗美肃雍。礼尊同姓主，恩锡大名封。
<br>
<br>　　外馆留图史，阴堂闭德容。睿词悲薤露，千古仰芳踪。
<br>
<br>　　秦楼晓月残，卤簿列材官。红绶兰桂歇，粉田风露寒。
<br>
<br>　　凝笳悲驷马，清镜掩孤鸾。愍册徽音在，都人雪涕看。
<br>
<br>　　卷327_9  「赠梁国惠康公主挽歌词二首」权德舆
<br>
<br>　　外馆嫔仪贵，中参睿渥深。初笄横白玉，盛服镂黄金。
<br>
<br>　　风度箫声远，河低婺彩沈。夜台留册谥，凄怆即徽音。
<br>
<br>　　杳霭异湘川，飘u驾紫烟。凤楼人已去，鸾镜月空悬。
<br>
<br>　　雾湿汤沐地，霜凝脂粉田。音容无处所，应在玉皇前。
<br>
<br>　　卷327_10  「故太尉兼中书令赠太师西平王挽词」权德舆
<br>
<br>　　翊戴推元老，谋猷合大君。河山封故地，金石表新坟。
<br>
<br>　　剑履归长夜，笳箫咽暮云。还经誓师处，薤露不堪闻。
<br>
<br>　　卷327_11  「故司徒兼侍中赠太傅北平王挽词」权德舆
<br>
<br>　　授律勋庸盛，居中鼎鼐和。佐时调四气，尽力净三河。
<br>
<br>　　忽访天京兆，空传汉伏波。今朝麟阁上，偏轸圣情多。
<br>
<br>　　卷327_12  「奉和礼部尚书酬杨著作竹亭歌」权德舆
<br>
<br>　　直城朱户相逦连，九逵丹毂声阗阗。春官自有花源赏，
<br>
<br>　　终日南山当目前。晨摇玉佩趋温室，莫入竹溪疑洞天。
<br>
<br>　　烟销雨过看不足，晴翠鲜飙逗深谷。独谣一曲泛流霞，
<br>
<br>　　闲对千竿连净绿。萦回疏凿随胜地，石磴岩扉光景异。
<br>
<br>　　虚斋寂寂清籁吟，幽涧纷纷杂英坠。家承麟趾贵，
<br>
<br>　　剑有龙泉赐，上奉明时事无事。人间方外兴偏多，
<br>
<br>　　能以簪缨狎薜萝。常通内学青莲偈，更奏新声白雪歌。
<br>
<br>　　风入松，云归栋，鸿飞灭处犹目送。蝶舞闲时梦忽成，
<br>
<br>　　兰台有客叙交情，返照中林曳履声。直为君恩催造膝，
<br>
<br>　　东方辨色谒承明。
<br>
<br>　　卷327_13  「奉和张仆射朝天行」权德舆
<br>
<br>　　元侯重寄贞师律，三郡四封今静谧。丹毂常思阙下来，
<br>
<br>　　紫泥忽自天中出。军装喜气倍趋程，千骑鸣珂入凤城。
<br>
<br>　　周王致理称申甫，今日贤臣见明主。拜恩稽首纷无已，
<br>
<br>　　凝旒前席皇情喜。逢时自是山出云，献可还同石投水。
<br>
<br>　　昔岁褒衣梁甫吟，当时已有致君心。专城一鼓妖氛静，
<br>
<br>　　拥旆十年天泽深。日日披诚奉昌运，王人织路传清问。
<br>
<br>　　仙酝尝分玉信ǎ御闲更辍金羁骏。元正前殿朝君臣，
<br>
<br>　　一人负百福新。宫悬彩仗俨然合，瑞气炉烟相与春。
<br>
<br>　　万年枝上东风早，玉晨趋光景好。涂山已见首诸侯，
<br>
<br>　　麟阁终当画元老。温室沈沈漏刻移，退朝宾侣每相随。
<br>
<br>　　雄词乐职波涛阔，旷度交欢云雾披。自古全才贵文武，
<br>
<br>　　懦夫只解冠章甫。见公抽匣百炼光，试欲磨铅谅无助。
<br>
<br>　　卷327_14  「和李中丞慈恩寺清上人院牡丹花歌」权德舆
<br>
<br>　　澹荡韶光三月中，牡丹偏自占春风。时过宝地寻香径，
<br>
<br>　　已见新花出故丛。曲水亭西杏园北，浓芳深院红霞色。
<br>
<br>　　擢秀全胜珠树林，结根幸在青莲域。艳蕊鲜房次第开，
<br>
<br>　　含烟洗露照苍苔。庞眉倚杖禅僧起，轻翅萦枝舞蝶来。
<br>
<br>　　独坐南台时共美，闲行古刹情何已。花间一曲奏阳春，
<br>
<br>　　应为芬芳比君子。
<br>
<br>　　卷327_15  「锡杖歌送明楚上人归佛川」权德舆
<br>
<br>　　上人远自西天竺，头陀行遍国朝寺。口翻贝叶古字经，
<br>
<br>　　手持金策声泠泠。护法护身唯振锡，石濑云溪深寂寂。
<br>
<br>　　乍来松径风更寒，遥映霜天月成魄。后夜空山禅诵时，
<br>
<br>　　寥寥挂在枯树枝。真法常传心不住，东西南北随缘路。
<br>
<br>　　佛川此去何时回，应真莫便游天台。
<br>
<br>　　卷327_16  「马秀才草书歌（大理马正之二）」权德舆
<br>
<br>　　伯英草圣称绝伦，后来学者无其人。白眉年少未弱冠，
<br>
<br>　　落纸纷纷运纤腕。初闻之子十岁馀，当时时辈皆不如。
<br>
<br>　　犹轻昔日墨池学，未许前贤团扇书。艳彩芳姿相点缀，
<br>
<br>　　水映荷花风转蕙。三春并向指下生，万象争分笔端势。
<br>
<br>　　有时当暑如清秋，满堂风雨寒飕飕。乍疑崩崖瀑水落，
<br>
<br>　　又见古木饥鼯愁。变化纵横出新意，眼看一字千金贵。
<br>
<br>　　忆昔谢安问献之，时人虽见那得知。
<br>
<br>　　卷327_17  「离合诗赠张监阁老（一作以离合诗赠秘书监张荐）」权德舆
<br>
<br>　　黄叶从风散，暗嗟时节换。忽见鬓边霜，勿辞林下觞。
<br>
<br>　　躬行君子道，身负芳名早。帐殿汉官仪，巾车塞垣草。
<br>
<br>　　交情剧断金，文律每招寻。始知蓬山下，如见古人心。
<br>
<br>　　卷327_18  「春日雪酬潘孟阳回文」权德舆
<br>
<br>　　酒杯春醉好，飞雪晚庭闲。久忆同前赏，中林对远山。
<br>
<br>　　卷327_19  「五杂组」权德舆
<br>
<br>　　五杂组，旗亭客。往复还，城南陌。不得已，天涯谪。
<br>
<br>　　卷327_20  「数名诗」权德舆
<br>
<br>　　一区扬雄宅，恬然无所欲。二顷季子田，岁晏常自足。
<br>
<br>　　三端固为累，事物反徽束。四体苟不勤，安得丰菽粟。
<br>
<br>　　五侯诚リ剩荣甚或为辱。六翮未骞翔，虞罗乃相触。
<br>
<br>　　七人称作者，杳杳有遐躅。八桂挺奇姿，森森照初旭。
<br>
<br>　　九歌伤泽畔，怨思徒刺促。十翼有格言，幽贞谢浮俗。
<br>
<br>　　卷327_21  「星名诗」权德舆
<br>
<br>　　虚怀何所欲，岁晏聊懒逸。云翼谢翩翻，松心保贞实。
<br>
<br>　　风秋景气爽，叶落井径出。陶然美酒酣，所谓幽人吉。
<br>
<br>　　自当轻尺璧，岂复扫一室。安用簪进贤，少微斯可必。
<br>
<br>　　卷327_22  「卦名诗」权德舆
<br>
<br>　　节变忽惊春，临风骋望频。支颐倦书幌，步履整山巾。
<br>
<br>　　时鸟渐成曲，杂芳随意新。曙霞连观阙，绮陌丽咸秦。
<br>
<br>　　天地今交泰，云雷背遘屯。中孚谅可乐，书此示家人。
<br>
<br>　　卷327_23  「药名诗」权德舆
<br>
<br>　　七泽兰芳千里春，潇湘花落石磷磷。
<br>
<br>　　有时浪白微风起，坐钓藤阴不见人。
<br>
<br>　　卷327_24  「古人名诗」权德舆
<br>
<br>　　藩宣秉戎寄，衡石崇势位。年纪信不留，弛张良自愧。
<br>
<br>　　樵苏则为惬，瓜李斯可畏。不顾荣官尊，每陈丰亩利。
<br>
<br>　　家林类岩t，负郭躬敛积。忌满宠生嫌，养蒙恬胜智。
<br>
<br>　　疏钟皓月晓，晚景丹霞异。涧谷永不谖，山梁冀无累。
<br>
<br>　　颇符生肇学，得展禽尚志。从此直不疑，支离疏世事。
<br>
<br>　　卷327_25  「州名诗寄道士」权德舆
<br>
<br>　　金兰同道义，琼简复芝田。平楚白云合，幽崖丹桂连。
<br>
<br>　　松峰明爱景，石窦纳新泉。冀永南山寿，欢随万福延。
<br>
<br>　　卷327_26  「八音诗」权德舆
<br>
<br>　　金谷盛繁华，凉台列簪组。石崇留客醉，绿珠当座舞。
<br>
<br>　　丝泪可销骨，冶容竟何补。竹林谅贤人，满酌无所苦。
<br>
<br>　　匏居容宴豆，儒室贵环堵。土鼓与污尊，颐神则为愈。
<br>
<br>　　革道当在早，谦光斯可取。木雁才不才，吾知养生主。
<br>
<br>　　卷327_27  「建除诗」权德舆
<br>
<br>　　建节出王都，雄雄大丈夫。除书加右职，骑吏拥前驱。
<br>
<br>　　满月张繁弱，含霜耀鹿卢。平明跃[，清夜击珊瑚。
<br>
<br>　　定远功那比，平津策乃迂。执心思报国，效节在忘躯。
<br>
<br>　　破胆销丹浦，颦蛾舞绿珠。危冠徒自爱，长毂事应殊。
<br>
<br>　　成绩封千室，畴劳使五符。收功轻骠卫，致埋迈黄虞。
<br>
<br>　　开济今如此，英威古不侔。闭关草玄者，无乃误为儒。
<br>
<br>　　卷327_28  「六府诗」权德舆
<br>
<br>　　金映玉俎，宾友纷宴喜。木兰泛方塘，桂酒启皓齿。
<br>
<br>　　水榭临空迥，酣歌当座起。火云散奇峰，瑶瑟韵清徵。
<br>
<br>　　土梗乃虚论，康庄有逸轨。Y成一编书，谈笑佐天子。
<br>
<br>　　卷327_29  「三妇诗」权德舆
<br>
<br>　　大妇刺绣文，中妇缝罗裙。小妇无所作，娇歌遏行云。
<br>
<br>　　丈人且安坐，金炉香正薰。
<br>
<br>　　卷327_30  「安语」权德舆
<br>
<br>　　岩岩五岳镇方舆，八极廓清氛除。
<br>
<br>　　挥金得谢归里闾，象床角枕支体舒。
<br>
<br>　　卷327_31  「危语」权德舆
<br>
<br>　　被病独行逢乳虎，狂风骇浪失棹橹。
<br>
<br>　　举人看榜闻晓鼓，孱夫孽子遇妒母。
<br>
<br>　　卷327_32  「大言」权德舆
<br>
<br>　　华嵩为佩河为带，南交北朔跬步内。
<br>
<br>　　搏鹏作腊巨鳌，伸舒轶出元气外。
<br>
<br>　　卷327_33  「小言」权德舆
<br>
<br>　　醯鸡伺晨驾蚊翼，毫端棘刺分畛域。
<br>
<br>　　蛛丝结构聊荫息，蚁垤崔嵬不可陟。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
