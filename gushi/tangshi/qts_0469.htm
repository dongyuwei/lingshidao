<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百六十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百六十九
<br>
<br>　　卷469_1  「拟古咏河边枯树」长孙佐辅
<br>
<br>　　野火烧枝水洗根，数围孤树半心存。
<br>
<br>　　应是无机承雨露，却将春色寄苔痕。
<br>
<br>　　卷469_2  「别友人」长孙佐辅
<br>
<br>　　愁多不忍醒时别，想极还寻静处行。
<br>
<br>　　谁遣同衾又分手，不如行路本无情。
<br>
<br>　　卷469_3  「伤故人歌妓」长孙佐辅
<br>
<br>　　愁脸无红衣满尘，万家门户不容身。
<br>
<br>　　曾将一笑君前去，误杀几多回顾人。
<br>
<br>　　卷469_4  「南中客舍对雨送故人归北」长孙佐辅
<br>
<br>　　猿声啾啾雁声苦，卷帘相对愁不语。几年客吴君在楚，
<br>
<br>　　况送君归我犹阻。家书作得不忍封，北风吹断阶前雨。
<br>
<br>　　卷469_5  「杭州秋日别故友」长孙佐辅
<br>
<br>　　相见又相别，大江秋水深。悲欢一世事，去住两乡心。
<br>
<br>　　淅沥篱下叶，凄清阶上琴。独随孤棹去，何处更同衾。
<br>
<br>　　卷469_6  「代别后梦别」长孙佐辅
<br>
<br>　　别中还梦别，悲后更生悲。觉梦俱千里，追随难再期。
<br>
<br>　　翻思梦里苦，却恨觉来迟。纵是非真事，何妨梦会时。
<br>
<br>　　卷469_7  「答边信（一作代答边信同心结）」长孙佐辅
<br>
<br>　　征人去年戍辽水，夜得边书字盈纸。挥刀就烛裁红绮，
<br>
<br>　　结作同心答千里。君寄边书书莫绝，妾答同心心自结。
<br>
<br>　　同心再解心不离，书字频看字愁灭。结成一夜和泪封，
<br>
<br>　　贮书只在怀袖中。莫如书字故难久，愿学同心长可同。
<br>
<br>　　卷469_8  「对镜吟」长孙佐辅
<br>
<br>　　忆昔逢君新纳娉，青铜铸出千年镜。意怜光彩固无瑕，
<br>
<br>　　义比恩情永相映。每将鉴面兼鉴心，鉴来不辍情逾深。
<br>
<br>　　君非结心空结带，结处尚新恩已背。开帘览镜悲难语，
<br>
<br>　　对面相看孟门阻。掩匣徒惭双凤飞，悬台欲效孤鸾舞。
<br>
<br>　　昔日照来人共许，今朝照罢自生疑。镜上有尘犹可淬，
<br>
<br>　　君恩讵肯无回时。
<br>
<br>　　卷469_9  「山行书事」长孙佐辅
<br>
<br>　　日落风bk々，驱车行远郊。中心有所悲，古墓穿黄茅。
<br>
<br>　　茅中狐兔窠，四面乌鸢巢。鬼火时独出，人烟不相交。
<br>
<br>　　行行近破村，一径欹还坳。迎霜听蟋蟀，向月看]蛸。
<br>
<br>　　翁喜客来至，客业羞厨庖。浊醪夸泼蚁，时果仍新苞。
<br>
<br>　　相劝对寒灯，呼儿k枯梢。性朴颇近古，其言无斗筲。
<br>
<br>　　忧欢世上并，岁月途中抛。谁知问津客，空作扬雄嘲。
<br>
<br>　　卷469_10  「古宫怨」长孙佐辅
<br>
<br>　　窗前好树名玫瑰，去年花落今年开。无情春色尚识返，
<br>
<br>　　君心忽断何时来。忆昔妆成候仙仗，宫琐玲珑日新上。
<br>
<br>　　拊心却笑西子梗掩鼻谁忧郑姬谤。草染文章衣下履，
<br>
<br>　　花黏甲乙床前帐。三千玉貌休自夸，十二金钗独相向。
<br>
<br>　　盛衰倾夺欲何如，娇爱翻悲逐佞谀。重远岂能惭沼鹄，
<br>
<br>　　弃前方见泣船鱼。看笼不记熏龙脑，咏扇空曾秃鼠须。
<br>
<br>　　始喜类萝新托柏，终伤如荠却甘荼。院深独开还独闭，
<br>
<br>　　鹦鹉惊飞苔覆地。满箱旧赐前日衣，渍枕新垂夜来泪。
<br>
<br>　　痕多开镜照还悲，绿髻青蛾尚未衰。莫道新缣长绝比，
<br>
<br>　　犹逢故剑会相追。
<br>
<br>　　卷469_11  「关山月」长孙佐辅
<br>
<br>　　凄凄还切切，戍客多离别。何处最伤心，关山见秋月。
<br>
<br>　　关月竟如何，由来远近过。始经玄菟塞，终绕白狼河。
<br>
<br>　　忽忆秦楼妇，流光应共有。已得并蛾眉，还知揽纤手。
<br>
<br>　　去岁照同行，比翼复连形。今宵照独立，顾影自茕茕。
<br>
<br>　　馀晖惭西落，夜夜看如昨。借问映旌旗，何如鉴帷幕。
<br>
<br>　　拂晓朔风悲，蓬惊雁不飞。几时征戍罢，还向月中归。
<br>
<br>　　卷469_12  「陇西行」长孙佐辅
<br>
<br>　　阴云凝朔气，陇上正飞雪。四月草不生，北风劲如切。
<br>
<br>　　朝来羽书急，夜救长城窟。道隘行不前，相呼抱鞍歇。
<br>
<br>　　人寒指欲堕，马冻蹄亦裂。射雁旋充饥，斧冰还止渴。
<br>
<br>　　宁辞解围斗，但恐乘疲没。早晚边候空，归来养羸卒。
<br>
<br>　　卷469_13  「寻山家（见《才调集》，《纪事》作羊士谔诗）」长孙佐辅
<br>
<br>　　独访山家歇还涉，茅屋斜连隔松叶。
<br>
<br>　　主人闻语未开门，绕篱野菜飞黄蝶。
<br>
<br>　　卷469_14  「山居」长孙佐辅
<br>
<br>　　看书爱幽寂，结宇青冥间。飞泉引风听，古桂和云攀。
<br>
<br>　　地深草木稠，境静鱼鸟闲。阴气晚出谷，朝光先照山。
<br>
<br>　　有时独杖藜，入夜犹启关。星昏归鸟过，火出樵童还。
<br>
<br>　　神体自和适，不是离人寰。
<br>
<br>　　卷469_15  「楚州盐构徘酵海」长孙佐辅
<br>
<br>　　混沌本冥冥，泄为洪川流。雄哉大造化，万古横中州。
<br>
<br>　　我从西北来，登高望蓬丘。阴晴乍开合，天地相沉浮。
<br>
<br>　　长风卷繁云，日出扶桑头。水净露鲛室，烟销凝蜃楼。
<br>
<br>　　时来会云翔，道蹇即津游。明发促归轸，沧波非宿谋。
<br>
<br>　　卷469_16  「闻韦驸马使君迁拜台州」长孙佐辅
<br>
<br>　　溟藩轸帝忧，见说初鸣驺。德胜祸先戢，情闲思自流。
<br>
<br>　　蚕殷桑柘空，廪实雀鼠稠。谏虎昔赐骏，安人将问牛。
<br>
<br>　　曾陪后乘光，共逐平津游。旌旆拥追赏，歌钟催献酬。
<br>
<br>　　音徽一寂寥，贵贱双沉浮。北郭乏中崖，东方称上头。
<br>
<br>　　跻山望百城，目尽增遐愁。海逼日月近，天高星汉秋。
<br>
<br>　　无阶异渐鸿，有志惭驯鸥。终期促孤棹，暂访天台幽。
<br>
<br>　　卷469_17  「山行经村径」长孙佐辅
<br>
<br>　　一径有人迹，到来唯数家。依稀听机杼，寂历看桑麻。
<br>
<br>　　雨湿渡头草，风吹坟上花。却驱羸马去，数点归林鸦。
<br>
<br>　　卷469_18  「野田行」张碧
<br>
<br>　　风昏昼色飞斜雨，冤骨千堆髑髅语。八牢落人物悲，
<br>
<br>　　是个田园荒废主。悲嗟自古争天下，几度乾坤复如此。
<br>
<br>　　秦皇LL筑长城，汉祖区区白蛇死。野田之骨兮又成尘，
<br>
<br>　　楼阁风烟兮还复新。愿得华山之下长归马，
<br>
<br>　　野田无复堆冤者。
<br>
<br>　　卷469_19  「贫女」张碧
<br>
<br>　　岂是昧容华，岂不知机织。自是生寒门，良媒不相识。
<br>
<br>　　卷469_20  「幽思」张碧
<br>
<br>　　金炉烟霭微，银G残影灭。出户独裴回，落花满明月。
<br>
<br>　　卷469_21  「惜花三首」张碧
<br>
<br>　　千枝万枝占春开，彤霞著地红成堆。
<br>
<br>　　一窖闲愁驱不去，殷勤对尔酌金杯。
<br>
<br>　　老鸦拍翼盘空疾，准拟浮生如瞬息。
<br>
<br>　　阿母蟠桃香未齐，汉皇骨葬秋山碧。
<br>
<br>　　朝开暮落煎人老，无人为报东君道。
<br>
<br>　　留取红伴醉吟，莫教少女来吹扫。
<br>
<br>　　卷469_22  「游春引三首」张碧
<br>
<br>　　句芒爱弄春风权，开萌发翠无党偏。
<br>
<br>　　句芒小女精神巧，机罗杼绮满平川。
<br>
<br>　　五陵年少轻薄客，蛮锦花多春袖窄。
<br>
<br>　　酌桂鸣金玩物华，星蹄绣毂填香陌。
<br>
<br>　　千条碧绿轻拖水，金毛泣怕春江死。
<br>
<br>　　万汇俱含造化恩，见我春工无私理。
<br>
<br>　　卷469_23  「农父」张碧
<br>
<br>　　运锄耕鼻中瞧穑陇亩丰盈满家喜。
<br>
<br>　　到头禾黍属他人，不知何处抛妻子。
<br>
<br>　　卷469_24  「古意」张碧
<br>
<br>　　銮舆不碾香尘灭，更残三十六宫月。
<br>
<br>　　手持纨扇独含情，秋风吹落横波血。
<br>
<br>　　卷469_25  「秋日登岳阳楼晴望」张碧
<br>
<br>　　三秋倚练飞金盏，洞庭波定平如i.天高云卷绿罗低，
<br>
<br>　　一点君山碍人眼。漫漫万顷铺琉璃，烟波阔远无鸟飞。
<br>
<br>　　西南东北竞无际，直疑侵断青天涯。屈原回日牵愁吟，
<br>
<br>　　龙宫感激致应沈。贾生憔悴说不得，茫茫烟霭堆湖心。
<br>
<br>　　卷469_26  「鸿沟」张碧
<br>
<br>　　毒龙衔日天地昏，八ι愁云。秦园走鹿无藏处，
<br>
<br>　　纷纷争处蜂成群。四溟波立鲸相吞，荡摇五岳崩山根。
<br>
<br>　　鱼虾舞浪狂鳅鲲，龙蛇胆战登鸿门。星旗羽镞强者尊，
<br>
<br>　　黑风白雨东西屯。山河欲拆人烟分，壮士鼓勇君王存。
<br>
<br>　　项庄愤气吐不得，亚父斗声天上闻。玉光堕地惊昆仑，
<br>
<br>　　留侯气魄吞太华。舌头一寸生阳春，神农女娲愁不言。
<br>
<br>　　蛇枯老媪啼泪痕，星曹定秤秤王孙。项籍骨轻迷精魂，
<br>
<br>　　沛公仰面争乾坤。须臾垓下贼星起，歌声缭绕凄人耳。
<br>
<br>　　吴娃捧酒横秋波，霜天月照空城垒。力拔山兮忽到此，
<br>
<br>　　骓嘶懒渡乌江水。新丰瑞色生楼台，西楚寒蒿哭愁鬼。
<br>
<br>　　三尺霜鸣金匣里，神光一掉八千里。汉皇骤马意气生，
<br>
<br>　　西南扫地迎天子。
<br>
<br>　　卷469_27  「美人梳头」张碧
<br>
<br>　　玉堂花院小枝红，绿窗一片春光晓。玉容惊觉浓睡醒，
<br>
<br>　　圆蟾挂出妆台表。金盘解下丛鬟碎，三尺巫云绾朝翠。
<br>
<br>　　皓指高低寸黛愁，水精梳滑参差坠。须臾拢掠蝉鬓生，
<br>
<br>　　玉钗冷透冬冰明。芙蓉拆向新开脸，秋泉慢转眸波横。
<br>
<br>　　鹦鹉偷来话心曲，屏风半倚遥山绿。
<br>
<br>　　卷469_28  「题祖山人池上怪石」张碧
<br>
<br>　　寒姿数片奇突兀，曾作秋江秋水骨。先生应是厌风云，
<br>
<br>　　著向江边塞龙窟。我来池上倾酒尊，半酣书破青烟痕。
<br>
<br>　　参差翠缕摆不落，笔头惊怪黏秋云。
<br>
<br>　　我闻吴中项容水墨有高价，邀得将来倚松下。
<br>
<br>　　铺却双缯直道难，掉首空归不成画。
<br>
<br>　　卷469_29  「山居雨霁即事（一作长孙佐辅诗）」张碧
<br>
<br>　　结茅苍岭下，自与喧卑隔。况值雷雨晴，郊原转岑寂。
<br>
<br>　　出门看反照，绕屋残溜滴。古路绝人行，荒陂响蝼蝈。
<br>
<br>　　篱崩瓜豆蔓，圃坏牛羊迹。断续古祠鸦，高低远村笛。
<br>
<br>　　喜闻东皋润，欲往未通屐。杖策试危桥，攀萝瞰苔壁。
<br>
<br>　　邻翁夜相访，缓酌聊石。新月出污尊，浮云在巾舄。
<br>
<br>　　常隳腐儒操，谬习经邦画。有待时未知，非关慕沮溺。
<br>
<br>　　卷469_30  「赠琴棋僧歌」张瀛
<br>
<br>　　我尝听师法一说，波上莲花水中月。不垢不净是色空，
<br>
<br>　　无法无空亦无灭。我尝听师禅一观，浪溢鳌头蟾魄满。
<br>
<br>　　河沙世界尽空空，一寸寒灰冷灯畔。我又听师琴一抚，
<br>
<br>　　长松唤住秋山雨。弦中雅弄若铿金，指下寒泉流太古。
<br>
<br>　　我又听师棋一著，山顶坐沈红日脚。阿谁称是国手人，
<br>
<br>　　罗浮道士赌却鹤，输却药。法怀斟下红霞丹，
<br>
<br>　　束手不敢争头角。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
