<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百八十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百八十三
<br>
<br>　　卷183_1  「越中秋怀」李白
<br>
<br>　　越水绕碧山，周回数千里。乃是天镜中，分明画相似。
<br>
<br>　　爱此从冥搜，永怀临湍游。一为沧波客，十见红蕖秋。
<br>
<br>　　观涛壮天险，望海令人愁。路遐迫西照，岁晚悲东流。
<br>
<br>　　何必探禹穴，逝将归蓬丘。不然五湖上，亦可乘扁舟。
<br>
<br>　　卷183_2  「效古二首」李白
<br>
<br>　　朝入天苑中，谒帝蓬莱宫。青山映辇道，碧树摇苍空。
<br>
<br>　　谬题金闺籍，得与银台通。待诏奉明主，抽毫颂清风。
<br>
<br>　　归时落日晚，躞蹀浮云骢。人马本无意，飞驰自豪雄。
<br>
<br>　　入门紫鸳鸯，金井双梧桐。清歌弦古曲，美酒沽新丰。
<br>
<br>　　快意且为乐，列筵坐群公。光景不可留，生世如转蓬。
<br>
<br>　　早达胜晚遇，羞比垂钓翁。
<br>
<br>　　自古有秀色，西施与东邻。蛾眉不可妒，况乃效其颦。
<br>
<br>　　所以尹婕妤，羞见邢夫人。低头不出气，塞默少精神。
<br>
<br>　　寄语无盐子，如君何足珍。
<br>
<br>　　卷183_3  「拟古十二首」李白
<br>
<br>　　青天何历历，明星如白石。黄姑与织女，相去不盈尺。
<br>
<br>　　银河无鹊桥，非时将安适。闺人理纨素，游子悲行役。
<br>
<br>　　瓶冰知冬寒，霜露欺远客。客似秋叶飞，飘u不言归。
<br>
<br>　　别后罗带长，愁宽去时衣。乘月托宵梦，因之寄金徽。
<br>
<br>　　高楼入青天，下有白玉堂。明月看欲堕，当窗悬清光。
<br>
<br>　　遥夜一美人，罗衣沾秋霜。含情弄柔瑟，弹作陌上桑。
<br>
<br>　　弦声何激烈，风卷绕飞梁。行人皆踯躅，栖鸟起回翔。
<br>
<br>　　但写妾意苦，莫辞此曲伤。愿逢同心者，飞作紫鸳鸯。
<br>
<br>　　长绳难系日，自古共悲辛。黄金高北斗，不惜买阳春。
<br>
<br>　　石火无留光，还如世中人。即事已如梦，后来我谁身。
<br>
<br>　　提壶莫辞贫，取酒会四邻。仙人殊恍惚，未若醉中真。
<br>
<br>　　清都绿玉树，灼烁瑶台春。攀花弄秀色，远赠天仙人。
<br>
<br>　　香风送紫蕊，直到扶桑津。取掇世上艳，所贵心之珍。
<br>
<br>　　相思传一笑，聊欲示情亲。
<br>
<br>　　今日风日好，明日恐不如。春风笑于人，何乃愁自居。
<br>
<br>　　吹箫舞彩凤，酌醴神鱼。千金买一醉，取乐不求馀。
<br>
<br>　　达士遗天地，东门有二疏。愚夫同瓦石，有才知卷舒。
<br>
<br>　　无事坐悲苦，块然涸辙鱼。
<br>
<br>　　运速天地闭，胡风结飞霜。百草死冬月，六龙颓西荒。
<br>
<br>　　太白出东方，彗星扬精光。鸳鸯非越鸟，何为眷南翔。
<br>
<br>　　惟昔鹰将犬，今为侯与王。得水成蛟龙，争池夺凤凰。
<br>
<br>　　北斗不酌酒，南箕空簸扬。
<br>
<br>　　世路今太行，回车竟何托。万族皆凋枯，遂无少可乐。
<br>
<br>　　旷野多白骨，幽魂共销铄。荣贵当及时，春华宜照灼。
<br>
<br>　　人非昆山玉，安得长璀错。身没期不朽，荣名在麟阁。
<br>
<br>　　月色不可扫，客愁不可道。玉露生秋衣，流萤飞百草。
<br>
<br>　　日月终销毁，天地同枯槁。蟪蛄啼青松，安见此树老。
<br>
<br>　　金丹宁误俗，昧者难精讨。尔非千岁翁，多恨去世早。
<br>
<br>　　饮酒入玉壶，藏身以为宝。
<br>
<br>　　生者为过客，死者为归人。天地一逆旅，同悲万古尘。
<br>
<br>　　月兔空捣药，扶桑已成薪。白骨寂无言，青松岂知春。
<br>
<br>　　前后更叹息，浮荣安足珍。
<br>
<br>　　仙人骑彩凤，昨下阆风岑。海水三清浅，桃源一见寻。
<br>
<br>　　遗我绿玉杯，兼之紫琼琴。杯以倾美酒，琴以闲素心。
<br>
<br>　　二物非世有，何论珠与金。琴弹松里风，杯劝天上月。
<br>
<br>　　风月长相知，世人何倏忽。
<br>
<br>　　涉江弄秋水，爱此荷花鲜。攀荷弄其珠，荡漾不成圆。
<br>
<br>　　佳人彩云里，欲赠隔远天。相思无由见，怅望凉风前。
<br>
<br>　　去去复去去，辞君还忆君。汉水既殊流，楚山亦此分。
<br>
<br>　　人生难称意，岂得长为群。越燕喜海日，燕鸿思朔云。
<br>
<br>　　别久容华晚，琅\不能饭。日落知天昏，梦长觉道远。
<br>
<br>　　望夫登高山，化石竟不返。
<br>
<br>　　卷183_4  「感兴六首」李白
<br>
<br>　　瑶姬天帝女，精彩化朝云。宛转入宵梦，无心向楚君。
<br>
<br>　　锦衾抱秋月，绮席空兰芬。茫昧竟谁测，虚传宋玉文。
<br>
<br>　　洛浦有宓妃，飘u雪争飞。轻云拂素月，了可见清辉。
<br>
<br>　　解欲西去，含情讵相违。香尘动罗袜，绿水不沾衣。
<br>
<br>　　陈王徒作赋，神女岂同归。好色伤大雅，多为世所讥。
<br>
<br>　　裂素持作书，将寄万里怀。眷眷待远信，竟岁无人来。
<br>
<br>　　征鸿务随阳，又不为我栖。委之在深箧，蠹鱼坏其题。
<br>
<br>　　何如投水中，流落他人开。不惜他人开，但恐生是非。
<br>
<br>　　十五游神仙，仙游未曾歇。吹笙坐松风，泛瑟窥海月。
<br>
<br>　　西山玉童子，使我炼金骨。欲逐黄鹤飞，相呼向蓬阙。
<br>
<br>　　西国有美女，结楼青云端。蛾眉艳晓月，一笑倾城欢。
<br>
<br>　　高节不可夺，炯心如凝丹。常恐彩色晚，不为人所观。
<br>
<br>　　安得配君子，共乘双飞鸾。
<br>
<br>　　嘉谷隐丰草，草深苗且稀。农夫既不异，孤穗将安归。
<br>
<br>　　常恐委畴陇，忽与秋蓬飞。乌得荐宗庙，为君生光辉。
<br>
<br>　　卷183_5  「寓言三首」李白
<br>
<br>　　周公负斧，成王何夔夔。武王昔不豫，剪爪投河湄。
<br>
<br>　　贤圣遇谗慝，不免人君疑。天风拔大木，禾黍咸伤萎。
<br>
<br>　　管蔡扇苍蝇，公赋鸱^诗。金g若不启，忠信谁明之。
<br>
<br>　　摇裔双彩凤，婉娈三青禽。往还瑶台里，鸣舞玉山岑。
<br>
<br>　　以欢秦娥意，复得王母心。区区精卫鸟，衔木空哀吟。
<br>
<br>　　长安春色归，先入青门道。绿杨不自持，从风欲倾倒。
<br>
<br>　　海燕还秦宫，双飞入帘栊。相思不相见，托梦辽城东。
<br>
<br>　　卷183_6  「秋夕旅怀」李白
<br>
<br>　　凉风度秋海，吹我乡思飞。连山去无际，流水何时归。
<br>
<br>　　目极浮云色，心断明月晖。芳草歇柔艳，白露催寒衣。
<br>
<br>　　梦长银汉落，觉罢天星稀。含悲想旧国，泣下谁能挥。
<br>
<br>　　卷183_7  「感遇四首」李白
<br>
<br>　　吾爱王子晋，得道伊洛滨。金骨既不毁，玉颜长自春。
<br>
<br>　　可怜浮丘公，猗靡与情亲。举首白日间，分明谢时人。
<br>
<br>　　二仙去已远，梦想空殷勤。
<br>
<br>　　可叹东篱菊，茎疏叶且微。虽言异兰蕙，亦自有芳菲。
<br>
<br>　　未泛盈樽酒，徒沾清露辉。当荣君不采，飘落欲何依。
<br>
<br>　　昔余闻娥，窃药驻云发。不自娇玉颜，方希炼金骨。
<br>
<br>　　飞去身莫返，含笑坐明月。紫宫夸蛾眉，随手会凋歇。
<br>
<br>　　宋玉事楚王，立身本高洁。巫山赋彩云，郢路歌白雪。
<br>
<br>　　举国莫能和，巴人皆卷舌。一感登徒言，恩情遂中绝。
<br>
<br>　　卷183_8  「翰林读书言怀，呈集贤诸学士」李白
<br>
<br>　　晨趋紫禁中，夕待金门诏。观书散遗帙，探古穷至妙。
<br>
<br>　　片言苟会心，掩卷忽而笑。青蝇易相点，白雪难同调。
<br>
<br>　　本是疏散人，屡贻褊促诮。云天属清朗，林壑忆游眺。
<br>
<br>　　或时清风来，闲倚栏下啸。严光桐庐溪，谢客临海峤。
<br>
<br>　　功成谢人间，从此一投钓。
<br>
<br>　　卷183_9  「寻阳紫极宫感秋作」李白
<br>
<br>　　何处闻秋声，北窗竹。回薄万古心，揽之不盈掬。
<br>
<br>　　静坐观众妙，浩然媚幽独。白云南山来，就我檐下宿。
<br>
<br>　　懒从唐生决，羞访季主卜。四十九年非，一往不可复。
<br>
<br>　　野情转萧洒，世道有翻覆。陶令归去来，田家酒应熟。
<br>
<br>　　卷183_10  「江上秋怀」李白
<br>
<br>　　餐霞卧旧壑，散发谢远游。山蝉号枯桑，始复知天秋。
<br>
<br>　　朔雁别海裔，越燕辞江楼。飒飒风卷沙，茫茫雾萦洲。
<br>
<br>　　黄云结暮色，白水扬寒流。恻怆心自悲，潺泪难收。
<br>
<br>　　蘅兰方萧瑟，长叹令人愁。
<br>
<br>　　卷183_11  「秋夕书怀（一作秋日南游书怀）」李白
<br>
<br>　　北风吹海雁，南渡落寒声。感此潇湘客，凄其流浪情。
<br>
<br>　　海怀结沧洲，霞想游赤城。始探蓬壶事，旋觉天地轻。
<br>
<br>　　澹然吟高秋，闲卧瞻太清。萝月掩空幕，松霜结前楹。
<br>
<br>　　灭见息群动，猎微穷至精。桃花有源水，可以保吾生。
<br>
<br>　　卷183_12  「避地司空原言怀」李白
<br>
<br>　　南风昔不竞，豪圣思经纶。刘琨与祖逖，起舞鸡鸣晨。
<br>
<br>　　虽有匡济心，终为乐祸人。我则异于是，潜光皖水滨。
<br>
<br>　　卜筑司空原，北将天柱邻。雪霁万里月，云开九江春。
<br>
<br>　　俟乎泰阶平，然后托微身。倾家事金鼎，年貌可长新。
<br>
<br>　　所愿得此道，终然保清真。弄景奔日驭，攀星戏河津。
<br>
<br>　　一随王乔去，长年玉天宾。
<br>
<br>　　卷183_13  「上崔相百忧章（时在浔阳狱）」李白
<br>
<br>　　共公赫怒，天维中摧。鲲鲸喷荡，扬涛起雷。鱼龙陷人，
<br>
<br>　　成此祸胎。火焚昆山，玉石相。仰希霖雨，洒宝炎煨。
<br>
<br>　　箭发石开，戈挥日回。邹衍恸哭，燕霜飒来，微诚不感。
<br>
<br>　　犹絷夏台。苍鹰搏攫，丹棘崔嵬。豪圣凋枯，王风伤哀。
<br>
<br>　　斯文未丧，东岳岂颓。穆逃楚难，邹脱吴灾。见机苦迟，
<br>
<br>　　二公所酢ｆ鞑恢杞，麟何来哉。星离一门，草掷二孩。
<br>
<br>　　万愤结习，忧从中催。金瑟玉壶，尽为愁媒。举酒太息，
<br>
<br>　　泣血盈杯。台星再朗，天网重恢。屈法申恩，弃瑕取材。
<br>
<br>　　冶长非罪，尼父无猜。覆盆倘举，应照寒灰。
<br>
<br>　　卷183_14  「万愤词投魏郎中」李白
<br>
<br>　　海水渤，人罹鲸鲵。蓊胡沙而四塞，始滔天于燕齐。
<br>
<br>　　何六龙之浩荡，迁白日于秦西。九土星分，嗷嗷栖栖。
<br>
<br>　　南冠君子，呼天而啼。恋高堂而掩泣，泪血地而成泥。
<br>
<br>　　狱户春而不草，独幽怨而沉迷。兄九江兮弟三峡，
<br>
<br>　　悲羽化之难齐。穆陵关北愁爱子，豫章天南隔老妻。
<br>
<br>　　一门骨肉散百草，遇难不复相提携。树榛拔桂，
<br>
<br>　　囚鸾宠鸡。舜昔授禹，伯成耕犁。德自此衰，吾将安栖。
<br>
<br>　　好我者恤我，不好我者何忍临危而相挤。子胥鸱夷，
<br>
<br>　　彭越醢醯。自古豪烈，胡为此。苍苍之天，高乎视低。
<br>
<br>　　如其听卑，脱我牢狴。傥辨美玉，君收白。
<br>
<br>　　卷183_15  「荆州贼平，临洞庭言怀作」李白
<br>
<br>　　修蛇横洞庭，吞象临江岛。积骨成巴陵，遗言闻楚老。
<br>
<br>　　水穷三苗国，地窄三湘道。岁晏天峥嵘，时危人枯槁。
<br>
<br>　　思归阴丧乱，去国伤怀抱。郢路方丘墟，章华亦倾倒。
<br>
<br>　　风悲猿啸苦，木落鸿飞早。日隐西赤沙，月明东城草。
<br>
<br>　　关河望已绝，氛雾行当扫。长叫天可闻，吾将问苍昊。
<br>
<br>　　卷183_16  「览镜书怀」李白
<br>
<br>　　得道无古今，失道还衰老。自笑镜中人，白发如霜草。
<br>
<br>　　扪心空叹息，问影何枯槁。桃李竟何言，终成南山皓。
<br>
<br>　　卷183_17  「田园言怀」李白
<br>
<br>　　贾谊三年谪，班超万里侯。何如牵白犊，饮水对清流。
<br>
<br>　　卷183_18  「江南春怀」李白
<br>
<br>　　青春几何时，黄鸟鸣不歇。天涯失乡路，江外老华发。
<br>
<br>　　心飞秦塞云，影滞楚关月。身世殊烂漫，田园久芜没。
<br>
<br>　　岁晏何所从，长歌谢金阙。
<br>
<br>　　卷183_19  「听蜀僧F弹琴」李白
<br>
<br>　　蜀僧抱绿绮，西下峨眉峰。为我一挥手，如听万壑松。
<br>
<br>　　客心洗流水，馀响入霜钟。不觉碧山暮，秋云暗几重。
<br>
<br>　　卷183_20  「鲁东门观刈蒲」李白
<br>
<br>　　鲁国寒事早，初霜刈渚蒲。挥镰若转月，拂水生连珠。
<br>
<br>　　此草最可珍，何必贵龙须。织作玉床席，欣承清夜娱。
<br>
<br>　　罗衣能再拂，不畏素尘芜。
<br>
<br>　　卷183_21  「咏邻女东窗海石榴」李白
<br>
<br>　　鲁女东窗下，海榴世所稀。珊瑚映绿水，未足比光辉。
<br>
<br>　　清香随风发，落日好鸟归。愿为东南枝，低举拂罗衣。
<br>
<br>　　无由共攀折，引领望金扉。
<br>
<br>　　卷183_22  「南轩松」李白
<br>
<br>　　南轩有孤松，柯叶自绵幂。清风无闲时，潇洒终日夕。
<br>
<br>　　阴生古苔绿，色染秋烟碧。何当凌云霄，直上数千尺。
<br>
<br>　　卷183_23  「咏山樽二首（前首题一作咏柳少府山瘿木樽）」李白
<br>
<br>　　蟠木不雕饰，且将斤斧疏。樽成山岳势，材是栋梁馀。
<br>
<br>　　外与金并，中涵玉醴虚。惭君垂拂拭，遂忝玳筵居。
<br>
<br>　　拥肿寒山木，嵌空成酒樽。愧无江海量，偃蹇在君门。
<br>
<br>　　卷183_24  「初出金门，寻王侍御不遇，咏壁上鹦鹉」李白
<br>
<br>　　落羽辞金殿，孤鸣咤绣衣。能言终见弃，还向陇西飞。
<br>
<br>　　卷183_25  「紫藤树」李白
<br>
<br>　　紫藤挂云木，花蔓宜阳春。密叶隐歌鸟，香风留美人。
<br>
<br>　　卷183_26  「观放白鹰二首」李白
<br>
<br>　　八月边风高，胡鹰白锦毛。孤飞一片雪，百里见秋毫。
<br>
<br>　　寒冬十二月，苍鹰八九毛。寄言燕雀莫相，
<br>
<br>　　自有云霄万里高。
<br>
<br>　　卷183_27  「观博平王志安少府山水粉图」李白
<br>
<br>　　粉壁为空天，丹青状江海。游云不知归，日见白鸥在。
<br>
<br>　　博平真人王志安，沉吟至此愿挂冠。松溪石磴带秋色，
<br>
<br>　　愁客思归坐晓寒。
<br>
<br>　　卷183_28  「题雍丘崔明府丹灶」李白
<br>
<br>　　美人为政本忘机，服药求仙事不违。叶县已泥丹灶毕，
<br>
<br>　　瀛洲当伴赤松归。先师有诀神将助，大圣无心火自飞。
<br>
<br>　　九转但能生羽翼，双凫忽去定何依。
<br>
<br>　　卷183_29  「观元丹丘坐巫山屏风」李白
<br>
<br>　　昔游三峡见巫山，见画巫山宛相似。疑是天边十二峰，
<br>
<br>　　飞入君家彩屏里。寒松萧瑟如有声，阳台微茫如有情。
<br>
<br>　　锦衾瑶席何寂寂，楚王神女徒盈盈。高咫尺，如千里，
<br>
<br>　　翠屏丹崖灿如绮。苍苍远树围荆门，历历行舟泛巴水。
<br>
<br>　　水石潺万壑分，烟光草色俱氛氲。溪花笑日何年发，
<br>
<br>　　江客听猿几岁闻。使人对此心缅邈，疑入嵩丘梦彩云。
<br>
<br>　　卷183_30  「求崔山人百丈崖瀑布图」李白
<br>
<br>　　百丈素崖裂，四山丹壁开。龙潭中喷射，昼夜生风雷。
<br>
<br>　　但见瀑泉落，如云汉来。闻君写真图，岛屿备萦回。
<br>
<br>　　石黛刷幽草，曾青泽古苔。幽缄倘相传，何必向天台。
<br>
<br>　　卷183_31  「见野草中有曰白头翁者」李白
<br>
<br>　　醉入田家去，行歌荒野中。如何青草里，亦有白头翁。
<br>
<br>　　折取对明镜，宛将衰鬓同。微芳似相诮，留恨向东风。
<br>
<br>　　卷183_32  「流夜郎题葵叶」李白
<br>
<br>　　惭君能卫足，叹我远移根。白日如分照，还归守故园。
<br>
<br>　　卷183_33  「茔禅师房观山海图」李白
<br>
<br>　　真僧闭精宇，灭迹含达观。列嶂图云山，攒峰入霄汉。
<br>
<br>　　丹崖森在目，清昼疑卷幔。蓬壶来轩窗，瀛海入几案。
<br>
<br>　　烟涛争喷薄，岛屿相凌乱。征帆飘空中，瀑水洒天半。
<br>
<br>　　峥嵘若可陟，想像徒盈叹。杳与真心冥，遂谐静者玩。
<br>
<br>　　如登赤城里，揭步沧洲畔。即事能娱人，从兹得消散。
<br>
<br>　　卷183_34  「白鹭鹚」李白
<br>
<br>　　白鹭下秋水，孤飞如坠霜。心闲且未去，独立沙洲傍。
<br>
<br>　　卷183_35  「咏槿」李白
<br>
<br>　　园花笑芳年，池草艳春色。犹不如槿花，婵娟玉阶侧。
<br>
<br>　　芬荣何夭促，零落在瞬息。岂若琼树枝，终岁长翕V.
<br>
<br>　　卷183_36  「咏桂」李白
<br>
<br>　　世人种桃李，皆在金张门。攀折争捷径，及此春风暄。
<br>
<br>　　一朝天霜下，荣耀难久存。安知南山桂，绿叶垂芳根。
<br>
<br>　　清阴亦可托，何惜树君园。
<br>
<br>　　卷183_37  「白胡桃」李白
<br>
<br>　　红罗袖里分明见，白玉盘中看却无。
<br>
<br>　　疑是老僧休念诵，腕前推下水晶珠。
<br>
<br>　　卷183_38  「巫山枕障」李白
<br>
<br>　　巫山枕障画高丘，白帝城边树色秋。
<br>
<br>　　朝云夜入无行处，巴水横天更不流。
<br>
<br>　　卷183_39  「南奔书怀（一作自丹阳南奔道中作。萧士S云是伪作）」李白
<br>
<br>　　遥夜何漫漫，空歌白石烂。甯戚未匡齐，陈平终佐汉。
<br>
<br>　　偾股ê勇澹直割鸿沟半。历数方未迁，云雷屡多难。
<br>
<br>　　天人秉旄钺，虎竹光藩翰。侍笔黄金台，传觞青玉案。
<br>
<br>　　不因秋风起，自有思归叹。主将动谗疑，王师忽离叛。
<br>
<br>　　自来白沙上，鼓噪丹阳岸。宾御如浮云，从风各消散。
<br>
<br>　　舟中指可掬，城上骸争爨。草草出近关，行行昧前算。
<br>
<br>　　南奔剧星火，北寇无涯畔。顾乏七宝鞭，留连道傍玩。
<br>
<br>　　太白夜食昴，长虹日中贯。秦赵兴天兵，茫茫九州乱。
<br>
<br>　　感遇明主恩，颇高祖逖言。过江誓流水，志在清中原。
<br>
<br>　　拔剑击前柱，悲歌难重论。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
