<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百八十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百八十七
<br>
<br>　　卷387_1  「月蚀诗」卢仝
<br>
<br>　　新天子即位五年，岁次庚寅，斗柄插子，律调黄钟。
<br>
<br>　　森森万木夜僵立，寒气P镣缥薹纭＠靡盘从海底出，
<br>
<br>　　出来照我草屋东。天色绀滑凝不流，冰光交贯寒睢
<br>
<br>　　初疑白莲花，浮出龙王宫。八月十五夜，比并不可双。
<br>
<br>　　此时怪事发，有物吞食来。轮如壮士斧斫坏，
<br>
<br>　　桂似雪山风拉摧。百炼镜，照见胆，平地埋寒灰。
<br>
<br>　　火龙珠，飞出脑，却入蚌蛤胎。摧环破璧眼看尽，
<br>
<br>　　当天一搭如煤炱。磨踪灭迹须臾间，便似万古不可开。
<br>
<br>　　不料至神物，有此大狼狈。星如撒沙出，争头事光大。
<br>
<br>　　奴婢炷暗灯，掩I如玳瑁。今夜吐焰长如虹，
<br>
<br>　　孔隙千道射户外。玉川子，涕泗下，中庭独自行。
<br>
<br>　　念此日月者，太阴太阳精。皇天要识物，日月乃化生。
<br>
<br>　　走天汲汲劳四体，与天作眼行光明。此眼不自保，
<br>
<br>　　天公行道何由行。吾见阴阳家有说，望日蚀月月光灭，
<br>
<br>　　朔月掩日日光缺。两眼不相攻，此说吾不容。
<br>
<br>　　又孔子师老子云，五色令人目盲。吾恐天似人，
<br>
<br>　　好色即丧明。幸且非春时，万物不娇荣。青山破瓦色，
<br>
<br>　　绿水冰峥嵘。花枯无女艳，鸟死沉歌声。顽冬何所好，
<br>
<br>　　偏使一目盲。传闻古老说，蚀月虾蟆精。径圆千里入汝腹，
<br>
<br>　　汝此痴骸阿谁生。可从海窟来，便解缘青冥。
<br>
<br>　　恐是眶睫间，掩塞所化成。黄帝有二目，帝舜重瞳明。
<br>
<br>　　二帝悬四目，四海生光辉。吾不遇二帝，赇莶豢芍。
<br>
<br>　　何故瞳子上，坐受虫豸欺。长嗟白兔捣灵药，
<br>
<br>　　恰似有意防奸非。药成满臼不中度，委任白兔夫何为。
<br>
<br>　　忆昔尧为天，十日烧九州。金烁水银流，玉返ど敖埂
<br>
<br>　　六合烘为窑，尧心增百忧。帝见尧心忧，
<br>
<br>　　勃然发怒决洪流。立拟沃杀九日妖，天高日走沃不及，
<br>
<br>　　但见万国赤子bb々生鱼头。此时九御导九日，
<br>
<br>　　争持节幡麾幢旒。驾车六九五十四头蛟螭虬，
<br>
<br>　　掣电九火c.汝若蚀开wbg轮，御辔执索相爬钩，
<br>
<br>　　推荡轰訇入汝喉。红鳞焰鸟烧口快，翎鬣倒侧声\邹。
<br>
<br>　　撑肠拄肚W傀如山丘，自可饱死更不偷。不独填饥坑，
<br>
<br>　　亦解尧心忧。恨汝时当食，藏头L脑不肯食。不当食，
<br>
<br>　　张唇哆觜食不休。食天之眼养逆命，安得上帝请汝刘。
<br>
<br>　　呜呼，人养虎，被虎啮。天媚蟆，被蟆瞎。乃知恩非类，
<br>
<br>　　一一自作孽。吾见患眼人，必索良工诀。想天不异人，
<br>
<br>　　爱眼固应一。安得常娥氏，来习扁鹊术。手操舂喉戈，
<br>
<br>　　去此睛上物。其初犹朦胧，既久如抹漆。但恐功业成，
<br>
<br>　　便此不吐出。玉川子又涕泗下，心祷再拜额榻砂土中，
<br>
<br>　　地上虮虱臣仝告宓厶旎省３夹挠刑一寸，可刳妖蟆痴肠。
<br>
<br>　　上天不为臣立梯磴，臣血肉身，无由飞上天，扬天光。
<br>
<br>　　封词付与小心风，T排阊阖入紫宫。密迩玉几前擘坼，
<br>
<br>　　奏上臣仝顽愚胸。敢死横干天，代天谋其长。东方苍龙角，
<br>
<br>　　插戟尾捭风。当心开明堂。统领三百六十鳞虫，
<br>
<br>　　坐理东方宫。月蚀不救援，安用东方龙。南方火鸟赤泼血，
<br>
<br>　　项长尾短飞跋a，头戴井冠高逵āＴ率茨窆十三度，
<br>
<br>　　鸟为居停主人不觉察，贪向何人家。行赤口毒舌，
<br>
<br>　　毒虫头上吃却月，不啄杀。虚眨鬼眼明gPoA，鸟罪不可雪。
<br>
<br>　　西方攫虎立pp，斧为牙，凿为齿。偷牺牲，食封豕。
<br>
<br>　　大蟆一脔，固当软美。见似不见，是何道理。
<br>
<br>　　爪牙根天不念天，天若准拟错准拟。北方寒龟被蛇缚，
<br>
<br>　　藏头入壳如入狱。蛇筋束紧束破壳，寒龟夏鳖一种味。
<br>
<br>　　且当以其肉充G，死壳没信处，唯堪支床脚，
<br>
<br>　　不堪钻灼与天卜。岁星主福德，官爵奉董秦。忍使黔娄生，
<br>
<br>　　覆尸无衣巾。天失眼不吊，岁星胡其仁。荧惑矍铄翁，
<br>
<br>　　执法大不中。月明无罪过，不纠蚀月虫。年年十月朝太微。
<br>
<br>　　支卢谪罚何灾凶。土星与土性相背，反养福德生祸害。
<br>
<br>　　到人头上死破败，今夜月蚀安可会。太白真将军，
<br>
<br>　　怒激锋生。恒州阵斩郦定进，项骨脆甚春蔓菁。
<br>
<br>　　天唯两眼失一眼，将军何处行天兵。辰星任廷尉，
<br>
<br>　　天律自主持。人命在盆底，固应乐见天盲时。天若不肯信，
<br>
<br>　　试唤皋陶鬼一问。一如今日，三台文昌宫，作上天纪纲。
<br>
<br>　　环天二十八宿，磊磊尚书郎。整顿排班行，剑握他人将。
<br>
<br>　　一四太阳侧，一四天市傍。操斧代大匠，两手不怕伤。
<br>
<br>　　弧矢引满反射人，天狼呀啄明煌煌。痴牛与I女，
<br>
<br>　　不肯勤农桑。徒劳含淫思，旦夕遥相望。蚩尤簸旗弄旬朔，
<br>
<br>　　始捶天鼓鸣琅。枉矢能蛇行，g目森森张。天狗下舐地，
<br>
<br>　　血流何滂滂。谲险万万党，架构何可当。眯目衅成就，
<br>
<br>　　害我光明王。请留北斗一星相北极，指麾万国悬中央。
<br>
<br>　　此外尽扫除，堆积如山冈，赎我父母光。当时常星没，
<br>
<br>　　殒雨如迸浆。似天会事发，叱喝诛奸强。何故中道废，
<br>
<br>　　自遗今日殃。善善又恶恶，郭公所以亡。愿天神圣心，
<br>
<br>　　无信他人忠。玉川子词讫，风色紧格格。近月黑暗边，
<br>
<br>　　有似动剑戟。须臾痴蟆精，两吻自决坼。初露半个璧，
<br>
<br>　　渐吐满轮魄。众星尽原赦，一蟆独诛磔。腹肚忽脱落，
<br>
<br>　　依旧挂穹碧。光彩未苏来，惨澹一片白。奈何万里光，
<br>
<br>　　受此吞吐厄。再得见天眼，感荷天地力。或问玉川子，
<br>
<br>　　孔子修春秋。二百四十年，月蚀尽不收。今子咄咄词，
<br>
<br>　　颇合孔意不。玉川子笑答，或请听逗留。孔子父母鲁，
<br>
<br>　　讳鲁不讳周。书外书大恶，故月蚀不见收。予命唐天，
<br>
<br>　　口食唐土。唐礼过三，唐乐过五。小犹不说，大不可数。
<br>
<br>　　灾l无有小大愈，安得引衰周，研核其可否。日分昼，
<br>
<br>　　月分夜，辨寒暑。一主刑，二主德，政乃举。孰为人面上，
<br>
<br>　　一目偏可去。愿天完两目，照下万方土，万古更不瞽，
<br>
<br>　　万万古，更不瞽，照万古。
<br>
<br>　　卷387_2  「哭玉碑子」卢仝
<br>
<br>　　山有洞左颊，拾得玉碑子。其长一周尺，其阔一药匕。
<br>
<br>　　颜色九秋天，棱角四面起。轻敲吐寒流，清悲动神鬼。
<br>
<br>　　稽首置手中，只似一片水。至文反无文，上帝应有以。
<br>
<br>　　予疑仙石灵，愿以仙人比。心期香汤洗，归送堂里。
<br>
<br>　　颇奈穷相驴，行动如跛鳖。十里五里行，百蹶复千蹶。
<br>
<br>　　颜子不少夭，玉碑中路折。横文寻龟兆，直理任瓦裂。
<br>
<br>　　劈竹不可合，破环永离别。向人如有情，似痛滴无血。
<br>
<br>　　勘斗平地上，罅坼多啮缺。百见百伤心，不堪再提挈。
<br>
<br>　　怪哉坚贞姿，忽脆不坚固。矧曰人间人，安能保常度。
<br>
<br>　　敢问生物成，败为有真素。为禀灵异气，不得受秽污。
<br>
<br>　　驴罪真不厚，驴生亦错误。更将前前行，复恐山神怒。
<br>
<br>　　白云蓊闭岭，高松吟古墓。置此忍其伤，驱驴下山路。
<br>
<br>　　卷387_3  「观放鱼歌」卢仝
<br>
<br>　　常州贤刺史，从谏议大夫除。天地好生物，
<br>
<br>　　刺史性与天地俱。见山客，狎鱼鸟。坐山客，北亭湖。
<br>
<br>　　命舟人，驾舫子，漾漾菰蒲。酒兴引行处，正见渔人鱼。
<br>
<br>　　刺史密会山客意，复念网罗婴无辜。忽脱身上殷绯袍，
<br>
<br>　　尽买罟N尽有无。鳗@鲇鳢鳅，涎恶最顽愚。鳟鲂见豳风，
<br>
<br>　　质干稍高流。时白喷雪鲫鲤yA，此辈肥脆为绝尤。
<br>
<br>　　老鲤变化颇神异，三十六鳞如抹朱。水苞弘窟有蛟鼍，
<br>
<br>　　饵非龙饵唯无鲈。丛杂百千头，性命悬须臾。天心应刺史，
<br>
<br>　　刺史尽活诸。一一投深泉，跳脱不复拘。得水竞腾突，
<br>
<br>　　动作诡怪殊。或透藻而出，或破浪而趋。或掉尾孑孑，
<br>
<br>　　或奋鬣愉愉。或如莺掷梭，或如蛇衔珠。四散渐不见，
<br>
<br>　　岛屿徒萦纡。o鸥凫，喜观争叫呼。小虾亦相庆，
<br>
<br>　　绕岸摇其须。乃知贪生不独顽痴夫。可怜百千命，
<br>
<br>　　几为中肠菹。若养圣贤真，大烹龙髓敢惜乎。苦痛如今人，
<br>
<br>　　尽是鱼食鱼。族类恣饮啖，强力无亲疏。明明刺史心，
<br>
<br>　　不欲与物相欺诬。岸虫两与命，无意杀此活彼用贼徒。
<br>
<br>　　亦忆清江使，横遭乎余且。圣神七十钻，不及泥中鳅。
<br>
<br>　　哀哉托非贤，五脏生冤仇。若当刺史时，圣物保不囚。
<br>
<br>　　不疑且不卜，二子安能谀。二子倘故谀，吾知心受诛。
<br>
<br>　　礼重一草木，易封称中孚。又曰钓不纲，又曰远庖厨。
<br>
<br>　　故仁人用心，刺史尽合符。昔鲁公观棠距箴，
<br>
<br>　　遂被孔子贬而书。今刺史好生，德洽民心，
<br>
<br>　　谁为刺史一褒誉。刺史自上来，德风如草铺。衣冠兴废礼，
<br>
<br>　　百姓减暴租。豪猾不豪猾，鳏孤不鳏孤。开古孟渎三十里，
<br>
<br>　　四千顷泥坑为膏腴，刺史视之总若无。讼庭雀噪坐不得，
<br>
<br>　　湖上拔茭植芙蕖。胜业庄中二桑门，时时对坐谈真如。
<br>
<br>　　因说十千天子事，福力当与刺史俱。天雨曼陀罗花深没膝，
<br>
<br>　　四十千真珠璎珞堆高楼。此中怪特不可会，
<br>
<br>　　但慕刺史仁有馀。刺史敕左右兼小家奴，慎勿背我沉毒钩。
<br>
<br>　　念鱼承奉刺史仁，深僻处，远远游。刺史官职小，
<br>
<br>　　教化未能敷。第一莫近人，恶人唯口腴。第一莫出境，
<br>
<br>　　四境多网罟。重伤刺史心，丧尔微贱躯。
<br>
<br>　　卷387_4  「示添丁」卢仝
<br>
<br>　　春风苦不仁，呼逐马蹄行人家。惭愧瘴气却怜我，
<br>
<br>　　入我憔悴骨中为生涯。数日不食强强行，
<br>
<br>　　何忍索我抱看满树花。不知四体正困惫，
<br>
<br>　　泥人啼哭声呀呀。忽来案上翻墨汁，涂抹诗书如老鸦。
<br>
<br>　　父怜母惜掴不得，却生痴笑令人嗟。宿舂连晓不成米，
<br>
<br>　　日高始进一碗茶。气力龙钟头欲白，凭仗添丁莫恼爷。
<br>
<br>　　卷387_5  「寄男抱孙」卢仝
<br>
<br>　　别来三得书，书道违离久。书处甚粗杀，且喜见汝手。
<br>
<br>　　殷十七又报，汝文颇新有。别来才经年，囊盎未合斗。
<br>
<br>　　当是汝母贤，日夕加训诱。尚书当毕功，礼记速须剖。
<br>
<br>　　喽罗儿读书，何异摧枯朽。寻义低作声，便可养年寿。
<br>
<br>　　莫学村学生，粗气强叫吼。下学偷功夫，新宅锄k莠。
<br>
<br>　　乘凉劝奴婢，园里耨葱韭。远篱编榆棘，近眼栽桃柳。
<br>
<br>　　引水灌竹中，蒲池种莲藕。捞漉蛙蟆脚，莫遣生科斗。
<br>
<br>　　竹林吾最惜，新笋好看守。万箨苞龙儿，攒迸溢林薮。
<br>
<br>　　吾眼恨不见，心肠痛如o.宅钱都未还，债利日日厚。
<br>
<br>　　箨龙正称冤，莫杀入汝口。丁宁嘱托汝，汝活箨龙不。
<br>
<br>　　殷十七老儒，是汝父师友。传读有疑误，辄告谘问取。
<br>
<br>　　两手莫破拳，一吻莫饮酒。莫学捕鸠鸽，莫学打鸡狗。
<br>
<br>　　小时无大伤，习性防已后。顽发苦恼人，汝母必不受。
<br>
<br>　　任汝恼弟妹，任汝恼姨舅。姨舅非吾亲，弟妹多老丑。
<br>
<br>　　莫恼添丁郎，泪子作面垢。莫引添丁郎，赫赤日里走。
<br>
<br>　　添丁郎小小，别吾来久久。脯脯不得吃，兄兄莫捻搜。
<br>
<br>　　他日吾归来，家人若弹纠。一百放一下，打汝九十九。
<br>
<br>　　卷387_6  「自咏三首」卢仝
<br>
<br>　　为报玉川子，知君未是贤。低头虽有地，仰面辄无天。
<br>
<br>　　骨肉清成瘦，莴蔓老觉膻。家书与心事，相伴过流年。
<br>
<br>　　卢子[踵也，贤愚总莫惊。蚊虻当家口，草石是亲情。
<br>
<br>　　万卷堆胸朽，三光撮眼明。翻悲广成子，闲气说长生。
<br>
<br>　　物外无知己，人间一癖王。生涯身是梦，耽乐酒为乡。
<br>
<br>　　日月黏髭须，云山锁肺肠。愚公只公是，不用谩惊张。
<br>
<br>　　卷387_7  「送王储詹事西游献兵书」卢仝
<br>
<br>　　美酒拨醅酌，杨花飞尽时。落日长安道，方寸无人知。
<br>
<br>　　箧中制胜术，气雄屈指算。半醉千殷勤，仰天一长叹。
<br>
<br>　　玉匣百炼剑，龟文又龙吼。抽赠王将军，勿使虚白首。
<br>
<br>　　卷387_8  「送邵兵曹归江南」卢仝
<br>
<br>　　春风杨柳陌，连骑醉离觞。千里远山碧，一条归路长。
<br>
<br>　　花开愁北渚，云去渡南湘。东望鞔Γ烟波是故乡。
<br>
<br>　　卷387_9  「寄外兄魏澈」卢仝
<br>
<br>　　何处堪惆怅，情亲不得亲。兴宁楼上月，辜负酒家春。
<br>
<br>　　卷387_10  「喜逢郑三游山」卢仝
<br>
<br>　　相逢之处花茸茸，石壁攒峰千万重。
<br>
<br>　　他日期君何处好，寒流石上一株松。
<br>
<br>　　卷387_11  「卓女怨」卢仝
<br>
<br>　　妾本怀春女，春愁不自任。迷魂随凤客，娇思入琴心。
<br>
<br>　　托援交情重，当垆酌意深。谁家有夫婿，作赋得黄金。
<br>
<br>　　卷387_12  「守岁二首」卢仝
<br>
<br>　　去年留不住，年来也任他。当垆一}酒，争奈两年何。
<br>
<br>　　老来经节腊，乐事甚悠悠。不及儿童日，都卢不解愁。
<br>
<br>　　卷387_13  「新月」卢仝
<br>
<br>　　仙宫云箔卷，露出玉帘钩。清光无所赠，相忆凤凰楼。
<br>
<br>　　卷387_14  「解闷」卢仝
<br>
<br>　　人生都几日，一半是离忧。但有尊中物，从他万事休。
<br>
<br>　　卷387_15  「扬子津」卢仝
<br>
<br>　　风卷鱼龙暗楚关，白波沉却海门山。
<br>
<br>　　鹏腾鳌倒且快性，地坼天开总是闲。
<br>
<br>　　卷387_16  「人日立春」卢仝
<br>
<br>　　春度春归无限春，今朝方始觉成人。
<br>
<br>　　从今克己应犹及，颜与梅花俱自新。
<br>
<br>　　卷387_17  「送尉迟羽之归宣州」卢仝
<br>
<br>　　君归乎，君归兴不孤。谢x澄江今夜月，也应忆著此山夫。
<br>
<br>　　卷387_18  「悲新年」卢仝
<br>
<br>　　新年何事最堪悲，病客遥听百舌儿。
<br>
<br>　　太岁只游桃李径，春风肯管岁寒枝。
<br>
<br>　　卷387_19  「忆酒寄刘侍郎」卢仝
<br>
<br>　　爱酒如偷蜜，憎醒似见刀。君为Lf主，酒醴莫辞劳。
<br>
<br>　　卷387_20  「白鹭鸶」卢仝
<br>
<br>　　刻成片玉白鹭鸶，欲捉纤鳞心自急。
<br>
<br>　　翘足沙头不得时，傍人不知谓闲立。
<br>
<br>　　卷387_21  「风中琴」卢仝
<br>
<br>　　五音六律十三徽，龙吟鹤响思庖羲。
<br>
<br>　　一弹流水一弹月，水月风生松树枝。
<br>
<br>　　卷387_22  「感秋别怨」卢仝
<br>
<br>　　霜秋自断魂，楚调怨离分。魄散瑶台月，心随巫峡云。
<br>
<br>　　蛾眉谁共画，凤曲不同闻。莫似湘妃泪，斑斑点翠裙。
<br>
<br>　　卷387_23  「新蝉」卢仝
<br>
<br>　　泉溜潜幽咽，琴鸣乍往还。长风翦不断，还在树枝间。
<br>
<br>　　卷387_24  「题褚遂良孙庭竹」卢仝
<br>
<br>　　负霜停雪旧根枝，龙笙凤管君莫截。
<br>
<br>　　春风一番琴上来，摇碎金尊碧天月。
<br>
<br>　　卷387_25  「访含曦上人」卢仝
<br>
<br>　　三入寺，曦未来。辘轳无人井百尺，渴心归去生尘埃。
<br>
<br>　　卷387_26  「客淮南病」卢仝
<br>
<br>　　扬州蒸毒似锾溃客病清枯鬓欲霜。
<br>
<br>　　且喜闭门无俗物，四肢安稳一张床。
<br>
<br>　　卷387_27  「村醉」卢仝
<br>
<br>　　昨夜村饮归，健倒三四五。摩挲青莓苔，莫嗔惊著汝。
<br>
<br>　　卷387_28  「萧宅二三子赠答诗二十首。客赠石」卢仝
<br>
<br>　　竹下青莎中，细长三四片。主人虽不归，长见主人面。
<br>
<br>　　卷387_29  「萧宅二三子赠答诗二十首。石让竹」卢仝
<br>
<br>　　自顾拨不转，何敢当主人。竹弟有清风，可以娱嘉宾。
<br>
<br>　　卷387_30  「萧宅二三子赠答诗二十首。竹答客」卢仝
<br>
<br>　　竹弟谢石兄，清风非所任。随分有萧瑟，实无坚重心。
<br>
<br>　　卷387_31  「萧宅二三子赠答诗二十首。石请客」卢仝
<br>
<br>　　竹弟虽让客，不敢当客恩。自惭埋没久，满面苍苔痕。
<br>
<br>　　卷387_32  「萧宅二三子赠答诗二十首。客答石」卢仝
<br>
<br>　　遍索天地间，彼此最痴癖。主人幸未来，与君为莫逆。
<br>
<br>　　卷387_33  「萧宅二三子赠答诗二十首。石答竹」卢仝
<br>
<br>　　石报孤竹君，此客甚高调。共我相共痴，不怕主人天下笑。
<br>
<br>　　我非蛱蝶儿，我非桃李枝。不要儿女扑，不要春风吹。
<br>
<br>　　苔藓印我面，雨露皴我皮。此故不嫌我，突兀蒙相知。
<br>
<br>　　此客即西归，我心徒依依。我欲随客去，累重不解飞。
<br>
<br>　　知弟虚心亦待客，此客何以共报之。
<br>
<br>　　卷387_34  「萧宅二三子赠答诗二十首。竹请客」卢仝
<br>
<br>　　我本泰山阿，避地到南国。主人欲移家，我亦要归北。
<br>
<br>　　上客幸先归，愿托归飞翼。唯将风，累路报恩德。
<br>
<br>　　卷387_35  「萧宅二三子赠答诗二十首。客谢竹」卢仝
<br>
<br>　　扬州驳杂地，不辨龙蜥蜴。客身正干枯，行处无膏泽。
<br>
<br>　　太山道不远，相庇实无力。君若随我行，必有煎茶厄。
<br>
<br>　　卷387_36  「萧宅二三子赠答诗二十首。石请客」卢仝
<br>
<br>　　启母是诸母，三十六峰是诸父。知君家近父母家，
<br>
<br>　　小人安得不怀土。怜君与我金石交，君归可得共载否。
<br>
<br>　　小人无以报君恩，使君池亭风月古。
<br>
<br>　　卷387_37  「萧宅二三子赠答诗二十首。客谢石」卢仝
<br>
<br>　　我有水竹庄，甚近嵩之巅。是君归休处，可以终天年。
<br>
<br>　　虽有提携劳，不忧粮食钱。但恐主人心，疑我相钓竿。
<br>
<br>　　卷387_38  「萧宅二三子赠答诗二十首。石再请客」卢仝
<br>
<br>　　主人若知我，应喜我结得君。主人不知我，
<br>
<br>　　我住何求于主人。我在天地间，自是一片物。
<br>
<br>　　可得杠压我，使我头不出。
<br>
<br>　　卷387_39  「萧宅二三子赠答诗二十首。客许石」卢仝
<br>
<br>　　石公说道理，句句出凡格。相知贵知心，岂恨主为客。
<br>
<br>　　过须归去来，旦晚上无厄。主人诚贤人，多应不相责。
<br>
<br>　　卷387_40  「萧宅二三子赠答诗二十首。井请客」卢仝
<br>
<br>　　我生天地间，颇是往还数。已效炊爨劳，我亦不愿住。
<br>
<br>　　君有造化力，在君一降顾。我愿拔黄泉，轻举随君去。
<br>
<br>　　卷387_41  「萧宅二三子赠答诗二十首。客谢井」卢仝
<br>
<br>　　改邑不改井，此是井卦辞。井公莫怪惊，说我成憨痴。
<br>
<br>　　我纵有神力，争敢将公归。扬州恶百姓，疑我卷地皮。
<br>
<br>　　卷387_42  「萧宅二三子赠答诗二十首。马兰请客」卢仝
<br>
<br>　　兰兰是小草，不怕郎君骂。愿得随君行，暂到嵩山下。
<br>
<br>　　卷387_43  「萧宅二三子赠答诗二十首。客请马兰」卢仝
<br>
<br>　　嵩山未必怜兰兰，兰兰已受郎君恩。
<br>
<br>　　不须刷帚跳踪走，只拟兰浪出其门。
<br>
<br>　　卷387_44  「萧宅二三子赠答诗二十首。蛱蝶请客」卢仝
<br>
<br>　　粉末为四体，春风为生涯。愿得纷飞去，与君为眼花。
<br>
<br>　　卷387_45  「萧宅二三子赠答诗二十首。客答蛱蝶」卢仝
<br>
<br>　　君是轻薄子，莫窥君子肠。且须看雀儿，雀儿衔尔将。
<br>
<br>　　卷387_46  「萧宅二三子赠答诗二十首。虾蟆请客」卢仝
<br>
<br>　　凡有水竹处，我曹长先行。愿君借我一勺水，
<br>
<br>　　与君昼夜歌德声。
<br>
<br>　　卷387_47  「萧宅二三子赠答诗二十首。客请虾蟆」卢仝
<br>
<br>　　虾蟆蟆，叩头莫语人闻声。扬州虾蚬忽得便，
<br>
<br>　　腥臊臭秽逐我行。我身化作青泥坑。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
