<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百一十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百一十九
<br>
<br>　　卷619_1  「杂讽九首」陆龟蒙
<br>
<br>　　红蚕缘枯桑，青茧大如瓮。人争捩其臂，羿矢亦不中。
<br>
<br>　　微微待贤禄，一一希入梦。纵操上古言，口噤难即贡。
<br>
<br>　　蛟龙在怒水，拔取牙角弄。丹穴如可游，家家畜孤凤。
<br>
<br>　　凶门尚儿戏，战血波谷堋Ｉ绻砉队辛椋谁能遏秋恸。
<br>
<br>　　童麋来触犀，德力不相及。伊无惬心事，只有碎首泣。
<br>
<br>　　况将鹏虱校，数又百与十。攻如饿鸱叫，势若脱兔急。
<br>
<br>　　斯为朽关键，怒荦抉以入。年来横干戈，未见拔城邑。
<br>
<br>　　得非佐饔者，齿齿待啜汁。羁维豪杰辈，四骇方少絷。
<br>
<br>　　此皆乘时利，纵舍在呼吸。吾欲斧其吭，无雷动幽蛰。
<br>
<br>　　w鹅惨于冰，陆立怀所适。斯人道仍s，不得不呜呃。
<br>
<br>　　当时布衣士，亦作天子客。至今东方生，满口自夸白。
<br>
<br>　　终为万乘交，谈笑无所隔。致君非有书，乃是尧舜画。
<br>
<br>　　只今侯门峻，日扫贫贱迹。朝趋九韶音，暮列五鼎食。
<br>
<br>　　如闻恭俭语，謇謇事夕惕。可拍伊牧肩，功名被金石。
<br>
<br>　　赤舌可烧城，谗邪易为伍。诗人疾之甚，取俾投豺虎。
<br>
<br>　　长风吹U木，始有音韵吐。无木亦无风，笙簧由喜怒。
<br>
<br>　　女娲炼五石，天缺犹可补。当其利口衔，罅漏不复数。
<br>
<br>　　元精遗万类，双目如牖户。非是既相参，重瞳亦为瞽。
<br>
<br>　　东南有狂兕，猎者西北矢。利尘白冥冥，独此清夜止。
<br>
<br>　　无人语其事，偶坐窥天纪。安得东壁明，洪洪用坟史。
<br>
<br>　　搜扬好古士，一以罄云水。流堪洒菁英，风足去稗秕。
<br>
<br>　　如能出奇计，坐可平贼垒。徐陈羲皇道，高驾太平轨。
<br>
<br>　　攫疏成特雄，濯垢为具美。贡贤当上赏，景福视所履。
<br>
<br>　　永播南熏音，垂之万年耳。
<br>
<br>　　有檗何青青，空城雪霜里。千林尽枯槁，苦节独不死。
<br>
<br>　　他遭匠石顾，总入牺黄美。遂得保天年，私心未为耻。
<br>
<br>　　高从宿枭怪，下亦容蝼蚁。大厦若抡材，亭亭托君子。
<br>
<br>　　左右佩剑者，彼此亦相笑。趋时与闭门，喧寂不同调。
<br>
<br>　　潜机取声利，自许臻乎妙。志士以神窥，惭然真可吊。
<br>
<br>　　天之发遐籁，大小随万窍。魁其垆冶姿，形质惟所召。
<br>
<br>　　鼗笙磬竽瑟，是必登清庙。伊圣不可欺，谁能守蓬y.
<br>
<br>　　横笛喝秋风，清商入疏越。君居不夜城，肯怨孤戍月。
<br>
<br>　　吴兵甚犀利，太白光突兀。日已费千金，廑闻侵一拨。
<br>
<br>　　岂无恶年少，纵酒游侠窟。募为敢死军，去以枭叛卒。
<br>
<br>　　岂无中林士，贯穿学问骨。兵法五十家，浩荡如溟渤。
<br>
<br>　　高悬鹿皮睡，清涧时依樾。分已诺烟霞，全遗事干谒。
<br>
<br>　　既非格猛兽，未可轻华发。北面师其谋，几能止征伐。
<br>
<br>　　何妨秦堇勇，又有曹刿说。尧舜尚询刍，公乎听无忽。
<br>
<br>　　朝为壮士歌，暮为壮士歌。壮士心独苦，傍人谓之何。
<br>
<br>　　古铁久不快，倚天无处磨。将来易水上，犹足生寒波。
<br>
<br>　　捷可搏飞，健能超橐驼。群儿被坚利，索手安冯河。
<br>
<br>　　惊飙扫长林，直木谢椭科。严霜冻大泽，僵龙不如蛇。
<br>
<br>　　昔者天血碧，吾徒安叹嗟。
<br>
<br>　　卷619_2  「美人」陆龟蒙
<br>
<br>　　美人抱瑶瑟，哀怨弹别鹤。雌雄南北飞，一旦异栖托。
<br>
<br>　　谅非金石性，安得宛如昨。生为并蒂花，亦有先后落。
<br>
<br>　　秋林对斜日，光景自相薄。犹欲悟君心，朝朝佩兰若。
<br>
<br>　　卷619_3  「感事」陆龟蒙
<br>
<br>　　将军被鲛函，只畏金石镞。岂知谗箭利，一中成赤族。
<br>
<br>　　古来信簧舌，巧韵凄锵曲。君闻悦耳音，尽日听不足。
<br>
<br>　　初因起毫发，渐可离骨肉。所以贤达心，求人须任目。
<br>
<br>　　卷619_4  「素丝」陆龟蒙
<br>
<br>　　园客丽独茧，诗人吟五。如何墨子泪，反以悲途穷。
<br>
<br>　　我意岂如是，愿参天地功。为线补君衮，为弦系君桐。
<br>
<br>　　左右修阙职，宫商还古风。端然洁白心，可与神明通。
<br>
<br>　　卷619_5  「次幽独君韵」陆龟蒙
<br>
<br>　　灵气独不死，尚能成绮文。如何孤窆里，犹自读三坟。
<br>
<br>　　落日送万古，秋声含七哀。枯株不萧瑟，枝干虚崔嵬。
<br>
<br>　　伊昔临大道，歌钟醉高台。台今已平地，只有春风回。
<br>
<br>　　明月白草死，积阴荒陇摧。圣贤亦如此，恸绝真悠哉。
<br>
<br>　　卷619_6  「赠远」陆龟蒙
<br>
<br>　　芙蓉匣中镜，欲照心还懒。本是细腰人，别来罗带缓。
<br>
<br>　　从君出门后，不奏云和管。妾思冷如簧，时时望君暖。
<br>
<br>　　心期梦中见，路永魂梦短。怨坐泣西风，秋窗月华满。
<br>
<br>　　卷619_7  「村夜二篇」陆龟蒙
<br>
<br>　　江上冬日短，裴回草堂暝。鸿当绝塞来，客向孤村病。
<br>
<br>　　绵绵起归念，咽咽兴微咏。菊径月方高，橘斋霜已并。
<br>
<br>　　盘餐蔬粟粗，史籍签牌盛。目冷松桂寒，耳喧儿女竞。
<br>
<br>　　开瓶浮蚁绿，试笔秋毫劲。昼户亦重关，寒屏递相映。
<br>
<br>　　诗从骚雅得，字向铅椠正。遇敌舞蛇矛，逢谈捉犀柄。
<br>
<br>　　无名升甲乙，有志扶荀孟。守道希昔贤，为文通古圣。
<br>
<br>　　幽忧废长剑，憔悴惭清镜。只会鱼鸟情，讵知时俗性。
<br>
<br>　　浮虚多徇势，老懒图历聘。既不务人知，空馀乐天命。
<br>
<br>　　吾家在田野，家事苦辽椤８稼一以微，锊肿匀惑馈
<br>
<br>　　愁襟风叶乱，独坐灯花迸。明发成浩歌，谁能少倾听。
<br>
<br>　　世既贱文章，归来事耕稼。伊人著农道，我亦赋田舍。
<br>
<br>　　所悲劳者苦，敢用词为诧。只效刍牧言，谁防轻薄骂。
<br>
<br>　　嘻今居宠禄，各自矜雄霸。堂上考华钟，门前伫高驾。
<br>
<br>　　纤洪动丝竹，水陆供炙。小雨静楼台，微风动兰麝。
<br>
<br>　　吹嘘川可倒，眄睐花争姹。万户膏血穷，一筵歌舞价。
<br>
<br>　　安知勤播植，卒岁无闲暇。种以春U初，获从秋隼下。
<br>
<br>　　专专望r，条桑柘。日晏腹未充，霜繁体犹裸。
<br>
<br>　　平生守仁义，所疾唯狙诈。上诵周孔书，沈溟至酣藉。
<br>
<br>　　岂无致君术，尧舜不上下。岂无活国方，颇牧齐教化。
<br>
<br>　　蛟龙任干死，云雨终不借。羿臂束如囚，徒劳夸善射。
<br>
<br>　　才能诮箕斗，辩可移嵩华。若与m辈量，饥寒殆相亚。
<br>
<br>　　长吟倚清瑟，孤愤生遥夜。自古有遗贤，吾容偏称谢。
<br>
<br>　　卷619_8  「记事」陆龟蒙
<br>
<br>　　本作渔钓徒，心将遂疏放。苦为饥寒累，未得恣闲畅。
<br>
<br>　　去年十二月，身住溪上。病里贺丰登，鸡豚聊馈饷。
<br>
<br>　　巍峨卞山雪，凝冽不可向。瘦骨倍加寒，徒为厚缯纩。
<br>
<br>　　晴来露青霭，千仞缺寻丈。卧恐玉华销，时时推枕望。
<br>
<br>　　虽然营卫困，亦觉精神王。把笔强题诗，粗言瑰怪状。
<br>
<br>　　吴兴郑太守，文律颇清壮。凤尾与鲸牙，纷披落杂唱。
<br>
<br>　　缄书寄城内，搪突无以况。料峭采莲船，纵横簸天浪。
<br>
<br>　　方倾谢公酒，忽值庄生丧。默默阻音徽，临风但惆怅。
<br>
<br>　　春归迨秋末，固自婴微恙。岁晏弗躬亲，何由免欺诳。
<br>
<br>　　今来观刈获，乃在松江并。门外两潮过，波澜光荡漾。
<br>
<br>　　都缘新卜筑，是事皆草创。尔后如有年，还应惬微尚。
<br>
<br>　　天高气味爽，野迥襟怀旷。感物动牢愁，愤时频肮脏。
<br>
<br>　　平生乐篇翰，至老安敢忘。骏骨正牵盐，玄文终覆酱。
<br>
<br>　　嗟今多赤舌，见善惟蔽谤。忖度大为防，涵容宽作量。
<br>
<br>　　图书筐簏外，关眼皆长。饿隶亦胜无，薄田家所仰。
<br>
<br>　　稍离饥寒患，学古真可强。圣道庶经营，世途多踉跄。
<br>
<br>　　近闻天子诏，复许私酝酿。促使舂酒材，呼儿具盆盎。
<br>
<br>　　宵长拥吟褐，日晏开书幌。我醉卿可还，陶然似元亮。
<br>
<br>　　卷619_9  「孤雁」陆龟蒙
<br>
<br>　　我生天地间，独作南宾雁。哀鸣慕前侣，不免饮啄晏。
<br>
<br>　　虽蒙小雅咏，未脱鱼网患。况是婚礼须，忧为弋者篡。
<br>
<br>　　晴鸢争上下，意气苦凌慢。吾常吓鸳雏，尔辈安足讪。
<br>
<br>　　回头语晴鸢，汝食腐鼠惯。无异驽骀群，恋短豆皂栈。
<br>
<br>　　岂知潇湘岸，葭IO萍间。有石形状奇，寒流古来湾。
<br>
<br>　　闲看麋鹿志，了不忧刍豢。世所重巾冠，何妨野夫O.
<br>
<br>　　骚人夸蕙芷，易象取陆苋。漆园逍遥篇，中亦载斥`.
<br>
<br>　　汝惟材性下，嗜好不可谏。身虽慕高翔，粪壤是_盼。
<br>
<br>　　或闻通鬼魅，怪祟立可辩。蔟书尚存，宁容恣妖幻。
<br>
<br>　　卷619_10  「南泾渔父」陆龟蒙
<br>
<br>　　予方任疏慵，地僻即所好。江流背村落，偶往心已。
<br>
<br>　　田家相去远，岑寂且纵傲。出户手先筇，见人头未帽。
<br>
<br>　　南泾有渔父，往往携稚造。问其所以渔，对我真蹈道。
<br>
<br>　　我初u鱼鳖，童O至于耄。窟穴与生成，自然通装隆
<br>
<br>　　孜孜戒吾属，天物不可暴。大小参去留，候其孳养报。
<br>
<br>　　终朝获鱼利，鱼亦未常耗。同覆天地中，违仁辜覆焘。
<br>
<br>　　余观为政者，此意谅难到。民皆死搜求，莫肯兴愍悼。
<br>
<br>　　今年川泽旱，前岁山源潦。牒诉已盈庭，闻之类禽噪。
<br>
<br>　　譬如死鸡鹜，岂不容乳抱。孟子讥宋人，非其揠苗躁。
<br>
<br>　　吾嘉渔父旨，雅叶贤哲操。倘遇采诗官，斯文诚敢告。
<br>
<br>　　卷619_11  「引泉诗（睦州龙兴观老君院作）」陆龟蒙
<br>
<br>　　上嗣位六载，吾宗刺桐川。余来拜旌戟，诏下之明年。
<br>
<br>　　是时春三月，绕郭花蝉联。岚盘百万髻，上插黄金钿。
<br>
<br>　　授以道士馆，置榻于东偏。满院声碧树，空堂形老仙。
<br>
<br>　　本性乐凝淡，及来更虚玄。焚香礼真像，盥手披灵编。
<br>
<br>　　新定山角角，乌龙独f然。除非净晴日，不见苍崖巅。
<br>
<br>　　上有云峰，下有喷壑泉。泉分数十汊，落处皆峥潺。
<br>
<br>　　寒声入烂醉，聒破西窗眠。支筇起独寻，只在墙东边。
<br>
<br>　　呼童具畚锸，立凿莓苔穿。淙一派堕，练带横斜牵。
<br>
<br>　　乱石抛落落，寒流响溅溅。狂奴七里濑，缩到疏楹前。
<br>
<br>　　跳花泼半散，涌沫飞旋圆。势束三峡挂，泻危孤磴悬。
<br>
<br>　　曾闻瑶池溜，亦灌朱草田。凫伯弄翠蕊，鸾雏舞丹烟。
<br>
<br>　　凌风捩桂柁，隔雾驰犀船。况当玄元家，尝著道德篇。
<br>
<br>　　上善可比水，斯文参五千。精灵若在此，肯恶微波传。
<br>
<br>　　不拟争滴沥，还应会沦涟。出门复飞箭，合势浮青天。
<br>
<br>　　必有学真子，鹿冠秋鹤颜。如能辅余志，日使疏其源。
<br>
<br>　　卷619_12  「纪梦游甘露寺（寺在京口北固山上）」陆龟蒙
<br>
<br>　　昔卧嵩高云，云窗正寒夕。披裘忽生梦，似到空王宅。
<br>
<br>　　峨天一峰立，栏J横半壁。级倚绿巅差，关临赤霄辟。
<br>
<br>　　扪虚陟孤峭，不翅千馀尺。叠掌望罘Q，分明袒肩释。
<br>
<br>　　凌香稽首罢，嘹哓□□□。高户乘北风，声号大波白。
<br>
<br>　　光中目难送，定验方可觌。树细鸿蒙烟，岛疏零落碧。
<br>
<br>　　须臾群籁入，空水相喷激。积浪亚寒堆，呀如斗危石。
<br>
<br>　　跳音簇@鼓，溅沫交矛戟。鸟疾帆亦奔，纷纷助劲敌。
<br>
<br>　　思非水灵怒，即是饥龙擘。怯慑不敢前，荷襟汗沾A.
<br>
<br>　　回经定僧处，泉木光相射。岩磴云族栖，犊侣痘适。
<br>
<br>　　逍遥得真趋，逦迤寻常迹。山腹贮孤亭，岚根四垂。
<br>
<br>　　谁题雪月句，乃是曹刘格。阆阙一枝琼，边楼数声笛。
<br>
<br>　　吟高矍然起，若自苍F掷。短烛堕馀花，圆蟾挂斜魄。
<br>
<br>　　自从神锡境，无处不登陟。忽上南徐山，心期豁而获。
<br>
<br>　　岂伊烦恼骨，合到清凉域。暗得胡蝶身，幽期尽相识。
<br>
<br>　　奈何有名氏，未列金闺籍。翻惭O顶童，得奉真如策。
<br>
<br>　　云涛触风望，毫管和烟搦。聊记梦中游，留之问禅客。
<br>
<br>　　卷619_13  「惜花」陆龟蒙
<br>
<br>　　人寿期满百，花开唯一春。其间风雨至，旦夕旋为尘。
<br>
<br>　　若使花解愁，愁于看花人。
<br>
<br>　　卷619_14  「别离」陆龟蒙
<br>
<br>　　丈夫非无泪，不洒离别间。杖剑对尊酒，耻为游子颜。
<br>
<br>　　蝮蛇一螫手，壮士即解腕。所志在功名，离别何足叹。
<br>
<br>　　卷619_15  「鸣雁行」陆龟蒙
<br>
<br>　　朔风动地来，吹起沙上声。闺中有边思，玉箸此时横。
<br>
<br>　　莫怕儿女恨，主人烹不鸣。
<br>
<br>　　卷619_16  「短歌行」陆龟蒙
<br>
<br>　　爪牙在身上，陷阱犹可制。爪牙在胸中，剑戟无所畏。
<br>
<br>　　人言畏猛虎，谁是撩头弊。只见古来心，奸雄暗相噬。
<br>
<br>　　卷619_17  「挟瑟歌」陆龟蒙
<br>
<br>　　挟瑟为君抚，君嫌声太古。寥寥倚浪系，eP々沈湘语。
<br>
<br>　　赖有秋风知，清泠吹玉柱。
<br>
<br>　　卷619_18  「婕妤怨」陆龟蒙
<br>
<br>　　妾貌非倾国，君王忽然宠。南山掌上来，下敌新恩重。
<br>
<br>　　后宫多窈窕，日日学新声。一落君王耳，南山又须轻。
<br>
<br>　　卷619_19  「江南曲」陆龟蒙
<br>
<br>　　为爱江南春，涉江聊采O.水深烟浩浩，空对双车轮。
<br>
<br>　　车轮明月团，车盖浮云盘。云月徒自好，水中行路难。
<br>
<br>　　遥遥洛阳道，夹道生春草。寄语棹船郎，莫夸风浪好。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
