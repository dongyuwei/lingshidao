<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷六十三
<br>
<br>　　卷63_1  「三妇艳」董思恭
<br>
<br>　　大妇裁纨素，中妇弄明。小妇多姿态，登楼红粉妆。
<br>
<br>　　丈人且安坐，初日渐流光。
<br>
<br>　　卷63_2  「感怀」董思恭
<br>
<br>　　野郊怆新别，河桥非旧饯。惨日映峰沉，愁云随盖转。
<br>
<br>　　哀笳时断续，悲旌乍舒卷。望望情何极，浪浪泪空泫。
<br>
<br>　　无复昔时人，芳春共谁遣。
<br>
<br>　　卷63_3  「守岁二首（此二首一作太宗诗，后题作《除夜》。）」董思恭
<br>
<br>　　暮景斜芳殿，年华丽绮宫。寒辞去冬雪，暖带入春风。
<br>
<br>　　阶馥舒梅素，盘花卷烛红。共欢新故岁，迎送一宵中。
<br>
<br>　　岁阴穷暮纪，献节启新芳。冬尽今宵促，年开明日长。
<br>
<br>　　冰销出镜水，梅散入风香。对此欢终宴，倾壶待曙光。
<br>
<br>　　卷63_4  「昭君怨二首（前首一作董初诗）」董思恭
<br>
<br>　　新年犹尚小，那堪远聘秦。裾衫沾马汗，眉黛染胡尘。
<br>
<br>　　举眼无相识，路逢皆异人。唯有梅将李，犹带故乡春。
<br>
<br>　　琵琶马上弹，行路曲中难。汉月正南远，燕山直北寒。
<br>
<br>　　髻鬟风拂乱，眉黛雪沾残。斟酌红颜改，徒劳握镜看。
<br>
<br>　　卷63_5  「咏日」董思恭
<br>
<br>　　沧海十枝晖，悬圃重轮庆。华发晨楹，菱彩翻朝镜。
<br>
<br>　　忽遇惊风飘，自有浮云映。更也人皆仰，无待挥戈正。
<br>
<br>　　卷63_6  「咏月」董思恭
<br>
<br>　　北堂未安寝，西园聊骋望。玉户照罗帏，珠轩明绮障。
<br>
<br>　　别客长安道，思妇高楼上。所愿君莫违，清风时可访。
<br>
<br>　　卷63_7  「咏星」董思恭
<br>
<br>　　历历东井舍，昭昭右掖垣。云际龙文出，池中鸟色翻。
<br>
<br>　　流辉下月路，坠影入河源。方知颍川集，别有太丘门。
<br>
<br>　　卷63_8  「咏风」董思恭
<br>
<br>　　萧萧度阊阖，习习下庭闱。花蝶自飘舞，兰蕙生光辉。
<br>
<br>　　相乌正举翼，退o已惊飞。方从列子御，更逐浮云归。
<br>
<br>　　卷63_9  「咏云」董思恭
<br>
<br>　　帝乡白云起，飞盖上天衢。带月绮罗映，从风枝叶敷。
<br>
<br>　　参差过层阁，倏忽下苍梧。因风望既远，安得久踟蹰。
<br>
<br>　　卷63_10  「咏雪」董思恭
<br>
<br>　　天山飞雪度，言是落花朝。惜哉不我与，萧索从风飘。
<br>
<br>　　鲜洁凌纨素，纷糅下枝条。良时竟何在，坐见容华销。
<br>
<br>　　卷63_11  「咏露」董思恭
<br>
<br>　　夜色凝仙掌，晨甘下帝庭。不觉九秋至，远向三危零。
<br>
<br>　　芦渚花初白，葵园叶尚青。阳一洒惠，方愿益沧溟。
<br>
<br>　　卷63_12  「咏雾」董思恭
<br>
<br>　　苍山寂已暮，翠观黯将沉。终南晨豹隐，巫峡夜猿吟。
<br>
<br>　　天寒气不歇，景晦色方深。待访公超市，将予赴华阴。
<br>
<br>　　卷63_13  「咏虹（一作虹U）」董思恭
<br>
<br>　　春暮萍生早，日落雨飞馀。横彩分长汉，倒色媚清渠。
<br>
<br>　　梁前朝影出，桥上晚光舒。愿逐旌旗转，飘飘侍直庐。
<br>
<br>　　卷63_14  「咏桃（一作太宗诗）」董思恭
<br>
<br>　　禁苑春光丽，花蹊几树装。缀条深浅色，点露参差光。
<br>
<br>　　向日分千笑，迎风共一香。如何仙岭侧，独秀隐遥芳。
<br>
<br>　　卷63_15  「咏李（一作太宗诗）」董思恭
<br>
<br>　　盘根植瀛渚，交干横倚天。舒华光四海，卷叶荫山川。
<br>
<br>　　卷63_16  「咏弓（一作太宗诗）」董思恭
<br>
<br>　　上弦明月半，激箭流星远。落雁带书惊，啼猿映枝转。
<br>
<br>　　卷63_17  「咏琵琶（一作太宗诗）」董思恭
<br>
<br>　　半月无双影，金花有四时。摧藏千里态，掩抑几重悲。
<br>
<br>　　促节萦红袖，清音满翠帷。驶弹风响急，缓曲钏声迟。
<br>
<br>　　空馀关陇恨，因此代相思。
<br>
<br>　　卷63_18  「经庐岳回望江州想洛川有作」刘允济
<br>
<br>　　龟山帝始营，龙门禹初凿。出入经变化，俯仰凭寥廓。
<br>
<br>　　未若兹山功，连延并巫霍。东北疏艮象，西南距坤络。
<br>
<br>　　宏阜自郁盘，高标复回薄。势入柴桑渚，阴开彭蠡壑。
<br>
<br>　　九江杳无际，七泽纷相错。云雨散吴会，风波腾e.
<br>
<br>　　迹随造化久，利与乾坤博。ZJ精气通，纷纶潜怪作。
<br>
<br>　　石渠忽见践，金房安可托。地入天子都，岩有仙人药。
<br>
<br>　　二门几迢递，三宫何倏~.咫尺穷杳冥，跬步皆恬漠。
<br>
<br>　　仙才惊羽翰，幽居静龙蠖。明牧振雄词，棣华殊灼灼。
<br>
<br>　　盛叶匡西夏，深谋赞禹亳。黄云覆鼎飞，绛气横川跃。
<br>
<br>　　佐历符贤运，人期茂天爵。礼乐富垂髫，诗书成舞勺。
<br>
<br>　　清辉靖岩电，利器腾霜锷。游圣挹衢尊，邻畿恭木铎。
<br>
<br>　　岩仞包武侯，波澜控文若。旋闻刈薪楚，遽睹升葵藿。
<br>
<br>　　稷契序揆图，良平公辅略。重地资出守，英藩谅求瘼。
<br>
<br>　　豫章观伟材，江州访灵。阳岫晓氛氲，阴崖暮萧索。
<br>
<br>　　潜伏屡鲸奔，雄飞更鸷搏。惊cb透烟霞，腾猿乱枝格。
<br>
<br>　　故园有归梦，他山飞赏乐。帝乡徒可游，湟涧终旅泊。
<br>
<br>　　景物观淮海，云霄望河洛。城阙紫微星，图书玄扈x.
<br>
<br>　　神功多粉缋，元气犹斟酌。丞相下南宫，将军趋北落。
<br>
<br>　　横簪并附蝉，列鼎俱调鹤。四郊时迷路，五月先投龠。
<br>
<br>　　池榭宣琼管，风花乱珠箔。旧游劳梦寐，新知无悦乐。
<br>
<br>　　天寒欲赠言，岁暮期交约。夜琴清玉柱，秋灰变缇幕。
<br>
<br>　　风云动翰林，宫徵调文a.言泉激为浪，思绪飞成缴。
<br>
<br>　　千里辉珠玑，五采含丹o.钟鼓旋惊`，瑾瑜俄抵鹊。
<br>
<br>　　窃价惭庸怠，叨声逾寂莫。长望限南溟，居然翳东郭。
<br>
<br>　　卷63_19  「咏琴」刘允济
<br>
<br>　　昔在龙门侧，谁想凤鸣时。雕琢今为器，宫商不自持。
<br>
<br>　　巴人缓疏节，楚客弄繁丝。欲作高张引，翻成下调悲。
<br>
<br>　　卷63_20  「怨情」刘允济
<br>
<br>　　玉关芳信断，兰闺锦字新。愁来好自抑，念切已含埂
<br>
<br>　　虚牖风惊梦，空床月厌人。归期倘可促，勿度柳园春。
<br>
<br>　　卷63_21  「见道边死人（一作刘元济诗。《统签》并入允济诗内）」刘允济
<br>
<br>　　凄凉徒见日，冥寞讵知年。魂兮不可问，应为直如弦。
<br>
<br>　　卷63_22  「九日登玄武山旅眺」邵大震
<br>
<br>　　九月九日望遥空，秋水秋天生夕风。
<br>
<br>　　寒雁一向南去远，游人几度菊花丛。
<br>
<br>　　卷63_23  「军中行路难（与骆宾王同作）」辛常伯
<br>
<br>　　君不见封狐雄虺自成群，凭深负固结妖氛。
<br>
<br>　　玉玺分兵征恶少，金坛授律动将军。将军拥麾宣庙略，
<br>
<br>　　战士横戈静夷落。长驱一息背铜梁，直指三危登剑阁。
<br>
<br>　　阁道i起戍楼，剑门遥裔俯灵丘。邛关九折无平路，
<br>
<br>　　江水双源有急流。征役无期返，他乡岁华晚。
<br>
<br>　　杳杳丘陵出，苍苍林薄远。途危紫盖峰，路涩青泥坂。
<br>
<br>　　去去指哀牢，行行入不毛。绝壁千里险，连山四望高。
<br>
<br>　　中外分区宇，夷夏殊风土。交n枕南荒，昆弥临北户。
<br>
<br>　　川原饶毒雾，G谷多霪雨。行潦四时流，崩查千岁古。
<br>
<br>　　漂梗飞蓬不暂安，扪萝引葛陟危峦。昔时闻道从军乐，
<br>
<br>　　今日方知行路难。沧江绿水东流驶，炎州丹徼南中地。
<br>
<br>　　南中南斗映星河，秦关秦塞阻烟波。三春边地风光少，
<br>
<br>　　五月泸川瘴疠多。朝驱疲斥候，夕息倦樵歌。
<br>
<br>　　向月弯繁弱，连星转太阿。重义轻生怀一顾，
<br>
<br>　　东伐西征凡几度。夜夜朝朝斑鬓新，年年岁岁戎衣故。
<br>
<br>　　灞城隅，滇池水，天涯望转积，地际行无已。
<br>
<br>　　徒觉炎凉节物非，不知关山千万里。弃置勿重陈，
<br>
<br>　　重陈多苦辛。且悦清笳梅柳曲，讵忆芳园桃李人。
<br>
<br>　　绛节红旗分日羽，丹心白刃酬明主。但令一被君王知，
<br>
<br>　　谁惮三边征战苦。行路难，岐路几千端。
<br>
<br>　　无复归云凭短翰，空馀望日想长安。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
