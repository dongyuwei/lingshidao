<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷九十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷九十二
<br>
<br>　　卷92_1  「招谕有怀赠同行人（一作李义府诗）」李V
<br>
<br>　　远游冒艰阻，深入劳存谕。春去辞国门，秋还在边戍。
<br>
<br>　　轩车行未返，节序催难驻。陌上悲转蓬，园中想芳树。
<br>
<br>　　蜀山自纷纠，岷水恒奔注。临泛多苦怀，登攀寡欢趣。
<br>
<br>　　永夕飞淫雨，崇朝蒸毒雾。不求绥岭桃，宁美邛乡X.
<br>
<br>　　白浪行欲静，骢马何尝驱。愿接轺旆尘，联翩东北骛。
<br>
<br>　　卷92_2  「春日侍宴芙蓉园应制」李V
<br>
<br>　　水殿临丹Z，山楼绕翠微。昔游人托乘，今幸帝垂衣。
<br>
<br>　　涧筱缘峰合，岩花逗浦飞。朝来江曲地，无处不光辉。
<br>
<br>　　卷92_3  「奉和登骊山高顶寓目应制」李V
<br>
<br>　　崖t万寻悬，居高敞御筵。行戈疑驻日，步辇若登天。
<br>
<br>　　城阙雾中近，关河云外连。谬陪登岱驾，欣奉济汾篇。
<br>
<br>　　卷92_4  「奉和七夕两仪殿会宴应制」李V
<br>
<br>　　桂宫明月夜，兰殿起秋风。云汉弥年阻，星筵此夕同。
<br>
<br>　　倏来疑有处，旋去已成空。睿作钧天响，魂飞在梦中。
<br>
<br>　　卷92_5  「奉和春日游苑喜雨应诏」李V
<br>
<br>　　仙跸九成台，香筵万寿杯。一旬初降雨，二月早闻雷。
<br>
<br>　　叶向朝霁密，花含宿润开。幸承天泽豫，无使日光催。
<br>
<br>　　卷92_6  「奉和人日清晖阁宴群臣遇雪应制」李V
<br>
<br>　　上日登楼赏，中天御辇飞。后庭联舞唱，前席仰恩辉。
<br>
<br>　　睿作风云起，农祥雨雪霏。幸陪人胜节，长愿奉垂衣。
<br>
<br>　　卷92_7  「陪幸临渭亭遇雪应制」李V
<br>
<br>　　青阳御紫微，白雪下彤闱。浃壤流天霈，绵区洒帝辉。
<br>
<br>　　水如银度烛，云似玉披衣。为得因风起，还来就日飞。
<br>
<br>　　卷92_8  「奉和九日侍宴应制得浓字」李V
<br>
<br>　　望幸纡千乘，登高自九重。台疑临戏马，殿似接疏龙。
<br>
<br>　　捧箧萸香遍，称觞菊气浓。更看仙鹤舞，来此庆时雍。
<br>
<br>　　卷92_9  「送沙门弘景道俊玄奘还荆州应制」李V
<br>
<br>　　初日承归旨，秋风起赠言。汉珠留道味，江璧返真源。
<br>
<br>　　地出南关远，天回北斗尊。宁知一柱观，却启四禅门。
<br>
<br>　　卷92_10  「奉和九月九日登慈恩寺浮图应制」李V
<br>
<br>　　涌塔临玄地，高层瞰紫微。鸣銮陪帝出，攀黢刺旆伞
<br>
<br>　　庆洽重阳寿，文含列象辉。小臣叨载笔，欣此颂巍巍。
<br>
<br>　　卷92_11  「闰九月九日幸总持寺登浮图应制」李V
<br>
<br>　　清跸幸禅楼，前驱历御沟。还疑九日豫，更想六年游。
<br>
<br>　　圣藻辉缨络，仙花缀冕旒。所欣延亿载，宁祗庆重秋。
<br>
<br>　　卷92_12  「侍宴长宁公主东庄应制」李V
<br>
<br>　　紫禁乘宵动，青门访水嬉。贵游@序集，仙女凤楼期。
<br>
<br>　　合宴簪绅满，承恩雨露滋。北辰还捧日，东馆幸逢时。
<br>
<br>　　卷92_13  「幸白鹿观应制」李V
<br>
<br>　　制跸乘骊阜，回舆指凤京。南山四皓谒，西岳两童迎。
<br>
<br>　　云幄临悬圃，霞杯荐赤城。神明近兹地，何必往蓬瀛。
<br>
<br>　　卷92_14  「次苏州」李V
<br>
<br>　　洛渚问吴潮，吴门想洛桥。夕烟杨柳岸，春水木兰桡。
<br>
<br>　　城邑南楼近，星辰北斗遥。无因生羽翼，轻举托还飙。
<br>
<br>　　卷92_15  「寄胡皓时在南中」李V
<br>
<br>　　徭役苦流滞，风波限溯洄。江流通地骨，山道绕天台。
<br>
<br>　　有鸟图南去，无人见北来。闭门沧海曲，云雾待君开。
<br>
<br>　　卷92_16  「饯许州宋司马赴任」李V
<br>
<br>　　展骥旌时杰，谈鸡美代贤。暂离仙掖务，追送近郊筵。
<br>
<br>　　地惨金商节，人康璧假田。从来昆友事，咸以佩刀传。
<br>
<br>　　卷92_17  「饯唐州高使君赴任」李V
<br>
<br>　　淮源之水清，可以濯君缨。彼美称才杰，亲人伫政声。
<br>
<br>　　岁寒畴曩意，春晚别离情。终叹临岐远，行看拥传荣。
<br>
<br>　　卷92_18  「哭仆射鄂公杨再思」李V
<br>
<br>　　端揆凝邦绩，台阶阐国猷。方崇大厦栋，忽逝巨川舟。
<br>
<br>　　白日铭安在，清风颂独留。死生恩命毕，零落掩山丘。
<br>
<br>　　卷92_19  「故赵王属赠黄门侍郎上官公挽词」李V
<br>
<br>　　暮归泉壤隔，朝发城池恋。汉结愁阴，秦陵下悲霰。
<br>
<br>　　百驷驰，悯悯群龙饯。石马徒自施，玉人终不见。
<br>
<br>　　卷92_20  「淮阳公主挽歌」李V
<br>
<br>　　玉颜生汉渚，汤沐荣天女。金缕化邙尘，哀荣感路人。
<br>
<br>　　凤凰曾作伴，蝼蚁忽为亲。畴日成蹊处，华不复春。
<br>
<br>　　卷92_21  「故西台侍郎上官公挽歌」李V
<br>
<br>　　宇内文儒重，朝端礼命优。立言多启沃，论道盛谋猷。
<br>
<br>　　顾日琴安在，冲星剑不留。徒怀东武`，更掩北原丘。
<br>
<br>　　卷92_22  「高安公主挽歌二首」李V
<br>
<br>　　汤沐三千赋，楼台十二重。银炉称贵幸，玉辇盛过逢。
<br>
<br>　　嫔则留中馈，娥辉没下舂。平阳百岁后，歌舞为谁容。
<br>
<br>　　宾卫俨相依，横门启曙扉。灵阴蟾兔缺，仙影凤凰飞。
<br>
<br>　　一水秋难渡，三泉夜不归。况临青女节，瑶草更前哀。
<br>
<br>　　卷92_23  「奉和初春幸太平公主南庄应制」李V
<br>
<br>　　平阳馆外有仙家，沁水园中好物华。地出东郊回日御，
<br>
<br>　　城临南斗度云车。风泉韵绕幽林竹，雨霰光摇杂树花。
<br>
<br>　　已庆时来千亿寿，还言日暮九重赊。
<br>
<br>　　卷92_24  「兴庆池侍宴应制」李V
<br>
<br>　　神池泛滥水盈科，仙跸纡徐步辇过。纵棹洄沿萍溜合，
<br>
<br>　　开轩眺赏麦风和。潭鱼在藻供游咏，谷鸟含樱入赋歌。
<br>
<br>　　寄语乘槎溟海客，回头来此问天河。
<br>
<br>　　卷92_25  「侍宴安乐公主山庄应制」李V
<br>
<br>　　金舆玉辇背三条，水阁山楼望九霄。野外初迷七圣道，
<br>
<br>　　河边忽睹二灵桥。悬冰滴滴依虬箭，清吹泠泠杂凤箫。
<br>
<br>　　回晚平阳歌舞合，前溪更转木兰桡。
<br>
<br>　　卷92_26  「奉和春日幸望春宫应制」李V
<br>
<br>　　东城结宇敞千寻，北阙回舆具四临。丽日祥烟承罕毕，
<br>
<br>　　轻荑弱草藉衣簪。秦商重沓云岩近，河渭萦纡雾壑深。
<br>
<br>　　谬接g鸿陪赏乐，还欣鱼鸟遂飞沉。
<br>
<br>　　卷92_27  「人日重宴大明宫恩赐彩缕人胜应制」李V
<br>
<br>　　诘旦行春上苑中，凭高却下大明宫。千年执象寰瀛泰，
<br>
<br>　　七日为人庆赏隆。铁凤曾N摇瑞雪，铜乌细转入祥风。
<br>
<br>　　此时朝野欢无算，此岁云天乐未穷。
<br>
<br>　　卷92_28  「享龙池乐第八章」李V
<br>
<br>　　星分邑里四人居，水源流万顷馀。魏国君王称象处，
<br>
<br>　　晋家蕃邸化龙初。青蒲暂似游梁马，绿藻还疑宴镐鱼。
<br>
<br>　　自有神灵滋液地，年年云物史官书。
<br>
<br>　　卷92_29  「奉和幸礼部尚书窦希d宅应制（一作陪幸五王宅）」李V
<br>
<br>　　家住千门侧，亭临二水傍。贵游开北地，宸眷幸西乡。
<br>
<br>　　曳履迎中谷，鸣丝出后堂。浦疑观万象，峰似驻三光。
<br>
<br>　　草向琼筵乐，花承绣香。圣情思旧重，留饮赋雕章。
<br>
<br>　　卷92_30  「奉和晦日幸昆明池应制」李V
<br>
<br>　　玉辂寻春赏，金堤重晦游。川通黑水浸，地派紫泉流。
<br>
<br>　　晃朗扶桑出，绵联杞树周。乌疑填海处，人似隔河秋。
<br>
<br>　　劫尽灰犹识，年移石故留。汀洲归棹晚，箫鼓杂汾讴。
<br>
<br>　　卷92_31  「奉和幸长安故城未央宫应制」李V
<br>
<br>　　凤辇乘春陌，龙山访故台。北宫才尽处，南斗独昭回。
<br>
<br>　　肆览飞宸札，称觞引御杯。已观蓬海变，谁厌柏梁灾。
<br>
<br>　　代挹孙通礼，朝称贾谊才。忝侪文雅地，先后各时来。
<br>
<br>　　卷92_32  「陪幸韦嗣立山庄应制（一作宋之问诗）」李V
<br>
<br>　　枢掖调梅暇，林园种槿初。入朝荣剑履，退食偶琴书。
<br>
<br>　　地隐东岩室，天回北斗车。旌门临窈窕，辇道属扶疏。
<br>
<br>　　云罕明丹谷，霜笳彻紫虚。水疑投石处，溪似钓璜馀。
<br>
<br>　　帝泽颁卮酒，人欢颂里闾。一承黄竹咏，长奉白茆居。
<br>
<br>　　卷92_33  「奉和幸望春宫送朔方军大总管张仁」李V
<br>
<br>　　边郊草具腓，河塞有兵机。上宰调梅寄，元戎细柳威。
<br>
<br>　　武貔东道出，鹰隼北庭飞。玉匣谋中野，金舆下太微。
<br>
<br>　　投醪衔饯酌，缉衮事征衣。勿谓公孙老，行闻奏凯归。
<br>
<br>　　卷92_34  「奉和幸三会寺应制」李V
<br>
<br>　　睿德总无边，神皋择胜缘。二仪齐法驾，三会礼香筵。
<br>
<br>　　汉阙中黄近，秦山太白连。台疑观鸟日，池似刻鲸年。
<br>
<br>　　满月临真境，秋风入御弦。小臣叨下列，持管谬窥天。
<br>
<br>　　卷92_35  「奉和幸大荐福寺（寺即中宗旧宅）」李V
<br>
<br>　　象设隆新宇，龙潜想旧居。碧楼披玉额，丹仗导金舆。
<br>
<br>　　代日兴光近，周星掩曜初。空歌清沛筑，梵乐奏胡书。
<br>
<br>　　帝造环三界，天文贲六虚。康哉孝理日，崇德在真如。
<br>
<br>　　卷92_36  「夏日都门送司马员外逸客孙员外绫闭鳌估V
<br>
<br>　　日逐滋南寇，天威抚北垂。析行仗节，持印且分麾。
<br>
<br>　　羽檄双凫去，兵车驷马驰。虎旗悬气色，龙剑抱雄雌。
<br>
<br>　　候月期戡翦，经时念别离。坐闻关陇外，无复引弓儿。
<br>
<br>　　卷92_37  「元日恩赐柏叶应制（景龙四年）」李V
<br>
<br>　　劲节凌冬劲，芳心待岁芳。能令人益寿，非止麝含香。
<br>
<br>　　卷92_38  「侍宴桃花园咏桃花应制」李V
<br>
<br>　　绮萼成蹊遍Z芳，红英扑地满筵香。
<br>
<br>　　莫将秋宴传王母，来比春华奉圣皇。
<br>
<br>　　卷92_39  「奉和三日祓禊渭滨」李V
<br>
<br>　　上林花鸟暮春时，上巳陪游乐在兹。
<br>
<br>　　此日欣逢临渭赏，昔年空道济汾词。
<br>
<br>　　卷92_40  「奉和幸韦嗣立山庄侍宴应制」李V
<br>
<br>　　曲榭回廊绕涧幽，飞泉喷下溢池流。
<br>
<br>　　只应感发明王梦，遂得邀迎圣帝游。
<br>
<br>　　卷92_41  「侍宴安乐公主新宅应制」李V
<br>
<br>　　牵牛南渡象昭回，学凤楼成帝女来。
<br>
<br>　　平旦g鸾歌舞席，方宵鹦鹉献酬杯。
<br>
<br>　　卷92_42  「饯唐永昌」李V
<br>
<br>　　田郎才貌出咸京，潘子文华向洛城。
<br>
<br>　　愿以深心留善政，当令强项谢高名。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
