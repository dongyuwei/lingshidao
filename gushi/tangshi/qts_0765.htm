<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百六十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百六十五
<br>
<br>　　卷765_1  「泊姑熟口」王周
<br>
<br>　　杳杳金陵路，难禁欲断魂。雨晴山有态，风晚水无痕。
<br>
<br>　　远色千樯岸，愁声一笛村。如何遣怀抱，诗毕自开尊。
<br>
<br>　　卷765_2  「湖口县」王周
<br>
<br>　　柴桑分邑载图经，屈曲山光展画屏。
<br>
<br>　　最是芦洲东北望，人家残照隔烟汀。
<br>
<br>　　卷765_3  「岳州众湖阻风二首」王周
<br>
<br>　　众湖湖口系兰船，睡起中餐又却眠。
<br>
<br>　　风伯如何解回怒，数宵樯倚碧芦烟。
<br>
<br>　　偶系扁舟枕绿莎，旋移深处避惊波。
<br>
<br>　　晓来闲共渔人话，此去巴陵路几多。
<br>
<br>　　卷765_4  「问春」王周
<br>
<br>　　游丝垂幄雨依依，枝上红香片片飞。
<br>
<br>　　把酒问春因底意，为谁来后为谁归。
<br>
<br>　　卷765_5  「春答」王周
<br>
<br>　　花枝千万趁春开，三月珊即自回。
<br>
<br>　　剩向东园种桃李，明年依旧为君来。
<br>
<br>　　卷765_6  「西塞山二首（今谓之道士矶，即兴国军大冶县所隶也）」王周
<br>
<br>　　西塞名山立翠屏，浓岚横入半江青。
<br>
<br>　　千寻铁锁无由问，石壁空存道者形。
<br>
<br>　　匹妇顽然莫问因，匹夫何去望千春。
<br>
<br>　　翻思岵屺传诗什，举世曾无化石人。
<br>
<br>　　卷765_7  「使风」王周
<br>
<br>　　风起即千里，风回翻问津。沈思宦游者，何啻使风人。
<br>
<br>　　卷765_8  「石首山」王周
<br>
<br>　　首出崔嵬占上游，迥存浓翠向荆州。
<br>
<br>　　空闻别有回山力，却见长江曲尺流。
<br>
<br>　　卷765_9  「金口步（在江北汉阳军，下必铁也）」王周
<br>
<br>　　两山斗咽喉，群石矗牙齿。行客无限愁，横吞一江水。
<br>
<br>　　卷765_10  「采桑女二首」王周
<br>
<br>　　渡水采桑归，蚕老催上机。扎扎得盈尺，轻素何人衣。
<br>
<br>　　采桑知蚕饥，投梭惜夜迟。谁夸罗绮丛，新画学月眉。
<br>
<br>　　卷765_11  「渡溪」王周
<br>
<br>　　渡溪溪水急，水溅罗衣湿。日暮犹未归，盈盈水边立。
<br>
<br>　　卷765_12  「落叶」王周
<br>
<br>　　素律铄欲脆，青女妒复稀。月冷天风吹，叶叶干红飞。
<br>
<br>　　卷765_13  「宿疏陂驿」王周
<br>
<br>　　秋染棠梨叶半红，荆州东望草平空。
<br>
<br>　　谁知孤宦天涯意，微雨萧萧古驿中。
<br>
<br>　　卷765_14  「再经秭归二首」王周
<br>
<br>　　总角曾随上峡船，寻思如梦可凄然。
<br>
<br>　　夜来孤馆重来宿，枕底滩声似旧年。
<br>
<br>　　秭归城邑昔曾过，旧识无人奈老何。
<br>
<br>　　独有凄清难改处，月明闻唱竹枝歌。
<br>
<br>　　卷765_15  「霞」王周
<br>
<br>　　拂拂生残晖，层层如裂绯。天风剪成片，疑作仙人衣。
<br>
<br>　　卷765_16  「巫山公署壁有无名氏戏书二韵（施州路一百八盘）」王周
<br>
<br>　　南陵直上路盘盘，平地凌云势万端。
<br>
<br>　　堪笑巴民不厌足，更嫌山少画山看。
<br>
<br>　　卷765_17  「道院」王周
<br>
<br>　　白日人稀到，帘垂道院深。雨苔生古壁，雪雀聚寒林。
<br>
<br>　　忘虑凭三乐，消闲信五禽。谁知是官府，烟缕满炉沈。
<br>
<br>　　卷765_18  「会哙岑山人（戊寅仲冬六日）」王周
<br>
<br>　　渝州江上忽相逢，说隐西山最上峰。
<br>
<br>　　略坐移时又分别，片云孤鹤一枝筇。
<br>
<br>　　卷765_19  「巴江」王周
<br>
<br>　　巴江江水色，一带浓蓝碧。仙女瑟瑟衣，风梭晚来织。
<br>
<br>　　卷765_20  「小园桃李始花，偶以成咏」王周
<br>
<br>　　桃李栽成艳格新，数枝留得小园春。
<br>
<br>　　半红半白无风雨，随分夭容解笑人。
<br>
<br>　　卷765_21  「公居」王周
<br>
<br>　　公居门馆静，旅寄万州城。山共秋烟紫，霜并夜月清。
<br>
<br>　　无愁干酒律，有句入诗评。何必须林下，方驰吏隐名。
<br>
<br>　　卷765_22  「富池口」王周
<br>
<br>　　扁舟闲引望，望极更盘桓。山密碍江曲，雨多饶地寒。
<br>
<br>　　短莎烟苒苒，惊浪雪漫漫。难写愁何限，乡关在一端。
<br>
<br>　　卷765_23  「夔州病中」王周
<br>
<br>　　隐几经旬疾未痊，孤灯孤驿若为眠。
<br>
<br>　　郡楼昨夜西风急，一一更筹到枕前。
<br>
<br>　　卷765_24  「题厅壁」王周
<br>
<br>　　永日无他念，孤清吏隐心。竹声并雪碎，溪色共烟深。
<br>
<br>　　数息闲凭几，缘情默寄琴。谁知同寂寞，相与结知音。
<br>
<br>　　卷765_25  「过武宁县（九月十九日）」王周
<br>
<br>　　行过武宁县，初晴物景和。岸回惊水急，山浅见天多。
<br>
<br>　　细草浓蓝泼，轻烟匹练拖。晚来何处宿，一笛起渔歌。
<br>
<br>　　卷765_26  「路次覆盆驿」王周
<br>
<br>　　曾上青泥蜀道难，架空成路入云寒。
<br>
<br>　　如何却向巴东去，三十六盘天外盘。
<br>
<br>　　卷765_27  「藕池阻风，寄同行抚牧裘驾」王周
<br>
<br>　　船樯相望荆江中，岸芦汀树烟鳌
<br>
<br>　　路间堤缺水如箭，未知何日生南风。
<br>
<br>　　卷765_28  「无题二首」王周
<br>
<br>　　冰雪肌肤力不胜，落花飞絮绕风亭。
<br>
<br>　　不知何事秋千下，蹙破愁眉两点青。
<br>
<br>　　梨花如雪已相迷，更被惊乌半夜啼。
<br>
<br>　　帘卷玉楼人寂寂，一钩新月未沈西。
<br>
<br>　　卷765_29  「泊巴东」王周
<br>
<br>　　偶泊巴东古县前，宦情乡思两绵绵。
<br>
<br>　　不堪蜡炬烧残泪，雨打船窗半夜天。
<br>
<br>　　卷765_30  「道中未开木杏花」王周
<br>
<br>　　粉英香萼一般般，无限行人立马看。
<br>
<br>　　村女浴蚕桑柘绿，枉将颜色忍春寒。
<br>
<br>　　卷765_31  「西山晚景」王周
<br>
<br>　　公局长清淡，池亭晚景中。蔗竿闲倚碧，莲朵静淹红。
<br>
<br>　　半引弯弯月，微生oo风。无思复无虑，此味几人同。
<br>
<br>　　卷765_32  「自和」王周
<br>
<br>　　一片残阳景，朦胧淡月中。兰芽纡嫩紫，梨颊抹生红。
<br>
<br>　　琴阮资清格，冠簪养素风。烟霄半知足，吏隐少相同。
<br>
<br>　　卷765_33  「齿落词」王周
<br>
<br>　　己卯至庚辰，仲夏晦之暮。吾齿右排上，一齿脱而去。
<br>
<br>　　呼吸缺吾防，咀嚼欠吾助。年龠惜不返，日驭走为蠹。
<br>
<br>　　唇亡得无寒，舌在从何诉。辅车宜长依，发肤可增惧。
<br>
<br>　　不须考前古，聊且为近喻。有如云中雨，雨散绝回顾。
<br>
<br>　　有如枝上叶，叶脱难再附。白发非独愁，红颜岂私驻。
<br>
<br>　　何必郁九回，何必牵百虑。开尊复开怀，引笔作长句。
<br>
<br>　　卷765_34  「淘金碛」王周
<br>
<br>　　画船晚过淘金碛，不见黄金惟见石。
<br>
<br>　　犹恐黄金价未高，见得锱铢几多力。
<br>
<br>　　卷765_35  「施南路偶书」王周
<br>
<br>　　大石岭头梅欲发，南陵陂上雪初飞。
<br>
<br>　　苦无酒解愁成阵，又附兰桡向秭归。
<br>
<br>　　卷765_36  「大石岭驿梅花（己卯十一月十三日）」王周
<br>
<br>　　仙中姑射接瑶姬，成阵清香拥路岐。
<br>
<br>　　半出驿墙谁画得，雪英相倚两三枝。
<br>
<br>　　卷765_37  「赠N师」王周
<br>
<br>　　水中有片月，照耀婵娟姿。庭前有孤柏，竦秀岁寒期。
<br>
<br>　　坚然物莫迁，寂焉心为师。声发响必答，形存影即随。
<br>
<br>　　雪花安结子，雪叶宁附枝。兰死不改香，井寒岂生澌。
<br>
<br>　　晨炉烟袅袅，病发霜丝丝。丈室冰凛冽，一衲云离披。
<br>
<br>　　顾此名利场，得不惭冠绥。
<br>
<br>　　卷765_38  「游仙都观」王周
<br>
<br>　　冷杉枯柏路盘空，毛发生寒略略风。
<br>
<br>　　两汉真仙在何处，巡香行绕蕊珠宫。
<br>
<br>　　卷765_39  「志峡船具诗。梢」王周
<br>
<br>　　制之居首尾，俾之辨斜正。首动尾聿随，斜取正为定。
<br>
<br>　　有如提吏笔，有如执时柄。有如秉师律，有如宣命令。
<br>
<br>　　守彼方与直，得其刚且劲。既能济险难，何畏涉辽椤
<br>
<br>　　招招俾作主，泛泛实司命。风乌愧斟酌，画o空辉映。
<br>
<br>　　古人存丰规，猗欤聊引证。
<br>
<br>　　卷765_40  「志峡船具诗。橹」王周
<br>
<br>　　用之大曰橹，冠乎小者楫。通津既能济，巨浸即横涉。
<br>
<br>　　身之使者颊，虎之者爪。鱼之拨者鬣，弩之进者k.
<br>
<br>　　此实为相须，相须航一叶。
<br>
<br>　　卷765_41  「志峡船具诗。恪雇踔
<br>
<br>　　箭飞峡中水，锯立峡中石。峡与水为隘，水与石相击。
<br>
<br>　　逦生险艰，声发甚霹雳。三老航一叶，百丈空千尺。
<br>
<br>　　苍黄徒尔为，倏忽何可测。篙之小难制，阒独有力。
<br>
<br>　　猗嗟阒为，彬彬坚且直。有如用武人，森森矗戈戟。
<br>
<br>　　有如敢言士，落落吐胸臆。拯危居坦夷，济险免兢惕。
<br>
<br>　　志彼哲匠心，俾其来者识。
<br>
<br>　　卷765_42  「志峡船具诗。百丈」王周
<br>
<br>　　少尝侍先君，馀闲诵白氏。始得入峡诗，深味作诗旨。
<br>
<br>　　云有万仞山，云有千丈水。自念坎笆保尤多兢慎理。
<br>
<br>　　山束峡如口，水漱石如齿。孤舟行其中，薄冰犹坦履。
<br>
<br>　　孱颜屹焉立，汹涌勃然起。百丈为前牵，万险即平砥。
<br>
<br>　　破之以oY，续之以麻。砺之坚以节，引之直如矢。
<br>
<br>　　杼轴连半空，长短随两濉Ｌ锁枉驰名，锦缆谩称美。
<br>
<br>　　长绳岂能系，朽索何足拟。苟非dJ之为，胡可力行此。
<br>
<br>　　卷765_43  「早春西园」王周
<br>
<br>　　引步携筇竹，西园小径通。雪欹梅蒂绿，春入杏梢红。
<br>
<br>　　静意崖穿溜，孤愁笛破空。如何将此景，收拾向图中。
<br>
<br>　　卷765_44  「金盘草诗（生宁江巫山南陵林木中）」王周
<br>
<br>　　今春从南陵，得草名金盘。金盘有仁性，生在林一端。
<br>
<br>　　根节岁一节，食之甘而酸。风俗竞采掇，俾人防急难。
<br>
<br>　　巴中蛇虺毒，解之如走丸。巨叶展六出，软干分长竿。
<br>
<br>　　摇摇绿玉活，袅袅香荷寒。世云暑酷月，郁有神物看。
<br>
<br>　　天之产于此，意欲生民安。今之为政者，何不反此观。
<br>
<br>　　知彼苛且猛，慎勿虐而残。一物苟失所，万金惟可叹。
<br>
<br>　　莫并蒿与莱，岂羡芝及兰。勤渠护根本，栽植当庭栏。
<br>
<br>　　寄言好生者，休说神仙丹。
<br>
<br>　　卷765_45  「和程刑部三首。公会亭」王周
<br>
<br>　　公事公言地，标名姓必臧。江山如得助，谈笑若为妨。
<br>
<br>　　均赋乡原肃，详刑郡邑康。官箴居座右，夙夜算难忘。
<br>
<br>　　卷765_46  「和程刑部三首。碧鲜亭」王周
<br>
<br>　　oo笼清籁，萧萧锁翠阴。向高思尽节，从直美虚心。
<br>
<br>　　迥砌滋苍藓，幽窗伴素琴。公馀时引步，一径静中深。
<br>
<br>　　卷765_47  「和程刑部三首。清涟x」王周
<br>
<br>　　照影翻窗绮，层纹甓畈āＫ壳嗝园读，茸绿蘸汀莎。
<br>
<br>　　片雪翘饥鹭，孤香卷嫩荷。凭栏堪入画，时听竹枝歌。
<br>
<br>　　卷765_48  「自喻」王周
<br>
<br>　　予念天之生，生本空疏器。五岁禀慈训，愤悱读书志。
<br>
<br>　　七岁辨声律，勤苦会诗赋。九岁执公卷，倜傥干名意。
<br>
<br>　　乞荐乡老书，幸会春官试。折桂愧巍峨，依莲何气味。
<br>
<br>　　性拙绝不佞，才短无馀地。前年会知己，荐章实非据。
<br>
<br>　　宁见民说平，空荷君恩寄。瞿唐抵巴渝，往来名揽辔。
<br>
<br>　　孤舟一水中，艰险实可畏。群操百丈牵，临难无苟避。
<br>
<br>　　逑蚪底发，水在石中沸。槌鼓称打宽，系纫呼下纬。
<br>
<br>　　善恶胡可分，死生何足讳。骑衡与垂堂，非不知前喻。
<br>
<br>　　临渊与履冰，非不知深虑。我今縻|绅，善地谁人致。
<br>
<br>　　城狐与社鼠，巧佞谁从庇。奴颜与婢膝，丑直谁从媚。
<br>
<br>　　妻儿橄拊剑容颜几憔悴。致身霄汉人，呃骄∠椭恰
<br>
<br>　　卷765_49  「巫山庙」王周
<br>
<br>　　庙前溪水流潺潺，庙中修竹声珊珊。
<br>
<br>　　襄王一梦杳难问，晚晴天气归云闲。
<br>
<br>　　卷765_50  「下瞿塘寄时同年」王周
<br>
<br>　　春寒天气下瞿塘，大壤溪前柳线长。
<br>
<br>　　须信孤云似孤宦，莫将乡思附归。
<br>
<br>　　卷765_51  「和杜运使巴峡地暖节物与中土异黯然有感诗三首」王周
<br>
<br>　　随柳参差破绿芽，此中依约欲飞花。
<br>
<br>　　春光是处伤离思，何况归期未有涯。
<br>
<br>　　始看菊蕊开篱下，又见梅花寄岭头。
<br>
<br>　　揽辔巴西官局冷，几凭春酒沃乡愁。
<br>
<br>　　花品姚黄冠洛阳，巴中春早羡孤芳。
<br>
<br>　　不知别有栽培力，流咏新诗与激昂。
<br>
<br>　　卷765_52  「施南太守以猿儿为寄作诗答之（得之黔中，生即头白）」王周
<br>
<br>　　虞人初获酉江西，长臂难将意马齐。
<br>
<br>　　今日未啼头已白，不堪深入白云啼。
<br>
<br>　　卷765_53  「巫庙」王周
<br>
<br>　　巴水走若箭，峡山开如屏。汹涌匹练白，浓蓝青。
<br>
<br>　　崖空蓄云雨，滩恶惊雷霆。神仙宅幽邃，庙貌横杳冥。
<br>
<br>　　隐约可一梦，缥缈馀千龄。名利有所役，舟楫无暂停。
<br>
<br>　　悉@垂ZJ，祠祷希安宁。鸦鸦尔何物，飞飞来庙庭。
<br>
<br>　　纷纷r寥，远近随虚z.铁石砺觜爪，金碧辉光翎。
<br>
<br>　　翔集托阴险，k啄贪膻腥。日既恃威福，岁久为精灵。
<br>
<br>　　依草与附木，诬诡殊不经。城狐与社鼠，琐细何足听。
<br>
<br>　　况乎人假人，心阔吞沧溟。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
