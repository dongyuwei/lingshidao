<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百六十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百六十四
<br>
<br>　　卷264_1  「琴歌」顾况
<br>
<br>　　琴调秋些，胡风绕雪，峡泉声咽，佳人愁些。
<br>
<br>　　卷264_2  「上古之什补亡训传十三章。上古一章」顾况
<br>
<br>　　（上古，愍农也。）
<br>
<br>　　遐哉上古，生弃与柱。句龙是生，乃有甫田。惟彼甫田，
<br>
<br>　　有万斯年。开利之源。无乃塞源。一廛亦官，百廛亦官，
<br>
<br>　　啬夫孔艰。浸兮沦猓申有螽兮。惟馨祀是患，
<br>
<br>　　岂止馁与寒。啬夫咨咨，el盛苗衰。耕之i之，
<br>
<br>　　Bn锄犁，手胼足胝。水之蛭P，吮喋我肌。
<br>
<br>　　我姑自思，胡不奋飞。东人利百，西人利百。有匪我心，
<br>
<br>　　胡为不易。河水活活，万人逐末。俾尔之愉悦兮。
<br>
<br>　　卷264_3  「上古之什补亡训传十三章。左车二章」顾况
<br>
<br>　　（左车，凭险也。震为雷，兄长之。左，东方之师也。
<br>
<br>　　凭险不已，君子忧心，而作是诗。）
<br>
<br>　　左车有庆，万人犹病。曷可去之，于党孔盛。
<br>
<br>　　敏尔之生，胡为波迸。
<br>
<br>　　左车有赫，万人毒螫。曷可去之，于党孔硕。
<br>
<br>　　敏尔之生，胡为草戚。
<br>
<br>　　卷264_4  「上古之什补亡训传十三章。筑城二章」顾况
<br>
<br>　　（筑城，刺临戎也。寺人临戎，以墓砖为城壁。）
<br>
<br>　　筑城登登，于以作固。咨尔寺兮，发郊外冢墓。
<br>
<br>　　死而无知，犹或不可；若其有知，惟上帝是濉
<br>
<br>　　筑城奕奕，于以固敌。咨尔寺兮，发郊外冢甓。
<br>
<br>　　死而无知，犹或不可。若其有知，惟上帝是谪。
<br>
<br>　　卷264_5  「上古之什补亡训传十三章。持斧一章」顾况
<br>
<br>　　（持斧，启戎士也。戎士伐松柏为蒸薪。
<br>
<br>　　孝子徘徊而作是诗。）
<br>
<br>　　持斧持斧，无剪我松柏兮。
<br>
<br>　　卷264_6  「上古之什补亡训传十三章。十月之郊一章」顾况
<br>
<br>　　（十月之郊，造公室也。君子居公室，当思布德行化焉。）
<br>
<br>　　十月之郊，群木肇生。阳潜地中，舒达句萌。似湮蒂猓
<br>
<br>　　不可以游息。乃驾疝迹乃夷荆棘，乃繇彼曲直，
<br>
<br>　　匠氏度思。登斧以时，泽梁蓁蓁。无或夭枝，有巨根蒂。
<br>
<br>　　生混茫际，呼吸群籁。万人挥斤，坎坎有厉。陆迁水济，
<br>
<br>　　百力殚弊。审方面势，姑博其制，作为公室。公室既成，
<br>
<br>　　御燥湿风日。栋之斯厚，榱之斯密。如翼于飞，
<br>
<br>　　如鳞栉比。缭以周墉。x以崇阶。俯而望之，
<br>
<br>　　矗与云齐。eFQIQ，藻井旋题。丹素之G兮，
<br>
<br>　　椒桂之馥兮。高阁高阁，珠缀结络。金铺烂若，
<br>
<br>　　不集于鸟雀。绘事告毕，宾筵秩秩，乃命旨酒琴瑟。
<br>
<br>　　琴瑟在堂，莫不静谧。周环掩辟，仰不漏日。冬日严凝。
<br>
<br>　　言纳其阳，和风载升。夏日郁蒸，言用于阴，凉风飒兴。
<br>
<br>　　有匪君子，自贤不已，乃梦乘舟，乃梦乘车。梦人占之，
<br>
<br>　　更爽其居。炎炎则移，皎皎则亏。木实之繁兮，
<br>
<br>　　明年息枝。爰处若思，胡宁不尔思。
<br>
<br>　　卷264_7  「上古之什补亡训传十三章。燕于巢一章」顾况
<br>
<br>　　（燕于巢，审日辰也，燕不以甲乙衔泥。）
<br>
<br>　　燕燕于巢，缀葺维戊。甲兮乙兮，不宜有谬。飞龙在天，
<br>
<br>　　云掩于斗。曷日于雨，乃曰庚午。彼日之差，亦孔斯丑。
<br>
<br>　　昔在羲和，湎淫不修。我筮我龟，莫我告繇。胤乃征之，
<br>
<br>　　彝伦九畴。君子授律，是l是a.三五不备，
<br>
<br>　　罔克攸遂。惠此蒸人，毋废尔事。尔莫我从，维来者是冀。
<br>
<br>　　卷264_8  「上古之什补亡训传十三章。苏方一章」顾况
<br>
<br>　　（苏方，讽商胡舶舟运苏方，岁发扶南林邑，至齐国立尽）
<br>
<br>　　苏方之赤，在胡之舶，其利乃博。我土旷兮，我居阗兮，
<br>
<br>　　我衣不白兮。朱紫烂兮，传瑞晔兮。相唐虞之维百兮。
<br>
<br>　　卷264_9  「上古之什补亡训传十三章。陵霜之华一章」顾况
<br>
<br>　　（陵霜之华，伤不实也。）
<br>
<br>　　陵霜之华，我心忧嗟。阴之胜矣，而阳不加。t轧陶钧，
<br>
<br>　　乃帝乃神，乃舒乃屯。烈烈严秋，熙熙阳春，职生有伦。
<br>
<br>　　今华发非其辰，辰属东方之仁，遐想三五。黄帝登云，
<br>
<br>　　尧年百馀。二仪分位，六气不渝。二景如璧，五星如珠。
<br>
<br>　　陵霜之华兮，何不妄敷。
<br>
<br>　　卷264_10  「上古之什补亡训传十三章。囝一章」顾况
<br>
<br>　　（囝，哀闽也。）
<br>
<br>　　囝生闽方，闽吏得之，乃绝其阳。为臧为获，致金满屋。
<br>
<br>　　为髡为钳，如视草木。天道无知，我罹其毒。神道无知。
<br>
<br>　　彼受其福。郎罢别囝，吾悔生汝。及汝既生，人劝不举。
<br>
<br>　　不从人言，果获是苦，囝别郎罢，心摧血下。隔地绝天，
<br>
<br>　　乃至黄泉，不得在郎罢前。
<br>
<br>　　卷264_11  「上古之什补亡训传十三章。我行自东一章」顾况
<br>
<br>　　（我行自东，不遑居也。）
<br>
<br>　　我行自东，山海其空，旅棘有丛；我行自西，垒与云齐，
<br>
<br>　　雨雪凄凄；我行自南，烈火满林，日中无禽，雾雨淫淫；
<br>
<br>　　我行自北，烛龙寡色，何枉不直。我忧京京，何道不行兮？
<br>
<br>　　卷264_12  「上古之什补亡训传十三章。采蜡一章」顾况
<br>
<br>　　（采蜡，怨奢也。荒岩之间，有以纩蒙其身。 腰藤造险，
<br>
<br>　　及有群蜂肆毒，哀呼不应，则上舍藤而下沈壑。）
<br>
<br>　　采采者蜡，于泉谷兮。煌煌中堂，烈华烛兮。
<br>
<br>　　新歌善舞，弦柱促兮；荒岩之人，自取其毒兮。
<br>
<br>　　卷264_13  「弃妇词」顾况
<br>
<br>　　古人虽弃妇，弃妇有归处。今日妾辞君，辞君欲何去。
<br>
<br>　　本家零落尽，恸哭来时路。忆昔未嫁君，闻君甚周旋。
<br>
<br>　　及与同结发，值君适幽燕。孤魂托飞鸟，两眼如流泉。
<br>
<br>　　流泉咽不燥，万里关山道。及至见君归，君归妾已老。
<br>
<br>　　物情弃衰歇，新宠方妍好。拭泪出故房，伤心剧秋草。
<br>
<br>　　妾以憔悴捐，羞将旧物还。馀生欲有寄，谁肯相留连。
<br>
<br>　　空床对虚牖，不觉尘埃厚。寒水芙蓉花，秋风堕杨柳。
<br>
<br>　　记得初嫁君，小姑始扶床。今日君弃妾，小姑如妾长。
<br>
<br>　　回头语小姑，莫嫁如兄夫。
<br>
<br>　　卷264_14  「游子吟」顾况
<br>
<br>　　故枥思疲马，故窠思迷禽。浮云蔽我乡，踯躅游子吟。
<br>
<br>　　游子悲久滞，浮云郁东岑。客堂无丝桐，落叶如秋霖。
<br>
<br>　　艰哉远游子，所以悲滞淫。一为浮云词，愤塞谁能禁。
<br>
<br>　　驰归百年内，唯愿展所钦。胡为不归欤，坐使年病侵。
<br>
<br>　　未老霜绕鬓，非狂火烧心。太行何难哉，北斗不可斟。
<br>
<br>　　夜静星河出，耿耿辰与参。佳人榍嗵欤尺素重于金。
<br>
<br>　　寥群动异，眇默诸境森。苔衣上闲阶，蟋蟀催寒砧。
<br>
<br>　　立身计几误，道险无容针。三年不还家，万里遗锦衾。
<br>
<br>　　梦魂无重阻，离忧罔古今。胡为不归欤，辜负匣中琴。
<br>
<br>　　腰下是何物，牵缠旷登寻。朝与名山期，夕宿楚水阴。
<br>
<br>　　楚水殊演漾，名山岖簟？痛佣赐ダ矗婉娈潇湘深。
<br>
<br>　　橘柚在南国，鸿雁遗秋音。下有碧草洲，上有青橘林。
<br>
<br>　　引烛窥洞穴，凌波睥天琛。蒲荷影参差，凫鹤雏淋涔。
<br>
<br>　　浩歌惜芳杜，散发轻华簪。胡为不归欤，泪下沾衣襟。
<br>
<br>　　鸢飞戾霄汉，蝼蚁制@S.赫赫大圣朝，日月光照临。
<br>
<br>　　圣主虽启迪，奇人分湮沈。层城登云韶，王府锵球琳。
<br>
<br>　　鹿鸣志丰草，况复虞人箴。
<br>
<br>　　卷264_15  「拟古三首（第一首一作长安古意）」顾况
<br>
<br>　　龙剑昔藏影，送雄留其雌。人生阻欢会，神物亦别离。
<br>
<br>　　碧树感秋落，佳人无还期。夜琴为君咽，浮云为君滋。
<br>
<br>　　爱而伤不见，星汉徒参差。
<br>
<br>　　幽居盼天造，胡息运行机。春葩妍既荣，秋叶瘁以飞。
<br>
<br>　　滔滔川之逝，日没月光辉。所贵法乾健，于道悟入微。
<br>
<br>　　任彼声势徒，得志方夸毗。
<br>
<br>　　浮生果何慕，老去羡介推。陶令何足录，彭泽归已迟。
<br>
<br>　　空负漉酒巾，乞食形诸诗。吾惟抱贞素，悠悠白云期。
<br>
<br>　　卷264_16  「伤子」顾况
<br>
<br>　　老夫哭爱子，日暮千行血。声逐断猿悲，迹随飞鸟灭。
<br>
<br>　　老夫已七十，不作多时别。
<br>
<br>　　卷264_17  「春游曲二首」顾况
<br>
<br>　　游童苏合带，倡女蒲葵扇。初日映城时，相思忽相见。
<br>
<br>　　褰裳踏露草，理鬓回花面。薄暮不同归，留情此芳甸。
<br>
<br>　　柘弹连钱马，银钩妥堕鬟。采桑春陌上，踏草夕阳间。
<br>
<br>　　意合词先露，心诚貌却闲。明朝若相忆，云雨出巫山。
<br>
<br>　　卷264_18  「从军行二首」顾况
<br>
<br>　　弭节结徒侣，速征赴龙城。单于近突围，烽燧屡夜惊。
<br>
<br>　　长弓挽满月，剑华霜雪明。远道百草殒，峭觉寒风生。
<br>
<br>　　风寒欲砭肌，争奈裘袄轻。回首家不见，候雁空中鸣。
<br>
<br>　　笳奏e以哀，肃肃趣严程。寄语塞外胡，拥骑休横行。
<br>
<br>　　少年胆气粗，好勇万人敌。仗剑出门去，三边正艰厄。
<br>
<br>　　怒目时一呼，万骑皆辟易。杀人蓬麻轻，走马汗血滴。
<br>
<br>　　丑虏何足清，天山坐宁谧。不有封侯相，徒负幽并客。
<br>
<br>　　卷264_19  「塞上曲」顾况
<br>
<br>　　黠虏初南下，尘飞塞北境。汉将怀不平，雠扰当远屏。
<br>
<br>　　金革卧不暖，起舞霜月冷。点军三十千，部伍严以整。
<br>
<br>　　酣战祈成功，于焉罢边衅。
<br>
<br>　　卷264_20  「弋阳溪中望仙人城」顾况
<br>
<br>　　何草乏灵姿，无山不孤绝。我行虽云蹇，偶胜聊换节。
<br>
<br>　　上界浮中流，光响洞明灭。晚禽曝霜羽，寒鱼依石发。
<br>
<br>　　自有无还心，隔波望松雪。
<br>
<br>　　卷264_21  「严公钓台作」顾况
<br>
<br>　　灵芝产遐方，威凤家重霄。严生何耿洁，托志肩夷巢。
<br>
<br>　　汉后虽则贵，子陵不知高。糠秕当世道，长揖夔龙朝。
<br>
<br>　　扫门彼何人，升降不同朝。舍舟遂长往，山谷多清飙。
<br>
<br>　　卷264_22  「萧寺偃松」顾况
<br>
<br>　　凄凄百卉病，亭亭双松迥。直上古寺深，横拂秋殿冷。
<br>
<br>　　轻响入龟目，片阴栖鹤顶。山中多好树，可怜无比并。
<br>
<br>　　卷264_23  「独游青龙寺」顾况
<br>
<br>　　春风入香刹，暇日独游衍。旷然莲花台，作礼月光面。
<br>
<br>　　乘兹第八识，出彼超二见。摆落区中缘，无边广弘愿。
<br>
<br>　　长廊朝雨毕，古木时禽啭。积翠暧遥原，杂英纷似霰。
<br>
<br>　　凤城腾日窟，龙首横天堰。蚁步避危阶，蝇飞响深殿。
<br>
<br>　　大通智胜佛，几劫道场现。
<br>
<br>　　卷264_24  「初秋莲塘归」顾况
<br>
<br>　　秋光净无迹，莲消锦云红。只有溪上山，还识扬z翁。
<br>
<br>　　如何白O花，幽渚笑凉风。
<br>
<br>　　卷264_25  「从江西至彭蠡入浙西淮南界道中寄齐相公」顾况
<br>
<br>　　大贤旧丞相，作镇江山雄。自镇江山来，何人得如公。
<br>
<br>　　处士待徐孺，仙人期葛洪。一身控上游，八郡趋下风。
<br>
<br>　　比屋除畏溺，林塘曳烟虹。生人罢虔刘，井税均且充。
<br>
<br>　　大府肃无事，欢然接悲翁。心清百丈泉，目送孤飞鸿。
<br>
<br>　　数年鄱阳掾，抱责栖微躬。首阳及汨罗，无乃褊其衷。
<br>
<br>　　杨朱并阮籍，未免哀途穷。四贤虽得仁，此怨何匆匆。
<br>
<br>　　老氏齐宠辱，於陵一穷通。本师留度门，平等冤亲同。
<br>
<br>　　能依二谛法，了达三轮空。真境靡方所，出离内外中。
<br>
<br>　　无边尽未来，定惠双修功。蹇步惭寸进，饰装随转蓬。
<br>
<br>　　朝行楚水阴，夕宿吴洲东。吴洲复白云，楚水飘丹枫。
<br>
<br>　　晚霞烧回潮，千里光印Ｉq开海上影，桂吐淮南丛。
<br>
<br>　　何当翼明庭，草木生春融。
<br>
<br>　　卷264_26  「寄上兵部韩侍郎奉呈李户部、卢刑部、杜三侍郎」顾况
<br>
<br>　　道路五千里，门阑三十年。当时携手人，今日无半全。
<br>
<br>　　咏题官舍内，赋韵僧房前。公登略扒牛况榜龙fp船。
<br>
<br>　　远寺吐朱阁，春潮浮绿烟。g鸿翔邓林，沙鸨飞吴田。
<br>
<br>　　诸子纷出祖，中宵久留连。坐客三千人，皆称主人贤。
<br>
<br>　　国士分如此，家臣亦依然。身在薜萝中，头刺文案边。
<br>
<br>　　故吏已重叠，门生从联翩。得罪为何名，无阶问皇天。
<br>
<br>　　出门多岐路，命驾无由缘。伏承诸侍郎，顾念犹。
<br>
<br>　　圣代逢三宥，营魂空九迁。
<br>
<br>　　卷264_27  「长安窦明府后亭」顾况
<br>
<br>　　君为长安令，我美长安政。五日一朝天，南山对明镜。
<br>
<br>　　鸟飞青苔院，水木相辉映。客至南云乡，丝桐展歌咏。
<br>
<br>　　吏人何萧萧，终岁无喧竞。欲识明府贤，邑中多百姓。
<br>
<br>　　卷264_28  「谢王郎中见赠琴鹤」顾况
<br>
<br>　　此琴等焦尾，此鹤方胎生。赴节何徘徊，理感物自并。
<br>
<br>　　独立江海上，一弹天地清。朱弦动瑶华，白羽飘玉京。
<br>
<br>　　因想羡门辈，眇然四体轻。子乔翔邓林，王母游层城。
<br>
<br>　　忽如启灵署，鸾凤相和鸣。何由玉女床，去食琅\英。
<br>
<br>　　卷264_29  「和翰林吴舍人兄弟西斋」顾况
<br>
<br>　　君家诚易知，易知复难同。新裁尺一诏，早入明光宫。
<br>
<br>　　西斋何其高，上与星汉通。永怀洞庭石，春色相玲珑。
<br>
<br>　　久怀巴峡泉，夜落君丝桐。信是怡神所，迢迢蔑华嵩。
<br>
<br>　　鸟飞晴云灭，叠嶂盘虚空。君家诚易知，易知意难穷。
<br>
<br>　　卷264_30  「望初月简于吏部」顾况
<br>
<br>　　寥中秋夜，坐见如钩月。始从西南升，又欲西南没。
<br>
<br>　　全移河上影，暂透林间缺。纵待三五时，终为千里别。
<br>
<br>　　卷264_31  「上湖至破山赠文周萧元植」顾况
<br>
<br>　　一别二十年，依依过故辙。湖上非往态，梦想频虚结。
<br>
<br>　　二子伴我行，我行感徂节。后人应不识，前事寒泉咽。
<br>
<br>　　一别二十年，人堪几回别。
<br>
<br>　　卷264_32  「酬信州刘侍郎兄」顾况
<br>
<br>　　刘兄本知命，屈伸不介怀。南州管灵山，可惜旷土栖。
<br>
<br>　　樵隐同一径，竹树薄西斋。鸟陵嶂合杳，月配波徘徊。
<br>
<br>　　薄宦修礼数，长景谢谭谐。愿为南州民，输税事I犁。
<br>
<br>　　胡为走不止，风雨惊回。
<br>
<br>　　卷264_33  「奉酬刘侍郎」顾况
<br>
<br>　　几回新秋影，璧满蟾又缺。镜破似倾台，轮斜同覆辙。
<br>
<br>　　虽分上林桂，还照沧洲雪。暂伴憔悴人，归华耿不灭。
<br>
<br>　　卷264_34  「酬本部韦左司」顾况
<br>
<br>　　好鸟依佳树，飞雨洒高城。况与二三子，列坐分两楹。
<br>
<br>　　文雅一何盛，林塘含馀清。府君未归朝，游子不待晴。
<br>
<br>　　白云帝城远，沧江枫叶鸣。却略欲一言，零泪和酒倾。
<br>
<br>　　寸心久摧折，别离重骨惊。安得凌风翰，肃肃宾天京。
<br>
<br>　　卷264_35  「酬房杭州」顾况
<br>
<br>　　郡楼何其旷，亭亭广而深。故人牧馀杭，留我披胸衿。
<br>
<br>　　满箧阅新作，璧玉诞清音。流水入洞天，豁欲凌临。
<br>
<br>　　辟险延北阜，S道陟南岑。朝从山寺还，醒醉动笑吟。
<br>
<br>　　荷花十馀里，月色攒湖林。父老惜使君，却欲速华簪。
<br>
<br>　　卷264_36  「酬漳州张九使君」顾况
<br>
<br>　　故人穷越徼，狂生起悲愁。山海万里别，草木十年秋。
<br>
<br>　　鞭马广陵桥，出祖张漳州。促膝堕簪珥，辟幌戛琳球。
<br>
<br>　　短题自兹简，华篇讵能酬。无阶承明庭，高步相追游。
<br>
<br>　　南方荣桂枝，凌冬舍温裘。猿吟郡斋中，龙静檀栾流。
<br>
<br>　　薜鹿莫徭洞，网鱼卢亭洲。心安处处安，处处思遐陬。
<br>
<br>　　卷264_37  「在滁苦雨归桃花崦伤亲友略尽」顾况
<br>
<br>　　废弃忝残生，后来亦先夭。诗人感风雨，长夜何时晓。
<br>
<br>　　去国宦情无，近乡归梦少。庇身绝中授，甘静忘外扰。
<br>
<br>　　丽景变重阴，洞山空木表。灵潮若可通，寄谢西飞鸟。
<br>
<br>　　卷264_38  「苦雨（一本题下有思归桃花崦五字）」顾况
<br>
<br>　　朝与佳人期，碧树生红萼。暮与佳人期，飞雨洒清阁。
<br>
<br>　　佳人何许，中夜心寂寞。试忆花正开，复惊叶初落。
<br>
<br>　　行骑飞泉鹿，卧听双海鹤。嘉愿有所从，安得处其薄。
<br>
<br>　　卷264_39  「赠别崔十三长官」顾况
<br>
<br>　　真玉烧不热，宝剑拗不折。欲别崔侠心，崔侠心如铁。
<br>
<br>　　复如金刚锁，无有功不彻。仍于直道中，行事不诋讦。
<br>
<br>　　崔侠两兄弟，垂范继芳烈。相识三十年，致书字不灭。
<br>
<br>　　我来宣城郡，饮水仰清洁。蔼蔼北阜松，峨峨南山雪。
<br>
<br>　　顾生归山去，知作几年别。
<br>
<br>　　卷264_40  「哭从兄苌」顾况
<br>
<br>　　洞庭违鄂渚，袅袅秋风时。何人不客游，独与帝子期。
<br>
<br>　　黄鹄铩飞翅，青云叹沈姿。身终一骑曹，高盖者为谁。
<br>
<br>　　从驾至梁汉，金根复京师。皇恩溢九垠，不记屠沽儿。
<br>
<br>　　立身有高节，满卷多好诗。赫赫承明庭，群公默无词。
<br>
<br>　　草木正摇落，哭兄鄱水湄。共居云阳里，R轲多别离。
<br>
<br>　　人生倏忽间，旅衬飘若遗。稚子新学拜，枯杨生一枝。
<br>
<br>　　人生倏忽间，精爽无不之。旧国数千里，家人由未知。
<br>
<br>　　人生倏忽间，安用才士为。
<br>
<br>　　卷264_41  「华山西冈游赠隐玄叟」顾况
<br>
<br>　　群峰郁初霁，泼黛若鬟沐。失风鼓i呀，摇撼千灌木。
<br>
<br>　　木叶微堕黄，石泉净停绿。危磴萝薜牵，迥步入幽谷。
<br>
<br>　　我心寄青霞，世事惭苍鹿。遂令巢许辈，于焉谢尘俗。
<br>
<br>　　想是悠悠云，可契去留躅。
<br>
<br>　　卷264_42  「归阳萧寺有丁行者能修无生忍担水施僧况归命稽首作诗」顾况
<br>
<br>　　化佛示持帚，仲尼称执鞭。列生御风归，饲豕如人焉。
<br>
<br>　　曹溪第六祖，踏碓逾三年。伊人自何方，长绶趋遥泉。
<br>
<br>　　开士行何苦，双瓶胝两肩。萧寺百馀僧，东厨正扬烟。
<br>
<br>　　露足沙石裂，外形巾褐穿。若其有此身，岂得安稳眠。
<br>
<br>　　独出违顺境，不为寒暑还。大圣于其中，领我心之虔。
<br>
<br>　　万法常空灭，无生因忍全。一国一释迦，一灯分百千。
<br>
<br>　　永愿遗世知，现身弥勒前。潜容偏虚空，灵响不可传。
<br>
<br>　　智慧舍利佛，神通自乾连。阿若x陈如，迦叶迦旃延。
<br>
<br>　　左右二菩萨，文殊并普贤。身披六铢衣，亿劫为大仙。
<br>
<br>　　宝塔宝楼阁，重檐交梵天。譬如一明珠，共赞光白圆。
<br>
<br>　　天魔波旬等，降伏金刚坚。野叉罗刹鬼，亦赦尘垢缠。
<br>
<br>　　乃致金翅鸟，吞龙护洪渊。一十一众中，身意皆快然。
<br>
<br>　　八河注大海，中有楞伽船。佛法付国王，平等无颇偏。
<br>
<br>　　天子事端拱，大臣行其权。玉堂无蝇飞，五月冰凛筵。
<br>
<br>　　尽力答明主，犹自招罪愆。九族无白身，百花动婵娟。
<br>
<br>　　神圣恶如此，物华不能妍。禄山一微胡，驱马来自燕。
<br>
<br>　　宛彼宫阙丽，如何犬羊膻。苦哉千万人，流血成丹川。
<br>
<br>　　此辈之死后，镬汤所熬煎。业风吹其魂，猛火烧其烟。
<br>
<br>　　独有丁行者，无忧树枝边。市头盲老人，长者乞一钱。
<br>
<br>　　韬照多密用，为君吟此篇。
<br>
<br>　　卷264_43  「大茅岭东新居忆亡子从真」顾况
<br>
<br>　　谷鸟犹呼儿，山人夕沾襟。怀哉隔生死，怅矣徒登临。
<br>
<br>　　东门忧不入，西河遇亦深。古来失中道，偶向经中寻。
<br>
<br>　　大象无停轮，倏忽成古今。其夭非不幸，炼形由太阴。
<br>
<br>　　凡欲攀云阶，譬如火铸金。虚室留旧札，洞房掩闲琴。
<br>
<br>　　泉源登方诸，上有空青林。仿佛通寤寐，萧寥邈微音。
<br>
<br>　　软草被汀洲，鲜云略浮沈。W景宣叠丽，绀波响飘淋。
<br>
<br>　　石窟含云巢，迢迢耿南岑。悲恨自兹断，情尘讵能侵。
<br>
<br>　　真静一时变，坐起唯从心。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
