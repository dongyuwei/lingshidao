<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百七十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百七十三
<br>
<br>　　卷473_1  「享惠昭太子庙乐章」李逢吉
<br>
<br>　　既洁酒醴，聿陈熟腥。肃将震念，昭格储灵。
<br>
<br>　　展矣礼典，薰然德馨。止茼啵亦具是听。
<br>
<br>　　卷473_2  「望京楼上寄令狐华州」李逢吉
<br>
<br>　　o役滞南服，颓思属暮年。闲上望京台，万山蔽其前。
<br>
<br>　　落日归飞翼，连翩东北天。涪江适在下，为我久潺。
<br>
<br>　　中叶成文教，德威清远边。颁条信徒尔，华发生苍然。
<br>
<br>　　寄怀三峰守，岐路隔云烟。
<br>
<br>　　卷473_3  「再赴襄阳，辱宣武相公贻诗，今用奉酬」李逢吉
<br>
<br>　　解h辞丹禁，扬旌去赤墀。自惊非素望，何力及清时。
<br>
<br>　　又据三公席，多惭四老祠。岘山风已远，棠树事难追。
<br>
<br>　　江汉饶春色，荆蛮足梦思。唯怜吐凤句，相示凿龙期。
<br>
<br>　　卷473_4  「奉送李相公重镇襄阳」李逢吉
<br>
<br>　　海内埏埴遍，汉阴旌旆还。望留丹阙下，恩在紫霄间。
<br>
<br>　　冰雪背秦岭，风烟经武关。树皆人尚爱，辕即吏曾攀。
<br>
<br>　　自惜两心合，相看双鬓斑。终期谢戎务，同隐凿龙山。
<br>
<br>　　卷473_5  「和严揆省中宿斋遇令狐员外当直之作」李逢吉
<br>
<br>　　致斋分直宿南宫，越石卢谌此夜同。位极班行犹念旧，
<br>
<br>　　名题章奏亦从公。曾驱爪士三边静，新赠髯参六义穷。
<br>
<br>　　竟夕文昌知有月，可怜如在庾楼中。
<br>
<br>　　卷473_6  「奉酬忠武李相公见寄」李逢吉
<br>
<br>　　直继先朝卫与英，能移孝友作忠贞。剑门失险曾缚虎，
<br>
<br>　　淮水安流缘斩鲸。黄阁碧幢惟是俭，三公二伯未为荣。
<br>
<br>　　惠连忽赠池塘句，又遣羸师破胆惊。
<br>
<br>　　卷473_7  「酬致政杨祭酒见寄」李逢吉
<br>
<br>　　初还相印罢戎旃，获守皇居在紫烟。妄比侯功蔑尔，
<br>
<br>　　每怀疏傅意悠然。应将半俸沾闾里，料入中条访洞天。
<br>
<br>　　十载别离那可道，倍令惊喜见来篇。
<br>
<br>　　卷473_8  「送令狐秀才赴举」李逢吉
<br>
<br>　　子有雄文藻思繁，龆年射策向金门。前随鸾鹤登霄汉，
<br>
<br>　　却望风沙走塞垣。独忆忘机陪出处，自怜何力继飞翻。
<br>
<br>　　那堪两地生离绪，蓬户长扃行旅喧。
<br>
<br>　　卷473_9  「郡斋卧疾赠昼上人」于E
<br>
<br>　　夙陪翰墨徒，深论穷文格。丽则风骚后，公然我词客。
<br>
<br>　　晚依方外友，极理探精赜。吻合南北宗，昼公我禅伯。
<br>
<br>　　尤明性不染，故我行贞白。随顺令得解，故我言芳泽。
<br>
<br>　　水漾清浔，吴山横碧岑。含珠复蕴玉，价重双南金。
<br>
<br>　　的曜奇彩，凄清流雅音。商声发楚调，调切谱瑶琴。
<br>
<br>　　吴山为我高，水为我深。万景徒有象，孤云本无心。
<br>
<br>　　众木岂无声，椅桐有清响。众耳岂不聆，钟期有真赏。
<br>
<br>　　高洁古人操，素怀夙所仰。觌君冰雪姿，祛我淫滞想。
<br>
<br>　　常吟柳恽诗，苕浦久相思。逮此远为郡，O洲芳草衰。
<br>
<br>　　逢师年腊长，值我病容羸。共话无生理，聊用契心期。
<br>
<br>　　卷473_10  「和丘员外题湛长史旧居」于E
<br>
<br>　　萧条历山下，水木无氛滓。王门结长裾，岩扃怡暮齿。
<br>
<br>　　昔贤枕高躅，今彦仰知止。依依瞩烟霞，眷眷返墟里。
<br>
<br>　　湛生久已没，丘也亦同耻。立言咸不朽，何必在青史。
<br>
<br>　　卷473_11  「寒夜闻霜钟」卢景亮
<br>
<br>　　洪钟发长夜，清响出层岑。暗入繁霜切，遥传古寺深。
<br>
<br>　　何城乱远漏，几处杂疏砧。已警离人梦，仍沾旅客襟。
<br>
<br>　　待时当命侣，抱器本无心。倘若无知者，谁能设此音。
<br>
<br>　　卷473_12  「南溪诗」李渤
<br>
<br>　　玄岩丽南溪，新泉发幽色。岩泉孕灵秀，云烟纷崖壁。
<br>
<br>　　斜峰信天插，奇洞固神辟。窈窕去未穷，环回势难极。
<br>
<br>　　玉池似无水，玄井昏不测。仙户掩复开，乳膏凝更滴。
<br>
<br>　　丹砂有遗址，石径无留迹。南眺苍梧云，北望洞庭客。
<br>
<br>　　萧条风烟外，爽朗形神寂。若值浮丘翁，从此谢尘役。
<br>
<br>　　卷473_13  「喜弟淑再至为长歌」李渤
<br>
<br>　　前年别时秋九月，白露吹霜金吹烈。离鸿一别影初分，
<br>
<br>　　泪袖双挥心哽咽。别来几度得音书，南岳知□□□□。
<br>
<br>　　庐山峨峨倚天碧，捧排空崖千万尺。社榜长题高士名，
<br>
<br>　　食堂每记云山迹。我本开云此山住，偶为名利相萦误。
<br>
<br>　　自负心机四十年，羞闻社客山中篇。忧时魂梦忆归路，
<br>
<br>　　觉来疑在林中眠。昨日亭前乌鹊喜，果得今朝尔来此。
<br>
<br>　　吾吟行路五十篇，尽说江南数千里。自怜兄弟今五人，
<br>
<br>　　共萦儒素家尚贫。虽然廪饩各不一，就中总免拘常伦。
<br>
<br>　　长兄年少曾落托，拔剑沙场随卫霍。口里虽谭周孔文，
<br>
<br>　　怀中不舍孙吴略。次兄一生能苦节，夏聚流萤冬映雪。
<br>
<br>　　非论疾恶志如霜，更觉临泉心似铁。第三之兄更奇异，
<br>
<br>　　昂昂独负青云志。下看金玉不如泥，肯道王侯身可贵。
<br>
<br>　　却愁清逸不干时，高踪大器无人知。倘逢感激许然诺，
<br>
<br>　　必能万古留清规。念尔年来方二十，夙夜孜孜能独立。
<br>
<br>　　卷中笔落星汉摇，洞里丹灵鬼神泣。嗟余流浪心最狂，
<br>
<br>　　十年学剑逢时康。心中不解事拘束，世间谈笑多相妨。
<br>
<br>　　广海青山殊未足，逢著高楼还醉宿。朝走安公枥上驹，
<br>
<br>　　暮伦陶令篱边菊。近来诗思殊无况，苦被时流不相放。
<br>
<br>　　云腾浪走势未衰，鹤膝蜂腰岂能障。送尔为文殊不识，
<br>
<br>　　贵从一一传胸臆。若到湖南见紫霄，会须待我同攀陟。
<br>
<br>　　卷473_14  「留别南溪二首」李渤
<br>
<br>　　常叹春泉去不回，我今此去更难来。
<br>
<br>　　欲知别后留情处，手种岩花次第开。
<br>
<br>　　如云不厌苍梧远，似雁逢春又北归。
<br>
<br>　　惟有隐山溪上月，年年相望两依依。
<br>
<br>　　卷473_15  「桂林叹雁」李渤
<br>
<br>　　三朝四黜倦遐征，往复皆愁万里程。
<br>
<br>　　尔解分飞却回去，我方从此向南行。
<br>
<br>　　卷473_16  「享惠昭太子庙乐章」孟简
<br>
<br>　　喧喧金石容既缺，肃肃羽驾就行列。
<br>
<br>　　缑山遗响昔所闻，庙庭进旅今攸设。
<br>
<br>　　卷473_17  「拟古」孟简
<br>
<br>　　剑客不夸貌，主人知此心。但营纤毫义，肯计千万金。
<br>
<br>　　勇发看鸷击，愤来听虎吟。平生贵酬德，刃敌无幽深。
<br>
<br>　　卷473_18  「咏欧阳行周事」孟简
<br>
<br>　　有客西北逐，驱马次太原。太原有佳人，神艳照行云。
<br>
<br>　　座上转横波，流光注夫君。夫君意荡漾，即日相交欢。
<br>
<br>　　定情非一词，结念誓青山。生死不变易，中诚无间言。
<br>
<br>　　此为太学徒，彼属北府官。中夜欲相从，严城限军门。
<br>
<br>　　白日欲同居，君畏仁人闻。忽如陇头水，坐作东西分。
<br>
<br>　　惊离肠千结，滴泪眼双昏。本达京师回，贺期相追攀。
<br>
<br>　　宿约始乖阻，彼忧已缠绵。高髻若黄鹂，危鬓如玉蝉。
<br>
<br>　　纤手自整理，剪刀断其根。柔情托侍儿，为我遗所欢。
<br>
<br>　　所欢使者来，侍儿因复前。^泪取遗寄，深诚祈为传。
<br>
<br>　　封来赠君子，愿言慰穷泉。使者回复命，迟迟蓄悲酸。
<br>
<br>　　詹生喜言旋，倒履走迎门。长跪听未毕，惊伤涕涟涟。
<br>
<br>　　不饮亦不食，哀心百千端。襟情一夕空，精爽旦日残。
<br>
<br>　　哀哉浩然气，溃散归化元。短生虽别离，长夜无阻难。
<br>
<br>　　双魂终会合，两剑遂蜿蜒。丈夫早通脱，巧笑安能干。
<br>
<br>　　防身本苦节，一去何由还。后生莫沈迷，沈迷丧其真。
<br>
<br>　　卷473_19  「惜分阴」孟简
<br>
<br>　　业广因功苦，拳拳志士心。九流难酌挹，四海易消沈。
<br>
<br>　　对景嗟移晷，窥园讵改阴。三冬劳聚学，驷景重兼金。
<br>
<br>　　刺股情方励，偷光思益深。再中如可冀，终嗣绝编音。
<br>
<br>　　卷473_20  「嘉禾合颖」孟简
<br>
<br>　　玉烛将成岁，封人亦自歌。八方沾圣泽，异亩发嘉禾。
<br>
<br>　　共秀芳何远，连茎瑞且多。颖低甘露滴，影乱惠风过。
<br>
<br>　　表稔由神化，为祥识气和。因知兴嗣岁，王道旧无颇。
<br>
<br>　　卷473_21  「赋得亚父碎玉斗」孟简
<br>
<br>　　献谋既我违，积愤从心c.鸿门入已迫，赤帝时潜退。
<br>
<br>　　宝位方苦竞，玉斗何情爱。犹看虹气凝，讵惜冰姿碎。
<br>
<br>　　而嗟大事返，当起千里悔。谁为西楚王，坐见东城溃。
<br>
<br>　　卷473_22  「酬施先辈」孟简
<br>
<br>　　襄阳才子得声多，四海皆传古镜歌。
<br>
<br>　　乐府正声三百首，梨园新入教青娥。
<br>
<br>　　卷473_23  「寄李十员外」王仲舒
<br>
<br>　　百丈悬泉旧卧龙，欲将肝胆佐时雍。
<br>
<br>　　惟愁又入烟霞去，知在庐峰第几重。
<br>
<br>　　卷473_24  「访羊尊师（一作贾岛诗）」孙革
<br>
<br>　　松下问童子，言师采药去。只在此山中，云深不知处。
<br>
<br>　　卷473_25  「晚眺」汪万於
<br>
<br>　　杖策倚柴门，泉声隔岸闻。夕阳诸岭出，晴雪万山分。
<br>
<br>　　静对豺狼窟，幽观鹿豕群。今宵寒月近，东北扫浮云。
<br>
<br>　　卷473_26  「亚父碎玉斗」何儒亮
<br>
<br>　　嬴女昔解网，楚王有遗躅。破关既定秦，碎首闻献玉。
<br>
<br>　　贞姿应刃散，清响因风续。匪徇切泥功，将明怀璧辱。
<br>
<br>　　莫量汉祖德，空受项君勖。事去见前心，千秋渭水绿。
<br>
<br>　　卷473_27  「赠毛仙翁」李宗闵
<br>
<br>　　不知仙客占青春，肌骨才教称两旬。俗眼暂惊相见日，
<br>
<br>　　疑心未测几时人。闲推甲子经何代，笑说浮生老此身。
<br>
<br>　　残药倘能沾朽质，愿将霄汉永为邻。
<br>
<br>　　卷473_28  「池州夫子庙麟台」韦表微
<br>
<br>　　二仪既闭，三象乃乖。圣道埋郁，人心不开。
<br>
<br>　　上无文武，下有定哀。吁嗟麟兮，孰为来哉。
<br>
<br>　　周虽不纲，孔实嗣圣。诗书既删，礼乐大定。
<br>
<br>　　劝善惩恶，奸邪乃正。吁嗟麟兮，克昭符命。
<br>
<br>　　圣与时合，代行位尊。苟或乖戾，身穷道存。
<br>
<br>　　於昭鲁邑，栖迟孔门。吁嗟麟兮，孰知其仁。
<br>
<br>　　运极数残，德至时否。楚国浸广，秦封益侈。
<br>
<br>　　墙仞迫厄，崎岖阙里。吁嗟麟兮，靡有攸止。
<br>
<br>　　世治则麟，世乱则麇。出非其时，麋鹿同群。
<br>
<br>　　孔不自圣，麟不自祥。吁嗟麟兮，天何所亡。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
