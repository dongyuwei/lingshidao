<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百二十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百二十六
<br>
<br>　　卷626_1  「早秋吴体寄袭美」陆龟蒙
<br>
<br>　　荒庭古村只独倚，败蝉残蛩苦相仍。虽然诗胆大如斗，
<br>
<br>　　争奈愁肠牵似绳。短烛初添蕙幌影，微风渐折蕉衣棱。
<br>
<br>　　安得弯弓似明月，快箭拂下西飞鹏。
<br>
<br>　　卷626_2  「病中秋怀寄袭美」陆龟蒙
<br>
<br>　　病容愁思苦相兼，清镜无形未我嫌。贪广异蔬行径窄。
<br>
<br>　　故求偏药出钱添。同人散后休赊酒，双燕辞来始下帘。
<br>
<br>　　更有是非齐未得，重凭詹尹拂龟占。
<br>
<br>　　卷626_3  「秋赋有期因寄袭美（时将主试贡士）」陆龟蒙
<br>
<br>　　云似无心水似闲，忽思名在贡书间。烟霞鹿弁聊悬著，
<br>
<br>　　邻里渔s暂解还。文草病来犹满箧，药苗衰后即离山。
<br>
<br>　　广寒宫树枝多少，风送高低便可攀。
<br>
<br>　　卷626_4  「和袭美新秋即事次韵三首」陆龟蒙
<br>
<br>　　心似孤云任所之，世尘中更有谁知。愁寻冷落惊双鬓，
<br>
<br>　　病得清凉减四支。怀旧药溪终独往，宿枯杉寺已频期。
<br>
<br>　　兼须为月求高处，即是霜轮杀满时。
<br>
<br>　　帆楫衣裳尽钓徒，往来踪迹遍三吴。闲中展卷兴亡小，
<br>
<br>　　醉后题诗点画粗。松岛伴谭多道气，竹窗孤梦岂良图。
<br>
<br>　　还须待致升平了，即往扁舟放五湖。
<br>
<br>　　声利从来解破除，秋滩唯忆下桐庐。鸬鹚阵合残阳少，
<br>
<br>　　蜻}吟高冷雨疏。辩伏南华论指指，才非玄晏借书书。
<br>
<br>　　当时任使真堪笑，波上三年学炙鱼。
<br>
<br>　　卷626_5  「和袭美赠南阳润卿将归雷平」陆龟蒙
<br>
<br>　　朝市山林隐一般，却归那减卧云欢。堕阶红叶谁收得，
<br>
<br>　　半盎清醪客酹干。玉笈诗成吟处晓，金沙泉落梦中寒。
<br>
<br>　　真仙若降如相问，曾步星罡绕醮坛。
<br>
<br>　　卷626_6  「顾道士亡，弟子奉束帛乞铭于袭美，因赋戏赠」陆龟蒙
<br>
<br>　　童初真府召为郎，君与抽毫刻便房。亦谓神仙同许郭，
<br>
<br>　　不妨才力似班扬。比于黄绢词尤妙，酬以霜缣价未当。
<br>
<br>　　唯我有文无卖处，笔锋销尽墨池荒。
<br>
<br>　　卷626_7  「和访寂上人不遇」陆龟蒙
<br>
<br>　　芭蕉霜后石栏荒，林下无人闭竹房。经抄未成抛素几，
<br>
<br>　　锡环应撼过寒塘。蒲团为拂浮埃散，茶器空怀碧饽香。
<br>
<br>　　早晚却还宗炳社，夜深风雪对禅床。
<br>
<br>　　卷626_8  「秋夕文宴（得成字）」陆龟蒙
<br>
<br>　　笔阵初临夜正清，击铜遥认小金钲。飞觥壮若游燕市，
<br>
<br>　　觅句难于下赵城。隔岭故人因会忆，傍檐栖鸟带吟惊。
<br>
<br>　　梁王座上多词客，五韵甘心第七成。
<br>
<br>　　卷626_9  「南阳广文欲于荆襄卜居，袭美有赠，代酬次韵」陆龟蒙
<br>
<br>　　不知天隐在何乡，且欲烟霞迹暂双。鹤庙未能齐月驭，
<br>
<br>　　鹿门聊拟并云窗。藓衔荒磴移桑屐，花浸春醪挹石缸。
<br>
<br>　　莫惜查头容钓伴，也应东印有馀江。
<br>
<br>　　卷626_10  「和袭美寄毗陵魏处士朴」陆龟蒙
<br>
<br>　　经苑初成墨沼开，何人林下肯寻来。若非宗测图山后，
<br>
<br>　　即是韩康卖药回。溪籁自吟朱鹭曲，沙云还作白鸥媒。
<br>
<br>　　唯应地主公田熟，时送君家Lf材。
<br>
<br>　　卷626_11  「和袭美初冬偶作寄南阳润卿次韵」陆龟蒙
<br>
<br>　　逐日生涯敢计冬，可嗟寒事落然空。窗怜返照缘书小，
<br>
<br>　　庭喜新霜为橘红。衰柳尚能和月动，败兰犹拟倩烟笼。
<br>
<br>　　不知海上今清浅，试与飞书问洛公。
<br>
<br>　　卷626_12  「和袭美冬晓章上人院」陆龟蒙
<br>
<br>　　山寒偏是晓来多，况值禅窗雪气和。病客功夫经未演，
<br>
<br>　　故人书信纳新磨。闲临静案修茶品，独旁深溪记药科。
<br>
<br>　　从此逍遥知有地，更乘清月伴君过。
<br>
<br>　　卷626_13  「和袭美寄题镜岩周尊师所居」陆龟蒙
<br>
<br>　　见说身轻鹤不如，石房无侣共云居。清晨自削灵香桑
<br>
<br>　　独夜空吟碧落书。十洞飞精应遍吸，一簪秋发未曾梳。
<br>
<br>　　知君便入悬珠会，早晚东骑白鲤鱼。
<br>
<br>　　卷626_14  「寒夜文宴得惊字」陆龟蒙
<br>
<br>　　各将寒调触诗情，旋见微澌入砚生。霜月满庭人暂起，
<br>
<br>　　汀洲半夜雁初惊。三秋每为仙题想，一日多因累句倾。
<br>
<br>　　千里建康衰草外，含毫谁是忆昭明。
<br>
<br>　　卷626_15  「送润卿还华阳」陆龟蒙
<br>
<br>　　何事轻舟近腊回，茅家兄弟欲归来。封题玉洞虚无奏，
<br>
<br>　　点检霜坛沆瀣杯。云肆先生分气调，山图公子爱词才。
<br>
<br>　　殷勤为向东乡荐，洒扫含真雪后台。
<br>
<br>　　卷626_16  「和袭美为新罗弘惠上人撰灵鹫山周禅师碑送归诗」陆龟蒙
<br>
<br>　　一函迢递过东瀛，只为先生处乞铭。已得雄词封静检，
<br>
<br>　　却怀孤影在禅庭。春过异国人应写，夜读沧洲怪亦听。
<br>
<br>　　遥想勒成新塔下，尽望空碧礼文星。
<br>
<br>　　卷626_17  「和袭美寒日书斋即事三首，每篇各用一韵」陆龟蒙
<br>
<br>　　不必探幽上郁冈，公斋吟啸亦何妨。唯求薏苡供僧食，
<br>
<br>　　别著氍毹待客床。春近带烟分短蕙，晓来冲雪撼疏篁。
<br>
<br>　　馀杭山酒犹封在，遥嘱高人未肯尝。
<br>
<br>　　已上星津八月槎，文通犹自学丹砂。仙经写得空三洞，
<br>
<br>　　隐士招来别九华。静对真图呼绿齿，偶开神室问黄芽。
<br>
<br>　　方诸更是怜才子，锡赉于君合有差。
<br>
<br>　　名价皆酬百万馀，尚怜方丈讲玄虚。西都宾问曾成赋，
<br>
<br>　　东海人求近著书。茅洞烟霞侵寤寐，檀溪风月挂樵渔。
<br>
<br>　　清朝还要廷臣在，两地宁容便结庐。
<br>
<br>　　卷626_18  「和袭美腊后送内大德从勖游天台」陆龟蒙
<br>
<br>　　应缘南国尽南宗，欲访灵溪路暗通。归思不离双阙下，
<br>
<br>　　去程犹在四明东。铜瓶净贮桃花雨，金策闲摇麦穗风。
<br>
<br>　　若恋吾君先拜疏，为论台岳未封公。
<br>
<br>　　卷626_19  「和袭美寄题玉霄峰叶涵象尊师所居」陆龟蒙
<br>
<br>　　天台一万八千丈，师在浮云端掩扉。永夜只知星斗大，
<br>
<br>　　深秋犹见海山微。风前几降青毛节，雪后应披白羽衣。
<br>
<br>　　南望烟霞空再拜，欲将飞魄问灵威。
<br>
<br>　　卷626_20  「南阳广文博士还雷平后寄」陆龟蒙
<br>
<br>　　微微春色染林塘，亲拨烟霞坐涧房。阴洞雪胶知未入，
<br>
<br>　　浊醪风破的偷尝。芝台晓用金铛煮，星度闲将玉铪量。
<br>
<br>　　几遍侍晨官欲降，曙坛先起独焚香。
<br>
<br>　　卷626_21  「和袭美题支山南峰僧次韵」陆龟蒙
<br>
<br>　　眉毫霜细欲垂肩，自说初栖海岳年。万壑烟霞秋后到，
<br>
<br>　　一林风雨夜深禅。时翻贝叶添新藏，闲插松枝护小泉。
<br>
<br>　　好是清冬无外事，匡林斋罢向阳眠。
<br>
<br>　　卷626_22  「送董少卿游茅山」陆龟蒙
<br>
<br>　　威辇高悬度世名，至今仙裔作公卿。将随羽节朝珠阙，
<br>
<br>　　曾佩鱼符管赤城。云冻尚含孤石色，雪干犹堕古松声。
<br>
<br>　　应知四扇灵方在，待取归时绿发生。
<br>
<br>　　卷626_23  「和袭美寄怀南阳润卿」陆龟蒙
<br>
<br>　　高抱相逢各绝尘，水经山疏不离身。才情未拟汤从事，
<br>
<br>　　玄解犹嫌竺道人。霞染洞泉浑变紫，雪披江树半和春。
<br>
<br>　　谁怜故国无生计，唯种南塘二亩芹。
<br>
<br>　　卷626_24  「袭美将以绿Y为赠因成四韵」陆龟蒙
<br>
<br>　　三径风霜利若刀，b吹断I蓬蒿。病中只自悲龙具，
<br>
<br>　　世上何人识羽袍。狐貉近怀珠履贵，薜萝遥羡白巾高。
<br>
<br>　　陈王轻暖如相遗，免致衰荷效广骚。
<br>
<br>　　卷626_25  「和过张祜处士丹阳故居」陆龟蒙
<br>
<br>　　胜华通子共悲辛，荒径今为旧宅邻。一代交游非不贵，
<br>
<br>　　五湖风月合教贫。魂应绝地为才鬼，名与遗编在史臣。
<br>
<br>　　闻道平生多爱石，至今犹泣洞庭人。
<br>
<br>　　卷626_26  「和袭美寄广文先生」陆龟蒙
<br>
<br>　　忽辞明主事真君，直取姜巴路入云。龙篆拜时轻诰命，
<br>
<br>　　霓襟披后小玄c.峰前北帝三元会，石上东卿九锡文。
<br>
<br>　　应笑世间名利火，等闲灵府剩先焚。
<br>
<br>　　卷626_27  「和袭美先辈悼鹤」陆龟蒙
<br>
<br>　　一夜圆吭绝不鸣，八公虚道得千龄。方添上客云眠思，
<br>
<br>　　忽伴中仙剑解形。但掩丛毛穿古堞，永留寒影在空屏。
<br>
<br>　　君才幸自清如水，更向芝田为刻铭。
<br>
<br>　　卷626_28  「幽居有白菊一丛因而成咏呈知己」陆龟蒙
<br>
<br>　　还是延年一种材，即将瑶朵冒霜开。不如红艳临歌扇，
<br>
<br>　　欲伴黄英入酒杯。陶令接z5堪岸著，梁王高屋好欹来。
<br>
<br>　　月中若有闲田地，为劝嫦娥作意裁。
<br>
<br>　　卷626_23  「和袭美伤开元观顾道士」陆龟蒙
<br>
<br>　　何事神超入杳冥，不骑孤鹤上三清。多应白简迎将去，
<br>
<br>　　即是朱陵炼更生。药奠肯同椒醑味，云谣空替薤歌声。
<br>
<br>　　武皇徒有飘飘思，谁问山中宰相名。
<br>
<br>　　卷626_24  「和袭美醉中即席赠润卿博士次韵」陆龟蒙
<br>
<br>　　共是虚皇简上仙，清词如羽欲飘然。登山凡著几n屐，
<br>
<br>　　破浪欲乘千里船。远梦只留丹井畔，闲吟多在酒旗前。
<br>
<br>　　谁知海上无名者，只记渔歌不记年。
<br>
<br>　　卷626_25  「送浙东德师侍御罢府西归」陆龟蒙
<br>
<br>　　王谢遗踪玉籍仙，三年闲上鄂君船。诗怀白阁僧吟苦，
<br>
<br>　　俸买青田鹤价偏。行次野枫临远水，醉中衰菊卧凉烟。
<br>
<br>　　芙蓉散尽西归去，唯有山阴九万笺。
<br>
<br>　　卷626_26  「送羊振文先辈往桂阳归觐」陆龟蒙
<br>
<br>　　风雅先生去一麾，过庭才子趣归期。让王门外开帆叶，
<br>
<br>　　义帝城中望戟支。郢路渐寒飘雪远，湘波初暖涨云迟。
<br>
<br>　　灵均精魄如能问，又得千年贾傅词。
<br>
<br>　　卷626_27  「袭美留振文宴龟蒙抱病不赴猥示倡和因次韵酬谢」陆龟蒙
<br>
<br>　　绮席风开照露晴，只将茶F代云觥。繁弦似玉纷纷碎，
<br>
<br>　　佳妓如鸿一一惊。毫健几多飞藻客，羽寒寥落映花莺，
<br>
<br>　　幽人独自西窗晚，闲凭香柽反照明。
<br>
<br>　　卷626_28  「和袭美重送圆载上人归日本国」陆龟蒙
<br>
<br>　　老思东极旧岩扉，却待秋风泛舶归。晓梵阳乌当石磬，
<br>
<br>　　夜禅阴火照田衣。见翻经论多盈箧，亲植杉松大几围。
<br>
<br>　　遥想到时思魏阙，只应遥拜望斜晖。
<br>
<br>　　卷626_29  「和袭美褚家林亭」陆龟蒙
<br>
<br>　　一阵西风起浪花，绕栏杆下散瑶华。高窗曲槛仙侯府，
<br>
<br>　　卧苇荒芹白鸟家。孤岛待寒凝片月，远山终日送馀霞。
<br>
<br>　　若知方外还如此，不要秋乘上海槎。
<br>
<br>　　卷626_30  「归雁」陆龟蒙
<br>
<br>　　北走南征象我曹，天涯迢递翼应劳。似悲边雪音犹苦，
<br>
<br>　　初背岳云行未高。月岛聚栖防暗缴，风滩斜起避惊涛。
<br>
<br>　　时人不问随阳意，空拾栏边翡翠毛。
<br>
<br>　　卷626_31  「王先辈草堂」陆龟蒙
<br>
<br>　　松径隈云到静堂，杏花临涧水流香。身从乱后全家隐，
<br>
<br>　　日校人间一倍长。金渐加新品秩，玉皇偏赐羽衣裳。
<br>
<br>　　何如圣代弹冠出，方朔曾为汉侍郎。
<br>
<br>　　卷626_32  「伤越」陆龟蒙
<br>
<br>　　越溪自古好风烟，盗束兵缠已半年。访戴客愁随水远，
<br>
<br>　　浣纱人泣共埃捐。临焦赖洒王师雨，欲堕重登刺史天。
<br>
<br>　　早晚山川尽如故，清吟闲上鄂君船。
<br>
<br>　　卷626_33  「新定陪太守一百五夜南馆玩月」陆龟蒙
<br>
<br>　　风雨教春处处伤，一宵云尽见沧浪。全无片烛侵光彩，
<br>
<br>　　只有清滩助雪霜。烟蔽棹歌归浦溆，露将花影到衣裳。
<br>
<br>　　却嫌殷浩南楼夕，一带秋声入恨长。
<br>
<br>　　卷626_34  「中元夜寄道侣二首」陆龟蒙
<br>
<br>　　学饵霜茸骨未轻，每逢真夕梦还清。丁宁独受金妃约，
<br>
<br>　　许与亲题玉篆名。月苦撼残临水，风微飘断系云缨。
<br>
<br>　　须臾枕上桐窗晓，露压千枝滴滴声。
<br>
<br>　　橘斋风露已清馀，东郭先生病未除。孤枕易为蛩破梦，
<br>
<br>　　短檐难得燕传书。广云披日君应近，倒影裁花我尚疏。
<br>
<br>　　唯羡羽人襟似水，平持旄节步空虚。
<br>
<br>　　卷626_35  「寄怀华阳道士」陆龟蒙
<br>
<br>　　华阳门外五芝生，餐罢愁君入杳冥。遥夜独栖还有梦，
<br>
<br>　　昔年相见便忘形。为分科斗亲铅椠，与说蜉蝣坐竹棂。
<br>
<br>　　醮后几时归紫阁，别来终日诵黄庭。闲教辨药僮名甲，
<br>
<br>　　静识窥巢鹤姓丁。绝涧饮羊春水腻，傍林烧石野烟腥。
<br>
<br>　　深沈谷响含疏磬，片段岚光落画屏。休采古书探禹穴，
<br>
<br>　　自刊新历斗尧q.珠宫凤合迎萧史，玉籍人谁访蔡经？
<br>
<br>　　架上黑椽长褐稳，案头丹篆小符灵。霓轩入洞齐初月，
<br>
<br>　　羽节升坛拜七星。当路独行冲虎豹，向风孤啸起雷霆。
<br>
<br>　　凝神密室多生白，叙事联编尽杀青。匝地山川皆暗写，
<br>
<br>　　隐天竽籁只闲听。分张火力烧金灶，拂拭苔痕洗酒瓶。
<br>
<br>　　翠壁上吟朝复暮，暖云边卧醉还醒。倚身长短裁筇杖，
<br>
<br>　　倩客高低结草亭。直用森严朝北帝，爱将清浅问东溟。
<br>
<br>　　常思近圃看栽杏，拟借邻峰伴采苓。掩树半扉晴霭霭，
<br>
<br>　　背琴残烛晓荧荧。旧来扪虱知王猛，欲去为龙叹管宁。
<br>
<br>　　蟾魄几应临蕙帐，渔竿犹尚枕枫汀。衔烟细草无端绿，
<br>
<br>　　冒雨闲花作意馨。掠岸惊波沈翡翠，入檐斜照碍蜻蜓。
<br>
<br>　　初征汉栈宜飞檄，待破燕山好勒铭。六辔未收千里马，
<br>
<br>　　一囊空负九秋萤。我悲雌伏真方枘，他骋雄材似建瓴。
<br>
<br>　　合在深崖齐散术，自求沧海点流萍。频抛俗物心还爽，
<br>
<br>　　远忆幽期目剩瞑。见买扁舟束真诰，手披仙语任扬z.
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
