<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百二十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百二十二
<br>
<br>　　卷222_1  「八哀诗。赠司空王公思礼」杜甫
<br>
<br>　　司空出东夷，童稚刷劲翮。追随燕蓟儿，颖锐物不隔。
<br>
<br>　　服事哥舒翰，意无流沙碛。未甚拔行间，犬戎大充斥。
<br>
<br>　　短小精悍姿，屹然强寇敌。贯穿百万众，出入由咫尺。
<br>
<br>　　马鞍悬将首，甲外控鸣镝。洗剑青海水，刻铭天山石。
<br>
<br>　　九曲非外蕃，其王转深壁。飞兔不近驾，鸷鸟资远击。
<br>
<br>　　晓达兵家流，饱闻春秋癖。胸襟日沈静，肃肃自有适。
<br>
<br>　　潼关初溃散，万乘犹辟易。偏裨无所施，元帅见手格。
<br>
<br>　　太子入朔方，至尊狩梁益。胡马缠伊洛，中原气甚逆。
<br>
<br>　　肃宗登宝位，塞望势敦迫。公时徒步至，请罪将厚责。
<br>
<br>　　际会清河公，间道传玉册。天王拜跪毕，谠议果冰释。
<br>
<br>　　翠华卷飞雪，熊虎亘阡陌。屯兵凤凰山，帐殿泾渭辟。
<br>
<br>　　金城贼咽喉，诏镇雄所~.禁暴清无双，爽气春淅沥。
<br>
<br>　　巷有从公歌，野多青青麦。及夫哭庙后，复领太原役。
<br>
<br>　　恐惧禄位高，怅望王土窄。不得见清时，呜呼就窀穸。
<br>
<br>　　永系五湖舟，悲甚田横客。千秋汾晋间，事与云水白。
<br>
<br>　　昔观文苑传，岂述廉蔺绩。嗟嗟邓大夫，士卒终倒戟。
<br>
<br>　　卷222_2  「八哀诗。故司徒李公光弼」杜甫
<br>
<br>　　司徒天宝末，北收晋阳甲。胡骑攻吾城，愁寂意不惬。
<br>
<br>　　人安若泰山，蓟北断右胁。朔方气乃苏，黎首见帝业。
<br>
<br>　　二宫泣西郊，九庙起颓压。未散河阳卒，思明伪臣妾。
<br>
<br>　　复自碣石来，火焚乾坤猎。高视笑禄山，公又大献捷。
<br>
<br>　　异王册崇勋，小敌信所怯。拥兵镇河汴，千里初妥帖。
<br>
<br>　　青蝇纷营营，风雨秋一叶。内省未入朝，死泪终映睫。
<br>
<br>　　大屋去高栋，长城扫遗堞。平生白羽扇，零落蛟龙匣。
<br>
<br>　　雅望与英姿，恻怆槐里接。三军晦光彩，烈士痛稠叠。
<br>
<br>　　直笔在史臣，将来洗箱箧。吾思哭孤冢，南纪阻归楫。
<br>
<br>　　扶颠永萧条，未济失利涉。疲}竟何人，洒涕巴东峡。
<br>
<br>　　卷222_3  「八哀诗。赠左仆射郑国公严公武」杜甫
<br>
<br>　　郑公瑚琏器，华岳金天晶。昔在童子日，已闻老成名。
<br>
<br>　　嶷然大贤后，复见秀骨清。开口取将相，小心事友生。
<br>
<br>　　阅书百纸尽，落笔四座惊。历职匪父任，嫉邪常力争。
<br>
<br>　　汉仪尚整肃，胡骑忽纵横。飞传自河陇，逢人问公卿。
<br>
<br>　　不知万乘出，雪涕风悲鸣。受词剑阁道，谒帝萧关城。
<br>
<br>　　寂寞云台仗，飘u沙塞旌。江山少使者，笳鼓凝皇情。
<br>
<br>　　壮士血相视，忠臣气不平。密论贞观体，挥发岐阳征。
<br>
<br>　　感激动四极，联翩收二京。西郊牛酒再，原庙丹青明。
<br>
<br>　　匡汲俄宠辱，卫霍竟哀荣。四登会府地，三掌华阳兵。
<br>
<br>　　京兆空柳色，尚书无履声。群乌自朝夕，白马休横行。
<br>
<br>　　诸葛蜀人爱，文翁儒化成。公来雪山重，公去雪山轻。
<br>
<br>　　记室得何逊，韬钤延子荆。四郊失壁垒，虚馆开逢迎。
<br>
<br>　　堂上指图画，军中吹玉笙。岂无成都酒，忧国只细倾。
<br>
<br>　　时观锦水钓，问俗终相并。意待犬戎灭，人藏红粟盈。
<br>
<br>　　以兹报主愿，庶或裨世程。炯炯一心在，沉沉二竖婴。
<br>
<br>　　颜回竟短折，贾谊徒忠贞。飞沓鼋汉，孤舟轻荆衡。
<br>
<br>　　虚无马融笛，怅望龙骧茔。空馀老宾客，身上愧簪缨。
<br>
<br>　　卷222_4  「八哀诗。赠太子太师汝阳郡王Q」杜甫
<br>
<br>　　汝阳让帝子，眉宇真天人。虬须似太宗，色映塞外春。
<br>
<br>　　往者开元中，主恩视遇频。出入独非时，礼异见群臣。
<br>
<br>　　爱其谨洁极，倍此骨肉亲。从容听朝后，或在风雪晨。
<br>
<br>　　忽思格猛兽，苑囿腾清尘。羽旗动若一，万马肃。
<br>
<br>　　诏王来射雁，拜命已挺身。箭出飞内，上又回翠麟。
<br>
<br>　　翻然紫塞翮，下拂明月轮。胡人虽获多，天笑不为新。
<br>
<br>　　王每中一物，手自与金银。袖中谏猎书，扣马久上陈。
<br>
<br>　　竟无衔橛虞，圣聪矧多仁。官免供给费，水有在藻鳞。
<br>
<br>　　匪唯帝老大，皆是王忠勤。晚年务置醴，门引申白宾。
<br>
<br>　　道大容无能，永怀侍芳茵。好学尚贞烈，义形必沾巾。
<br>
<br>　　挥翰绮绣扬，篇什若有神。川广不可溯，墓久狐兔邻。
<br>
<br>　　宛彼汉中郡，文雅见天伦。何以开我悲，泛舟俱远津。
<br>
<br>　　温温昔风味，少壮已书绅。旧游易磨灭，衰谢增酸辛。
<br>
<br>　　卷222_5  「八哀诗。赠秘书监江夏李公邕」杜甫
<br>
<br>　　长啸宇宙间，高才日陵替。古人不可见，前辈复谁继。
<br>
<br>　　忆昔李公存，词林有根柢。声华当健笔，洒落富清制。
<br>
<br>　　风流散金石，追琢山岳锐。情穷造化理，学贯天人际。
<br>
<br>　　干谒走其门，碑版照四裔。各满深望还，森然起凡例。
<br>
<br>　　萧萧白杨路，洞彻宝珠惠。龙宫塔庙涌，浩劫浮云卫。
<br>
<br>　　宗儒俎豆事，故吏去思计。眄睐已皆虚，跋涉曾不泥。
<br>
<br>　　向来映当时，岂独劝后世。丰屋珊瑚钩，骐织成Y.
<br>
<br>　　紫骝随剑几，义取无虚岁。分宅脱骖间，感激怀未济。
<br>
<br>　　众归Q给美，摆落多藏秽。独步四十年，风听九皋唳。
<br>
<br>　　呜呼江夏姿，竟掩宣尼袂。往者武后朝，引用多宠嬖。
<br>
<br>　　否臧太常议，面折二张势。衰俗凛生风，排荡秋F霁。
<br>
<br>　　忠贞负冤恨，宫阙深旒缀。放逐早联翩，低垂困炎厉。
<br>
<br>　　日斜f鸟入，魂断苍梧帝。荣枯走不暇，星驾无安税。
<br>
<br>　　几分汉廷竹，夙拥文侯_.终悲洛阳狱，事近小臣敝。
<br>
<br>　　祸阶初负谤，易力何深哜。伊昔临淄亭，酒酣托末契。
<br>
<br>　　重叙东都别，朝阴改轩砌。论文到崔苏，指尽流水逝。
<br>
<br>　　近伏盈川雄，未甘特进丽。是非张相国，相扼一危脆。
<br>
<br>　　争名古岂然，键捷H不闭。例及吾家诗，旷怀扫氛翳。
<br>
<br>　　慷慨嗣真作，咨嗟玉山桂。钟律俨高悬，鲲鲸喷迢递。
<br>
<br>　　坡陀青州血，芜没汶阳瘗。哀赠竟萧条，恩波延揭厉。
<br>
<br>　　子孙存如线，旧客舟凝滞。君臣尚论兵，将帅接燕蓟。
<br>
<br>　　朗吟六公篇，忧来豁蒙蔽。
<br>
<br>　　卷222_6  「八哀诗。故秘书少监武功苏公源明」杜甫
<br>
<br>　　武功少也孤，徒步客徐兖。读书东岳中，十载考坟典。
<br>
<br>　　时下莱芜郭，忍饥浮云t.负米晚为身，每食脸必泫。
<br>
<br>　　夜字照k薪，垢衣生碧藓。庶以勤苦志，报兹劬劳显。
<br>
<br>　　学蔚醇儒姿，文包旧史善。洒落辞幽人，归来潜京辇。
<br>
<br>　　射君东堂策，宗匠集精选。制可题未干，乙科已大阐。
<br>
<br>　　文章日自负，吏禄亦累践。晨趋阊阖内，足蹋宿昔趼。
<br>
<br>　　一麾出守还，黄屋朔风卷。不暇陪八骏，虏庭悲所遣。
<br>
<br>　　平生满尊酒，断此朋知展。忧愤病二秋，有恨石可转。
<br>
<br>　　肃宗复社稷，得无逆顺辨。范晔顾其儿，李斯忆黄犬。
<br>
<br>　　秘书茂松意，溟涨本末浅。青荧芙蓉剑，犀兕岂独。
<br>
<br>　　反为后辈亵，予实苦怀缅。煌煌斋房芝，事绝万手搴。
<br>
<br>　　垂之俟来者，正始征劝勉。不要悬黄金，胡为投乳rP.
<br>
<br>　　结交三十载，吾与谁游衍。荥阳复冥莫，罪罟已横I.
<br>
<br>　　呜呼子逝日，始泰则终蹇。长安米万钱，凋丧尽馀喘。
<br>
<br>　　战伐何当解，归帆阻清沔。尚缠漳水疾，永负蒿里饯。
<br>
<br>　　卷222_7  「八哀诗。故著作郎贬台州司户荥阳郑公虔」杜甫
<br>
<br>　　至鲁门，不识钟鼓飨。孔翠望赤霄，愁思雕笼养。
<br>
<br>　　荥阳冠众儒，早闻名公赏。地崇士大夫，况乃气精爽。
<br>
<br>　　天然生知姿，学立游夏上。神农极阙漏，黄石愧师长。
<br>
<br>　　药纂西极名，兵流指诸掌。贯穿无遗恨，荟蕞何技痒。
<br>
<br>　　圭臬星经奥，虫篆丹青广。子云窥未遍，方朔谐太枉。
<br>
<br>　　神翰顾不一，体变钟兼两。文传天下口，大字犹在榜。
<br>
<br>　　昔献书画图，新诗亦俱往。沧洲动玉陛，宣鹤误一响。
<br>
<br>　　三绝自御题，四方尤所仰。嗜酒益疏放，弹琴视天壤。
<br>
<br>　　形骸实土木，亲近唯几杖。未曾寄官曹，突兀倚书幌。
<br>
<br>　　晚就芸香阁，胡尘昏t莽。反覆归圣朝，点染无涤荡。
<br>
<br>　　老蒙台州掾，泛泛浙江桨。覆穿四明雪，饥拾A溪橡。
<br>
<br>　　空闻紫芝歌，不见杏坛丈。天长眺东南，秋色馀魍魉。
<br>
<br>　　别离惨至今，斑白徒怀曩。春深秦山秀，叶坠清渭朗。
<br>
<br>　　剧谈王侯门，野税林下鞅。操纸终夕酣，时物集遐想。
<br>
<br>　　词场竟疏阔，平昔滥吹奖。百年见存殁，牢落吾安放。
<br>
<br>　　萧条阮咸在，出处同世网。他日访江楼，含凄述飘荡。
<br>
<br>　　卷222_8  「八哀诗。故右仆射相国张公九龄」杜甫
<br>
<br>　　相国生南纪，金璞无留矿。仙鹤下人间，独立霜毛整。
<br>
<br>　　矫然江海思，复与云路永。寂寞想土阶，未遑等箕颍。
<br>
<br>　　上君白玉堂，倚君金华省。碣石岁峥嵘，天地日蛙黾。
<br>
<br>　　退食吟大庭，何心记榛梗。骨惊畏曩哲，I变负人境。
<br>
<br>　　虽蒙换蝉冠，右地恧多幸。敢忘二疏归，痛迫苏耽井。
<br>
<br>　　紫绶映暮年，荆州谢所领。庾公兴不浅，黄霸镇每静。
<br>
<br>　　宾客引调同，讽咏在务屏。诗罢地有馀，篇终语清省。
<br>
<br>　　一阳发阴管，淑气含公鼎。乃知君子心，用才文章境。
<br>
<br>　　散帙起翠螭，倚薄巫庐并。绮丽玄晖拥，笺诔任P骋。
<br>
<br>　　自我一家则，未缺只字警。千秋沧海南，名系朱鸟影。
<br>
<br>　　归老守故林，恋阙悄延颈。波涛良史笔，芜绝大庾岭。
<br>
<br>　　向时礼数隔，制作难上请。再读徐孺碑，犹思理烟艇。
<br>
<br>　　卷222_9  「写怀二首」杜甫
<br>
<br>　　劳生共乾坤，何处异风俗。冉冉自趋竞，行行见羁束。
<br>
<br>　　无贵贱不悲，无富贫亦足。万古一骸骨，邻家递歌哭。
<br>
<br>　　鄙夫到巫峡，三岁如转烛。全命甘留滞，忘情任荣辱。
<br>
<br>　　朝班及暮齿，日给还脱粟。编蓬石城东，采药山北谷。
<br>
<br>　　用心霜雪间，不必条蔓绿。非关故安排，曾是顺幽独。
<br>
<br>　　达士如弦直，小人似钩曲。曲直我不知，负暄候樵牧。
<br>
<br>　　夜深坐南轩，明月照我膝。惊风翻河汉，梁栋已出日。
<br>
<br>　　群生各一宿，飞动自俦匹。吾亦驱其儿，营营为私实。
<br>
<br>　　天寒行旅稀，岁暮日月疾。荣名忽中人，世乱如虮虱。
<br>
<br>　　古者三皇前，满腹志愿毕。胡为有结绳，陷此胶与漆。
<br>
<br>　　祸首燧人氏，厉阶董狐笔。君看灯烛张，转使飞蛾密。
<br>
<br>　　放神八极外，俯仰俱萧瑟。终契如往还，得匪合仙术。
<br>
<br>　　卷222_10  「可叹」杜甫
<br>
<br>　　天上浮云如白衣，斯须改变如苍狗。古往今来共一时，
<br>
<br>　　人生万事无不有。近者抉眼去其夫，河东女儿身姓柳。
<br>
<br>　　丈夫正色动引经，酆城客子王季友。群书万卷常暗诵，
<br>
<br>　　孝经一通看在手。贫穷老瘦家卖屐，好事就之为携酒。
<br>
<br>　　豫章太守高帝孙，引为宾客敬颇久。闻道三年未曾语，
<br>
<br>　　小心恐惧闭其口。太守得之更不疑，人生反覆看亦丑。
<br>
<br>　　明月无瑕岂容易，紫气郁郁犹冲斗。时危可仗真豪俊，
<br>
<br>　　二人得置君侧否。太守顷者领山南，邦人思之比父母。
<br>
<br>　　王生早曾拜颜色，高山之外皆培v.用为羲和天为成，
<br>
<br>　　用平水土地为厚。王也论道阻江湖，李也丞疑旷前后。
<br>
<br>　　死为星辰终不灭，致君尧舜焉肯朽。吾辈碌碌饱饭行，
<br>
<br>　　风后力牧长回首。
<br>
<br>　　卷222_11  「观公孙大娘弟子舞剑器行」杜甫
<br>
<br>　　昔有佳人公孙氏，一舞剑气动四方。观者如山色沮丧，
<br>
<br>　　天地为之久低昂。z8如羿射九日落，矫如群帝骖龙翔。
<br>
<br>　　来如雷霆收震怒，罢如江海凝清光。绛唇珠袖两寂寞，
<br>
<br>　　况有弟子传芬芳。临颍美人在白帝，妙舞此曲神扬扬。
<br>
<br>　　与余问答既有以，感时抚事增惋伤。先帝侍女八千人，
<br>
<br>　　公孙剑器初第一。五十年间似反掌，风尘倾动昏王室。
<br>
<br>　　梨园子弟散如烟，女乐馀姿映寒日。金粟堆南木已拱，
<br>
<br>　　瞿唐石城草萧瑟。玳筵急管曲复终，乐极哀来月东出。
<br>
<br>　　老夫不知其所往，足茧荒山转愁疾。
<br>
<br>　　卷222_17  「往在」杜甫
<br>
<br>　　往在西京日，胡来满彤宫。中宵焚九庙，云汉为之红。
<br>
<br>　　解瓦飞十里，帷纷曾空。疚心惜木主，一一灰悲风。
<br>
<br>　　合昏排铁骑，清旭散锦eL.贼臣表逆节，相贺以成功。
<br>
<br>　　是时妃嫔戮，连为粪土丛。当宁陷玉座，白间剥画虫。
<br>
<br>　　不知二圣处，私泣百岁翁。车驾既云还，楹桷H穹崇。
<br>
<br>　　故老复涕泗，祠官树椅桐。宏壮不如初，已见帝力雄。
<br>
<br>　　前春礼郊庙，祀事亲圣躬。微躯忝近臣，景从陪群公。
<br>
<br>　　登阶捧玉册，峨冕耿金钟。侍祠恧先露，掖垣迩濯龙。
<br>
<br>　　天子惟孝孙，五云起九重。镜奁换粉黛，翠羽犹葱胧。
<br>
<br>　　前者厌羯胡，后来遭犬戎。俎豆腐膻肉，罘Q行角弓。
<br>
<br>　　安得自西极，申命空山东。尽驱诣阙下，士庶塞关中。
<br>
<br>　　主将晓逆顺，元元归始终。一朝自罪己，万里车书通。
<br>
<br>　　锋镝供锄犁，征戍听所从。冗官各复业，土著还力农。
<br>
<br>　　君臣节俭足，朝野欢呼同。中兴似国初，继体如太宗。
<br>
<br>　　端拱纳谏诤，和风日冲融。赤墀樱桃枝，隐映银丝笼。
<br>
<br>　　千春荐陵寝，永永垂无穷。京都不再火，泾渭开愁容。
<br>
<br>　　归号故松柏，老去苦飘蓬。
<br>
<br>　　卷222_18  「昔游」杜甫
<br>
<br>　　昔者与高李，晚登单父台。寒芜际碣石，万里风云来。
<br>
<br>　　桑柘叶如雨，飞藿去裴回。清霜大泽冻，禽兽有馀哀。
<br>
<br>　　是时仓廪实，洞达寰区开。猛士思灭胡，将帅望三台。
<br>
<br>　　君王无所惜，驾驭英雄材。幽燕盛用武，供给亦劳哉。
<br>
<br>　　吴门转粟帛，泛海陵蓬莱。肉食三十万，猎射起黄埃。
<br>
<br>　　隔河忆长眺，青岁已摧颓。不及少年日，无复故人杯。
<br>
<br>　　赋诗独流涕，乱世想贤才。有能市骏骨，莫恨少龙媒。
<br>
<br>　　商山议得失，蜀主脱嫌猜。吕尚封国邑，傅说已盐梅。
<br>
<br>　　景晏楚山深，水鹤去低回。庞公任本性，携子卧苍苔。
<br>
<br>　　卷222_19  「壮游」杜甫
<br>
<br>　　往昔十四五，出游翰墨场。斯文崔魏徒，以我似班扬。
<br>
<br>　　七龄思即壮，开口咏凤凰。九龄书大字，有作成一囊。
<br>
<br>　　性豪业嗜酒，嫉恶怀刚肠。脱略小时辈，结交皆老苍。
<br>
<br>　　饮酣视八极，俗物都茫茫。东下姑苏台，已具浮海航。
<br>
<br>　　到今有遗恨，不得穷扶桑。王谢风流远，阖庐丘墓荒。
<br>
<br>　　剑池石壁仄，长洲荷芰香。嵯峨阊门北，清庙映回塘。
<br>
<br>　　每趋吴太伯，抚事泪浪浪。枕戈忆勾践，渡浙想秦皇。
<br>
<br>　　蒸鱼闻匕首，除道哂要章。越女天下白，鉴湖五月凉。
<br>
<br>　　剡溪蕴秀异，欲罢不能忘。归帆拂天姥，中岁贡旧乡。
<br>
<br>　　气屈贾垒，目短曹刘墙。忤下考功第，独辞京尹堂。
<br>
<br>　　放荡齐赵间，裘马颇清狂。春歌丛台上，冬猎青丘旁。
<br>
<br>　　呼鹰皂枥林，逐兽云雪冈。射飞曾纵，引臂落jI.
<br>
<br>　　苏侯据鞍喜，忽如携葛强。快意八九年，西归到咸阳。
<br>
<br>　　许与必词伯，赏游实贤王。曳裾置醴地，奏赋入明光。
<br>
<br>　　天子废食召，群公会轩裳。脱身无所爱，痛饮信行藏。
<br>
<br>　　黑貂不免敝，斑鬓兀称觞。杜曲晚耆旧，四郊多白杨。
<br>
<br>　　坐深乡党敬，日觉死生忙。朱门任倾夺，赤族迭罹殃。
<br>
<br>　　国马竭粟豆，官鸡输稻粱。举隅见烦费，引古惜兴亡。
<br>
<br>　　河朔风尘起，岷山行幸长。两宫各警跸，万里遥相望。
<br>
<br>　　崆峒杀气黑，少海旌旗黄。禹功亦命子，涿鹿亲戎行。
<br>
<br>　　翠华拥英岳，螭虎啖豺狼。爪牙一不中，胡兵更陆梁。
<br>
<br>　　大军载草草，凋瘵满膏肓。备员窃补衮，忧愤心飞扬。
<br>
<br>　　上感九庙焚，下悯万民疮。斯时伏青蒲，廷争守御床。
<br>
<br>　　君辱敢爱死，赫怒幸无伤。圣哲体仁恕，宇县复小康。
<br>
<br>　　哭庙灰烬中，鼻酸朝未央。小臣议论绝，老病客殊方。
<br>
<br>　　郁郁苦不展，羽翮困低昂。秋风动哀壑，碧蕙捐微芳。
<br>
<br>　　之推避赏从，渔父濯沧浪。荣华敌勋业，岁暮有严霜。
<br>
<br>　　吾观鸱夷子，才格出寻常。群凶逆未定，侧伫英俊翔。
<br>
<br>　　卷222_20  「遣怀」杜甫
<br>
<br>　　昔我游宋中，惟梁孝王都。名今陈留亚，剧则贝魏俱。
<br>
<br>　　邑中九万家，高栋照通衢。舟车半天下，主客多欢娱。
<br>
<br>　　白刃雠不义，黄金倾有无。杀人红尘里，报答在斯须。
<br>
<br>　　忆与高李辈，论交入酒垆。两公壮藻思，得我色敷腴。
<br>
<br>　　气酣登吹台，怀古视平芜。芒砀云一去，雁鹜空相呼。
<br>
<br>　　先帝正好武，寰海未凋枯。猛将收西域，长戟破林胡。
<br>
<br>　　百万攻一城，献捷不云输。组练弃如泥，尺土负百夫。
<br>
<br>　　拓境功未已，元和辞大炉。乱离朋友尽，合沓岁月徂。
<br>
<br>　　吾衰将焉托，存殁再呜呼。萧条益堪愧，独在天一隅。
<br>
<br>　　乘黄已去矣，凡马徒区区。不复见颜鲍，系舟卧荆巫。
<br>
<br>　　临餐吐更食，常恐违抚孤。
<br>
<br>　　卷222_21  「同元使君舂陵行」杜甫
<br>
<br>　　遭乱发尽白，转衰病相婴。沈绵盗贼际，狼狈江汉行。
<br>
<br>　　叹时药力薄，为客羸瘵成。吾人诗家秀，博采世上名。
<br>
<br>　　粲粲元道州，前圣畏后生。观乎舂陵作，H见俊哲情。
<br>
<br>　　复览贼退篇，结也实国桢。贾谊昔流恸，匡衡常引经。
<br>
<br>　　道州忧黎庶，词气浩纵横。两章对秋月，一字偕华星。
<br>
<br>　　致君唐虞际，纯朴忆大庭。何时降玺书，用尔为丹青。
<br>
<br>　　狱讼永衰息，岂唯偃甲兵。凄恻念诛求，薄敛近休明。
<br>
<br>　　乃知正人意，不苟飞长缨。凉飙振南岳，之子宠若惊。
<br>
<br>　　色阻金印大，兴含沧浪清。我多长卿病，日夕思朝廷。
<br>
<br>　　肺枯渴太甚，漂泊公孙城。呼儿具纸笔，隐几临轩楹。
<br>
<br>　　作诗呻吟内，墨澹字欹倾。感彼危苦词，庶几知者听。
<br>
<br>　　卷222_22  「李潮八分小篆歌」杜甫
<br>
<br>　　苍颉鸟迹既茫昧，字体变化如浮云。陈仓石鼓又已讹，
<br>
<br>　　大小二篆生八分。秦有李斯汉蔡邕，中间作者寂不闻。
<br>
<br>　　峄山之碑野火焚，枣木传刻肥失真。苦县光和尚骨立，
<br>
<br>　　书贵瘦硬方通神。惜哉李蔡不复得，吾甥李潮下笔亲。
<br>
<br>　　尚书韩择木，骑曹蔡有邻。开元已来数八分，
<br>
<br>　　潮也奄有二子成三人。况潮小篆逼秦相，快剑长戟森相向。
<br>
<br>　　八分一字直百金，蛟龙盘肉屈强。吴郡张颠夸草书，
<br>
<br>　　草书非古空雄壮。岂如吾甥不流宕，丞相中郎丈人行。
<br>
<br>　　巴东逢李潮，逾月求我歌。我今衰老才力薄，
<br>
<br>　　潮乎潮乎奈汝何。
<br>
<br>　　卷222_23  「览柏中允兼子侄数人除官制词因述父子兄弟四美载歌丝纶」杜甫
<br>
<br>　　纷然丧乱际，见此忠孝门。蜀中寇亦甚，柏氏功弥存。
<br>
<br>　　深诚补王室，戮力自元昆。三止锦江沸，独清玉垒昏。
<br>
<br>　　高名入竹帛，新渥照乾坤。子弟先卒伍，芝兰叠_[.
<br>
<br>　　同心注师律，洒血在戎轩。丝纶实具载，绂冕已殊恩。
<br>
<br>　　奉公举骨肉，诛叛经寒温。金甲雪犹冻，朱旗尘不翻。
<br>
<br>　　每闻战场说，H激懦气奔。圣主国多盗，贤臣官则尊。
<br>
<br>　　方当节钺用，必绝l根。吾病日回首，云台谁再论。
<br>
<br>　　作歌挹盛事，推毂期孤N.
<br>
<br>　　卷222_24  「听杨氏歌」杜甫
<br>
<br>　　佳人绝代歌，独立发皓齿。满堂惨不乐，响下清虚里。
<br>
<br>　　江城带素月，况乃清夜起。老夫悲暮年，壮士泪如水。
<br>
<br>　　玉杯久寂寞，金管迷宫徵。勿云听者疲，愚智心尽死。
<br>
<br>　　古来杰出士，岂待一知己。吾闻昔秦青，倾侧天下耳。
<br>
<br>　　卷222_25  「荆南兵马使太常卿赵公大食刀歌」杜甫
<br>
<br>　　太常楼船声嗷嘈，问兵刮寇趋下牢。牧出令奔飞百艘，
<br>
<br>　　猛蛟突兽纷腾逃。白帝寒城驻锦袍，玄冬示我胡国刀。
<br>
<br>　　壮士短衣头虎毛，凭轩拔鞘天为高。翻风转日木怒号，
<br>
<br>　　冰翼雪澹伤哀猱。镌错碧罂G鹈膏，锷已莹虚秋涛，
<br>
<br>　　鬼物撇捩辞坑壕。苍水使者扪赤绦，龙伯国人罢钓鳌。
<br>
<br>　　芮公回首颜色劳，分阃救世用贤豪。赵公玉立高歌起，
<br>
<br>　　揽环结佩相终始，万岁持之护天子。得君乱丝与君理，
<br>
<br>　　蜀江如线如针水。荆岑弹丸心未已，贼臣恶子休干纪。
<br>
<br>　　魑魅魍魉徒为耳，妖腰乱领敢欣喜。用之不高亦不庳，
<br>
<br>　　不似长剑须天倚。吁嗟光禄英雄弭，大食宝刀聊可比。
<br>
<br>　　丹青宛转麒麟里，光芒六合无泥滓。
<br>
<br>　　卷222_26  「王兵马使二角鹰」杜甫
<br>
<br>　　悲台萧飒石a伲哀壑杈桠浩呼汹。中有万里之长江，
<br>
<br>　　回风滔日孤光动。角鹰翻倒壮士臂，将军玉帐轩翠气。
<br>
<br>　　二鹰猛脑徐侯u，目如愁胡视天地。杉鸡竹兔不自惜，
<br>
<br>　　溪虎野羊俱辟易。鞲上锋棱十二翮，将军勇锐与之敌。
<br>
<br>　　将军树勋起安西，昆仑虞泉入马蹄。白羽曾肉三狻猊，
<br>
<br>　　敢决岂不与之齐。荆南芮公得将军，亦如角鹰下翔云。
<br>
<br>　　恶鸟飞飞啄金屋，安得尔辈开其群，驱出六合枭鸾分。
<br>
<br>　　卷222_27  「狄明府（博济。一作寄狄明府）」杜甫
<br>
<br>　　梁公曾孙我姨弟，不见十年官济济。大贤之后竟陵迟，
<br>
<br>　　浩荡古今同一体。比看叔伯四十人，有才无命百寮底。
<br>
<br>　　今者兄弟一百人，几人卓绝秉周礼。在汝更用文章为，
<br>
<br>　　长兄白眉复天启。汝门请从曾翁说，太后当朝多巧诋。
<br>
<br>　　狄公执政在末年，浊河终不污清济。国嗣初将付诸武，
<br>
<br>　　公独廷诤守丹陛。禁中决册请房陵，前朝长老皆流涕。
<br>
<br>　　太宗社稷一朝正，汉官威仪重昭洗。时危始识不世才，
<br>
<br>　　谁谓荼苦甘如荠。汝曹又宜列土食，身使门户多旌ぁ
<br>
<br>　　胡为漂泊岷汉间，干谒王侯颇历抵。况乃山高水有波，
<br>
<br>　　秋风萧萧露泥泥。虎之饥，下f岩，蛟之横，出清。
<br>
<br>　　早归来，黄土泥衣眼易眯。
<br>
<br>　　卷222_28  「秋风二首」杜甫
<br>
<br>　　秋风淅淅吹巫山，上牢下牢修水关。吴樯楚柁牵百丈，
<br>
<br>　　暖向神都寒未还。要路何日罢长戟，战自青羌连百蛮。
<br>
<br>　　中巴不曾消息好，暝传戍鼓长云间。
<br>
<br>　　秋风淅淅吹我衣，东流之外西日微。天清小城捣练急，
<br>
<br>　　石古细路行人稀。不知明月为谁好，早晚孤帆他夜归。
<br>
<br>　　会将白发倚庭树，故园池台今是非。
<br>
<br>　　卷222_29  「久雨期王将军不至」杜甫
<br>
<br>　　天雨萧萧滞茅屋，空山无以慰幽独。锐头将军来何迟，
<br>
<br>　　令我心中苦不足。数看黄雾乱玄云，时听严风折乔木。
<br>
<br>　　泉源泠泠杂猿，泥泞漠漠饥鸿鹄。岁暮穷阴耿未已，
<br>
<br>　　人生会面难再得。忆尔腰下铁丝箭，射杀林中雪色鹿。
<br>
<br>　　前者坐皮因问毛，知子历险人马劳。异兽如飞星宿落，
<br>
<br>　　应弦不碍苍山高。安得突骑只五千，然眉骨皆尔曹。
<br>
<br>　　走平乱世相催促，一豁明主正郁陶。忆昔范增碎玉斗，
<br>
<br>　　未使吴兵著白袍。昏昏阊阖闭氛，十月荆南雷怒号。
<br>
<br>　　卷222_30  「别李秘书始兴寺所居」杜甫
<br>
<br>　　不见秘书心若失，及见秘书失心疾。安为动主理信然，
<br>
<br>　　我独觉子神充实。重闻西方止观经，老身古寺风泠泠。
<br>
<br>　　妻儿待我且归去，他日杖藜来细听。
<br>
<br>　　卷222_31  「虎牙行（虎牙在荆门之北，江水峻急）」杜甫
<br>
<br>　　秋风H吸吹南国，天地惨惨无颜色。洞庭扬波江汉回，
<br>
<br>　　虎牙铜柱皆倾侧。巫峡阴岑朔漠气，峰峦窈窕G谷黑。
<br>
<br>　　杜鹃不来猿寒，山鬼幽忧雪霜逼。楚老长嗟忆炎瘴，
<br>
<br>　　三尺角弓两斛力。壁立石城横塞起，金错旌竿满云直。
<br>
<br>　　渔阳突骑猎青丘，犬戎锁甲闻丹极。八荒十年防盗贼，
<br>
<br>　　征戍诛求寡妻哭，远客中宵泪沾臆。
<br>
<br>　　卷222_32  「锦树行（因篇内有锦树二字摘以为题非正赋锦树也）」杜甫
<br>
<br>　　今日苦短昨日休，岁云暮矣增离忧。霜凋碧树待锦树。
<br>
<br>　　万壑东逝无停留。荒戍之城石色古，东郭老人住青丘。
<br>
<br>　　飞书白帝营斗粟，琴瑟几杖柴门幽。青草萋萋尽枯死，
<br>
<br>　　天马足随牦牛。自古圣贤多薄命，奸雄恶少皆封侯。
<br>
<br>　　故国三年一消息。终南渭水寒悠悠。五陵豪贵反颠倒，
<br>
<br>　　乡里小儿狐白裘。生男堕地要膂力，一生富贵倾邦国。
<br>
<br>　　莫愁父母少黄金，天下风尘儿亦得。
<br>
<br>　　卷222_33  「赤霄行」杜甫
<br>
<br>　　孔雀未知牛有角，渴饮寒泉逢勾ァ３嘞鲂圃须往来，
<br>
<br>　　翠尾金花不辞辱。江中淘河吓飞燕，衔泥却落羞华屋。
<br>
<br>　　皇孙犹曾莲勺困，卫庄见贬伤其足。老翁慎莫怪少年，
<br>
<br>　　葛亮贵和书有篇。丈夫垂名动万年，记忆细故非高贤。
<br>
<br>　　卷222_34  「前苦寒行二首」杜甫
<br>
<br>　　汉时长安雪一丈，牛马毛寒缩如猬。楚江巫峡冰入怀，
<br>
<br>　　虎豹哀号又堪记。秦城老翁荆扬客，惯习炎蒸岁。
<br>
<br>　　玄冥祝融气或交，手持白羽未敢释。
<br>
<br>　　去年白帝雪在山，今年白帝雪在地。冻埋蛟龙南浦缩，
<br>
<br>　　寒刮肌肤北风利。楚人四时皆麻衣，楚天万里无晶辉。
<br>
<br>　　三足之乌足恐断，羲和送将何所归。
<br>
<br>　　卷222_35  「后苦寒行二首」杜甫
<br>
<br>　　南纪巫庐瘴不绝，太古以来无尺雪。蛮夷长老怨苦寒，
<br>
<br>　　昆仑天关冻应折。玄猿口噤不能啸，白鹄翅垂眼流血。
<br>
<br>　　安得春泥补地裂。
<br>
<br>　　晚来江门失大木，猛风中夜吹白屋。天兵斩断青海戎，
<br>
<br>　　杀气南行动地轴，不尔苦寒何太酷。巴东之峡生凌澌，
<br>
<br>　　彼苍回轩人得知。
<br>
<br>　　卷222_36  「晚晴」杜甫
<br>
<br>　　高唐暮冬雪壮哉，旧瘴无复似尘埃。崖沉谷没白皑皑，
<br>
<br>　　江石缺裂青枫摧。南天三旬苦雾开，赤日照耀从西来，
<br>
<br>　　六龙寒急光裴回。照我衰颜忽落地，口虽吟咏心中哀。
<br>
<br>　　未怪及时少年子，扬眉结义黄金台。洎乎吾生何飘零，
<br>
<br>　　支离委绝同死灰。
<br>
<br>　　卷222_37  「复阴」杜甫
<br>
<br>　　方冬合沓玄阴塞，昨日晚晴今日黑。万里飞蓬映天过，
<br>
<br>　　孤城树羽扬风直。江涛簸岸黄沙走，云雪埋山苍兕吼。
<br>
<br>　　君不见夔子之国杜陵翁，牙齿半落左耳聋。
<br>
<br>　　卷222_38  「夜归」杜甫
<br>
<br>　　夜来归来冲虎过，山黑家中已眠卧。傍见北斗向江低，
<br>
<br>　　仰看明星当空大。庭前把烛嗔两炬，峡口惊猿闻一个。
<br>
<br>　　白头老罢舞复歌，杖藜不睡谁能那。
<br>
<br>　　卷222_39  「寄柏学士林居」杜甫
<br>
<br>　　自胡之反持干戈，天下学士亦奔波。叹彼幽栖载典籍，
<br>
<br>　　萧然暴露依山阿。青山万里静散地，白雨一洗空垂萝。
<br>
<br>　　乱代飘零余到此，古人成败子如何。荆扬春冬异风土，
<br>
<br>　　巫峡日夜多云雨。赤叶枫林百舌鸣，黄泥野岸天鸡舞。
<br>
<br>　　盗贼纵横甚密迩，形神寂寞甘辛苦。几时高议排金门，
<br>
<br>　　各使苍生有环堵。
<br>
<br>　　卷222_40  「寄从孙崇简」杜甫
<br>
<br>　　嵯峨白帝城东西，南有龙湫北虎溪。吾孙骑曹不骑马，
<br>
<br>　　业学尸乡多养鸡。庞公隐时尽室去，武陵春树他人迷。
<br>
<br>　　与汝林居未相失，近身药裹酒长携。牧竖樵童亦无赖，
<br>
<br>　　莫令斩断青云梯。
<br>
<br>　　卷222_41  「奉酬薛十二丈判官见赠」杜甫
<br>
<br>　　忽忽峡中睡，悲风方一醒。西来有好鸟，为我下青冥。
<br>
<br>　　羽毛净白雪，惨澹飞云汀。既蒙主人顾，举翮唳孤亭。
<br>
<br>　　持以比佳士，及此慰扬z.清文动哀玉，见道发新硎。
<br>
<br>　　欲学鸱夷子，待勒燕山铭。谁重断蛇剑，致君君未听。
<br>
<br>　　志在麒麟阁，无心云母屏。卓氏近新寡，豪家朱门扃。
<br>
<br>　　相如才调逸，银汉会双星。客来洗粉黛，日暮拾流萤。
<br>
<br>　　不是无膏火，劝郎勤六经。老夫自汲涧，野水日泠泠。
<br>
<br>　　我叹黑头白，君看银印青。卧病识山鬼，为农知地形。
<br>
<br>　　谁矜坐锦帐，苦厌食鱼腥。东西两岸坼，横水注沧溟。
<br>
<br>　　碧色忽惆怅，风雷搜百灵。空中右白虎，赤节引娉婷。
<br>
<br>　　自云帝里女，e雨凤凰翎。襄王薄行迹，莫学冷如丁，
<br>
<br>　　千秋一拭泪，梦觉有微馨。人生相感动，金石两青荧。
<br>
<br>　　丈人但安坐，休辨渭与泾。龙蛇尚格斗，洒血暗郊s.
<br>
<br>　　吾闻聪明主，治国用轻刑。销兵铸农器，今古岁方宁。
<br>
<br>　　文王日俭德，俊V始盈庭。荣华贵少壮，岂食楚江萍。
<br>
<br>　　卷222_42  「醉为马坠，诸公携酒相看」杜甫
<br>
<br>　　甫也诸侯老宾客，罢酒酣歌拓金戟。骑马忽忆少年时，
<br>
<br>　　散蹄迸落瞿塘石。白帝城门水云外，低身直下八千尺。
<br>
<br>　　粉堞电转紫游缰，东得平冈出天壁。江村野堂争入眼，
<br>
<br>　　垂鞭凌紫陌，向来皓首惊万人。自倚红颜能骑射。
<br>
<br>　　安知决臆追风足，朱汗骖犹喷玉。不虞一蹶终损伤，
<br>
<br>　　人生快意多所辱。职当忧戚伏衾枕，况乃迟暮加烦促。
<br>
<br>　　明知来问腆我颜，杖藜强起依僮仆。语尽还成开口笑，
<br>
<br>　　提携别扫清溪曲。酒肉如山又一时，初筵哀丝动豪竹。
<br>
<br>　　共指西日不相贷，喧呼且覆杯中渌。何必走马来为问，
<br>
<br>　　君不见嵇康养生遭杀戮。
<br>
<br>　　卷222_43  「别李义」杜甫
<br>
<br>　　神尧十八子，十七王其门。道国洎舒国，督唯亲弟昆。
<br>
<br>　　中外贵贱殊，余亦忝诸孙。丈人嗣三叶，之子白玉温。
<br>
<br>　　道国继德业，请从丈人论。丈人领宗卿，肃穆古制敦。
<br>
<br>　　先朝纳谏诤，直气横乾坤。子建文笔壮，河间经术存。
<br>
<br>　　尔克富诗礼，骨清虑不喧。洗然遇知己，谈论淮湖奔。
<br>
<br>　　忆昔初见时，小襦绣芳荪。长成忽会面，慰我久疾魂。
<br>
<br>　　三峡春冬交，江山云雾昏。正宜且聚集，恨此当离尊。
<br>
<br>　　莫怪执杯迟，我衰涕唾烦。重问子何之，西上岷江源。
<br>
<br>　　愿子少干谒，蜀都足戎轩。误失将帅意，不如亲故恩。
<br>
<br>　　少年早归来，梅花已飞翻。努力慎风水，岂惟数盘飧。
<br>
<br>　　猛虎卧在岸，蛟螭出无痕。王子自爱惜，老夫困石根。
<br>
<br>　　生别古所嗟，发声为尔吞。
<br>
<br>　　卷222_44  「送高司直寻封阆州」杜甫
<br>
<br>　　丹雀衔书来，暮栖何乡树。骅骝事天子，辛苦在道路。
<br>
<br>　　司直非冗官，荒山甚无趣。借问泛舟人，胡为入云雾。
<br>
<br>　　与子姻娅间，既亲亦有故。万里长江边，邂逅一相遇。
<br>
<br>　　长卿消渴再，公干沉绵屡。清谈慰老夫，开卷得佳句。
<br>
<br>　　时见文章士，欣然澹情素。伏枕闻别离，畴能忍漂寓。
<br>
<br>　　良会苦短促，溪行水奔注。熊罴咆空林，游子慎驰骛。
<br>
<br>　　西谒巴中侯，艰险如跬步。主人不世才，先帝常特顾。
<br>
<br>　　拔为天军佐，崇大王法度。淮海生清风，南翁尚思慕。
<br>
<br>　　公宫造广厦，木石乃无数。初闻伐松柏，犹卧天一柱。
<br>
<br>　　我瘦书不成，成字读亦误。为我问故人，劳心练征戍。
<br>
<br>　　卷222_45  「君不见，简苏小苟鸥
<br>
<br>　　君不见道边废弃池，君不见前者摧折桐。百年死树中琴瑟，
<br>
<br>　　一斛旧水藏蛟龙。丈夫盖棺事始定，君今幸未成老翁，
<br>
<br>　　何恨憔悴在山中。深山穷谷不可处，霹雳魍魉兼狂风。
<br>
<br>　　卷222_46  「赠苏四小苟鸥
<br>
<br>　　异县昔同游，各云厌转蓬。别离已五年，尚在行李中。
<br>
<br>　　戎马日衰息，乘舆安九重。有才何栖栖，将老委所穷。
<br>
<br>　　为郎未为贱，其奈疾病攻。子何面黧黑，不得豁心胸。
<br>
<br>　　巴蜀倦剽掠，下愚成土风。幽蓟已削平，荒徼尚弯弓。
<br>
<br>　　斯人脱身来，岂非吾道东。乾坤虽宽大，所适装囊空。
<br>
<br>　　肉食哂菜色，少壮欺老翁。况乃主客间，古来逼侧同。
<br>
<br>　　君今下荆扬，独帆如飞鸿。二州豪侠场，人马皆自雄。
<br>
<br>　　一请甘饥寒，再请甘养蒙。
<br>
<br>　　卷222_47  「寄薛三郎中（据）」杜甫
<br>
<br>　　人生无贤愚，飘u若埃尘。自非得神仙，谁免危其身。
<br>
<br>　　与子俱白头，役役常苦辛。虽为尚书郎，不及村野人。
<br>
<br>　　忆昔村野人，其乐难具陈。蔼蔼桑麻交，公侯为等伦。
<br>
<br>　　天未厌戎马，我辈本常贫。子尚客荆州，我亦滞江滨。
<br>
<br>　　峡中一卧病，疟疠终冬春。春复加肺气，此病盖有因。
<br>
<br>　　早岁与苏郑，痛饮情相亲。二公化为土，嗜酒不失真。
<br>
<br>　　余今委修短，岂得恨命屯。闻子心甚壮，所过信席珍。
<br>
<br>　　上马不用扶，每扶必怒嗔。赋诗宾客间，挥洒动八垠。
<br>
<br>　　乃知盖代手，才力老益神。青草洞庭湖，东浮沧海_.
<br>
<br>　　君山可避暑，况足采白O.子岂无扁舟，往复江汉津。
<br>
<br>　　我未下瞿塘，空念禹功勤。听说松门峡，吐药揽衣巾。
<br>
<br>　　高秋却束带，鼓な忧F.凤池日澄碧，济济多士新。
<br>
<br>　　余病不能起，健者勿逡巡。上有明哲君，下有行化臣。
<br>
<br>　　卷222_48  「大觉高僧兰若（和尚去冬往湖南）」杜甫
<br>
<br>　　巫山不见庐山远，松林兰若秋风晚。一老犹鸣日暮钟，
<br>
<br>　　诸僧尚乞斋时饭。香炉峰色隐晴湖，种杏仙家近白榆。
<br>
<br>　　飞锡去年啼邑子，献花何日许门徒。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
