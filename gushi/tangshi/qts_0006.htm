<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷六
<br>
<br>　　卷6_1  「黄台瓜辞」李贤
<br>
<br>　　种瓜黄台下，瓜熟子离离。一摘使瓜好，再摘使瓜稀。
<br>
<br>　　三摘犹自可，摘绝抱蔓归。
<br>
<br>　　卷6_2  「奉和同太子监守违恋」李元嘉
<br>
<br>　　乾象开层构，离明启少阳。卜征从献吉，守器属元良。
<br>
<br>　　逖矣凌周诵，遥哉掩汉庄。好士倾南洛，多才盛北场。
<br>
<br>　　地分丹鹫岭，途间白云乡。储诚虔晓夕，宸爱积炎凉。
<br>
<br>　　珠璧连霄汉，万物仰重光。
<br>
<br>　　卷6_3  「奉和圣制过温汤」李贞
<br>
<br>　　凤辇腾宸驾，骊Z次乾游。坎德疏温液，山隈派暖流。
<br>
<br>　　寒氛空外拥，蒸气沼中浮。林凋帷影散，云敛盖阴收。
<br>
<br>　　霜郊畅玄览，参差落景遒。
<br>
<br>　　卷6_4  「石桥」李t
<br>
<br>　　别有经行所，迥跨重峦侧。粤因求瘼馀，倏想寻真域。
<br>
<br>　　放情恣披拂，杖策聊□□。□□□□□，□□□□色。
<br>
<br>　　乱幡雾中见，雁塔云间识。薄烟幂远郊，遥峰没归翼。
<br>
<br>　　仙桥危石架，幽洞乘□□。□□□□□，□□□易测。
<br>
<br>　　二教无先后，一相平而直。冀兹捐俗心，永怀依妙力。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
