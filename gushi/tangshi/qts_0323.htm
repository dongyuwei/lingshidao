<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百二十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百二十三
<br>
<br>　　卷323_1  「奉送韦起居老舅百日假满归嵩阳旧居」权德舆
<br>
<br>　　威凤翔紫气，孤云出寥天。奇采与幽姿，缥缈皆自然。
<br>
<br>　　尝闻陶唐氏，亦有巢由全。以此耸风俗，岂必效羁牵。
<br>
<br>　　大君遂群方，左史蹈前贤。振衣去朝市，赐告归林泉。
<br>
<br>　　滑和固难久，循性得所便。有名皆畏途，无事乃真筌。
<br>
<br>　　旧壑穷杳窕，新潭漾沦涟。岩花落又开，山月缺复圆。
<br>
<br>　　轻策逗萝径，幅巾凌翠烟。机闲鱼鸟狎，体和芝X鲜。
<br>
<br>　　四皓本违难，二疏犹待年。况今寰海清，复此鬓发玄。
<br>
<br>　　顾惭缨上尘，未绝区中缘。齐竽终自退，心寄嵩峰巅。
<br>
<br>　　卷323_2  「奉送孔十兄宾客承恩致政归东都旧居」权德舆
<br>
<br>　　达人旷迹通出处，每忆安居旧山去。乞身已见抗疏频，
<br>
<br>　　优礼新闻诏书许。家法遥传阙里训，心源早逐嵩丘侣。
<br>
<br>　　南史编年著盛名，东朝侍讲常虚伫。角巾华发忽自遂，
<br>
<br>　　命服金龟君更与。白云出岫暂逶迤，鸿鹄入冥无处所。
<br>
<br>　　归路依依童稚乐，都门蔼蔼壶觞举。能将此道助皇风，
<br>
<br>　　自可殊途并伊吕。
<br>
<br>　　卷323_3  「送密秀才吏部驳放后归蜀，应崔大理序」权德舆
<br>
<br>　　蜀国本多士，雄文似相如。之子西南秀，名在贤能书。
<br>
<br>　　薄禄且未及，故山念归欤。迢迢三千里，返驾一羸车。
<br>
<br>　　玉垒长路尽，锦江春物馀。此行无愠色，知尔恋林庐。
<br>
<br>　　卷323_4  「送袁中丞持节册南诏五韵（净字）」权德舆
<br>
<br>　　西南使星去，远彻通朝聘。烟雨k道深，麾幢汉仪盛。
<br>
<br>　　途轻五尺险，水爱双流净。上国洽恩波，外臣遵礼命。
<br>
<br>　　离堂驻驺驭，且尽樽中圣。
<br>
<br>　　卷323_5  「人日送房二十六侍御归越」权德舆
<br>
<br>　　驿骑归时骢马蹄，莲花府映若邪溪。
<br>
<br>　　帝城人日风光早，不惜离堂醉似泥。
<br>
<br>　　卷323_6  「送张阁老中丞持节册吊回鹘」权德舆
<br>
<br>　　旌旆翩翩拥汉官，君行常得远人欢。分职南台知礼重，
<br>
<br>　　辍书东观见才难。金章玉节鸣驺远，白草黄云出塞寒。
<br>
<br>　　欲散别离唯有醉，暂烦宾从驻征鞍。
<br>
<br>　　卷323_7  「送二十叔赴任馀杭尉（琴字）」权德舆
<br>
<br>　　拜首直城阴，樽开意不任。梅仙归剧县，阮巷奏离琴。
<br>
<br>　　春草吴门绿，秋涛浙水深。十年曾旅寓，应惬宦游心。
<br>
<br>　　卷323_8  「春送十四叔赴任渝州录事绝句（中字）」权德舆
<br>
<br>　　随牒忽离南北巷，解巾都吏有清风。
<br>
<br>　　巴城锁印六联静，尽日闲谣廨署中。
<br>
<br>　　卷323_9  「送韦十二丈赴襄城令三韵（柳字）」权德舆
<br>
<br>　　留连出关骑，斟酌临岐酒。旧业传一经，新官栽五柳。
<br>
<br>　　去去望行尘，青门重回首。
<br>
<br>　　卷323_10  「送薛十九丈授将作主簿，分司东都，赋得春草」权德舆
<br>
<br>　　芊芊远郊外，杳杳春岩曲。愁处映微波，望中连净绿。
<br>
<br>　　日暮藉离觞，折芳心断续。
<br>
<br>　　卷323_11  「送正字十九兄归江东醉后绝句」权德舆
<br>
<br>　　命驾相思不为名，春风归骑出关程。
<br>
<br>　　离堂莫起临岐叹，文举终当荐祢衡。
<br>
<br>　　卷323_12  「送张詹事致政归嵩山旧隐（青字）」权德舆
<br>
<br>　　解龟辞汉庭，却忆少微星。直指常持宪，平反更恤刑。
<br>
<br>　　闲思紫芝侣，归卧白云扃。明诏优筋力，安车适性灵。
<br>
<br>　　群公来蔼蔼，独鹤去冥冥。想到挥金处，嵩吟枕上青。
<br>
<br>　　卷323_13  「送许著作分司东都」权德舆
<br>
<br>　　月旦继平舆，风流仕石渠。分曹向e洛，守职正图书。
<br>
<br>　　棣萼荣相映，琼枝色不如。宾朋争漉酒，徒御侍巾车。
<br>
<br>　　异日始离抱，维思烹鲤鱼。
<br>
<br>　　卷323_14  「送少清赴润州参军，因思练旧居（得销字）」权德舆
<br>
<br>　　二纪乐箪瓢，烟霞暮与朝。因君宦游去，记得春江潮。
<br>
<br>　　远别更搔首，初官方折腰。青门望离袂，魂为阿连销。
<br>
<br>　　卷323_15  「送F上人归扬州禅智寺」权德舆
<br>
<br>　　蠹露宗通法已传，麻衣筇杖去悠然。
<br>
<br>　　扬州后学应相待，遥想幡花古寺前。
<br>
<br>　　卷323_16  「献岁送李十兄赴黔中酒后绝句」权德舆
<br>
<br>　　一樽岁酒且留欢，三峡黔江去路难。
<br>
<br>　　志士感恩无远近，异时应戴惠文冠。
<br>
<br>　　卷323_17  「送张仆射朝见毕归镇」权德舆
<br>
<br>　　青光照目青门曙，玉勒雕戈拥驺驭。东方连帅南阳公，
<br>
<br>　　文武吉甫如古风。独奉新恩来谒帝，感深更见新诗丽。
<br>
<br>　　共看三接欲为霖，却念百城同望岁。双旌去去恋储胥，
<br>
<br>　　归路莺花伴隼。今日汉庭求上略，留侯自有一编书。
<br>
<br>　　卷323_18  「送韦行军员外赴河阳」权德舆
<br>
<br>　　五代武弁侍明光，辍佐中权拜外郎。记事还同楚倚相，
<br>
<br>　　传经远自汉扶阳。离堂处处罗簪组，东望河桥壮鼙鼓。
<br>
<br>　　三城晓角启轩门，一县繁花照莲府。上略儒风并者稀，
<br>
<br>　　翩翩驺骑有光辉。只今右职多虚位，应待他时伏奏归。
<br>
<br>　　卷323_19  「送韦中丞奉使新罗（往字）」权德舆
<br>
<br>　　淳化洽声明，殊方均惠养。计书重译至，锡命双旌往。
<br>
<br>　　星辞北极远，水泛东溟广。斗柄辨宵程，天琛宜昼赏。
<br>
<br>　　孤光洲岛迥，净绿烟霞敞。展礼盛宾徒，交欢觌君长。
<br>
<br>　　经途劳视听，怆别萦梦想。延颈旬岁期，新恩在归鞅。
<br>
<br>　　卷323_20  「送从翁赴任长子县令」权德舆
<br>
<br>　　家风本钜儒，吏职化双凫。启事才方惬，临人政自殊。
<br>
<br>　　地雄韩上党，秩比鲁中都。拜首春郊夕，离杯莫向隅。
<br>
<br>　　卷323_21  「送从弟广东归绝句」权德舆
<br>
<br>　　夏云如火铄晨辉，款段羸车整素衣。
<br>
<br>　　知尔业成还出谷，今朝莫怆断行飞。
<br>
<br>　　卷323_22  「送王炼师赴王屋洞」权德舆
<br>
<br>　　稔岁在芝田，归程入洞天。白云辞上国，青鸟会群仙。
<br>
<br>　　自以棋销日，宁资药驻年。相看话离合，风驭忽泠然。
<br>
<br>　　卷323_23  「送薛温州（惊字）」权德舆
<br>
<br>　　昨日馈连营，今来刺列城。方期建礼直，忽访永嘉程。
<br>
<br>　　郡内裁诗暇，楼中迟客情。凭君减千骑，莫遣海鸥惊。
<br>
<br>　　卷323_24  「送黔中裴中丞阁老赴任（回字）」权德舆
<br>
<br>　　五谏留中禁，双旌辍上才。内臣持凤诏，天厩锡龙媒。
<br>
<br>　　宴语暌兰室，辉荣亚柏台。怀黄宜命服，举白叹离杯。
<br>
<br>　　景霁山川迥，风清雾露开。辰溪分浩淼，k道接萦回。
<br>
<br>　　胜理环中得，殊琛徼外来。行看旬岁诏，传庆在公台。
<br>
<br>　　卷323_25  「送崔谕德致政东归」权德舆
<br>
<br>　　天子坐法宫，诏书下江东。懿此嘉遁士，蒲车赴丘中。
<br>
<br>　　褐衣入承明，朴略多古风。直道侍太子，昌言沃宸聪。
<br>
<br>　　岩居四十年，心与鸥鸟同。一朝受恩泽，自说如池龙。
<br>
<br>　　乞骸归故山，累疏明深衷。大君不夺志，命锡忽以崇。
<br>
<br>　　旭旦出国门，轻装若秋蓬。家依白云峤，手植丹桂丛。
<br>
<br>　　竹斋引寒泉，霞月相玲珑。旷然解赤绶，去逐冥冥鸿。
<br>
<br>　　卷323_26  「送三十叔赴任晋陵（心字）」权德舆
<br>
<br>　　春云结暮阴，侍坐捧离襟。黄绶轻装去，青门芳草深。
<br>
<br>　　十年尘右职，三径寄遐心。便道停桡处，应过旧竹林。
<br>
<br>　　卷323_27  「送安南裴都护」权德舆
<br>
<br>　　忽佩交州印，初辞列宿文。莫言方任远，且贵主忧分。
<br>
<br>　　迥转朱鸢路，连飞翠羽群。戈船航涨海，旌旆卷炎云。
<br>
<br>　　绝徼褰帷识，名香夹毂焚。怀来通北户，长养洽南薰。
<br>
<br>　　暂叹同心阻，行看异绩闻。归时无所欲，薏苡或烦君。
<br>
<br>　　卷323_28  「送别沅泛」权德舆
<br>
<br>　　念尔强学殖，非贯早从师。温温禀义方，VV习书诗。
<br>
<br>　　计偕来上国，宴喜方怡怡。经术既修明，艺文亦葳蕤。
<br>
<br>　　伊予谅无取，琐质荷洪慈。偶来贰仪曹，量力何可支。
<br>
<br>　　废业固相受，避嫌诚自私。徇吾刺促心，婉尔康庄姿。
<br>
<br>　　古人贵直道，内讼乖坦夷。用兹处大官，无乃玷清时。
<br>
<br>　　羸车出门去，怅望交涕。琢磨贵分阴，岁月若飙驰。
<br>
<br>　　千里起足下，丰年系CdQ.苟令志气坚，伫见缨随。
<br>
<br>　　斑斓五彩服，前路春物熙。旧游忆江南，环堵留蓬茨。
<br>
<br>　　湖水白于练，莼羹细若丝。别来十三年，梦寐时见之。
<br>
<br>　　宠荣忽逾量，荏苒不自知。晨兴愧华簪，止足为灵龟。
<br>
<br>　　遐路各自爱，大来行可期。青冥在目前，努力调羽仪。
<br>
<br>　　卷323_29  「送张曹长工部大夫奉使西番」权德舆
<br>
<br>　　殊邻覆露同，奉使小司空。西候车徒出，南台节印雄。
<br>
<br>　　吊祠将渥命，导驿畅皇风。故地山河在，新恩玉帛通。
<br>
<br>　　塞云凝废垒，关月照惊蓬。青史书归日，翻轻五利功。
<br>
<br>　　卷323_30  「九华观宴饯崔十七叔判官赴义武幕兼呈书记萧校书」权德舆
<br>
<br>　　炎光三伏昼，洞府宜幽步。宿雨润芝田，鲜风摇桂树。
<br>
<br>　　阴阴台殿敞，靡靡轩车驻。晚酌临水清，晨装出关路。
<br>
<br>　　偏荣本郡辟，倍感元臣遇。记室有门人，因君达书素。
<br>
<br>　　卷323_31  「送文畅上人东游」权德舆
<br>
<br>　　桑门许辩才，外学接宗雷。护法麻衣净，翻经贝叶开。
<br>
<br>　　宗通知不染，妄想自堪哀。或结西方社，师游早晚回。
<br>
<br>　　卷323_32  「送灵武范司空」权德舆
<br>
<br>　　上略在安边，吴钩结束鲜。三公临右地，七萃拥中坚。
<br>
<br>　　旧垒销烽火，新营辨井泉。伐谋师以律，贾勇士争先。
<br>
<br>　　塞迥晴看月，沙平远际天。荣薰知屈指，应在盛秋前。
<br>
<br>　　卷323_33  「送商州杜中丞赴任」权德舆
<br>
<br>　　安康地里接商於，帝命专城总赋舆。夕拜忽辞青琐闼，
<br>
<br>　　晨装独捧紫泥书。深山古驿分驺骑，芳草闲云逐隼。
<br>
<br>　　绮皓清风千古在，因君一为谢岩居。
<br>
<br>　　卷323_34  「送殷卿罢举归淮南旧居」权德舆
<br>
<br>　　计偕十上竟无成，忽忆岩居便独行。志业尝探绝编义，
<br>
<br>　　风尘虚作弃]生。岁储应叹山田薄，里社时逢野酝清。
<br>
<br>　　惆怅中年群从少，相看欲别倍关情。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
