<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百四十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百四十六
<br>
<br>　　卷746_1  「赠温州韩使君」陈陶
<br>
<br>　　康乐风流五百年，永嘉铃阁又登贤。严城鼓动鱼惊海，
<br>
<br>　　华屋尊开月下天。内使笔锋光案牍，鄢陵诗句满山川。
<br>
<br>　　今来谁似韩家贵，越绝麾幢雁影连。
<br>
<br>　　卷746_2  「闲居寄太学卢景博士」陈陶
<br>
<br>　　无路青冥夺锦袍，耻随黄雀住蓬蒿。碧云梦后山风起，
<br>
<br>　　珠树诗成海月高。久滞鼎书求羽翼，未忘龙阙致波涛。
<br>
<br>　　闲来长得留侯癖，罗列楂梨校六韬。
<br>
<br>　　卷746_3  「赠漳州张怡使君」陈陶
<br>
<br>　　旧德徐方天下闻，当年熊轼继清芬。井田异政光蛮竹，
<br>
<br>　　符节深恩隔瘴云。已见嘉祥生北户，尝嫌夷貊蠹南薰。
<br>
<br>　　几时征拜征西越，学著缦胡从使君。
<br>
<br>　　卷746_4  「赠容南韦中丞」陈陶
<br>
<br>　　普宁都护军威重，九驿梯航压要津。十二铜鱼尊画戟，
<br>
<br>　　三千犀甲拥朱轮。风云已静西山寇，闾井全移上国春。
<br>
<br>　　不独来苏发歌咏，天涯半是泣珠人。
<br>
<br>　　卷746_5  「投赠福建路罗中丞」陈陶
<br>
<br>　　越艳新谣不厌听，楼船高卧静南溟。未闻建水窥龙剑，
<br>
<br>　　应喜家山接女星。三捷楷模光典策，一生封爵笑丹青。
<br>
<br>　　皇恩几日西归去，玉树扶疏正满庭。
<br>
<br>　　卷746_6  「赠江南李偕副使」陈陶
<br>
<br>　　世禄三朝压凤池，杜陵公子汉庭知。雷封始贺堂溪剑，
<br>
<br>　　花府寻邀玉树枝。几日坐谈诛叛逆，列城归美见歌诗。
<br>
<br>　　从军莫厌千场醉，即是金銮宠命时。
<br>
<br>　　卷746_7  「贺容府韦中丞大府贤兄新除黔南经略」陈陶
<br>
<br>　　蓬瀛簪笏旧联行，紫极差池降宠章。列国山河分雁字，
<br>
<br>　　一门金玉尽龙骧。耿家符节朝中美，袁氏芝兰阃外香。
<br>
<br>　　烽戍悠悠限巴越，伫听歌咏两甘棠。
<br>
<br>　　卷746_8  「和容南韦中丞题瑞亭白燕、白鼠、六眸龟、嘉莲」陈陶
<br>
<br>　　伏波恩信动南夷，交趾喧传四瑞诗。燕鼠孕灵褒上德，
<br>
<br>　　龟莲增耀答无私。回翔雪侣窥檐处，照映红巢出水时。
<br>
<br>　　尽写流传在轩槛，嘉祥从此百年知。
<br>
<br>　　卷746_9  「题豫章西山香城寺」陈陶
<br>
<br>　　十地严宫礼竺皇，钐绰ジ蟀胩煜恪５o园树老梵声小，
<br>
<br>　　雪岭花香灯影长。霄汉落泉供月界，蓬壶灵鸟侍云房。
<br>
<br>　　何年七七金人降，金锡珠坛满上方。
<br>
<br>　　卷746_10  「送江西周尚书赴滑台」陈陶
<br>
<br>　　楚谣襦F整三千，喉舌新恩下九天。天角雄都分节钺，
<br>
<br>　　蛟龙旧国罢楼船。昆河已在兵钤内，棠树空留鹤岭前。
<br>
<br>　　多病无因酬一顾，鄢陵千骑去翩翩。
<br>
<br>　　卷746_11  「闽中送任畹端公还京」陈陶
<br>
<br>　　燕台下榻玉为人，月桂曾输次第春。几日酬恩坐炎瘴，
<br>
<br>　　九秋高驾拂星辰。汉庭凤进g行喜，隋国珠还水府贫。
<br>
<br>　　多少嘉谟奏风俗，斗牛孤剑在平津。
<br>
<br>　　卷746_12  「豫章江楼望西山有怀」陈陶
<br>
<br>　　水护星坛列太虚，烟霓十八上仙居。时人未识辽东鹤，
<br>
<br>　　吾祖曾传宝鼎书。终日章江催白鬓，何年丹灶见红蕖。
<br>
<br>　　桃花谷口春深浅，欲访先生赤鲤鱼。
<br>
<br>　　卷746_13  「经徐稚墓」陈陶
<br>
<br>　　郏r妖兴炎汉衰，先生南国卧明夷。凤凰屡降玄c礼，
<br>
<br>　　琼石终藏烈火诗。禁掖衣冠加宋鹊，湖山耕钓没尧时。
<br>
<br>　　千年垄树何人哭，寂寞苍苔内史碑。
<br>
<br>　　卷746_14  「钟陵道中作」陈陶
<br>
<br>　　原隰经霜蕙草黄，塞鸿消息怨流芳。秋山落照见麋鹿，
<br>
<br>　　南国异花开雪霜。烟火近通瓠俗，水云深入武陵乡。
<br>
<br>　　曾逢啮缺话东海，长忆萧家青玉床。
<br>
<br>　　卷746_15  「旅泊涂江」陈陶
<br>
<br>　　烟雨南江一叶微，松潭渔父夜相依。断沙雁起金精出，
<br>
<br>　　孤岭猿愁木客归。楚国柑橙劳梦想，丹陵霞鹤间音徽。
<br>
<br>　　无因得似沧溟叟，始忆离巢已倦飞。
<br>
<br>　　卷746_16  「上建溪」陈陶
<br>
<br>　　崆峒一派泻苍烟，长揖丹丘逐水仙。云树杳冥通上界，
<br>
<br>　　峰峦回合下闽川。侵星愁过蛟龙国，采碧时逢婺女船。
<br>
<br>　　已判猿催鬓先白，几重滩濑在秋天。
<br>
<br>　　卷746_17  「冬日暮旅泊庐陵」陈陶
<br>
<br>　　螺亭倚棹哭飘蓬，白浪欺船自向东。楚国蕙兰增怅望，
<br>
<br>　　番禺筐篚旅虚空。江城雪落千家梦，汀渚冰生一夕风。
<br>
<br>　　弃置侯鲭任羁束，不劳龟瓦问穷通。
<br>
<br>　　卷746_18  「登宝历寺阁」陈陶
<br>
<br>　　金碧高层世界空，凭U长啸八蛮风。横轩水壮蛟龙府，
<br>
<br>　　倚栋星开牛斗宫。三楚故墟残景北，六朝荒苑断山东。
<br>
<br>　　不堪怀古劳悲笑，安得鹏抟颢气中。
<br>
<br>　　卷746_19  「寄兵部任畹郎中」陈陶
<br>
<br>　　常思剑浦越清尘，豆蔻花红十二春。昆玉已成廊庙器，
<br>
<br>　　涧松犹是薜萝身。虽同橘柚依南土，终愧魁罡近北辰。
<br>
<br>　　好向昌时荐遗逸，莫教千古吊灵均。
<br>
<br>　　卷746_20  「赠江南从事张侍郎」陈陶
<br>
<br>　　平南门馆凤凰毛，二十华轩立最高。几处谈天致云雨，
<br>
<br>　　早时文海得鲸鳌。姻联紫府萧窗贵，职称青钱绣服豪。
<br>
<br>　　江徼无虞才不展，衔杯终日咏离骚。
<br>
<br>　　卷746_21  「剑池」陈陶
<br>
<br>　　秦帝南巡厌火精，苍黄埋剑故丰城。霸图缭戾金龙蛰，
<br>
<br>　　坤道扶摇紫气生。星斗卧来闲窟穴，雌雄飞去变澄泓。
<br>
<br>　　永怀惆怅中宵作，不见春雷发匣声。
<br>
<br>　　卷746_22  「洛城见贺自真飞升（一作登仙）」陈陶
<br>
<br>　　子晋鸾飞古洛川，金桃再熟贺郎仙。三清乐奏嵩丘下，
<br>
<br>　　五色云屯御苑前。朱顶舞低迎绛节，青鬟歌对驻香。
<br>
<br>　　谁能白昼相悲泣，太极光阴亿万年。
<br>
<br>　　卷746_23  「谪仙吟赠赵道士」陈陶
<br>
<br>　　汗漫东游黄鹤雏，缙云仙子住清都。三元麟凤推高座，
<br>
<br>　　六甲风雷s小壶。日月暗资灵寿药，山河拟作化生符。
<br>
<br>　　若为失意居蓬岛，鳌足尘飞桑树枯。
<br>
<br>　　卷746_24  「夜别温商梓州」陈陶
<br>
<br>　　凤凰城里花时别，玄武江边月下逢。客舍莫辞先买酒，
<br>
<br>　　相门曾忝旧登龙。迎风骚屑千家竹，隔水悠扬午夜钟。
<br>
<br>　　明日又行西蜀去，不堪天际远山重。
<br>
<br>　　卷746_25  「题赠高闲上人」陈陶
<br>
<br>　　檐卜花间客，轩辕席上珍。笔江秋菡萏，僧国瑞麒麟。
<br>
<br>　　内殿初招隐，曹溪得后尘。龙蛇惊粉署，花雨对金轮。
<br>
<br>　　白马方依汉，朱星又入秦。剧谈凌凿齿，清论倒波旬。
<br>
<br>　　拂石先天古，降龙旧国春。珠还合浦老，龙去玉州贫。
<br>
<br>　　鸳鹭输黄绢，场坛绕白O.鼎湖闲入梦，金阁静通神。
<br>
<br>　　海气成方丈，山泉落净巾。猴深爱月，鸥鸟不猜人。
<br>
<br>　　拂岳萧萧竹，垂空澹澹津。汉珠难觅对，荆璞本来真。
<br>
<br>　　伊傅多联壁，刘雷竞买邻。江边有国宝，时为毙浅健
<br>
<br>　　卷746_26  「哭王赞府」陈陶
<br>
<br>　　白水流今古，青山送死生。驱驰三楚掾，倏忽一空名。
<br>
<br>　　金玉埋皋壤，芝兰哭弟兄。龙头孤后进，鹏翅失前程。
<br>
<br>　　愁变风云色，悲连鼓角声。落星辞圣代，寒梦闭佳城。
<br>
<br>　　伊昔来江邑，从容副国英。德逾栖棘美，公亚饮冰清。
<br>
<br>　　大厦亡孤直，群儒忆老成。白驹悲里巷，梁木恸簪缨。
<br>
<br>　　陇遂添新草，珠还满旧Y.苍苍难可问，原上晚烟横。
<br>
<br>　　卷746_27  「圣帝击壤歌四十声」陈陶
<br>
<br>　　百六承尧绪，艰难土运昌。太虚横彗孛，中野斗豺狼。
<br>
<br>　　帝曰更吾嗣，时哉忆圣唐。英星垂将校，神岳诞忠良。
<br>
<br>　　炼石医元气，屠鳌正昊苍。扫原铺一德，驱立三光。
<br>
<br>　　大道重苏息，真风再发扬。芟夷逾旧迹，神圣掩前王。
<br>
<br>　　郊酒酣寥廓，鸿恩受渺茫。地图龟负出，天诰凤衔将。
<br>
<br>　　杂贡来山峙，群夷入雁行。紫泥搜海岱，鸿笔富岩廊。
<br>
<br>　　鹰象敷宸极，寰瀛作瑞坊。泥丸封八表，金镜照中央。
<br>
<br>　　构殿基麟趾，开藩表凤翔。銮舆亲稼穑，朱幌务蚕桑。
<br>
<br>　　戎羯输天马，灵仙侍玉房。宫仪水L甲，门卫绿沈枪。
<br>
<br>　　陶铸超三古，车书混万方。时巡望虞舜，L狩法殷汤。
<br>
<br>　　化合讴谣满，年丰鬼蜮藏。政源归牧马，公法付神羊。
<br>
<br>　　宝鼎无灵应，金瓯肯破伤。封山昭茂绩，祠执答嘉祥。
<br>
<br>　　在昔宫闱僭，仍罹羿浞殃。牝鸡何Bca，a犬漫稹
<br>
<br>　　苗祷三灵怒，桓偷九族亡。鲸鲵寻挂网，魑魅旋投荒。
<br>
<br>　　松柏霜逾翠，芝兰露更香。圣谟流祚远，仙系发源长。
<br>
<br>　　岛屿征徭薄，漪澜泛稻凉。凫鱼餍餐啖，荷薜足衣裳。
<br>
<br>　　寤寐华胥国，嬉游太素乡。鹰r飞接翼，忠孝住连墙。
<br>
<br>　　有叟能调鼎，无媒隐钓璜。乾坤资识量，江海入文章。
<br>
<br>　　野鹤思蓬阙，山麋忆庙堂。泥沙空淬砺，星斗屡低昂。
<br>
<br>　　历草何因见，衢尊岂暂忘。终随嘉橘赋，霄汉谒羲皇。
<br>
<br>　　卷746_28  「续古二十九首」陈陶
<br>
<br>　　大尧登宝位，麟凤焕宸居。海曲沾恩泽，还生比目鱼。
<br>
<br>　　生值揖逊历，长歌东南春。钓鳌年三十，未见天子巡。
<br>
<br>　　轩辕承化日，群凤戏池台。大朴衰丧后，仲尼生不来。
<br>
<br>　　大道归孟门，萧兰日争长。想得巢居时，碧江应无浪。
<br>
<br>　　LL蓬舍下，慕君麒麟阁。笑杀王子乔，寥天乘白鹤。
<br>
<br>　　杳杳巫峡云，悠悠汉江水。愁杀几少年，春风相忆地。
<br>
<br>　　吴洲采芳客，桂棹木兰船。日晚欲有寄，裴回春风前。
<br>
<br>　　仙家风景晏，浮世年华速。邂逅汉武时，蟠桃海东熟。
<br>
<br>　　南国珊瑚树，好裁天马鞭。鱼龙不解语，海曲空蝉娟。
<br>
<br>　　周穆恣游幸，横天驱八龙。宁知泰山下，日日望登封。
<br>
<br>　　秦国饶罗网，中原绝麟凤。万乘巡海回，鲍鱼空相送。
<br>
<br>　　秦家无庙略，遮虏续长城。万姓陇头死，中原荆棘生。
<br>
<br>　　秦作东海桥，中州鬼辛苦。纵得跨蓬莱，群仙亦飞去。
<br>
<br>　　隋炀弃中国，龙舟巡海涯。春风广陵苑，不见秦宫花。
<br>
<br>　　范子相句践，灭吴成大勋。虽然五湖去，终愧溪云。
<br>
<br>　　麟凤识翔蛰，圣贤明卷舒。哀哉嵇叔夜，智不及。
<br>
<br>　　战地三尺骨，将军一身贵。自古若吊冤，落花少于泪。
<br>
<br>　　楚国千里旱，土龙日已多。九谷竟枯死，好云闲嵯峨。
<br>
<br>　　汉家三殿色，恩泽若飘风。今日黄金屋，明朝长信宫。
<br>
<br>　　南园杏花发，北渚梅花落。吴女妒西施，容华日消铄。
<br>
<br>　　山鸡理毛羽，自言胜乌鸢。一朝逢N|，羞死南海边。
<br>
<br>　　秦家卷衣贵，本是倡家子。金殿一承恩，貂蝉满乡里。
<br>
<br>　　魏宫薛家女，秀色倾三殿。武帝鼎湖归，一身似秋扇。
<br>
<br>　　婵娟越机里，织得双栖凤。慰此殊世花，金梭忽停弄。
<br>
<br>　　学古三十载，犹依白云居。每览班超传，令人慵读书。
<br>
<br>　　雄剑久C落，夜吟秋风起。不是懒为龙，此非延平水。
<br>
<br>　　朝为杨柳色，暮作芙蓉好。春风若有情，江山相逐老。
<br>
<br>　　景龙临太极，五凤当庭舞。谁信壁间梭，升天作云雨。
<br>
<br>　　曾梦诸侯笑，康囚议脱枷。千根池底藕，一朵火中花。
<br>
<br>　　卷746_29  「永嘉赠别」陈陶
<br>
<br>　　芳草温阳客，归心浙水西。临风青桂楫，几日白O溪。
<br>
<br>　　卷746_30  「有所思（一作长相思）」陈陶
<br>
<br>　　欲唱玄云曲，知音复谁是。采掇情未来，临池画春水。
<br>
<br>　　卷746_31  「吴苑思」陈陶
<br>
<br>　　今人地藏古人骨，古人花为今人发。
<br>
<br>　　江南何处葬西施，谢豹空闻采香月。
<br>
<br>　　卷746_32  「古意」陈陶
<br>
<br>　　麻姑井边一株杏，花开不如古时红。
<br>
<br>　　西邻蔡家十岁女，年年二月卖东风。
<br>
<br>　　卷746_33  「朝元引四首」陈陶
<br>
<br>　　帝烛荧煌下九天，蓬莱宫晓玉炉烟。
<br>
<br>　　无央鸾凤随金母，来贺熏风一万年。
<br>
<br>　　正殿云开露冕旒，下方珠翠压鳌头。
<br>
<br>　　天鸡唱罢南山晓，春色光辉十二楼。
<br>
<br>　　万宇灵祥拥帝居，东华元老荐屠苏。
<br>
<br>　　龙池遥望非烟拜，五色钤谟窈。
<br>
<br>　　宝祚河宫一向清，龟鱼天篆益分明。
<br>
<br>　　近臣谁献登封草，五岳齐呼万岁声。
<br>
<br>　　卷746_34  「宿天竺寺」陈陶
<br>
<br>　　一宵何期此灵境，五粒松香金地冷。
<br>
<br>　　西僧示我高隐心，月在中峰葛洪井。
<br>
<br>　　卷746_35  「赋得古莲塘」陈陶
<br>
<br>　　阖闾宫娃能采莲，明珠作佩龙为船。
<br>
<br>　　三千巧笑不复见，江头废苑花年年。
<br>
<br>　　卷746_36  「双桂咏」陈陶
<br>
<br>　　青冥结根易倾倒，沃洲山中双树好。
<br>
<br>　　琉璃宫殿无斧声，石上萧萧伴僧老。
<br>
<br>　　卷746_37  「夏日怀天台（一作夏日有怀）」陈陶
<br>
<br>　　竹斋睡馀柘浆清，麟凤诱我劳此生。
<br>
<br>　　勿忆天台掩书坐，涧云起尽红峥嵘。
<br>
<br>　　卷746_38  「临风叹」陈陶
<br>
<br>　　芙蓉楼中饮君酒，骊驹结言春杨柳。
<br>
<br>　　豫章花落不见归，一望东风堪白首。
<br>
<br>　　卷746_39  「春日行」陈陶
<br>
<br>　　_初鸣洲渚满，龙蛇洗鳞春水暖。
<br>
<br>　　病多欲问山寺僧，湖上人传石桥断。
<br>
<br>　　卷746_40  「春归去」陈陶
<br>
<br>　　九十春光在何处，古人今人留不住。
<br>
<br>　　年年白眼向黔娄，唯放蛴螬飞上树。
<br>
<br>　　卷746_41  「蜀葵咏」陈陶
<br>
<br>　　绿衣宛地红倡倡，熏风似舞诸女郎。
<br>
<br>　　南邻荡子妇无赖，锦机春夜成文章。
<br>
<br>　　卷746_42  「南昌道中」陈陶
<br>
<br>　　古道夤缘蔓黄葛，桓伊冢西春水阔。
<br>
<br>　　村翁莫倚横浦罾，一半鱼虾属鹈獭。
<br>
<br>　　卷746_43  「子规思」陈陶
<br>
<br>　　春山杜鹃来几日，夜啼南家复北家。
<br>
<br>　　野人听此坐惆怅，恐畏踏落东园花。
<br>
<br>　　卷746_44  「吴兴秋思二首」陈陶
<br>
<br>　　不是苕溪厌看月，天涯有程云树凉。
<br>
<br>　　何意汀洲剩风雨，白O今日似潇湘。
<br>
<br>　　日夕鲲鱼梦南国，苕阳水高迷渡头。
<br>
<br>　　故山秋风忆归去，白云又被王孙留。
<br>
<br>　　卷746_45  「闽川梦归」陈陶
<br>
<br>　　千里潺建溪路，梦魂一夕西归去。
<br>
<br>　　龙|欲上巴兽滩，越王金鸡报天曙。
<br>
<br>　　卷746_46  「竹十一首」陈陶
<br>
<br>　　不厌东溪绿玉君，天坛双凤有时闻。
<br>
<br>　　一峰晓似朝仙处，青节森森倚绛云。
<br>
<br>　　万枝朝露学潇湘，杳霭孤亭白石凉。
<br>
<br>　　谁道乖龙不得雨，春雷入地马鞭狂。
<br>
<br>　　啸入新篁一里行，万竿如瓮锁龙泓。
<br>
<br>　　惊巢翡翠无寻处，闲倚云根刻姓名。
<br>
<br>　　青岚帚亚思吾祖，绿润偏多忆蔡邕。
<br>
<br>　　长听南园风雨夜，恐生鳞甲尽为龙。
<br>
<br>　　迸玉闲抽上钓矶，翠苗番次脱霞衣。
<br>
<br>　　山童泥乞青骢马，骑过春泉掣手飞。
<br>
<br>　　须题内史琅\坞，几醉山阳瑟瑟村。
<br>
<br>　　剩养万茎将扫俗，莫教凡鸟闹云门。
<br>
<br>　　一溪云母间灵花，似到封侯逸士家。
<br>
<br>　　谁识雌雄九成律，子乔丹井在深涯。
<br>
<br>　　燕燕雏时紫米香，野溪羞色过东墙。
<br>
<br>　　诸儿莫拗成蹊笋，从结高笼养凤凰。
<br>
<br>　　一节呼龙万里秋，数茎垂海六鳌愁。
<br>
<br>　　更须瀑布峰前种，云里阑干过子猷。
<br>
<br>　　丘壑谁堪话碧鲜，静寻春谱认婵娟。
<br>
<br>　　会当小杀青瑶简，图写龟鱼把上天。
<br>
<br>　　玄圃千春闭玉丛，湛阳一祖碧云空。
<br>
<br>　　不须骚屑愁江岛，今日南枝在国风。
<br>
<br>　　卷746_47  「钟陵秋夜」陈陶
<br>
<br>　　洪崖岭上秋月明，野客枕底章江清。
<br>
<br>　　蓬壶宫阙不可梦，一一入楼归雁声。
<br>
<br>　　卷746_48  「江上逢故人」陈陶
<br>
<br>　　十年蓬转金陵道，长哭青云身不早。
<br>
<br>　　故乡逢尽白头人，清江颜色何曾老。
<br>
<br>　　卷746_49  「水调词十首」陈陶
<br>
<br>　　黠虏迢迢未肯和，五陵年少重横戈。
<br>
<br>　　谁家不结空闺恨，玉箸阑干妾最多。
<br>
<br>　　羽管慵调怨别离，西园新月伴愁眉。
<br>
<br>　　容华不分随年去，独有妆楼明镜知。
<br>
<br>　　忆饯良人玉塞行，梨花三见换啼莺。
<br>
<br>　　边场岂得胜闺阁，莫逞雕弓过一生。
<br>
<br>　　惆怅江南早雁飞，年年辛苦寄寒衣。
<br>
<br>　　征人岂不思乡国，只是皇恩未放归。
<br>
<br>　　水阁莲开燕引雏，朝朝攀折望金吾。
<br>
<br>　　闻道碛西春不到，花时还忆故园无。
<br>
<br>　　自从清野戍辽东，舞袖香销罗幌空。
<br>
<br>　　几度长安发梅柳，节旄零落不成功。
<br>
<br>　　长夜孤眠倦锦衾，秦楼霜月苦边心。
<br>
<br>　　征衣一倍装绵厚，犹虑交河雪冻深。
<br>
<br>　　瀚海长征古别离，华山归马是何时。
<br>
<br>　　仍闻万乘尊犹屈，装束千娇嫁郅支。
<br>
<br>　　沙塞依稀落日边，寒宵魂梦怯山川。
<br>
<br>　　离居渐觉笙歌懒，君逐嫖姚已十年。
<br>
<br>　　万里轮台音信稀，传闻移帐护金微。
<br>
<br>　　会须麟阁留踪迹，不斩天骄莫议归。
<br>
<br>　　卷746_50  「送谢山人归江夏」陈陶
<br>
<br>　　黄鹤春风二千里，山人佳期碧江水。
<br>
<br>　　携琴一醉杨柳堤，日暮龙沙白云起。
<br>
<br>　　卷746_51  「闲居杂兴五首」陈陶
<br>
<br>　　虞韶九奏音犹在，只是巴童自弃遗。
<br>
<br>　　闲卧清秋忆师旷，好风摇动古松枝。
<br>
<br>　　一顾成周力有馀，白云闲钓五溪鱼。
<br>
<br>　　中原莫道无麟凤，自是皇家结网疏。
<br>
<br>　　长爱真人王子乔，五松山月伴吹箫。
<br>
<br>　　从他浮世悲生死，独驾苍鳞入九霄。
<br>
<br>　　越里娃童锦作襦，艳歌声压郢中姝。
<br>
<br>　　无人说向张京兆，一曲江南十斛珠。
<br>
<br>　　云堆西望贼连营，分阃何当举义兵。
<br>
<br>　　莫道羔裘无壮节，古来成事尽书生。
<br>
<br>　　卷746_52  「泉州刺桐花咏兼呈赵使君」陈陶
<br>
<br>　　仿佛三株植世间，风光满地赤城闲。
<br>
<br>　　无因秉烛看奇树，长伴刘公醉玉山。
<br>
<br>　　海曲春深满郡霞，越人多种刺桐花。
<br>
<br>　　可怜虎竹西楼色，锦帐三千阿母家。
<br>
<br>　　石氏金园无此艳，南都旧赋乏灵材。
<br>
<br>　　只因赤帝宫中树，丹凤新衔出世来。
<br>
<br>　　猗猗小艳夹通衢，晴日熏风笑越姝。
<br>
<br>　　只是红芳移不得，刺桐屏障满中都。
<br>
<br>　　不胜攀折怅年华，红树南看见海涯。
<br>
<br>　　故国春风归去尽，何人堪寄一枝花。
<br>
<br>　　赤帝常闻海上游，三千幢盖拥炎州。
<br>
<br>　　今来树似离宫色，红翠斜欹十二楼。
<br>
<br>　　卷746_53  「投赠福建桂常侍二首」陈陶
<br>
<br>　　后来台席更何人，都护朝天拜近臣。
<br>
<br>　　长笑当时汉卿士，等闲恩泽画麒麟。
<br>
<br>　　匝地歌钟镇海隅，城池鞅掌旧名都。
<br>
<br>　　不知珠履三千外，更许侯嬴寄食无。
<br>
<br>　　卷746_54  「陇西行四首」陈陶
<br>
<br>　　汉主东封报太平，无人金阙议边兵。
<br>
<br>　　纵饶夺得林胡塞，碛地桑麻种不生。
<br>
<br>　　誓扫匈奴不顾身，五千貂锦丧胡尘。
<br>
<br>　　可怜无定河边骨，犹是春闺梦里人。
<br>
<br>　　陇戍三看塞草青，楼烦新替护羌兵。
<br>
<br>　　同来死者伤离别，一夜孤魂哭旧营。
<br>
<br>　　黠虏生擒未有涯，黑山营阵识龙蛇。
<br>
<br>　　自从贵主和亲后，一半胡风似汉家。
<br>
<br>　　卷746_55  「答莲花妓」陈陶
<br>
<br>　　近来诗思清于水，老去风情薄似云。
<br>
<br>　　已向升天得门户，锦衾深愧卓文君。
<br>
<br>　　卷746_56  「镜道中吹箫」陈陶
<br>
<br>　　金栏白的善dzC，双凤夜伴江南栖。
<br>
<br>　　十洲人听玉楼晓，空向千山桃杏枝。
<br>
<br>　　卷746_57  「赠野老」陈陶
<br>
<br>　　何年种芝白云里，人传先生老莱子。
<br>
<br>　　消磨世上名利心，澹若岩间一流水。
<br>
<br>　　卷746_58  「酬元亨上人」陈陶
<br>
<br>　　一衲净居云梦合，秋来诗思祝融高。
<br>
<br>　　何因知我津涯阔，远寄东溟六巨鳌。
<br>
<br>　　卷746_59  「题徐稚湖亭」陈陶
<br>
<br>　　伏龙山横洲渚地，人如白O自生死。
<br>
<br>　　洪崖成道二千年，唯有徐君播青史。
<br>
<br>　　卷746_60  「鄱阳秋夕」陈陶
<br>
<br>　　忆昔鄱阳旅游日，曾听南家争捣衣。
<br>
<br>　　今夜重开旧砧杵，当时还见雁南飞。
<br>
<br>　　卷746_61  「飞龙引」陈陶
<br>
<br>　　长洲茂苑朝夕池，映日含风结细漪。坐当伏槛红莲披，
<br>
<br>　　雕轩洞户青O吹。轻幌芳烟郁金馥，绮檐花簟桃李枝。
<br>
<br>　　苕苕翡翠但相逐，桂树鸳鸯恒并宿。
<br>
<br>　　卷746_62  「句」陈陶
<br>
<br>　　蝉声将月短，草色与秋长。
<br>
<br>　　比屋歌黄竹，何人撼白榆。（以上见张为《主客图》）
<br>
<br>　　好看如镜夜，莫笑似弓时。（新月，见《吟窗杂录》）
<br>
<br>　　江湖水清浅，不足掉鲸尾。
<br>
<br>　　饮水狼子瘦，思日鹧鸪寒。
<br>
<br>　　一鼎雄雌金液火，十年寒暑鹿裘。
<br>
<br>　　寄语东流任斑鬓，向隅终守铁梭飞。（上见《北梦琐言》）
<br>
<br>　　乾坤见了文章懒，龙虎成来印绶疏。
<br>
<br>　　近来世上无徐庶，谁向桑麻识卧龙。（见《钓矶立谈》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
