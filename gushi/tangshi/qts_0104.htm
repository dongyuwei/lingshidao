<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百零四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百零四
<br>
<br>　　卷104_1  「奉和九日幸临渭亭登高应制得馀字」萧至忠
<br>
<br>　　望幸三秋暮，登高九日初。朱旗巡汉苑，翠俯秦墟。
<br>
<br>　　宠极萸房遍，恩深菊酎馀。承欢何以答，万亿奉宸居。
<br>
<br>　　卷104_2  「奉和九月九日登慈恩寺浮图应制」萧至忠
<br>
<br>　　天跸三乘启，星舆六辔行。登高凌宝塔，极目遍王城。
<br>
<br>　　神卫空中绕，仙歌云外清。重阳千万寿，率舞颂升平。
<br>
<br>　　卷104_3  「奉和幸安乐公主山庄应制」萧至忠
<br>
<br>　　西郊窈窕凤凰台，北渚平明法驾来。匝地金声初度曲，
<br>
<br>　　周堂玉溜好传杯。湾路分游画舟转，岸门相向碧亭开。
<br>
<br>　　微臣此时承宴乐，仿佛疑从星汉回。
<br>
<br>　　卷104_4  「送张赴朔方应制（一作刘宪诗）」萧至忠
<br>
<br>　　命将择耆年，图功胜必全。光辉万乘饯，威武二庭宣。
<br>
<br>　　中衢横鼓角，旷野蔽旌旃。推食天厨至，投醪御酒传。
<br>
<br>　　凉风过雁苑，杀气下鸡田。分阃恩何极，临岐动睿篇。
<br>
<br>　　卷104_5  「陪幸长宁公主林亭（一作刘宪诗）」萧至忠
<br>
<br>　　公主林亭地，清晨降玉舆。画桥飞渡水，仙阁迥临虚。
<br>
<br>　　新晴看蛱蝶，早夏摘芙蕖。文酒娱游盛，忻叨侍从馀。
<br>
<br>　　卷104_6  「陪幸五王宅（一作刘宪诗）」萧至忠
<br>
<br>　　北斗枢机任，西京肺腑亲。畴昔王门下，今兹制幸晨。
<br>
<br>　　恩来山水被，圣作管弦新。绕座薰红药，当轩暗绿筠。
<br>
<br>　　摘荷才早夏，听鸟尚馀春。行漏金徒晓，风烟是观津。
<br>
<br>　　卷104_7  「三会寺应制（一作刘宪诗）」萧至忠
<br>
<br>　　i仓史台，敞朗绀园开。戒旦壶人警，翻霜羽骑来。
<br>
<br>　　下辇登三袭，褰旒望九垓。林披馆陶榜，水浸昆明灰。
<br>
<br>　　网户飞花缀，幡竿度鸟回。豫游仙唱动，潇洒出尘埃。
<br>
<br>　　卷104_8  「荐福寺应制（一作刘宪诗）」萧至忠
<br>
<br>　　地灵传景福，天驾俨钩陈。佳哉藩邸旧，赫矣梵宫新。
<br>
<br>　　香塔鱼山下，禅堂雁水滨。珠幡映白日，镜殿写青春。
<br>
<br>　　甚欢延故吏，大觉拯生人。幸承歌颂末，长奉属车尘。
<br>
<br>　　卷104_9  「陪游上苑遇雪（一作刘宪诗）」萧至忠
<br>
<br>　　龙骖晓入望春宫，正逢春雪舞春风。
<br>
<br>　　花光并在天文上，寒气行销御酒中。
<br>
<br>　　卷104_10  「奉和九日幸临渭亭登高应制得风字」李迥秀
<br>
<br>　　重九临商节，登高出汉宫。正逢萸实满，还对菊花丛。
<br>
<br>　　霁云开就日，仙藻丽秋风。微臣预在镐，窃\遂无穷。
<br>
<br>　　卷104_11  「奉和九月九日登慈恩寺浮图应制」李迥秀
<br>
<br>　　沙界人王塔，金绳梵帝游。言从o树赏，行玩菊丛秋。
<br>
<br>　　御酒调甘露，天花拂彩旒。尧年将佛日，同此庆时休。
<br>
<br>　　卷104_12  「奉和幸安乐公主山庄应制」李迥秀
<br>
<br>　　诘旦重门闻警跸，传言太主奏山林。是日回舆罗万骑，
<br>
<br>　　此时欢喜赐千金。鹭羽凤箫参乐曲，荻园竹径接帷阴。
<br>
<br>　　手舞足蹈方无已，万年千岁奉薰琴。
<br>
<br>　　卷104_13  「夜宴安乐公主宅」李迥秀
<br>
<br>　　金榜i云里开，玉箫参差天际回。
<br>
<br>　　莫惊侧弁还归路，只为平阳歌舞催。
<br>
<br>　　卷104_14  「奉和九日幸临渭亭登高应制得亭字」杨廉
<br>
<br>　　远目瞰秦s，重阳坐灞亭。既开黄菊酒，还降紫微星。
<br>
<br>　　箫鼓谙仙曲，山河入画屏。幸兹陪宴喜，无以效丹青。
<br>
<br>　　卷104_15  「奉和九月九日登慈恩寺浮图应制」杨廉
<br>
<br>　　万乘临真境，重阳眺远空。慈云浮雁塔，定水映龙宫。
<br>
<br>　　宝铎含飙响，仙轮带日红。天文将瑞色，辉焕满寰中。
<br>
<br>　　卷104_16  「奉和九日幸临渭亭登高应制得枝字」韦安石
<br>
<br>　　重九开秋节，得一动宸仪。金风飘菊蕊，玉露泫萸枝。
<br>
<br>　　睿览八外，天文七曜披。临深应在即，居高岂忘危。
<br>
<br>　　卷104_17  「侍宴旋师喜捷应制」韦安石
<br>
<br>　　蜂蚁屯夷落，熊罴逐汉飞。忘躯百战后，屈指一年归。
<br>
<br>　　厚眷纾天藻，深慈解御衣。兴酣歌舞出，朝野叹光辉。
<br>
<br>　　卷104_18  「梁王宅侍宴应制同用风字」韦安石
<br>
<br>　　梁园开胜景，轩驾动宸衷。早荷承湛露，修竹引薰风。
<br>
<br>　　九酝倾钟石，百兽协丝桐。小臣陪宴镐，献寿奉维嵩。
<br>
<br>　　卷104_19  「奉和九日幸临渭亭登高应制得明字」窦希d
<br>
<br>　　銮舆巡上苑，凤驾瞰层城。御座丹乌丽，宸居白鹤惊。
<br>
<br>　　玉旗萦桂叶，金杯泛菊英。九晨陪圣膳，万岁奉承明。
<br>
<br>　　卷104_20  「奉和九日幸临渭亭登高应制得臣字」陆景初
<br>
<br>　　九秋光顺豫，重节霁良辰。登高识汉苑，问道侍轩臣。
<br>
<br>　　菊花浮鬯，萸房插缙绅。圣化边陲谧，长洲鸿雁宾。
<br>
<br>　　卷104_21  「奉和九日幸临渭亭登高应制得日字」郑南金
<br>
<br>　　重阳玉律应，万乘金舆出。风起韵虞弦，云开吐尧日。
<br>
<br>　　菊花浮圣酒，茱香挂衰质。欲知恩煦多，顺动观秋实。
<br>
<br>　　卷104_22  「奉和九日幸临渭亭登高应制得直字」李咸
<br>
<br>　　重阳乘令序，四野开晴色。日月数初并，乾坤圣登极。
<br>
<br>　　菊黄迎酒泛，松翠凌霜直。游海难为深，负山徒倦力。
<br>
<br>　　卷104_23  「奉和九日幸临渭亭登高应制得花字」赵彦伯
<br>
<br>　　九日报仙家，三秋转岁华。呼鹰下鸟路，戏马出龙沙。
<br>
<br>　　簪挂丹萸蕊，杯浮紫菊花。所愿同微物，年年共辟邪。
<br>
<br>　　卷104_24  「从宴桃花园咏桃花应制（本赵彦昭诗）」赵彦伯
<br>
<br>　　红萼竞燃春苑曙，zv茸新吐御筵开。
<br>
<br>　　长年愿奉西王宴，近侍惭无东朔才。
<br>
<br>　　卷104_25  「苑中遇雪应制」赵彦伯
<br>
<br>　　千钟圣酒御筵披，六出祥英乱绕枝。
<br>
<br>　　即此神仙对琼圃，何烦辙迹向瑶池。
<br>
<br>　　卷104_26  「奉和九日幸临渭亭登高应制得樽字」于经野
<br>
<br>　　御气三秋节，登高九曲门。桂筵罗玉俎，菊醴溢芳樽。
<br>
<br>　　遵渚归鸿度，承云舞鹤N.微臣滥陪赏，空荷圣明恩。
<br>
<br>　　卷104_27  「奉和九日幸临渭亭登高应制得还字」卢怀慎
<br>
<br>　　时和素秋节，宸豫紫机关。鹤似闻琴至，人疑宴镐还。
<br>
<br>　　旷望临平野，潺俯暝湾。无因酬大德，空此愧崇班。
<br>
<br>　　卷104_28  「奉和圣制龙池篇」卢怀慎
<br>
<br>　　代邸东南龙跃泉，清漪碧浪远浮天。楼台影就波中出，
<br>
<br>　　日月光疑镜里悬。雁沼洄流成舜海，龟书荐社应尧年。
<br>
<br>　　大川既济惭为楫，报德空思奉细涓。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
