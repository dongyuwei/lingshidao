<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百三十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百三十七
<br>
<br>　　卷137_1  「田家即事」储光羲
<br>
<br>　　蒲叶日已长，杏花日已滋。老农要看此，贵不违天时。
<br>
<br>　　迎晨起饭牛，双驾耕东。蚯蚓土中出，田乌随我飞。
<br>
<br>　　群合乱啄噪，嗷嗷如道饥。我心多恻隐，顾此两伤悲。
<br>
<br>　　拨食与田乌，日暮空筐归。亲戚更相诮，我心终不移。
<br>
<br>　　卷137_2  「同王十三维偶然作十首」储光羲
<br>
<br>　　仲夏日中时，草木看欲鳌Ｌ锛蚁ЧちΓ把锄来东皋。
<br>
<br>　　顾望浮云阴，往往误伤苗。归来悲困极，兄嫂共相D.
<br>
<br>　　无钱可沽酒，何以解劬劳。夜深星汉明，庭宇虚寥寥。
<br>
<br>　　高柳三五株，可以独逍遥。
<br>
<br>　　北山种松柏，南山种蒺藜。出入虽同趣，所向各有宜。
<br>
<br>　　孔丘贵仁义，老氏好无为。我心若虚空，此道将安施。
<br>
<br>　　暂过伊阙间，晚三伏时。高阁入云中，芙蓉满清池。
<br>
<br>　　要自非我室，还望南山陲。
<br>
<br>　　野老本贫贱，冒暑锄瓜田。一畦未及终，树下高枕眠。
<br>
<br>　　荷者谁子，皤皤来息肩。不复问乡墟，相见但依然。
<br>
<br>　　腹中无一物，高话羲皇年。落日临层隅，逍遥望晴川。
<br>
<br>　　使妇提蚕筐，呼儿榜渔船。悠悠泛绿水，去摘浦中莲。
<br>
<br>　　莲花艳且美，使我不能还。
<br>
<br>　　浮云在虚空，随风复卷舒。我心方处顺，动作何忧虞。
<br>
<br>　　但言婴世网，不复得闲居。迢递别东国，超遥来西都。
<br>
<br>　　见人乃恭敬，曾不问贤愚。虽若不能言，中心亦难诬。
<br>
<br>　　故乡满亲戚，道远情日疏。偶欲陈此意，复无南飞凫。
<br>
<br>　　草木花叶生，相与命为春。当非草木意，信是故时人。
<br>
<br>　　静念恻群物，何由知至真。狂歌问夫子，夫子莫能陈。
<br>
<br>　　凤凰飞且鸣，容裔下天津。清净无言语，兹焉庶可亲。
<br>
<br>　　黄河流向东，弱水流向西。趋舍各有异，造化安能齐。
<br>
<br>　　妾本邯郸女，生长在丛台。既闻容见宠，复想玄为妻。
<br>
<br>　　刻画尚风流，幸会君招携。逶迤歌舞座，婉娈芙蓉闺。
<br>
<br>　　日月方向除，恩爱忽焉暌。弃置谁复道，但悲生不谐。
<br>
<br>　　羡彼匹妇意，偕老常同栖。
<br>
<br>　　日暮登春山，山鲜云复轻。远近看春色，踟蹰新月明。
<br>
<br>　　仙人浮丘公，对月时吹笙。丹鸟飞熠熠，苍蝇乱营营。
<br>
<br>　　群动汩吾真，讹言伤我情。安得如子晋，与之游太清。
<br>
<br>　　耽耽铜L宫，遥望长数里。宾客无多少，出入皆珠履。
<br>
<br>　　朴儒亦何为，辛苦读旧史。不道无家舍，效他养妻子。
<br>
<br>　　冽冽玄冬暮，衣裳无准拟。偶然著道书，神人养生理。
<br>
<br>　　公卿时见赏，赐赉难具纪。莫问身后事，且论朝夕是。
<br>
<br>　　空山暮雨来，众鸟竟栖息。斯须照夕阳，双双复抚翼。
<br>
<br>　　我念天时好，东田有稼穑。浮云蔽川原，新流集沟洫。
<br>
<br>　　裴回顾衡宇，僮仆邀我食。卧览床头书，睡看机中织。
<br>
<br>　　想见明膏煎，中夜起唧唧。
<br>
<br>　　四邻竞丰屋，我独好卑室。窈窕高台中，时闻抚新瑟。
<br>
<br>　　狂飙动地起，拔木乃非一。相顾始知悲，中心忧且栗。
<br>
<br>　　蚩蚩命子弟，恨不居高秩。日入宾从归，清晨冠盖出。
<br>
<br>　　中庭有奇树，荣早衰复疾。此道犹不知，微言安可述。
<br>
<br>　　卷137_3  「升天行贻卢六健」储光羲
<br>
<br>　　真人居阆风，时奏清商音。听者即王母，泠泠和瑟琴。
<br>
<br>　　坐对三花枝，行随五云阴。天长昆仑小，日久蓬莱深。
<br>
<br>　　上由玉华宫，下视首阳岑。神州亦清净，要自有浮沉。
<br>
<br>　　恻恻苦哉行，呱呱游子吟。庐山逢若士，思欲化黄金。
<br>
<br>　　雨雪没太山，谁能无归心。逍遥在云汉，可以来相寻。
<br>
<br>　　卷137_4  「田家杂兴八首」储光羲
<br>
<br>　　春至If鸣，薄言向田墅。不能自力作，黾勉娶邻女。
<br>
<br>　　既念生子孙，方思广田圃。闲时相顾笑，喜悦好禾黍。
<br>
<br>　　夜夜登啸台，南望洞庭渚。百草被霜露，秋山响砧杵。
<br>
<br>　　却羡故年时，中情无所取。
<br>
<br>　　众人耻贫贱，相与尚膏腴。我情既浩荡，所乐在畋渔。
<br>
<br>　　山泽时晦暝，归家暂闲居。满园植葵藿，绕屋树桑榆。
<br>
<br>　　禽雀知我闲，翔集依我庐。所愿在优游，州县莫相呼。
<br>
<br>　　日与南山老，兀然倾一壶。
<br>
<br>　　逍遥阡陌上，远近无相识。落日照秋山，千岩同一色。
<br>
<br>　　网罟绕深莽，鹰r始轻翼。猎马既如风，奔兽莫敢息。
<br>
<br>　　驻旗沧海上，犒士吴宫侧。楚国有夫人，性情本贞直。
<br>
<br>　　鲜禽徒自致，终岁竟不食。
<br>
<br>　　田家趋垄亩，当昼掩虚关。邻里无烟火，儿童共幽闲。
<br>
<br>　　桔槔悬空圃，鸡犬满桑间。时来农事隙，采药游名山。
<br>
<br>　　但言所采多，不念路险艰。人生如蜉蝣，一往不可攀。
<br>
<br>　　君看西王母，千载美容颜。
<br>
<br>　　平生养情性，不复计忧乐。去家行卖畚，留滞南阳郭。
<br>
<br>　　秋至黍苗黄，无人可刈获。稚子朝未饭，把竿逐鸟雀。
<br>
<br>　　忽见梁将军，乘车出宛洛。意气轶道路，光辉满墟落。
<br>
<br>　　安知负薪者，AA笑轻薄。
<br>
<br>　　楚山有高士，梁国有遗老。筑室既相邻，向田复同道。
<br>
<br>　　糗L常共饭，儿孙每更抱。忘此耕耨劳，愧彼风雨好。
<br>
<br>　　蟪蛄鸣空泽，_伤秋草。日夕寒风来，衣裳苦不早。
<br>
<br>　　梧桐荫我门，薜荔网我屋。迢迢两夫妇，朝出暮还宿。
<br>
<br>　　稼穑既自种，牛羊还自牧。日旰懒耕锄，登高望川陆。
<br>
<br>　　空山足禽兽，墟落多乔木。白马谁家儿，联翩相驰逐。
<br>
<br>　　种桑百馀树，种黍三十亩。衣食既有馀，时时会亲友。
<br>
<br>　　夏来菰米饭，秋至菊花酒。孺人喜逢迎，稚子解趋走。
<br>
<br>　　日暮闲园里，团团荫榆柳。酩酊乘夜归，凉风吹户牖。
<br>
<br>　　清浅望河汉，低昂看北斗。数瓮犹未开，明朝能饮否。
<br>
<br>　　卷137_5  「题辨觉精舍」储光羲
<br>
<br>　　朝随秋云阴，乃至青松林。花阁空中远，方池岩下深。
<br>
<br>　　竹风乱天语，溪响成龙吟。试问真君子，游山非世心。
<br>
<br>　　卷137_6  「题慎言法师故房」储光羲
<br>
<br>　　精庐不住子，自有无生乡。过客知何道，裴回雁子堂。
<br>
<br>　　浮云归故岭，落月还西方。日夕虚空里，时时闻异香。
<br>
<br>　　卷137_7  「石瓮寺」储光羲
<br>
<br>　　遥山起真宇，西向尽花林。下见宫殿小，上看廊庑深。
<br>
<br>　　苑花落池水，天语闻松音。君子又知我，焚香期化心。
<br>
<br>　　卷137_8  「题崔山人别业」储光羲
<br>
<br>　　南阳隐居者，筑室丹溪源。溪冷惧秋晏，室寒欣景暾。
<br>
<br>　　山鸡鸣菌阁，水雾入衡门。东岭或舒啸，北窗时讨论。
<br>
<br>　　封君渭阳竹，逸士汉阴园。何必崆峒上，独为尧所尊。
<br>
<br>　　卷137_9  「行次田家澳梁作」储光羲
<br>
<br>　　田家俯长道，邀我避炎氛。当暑日方昼，高天无片云。
<br>
<br>　　桑间禾黍气，柳下牛羊群。野雀栖空屋，晨昏不复闻。
<br>
<br>　　前登澳梁坂，极望温泉分。逆旅方三舍，西山犹未曛。
<br>
<br>　　卷137_10  「昭圣观」储光羲
<br>
<br>　　主家隐溪口，微路入花源。数日朝青阁，彩云独在门。
<br>
<br>　　双楼夹一殿，玉女侍玄元。扶骶◇茨荆步檐多画。
<br>
<br>　　新松引天籁，小柏绕山樊。坐弄竹阴远，行随溪水喧。
<br>
<br>　　石池辨春色，林兽知人言。未逐凤凰去，真宫在此原。
<br>
<br>　　卷137_11  「题辛道士房」储光羲
<br>
<br>　　全神不言命，所尚道家流。迨此远南楚，遂令思北游。
<br>
<br>　　先生秀衡岳，玉立居玄丘。门带江山静，房随瑶草幽。
<br>
<br>　　逍遥三花发，罔象五云浮。自有太清纪，曾垂华发忧。
<br>
<br>　　大年方橐a，小智即蜉蝣。七日赤龙至，莫令余独留。
<br>
<br>　　卷137_12  「登秦岭作，时陷贼归国」储光羲
<br>
<br>　　朝出猛兽林，iC登高峰。僮仆履云雾，随我行太空。
<br>
<br>　　羲和舒灵晖，倏忽西极通。回首望泾渭，隐隐如长虹。
<br>
<br>　　九逵合苍芜，五陵遥瞳。鹿游大明殿，雾湿华清宫。
<br>
<br>　　网罗蠛蠓时，顾齿熊罴锋。失途走江汉，不能有其功。
<br>
<br>　　气逐招摇星，魂随阊阖风。惟言宇宙清，复使车书同。
<br>
<br>　　林木被繁霜，合沓连山红。鹏鹗励羽翼，俯视荆棘丛。
<br>
<br>　　誓将食I^，然后归崆峒。
<br>
<br>　　卷137_13  「晦日任桥池亭」储光羲
<br>
<br>　　温泉作天邑，直北开新洲。未有菰蒲生，即闻凫雁游。
<br>
<br>　　六亭在高岸，数岛居中流。晦日望清波，相与期泛游。
<br>
<br>　　西道苦转毂，北堤疲行舟。清泠水木阴，才可适我忧。
<br>
<br>　　卷137_14  「望幸亭」储光羲
<br>
<br>　　五年一巡狩，西幸过东畿。周国易居守，周人多怨思。
<br>
<br>　　君王敷惠政，程作贵从时。大厦非一木，沉沉临九逵。
<br>
<br>　　庆云宿飞栋，嘉树罗青墀。疏屏宜朝享，方塘堪水嬉。
<br>
<br>　　云中仰华盖，桁下望春旗。天意知如此，星言归洛师。
<br>
<br>　　卷137_15  「哥舒大夫颂德」储光羲
<br>
<br>　　天纪启真命，君生臣亦生。乃知赤帝子，复有苍龙精。
<br>
<br>　　神武建皇极，文昌开将星。超超渭滨器，落落山西名。
<br>
<br>　　画阃入受，凿门出I城。戎人昧正朔，我有轩辕兵。
<br>
<br>　　陇路起丰镐，关云随旆旌。河湟训兵甲，义勇方横行。
<br>
<br>　　韩魏多锐士，蹶张在幕庭。大非四决轧，石堡高峥嵘。
<br>
<br>　　攻伐若振槁，孰云非神明。嘉谋即天意，骤胜由师贞。
<br>
<br>　　枯草被西陆，烈风昏太清。戢戈旄头落，牧马昆仑平。
<br>
<br>　　宾从俨冠盖，封山纪天声。来朝芙蓉阙，鸣玉飘华缨。
<br>
<br>　　直道济时宪，天邦遂轻刑。抗书报知己，松柏亦以荣。
<br>
<br>　　嘉命列上第，德辉照天京。在车持简墨，粲粲皆词英。
<br>
<br>　　顾我抢榆者，莫能翔青冥。游燕非骐骥，踯躅思长鸣。
<br>
<br>　　卷137_16  「安宜园林献高使君」储光羲
<br>
<br>　　直道已三出，幸从江上回。新居茅茨迥，起见秋云开。
<br>
<br>　　十里次舟楫，二桥交往来。楚言满邻里，雁叫喧池台。
<br>
<br>　　鱼鳖乐仁政，浮沉亦至哉。小山宜大隐，要自望蓬莱。
<br>
<br>　　卷137_17  「秋庭贻马九」储光羲
<br>
<br>　　伊昔好观国，自乡西入秦。往复万馀里，相逢皆众人。
<br>
<br>　　大君幸东岳，世哲扈时巡。予亦从此去，闲居清洛滨。
<br>
<br>　　稍稍寒木直，彩彩阳华新。迭宕孔文举，风流石季伦。
<br>
<br>　　妙年一相得，白首定相亲。重此虚宾馆，欢言冬及春。
<br>
<br>　　哲兄盛文史，出入驰高轨。令德本同人，深心重知己。
<br>
<br>　　绛衣朝圣主，纱帐延才子。伯淮与季江，清F各孤峙。
<br>
<br>　　群芳趋泛爱，万物通情理。而我信空虚，提携过杞梓。
<br>
<br>　　夫君美声德，直道期终始。孰谓忽离居，优游郑东里。
<br>
<br>　　东里近王城，山连路亦平。何言相去远，闲言独凄清。
<br>
<br>　　万里鸿雁度，四邻砧杵鸣。其如久离别，重以霜风惊。
<br>
<br>　　卷137_18  「河中望鸟滩作贻吕四郎中」储光羲
<br>
<br>　　河流有深曲，舟子莫能知。弭棹临沙屿，微吟西日驰。
<br>
<br>　　平明春色霁，两岸好风吹。去去川途尽，悠悠亲友离。
<br>
<br>　　汉宫成羽翼，伊水弄参差。为惜淮南子，如何攀桂枝。
<br>
<br>　　卷137_19  「秦中初霁献给事二首」储光羲
<br>
<br>　　渭水收暮雨，处处多新泽。宫苑傍山明，云林带天碧。
<br>
<br>　　君子耸高驾，英声邈今昔。锵佩出中台，缨入仙掖。
<br>
<br>　　夙心幸清鉴，晚志欣良觌。鸣盗非足征，愿言同下客。
<br>
<br>　　南国久为思，西都尝作宾。云开天地色，日照山河春。
<br>
<br>　　善听在知己，扬光唯达人。妙年弄柔翰，弱冠偶良晨。
<br>
<br>　　擢第文昌阁，还家沧海滨。寸心何所望，东掖有贤臣。
<br>
<br>　　卷137_20  「晚次东亭献郑州宋使君文」储光羲
<br>
<br>　　自初宾上国，乃到邹人乡。曾点与曾子，俱升阙里堂。
<br>
<br>　　武皇恢大略，逸翮思寥廓。三居清宪台，两拜文昌阁。
<br>
<br>　　为道既贞信，处名犹謇谔。铁柱励风威，锦轴含光辉。
<br>
<br>　　夜闻持简立，朝看伏奏归。洞门清佩响，广路玉珂飞。
<br>
<br>　　骧首入丹掖，抟空趋太微。丝纶逢圣主，出入飘华组。
<br>
<br>　　炙薜畚啵侃侃居文府。海内语三独，朝端谋六户。
<br>
<br>　　善计在弘羊，清严归仲举。侍郎跨方朔，中丞蔑周处。
<br>
<br>　　天眷择循良，惟贤降宠章。分符指聊摄，为政本农桑。
<br>
<br>　　籍籍歌五F，祁祁颂千箱。随车微雨洒，逐扇清风r.
<br>
<br>　　既以迁列国，复兹邻帝乡。褰帷乃仍旧，坐啸非更张。
<br>
<br>　　居敬物无扰，履端人自康。薄游出京邑，引领东南望。
<br>
<br>　　林晚鸟雀噪，田秋稼穑黄。成皋天地险，广武征战场。
<br>
<br>　　道丧苦兵赋，时来开井疆。霏霏渠门色，制岩光。
<br>
<br>　　徒念京索近，独悲溱洧长。大明潜照耀，淑慝自昭彰。
<br>
<br>　　昔岁幸西土，今兹归洛阳。同焉知郑伯，当辅我周王。
<br>
<br>　　卷137_21  「秋次霸亭寄申大」储光羲
<br>
<br>　　橘柚植寒陵，芙蓉蒂修坂。无言不得意，得意何由展。
<br>
<br>　　况我行且徒，而君往犹蹇。既伤人事近，复言天道远。
<br>
<br>　　薄暮入空亭，中夜不能饭。南听鸿雁尽，西见招摇转。
<br>
<br>　　千门汉王宫，百里周王苑。杲杲初景出，油油鲜云卷。
<br>
<br>　　会朝幸岁正，校猎从新。念君久京国，双涕如露泫。
<br>
<br>　　无人荐子云，太息竟谁辨。
<br>
<br>　　卷137_22  「舟中别武金坛」储光羲
<br>
<br>　　曰予轻皎洁，坦率宾混元。忽乃异群萃，高歌信陵门。
<br>
<br>　　信陵好宾客，清夜开华轩。月光丽池阁，野气浮林园。
<br>
<br>　　偶坐烂明星，归志潜崩奔。漾舟清潭里，慰我别离魂。
<br>
<br>　　落日下西山，左右惨无言。萧条风雨散，霭江湖昏。
<br>
<br>　　秋荷尚幽郁，暮鸟复翩翻。纸笔亦何为，写我心中冤。
<br>
<br>　　卷137_23  「巩城东庄道中作」储光羲
<br>
<br>　　北陵散寒鸟，西山照初日。婉娈晋阳京，踟蹰野人室。
<br>
<br>　　南轩草间去，后乘林中出。霭霭长路暖，迟迟狭路归。
<br>
<br>　　蜉蝣时蔽月，枳棘复伤衣。城上东风起，河边早雁飞。
<br>
<br>　　夏王纪冬令，殷人乃正月。涯口度新云，山阴留故雪。
<br>
<br>　　幸逢耆耋话，馀待亲邻别。总辔出丛薄，歇鞍登峻隅。
<br>
<br>　　春源既荡漭，伏战亦睢盱。未获遵平道，徒言信薄夫。
<br>
<br>　　卷137_24  「赴冯翊作」储光羲
<br>
<br>　　本自江海人，且无寥廓志。大明耀天宇，霭霭风雨被。
<br>
<br>　　迢递别荆吴，飘u涉沂泗。广川俟舟楫，峻坂伤骐骥。
<br>
<br>　　蹭蹬失归道，崎岖从下位。西出太华阴，北走少梁地。
<br>
<br>　　葱茏墟落色，泱漭关河气。耻从侠烈游，甘为刀笔吏。
<br>
<br>　　宝剑茱萸匣，岂忘知音贵。大道且泛然，沉浮未云异。
<br>
<br>　　卷137_25  「晚霁中园喜赦作」储光羲
<br>
<br>　　五月黄梅时，阴气蔽远迩。浓云连晦朔，菰菜生邻里。
<br>
<br>　　落日烧霞明，农夫知雨止。几悲衽席湿，长叹垣墙毁。
<br>
<br>　　蚶侍煊羁，家族跃以喜。涣汗发大号，坤元更资始。
<br>
<br>　　散衣出中园，小径尚滑履。池光摇万象，倏忽灭复起。
<br>
<br>　　嘉树如我心，欣欣岂云已。
<br>
<br>　　卷137_26  「观范阳递俘」储光羲
<br>
<br>　　北河旄星陨，鬼方林胡。群师舞弓矢，电发归燕墟。
<br>
<br>　　皇皇轩辕君，赞赞皋陶谟。方思壮军实，远近递生俘。
<br>
<br>　　车马践大逵，合沓成深渠。牧人过橐驼，校正引PB.
<br>
<br>　　烈风朝送寒，云雪霭天隅。草木同一色，谁能辨荣枯。
<br>
<br>　　四履封元戎，百金酬勇夫。大邦武功爵，固与炎皇殊。
<br>
<br>　　卷137_27  「次天元十载华阴发兵，作时有郎官点发」储光羲
<br>
<br>　　鬼方生猃狁，时寇卢龙营。帝念霍嫖姚，诏发咸林兵。
<br>
<br>　　天星下文阁，简师临我城。三陌观勇夫，五饵谋长缨。
<br>
<br>　　雷野大车发，震云灵鼓鸣。太华色莽苍，清渭风交横。
<br>
<br>　　胡马悲雨雪，诗人歌旆旌。阏氏为女奴，单于作边氓。
<br>
<br>　　神皇麒麟阁，大将不书名。
<br>
<br>　　卷137_28  「送丘健至州敕放作时任下县」储光羲
<br>
<br>　　太史登观台，天街耀旄头。大君忽霆震，诏爵冠军侯。
<br>
<br>　　南必梁孙源，西将圉昆丘。河陇征击卒，虎符到我州。
<br>
<br>　　朝集咸林城，师言乱啁啾。杀气变木德，凛凛如高秋。
<br>
<br>　　元戎启神皇，庙堂发嘉谋。息兵业稼穑，归马复休牛。
<br>
<br>　　和风开阴雪，大耀中天流。欢声殷河岳，涵荡非烟浮。
<br>
<br>　　邦牧新下车，德礼彼m讴。乾坤日交泰，吾亦遂优游。
<br>
<br>　　卷137_29  「登商丘」储光羲
<br>
<br>　　河水日夜流，客心多殷忧。维梢历宋国，结缆登商丘。
<br>
<br>　　汉皇封子弟，周室命诸侯。摇摇世祀怨，伤古复兼秋。
<br>
<br>　　鸣鸿念极浦，征旅慕前俦。太息梁王苑，时非牧马游。
<br>
<br>　　卷137_30  「群鸦咏」储光羲
<br>
<br>　　新宫骊山阴，龙衮时出豫。朝阳照羽仪，清吹肃逵路。
<br>
<br>　　群鸦随天车，夜满新丰树。所思在腐馀，不复忧霜露。
<br>
<br>　　河低宫阁深，灯影鼓钟曙。缤纷集寒枝，矫翼时相顾。
<br>
<br>　　冢宰收琳琅，侍臣尽鸳鹭。高举摩太清，永绝D缴惧。
<br>
<br>　　兹禽亦翱翔，不以微小故。
<br>
<br>　　卷137_31  「尚书省受誓诫贻太庙裴丞」储光羲
<br>
<br>　　皇家有恒宪，斋祭崇明祀。严车伊洛间，受誓文昌里。
<br>
<br>　　沉沉云阁见，稍稍城乌起。曙色照衣冠，虚庭鸣剑履。
<br>
<br>　　裴回念私觌，怅望临清汜。点翰欲何言，相思从此始。
<br>
<br>　　卷137_32  「夏日寻蓝田唐丞登高宴集」储光羲
<br>
<br>　　东望春明门，驾言聊出游。南行小径尽，绿竹临清流。
<br>
<br>　　君出罢六安，居此澹忘忧。园林与城市，闾里随人幽。
<br>
<br>　　披颜辟衡闱，置酒登崇丘。山河临咫尺，宇宙穷寸眸。
<br>
<br>　　是时春载阳，佳气满皇州。宫殿碧云里，鸳鸯初命俦。
<br>
<br>　　良辰方在兹，志士安得休。成名苟有地，何必东陵侯。
<br>
<br>　　卷137_33  「田家即事答崔二东皋作四首」储光羲
<br>
<br>　　玄鸟双双飞，杏林初发花。命僮仆，可以树桑麻。
<br>
<br>　　清旦理犁锄，日入未还家。
<br>
<br>　　有客山中至，言传故人讯。荡漾敷远情，飘u吐清韵。
<br>
<br>　　猗欤春皋上，无乃成秋兴。
<br>
<br>　　念别求须臾，忽至嘤鸣时。菜田烧故草，初树养新枝。
<br>
<br>　　所寓非幽深，梦寐相追随。
<br>
<br>　　依依亲陇亩，寂寂无邻里。不闻鸡犬音，日见和风起。
<br>
<br>　　赖君遗镌澹忧来散能弭。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
