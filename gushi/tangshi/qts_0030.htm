<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷三十
<br>
<br>　　卷30_1  「咏汉高祖」王
<br>
<br>　　汉祖起丰沛，乘运以跃鳞。手奋三尺剑，西灭无道秦。
<br>
<br>　　十月五星聚，七年四海宾。高抗威宇宙，贵有天下人。
<br>
<br>　　忆昔与项王，契阔时未伸。鸿门既薄蚀，荥阳亦蒙尘。
<br>
<br>　　虮虱生介胄，将卒多苦辛。爪牙驱信越，腹心谋张陈。
<br>
<br>　　赫赫西楚国，化为丘与榛。
<br>
<br>　　卷30_2  「咏淮阴侯」王
<br>
<br>　　秦王日凶慝，豪杰争共亡。信亦胡为者，剑歌从项梁。
<br>
<br>　　项羽不能用，脱身归汉王。道契君臣合，时来名位彰。
<br>
<br>　　北讨燕承命，东驱楚绝粮。斩龙堰濉水，擒豹嫦难簟
<br>
<br>　　功成享天禄，建旗还南昌。千金答漂母，百钱酬下乡。
<br>
<br>　　吉凶成纠缠，倚伏难预详。弓藏狡兔尽，慷慨念心伤。
<br>
<br>　　卷30_3  「早春桂林殿应诏」陈叔达
<br>
<br>　　金铺照春色，玉律动年华。朱楼云似盖，丹桂雪如花。
<br>
<br>　　水岸衔阶转，风条出柳斜。轻舆临太液，湛露酌流霞。
<br>
<br>　　卷30_4  「后渚置酒」陈叔达
<br>
<br>　　大渚初惊夜，中流沸鼓鼙。寒沙满曲浦，夕雾上邪溪。
<br>
<br>　　岸广凫飞急，云深雁度低。严关犹未遂，此夕待晨鸡。
<br>
<br>　　卷30_5  「听邻人琵琶」陈叔达
<br>
<br>　　本是龙门桐，因妍入汉宫。香缘罗袖里，声逐朱弦中。
<br>
<br>　　虽有相思韵，翻将入塞同。关山临却月，花蕊散回风。
<br>
<br>　　为将金谷引，添令曲未终。
<br>
<br>　　卷30_6  「州城西园入斋祠社」陈叔达
<br>
<br>　　升坛预洁祀，诘早肃分司。达气风霜积，登光日色迟。
<br>
<br>　　农教先八政，阳和秩四时。祈年服垂冕，告币动褰帷。
<br>
<br>　　瘗地尊馀奠，人天庶有资。椒兰卒清酌，簋彻香萁。
<br>
<br>　　折俎分归胙，充庭降受。方凭知礼节，况奉化雍熙。
<br>
<br>　　卷30_7  「春首」陈叔达
<br>
<br>　　雪花联玉树，冰彩散瑶池。翔禽遥出没，积翠远参差。
<br>
<br>　　卷30_8  「初年」陈叔达
<br>
<br>　　和风起天路，严气消冰井。索索枝未柔，厌厌漏犹永。
<br>
<br>　　卷30_9  「咏菊」陈叔达
<br>
<br>　　霜间开紫蒂，露下发金英。但令逢采摘，宁辞独晚荣。
<br>
<br>　　卷30_10  「自君之出矣（一作贾冯吉诗）」陈叔达
<br>
<br>　　自君之出矣，红颜转憔悴。思君如明烛，煎心且衔泪。
<br>
<br>　　自君之出矣，明镜罢红妆。思君如夜烛，煎泪几千行。
<br>
<br>　　卷30_11  「赋饮马长城窟」袁朗
<br>
<br>　　朔风动秋草，清跸长安道。长城连不穷，所以隔华戎。
<br>
<br>　　规模惟圣作，负荷晓成功。鸟庭已向内，龙荒更凿空。
<br>
<br>　　玉关尘卷静，金微路已通。汤征随北怨，舜咏起南风。
<br>
<br>　　画地功初立，绥边事云集。朝服践狼居，凯歌旋马邑。
<br>
<br>　　山响传凤吹，霜华藻琼。属国拥节归，单于款关入。
<br>
<br>　　日落寒风起，惊蓬被原隰。零落叶已寒，河流清且急。
<br>
<br>　　四时徭役尽，千载干戈戢。太平今若斯，汗马竟无施。
<br>
<br>　　唯当事笔砚，归去草封禅。
<br>
<br>　　卷30_12  「和洗掾登城南坂望京邑」袁朗
<br>
<br>　　二华连陌塞，九陇统金方。奥区称富贵，重险擅雄强。
<br>
<br>　　龙飞灞水上，凤集岐山阳。神皋多瑞迹，列代有兴王。
<br>
<br>　　我后膺灵命，爰求宅兹土。宸居法太微，建国资天府。
<br>
<br>　　玄风叶黎庶，德泽浸区宇。醒醉各相扶，讴歌从圣主。
<br>
<br>　　南登少陵岸，还望帝城中。帝城何郁郁，佳气乃葱葱。
<br>
<br>　　金凤凌绮观，璇题敞兰宫。复道东西合，交衢南北通。
<br>
<br>　　万国朝前殿，群公议宣室。鸣佩含早风，华蝉曜朝日。
<br>
<br>　　柏梁宴初罢，千钟欢未毕。端拱肃岩廊，思贤听琴瑟。
<br>
<br>　　逶迤万雉列，隐轸千闾布。飞甍夹御沟，曲台临上路。
<br>
<br>　　处处歌钟鸣，喧阗车马度。日落长楸间，含情两相顾。
<br>
<br>　　是月冬之季，阴寒昼不开。惊风四面集，飞雪千里回。
<br>
<br>　　狐白登廊庙，牛衣出草莱。讵知韩长孺，无复重然灰。
<br>
<br>　　卷30_13  「秋日应诏」袁朗
<br>
<br>　　玉树凉风举，金塘细草萎。叶落商飙观，鸿归明月池。
<br>
<br>　　迎寒桂酒熟，含露菊花垂。一奉章台宴，千秋长愿斯。
<br>
<br>　　卷30_14  「秋夜独坐（一作邢邵诗）」袁朗
<br>
<br>　　危弦断客心，虚弹落惊禽。新秋百虑净，独夜九愁深。
<br>
<br>　　枯蓬唯逐吹，坠叶不归林。如何悲此曲，坐作白头吟。
<br>
<br>　　卷30_15  「出塞曲」窦威
<br>
<br>　　匈奴屡不平，汉将欲纵横。看云方结阵，却月始连营。
<br>
<br>　　潜军度马邑，扬旆掩龙城。会勒燕然石，方传车骑名。
<br>
<br>　　卷30_16  「新曲二首」长孙无忌
<br>
<br>　　侬阿家住朝歌下，早传名。结伴来游淇水上，旧长情。
<br>
<br>　　玉金钿随步远，云罗雾e逐风轻。转目机心悬自许，
<br>
<br>　　何须更待听琴声。
<br>
<br>　　回雪凌波游洛浦，遇陈王。婉约娉婷工语笑，侍兰房。
<br>
<br>　　芙蓉绮帐还开掩，翡翠珠被烂齐光。长愿今宵奉颜色，
<br>
<br>　　不爱吹箫逐凤凰。
<br>
<br>　　卷30_17  「灞桥待李将军」长孙无忌
<br>
<br>　　飒飒风叶下，遥遥烟景曛。霸陵无醉尉，谁滞李将军。
<br>
<br>　　卷30_18  「奉和正日临朝」颜师古
<br>
<br>　　七府v衡始，三元宝历新。负延百辟，垂旒御九宾。
<br>
<br>　　肃肃皆g鹭，济济盛簪绅。天涯致重译，日域献奇珍。
<br>
<br>　　卷30_19  「召拜御史大夫赠袁天纲」杜淹
<br>
<br>　　伊吕深可慕，松乔定是虚。系风终不得，脱屣欲安如。
<br>
<br>　　且珍纨素美，当与薜萝疏。既逢杨得意，非复久闲居。
<br>
<br>　　卷30_20  「咏寒食斗鸡应秦王教」杜淹
<br>
<br>　　寒食东郊道，扬鞲竞出笼。花冠初照日，芥羽正生风。
<br>
<br>　　顾敌知心勇，先鸣觉气雄。长翘频扫阵，利爪屡通中。
<br>
<br>　　飞毛遍绿野，洒血渍芳丛。虽然百战胜，会自不论功。
<br>
<br>　　卷30_21  「寄赠齐公」杜淹
<br>
<br>　　冠盖游梁日，诗书问志年。佩兰长坂上，攀桂小山前。
<br>
<br>　　结交澹若水，履道直如弦。此欢终未极，于兹独播迁。
<br>
<br>　　赭衣登蜀道，白首别秦川。泪随沟水逝，心逐晓旌悬。
<br>
<br>　　去去逾千里，悠悠隔九天。郊野间长薄，城阙隐凝烟。
<br>
<br>　　关门共月对，山路与云连。此时寸心里，难用尺书传。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
