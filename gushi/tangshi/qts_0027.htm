<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二十七
<br>
<br>　　卷27_1  「杂曲歌辞。辽东行」王建
<br>
<br>　　辽东万里辽水曲，古戍无城复无屋。黄云盖地雪作山，
<br>
<br>　　不惜黄金买衣服。战回各自收弓箭，正西回面家乡远。
<br>
<br>　　年年郡县送征人，将与辽东作丘坂。宁为草木乡中生，
<br>
<br>　　有身不向辽东行。
<br>
<br>　　卷27_2  「杂曲歌辞。渡辽水」王建
<br>
<br>　　渡辽水，此去咸阳五千里。来时父母知隔生，
<br>
<br>　　重著衣裳如送死。亦有白骨归咸阳，营家各与题本乡。
<br>
<br>　　身在应无回渡日，驻马相看辽水傍。
<br>
<br>　　卷27_3  「杂曲歌辞。昔昔盐。垂柳覆金堤」赵嘏
<br>
<br>　　新年垂柳色，袅袅对空闺。不畏芳菲好，自缘离别啼。
<br>
<br>　　因风飘玉户，向日映金堤。驿使何时度，还将赠陇西。
<br>
<br>　　卷27_4  「杂曲歌辞。昔昔盐。蘼芜叶复齐」赵嘏
<br>
<br>　　提筐红叶下，度日采蘼芜。掬翠香盈袖，看花忆故夫。
<br>
<br>　　叶齐谁复见，风暖恨偏孤。一被春光累，容颜与昔殊。
<br>
<br>　　卷27_5  「杂曲歌辞。昔昔盐。水溢芙蓉沼」赵嘏
<br>
<br>　　渌沼春光后，青青草色浓。绮罗惊翡翠，暗粉妒芙蓉。
<br>
<br>　　云遍窗前见，荷翻镜里逢。将心托流水，终日渺无从。
<br>
<br>　　卷27_6  「杂曲歌辞。昔昔盐。花飞桃李蹊」赵嘏
<br>
<br>　　远期难可托，桃李自依依。花径无容迹，戎裘未下机。
<br>
<br>　　随风开又落，度日扫还飞。欲折枝枝赠，那知归不归。
<br>
<br>　　卷27_7  「杂曲歌辞。昔昔盐。采桑秦氏女」赵嘏
<br>
<br>　　南陌采桑出，谁知妾姓秦。独怜倾国貌，不负早莺春。
<br>
<br>　　珠履荡花湿，龙钩折桂新。使君那驻马，自有侍中人。
<br>
<br>　　卷27_8  「杂曲歌辞。昔昔盐。织锦窦家妻」赵嘏
<br>
<br>　　当年谁不羡，分作窦家妻。锦字行行苦，罗帷日日啼。
<br>
<br>　　岂知登陇远，只恨下机迷。直候阳关使，殷勤寄海西。
<br>
<br>　　卷27_9  「杂曲歌辞。昔昔盐。关山别荡子」赵嘏
<br>
<br>　　那堪闻荡子，迢递涉关山。肠为马嘶断，衣从泪滴斑。
<br>
<br>　　愁看塞上路，讵惜镜中颜。傥见征西雁，应传一字还。
<br>
<br>　　卷27_10  「杂曲歌辞。昔昔盐。风月守空闺」赵嘏
<br>
<br>　　良人犹远戍，耿耿夜闺空。绣户流宵月，罗帷坐晓风。
<br>
<br>　　魂飞沙帐北，肠断玉关中。尚自无消息，锦衾那得同。
<br>
<br>　　卷27_11  「杂曲歌辞。昔昔盐。恒敛千金笑」赵嘏
<br>
<br>　　玉颜恒自敛，羞出镜台前。早惑阳城客，今悲华锦筵。
<br>
<br>　　从军人更远，投喜鹊空传。夫婿交河北，迢迢路几千。
<br>
<br>　　卷27_12  「杂曲歌辞。昔昔盐。长垂双玉啼」赵嘏
<br>
<br>　　双双红泪堕，度日暗中啼。雁出居延北，人犹辽海西。
<br>
<br>　　向灯垂玉枕，对月洒金闺。不惜罗衣湿，惟愁归意迷。
<br>
<br>　　卷27_13  「杂曲歌辞。昔昔盐。蟠龙随镜隐」赵嘏
<br>
<br>　　鸾镜无由照，蛾眉岂忍看。不知愁发换，空见隐龙蟠。
<br>
<br>　　那惬红颜改，偏伤白日残。今朝窥玉匣，双泪落阑干。
<br>
<br>　　卷27_14  「杂曲歌辞。昔昔盐。彩凤逐帷低」赵嘏
<br>
<br>　　巧绣双飞凤，朝朝伴下帷。春花那见照，暮色已频欺。
<br>
<br>　　欲卷思君处，将啼`泪时。何年征戍客，传语报佳期。
<br>
<br>　　卷27_15  「杂曲歌辞。昔昔盐。惊魂同夜鹊」赵嘏
<br>
<br>　　万里无人见，众情难与论。思君常入梦，同鹊屡惊魂。
<br>
<br>　　孤寝红罗帐，双啼玉箸痕。妾心甘自保，岂复暂忘恩。
<br>
<br>　　卷27_16  「杂曲歌辞。昔昔盐。倦寝听晨鸡」赵嘏
<br>
<br>　　去去边城骑，愁眠掩夜闺。披衣窥落月，拭泪待鸣鸡。
<br>
<br>　　不愤连年别，那堪长夜啼。功成应自恨，早晚发辽西。
<br>
<br>　　卷27_17  「杂曲歌辞。昔昔盐。暗牖悬蛛网」赵嘏
<br>
<br>　　暗中蛛网织，历乱绮窗前。万里终无信，一条徒自悬。
<br>
<br>　　分从珠露滴，愁见隙风牵。妾意何聊赖，看看剧断弦。
<br>
<br>　　卷27_18  「杂曲歌辞。昔昔盐。空梁落燕泥」赵嘏
<br>
<br>　　春至今朝燕，花时伴独啼。飞斜珠箔隔，语近画梁低。
<br>
<br>　　帷卷闲窥户，床空暗落泥。谁能长对此，双去复双栖。
<br>
<br>　　卷27_19  「杂曲歌辞。昔昔盐。前年过代北」赵嘏
<br>
<br>　　代北几千里，前年又复经。燕山云自合，胡塞草应青。
<br>
<br>　　铁马喧鼙鼓，蛾眉怨锦屏。不知羌笛曲，掩泪若为听。
<br>
<br>　　卷27_20  「杂曲歌辞。昔昔盐。今岁往辽西」赵嘏
<br>
<br>　　万里飞书至，闻君已渡辽。只谙新别苦，忘却旧时娇。
<br>
<br>　　烽戍年将老，红颜日向凋。胡沙兼汉苑，相望几迢迢。
<br>
<br>　　卷27_21  「杂曲歌辞。昔昔盐。一去无还意」赵嘏
<br>
<br>　　良人征绝域，一去不言还。百战攻胡虏，三冬阻玉关。
<br>
<br>　　萧萧边马思，猎猎戍旗闲。独把千重恨，连年未解颜。
<br>
<br>　　卷27_22  「杂曲歌辞。昔昔盐。那能惜马蹄」赵嘏
<br>
<br>　　云中路杳杳，江畔草萋萋。妾久垂珠泪，君何惜马蹄。
<br>
<br>　　边风悲晓角，营月怨春鼙。未道休征战，愁眉又复低。
<br>
<br>　　卷27_23  「杂曲歌辞。水调歌第一」
<br>
<br>　　平沙落日大荒西，陇上明星高复低。
<br>
<br>　　孤山几处看烽火，壮士连营候鼓鼙。
<br>
<br>　　卷27_24  「杂曲歌辞。水调歌第二」
<br>
<br>　　猛将关西意气多，能骑骏马弄雕戈。
<br>
<br>　　金鞍宝铰精神出，笛倚新翻水调歌。
<br>
<br>　　卷27_25  「杂曲歌辞。水调歌第三」
<br>
<br>　　王孙别上绿珠轮，不羡名公乐此身。
<br>
<br>　　户外碧潭春洗马，楼前红烛夜迎人。
<br>
<br>　　卷27_26  「杂曲歌辞。水调歌第四」
<br>
<br>　　陇头一段气长秋，举目萧条总是愁。
<br>
<br>　　只为征人多下泪，年年添作断肠流。
<br>
<br>　　卷27_27  「杂曲歌辞。水调歌第五」
<br>
<br>　　双带仍分影，同心巧结香。不应须换彩，意欲媚浓妆。
<br>
<br>　　卷27_28  「杂曲歌辞。入破第一」
<br>
<br>　　细草河边一雁飞，黄龙关里挂戎衣。
<br>
<br>　　为受明王恩宠甚，从事经年不复归。
<br>
<br>　　卷27_29  「杂曲歌辞。入破第二」
<br>
<br>　　锦城丝管日纷纷，半入江风半入云。
<br>
<br>　　此曲只应天上去，人间能得几回闻。
<br>
<br>　　卷27_30  「杂曲歌辞。入破第三」
<br>
<br>　　昨夜遥欢出建章，今朝缀赏度昭阳。
<br>
<br>　　传声莫闭黄金屋，为报先开白玉堂。
<br>
<br>　　卷27_31  「杂曲歌辞。入破第四」
<br>
<br>　　日晚笳声咽戍楼，陇云漫漫水东流。
<br>
<br>　　行人万里向西去，满目关山空恨愁。
<br>
<br>　　卷27_32  「杂曲歌辞。入破第五」
<br>
<br>　　千年一遇圣明朝，愿对君王舞细腰。
<br>
<br>　　乍可当熊任生死，谁能伴凤上云霄。
<br>
<br>　　卷27_33  「杂曲歌辞。第六彻」
<br>
<br>　　闺烛无人影，罗屏有梦魂。近来音耗绝，终日望君门。
<br>
<br>　　卷27_34  「杂曲歌辞。水调」吴融
<br>
<br>　　凿河千里走黄沙，浮殿西来动日华。
<br>
<br>　　可道新声是亡国，且贪惆怅后庭花。
<br>
<br>　　卷27_35  「杂曲歌辞。堂堂」李义府
<br>
<br>　　镂月成歌扇，裁云作舞衣。自怜回雪影，好取洛川归。
<br>
<br>　　懒正鸳鸯被，羞褰玳瑁床。春风别有意，密处也寻香。
<br>
<br>　　卷27_36  「杂曲歌辞。堂堂」李义府
<br>
<br>　　堂堂复堂堂，红脱梅灰香。十年粉蠹生画梁，
<br>
<br>　　饥虫不食推碎黄。蕙花已老桃叶长，禁院悬帘隔御光。
<br>
<br>　　华清源中iJ石汤，裴回百凤随君王。
<br>
<br>　　卷27_37  「杂曲歌辞。凉州歌第一」
<br>
<br>　　汉家宫里柳如丝，上苑桃花连碧池。
<br>
<br>　　圣寿已传千岁酒，天文更赏百僚诗。
<br>
<br>　　卷27_38  「杂曲歌辞。凉州歌第二」
<br>
<br>　　朔风吹叶雁门秋，万里烟尘昏戍楼。
<br>
<br>　　征马长思青海北，胡笳夜听陇山头。
<br>
<br>　　卷27_39  「杂曲歌辞。凉州歌第三」
<br>
<br>　　开箧泪沾襦，见君前日书。夜台空寂寞，犹见紫云车。
<br>
<br>　　卷27_40  「杂曲歌辞。排遍第一」
<br>
<br>　　三秋陌上早霜飞，羽猎平田浅草齐。
<br>
<br>　　锦背苍鹰初出按，五花骢马喂来肥。
<br>
<br>　　卷27_41  「杂曲歌辞。排遍第二」
<br>
<br>　　鸳鸯殿里笙歌起，翡翠楼前出舞人。
<br>
<br>　　唤上紫微三五夕，圣明方寿一千春。
<br>
<br>　　卷27_42  「杂曲歌辞。凉州词」耿
<br>
<br>　　国使翩翩随旆旌，陇西岐路足荒城。
<br>
<br>　　毡裘牧马胡雏小，日暮蕃歌三两声。
<br>
<br>　　卷27_43  「杂曲歌辞。凉州词」张籍
<br>
<br>　　边城暮雨雁飞低，芦笋初生渐欲齐。
<br>
<br>　　无数铃声遥过碛，应驮白练到安西。
<br>
<br>　　古镇城门白碛开，胡兵往往傍沙堆。
<br>
<br>　　巡边使客行应早，每待平安火到来。
<br>
<br>　　凤林关里水东流，白草黄榆六十秋。
<br>
<br>　　边将皆承主恩泽，无人解道取凉州。
<br>
<br>　　卷27_44  「杂曲歌辞。凉州词」薛逢
<br>
<br>　　昨夜蕃兵报国仇，沙州都护破凉州。
<br>
<br>　　黄河九曲今归汉，塞外纵横战血流。
<br>
<br>　　卷27_45  「杂曲歌辞。太和第一」
<br>
<br>　　国门卿相旧山庄，圣主移来宴绿芳。
<br>
<br>　　帘外辗为车马路，花间踏出舞人场。
<br>
<br>　　卷27_46  「杂曲歌辞。太和第二」
<br>
<br>　　国鸟尚含天乐转，寒风犹带御衣香。
<br>
<br>　　为报碧潭明月夜，会须留赏待君王。
<br>
<br>　　卷27_47  「杂曲歌辞。太和第三」
<br>
<br>　　庭前鹊绕相思树，井上莺歌争刺桐。
<br>
<br>　　含情少妇悲春草，多是良人学转蓬。
<br>
<br>　　卷27_48  「杂曲歌辞。太和第四」
<br>
<br>　　塞北江南共一家，何须泪落怨黄沙。
<br>
<br>　　春酒半酣千日醉，庭前还有落梅花。
<br>
<br>　　卷27_49  「杂曲歌辞。太和第五彻」
<br>
<br>　　我皇膺运太平年，四海朝宗会百川。
<br>
<br>　　自古几多明圣主，不如今帝胜尧天。
<br>
<br>　　卷27_50  「杂曲歌辞。伊川歌第一」
<br>
<br>　　秋风明月独离居，荡子从戎十载馀。
<br>
<br>　　征人去日殷勤属，归雁来时数寄书。
<br>
<br>　　卷27_51  「杂曲歌辞。伊川歌第二」
<br>
<br>　　彤闱晓辟万鞍回，玉辂春游薄晚开。
<br>
<br>　　渭北清光摇草树，州南嘉景入楼台。
<br>
<br>　　卷27_52  「杂曲歌辞。伊川歌第三」
<br>
<br>　　闻道黄花戍，频年不解兵。可怜闺里月，偏照汉家营。
<br>
<br>　　卷27_53  「杂曲歌辞。伊川歌第四」
<br>
<br>　　千里东归客，无心忆旧游。挂帆游白水，高枕到青州。
<br>
<br>　　卷27_54  「杂曲歌辞。伊川歌第五」
<br>
<br>　　桂殿江乌对，雕屏海燕重。只应多酿酒，醉罢乐高钟。
<br>
<br>　　卷27_55  「杂曲歌辞。入破第一」
<br>
<br>　　千门今夜晓初晴，万里天河彻帝京。
<br>
<br>　　璨璨繁星驾秋色，棱棱霜气韵钟声。
<br>
<br>　　卷27_56  「杂曲歌辞。入破第二」
<br>
<br>　　长安二月柳依依，西出流沙路渐微。
<br>
<br>　　阏氏山上春光少，相府庭边驿使稀。
<br>
<br>　　卷27_57  「杂曲歌辞。入破第三」
<br>
<br>　　三秋大漠冷溪山，八月严霜变草颜。
<br>
<br>　　卷旆风行宵渡碛，衔枚电扫晓应还。
<br>
<br>　　卷27_58  「杂曲歌辞。入破第四」
<br>
<br>　　行乐三阳早，芳菲二月春。闺中红粉态，陌上看花人。
<br>
<br>　　卷27_59  「杂曲歌辞。入破第五」
<br>
<br>　　君住孤山下，烟深夜径长。辕门渡绿水，游苑绕垂杨。
<br>
<br>　　卷27_60  「杂曲歌辞。陆州歌第一」
<br>
<br>　　分野中峰变，阴晴众壑殊。欲投人处宿，隔浦问樵夫。
<br>
<br>　　卷27_61  「杂曲歌辞。陆州歌第二」
<br>
<br>　　共得烟霞径，东归山水游。萧萧望林夜，寂寂坐中秋。
<br>
<br>　　卷27_62  「杂曲歌辞。陆州歌第三」
<br>
<br>　　香气传空满，妆花映薄红。歌声天仗外，舞态御楼中。
<br>
<br>　　卷27_63  「杂曲歌辞。排遍第一」
<br>
<br>　　树发花如锦，莺啼柳若丝。更逢欢宴地，愁见别离时。
<br>
<br>　　卷27_64  「杂曲歌辞。排遍第二」
<br>
<br>　　明月照秋叶，西风响夜砧。强言徒自乱，往事不堪寻。
<br>
<br>　　卷27_65  「杂曲歌辞。排遍第三」
<br>
<br>　　坐对银G晓，停留玉箸痕。君门常不见，无处谢前恩。
<br>
<br>　　卷27_66  「杂曲歌辞。排遍第四」
<br>
<br>　　曙月当窗满，征人出塞遥。画楼终日闭，清管为谁调。
<br>
<br>　　卷27_67  「杂曲歌辞。簇拍陆州」
<br>
<br>　　西去轮台万里馀，故乡音耗日应疏。
<br>
<br>　　陇山鹦鹉能言语，为报闺人数寄书。
<br>
<br>　　卷27_68  「杂曲歌辞。石州」
<br>
<br>　　自从君去远巡边，终日罗帏独自眠。看花情转切，
<br>
<br>　　揽镜泪如泉。一自离君后，啼多双脸穿。
<br>
<br>　　何时狂虏灭，免得更留连。
<br>
<br>　　卷27_69  「杂曲歌辞。盖罗缝」
<br>
<br>　　秦时明月汉时关，万里征人尚未还。
<br>
<br>　　但愿龙庭神将在，不教胡马渡阴山。
<br>
<br>　　音书杜绝白狼西，桃李无颜黄鸟啼。
<br>
<br>　　寒鸟春深归去尽，出门肠断草萋萋。
<br>
<br>　　卷27_70  「杂曲歌辞。双带子」
<br>
<br>　　私言切语谁人会，海燕双飞绕画梁。
<br>
<br>　　君学秋胡不相识，妾亦无心去采桑。
<br>
<br>　　卷27_71  「杂曲歌辞。昆仑子」
<br>
<br>　　扬子谭经去，淮王载酒过。醉来啼鸟唤，坐久落花多。
<br>
<br>　　卷27_72  「杂曲歌辞。祓禊曲」
<br>
<br>　　昨见春条绿，那知秋叶黄。蝉声犹未断，寒雁已成行。
<br>
<br>　　金谷园中柳，春来已舞腰。那堪好风景，独上洛阳桥。
<br>
<br>　　何处堪愁思，花间长乐宫。君王不重客，泣泪向春风。
<br>
<br>　　卷27_73  「杂曲歌辞。上巳乐」张祜
<br>
<br>　　猩猩血彩系头标，天上齐声举画桡。
<br>
<br>　　却是内人争意切，六宫罗袖一时招。
<br>
<br>　　卷27_74  「杂曲歌辞。穆护砂」
<br>
<br>　　玉管朝朝弄，清歌日日新。折花当驿路，寄与陇头人。
<br>
<br>　　卷27_75  「杂曲歌辞。思归乐」
<br>
<br>　　晚日催弦管，春风入绮罗。杏花如有意，偏落舞衫多。
<br>
<br>　　万里春应尽，三江雁亦稀。连天汉水广，孤客未言归。
<br>
<br>　　卷27_76  「杂曲歌辞。金殿乐」
<br>
<br>　　入夜秋砧动，千门起四邻。不缘楼上月，应为陇头人。
<br>
<br>　　卷27_77  「杂曲歌辞。胡渭州」
<br>
<br>　　亭亭孤月照行舟，寂寂长江万里流。
<br>
<br>　　乡国不知何处是，云山漫漫使人愁。
<br>
<br>　　杨柳千寻色，桃花一苑芳。风吹入帘里，惟有惹衣香。
<br>
<br>　　卷27_78  「杂曲歌辞。戎浑」
<br>
<br>　　风劲角弓鸣，将军猎渭城。草枯鹰眼疾，雪尽马蹄轻。
<br>
<br>　　卷27_79  「杂曲歌辞。墙头花」
<br>
<br>　　蟋蟀鸣洞房，梧桐落金井。为君裁舞衣，天寒剪刀冷。
<br>
<br>　　妾有罗衣裳，秦王在时作。为舞春风多，秋来不堪著。
<br>
<br>　　卷27_80  「杂曲歌辞。采桑」
<br>
<br>　　自古多征战，由来尚甲兵。长驱千里去，一举两蕃平。
<br>
<br>　　按剑从沙漠，歌谣满帝京。寄言天下将，须立武功名。
<br>
<br>　　卷27_81  「杂曲歌辞。杨下采桑」
<br>
<br>　　飞丝惹绿尘，软叶对孤轮。今朝入园去，物色强看人。
<br>
<br>　　卷27_82  「杂曲歌辞。破阵乐」
<br>
<br>　　秋来四面足风沙，塞外征人暂别家。
<br>
<br>　　千里不辞行路远，时光早晚到天涯。
<br>
<br>　　汉兵出顿金微，照日明光铁衣。百里火幡焰焰，
<br>
<br>　　千行云骑WW.蹙踏辽河自竭，鼓噪燕山可飞。
<br>
<br>　　正属四方朝贺，端知万舞皇威。
<br>
<br>　　少年胆气凌云，共许骁雄出群。匹马城南挑战，
<br>
<br>　　单刀蓟北从军。一鼓鲜卑送款，五饵单于解纷。
<br>
<br>　　誓欲成名报国，羞将开口论勋。
<br>
<br>　　卷27_83  「杂曲歌辞。战胜乐」
<br>
<br>　　百战得功名，天兵意气生。三边永不战，此是我皇英。
<br>
<br>　　卷27_84  「杂曲歌辞。剑南臣」
<br>
<br>　　不分君恩断，观妆视镜中。容华尚春日，娇爱已秋风。
<br>
<br>　　枕席临窗晓，屏帷对月空。年年后庭树，芳悴在深宫。
<br>
<br>　　卷27_85  「杂曲歌辞。征步郎」
<br>
<br>　　塞外虏尘飞，频年度碛西。死生随玉剑，辛苦向金微。
<br>
<br>　　卷27_86  「杂曲歌辞。叹疆场」
<br>
<br>　　闻道行人至，妆梳对镜台。泪痕犹尚在，笑靥自然开。
<br>
<br>　　卷27_87  「杂曲歌辞。塞姑」
<br>
<br>　　昨日卢梅塞口，整见诸人镇守。
<br>
<br>　　都护三年不归，折尽江边杨柳。
<br>
<br>　　卷27_88  「杂曲歌辞。水鼓子」
<br>
<br>　　雕弓白羽猎初回，薄夜牛羊复下来。
<br>
<br>　　梦水河边秋草合，黑山峰外阵云开。
<br>
<br>　　卷27_89  「杂曲歌辞。婆罗门」
<br>
<br>　　回乐峰前沙似雪，受降城外月如霜。
<br>
<br>　　不知何处吹芦管，一夜征人尽望乡。
<br>
<br>　　卷27_90  「杂曲歌辞。浣沙女」
<br>
<br>　　南陌春风早，东邻去日斜。千花开瑞锦，香扑美人车。
<br>
<br>　　长乐青门外，宜春小苑东。楼开万户上，人向百花中。
<br>
<br>　　卷27_91  「杂曲歌辞。镇西」
<br>
<br>　　天边物色更无春，只有羊群与马群。
<br>
<br>　　谁家营里吹羌笛，哀怨教人不忍闻。
<br>
<br>　　岁去年来拜圣朝，更无山阙对溪桥。
<br>
<br>　　九门杨柳浑无半，犹自千条与万条。
<br>
<br>　　卷27_92  「杂曲歌辞。回纥」
<br>
<br>　　曾闻瀚海使难通，幽闺少妇罢裁缝。缅想边庭征战苦，
<br>
<br>　　谁能对镜治愁容。久戍人将老，须臾变作白头翁。
<br>
<br>　　卷27_93  「杂曲歌辞。长命女」
<br>
<br>　　云送关西雨，风传渭北秋。孤灯然客梦，寒杵捣乡愁。
<br>
<br>　　卷27_94  「杂曲歌辞。醉公子」
<br>
<br>　　昨日春园饮，今朝倒接z5.谁人扶上马，不省下楼时。
<br>
<br>　　卷27_21  「杂曲歌辞。一片子」
<br>
<br>　　柳色青山映，梨花雪鸟藏。绿窗桃李下，闲坐叹春芳。
<br>
<br>　　卷27_22  「杂曲歌辞。甘州」
<br>
<br>　　欲使传消息，空书意不任。寄君明月镜，偏照故人心。
<br>
<br>　　卷27_23  「杂曲歌辞。濮阳女」
<br>
<br>　　雁来书不至，月照独眠房。贱妾多愁思，不堪秋夜长。
<br>
<br>　　卷27_24  「杂曲歌辞。相府莲」
<br>
<br>　　夜闻邻妇泣，切切有馀哀。即问缘何事，征人战未回。
<br>
<br>　　卷27_25  「杂曲歌辞。簇拍相府莲」
<br>
<br>　　莫以今时宠，宁无旧日恩。看花满眼泪，不共楚王言。
<br>
<br>　　闺烛无人影，罗屏有梦魂。近来音耗绝，终日望应门。
<br>
<br>　　卷27_26  「杂曲歌辞。离别难」
<br>
<br>　　此别难重陈，花深复变人。来时梅覆雪，去日柳含春。
<br>
<br>　　物候催行客，归途淑气新。剡川今已远，魂梦暗相亲。
<br>
<br>　　卷27_27  「杂曲歌辞。离别难」白居易
<br>
<br>　　绿杨陌上送行人，马去车回一望尘。
<br>
<br>　　不觉别时红泪尽，归来无泪可沾巾。
<br>
<br>　　卷27_28  「杂曲歌辞。山鹧鸪」
<br>
<br>　　玉关征戍久，空闺人独愁。寒露湿青苔，别来蓬鬓秋。
<br>
<br>　　人坐青楼晚，莺语百花时。愁人多自老，肠断君不知。
<br>
<br>　　卷27_29  「杂曲歌辞。鹧鸪词」李益
<br>
<br>　　湘江斑竹枝，锦翼鹧鸪飞。处处湘阴合，郎从何处归。
<br>
<br>　　卷27_30  「杂曲歌辞。鹧鸪词」李涉
<br>
<br>　　湘江烟水深，沙岸隔枫林。何处鹧鸪飞，日斜斑竹阴。
<br>
<br>　　二女虚垂泪，三闾枉自沉。惟有鹧鸪鸟，独伤行客心。
<br>
<br>　　越冈连越井，越鸟更南飞。何处鹧鸪啼，夕烟东岭归。
<br>
<br>　　岭头行人少，天涯北客稀。鹧鸪啼别处，相对泪沾衣。
<br>
<br>　　卷27_31  「杂曲歌辞。乐世」白居易
<br>
<br>　　管急丝繁拍渐稠，绿腰宛转曲终头。
<br>
<br>　　诚知乐世声声乐，老病人听未免愁。
<br>
<br>　　卷27_32  「杂曲歌辞。急乐世」白居易
<br>
<br>　　正抽碧线绣红罗，忽听黄莺敛翠蛾。
<br>
<br>　　秋思冬愁春恨望，大都不得意时多。
<br>
<br>　　卷27_33  「杂曲歌辞。何满子」白居易
<br>
<br>　　世传满子是人名，临就刑时曲始成。
<br>
<br>　　一曲四词歌八叠，从头便是断肠声。
<br>
<br>　　卷27_34  「杂曲歌辞。何满子」薛逢
<br>
<br>　　系马宫槐老，持怀店菊黄。故交今不见，流恨满川光。
<br>
<br>　　卷27_35  「杂曲歌辞。清平调」李白
<br>
<br>　　云想衣裳花想容，春风拂槛露华浓。
<br>
<br>　　若非群玉山头见，会向瑶台月下逢。
<br>
<br>　　一枝红艳露凝香，云雨巫山枉断肠。
<br>
<br>　　借问汉宫谁得似，可怜飞燕倚新妆。
<br>
<br>　　名花倾国两相欢，长得君王带笑看。
<br>
<br>　　解释春风无限恨，沉香亭北倚阑干。
<br>
<br>　　卷27_36  「杂曲歌辞。回波乐」李景伯
<br>
<br>　　回波尔时酒卮，微臣职在箴规。
<br>
<br>　　侍宴既过三爵，喧哗窃恐非仪。
<br>
<br>　　卷27_37  「杂曲歌辞。圣明乐」张仲素
<br>
<br>　　玉帛殊方至，歌钟比屋闻。华夷今一贯，同贺圣明君。
<br>
<br>　　九陌祥烟合，千春瑞月明。宫花将苑柳，先发凤凰城。
<br>
<br>　　卷27_38  「杂曲歌辞。圣明乐」令狐楚
<br>
<br>　　海浪恬丹徼，边尘靖黑山。从今万里外，不复镇萧关。
<br>
<br>　　卷27_39  「杂曲歌辞。大T乐（商调曲）」
<br>
<br>　　泪滴珠难尽，容残玉易销。傥随明月去，莫道梦魂遥。
<br>
<br>　　卷27_40  「杂曲歌辞。大T乐」杜审言
<br>
<br>　　圣后乘乾日，皇明御历辰。紫宫初启坐，苍璧正临春。
<br>
<br>　　雷雨垂膏泽，金钱赐下人。诏T欢赏遍，交泰睹惟新。
<br>
<br>　　毗陵震泽九州通，士女欢娱万国同。伐鼓撞钟惊海上，
<br>
<br>　　新妆服照江东。梅花落处疑残雪，柳叶开时任好风。
<br>
<br>　　大德不官逢道泰，天长地久属年丰。
<br>
<br>　　卷27_41  「杂曲歌辞。大T乐」张祜
<br>
<br>　　车驾东来值太平，大T三日洛阳城。
<br>
<br>　　小儿一伎竿头绝，天下传呼万岁声。
<br>
<br>　　紫陌T归日欲斜，红尘开路薛王家。
<br>
<br>　　双鬟前说楼前鼓，两伎争轮好结花。
<br>
<br>　　卷27_42  「杂曲歌辞。千秋乐」张祜
<br>
<br>　　八月平时花萼楼，万方同乐奏千秋。
<br>
<br>　　倾城人看长竿出，一伎初成赵解愁。
<br>
<br>　　卷27_43  「杂曲歌辞。火凤辞」李百药
<br>
<br>　　歌声扇里出，妆影扇中轻。未能令掩笑，何处欲鄣声。
<br>
<br>　　知音自不惑，得念是分明。莫见双沽玻疑人含笑情。
<br>
<br>　　佳人靓晚妆，清唱动兰房。影入含风扇，声飞照日梁。
<br>
<br>　　娇姑技柿玻逸韵口中香。自有横陈分，应怜秋夜长。
<br>
<br>　　卷27_44  「杂曲歌辞。热戏乐」张祜
<br>
<br>　　热戏争心剧火烧，铜槌暗执不相饶。
<br>
<br>　　上皇失喜宁王笑，百尺幢竿果动摇。
<br>
<br>　　卷27_45  「杂曲歌辞。春莺啭」张祜
<br>
<br>　　兴庆池南柳未开，太真先把一枝梅。
<br>
<br>　　内人已唱春莺啭，花下槿砦枥础
<br>
<br>　　卷27_46  「杂曲歌辞。达摩支」温庭筠
<br>
<br>　　捣麝成尘香不灭，拗莲作寸丝难绝。红泪文姬洛水春，
<br>
<br>　　白头苏武天山雪。君不见无愁高纬花漫漫，
<br>
<br>　　漳浦宴馀清露寒。一旦臣僚共囚虏，欲吹羌管先骼健
<br>
<br>　　旧臣头鬓霜华早，可惜雄心醉中老。万古春归梦不归，
<br>
<br>　　邺城风雨连天草。
<br>
<br>　　卷27_47  「杂曲歌辞。如意娘」武则天
<br>
<br>　　看朱成碧思纷纷，憔悴支离为忆君。
<br>
<br>　　不信比来长下泪，开箱验取石榴裙。
<br>
<br>　　卷27_48  「杂曲歌辞。雨霖铃」张祜
<br>
<br>　　雨霖铃夜却归秦，犹是张徽一曲新。
<br>
<br>　　长说上皇垂泪教，月明南内更无人。
<br>
<br>　　卷27_49  「杂曲歌辞。桂花曲」
<br>
<br>　　可怜天上桂花孤，试问娥更要无。
<br>
<br>　　月宫幸有闲田地，何不中央种两株。
<br>
<br>　　卷27_50  「杂曲歌辞。渭城曲」王维
<br>
<br>　　渭城朝雨徘岢荆客舍青青柳色春。
<br>
<br>　　劝君更尽一杯酒，西出阳关无故人。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
