<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百一十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百一十四
<br>
<br>　　卷414_1  「陪张湖南宴望岳楼，稹为监察御史张中丞知杂事」元稹
<br>
<br>　　观象楼前奉末班，绛峰只似殿庭间。
<br>
<br>　　今日高楼重陪宴，雨笼衡岳是南山。
<br>
<br>　　卷414_2  「岳阳楼」元稹
<br>
<br>　　岳阳楼上日衔窗，影到深潭赤玉幢。
<br>
<br>　　怅望残春万般意，满棂湖水入西江。
<br>
<br>　　卷414_3  「寄庾敬休」元稹
<br>
<br>　　小来同在曲江头，不省春时不共游。
<br>
<br>　　今日江风好暄暖，可怜春尽古湘州。
<br>
<br>　　卷414_4  「花栽二首（一作买花栽）」元稹
<br>
<br>　　买得山花一两栽，离乡别土易摧颓。
<br>
<br>　　欲知北客居南意，看取南花北地来。
<br>
<br>　　南花北地种应难，且向船中尽日看。
<br>
<br>　　纵使将来眼前死，犹胜抛掷在空栏。
<br>
<br>　　卷414_5  「宿石矶」元稹
<br>
<br>　　石矶江水夜潺，半夜江风引杜鹃。
<br>
<br>　　灯暗酒醒颠倒枕，五更斜月入空船。
<br>
<br>　　卷414_6  「遭风二十韵」元稹
<br>
<br>　　洞庭漫接天回，一点君山似措杯。暝色已笼秋竹树，
<br>
<br>　　夕阳犹带旧楼台。湘南贾伴乘风信，夏口篙工厄溯洄。
<br>
<br>　　后侣逢滩方拽zB，前宗到浦已眠桅。俄惊四面云屏合，
<br>
<br>　　坐见千峰雪浪堆。罔象睢盱频逞怪，石尤翻动忽成灾。
<br>
<br>　　胜凌岂但河宫溢，t轧浑忧地轴摧。疑是阴兵致昏黑，
<br>
<br>　　果闻灵鼓借喧Y.龙归窟穴深潭漩，蜃作波涛古岸颓。
<br>
<br>　　水客暗游烧野火，枫人夜长吼春雷。浸淫沙市儿童乱，
<br>
<br>　　汩没汀洲雁鹜哀。自叹生涯看转烛，更悲商旅哭沉财。
<br>
<br>　　樯乌斗折头仓掉，水狗斜倾尾缆开。在昔讵惭横海志，
<br>
<br>　　此时甘乏济川才。历阳旧事曾为鳖，鲧穴相传有化能。
<br>
<br>　　闭目唯愁满空电，冥心真类不然灰。那知否极休征至，
<br>
<br>　　渐觉宵分曙气催。怪族潜收湖黯湛，幽妖尽走日崔嵬。
<br>
<br>　　紫衣将校临船问，白马君侯傍柳来。唤上驿亭还酩酊，
<br>
<br>　　两行红袖拂樽。
<br>
<br>　　卷414_13  「赠崔元儒」元稹
<br>
<br>　　殷勤夏口阮元瑜，二十年前旧饮徒。最爱轻欺杏园客，
<br>
<br>　　也曾辜负酒家胡。些些风景闲犹在，事事颠狂老渐无。
<br>
<br>　　今日头盘三两掷，翠娥潜笑白髭须。
<br>
<br>　　卷414_14  「鄂州寓馆严涧宅（时涧不在）」元稹
<br>
<br>　　凤有高梧鹤有松，偶来江外寄行踪。花枝满院空啼鸟，
<br>
<br>　　尘榻无人忆卧龙。心想夜闲唯足梦，眼看春尽不相逢。
<br>
<br>　　何时最是思君处，月入斜窗晓寺钟。
<br>
<br>　　卷414_15  「送杜元颖」元稹
<br>
<br>　　江上五年同送客，与君长羡北归人。
<br>
<br>　　今朝又送君先去，千里洛阳城里尘。
<br>
<br>　　卷414_16  「贻蜀五首。病马诗寄上李尚书」元稹
<br>
<br>　　万里长鸣望蜀门，病身犹带旧疮痕。遥看云路心空在，
<br>
<br>　　久服盐车力渐烦。尚有高悬双镜眼，何由并驾两朱N.
<br>
<br>　　唯应夜识深山道，忽遇君侯一报恩。
<br>
<br>　　卷414_17  「贻蜀五首。李中丞表臣」元稹
<br>
<br>　　韦门同是旧亲宾，独恨潘床簟有尘。十里花溪锦城丽，
<br>
<br>　　五年沙尾白头新。y戎何事劳专席，老掾甘心逐众人。
<br>
<br>　　却待文星上天去，少分光影照沉沦。
<br>
<br>　　卷414_18  「贻蜀五首。卢评事子蒙」元稹
<br>
<br>　　为我殷勤卢子蒙，近来无复昔时同。懒成积疹推难动，
<br>
<br>　　禅尽狂心炼到空。老爱早眠虚夜月，病妨杯酒负春风。
<br>
<br>　　唯公两弟闲相访，往往潸然一望公。
<br>
<br>　　卷414_19  「贻蜀五首。张校书元夫」元稹
<br>
<br>　　未面西川张校书，书来稠叠颇相於。我闻声价金应敌，
<br>
<br>　　众道风姿玉不如。远处从人须谨慎，少年为事要舒徐。
<br>
<br>　　劝君便是酬君爱，莫比寻常赠鲤鱼。
<br>
<br>　　卷414_20  「贻蜀五首。韦兵曹臧文」元稹
<br>
<br>　　处处侯门可曳裾，人人争事蜀尚书。摩天气直山曾拔，
<br>
<br>　　澈底心清水共虚。鹏翼已翻君好去，乌头未变我何如。
<br>
<br>　　殷勤为话深相感，不学冯谖待食鱼。
<br>
<br>　　卷414_21  「赠严童子（严司空孙字照郎十岁能赋诗往往有奇句）」元稹
<br>
<br>　　卫诸孙卫d珍，可怜雏凤好青春。解拈玉叶排新句，
<br>
<br>　　认得金环识旧身。十岁佩娇稚子，八行飞札老成人。
<br>
<br>　　杨公莫讶清无业，家有骊珠不复贫。
<br>
<br>　　卷414_22  「桐孙诗（后元和十年诏召入京及通州司马以后诗）」元稹
<br>
<br>　　去日桐花半桐叶，别来桐树老桐孙。
<br>
<br>　　城中过尽无穷事，白发满头归故园。
<br>
<br>　　卷414_23  「西归绝句十二首」元稹
<br>
<br>　　双堠频频减去程，渐知身得近京城。
<br>
<br>　　春来爱有归乡梦，一半犹疑梦里行。
<br>
<br>　　五年江上损容颜，今日春风到武关。
<br>
<br>　　两纸京书临水读，小桃花树满商山。
<br>
<br>　　同归谏院韦丞相，共贬河南亚大夫。
<br>
<br>　　今日还乡独憔悴，几人怜见白髭须。
<br>
<br>　　只去长安六日期，多应及得杏花时。
<br>
<br>　　春明门外谁相待，不梦闲人梦酒卮。
<br>
<br>　　白头归舍意如何，贺处无穷吊亦多。
<br>
<br>　　左降去时裴相宅，旧来车马几人过。
<br>
<br>　　还乡何用泪沾襟，一半云霄一半沉。
<br>
<br>　　世事渐多饶怅望，旧曾行处便伤心。
<br>
<br>　　闲游寺观从容到，遍问亲知次第寻。
<br>
<br>　　肠断裴家光德宅，无人扫地戟门深。
<br>
<br>　　一世营营死是休，生前无事定无由。
<br>
<br>　　不知山下东流水，何事长须日夜流。
<br>
<br>　　今朝西渡丹河水，心寄丹河无限愁。
<br>
<br>　　若到庄前竹园下，殷勤为绕故山流。
<br>
<br>　　寒窗风雪拥深炉，彼此相伤指白须。
<br>
<br>　　一夜思量十年事，几人强健几人无。
<br>
<br>　　云覆蓝桥雪满溪，须臾便与碧峰齐。
<br>
<br>　　风回面市连天合，冻压花枝著水低。
<br>
<br>　　寒花带雪满山腰，著柳冰珠满碧条。
<br>
<br>　　天色渐明回一望，玉尘随马度蓝桥。
<br>
<br>　　卷414_24  「留呈梦得、子厚、致用（题蓝桥驿）」元稹
<br>
<br>　　泉溜才通疑夜磬，烧烟馀暖有春泥。千层玉帐铺松盖，
<br>
<br>　　五出银区印虎蹄。暗落金乌山渐黑，深埋粉堠路浑迷。
<br>
<br>　　心知魏阙无多地，十二琼楼百里西。
<br>
<br>　　卷414_25  「小碎」元稹
<br>
<br>　　小碎诗篇取次书，等闲题柱意何如。
<br>
<br>　　诸郎到处应相问，留取三行代鲤鱼。
<br>
<br>　　卷414_26  「和乐天高相宅」元稹
<br>
<br>　　莫愁已去无穷事，漫苦如今有限身。
<br>
<br>　　二百年来城里宅，一家知换几多人。
<br>
<br>　　卷414_27  「和乐天仇家酒」元稹
<br>
<br>　　病嗟酒户年年减，老觉尘机渐渐深。
<br>
<br>　　饮罢醒馀更惆怅，不如闲事不经心。
<br>
<br>　　卷414_28  「和乐天赠云寂僧」元稹
<br>
<br>　　欲离烦恼三千界，不在禅门八万条。
<br>
<br>　　心火自生还自灭，云师无路与君销。
<br>
<br>　　卷414_29  「沣西别乐天博载樊宗宪李景信两秀才…三月三十日相饯送」元稹
<br>
<br>　　今朝相送自同游，酒语诗情替别愁。
<br>
<br>　　忽到沣西总回去，一身骑马向通州。
<br>
<br>　　卷414_30  「寄昙、嵩、寂三上人」元稹
<br>
<br>　　长学对治思苦处，偏将死苦教人间。
<br>
<br>　　今因为说无生死，无可对治心更闲。
<br>
<br>　　卷414_31  「题漫天岭智藏师兰若僧云住此二十八年」元稹
<br>
<br>　　僧临大道阅浮生，来往憧憧利与名。
<br>
<br>　　二十八年何限客，不曾闲见一人行。
<br>
<br>　　卷414_32  「苍溪县寄扬州兄弟」元稹
<br>
<br>　　苍溪县下嘉陵水，入峡穿江到海流。
<br>
<br>　　凭仗鲤鱼将远信，雁回时节到扬州。
<br>
<br>　　卷414_33  「赠吴渠州从姨兄士则」元稹
<br>
<br>　　忆昔分襟童子郎，白头抛掷又他乡。三千里外巴南恨，
<br>
<br>　　二十年前城里狂。宁氏舅甥俱寂寞，荀家兄弟半沦亡。
<br>
<br>　　泪因生别兼怀旧，回首江山欲万行。
<br>
<br>　　卷414_34  「长滩梦李绅」元稹
<br>
<br>　　孤吟独寝意千般，合眼逢君一夜欢。
<br>
<br>　　惭愧梦魂无远近，不辞风雨到长滩。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
