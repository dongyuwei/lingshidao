<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百五十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百五十九
<br>
<br>　　卷259_1  「感怀弟妹（一作汝坟示弟妹）」沈千运
<br>
<br>　　今日春气暖，东风杏花拆。筋力久不如，却羡涧中石。
<br>
<br>　　神仙杳难准，中寿稀满百。近世多夭伤，喜见鬓发白。
<br>
<br>　　杖藜竹树间，宛宛旧行迹。岂知林园主，却是林园客。
<br>
<br>　　兄弟可存半，空为亡者惜。冥冥无再期，哀哀望松柏。
<br>
<br>　　骨肉能几人，年大自疏隔。性情谁免此，与我不相易。
<br>
<br>　　唯念得尔辈，时看慰朝夕。平生兹已矣，此外尽非适。
<br>
<br>　　卷259_2  「赠史修文」沈千运
<br>
<br>　　故人阻千里，会面非别期。握手于此地，当欢反成悲。
<br>
<br>　　念离宛犹昨，俄已经数期。畴昔皆少年，别来鬓如丝。
<br>
<br>　　不道旧姓名，相逢知是谁。曩游尽N翥，与君仍布衣。
<br>
<br>　　岂曰无其才，命理应有时。别路渐欲少，不觉生涕。
<br>
<br>　　卷259_3  「濮中言怀」沈千运
<br>
<br>　　圣朝优贤良，草泽无遗匿。人生各有命，在余胡不淑。
<br>
<br>　　一生但区区，五十无寸禄。衰退当弃捐，贫贱招毁。
<br>
<br>　　栖栖去人世，屯踬日穷迫。不如守田园，岁晏望丰熟。
<br>
<br>　　壮年失宜尽，老大无筋力。始觉前计非，将贻后生福。
<br>
<br>　　童儿新学稼，少女未能织。顾此烦知己，终日求衣食。
<br>
<br>　　卷259_4  「山中作」沈千运
<br>
<br>　　栖隐非别事，所愿离风尘。不辞城邑游，礼乐拘束人。
<br>
<br>　　迩来归山林，庶事皆吾身。何者为形骸，谁是智与仁。
<br>
<br>　　寂寞了闲事，而后知天真。咳唾矜崇华，迂俯相屈伸。
<br>
<br>　　如何巢与由，天子不知臣。
<br>
<br>　　卷259_5  「古歌」沈千运
<br>
<br>　　北邙不种田，但种松与柏。松柏未生处，留待市朝客。
<br>
<br>　　卷259_6  「别李季友」王季友1
<br>
<br>　　栖鸟不恋枝，喈喈在同声。行子驰出户，依依主人情。
<br>
<br>　　昔时霜台镜，丑妇羞尔形。闭匣二十年，皎洁常独明。
<br>
<br>　　今日照离别，前途白发生。
<br>
<br>　　卷259_7  「寄韦子春（一作山中赠十四秘书兄）」王季友1
<br>
<br>　　出山秋云曙，山木已再春。食我山中药，不忆山中人。
<br>
<br>　　山中谁余密，白发日相亲。雀鼠昼夜无，知我厨廪贫。
<br>
<br>　　依依北舍松，不厌吾南邻。有情尽弃捐，土石为同身。
<br>
<br>　　夫子质千寻，天泽枝叶新。余以不材寿，非智免斧斤。
<br>
<br>　　卷259_8  「杂诗」王季友1
<br>
<br>　　采山仍采隐，在山不在深。持斧事远游，固非匠者心。
<br>
<br>　　翳翳青桐枝，樵爨日所侵。斧声出岩壑，四听无知音。
<br>
<br>　　岂为鼎下薪，当复堂上琴。凤鸟久不栖，且与枳棘林。
<br>
<br>　　卷259_9  「滑中赠崔高士瑾」王季友1
<br>
<br>　　夫子保药命，外身得无咎。日月不能老，化肠为筋否。
<br>
<br>　　十年前见君，甲子过我寿。于何今相逢，华发在我后。
<br>
<br>　　近而知其远，少见今白首。遥信蓬莱宫，不死世世有。
<br>
<br>　　玄石采盈担，神方秘其肘。问家惟指云，爱气常言酒。
<br>
<br>　　摄生固如此，履道当不朽。未能太玄同，愿亦天地久。
<br>
<br>　　实腹以芝X，贱形乃刍狗。自勉将勉余，良药在苦口。
<br>
<br>　　卷259_10  「还山留别长安知己」王季友1
<br>
<br>　　出山不见家，还山见家在。山门是门前，此去长樵采。
<br>
<br>　　青溪谁招隐，白发自相待。惟馀涧底松，依依色不改。
<br>
<br>　　卷259_11  「代贺若令誉赠沈千运」王季友1
<br>
<br>　　相逢问姓名亦存，别时无子今有孙。山上双松长不改，
<br>
<br>　　百家唯有三家村。村南村西车马道，一宿通舟水浩浩。
<br>
<br>　　涧中磊磊十里石，河上淤泥种桑麦。平坡冢墓皆我亲，
<br>
<br>　　满田主人是旧客。举声酸鼻问同年，十人六七归下泉。
<br>
<br>　　分手如何更此地，回头不语泪潸然。
<br>
<br>　　卷259_12  「酬李十六岐」王季友1
<br>
<br>　　炼丹文武火未成，卖药贩履俱逃名。出谷迷行洛阳道，
<br>
<br>　　乘流醉卧滑台城。城下故人久离怨，一欢适我两家愿。
<br>
<br>　　朝饮杖悬沽酒钱，暮餐囊有松花饭。于何车马日憧憧，
<br>
<br>　　李膺门馆争登龙。千宾揖对若流水，五经发难如叩钟。
<br>
<br>　　下笔新诗行满壁，立谈古人坐在席。问我草堂有卧云，
<br>
<br>　　知我山储无儋石。自耕自刈食为天，如鹿如麋饮野泉。
<br>
<br>　　亦知世上公卿贵，且养丘中草木年。
<br>
<br>　　卷259_13  「宿东溪李十五山亭」王季友1
<br>
<br>　　上山下山入山谷，溪中落日留我宿。松石依依当主人，
<br>
<br>　　主人不在意亦足。名花出地两重阶，绝顶平天一小斋。
<br>
<br>　　本意由来是山水，何用相逢语旧怀。
<br>
<br>　　卷259_14  「观于舍人壁画山水」王季友1
<br>
<br>　　野人宿在人家少，朝见此山谓山晓。半壁仍栖岭上云，
<br>
<br>　　开帘欲放湖中鸟。独坐长松是阿谁，再三招手起来迟。
<br>
<br>　　于公大笑向予说，小弟丹青能尔为。
<br>
<br>　　卷259_15  「玉壶冰」王季友1
<br>
<br>　　玉壶知素结，止水复中澄。坚白能虚受，清寒得自凝。
<br>
<br>　　分形同晓镜，照物掩宵灯。壁映圆光入，人惊爽气凌。
<br>
<br>　　金何足贵，瑶席几回升。正值求瓒，提携共饮冰。
<br>
<br>　　卷259_16  「古塞曲」王季友1
<br>
<br>　　进军飞狐北，穷寇势将变。日落沙尘昏，背河更一战。
<br>
<br>　　H马黄金勒，雕弓白羽箭。射杀左贤王，归奏未央殿。
<br>
<br>　　欲言塞下事，天子不召见。东出咸阳门，哀哀泪如霰。
<br>
<br>　　卷259_17  「野外行」于逖
<br>
<br>　　老病无乐事，岁秋悲更长。穷郊日萧索，生意已苍黄。
<br>
<br>　　小弟发亦白，两男俱不强。有才且未达，况我非贤良。
<br>
<br>　　幸以朽钝姿，野外老风霜。寒鸦噪晚景，乔木思故乡。
<br>
<br>　　魏人宅蓬池，结网伫@鲂。水清鱼不来，岁暮空彷徨。
<br>
<br>　　卷259_18  「忆舍弟」于逖
<br>
<br>　　衰门少兄弟，兄弟唯两人。饥寒各流浪，感念伤我神。
<br>
<br>　　夏期秋未来，安知无他因。不怨别天长，但愿见尔身。
<br>
<br>　　茫茫天地间，万类各有亲。安知汝与我，乖隔同胡秦。
<br>
<br>　　何时对形影，愤懑当共陈。
<br>
<br>　　卷259_19  「杂诗」张彪
<br>
<br>　　富贵多胜事，贫贱无良图。上德兼济心，中才不如愚。
<br>
<br>　　商者多巧智，农者争膏腴。儒生未遇时，衣食不自如。
<br>
<br>　　久与故交别，他荣我穷居。到门懒入门，何况千里馀。
<br>
<br>　　君子有褊性，矧乃寻常徒。行行任天地，无为强亲疏。
<br>
<br>　　卷259_20  「神仙」张彪
<br>
<br>　　神仙可学无，百岁名大约。天地何苍茫，人间半哀乐。
<br>
<br>　　浮生亮多惑，善事翻为恶。争先等驰驱，中路苦瘦弱。
<br>
<br>　　长老思养寿，后生笑寂寞。五谷非长年，四气乃灵药。
<br>
<br>　　列子何必待，吾心满寥廓。
<br>
<br>　　卷259_21  「北游还酬孟云卿」张彪
<br>
<br>　　忽忽忘前事，志愿能相乖。衣马久羸弊，谁信文与才。
<br>
<br>　　善道居贫贱，洁服蒙尘埃。行行无定心，翱材压槔础
<br>
<br>　　慈母忧疾疹，至家念栖哀。与君宿姻亲，深见中外怀。
<br>
<br>　　俟余惜时节，怅望临高台。
<br>
<br>　　卷259_22  「古别离」张彪
<br>
<br>　　别离无远近，事欢情亦悲。不闻车轮声，后会将何时。
<br>
<br>　　去日忘寄书，来日乖前期。纵知明当返，一息千万思。
<br>
<br>　　卷259_23  「回军跛者」赵徵明
<br>
<br>　　既老又不全，始得离边城。一枝假枯木，步步向南行。
<br>
<br>　　去时日一百，来时月一程。常恐道路旁，掩弃狐兔茔。
<br>
<br>　　所愿死乡里，到日不愿生。闻此哀怨词，念念不忍听。
<br>
<br>　　惜无异人术，倏忽具尔形。
<br>
<br>　　卷259_24  「挽歌词」赵徵明
<br>
<br>　　寒日蒿上明，凄凄郭东路。素车谁家子，丹硪将去。
<br>
<br>　　原下荆棘丛，丛边有新墓。人间痛伤别，此是长别处。
<br>
<br>　　旷野多萧条，青松白杨树。
<br>
<br>　　卷259_25  「思归（一作古离别）」赵徵明
<br>
<br>　　为别未几日，去日如三秋。犹疑望可见，日日上高楼。
<br>
<br>　　惟见分手处，白O满芳洲。寸心宁死别，不忍生离忧。
<br>
<br>　　卷259_26  「泉上雨后作」元季川
<br>
<br>　　风雨荡繁暑，雷息佳霁初。众峰带云雨，清气入我庐。
<br>
<br>　　飒飒凉飙来，临窥惬所图。绿萝长新蔓，垂坐隅。
<br>
<br>　　流水复檐下，丹砂发清渠。养葛为我衣，种芋为我蔬。
<br>
<br>　　谁是畹与畦，漫连野芜。
<br>
<br>　　卷259_27  「登云中」元季川
<br>
<br>　　灌田东山下，取乐在尔休。清兴相引行，日日三四周。
<br>
<br>　　白鸥与我心，不厌此中游。穷览颇有适，不极趣无幽。
<br>
<br>　　l然歌采薇，曲尽心悠悠。
<br>
<br>　　卷259_28  「山中晓兴」元季川
<br>
<br>　　河汉降玄霜，昨来节物殊。愧无神仙姿，岂有阴阳俱。
<br>
<br>　　灵鸟望不见，慨然悲高梧。华叶随风扬，珍条杂榛芜。
<br>
<br>　　为君寒谷吟，叹息知何如。
<br>
<br>　　卷259_29  「古远行」元季川
<br>
<br>　　悠悠远行者，羁独当时思。道与日月长，人无茅舍期。
<br>
<br>　　出门万里心，谁不伤别离。纵远当白发，岁月悲今时。
<br>
<br>　　何况异形容，安须与尔悲。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
