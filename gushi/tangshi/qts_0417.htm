<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百一十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百一十七
<br>
<br>　　卷417_1  「酬乐天喜邻郡（此后并越州酬和并各次用本韵）」元稹
<br>
<br>　　蹇驴瘦马尘中伴，紫绶朱衣梦里身。符竹偶因成对岸，
<br>
<br>　　文章虚被配为邻。湖翻白浪常看雪，火照红妆不待春。
<br>
<br>　　老大那能更争竞，任君投募醉乡人。
<br>
<br>　　卷417_2  「再酬复言和前篇」元稹
<br>
<br>　　经过二郡逢贤牧，聚集诸郎宴老身。清夜漫劳红烛会，
<br>
<br>　　白头非是翠娥邻。曾携酒伴无端宿，自入朝行便别春。
<br>
<br>　　潦倒微之从不占，未知公议道何人。
<br>
<br>　　卷417_3  「赠乐天」元稹
<br>
<br>　　莫言邻境易经过，彼此分符欲奈何。
<br>
<br>　　垂老相逢渐难别，白头期限各无多。
<br>
<br>　　卷417_4  「重赠（乐人商玲珑能歌，歌予数十诗）」元稹
<br>
<br>　　休遣玲珑唱我诗，我诗多是别君词。
<br>
<br>　　明朝又向江头别，月落潮平是去时。
<br>
<br>　　卷417_5  「别后西陵晚眺」元稹
<br>
<br>　　晚日未抛诗笔砚，夕阳空望郡楼台。
<br>
<br>　　与君后会知何日，不似潮头暮却回。
<br>
<br>　　卷417_6  「以州宅夸于乐天」元稹
<br>
<br>　　州城迥绕拂云堆，镜水稽山满眼来。四面常时对屏障，
<br>
<br>　　一家终日在楼台。星河似向檐前落，鼓角惊从地底回。
<br>
<br>　　我是玉皇香案吏，谪居犹得住蓬莱。
<br>
<br>　　卷417_7  「重夸州宅旦暮景色，兼酬前篇末句」元稹
<br>
<br>　　仙都难画亦难书，暂合登临不合居。绕郭烟岚新雨后，
<br>
<br>　　满山楼阁上灯初。人声晓动千门辟，湖色宵涵万象虚。
<br>
<br>　　为问西州罗刹岸，涛头冲突近何如。
<br>
<br>　　卷417_8  「酬乐天吟张员外诗见寄因思上京每与乐天…咏张新诗」元稹
<br>
<br>　　乐天书内重封到，居敬堂前共读时。四友一为泉路客，
<br>
<br>　　三人两咏浙江诗。别无远近皆难见，老减心情自各知。
<br>
<br>　　杯酒与他年少隔，不相酬赠欲何之。
<br>
<br>　　卷417_9  「寄乐天」元稹
<br>
<br>　　闲夜思君坐到明，追寻往事倍伤情。同登科后心相合，
<br>
<br>　　初得官时髭未生。二十年来谙世路，三千里外老江城。
<br>
<br>　　犹应更有前途在，知向人间何处行。
<br>
<br>　　卷417_10  「戏赠乐天、复言（此后三篇同韵）」元稹
<br>
<br>　　乐事难逢岁易徂，白头光景莫令孤。弄涛船更曾观否，
<br>
<br>　　望市楼还有会无。眼力少将寻案牍，心情且强掷枭卢。
<br>
<br>　　孙园虎寺随宜看，不必遥遥羡镜湖。
<br>
<br>　　卷417_11  「重酬乐天」元稹
<br>
<br>　　红尘扰扰日西徂，我兴云心两共孤。暂出已遭千骑拥，
<br>
<br>　　故交求见一人无。百篇书判从饶白，八米诗章未伏卢。
<br>
<br>　　最笑近来黄叔度，自投名刺占陂湖。
<br>
<br>　　卷417_12  「再酬复言」元稹
<br>
<br>　　绕郭笙歌夜景徂，稽山迥带月轮孤。休文欲咏心应破，
<br>
<br>　　道子虽来画得无。顾我小才同培v，知君险斗敌都卢。
<br>
<br>　　不然岂有姑苏郡，拟著陂塘比镜湖。
<br>
<br>　　卷417_13  「郡务稍简因得整比旧诗并连缀焚削封章繁委箧笥…乐天」元稹
<br>
<br>　　近来章奏小年诗，一种成空尽可悲。书得眼昏朱似碧，
<br>
<br>　　用来心破发如丝。催身易老缘多事，报主深恩在几时。
<br>
<br>　　天遣两家无嗣子，欲将文集与它谁。
<br>
<br>　　卷417_14  「酬乐天馀思不尽加为六韵之作」元稹
<br>
<br>　　律吕同声我尔身，文章君是一伶伦。众推贾谊为才子，
<br>
<br>　　帝喜相如作侍臣。次韵千言曾报答，直词三道共经纶。
<br>
<br>　　元诗驳杂真难辨，白朴流传用转新。蔡女图书虽在口，
<br>
<br>　　于公门户岂生尘。商瞿未老犹希冀，莫把Y金便付人。
<br>
<br>　　卷417_15  「寄乐天」元稹
<br>
<br>　　莫嗟虚老海嘉鳎天下风光数会稽。灵锴徘鞍倮锞担
<br>
<br>　　石帆山崦五云溪。冰销田地芦锥短，春入枝条柳眼低。
<br>
<br>　　安得故人生羽翼，飞来相伴醉如泥。
<br>
<br>　　卷417_16  「酬乐天雪中见寄」元稹
<br>
<br>　　知君夜听风萧索，晓望林亭雪半糊。撼落不教封柳眼，
<br>
<br>　　扫来偏尽附梅株。敲扶密竹枝犹亚，煦暖寒禽气渐苏。
<br>
<br>　　坐觉湖声迷远浪，回惊云路在长途。钱塘湖上O先合，
<br>
<br>　　梳洗楼前粉暗铺。石立玉童披鹤氅，台施瑶席换龙须。
<br>
<br>　　满空飞舞应为瑞，寡和高歌只自娱。莫遣拥帘伤思妇，
<br>
<br>　　且将盈尺慰农夫。称觞彼此情何异，对景东西事有殊。
<br>
<br>　　镜水绕山山尽白，琉璃云母世间无。
<br>
<br>　　卷417_17  「和乐天早春见寄」元稹
<br>
<br>　　雨香云澹觉微和，谁送春声入棹歌。萱近北堂穿土早，
<br>
<br>　　柳偏东面受风多。湖添水色消残雪，江送潮头涌漫波。
<br>
<br>　　同受新年不同赏，无由缩地欲如何。
<br>
<br>　　卷417_18  「酬复言长庆四年元日郡斋感怀见寄」元稹
<br>
<br>　　腊尽残销春又归，逢新别故欲沾衣。自惊身上添年纪，
<br>
<br>　　休系心中小是非。富贵祝来何所遂，聪明鞭得转无机。
<br>
<br>　　羞看稚子先拈酒，怅望平生旧采薇。去日渐加馀日少，
<br>
<br>　　贺人虽闹故人稀。椒花丽句闲重检，艾发衰容惜寸辉。
<br>
<br>　　苦思正旦酬白雪，闲观风色动青纭ＧЧ僬滔侣烟里，
<br>
<br>　　东海西头意独违。
<br>
<br>　　卷417_19  「代郡斋神答乐天」元稹
<br>
<br>　　虚白堂神传好语，二年长伴独吟时。夜怜星月多离烛，
<br>
<br>　　日瓴ㄌ我幌箩　Ｎ报何人偿酒债，引看墙上使君诗。
<br>
<br>　　卷417_20  「酬乐天重寄别」元稹
<br>
<br>　　却报君侯听苦辞，老头抛我欲何之。
<br>
<br>　　武牢关外虽分手，不似如今衰白时。
<br>
<br>　　卷417_21  「和乐天重题别东楼」元稹
<br>
<br>　　山容水态使君知，楼上从容万状移。日映文章霞细丽，
<br>
<br>　　风驱鳞甲浪参差。鼓催潮户凌晨击，笛赛婆官彻夜吹。
<br>
<br>　　唤客潜挥远红袖，卖垆高挂小青旗。铺床席春眠处，
<br>
<br>　　乍卷帘帷月上时。光景无因将得去，为郎抄在和郎诗。
<br>
<br>　　卷417_22  「馀杭周从事以十章见寄词调清婉难于遍酬聊和…答来贶」元稹
<br>
<br>　　扰扰纷纷旦暮间，经营闲事不曾闲。多缘老病推辞酒，
<br>
<br>　　少有功夫久羡山。清夜笙歌喧四郭，黄昏钟漏下重关。
<br>
<br>　　何由得似周从事，醉入人家醒始还。
<br>
<br>　　卷417_23  「寄浙西李大夫四首」元稹
<br>
<br>　　柳眼梅心渐欲春，白头西望忆何人。
<br>
<br>　　金陵太守曾相伴，共蹋银台一路尘。
<br>
<br>　　蕊珠深处少人知，网索西临太液池。
<br>
<br>　　浴殿晓闻天语后，步廊骑马笑相随。
<br>
<br>　　禁林同直话交情，无夜无曾不到明。
<br>
<br>　　最忆西楼人静夜，玉晨钟磬两三声。
<br>
<br>　　由来鹏化便图南，浙右虽雄我未甘。
<br>
<br>　　早渡西江好归去，莫抛舟楫滞春潭。
<br>
<br>　　卷417_24  「初除浙东，妻有阻色，因以四韵晓之」元稹
<br>
<br>　　嫁时五月归巴地，今日双旌上越州。兴庆首行千命妇，
<br>
<br>　　会稽旁带六诸侯。海楼翡翠闲相逐，镜水鸳鸯暖共游。
<br>
<br>　　我有主恩羞未报，君于此外更何求。
<br>
<br>　　卷417_25  「为乐天自勘诗集因思顷年城南醉归马上递唱艳曲…成篇」元稹
<br>
<br>　　春野醉吟十里程，斋宫潜咏万人惊。
<br>
<br>　　今宵不寐到明读，风雨晓闻开锁声。
<br>
<br>　　卷417_26  「题长庆四年历日尾」元稹
<br>
<br>　　残历半张馀十四，灰心雪鬓两凄然。
<br>
<br>　　定知新岁御楼后，从此不名长庆年。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
