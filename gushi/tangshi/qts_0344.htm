<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百四十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百四十四
<br>
<br>　　卷344_1  「送李尚书赴襄阳八韵得长字」韩愈
<br>
<br>　　帝忧南国切，改命付忠良。壤画星摇动，旗分兽簸扬。
<br>
<br>　　五营兵转肃，千里地还方。控带荆门远，飘浮汉水长。
<br>
<br>　　赐书宽属郡，战马隔邻疆。纵猎雷霆迅，观棋玉石忙。
<br>
<br>　　风流岘首客，花艳大堤倡。富贵由身致，谁教不自强。
<br>
<br>　　卷344_2  「和席八十二韵（元和十一年，夔与愈同掌制诰）」韩愈
<br>
<br>　　绛阙银河曙，东风右掖春。官随名共美，花与思俱新。
<br>
<br>　　绮陌朝游间，绫衾夜直频。横门开日月，高阁切星辰。
<br>
<br>　　庭变寒前草，天销霁后尘。沟声通苑急，柳色压城匀。
<br>
<br>　　纶谋猷盛，丹青步武亲。芳菲含斧藻，光景畅形神。
<br>
<br>　　傍砌看红药，巡池咏白O.多情怀酒伴，馀事作诗人。
<br>
<br>　　倚玉难藏拙，吹竽久混真。坐惭空自老，江海未还身。
<br>
<br>　　卷344_3  「和武相公早春闻莺」韩愈
<br>
<br>　　早晚飞来入锦城，谁人教解百般鸣。
<br>
<br>　　春风红树惊眠处，似妒歌童作艳声。
<br>
<br>　　卷344_4  「游太平公主山庄」韩愈
<br>
<br>　　公主当年欲占春，故将台榭押城。
<br>
<br>　　欲知前面花多少，直到南山不属人。
<br>
<br>　　卷344_5  「晚春」韩愈
<br>
<br>　　谁收春色将归去，慢绿妖红半不存。
<br>
<br>　　榆荚只能随柳絮，等闲撩乱走空园。
<br>
<br>　　卷344_6  「大行皇太后挽歌词三首」韩愈
<br>
<br>　　一纪尊名正，三时孝养荣。高居朝圣主，厚德载群生。
<br>
<br>　　武帐虚中禁，玄堂掩太平。秋天笳鼓歇，松柏遍山鸣。
<br>
<br>　　威仪备吉凶，文物杂军容。配地行新祭，因山托故封。
<br>
<br>　　凤飞终不返，剑化会相从。无复临长乐，空闻报晓钟。
<br>
<br>　　追攀万国来，警卫百神陪。画登秋殿，容衣入夜台。
<br>
<br>　　云随仙驭远，风助圣情哀。只有朝陵日，妆奁一暂开。
<br>
<br>　　卷344_7  「广宣上人频见过」韩愈
<br>
<br>　　三百六旬长扰扰，不冲风雨即尘埃。久惭朝士无裨补，
<br>
<br>　　空愧高僧数往来。学道穷年何所得，吟诗竟日未能回。
<br>
<br>　　天寒古寺游人少，红叶窗前有几堆。
<br>
<br>　　卷344_8  「闲游二首」韩愈
<br>
<br>　　雨后来更好，绕池遍青青。柳花闲度竹，菱叶故穿萍。
<br>
<br>　　独坐殊未厌，孤斟讵能醒。持竿至日暮，幽咏欲谁听。
<br>
<br>　　兹游苦不数，再到遂经旬。萍盖污池净，藤笼老树新。
<br>
<br>　　林乌鸣讶客，岸竹长遮邻。子云只自守，奚事九衢尘。
<br>
<br>　　卷344_9  「酬马侍郎寄酒（马总也）」韩愈
<br>
<br>　　一壶情所寄，四句意能多。秋到无诗酒，其如月色何。
<br>
<br>　　卷344_10  「和侯协律咏笋（侯喜也）」韩愈
<br>
<br>　　竹亭人不到，新笋满前轩。乍出真堪赏，初多未觉烦。
<br>
<br>　　成行齐婢仆，环立比儿孙。验长常携尺，愁乾屡侧盆。
<br>
<br>　　对吟忘膳饮，偶坐变朝昏。滞雨膏腴湿，骄阳气候温。
<br>
<br>　　得时方张王，挟势欲腾骞。见角牛羊没，看皮虎豹存。
<br>
<br>　　攒生犹有隙，散布忽无垠。讵可持筹算，谁能以理言。
<br>
<br>　　纵横公占地，罗列暗连根。狂剧时穿壁，横强几触藩。
<br>
<br>　　深潜如避逐，远去若追奔。始讶妨人路，还惊入药园。
<br>
<br>　　萌芽防浸大，覆载莫偏恩。已复侵危砌，非徒出短垣。
<br>
<br>　　身宁虞瓦砾，计拟掩兰荪。且叹高无数，庸知上几番。
<br>
<br>　　短长终不校，先后竟谁论。外恨苞藏密，中仍节目繁。
<br>
<br>　　暂须回步履，要取助盘飧。穰穰疑翻地，森森竞塞门。
<br>
<br>　　戈矛头戢戢，蛇虺首掀掀。妇懦咨料拣，儿痴谒尽髡。
<br>
<br>　　侯生来慰我，诗句读惊魂。属和才将竭，呻吟至日暾。
<br>
<br>　　卷344_11  「过鸿沟」韩愈
<br>
<br>　　龙疲虎困割川原，亿万苍生性命存。
<br>
<br>　　谁劝君王回马首，真成一掷赌乾坤。
<br>
<br>　　卷344_12  「送张侍郎（张贾，时自兵侍为华州）」韩愈
<br>
<br>　　司徒东镇驰书谒，丞相西来走马迎。
<br>
<br>　　两府元臣今转密，一方逋寇不难平。
<br>
<br>　　卷344_13  「赠刑部马侍郎（马总，时副晋公东征）」韩愈
<br>
<br>　　红旗照海压南荒，征入中台作侍郎。
<br>
<br>　　暂从相公平小寇，便归天阙致时康。
<br>
<br>　　卷344_14  「奉和裴相公东征途经女几山下作」韩愈
<br>
<br>　　旗穿晓日云霞杂，山倚秋空剑戟明。
<br>
<br>　　敢请相公平贼后，暂携诸吏上峥嵘。
<br>
<br>　　卷344_15  「郾城晚饮奉赠副使马侍郎及冯、李二员外」韩愈
<br>
<br>　　城上赤云呈胜气，眉间黄色见归期。
<br>
<br>　　幕中无事惟须饮，即是连镳向阙时。
<br>
<br>　　卷344_16  「酬别留后侍郎（蔡平，命马总为留后）」韩愈
<br>
<br>　　为文无出相如右，谋帅难居Se先。
<br>
<br>　　归去雪销溱洧动，西来旌旆拂晴天。
<br>
<br>　　卷344_17  「同李二十八夜次襄城（李正封也）」韩愈
<br>
<br>　　周楚仍连接，川原乍屈盘。云垂天不暖，尘涨雪犹乾。
<br>
<br>　　印绶归台室，旌旗别将坛。欲知迎候盛，骑火万星攒。
<br>
<br>　　卷344_18  「同李二十八员外从裴相公野宿西界」韩愈
<br>
<br>　　四面星辰著地明，散烧烟火宿天兵。
<br>
<br>　　不关破贼须归奏，自趁新年贺太平。
<br>
<br>　　卷344_19  「过襄城」韩愈
<br>
<br>　　郾城辞罢过襄城，颍水嵩山刮眼明。
<br>
<br>　　已去蔡州三百里，家人不用远来迎。
<br>
<br>　　卷344_20  「宿神龟招李二十八冯十七」韩愈
<br>
<br>　　荒山野水照斜晖，啄雪寒鸦趁始飞。
<br>
<br>　　夜宿驿亭愁不睡，幸来相就盖征衣。
<br>
<br>　　卷344_21  「次硖石」韩愈
<br>
<br>　　数日方离雪，今朝又出山。试凭高处望，隐约见潼关。
<br>
<br>　　卷344_22  「和李司勋过连昌宫」韩愈
<br>
<br>　　夹道疏槐出老根，高甍巨桷压山原。
<br>
<br>　　宫前遗老来相问，今是开元几叶孙。
<br>
<br>　　卷344_23  「次潼关先寄张十二阁老使君（张贾也）」韩愈
<br>
<br>　　荆山已去华山来，日出潼关四扇开。
<br>
<br>　　刺史莫辞迎候远，相公亲破蔡州回。
<br>
<br>　　卷344_24  「次潼关上都统相公（韩弘也）」韩愈
<br>
<br>　　暂辞堂印执兵权，尽管诸军破贼年。
<br>
<br>　　冠盖相望催入相，待将功德格皇天。
<br>
<br>　　卷344_25  「桃林夜贺晋公」韩愈
<br>
<br>　　西来骑火照山红，夜宿桃林腊月中。
<br>
<br>　　手把命兼相印，一时重叠赏元功。
<br>
<br>　　卷344_26  「送李员外院长分司东都」韩愈
<br>
<br>　　去年秋露下，羁旅逐东征。今岁春光动，驱驰别上京。
<br>
<br>　　饮中相顾色，送后独归情。两地无千里，因风数寄声。
<br>
<br>　　卷344_27  「晋公破贼回重拜台司，以诗示幕中宾客，愈奉和」韩愈
<br>
<br>　　南伐旋师太华东，天书夜到册元功。将军旧压三司贵，
<br>
<br>　　相国新兼五等崇。g鹭欲归仙仗里，熊罴还入禁营中。
<br>
<br>　　长惭典午非材职，得就闲官即至公。
<br>
<br>　　卷344_28  「独钓四首」韩愈
<br>
<br>　　侯家林馆胜，偶入得垂竿。曲树行藤角，平池散芡盘。
<br>
<br>　　羽沈知食驶，缗细觉牵难。聊取夸儿女，榆条系从鞍。
<br>
<br>　　一径向池斜，池塘野草花。雨多添柳耳，水长减蒲芽。
<br>
<br>　　坐厌亲刑柄，偷来傍钓车。太平公事少，吏隐讵相赊。
<br>
<br>　　独往南塘上，秋晨景气醒。露排四岸草，风约半池萍。
<br>
<br>　　鸟下见人寂，鱼来闻饵馨。所嗟无可召，不得倒吾瓶。
<br>
<br>　　秋半百物变，溪鱼去不来。风能坼芡觜，露亦染梨腮。
<br>
<br>　　远岫重叠出，寒花散乱开。所期终莫至，日暮与谁回。
<br>
<br>　　卷344_29  「枯树」韩愈
<br>
<br>　　老树无枝叶，风霜不复侵。腹穿人可过，皮剥蚁还寻。
<br>
<br>　　寄托惟朝菌，依投绝暮禽。犹堪持改火，未肯但空心。
<br>
<br>　　卷344_30  「元日酬蔡州马十二尚书去年蔡州元日见寄之什」韩愈
<br>
<br>　　元日新诗已去年，蔡州遥寄荷相怜。
<br>
<br>　　今朝纵有谁人领，自是三峰不敢眠。
<br>
<br>　　卷344_31  「咏灯花同侯十一」韩愈
<br>
<br>　　今夕知何夕，花然锦帐中。自能当雪暖，那肯待春红。
<br>
<br>　　黄里排金粟，钗头缀玉虫。更烦将喜事，来报主人公。
<br>
<br>　　卷344_32  「祖席前字（送王涯徙袁州刺史作）」韩愈
<br>
<br>　　祖席洛桥边，亲交共黯然。野晴山簇簇，霜晓菊鲜鲜。
<br>
<br>　　书寄相思处，杯衔欲别前。淮阳知不薄，终愿早回船。
<br>
<br>　　卷344_33  「秋字」韩愈
<br>
<br>　　淮南悲木落，而我亦伤秋。况与故人别，那堪羁宦愁。
<br>
<br>　　荣华今异路，风雨昔同忧。莫以宜春远，江山多胜游。
<br>
<br>　　卷344_34  「送郑尚书赴南海」韩愈
<br>
<br>　　番禺军府盛，欲说暂停杯。盖海绱背觯连天观阁开。
<br>
<br>　　衙时龙户集，上日马人来。风静去，官廉蚌蛤回。
<br>
<br>　　货通师子国，乐奏武王台。事事皆殊异，无嫌屈大才。
<br>
<br>　　卷344_35  「答道士寄树鸡（树鸡，木耳之大者）」韩愈
<br>
<br>　　软湿青黄状可猜，欲烹还唤木盘回。
<br>
<br>　　烦君自入华阳洞，直割乖龙左耳来。
<br>
<br>　　卷344_36  「左迁至蓝关示侄孙湘（湘，愈侄十二郎之子）」韩愈
<br>
<br>　　一封朝奏九重天，夕贬潮州路八千。欲为圣朝除弊事，
<br>
<br>　　肯将衰朽惜残年。云横秦岭家何在，雪拥蓝关马不前。
<br>
<br>　　知汝远来应有意，好收吾骨瘴江边。
<br>
<br>　　卷344_37  「武关西逢配流吐番（谪潮州时途中作）」韩愈
<br>
<br>　　嗟尔戎人莫惨然，湖南地近保生全。
<br>
<br>　　我今罪重无归望，直去长安路八千。
<br>
<br>　　卷344_38  「次邓州界」韩愈
<br>
<br>　　潮阳南去倍长沙，恋阙那堪又忆家。心讶愁来惟贮火，
<br>
<br>　　眼知别后自添花。商颜暮雪逢人少，邓鄙春泥见驿赊。
<br>
<br>　　早晚王师收海岳，普将雷雨发萌芽。
<br>
<br>　　卷344_39  「题临泷寺」韩愈
<br>
<br>　　不觉离家已五千，仍将衰病入泷船。
<br>
<br>　　潮阳未到吾能说，海气昏昏水拍天。
<br>
<br>　　卷344_40  「晚次宣溪，辱韶州张端公使君惠书叙别酬以绝句二章」韩愈
<br>
<br>　　韶州南去接宣溪，云水苍茫日向西。
<br>
<br>　　客泪数行先自落，鹧鸪休傍耳边啼。
<br>
<br>　　兼金那足比清文，百首相随愧使君。
<br>
<br>　　俱是岭南巡管内，莫欺荒僻断知闻。
<br>
<br>　　卷344_41  「题秀禅师房」韩愈
<br>
<br>　　桥夹水松行百步，竹床莞席到僧家。
<br>
<br>　　暂拳一手支头卧，还把鱼竿下钓沙。
<br>
<br>　　卷344_42  「将至韶州先寄张端公使君借图经」韩愈
<br>
<br>　　曲江山水闻来久，恐不知名访倍难。
<br>
<br>　　愿借图经将入界，每逢佳处便开看。
<br>
<br>　　卷344_43  「过始兴江口感怀」韩愈
<br>
<br>　　忆作儿童随伯氏，南来今只一身存。
<br>
<br>　　目前百口还相逐，旧事无人可共论。
<br>
<br>　　卷344_44  「韶州留别张端公使君（时宪宗元和十四年十月）」韩愈
<br>
<br>　　来往再逢梅柳新，别离一醉绮罗春。久钦江总文才妙，
<br>
<br>　　自叹虞翻骨相屯。鸣笛急吹争落日，清歌缓送款行人。
<br>
<br>　　已知奏课当征拜，那复淹留咏白O.
<br>
<br>　　卷344_45  「从潮州量移袁州，张韶州端公以诗相贺，因酬之」韩愈
<br>
<br>　　明时远逐事何如，遇赦移官罪未除。北望讵令随塞雁，
<br>
<br>　　南迁才免葬江鱼。将经贵郡烦留客，先惠高文谢起予。
<br>
<br>　　暂欲系船韶石下，上宾虞舜整冠裾。
<br>
<br>　　卷344_46  「次石头驿寄江西王十中丞阁老」韩愈
<br>
<br>　　凭高试回首，一望豫章城。人由恋德泣，马亦别群鸣。
<br>
<br>　　寒日夕始照，风江远渐平。默然都不语，应识此时情。
<br>
<br>　　卷344_47  「游西林寺题萧二兄郎中旧堂」韩愈
<br>
<br>　　中郎有女能传业，伯道无儿可保家。
<br>
<br>　　偶到匡山曾住处，几行衰泪落烟霞。
<br>
<br>　　卷344_48  「自袁州还京行次安陆，先寄随州周员外（周君巢也）」韩愈
<br>
<br>　　行行指汉东，暂喜笑言同。雨雪离江上，蒹葭出梦中。
<br>
<br>　　面犹含瘴色，眼已见华风。岁暮难相值，酣歌未可终。
<br>
<br>　　卷344_49  「题广昌馆（在随州枣阳县南）」韩愈
<br>
<br>　　白水龙飞已几春，偶逢遗迹问耕人。
<br>
<br>　　丘坟发掘当官路，何处南阳有近亲。
<br>
<br>　　卷344_50  「寄随州周员外」韩愈
<br>
<br>　　陆孟丘杨久作尘，同时存者更谁人。
<br>
<br>　　金丹别后知传得，乞取刀圭救病身。
<br>
<br>　　卷344_51  「酒中留上襄阳李相公（李逢吉也）」韩愈
<br>
<br>　　浊水污泥清路尘，还曾同制掌丝纶。眼穿长讶双鱼断，
<br>
<br>　　耳热何辞数爵频。银烛未销窗送曙，金钗半醉座添春。
<br>
<br>　　知公不久归钧轴，应许闲官寄病身。
<br>
<br>　　卷344_52  「去岁自刑部侍郎以罪贬潮州刺史乘驿赴任…留题驿梁」韩愈
<br>
<br>　　数条藤束木皮棺，草殡荒山白骨寒。惊恐入心身已病，
<br>
<br>　　扶舁沿路众知难。绕坟不暇号三匝，设祭惟闻饭一盘。
<br>
<br>　　致汝无辜由我罪，百年惭痛泪阑干。
<br>
<br>　　卷344_53  「贺张十八秘书得裴司空马（或作酬张秘书因骑马赠诗）」韩愈
<br>
<br>　　司空远寄养初成，毛色桃花眼镜明。落日已曾交辔语，
<br>
<br>　　春风还拟并鞍行。长令奴仆知饥渴，须着贤良待性情。
<br>
<br>　　旦夕公归伸拜谢，免劳骑去逐双旌。
<br>
<br>　　卷344_54  「杏园送张彻侍御归使」韩愈
<br>
<br>　　东风花树下，送尔出京城。久抱伤春意，新添惜别情。
<br>
<br>　　归来身已病，相见眼还明。更遣将诗酒，谁家逐后生。
<br>
<br>　　卷344_55  「雨中寄张博士籍、侯主簿喜」韩愈
<br>
<br>　　放朝还不报，半路蹋泥归。雨惯曾无节，雷频自失威。
<br>
<br>　　见墙生菌遍，忧麦作蛾飞。岁晚偏萧索，谁当救晋饥。
<br>
<br>　　卷344_56  「奉和兵部张侍郎酬郓州马尚书祗召途中…郓州之作」韩愈
<br>
<br>　　来朝当路日，承诏改辕时。再领须句国，仍迁少昊司。
<br>
<br>　　暖风抽宿麦，清雨卷归旗。赖寄新珠玉，长吟慰我思。
<br>
<br>　　卷344_57  「早春与张十八博士籍游杨尚书林亭…兼呈白冯二阁老」韩愈
<br>
<br>　　墙下春渠入禁沟，渠冰初破满渠浮。
<br>
<br>　　凤池近日长先暖，流到池时更不流。
<br>
<br>　　卷344_58  「奉使常山，早次太原，呈副使吴郎中」韩愈
<br>
<br>　　朗朗闻街鼓，晨起似朝时。翻翻走驿马，春尽是归期。
<br>
<br>　　地失嘉禾处，风存蟋蟀辞。暮齿良多感，无事涕垂颐。
<br>
<br>　　卷344_59  「夕次寿阳驿题吴郎中诗后」韩愈
<br>
<br>　　风光欲动别长安，春半城边特地寒。
<br>
<br>　　不见园花兼巷柳，马头惟有月团团。
<br>
<br>　　卷344_60  「镇州初归」韩愈
<br>
<br>　　别来杨柳街头树，摆弄春风只欲飞。
<br>
<br>　　还有小园桃李在，留花不发待郎归。
<br>
<br>　　卷344_61  「同水部张员外籍曲江春游，寄白二十二舍人」韩愈
<br>
<br>　　漠漠轻阴晚自开，青天白日映楼台。
<br>
<br>　　曲江水满花千树，有底忙时不肯来。
<br>
<br>　　卷344_62  「和水部张员外宣政衙赐百官樱桃诗」韩愈
<br>
<br>　　汉家旧种明光殿，炎帝还书本草经。岂似满朝承雨露，
<br>
<br>　　共看传赐出青冥。香随翠笼擎初到，色映银盘写未停。
<br>
<br>　　食罢自知无所报，空然惭汗仰皇扃。
<br>
<br>　　卷344_63  「早春呈水部张十八员外二首」韩愈
<br>
<br>　　天街小雨润如酥，草色遥看近却无。
<br>
<br>　　最是一年春好处，绝胜烟柳满皇都。
<br>
<br>　　莫道官忙身老大，即无年少逐春心。
<br>
<br>　　凭君先到江头看，柳色如今深未深。
<br>
<br>　　卷344_64  「送桂州严大夫同用南字（严谟也）」韩愈
<br>
<br>　　苍苍森八桂，兹地在湘南。江作青罗带，山如碧玉d.
<br>
<br>　　户多输翠羽，家自种黄甘。远胜登仙去，飞鸾不假骖。
<br>
<br>　　卷344_65  「奉酬天平马十二仆射暇日言怀见寄之作」韩愈
<br>
<br>　　天平篇什外，政事亦无双。威令加徐土，儒风被鲁邦。
<br>
<br>　　清为公论重，宽得士心降。岁晏偏相忆，长谣坐北窗。
<br>
<br>　　卷344_66  「奉使镇州，行次承天行营，奉酬裴司空」韩愈
<br>
<br>　　窜逐三年海上归，逢公复此著征衣。
<br>
<br>　　旋吟佳句还鞭马，恨不身先去鸟飞。
<br>
<br>　　卷344_67  「镇州路上谨酬裴司空相公重见寄」韩愈
<br>
<br>　　衔命山东抚乱师，日驰三百自嫌迟。
<br>
<br>　　风霜满面无人识，何处如今更有诗。
<br>
<br>　　卷344_68  「奉和仆射裴相公感恩言志（穆宗长庆二年，裴度罢）」韩愈
<br>
<br>　　文武功成后，居为百辟师。林园穷胜事，钟鼓乐清时。
<br>
<br>　　摆落遗高论，雕镌出小诗。自然无不可，范蠡尔其谁。
<br>
<br>　　卷344_69  「和仆射相公朝回见寄」韩愈
<br>
<br>　　尽瘁年将久，公今始暂闲。事随忧共减，诗与酒俱还。
<br>
<br>　　放意机衡外，收身矢石间。秋台风日迥，正好看前山。
<br>
<br>　　卷344_70  「奉和李相公题萧家林亭（逢吉也）」韩愈
<br>
<br>　　山公自是林园主，叹惜前贤造作时。
<br>
<br>　　岩洞幽深门尽锁，不因丞相几人知。
<br>
<br>　　卷344_71  「奉和杜相公太清宫纪事陈诚上李相公十六韵（杜元颖也）」韩愈
<br>
<br>　　耒耜兴姬国，锝ㄏ募摇Ｔ诠Τ峡缮校于道讵为华。
<br>
<br>　　象帝威容大，仙宗宝历赊。卫门罗戟槊，图壁杂龙蛇。
<br>
<br>　　礼乐追尊盛，乾坤降福遐。四真皆齿列，二圣亦肩差。
<br>
<br>　　阳月时之首，阴泉气未牙。殿阶铺水碧，庭炬坼金葩。
<br>
<br>　　紫极观忘倦，青词奏不哗。噌乒夜辟，嘈俟某课巍
<br>
<br>　　亵味陈奚取，名香荐孔嘉。垂祥纷可录，俾寿浩无涯。
<br>
<br>　　贵相山瞻峻，清文玉绝瑕。代工声问远，摄事敬恭加。
<br>
<br>　　皎洁当天月，葳蕤捧日霞。唱妍酬亦丽，俯仰但称嗟。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
