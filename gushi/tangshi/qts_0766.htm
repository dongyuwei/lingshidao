<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百六十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百六十六
<br>
<br>　　卷766_1  「贵游」刘兼
<br>
<br>　　绣衣公子宴池塘，淑景融融万卉芳。珠翠照天春未老，
<br>
<br>　　管弦临水日初长。风飘柳线金成穗，雨洗梨花玉有香。
<br>
<br>　　醉后不能离绮席，拟凭青帝系斜阳。
<br>
<br>　　卷766_2  「梦归故园」刘兼
<br>
<br>　　桐叶飞霜落井栏，菱花藏雪助衰颜。夜窗飒飒摇寒竹，
<br>
<br>　　秋枕迢迢梦故山。临水钓舟横荻岸，隔溪禅侣启柴关。
<br>
<br>　　觉来依旧三更月，离绪乡心起万端。
<br>
<br>　　旧馆秋寒夜梦长，水帘疏影入回塘。宦情率尔拖鱼艇，
<br>
<br>　　客恨依然在燕梁。白鹭独飘山面雪，红蕖全谢镜心香。
<br>
<br>　　起来不语无人会，醉倚东轩半夕阳。
<br>
<br>　　卷766_3  「蜀都春晚感怀」刘兼
<br>
<br>　　蜀都春色渐离披，梦断云空事莫追。宫阙一城荒作草，
<br>
<br>　　王孙犹自醉如泥。谁家玉笛吹残照，柳市金丝拂旧堤。
<br>
<br>　　可惜锦江无锦濯，海棠花下杜鹃啼。
<br>
<br>　　卷766_4  「对雨」刘兼
<br>
<br>　　幽庭凝碧亦涟漪，檐C声繁聒梦归。半岫金乌才委照，
<br>
<br>　　一川石燕又交飞。濯枝A榴花吐，吹渚飘u暑气微。
<br>
<br>　　因忆故园闲钓处，苍苔斑驳满渔矶。
<br>
<br>　　卷766_5  「春霁」刘兼
<br>
<br>　　春霁江山似画图，醉垂鞭袂出康衢。猖狂乱打貔貅鼓，
<br>
<br>　　懒慢迟修鸳鹭书。老色渐来欺鬓发，闲情将欲傲簪裾。
<br>
<br>　　苔钱遍地知多少，买得花枝不落无。
<br>
<br>　　卷766_6  「秋夕书怀」刘兼
<br>
<br>　　荒僻淹留岁已深，解龟无计恨难任。守方半会蛮夷语，
<br>
<br>　　贺厦全忘燕雀心。夜静倚楼悲月笛，秋寒欹枕泣霜砧。
<br>
<br>　　宦情总逐愁肠断，一箸鲈鱼直万金。
<br>
<br>　　直气从来不入时，掩关慵更钓溪。斯文未丧宣尼叹，
<br>
<br>　　吾道将穷阮籍悲。轻粉覆霜凝夜砌，乱金铺菊织秋篱。
<br>
<br>　　南阳卧久无人问，薄命非才有可疑。
<br>
<br>　　卷766_7  「春宵」刘兼
<br>
<br>　　春云春日共朦胧，满院梨花半夜风。宿酒未醒珠箔卷，
<br>
<br>　　艳歌初阕玉楼空。五湖范蠡才堪重，六印苏秦道不同。
<br>
<br>　　再取素琴聊假寐，南柯灵梦莫相通。
<br>
<br>　　卷766_8  「秋夕书怀呈戎州郎中」刘兼
<br>
<br>　　素律初回枕簟凉，松风飘泊入华堂。谭鸡寂默纱窗静，
<br>
<br>　　梦蝶萧条玉漏长。归去水云多阻隔，别来情绪足悲伤。
<br>
<br>　　霜砧月笛休相引，只有离襟泪两行。
<br>
<br>　　风送秋荷满鼻香，竹声敲玉近虚廊。梦回故国情方黯，
<br>
<br>　　月过疏帘夜正凉。菱镜也知移艳态，锦书其奈隔年光。
<br>
<br>　　鸾胶处处难寻觅，断尽相思寸寸肠。
<br>
<br>　　卷766_9  「晚楼寓怀」刘兼
<br>
<br>　　薄暮疏林宿鸟还，倚楼垂袂复凭栏。月沈江底珠轮净，
<br>
<br>　　云锁峰头玉叶寒。刘毅暂贫虽壮志，冯唐将老自低颜。
<br>
<br>　　无言独对秋风立，拟把朝簪换钓竿。
<br>
<br>　　卷766_10  「征妇怨」刘兼
<br>
<br>　　金闺寂寞罢妆台，玉箸阑干界粉腮。花落掩关春欲暮，
<br>
<br>　　月圆欹枕梦初回。鸾胶岂续愁肠断，龙剑难挥别绪开。
<br>
<br>　　曾寄锦书无限意，塞鸿何事不归来。
<br>
<br>　　卷766_11  「对镜」刘兼
<br>
<br>　　青镜重磨照白须，白须酉幸夂稳纭９试疤龅萸山外，
<br>
<br>　　荒郡淹留四载馀。风送竹声侵枕簟，月移花影过庭除。
<br>
<br>　　秋霜满领难消释，莫读离骚失意书。
<br>
<br>　　卷766_12  「春燕」刘兼
<br>
<br>　　多时窗外语呢喃，只要佳人卷绣帘。大厦已成须庆贺，
<br>
<br>　　高门频入莫憎嫌。花间舞蝶和香趁，江畔春泥带雨衔。
<br>
<br>　　栖息数年情已厚，营巢争肯傍他檐。
<br>
<br>　　卷766_13  「春晚寓怀」刘兼
<br>
<br>　　一承兑泽莅方州，八度春光照郡楼。好景几将官吏醉，
<br>
<br>　　名山时领管弦游。空花任尔频侵眼，老雪从他渐满头。
<br>
<br>　　归去杜陵池阁在，只能欢笑不能愁。
<br>
<br>　　卷766_14  「中春宴游」刘兼
<br>
<br>　　二月风光似洞天，红英翠萼簇芳筵。楚王云雨迷巫峡，
<br>
<br>　　江令文章媚蜀笺。歌黛入颦春袖敛，舞衣新绣晓霞鲜。
<br>
<br>　　酒阑香袂初分散，笑指渔翁钓暮烟。
<br>
<br>　　卷766_15  「春晚闲望」刘兼
<br>
<br>　　东风满地是梨花，只把琴心酒家。立处晚楼横短笛，
<br>
<br>　　望中春草接平沙。雁行断续晴天远，燕翼参差翠幕斜。
<br>
<br>　　归计未成头欲白，钓舟烟浪思无涯。
<br>
<br>　　卷766_16  「秋夕书事」刘兼
<br>
<br>　　摇落江天万木空，雁行斜戛塞垣风。征闺捣月离愁远，
<br>
<br>　　旧馆眠云旅梦通。郢客岂能陪下里，皋禽争肯恋樊笼。
<br>
<br>　　此心旷荡谁相会，尽在南华十卷中。
<br>
<br>　　卷766_17  「莲塘霁望」刘兼
<br>
<br>　　新秋菡萏发红英，向晚风飘满郡馨。万叠水纹罗乍展，
<br>
<br>　　一双绣初成。采莲女散吴歌阕，拾翠人归楚雨晴。
<br>
<br>　　远岸牧童吹短笛，蓼花深处信牛行。
<br>
<br>　　卷766_18  「送从弟舍人入蜀」刘兼
<br>
<br>　　嘉陵江畔饯行车，离袂难分十里馀。慷慨莫夸心似铁，
<br>
<br>　　留连不觉泪成珠。风光川谷梅将发，音信云天雁未疏。
<br>
<br>　　立马举鞭无限意，会稀别远拟何如。
<br>
<br>　　卷766_19  「新回车院筵上作」刘兼
<br>
<br>　　回车院子未回车，三载疲民咏F襦。借寇已承英主诏，
<br>
<br>　　乞骸须上老臣书。黄金蜀柳笼朱户，碧玉湘筠映绮疏。
<br>
<br>　　因问满筵诗酒客，锦江何处有鲈鱼。
<br>
<br>　　卷766_20  「寄长安郑员外」刘兼
<br>
<br>　　屈指良交十四人，隙驹风烛渐为尘。当初花下三秦客，
<br>
<br>　　只有天涯二老身。乘醉几同游北内，寻芳多共谒东邻。
<br>
<br>　　此时阻隔关山远，月满江楼泪满巾。
<br>
<br>　　卷766_21  「咸阳怀古」刘兼
<br>
<br>　　高秋咸镐起霜风，秦汉荒陵树叶红。七国斗鸡方贾勇，
<br>
<br>　　中原逐鹿更争雄。南山漠漠云常在，渭水悠悠事旋空。
<br>
<br>　　立马举鞭遥望处，阿房遗址夕阳东。
<br>
<br>　　卷766_22  「春怨」刘兼
<br>
<br>　　绣林红岸落花钿，故去新来感自然。绝塞杪春悲汉月，
<br>
<br>　　长林深夜泣缃弦。锦书雁断应难寄，菱镜鸾孤貌可怜。
<br>
<br>　　独倚画屏人不会，梦魂才别戍楼边。
<br>
<br>　　卷766_23  「登楼寓望」刘兼
<br>
<br>　　凭高多是偶骼剑红叶何堪照病颜。万叠云山供远恨，
<br>
<br>　　一轩风物送秋寒。背琴鹤客归松径，横笛牛童卧蓼滩。
<br>
<br>　　独倚郡楼无限意，夕阳西去水东还。
<br>
<br>　　卷766_24  「江岸独步」刘兼
<br>
<br>　　醉卓寒筇傍水行，渔翁不会独吟情。龟能顾印谁相重，
<br>
<br>　　鹤偶乘轩自可轻。簪组百年终长物，文章千古亦虚名。
<br>
<br>　　是非得丧皆闲事，休向南柯与梦争。
<br>
<br>　　卷766_25  「江楼望乡寄内」刘兼
<br>
<br>　　独上江楼望故乡，泪襟霜笛共凄凉。云生陇首秋虽早，
<br>
<br>　　月在天心夜已长。魂梦只能随蛱蝶，烟波无计学鸳鸯。
<br>
<br>　　蜀笺都有三千幅，总写离情寄孟光。
<br>
<br>　　卷766_26  「命妓不至」刘兼
<br>
<br>　　琴中难挑孰怜才，独对良宵酒数杯。苏子黑貂将已尽，
<br>
<br>　　宋弘青鸟又空回。月穿净牖霜成隙，风卷残花锦作堆。
<br>
<br>　　欹枕梦魂何处去，醉和春色入天台。
<br>
<br>　　卷766_27  「宣赐锦袍设上赠诸郡客」刘兼
<br>
<br>　　十月芙蓉花满枝，天庭驿骑赐寒衣。将同玉蝶侵肌冷，
<br>
<br>　　也遣金鹏遍体飞。夜卧始知多忝窃，昼行方觉转光辉。
<br>
<br>　　深冬若得朝丹阙，太华峰前衣锦归。
<br>
<br>　　卷766_28  「晨鸡」刘兼
<br>
<br>　　朱冠金距彩毛身，昧爽高声已报晨。作瑞莫惭先贡楚，
<br>
<br>　　擅场须信独推秦。淮南也伴升仙犬，函谷曾容借晓人。
<br>
<br>　　此日卑栖随饮啄，宰君驱我亦相驯。
<br>
<br>　　卷766_29  「芳春」刘兼
<br>
<br>　　微雨微风隔画帘，金炉檀炷冷慵添。桃花满地春牢落，
<br>
<br>　　柳絮成堆雪弃嫌。宝瑟不能邀卓氏，彩毫何必梦江淹。
<br>
<br>　　宦情归兴休相挠，隼旆渔舟总未厌。
<br>
<br>　　卷766_30  「春游」刘兼
<br>
<br>　　柳成金穗草如茵，载酒寻花共赏春。
<br>
<br>　　先入醉乡君莫问，十年风景在三秦。
<br>
<br>　　摇摇离绪不能持，满郡花开酒熟时。羞听黄莺求善友，
<br>
<br>　　强随绿柳展愁眉。隔云故国山千叠，傍水芳林锦万枝。
<br>
<br>　　圣主未容归北阙，且将勤俭抚南夷。
<br>
<br>　　卷766_31  「重阳感怀」刘兼
<br>
<br>　　重阳不忍上高楼，寒菊年年照暮秋。万叠故山云总隔，
<br>
<br>　　两行乡泪血和流。黄茅莽莽连边郡，红叶纷纷落钓舟。
<br>
<br>　　归计未成年渐老，茱萸羞戴雪霜头。
<br>
<br>　　载花乘酒上高山，四望秋空八极宽。蜀国江山存不得，
<br>
<br>　　刘家豚犬取何难。张仪旧壁苍苔厚，葛亮荒祠古木寒。
<br>
<br>　　独对斜阳更惆怅，锦江东注似波澜。
<br>
<br>　　卷766_32  「宴游池馆」刘兼
<br>
<br>　　绮筵金碧照芳菲，酒满瑶卮水满池。去岁南岐离郡日，
<br>
<br>　　今春东蜀看花时。俭莲发脸当筹著，绪柳生腰按柘枝。
<br>
<br>　　座客半酣言笑狎，孔融怀抱正怡怡。
<br>
<br>　　卷766_33  「寄高书记」刘兼
<br>
<br>　　齐朝庆裔祖敖曹，麟角无双凤九毛。声价五侯争辟命，
<br>
<br>　　文章一代振风骚。醉琴自寄陶家意，梦枕谁听益郡刀。
<br>
<br>　　补衮应星曾奏举，北山南海孰为高。
<br>
<br>　　卷766_34  「再见从弟舍人」刘兼
<br>
<br>　　屈指依稀十五年，鸾台秘阁位相悬。分飞淮甸雁行断，
<br>
<br>　　重见江楼蟾影圆，滞迹未偕朝北阙，高才方命入西川。
<br>
<br>　　愿君通理须还早，拜庆慈亲几杖前。
<br>
<br>　　卷766_35  「春昼醉眠」刘兼
<br>
<br>　　朱栏芳草绿纤纤，欹枕高堂卷画帘。处处落花春寂寂，
<br>
<br>　　时时中酒病恹恹。塞鸿信断虽堪讶，梁燕词多且莫嫌。
<br>
<br>　　自有卷书销永日，霜华未用鬓边添。
<br>
<br>　　卷766_36  「中夏昼卧」刘兼
<br>
<br>　　寂寂无聊九夏中，傍檐依壁待清风。
<br>
<br>　　壮图奇策无人问，不及南阳一卧龙。
<br>
<br>　　卷766_37  「春夕寓兴」刘兼
<br>
<br>　　忘忧何必在庭萱，是事悠悠竟可宽。酒病未能辞锦里，
<br>
<br>　　春狂又拟入桃源。风吹杨柳丝千缕，月照梨花雪万团。
<br>
<br>　　闲泥金徽度芳夕，幽泉石上自潺。
<br>
<br>　　卷766_38  「春夜」刘兼
<br>
<br>　　薄薄春云笼皓月，杏花满地堆香雪。
<br>
<br>　　醉垂罗袂倚朱栏，小数玉仙歌未阕。
<br>
<br>　　卷766_39  「访饮妓不遇，招酒徒不至」刘兼
<br>
<br>　　小桥流水接平沙，何处行云不在家。毕卓未来轻竹叶，
<br>
<br>　　刘晨重到桃花。琴樽冷落春将尽，帏幌萧条日又斜。
<br>
<br>　　回首却寻芳草路，金鞍拂柳思无涯。
<br>
<br>　　卷766_40  「春宴河亭」刘兼
<br>
<br>　　柳摆轻丝拂嫩黄，槛前流水满池塘。一筵金翠临芳岸，
<br>
<br>　　四面烟花出粉墙。舞袖逐风翻绣浪，歌尘随燕下雕梁。
<br>
<br>　　蛮笺象管休凝思，且放春心入醉乡。
<br>
<br>　　卷766_41  「蜀都道中」刘兼
<br>
<br>　　剑关云栈乱峥嵘，得丧何由险与平。千载龟城终失守，
<br>
<br>　　一堆鬼录漫留名。季年必不延昏主，薄赏那堪激懦兵。
<br>
<br>　　李特后来多二世，纳降归拟尽公卿。
<br>
<br>　　卷766_42  「万葛树」刘兼
<br>
<br>　　叶如羽盖岂堪论，百步清阴锁绿云。善政已闻思召伯，
<br>
<br>　　英风偏称号将军。静铺讲席麟经润，高拂□枝兔影分。
<br>
<br>　　更有岁寒霜雪操，莫将樗栎拟相群。
<br>
<br>　　卷766_43  「春夕遣怀」刘兼
<br>
<br>　　穷通分定莫凄凉，且放欢情入醉乡。范蠡扁舟终去相，
<br>
<br>　　冯唐半世只为郎。风飘玉笛梅初落，酒泛金樽月未央。
<br>
<br>　　休把虚名挠怀抱，九原丘陇尽侯王。
<br>
<br>　　卷766_44  「西斋」刘兼
<br>
<br>　　西斋新竹两三茎，也有风敲碎玉声。
<br>
<br>　　莫恨移来栏槛远，譬如元本此间生。
<br>
<br>　　卷766_45  「新蝉」刘兼
<br>
<br>　　齐女屏帏失旧容，侍中冠冕有芳踪。翅翻晚鬓寻香露，
<br>
<br>　　声引秋丝逐远风。旅馆听时髭欲白，戍楼闻处叶多红。
<br>
<br>　　只知送恨添愁事，谁见凌霄羽蜕功。
<br>
<br>　　卷766_46  「寄滑州文秀大师」刘兼
<br>
<br>　　分飞屈指十三年，菡萏峰前别社莲。薄宦偶然来左蜀，
<br>
<br>　　孤云何事在南燕。一封瑶简音初达，两处金沙色共圆。
<br>
<br>　　珍重汤休惠佳句，郡斋吟久不成眠。
<br>
<br>　　卷766_47  「中春登楼」刘兼
<br>
<br>　　金杯不以涤愁肠，江郡芳时忆故乡。两岸烟花春富贵，
<br>
<br>　　一楼风月夜凄凉。王章莫耻牛衣泪，潘岳休惊鹤鬓霜。
<br>
<br>　　归去莲花归未得，白云深处有茅堂。
<br>
<br>　　古今通塞莫咨嗟，谩把霜髯敌岁华。失手已惭蛇有足，
<br>
<br>　　用心休为鼠无牙。九天云净方怜月，一夜风高便厌花。
<br>
<br>　　独倚郡楼人不会，钓舟春浪接平沙。
<br>
<br>　　卷766_48  「自遣」刘兼
<br>
<br>　　未上亨衢独醉吟，赋成无处博黄金。家人莫问张仪舌，
<br>
<br>　　国士须知豫让心。照乘始堪沽善价，阳春争忍混凡音。
<br>
<br>　　d鹏鳞翼途程在，九万风云海浪深。
<br>
<br>　　卷766_49  「偶有下殇，因而自遣」刘兼
<br>
<br>　　彭寿殇龄共两空，幻泡缘影梦魂中。缺圆宿会长如月，
<br>
<br>　　飘忽浮生疾似风。修短百年先后定，贤愚千古是非同。
<br>
<br>　　南柯太守知人意，休问陶陶塞上翁。
<br>
<br>　　卷766_50  「倦学」刘兼
<br>
<br>　　乐广亡来冰镜稀，宓妃嫫母混妍媸。且于雾里藏玄豹，
<br>
<br>　　休向窗中问碧鸡。百氏典坟空自苦，一堆萤雪竟谁知。
<br>
<br>　　门前春色芳如画，好掩书斋任所之。
<br>
<br>　　卷766_51  「去年今日」刘兼
<br>
<br>　　去年今日到荣州，五骑红尘入郡楼。貔虎只知迎太守，
<br>
<br>　　蛮夷不信是儒流。奸豪已息时将泰，疲瘵全苏岁又周。
<br>
<br>　　圣主若容辞重禄，便归烟水狎群鸥。
<br>
<br>　　卷766_52  「昼寝」刘兼
<br>
<br>　　花落青苔锦数重，书淫不觉避春慵。恣情枕上飞庄蝶，
<br>
<br>　　任尔云间骋陆龙。玉液未能消气魄，牙签方可涤昏蒙。
<br>
<br>　　起来已被诗魔引，窗外寒敲翠竹风。
<br>
<br>　　卷766_53  「郡斋寓兴」刘兼
<br>
<br>　　依约樊川似旭川，郡斋风物尽萧然。秋庭碧藓铺云锦，
<br>
<br>　　晚阁红蕖簇水仙。醉笔语狂挥粉壁，歌梁尘乱拂花钿。
<br>
<br>　　情怀放荡无羁束，地角天涯亦信缘。
<br>
<br>　　卷766_54  「郡楼闲望书怀」刘兼
<br>
<br>　　郡城楼阁绕江滨，风物清秋入望频。铜鼓祭龙云塞庙，
<br>
<br>　　芦花飘市雪粘人。莲披净沼群香散，鹭点寒烟玉片新。
<br>
<br>　　归去杜陵池馆在，且将朝服拂埃尘。
<br>
<br>　　卷766_55  「玉烛花」刘兼
<br>
<br>　　袅袅香英三四枝，亭亭红艳照阶墀。正当晚槛初开处，
<br>
<br>　　却似春闱就试时。少女不吹方熠~，东君偏惜未离披。
<br>
<br>　　夜深斜倚朱栏外，拟把邻光借与谁。
<br>
<br>　　卷766_56  「从弟舍人惠茶」刘兼
<br>
<br>　　曾求芳茗贡芜词，果沐颁沾味甚奇。龟背起纹轻炙处，
<br>
<br>　　云头翻液乍烹时。老丞倦闷偏宜矣，旧客过从别有之。
<br>
<br>　　珍重宗亲相寄惠，水亭山阁自携持。
<br>
<br>　　卷766_57  「再看光福寺牡丹」刘兼
<br>
<br>　　去年曾看牡丹花，蛱蝶迎人傍彩霞。今日再游光福寺，
<br>
<br>　　春风吹我入仙家。当筵芬馥歌唇动，倚槛娇羞醉眼斜。
<br>
<br>　　来岁未朝金阙去，依前和露载归衙。
<br>
<br>　　卷766_58  「海棠花」刘兼
<br>
<br>　　淡淡微红色不深，依依偏得似春心。烟轻虢国颦歌黛，
<br>
<br>　　露重长门敛泪衿。低傍绣帘人易折，密藏香蕊蝶难寻。
<br>
<br>　　良宵更有多情处，月下芬芳伴醉吟。
<br>
<br>　　卷766_59  「新竹」刘兼
<br>
<br>　　近窗卧砌两三丛，佐静添幽别有功。影镂碎金初透月，
<br>
<br>　　声敲寒玉乍摇风。无凭费叟烟波碧，莫信湘妃泪点红。
<br>
<br>　　自是子猷偏爱尔，虚心高节雪霜中。
<br>
<br>　　卷766_60  「木芙蓉」刘兼
<br>
<br>　　素灵失律诈风流，强把芳菲半载偷。是叶葳蕤霜照夜，
<br>
<br>　　此花烂熳火烧秋。谢莲色淡争堪种，陶菊香亦合羞。
<br>
<br>　　谁道金风能肃物，因何厚薄不相侔。
<br>
<br>　　卷766_61  「送二郎君归长安」刘兼
<br>
<br>　　我儿辞去泪双流，蜀郡秦川两处愁。红叶满山归故国，
<br>
<br>　　黄茅遍地住他州。荷衣晓挂惭官吏，菱镜秋窥讶鬓髹。
<br>
<br>　　好向云泉营旧隐，莫教庄叟畏牺牛。
<br>
<br>　　卷766_62  「送文英大师」刘兼
<br>
<br>　　屈指平阳别社莲，蟾光一百度曾圆。孤云自在知何处，
<br>
<br>　　薄宦参差亦信缘。山郡披风方穆若，花时分袂更凄然。
<br>
<br>　　摇鞭相送嘉陵岸，回首群峰隔翠烟。
<br>
<br>　　卷766_63  「酬勾评事」刘兼
<br>
<br>　　闲庭欹枕正悲秋，忽觉新编浣远愁。才薄只愁安雁户，
<br>
<br>　　年高空忆复渔舟。鹭翘皓雪临汀岸，莲袅红香匝郡楼。
<br>
<br>　　对景却惭无藻思，南金荆玉卒难酬。
<br>
<br>　　卷766_64  「初至郡界」刘兼
<br>
<br>　　嘉陵江畔接荣川，两畔旌旗下濑船。郡印已分炎瘴地，
<br>
<br>　　朝衣犹惹御炉烟。莲塘小饮香随艇，月榭高吟水压天。
<br>
<br>　　锦字莫嫌归路远，华夷一统太平年。
<br>
<br>　　卷766_65  「到郡后有寄」刘兼
<br>
<br>　　蜀路新修尽坦平，交亲深幸再逢迎。正当返袂思乡国，
<br>
<br>　　却似归家见弟兄。沾泽只惭尧重，溯流还喜范舟轻。
<br>
<br>　　欲将感恋裁书旨，多少鱼笺写得成。
<br>
<br>　　卷766_66  「长春节」刘兼
<br>
<br>　　圣朝佳节遇长春，跪捧金炉祝又焚。宝藏发来天地秀，
<br>
<br>　　兵戈销后帝皇尊。太平基址千年永，混一车书万古存。
<br>
<br>　　更有馨香满芳槛，和风迟日在兰荪。
<br>
<br>　　卷766_67  「登郡楼书事」刘兼
<br>
<br>　　偶奉纶书莅旭川，郡楼嘉致尽依然。松欹鸟道云藏寺，
<br>
<br>　　月满渔舟水浸天。望帝古祠花簇簇，锦城归路草芊芊。
<br>
<br>　　有时倚槛垂双袂，故国风光似眼前。
<br>
<br>　　卷766_68  「旭川祁宰思家而卒，因述意呈秦川知己」刘兼
<br>
<br>　　岁稔民康绝讼论，政成公暇自由身。朝看五马闲如社，
<br>
<br>　　夜拥双姬暖似春。家计不忧凭冢子，官资无愧是朝臣。
<br>
<br>　　岂同龌龊祁员外，至死悲凉一妇人。
<br>
<br>　　卷766_69  「登郡楼书怀」刘兼
<br>
<br>　　烟雨楼台渐晦冥，锦江澄碧浪花平。卞和未雪荆山耻，
<br>
<br>　　庄舄空伤越国情。天际寂寥无雁下，云端依约有僧行。
<br>
<br>　　登高欲继离骚咏，魂断愁深写不成。
<br>
<br>　　边郡荒凉悲且歌，故园迢递隔烟波。琴声背俗终如是，
<br>
<br>　　剑气冲星又若何。朝客渐通书信少，钓舟频引梦魂多。
<br>
<br>　　北山更有移文者，白首无尘归去么。
<br>
<br>　　莫嗔阮氏哭途穷，万代深沈恨亦同。瑞玉岂知将抵鹊，
<br>
<br>　　铅刀何事却屠龙。九夷欲适嗟吾道，五柳终归效古风。
<br>
<br>　　独倚郡楼无限意，满江烟雨正冥鳌
<br>
<br>　　卷766_70  「偶闻官吏举请，辄有一篇寄从弟舍人」刘兼
<br>
<br>　　官吏潜陈借寇词，宦情乡梦两相违。青城锦水无心住，
<br>
<br>　　紫阁莲峰有意归。张翰鲈鱼因醉忆，孟光书信近春稀。
<br>
<br>　　黄茅瘴色看看起，贪者犹疑别是机。
<br>
<br>　　卷766_71  「诫是非」刘兼
<br>
<br>　　巧舌如簧总莫听，是非多自爱憎生。三人告母虽投杼，
<br>
<br>　　百犬闻风只吠声。辨玉且宽和氏罪，诬金须认不疑情。
<br>
<br>　　因思畴昔游谈者，六国交驰亦受烹。
<br>
<br>　　卷766_72  「简竖儒」刘兼
<br>
<br>　　蹄涔岂信有沧浪，萤火何堪并太阳。渊奥未曾探禹穴，
<br>
<br>　　矜夸便拟越丘墙。小巫神气终须怯，下里音声必不长。
<br>
<br>　　近日冰壶多晦昧，虎皮羊质也观光。
<br>
<br>　　卷766_73  「贻诸学童」刘兼
<br>
<br>　　横经叉手步还趋，积善方知庆有馀。五个小雏离学院，
<br>
<br>　　一行新雁入贫居。攘羊告罪言何直，舐犊牵情理岂虚。
<br>
<br>　　劝汝立身须苦志，月中丹桂自扶疏。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
