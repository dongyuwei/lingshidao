<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百零八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷八百零八
<br>
<br>　　卷808_1  「奉和窦使君同恭法师咏高僧二首。竺佛图澄」慧宣
<br>
<br>　　大誓悯涂炭，乘机入生死。中州法既弘，葛陂暴亦止。
<br>
<br>　　乳孔光一室，掌镜彻千里。道盛咒莲华，灾生吟棘子。
<br>
<br>　　埋石缘虽谢，流沙化方始。
<br>
<br>　　卷808_2  「奉和窦使君同恭法师咏高僧二首。释僧肇」慧宣
<br>
<br>　　般若唯绝凿，涅固无名。先贤未始觉，之子唱希声。
<br>
<br>　　秦王嗟理诣，童寿揖词清。徽音闻庐岳，精难动中京。
<br>
<br>　　适验方袍里，奇才复挺生。
<br>
<br>　　卷808_3  「秋日游东山寺寻殊昙二法师」慧宣
<br>
<br>　　木落树萧Γ水清流醇拧Ｊ舸吮哉气，复兹羁旅戚。
<br>
<br>　　奚用写烦忧，山泉恣游历。万丈窥深涧，千寻仰绝壁。
<br>
<br>　　傍岭竹参差，缘崖藤幂zx.行行极幽邃，去去逾空寂。
<br>
<br>　　果值息心侣，乔枝方挂锡。围绕悉钐矗纯良岂沙砾。
<br>
<br>　　妙法诚无比，深经解怨敌。心欢即顶礼，道存仍目击。
<br>
<br>　　慧刀幸已逢，疑网于焉析。岂直却烦恼，方期拯沈溺。
<br>
<br>　　卷808_21  「句」慧宣
<br>
<br>　　如蒙一被服，方堪称福田。（咏赐玄奘衲、袈裟，
<br>
<br>　　《三藏法师传》）
<br>
<br>　　卷808_22  「爱妾换马」法宣
<br>
<br>　　朱鬣饰金镳，红妆束素腰。似云来躞蹀，如雪去飘u.
<br>
<br>　　桃花含浅汗，柳叶带馀娇。骋光将独立，双绝不俱标。
<br>
<br>　　卷808_23  「和赵王观妓」法宣
<br>
<br>　　桂山留上客，兰室命妖饶。城中画广黛，宫里束纤腰。
<br>
<br>　　舞袖风前举，歌声扇后娇。周郎不须顾，今日管弦调。
<br>
<br>　　卷808_24  「听独杵捣衣」慧
<br>
<br>　　非是无人助，意欲自鸣砧。向月怜孤影，承风送迥音。
<br>
<br>　　疑捣双丝练，似奏一弦琴。令君闻独杵，知妾有专心。
<br>
<br>　　卷808_25  「闻侯方儿来寇」慧
<br>
<br>　　羊皮赎去士，马革敛还尸。天下方无事，孝廉非哭时。
<br>
<br>　　卷808_26  「和琳法师初春法集之作」慧净
<br>
<br>　　鹫岭光前选，o园表昔恭。哲人崇踵武，弘道会群龙。
<br>
<br>　　高座登莲叶，麈尾振霜松。尘飞扬雅梵，风度引疏钟。
<br>
<br>　　静言澄义海，发论上词锋。心虚道易合，迹广席难重。
<br>
<br>　　和风动淑气，丽日启时雍。高才镅攀玻顾己滥朋从。
<br>
<br>　　因兹仰积善，灵华庶可逢。
<br>
<br>　　卷808_27  「与英才言聚赋得升天行」慧净
<br>
<br>　　驭风过阆苑，控鹤下瀛洲。欲采三芝秀，先从千仞游。
<br>
<br>　　驾凤吟虚管，乘槎泛浅流。颓龄一已驻，方验大椿秋。
<br>
<br>　　卷808_28  「和卢赞府游纪国道场」慧净
<br>
<br>　　日光通汉室，星彩晦周朝。法城从此构，香阁本i.
<br>
<br>　　株盘仰承露，刹凤俯摩霄。落照侵虚牖，长虹拖跨桥。
<br>
<br>　　高才暂骋目，云藻随飘u.欲追千里骥，终是谢连镳。
<br>
<br>　　卷808_29  「冬日普光寺卧疾，值雪简诸旧游」慧净
<br>
<br>　　卧疴苦留滞，辟户望遥天。寒云舒复卷，落雪断还连。
<br>
<br>　　凝华照书阁，飞素鹎傧摇；仄洛神赋，皎映齐纨篇。
<br>
<br>　　萦阶如鹤舞，拂树似花鲜。徒赏丰年瑞，沈忧终自怜。
<br>
<br>　　卷808_30  「杂言（一作义净诗）」慧净
<br>
<br>　　观化o山顶，流睇古王城。万载池犹洁，千年苑尚清。
<br>
<br>　　仿佛影坚路，摧残广胁楹。七宝仙台亡旧迹，
<br>
<br>　　四彩天花绝雨声。声华日以远，自恨生何晚。
<br>
<br>　　既伤火宅眩中门，还嗟宝渚迷长坂。步陟平郊望，
<br>
<br>　　心游七海上。扰扰三界溺邪津，浑浑万品忘真匠。
<br>
<br>　　唯有能仁独圆悟，廓尘静浪开玄路。创逢肌命弃身城，
<br>
<br>　　更为求人崩意树。持囊毕契戒珠净，被甲要心忍衣固。
<br>
<br>　　三o不倦陵二车，一足忘劳超九数。定潋江清沐久结，
<br>
<br>　　智剑霜凝斩新雾。无边大劫无不修，六时愍生遵六度。
<br>
<br>　　度有流光功德收，金河示灭归常住。鹤林权唱演功周，
<br>
<br>　　圣德佳音传馀响。龙宫秘典海中探，石室真言山处仰。
<br>
<br>　　流教在兹辰，传芳代有人。沙河雪岭迷朝径，
<br>
<br>　　巨海鸿崖乱夜津。入万死，求一生。投针偶穴非同喻，
<br>
<br>　　束马悬车岂等程。不徇今身乐，无祈后代荣。
<br>
<br>　　誓舍危躯追胜义，咸希毕契传灯情。劳歌勿复陈，
<br>
<br>　　延眺且周巡。东睇女峦留二迹，西驰鹿苑去三轮。
<br>
<br>　　北睨舍城池尚在，南尊岭穴犹存。五峰秀，百池分。
<br>
<br>　　粲粲鲜花明四曜，辉辉道树镜三春。扬锡指山阿，
<br>
<br>　　携步上o陀。既睹如来叠衣石，复观天授迸馀峨。
<br>
<br>　　伫灵镇梵岳，凝思遍生河。金花逸掌仪前奉，
<br>
<br>　　芳盖陵虚殿后过。旋绕经行砌，目想如神契。
<br>
<br>　　回斯少福涧生津，共会龙华舍尘翳。
<br>
<br>　　卷808_31  「三不为篇」海顺
<br>
<br>　　我欲偃文修武，身死名存。斫石通道，祈井流泉。
<br>
<br>　　君肝在内，我身处边。荆轲拔剑，毛遂捧盘。不为则已，
<br>
<br>　　为则不然。将恐两虎共斗，势不俱全。永□今好，
<br>
<br>　　长绝来怨。是以返迹荒径，息影柴门。
<br>
<br>　　我欲刺股锥刃，悬头屋梁。书临雪彩，牒映萤光。
<br>
<br>　　一朝鹏举，万里鸾翔。纵任才辩，游说君王。高车反邑，
<br>
<br>　　衣锦还乡。将恐鸟残以羽，兰折由芳。笼餐讵贵，
<br>
<br>　　钩饵难尝。是以高巢林薮，深穴池塘。
<br>
<br>　　我欲f才鬻德，入市趋朝。四众瞻仰，三槐附交。
<br>
<br>　　标形引势，身达名超。箱盈绮服，厨富甘肴。讽扬弦管，
<br>
<br>　　咏美歌谣。将恐尘栖弱草，露宿危条。无过日旦，
<br>
<br>　　靡越风朝。是以还伤乐浅，非惟苦遥。
<br>
<br>　　卷808_32  「出赐玄奘衲、袈裟衣应制」道恭
<br>
<br>　　福田资象德，圣种理幽薰。不持金作缕，还用彩成文。
<br>
<br>　　朱青自掩映，翠绮相氤氲。独有离离叶，恒向稻畦分。
<br>
<br>　　卷808_33  「设缸面酒款萧翼，探得来字」辨才
<br>
<br>　　初酝一缸开，新知万里来。披云同落寞，步月共裴回。
<br>
<br>　　夜久孤琴思，风长旅雁哀。非君有秘术，谁照不然灰。
<br>
<br>　　卷808_34  「书遗文后」僧凤
<br>
<br>　　苦哉黑女，乐矣功德天。智者俱不受，愚夫纳二边。
<br>
<br>　　我奉能仁教，归依弥勒前。愿阐摩诃衍，成就那罗延。
<br>
<br>　　卷808_35  「讥韦玎吟以韦字为韵」利涉
<br>
<br>　　我之佛法是无为，何故今朝得有为。
<br>
<br>　　无韦始得三数载，不知此复是何韦。
<br>
<br>　　卷808_36  「别三辅诸僧」道会
<br>
<br>　　去住俱为客，分悲损性情。共作无期别，谁能访死生。
<br>
<br>　　卷808_37  「赠王仙柯」中寤
<br>
<br>　　瞻思不及望仙兄，早晚升霞入太清。手种一株松未老，
<br>
<br>　　炉烧九转药新成。心中已得黄庭术，头上应无白发生。
<br>
<br>　　异日却归华表语，待教凡俗普闻名。
<br>
<br>　　卷808_38  「在西国怀王舍城（一三五七九言）」义净
<br>
<br>　　游，愁。赤县远，丹思抽。鹫岭寒风驶，龙河激水流。
<br>
<br>　　既喜朝闻日复日，不觉颓年秋更秋。
<br>
<br>　　已毕耆山本愿城难遇，终望持经振锡住神州。
<br>
<br>　　卷808_39  「与无行禅师同游鹫岭瞻奉…杂言诗（一作慧净诗）」义净
<br>
<br>　　观化o山顶，流睇古王城。万载池犹洁，千年苑尚清。
<br>
<br>　　仿佛影坚路，摧残广胁gJ.七宝仙台亡旧迹，
<br>
<br>　　四彩天花绝雨声。声华日以远，自恨生何晚。
<br>
<br>　　既伤火宅眩中门，还嗟宝渚迷长坂。步陟平郊望，
<br>
<br>　　心游七海上。扰扰三界溺邪津，浑浑万品亡真匠。
<br>
<br>　　唯有能仁独圆悟，廓尘静浪开玄路。创逢肌命弃身城，
<br>
<br>　　更为求人崩意树。持囊毕契戒珠净，被甲要心忍衣固。
<br>
<br>　　三o不倦陵二车，一足忘劳超九数。定潋江清沐久结，
<br>
<br>　　智剑霜凝斩新雾。无边大劫无不修，六时愍生遵六度。
<br>
<br>　　度有流光功德收，金河示灭归常住。鹤林权唱演功周，
<br>
<br>　　圣徒往昔传馀响。龙宫秘典海中探，石室真言山处仰。
<br>
<br>　　流教在兹辰，传芳代有人。沙河雪岭迷朝径，
<br>
<br>　　巨海鸿崖乱夜津。入万死，求一生。投针偶穴非同喻，
<br>
<br>　　束马悬车岂等程。不徇今身乐，无祈后代荣。
<br>
<br>　　誓舍危躯追胜义，咸希毕契传灯情。劳歌勿复陈，
<br>
<br>　　延眺且周巡。东睇女峦留二迹，西驰鹿苑去三轮。
<br>
<br>　　北睨舍城池尚在，南尊岭穴犹存。五峰秀，百池分。
<br>
<br>　　粲粲鲜花明四曜，辉辉道树镜三春。扬锡指山阿，
<br>
<br>　　携步上o陀。既睹如来叠衣石，复观天授迸馀峨。
<br>
<br>　　伫灵镇梵岳，凝思遍生河。金花逸掌仪前奉，
<br>
<br>　　芳盖陵虚殿后过。旋绕经行砌，目想如神契。
<br>
<br>　　回斯少福涧生津，共会龙华舍尘翳。
<br>
<br>　　卷808_40  「玄逵律师言离广府还望桂林去留怆然自述赠怀」义净
<br>
<br>　　标心之梵宇，运想入仙洲。婴痼乖同好，沈情阻若抽。
<br>
<br>　　叶落乍难聚，情离不可收。何日乘杯至，详观演法流。
<br>
<br>　　卷808_41  「余以咸亨元年在西京寻听于时与并部处一法师…聊题两绝」义净
<br>
<br>　　我行之数万，愁绪百重思。那教六尺影，独步五天陲。
<br>
<br>　　上将可陵师，匹士志难移。如论惜短命，何得满长o.
<br>
<br>　　卷808_42  「西域寺」义净
<br>
<br>　　众美仍罗列，群英已古今。也知生死分，那得不伤心。
<br>
<br>　　卷808_43  「道希法师求法西域终于庵摩罗跋国后…聊题一绝」义净
<br>
<br>　　百苦忘劳独进影，四恩在念契流通。
<br>
<br>　　如何未尽传灯志，溘然于此遇途穷。
<br>
<br>　　卷808_44  「行路难」宝月
<br>
<br>　　君不见，孤雁关外发，酸嘶度杨越。空城客子心肠断，
<br>
<br>　　幽闺思妇气欲绝。凝霜夜下拂罗衣，浮云中断开明月。
<br>
<br>　　夜夜遥遥徒相思，年年望望情不歇。取我匣中青铜镜，
<br>
<br>　　情人为我除白发。行路难，行路难。夜闻南城汉使度，
<br>
<br>　　使我流泪忆长安。
<br>
<br>　　卷808_45  「老僧（一作郑綮诗）」景云
<br>
<br>　　日照西山雪，老僧门始开。冻瓶粘柱础，宿火焰炉灰。
<br>
<br>　　童子病归去，鹿寒入来。斋钟知渐近，枝鸟下生台。
<br>
<br>　　卷808_46  「G叟」景云
<br>
<br>　　G翁居处静，G鸟入门飞。早起钓鱼去，夜深乘月归。
<br>
<br>　　露香菰米熟，烟暖荇丝肥。潇洒尘埃外，扁舟一草衣。
<br>
<br>　　卷808_47  「画松」景云
<br>
<br>　　画松一似真松树，且待寻思记得无。
<br>
<br>　　曾在天台山上见，石桥南畔第三株。
<br>
<br>　　卷808_48  「送戴三征君还谷口旧居」理莹
<br>
<br>　　岩穴多遗秀，弓车屡远招。周王尊渭叟，颍客傲唐尧。
<br>
<br>　　出处天波洽，关河地势遥。瞻星吴郡夜，作雾华山朝。
<br>
<br>　　清论虚重席，闲居挂一瓢。渔歌思坐酌，宸渥宠行轺。
<br>
<br>　　春为荷裳暖，霜因葛履消。层崖悬瀑溜，万壑振清飙。
<br>
<br>　　谷鸟犹迁木，场驹正食苗。谢安何日起，台鼎伫君调。
<br>
<br>　　卷808_49  「送童子下山」金地藏
<br>
<br>　　空门寂寞汝思家，礼别云房下九华。爱向竹栏骑竹马，
<br>
<br>　　懒于金地聚金沙。添瓶涧底休招月，烹茗瓯中罢弄花。
<br>
<br>　　好去不须频下泪，老僧相伴有烟霞。
<br>
<br>　　卷808_50  「题张僧繇醉僧图」怀素
<br>
<br>　　人人送酒不曾沽，终日松间挂一壶。
<br>
<br>　　草圣欲成狂便发，真堪画入醉僧图。
<br>
<br>　　卷808_51  「寄衡岳僧」怀素
<br>
<br>　　祝融高座对寒峰，云水昭丘几万重。
<br>
<br>　　五月衲衣犹近火，起来白鹤冷青松。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
