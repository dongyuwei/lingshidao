<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷五十二
<br>
<br>　　卷52_1  「奉和立春日侍宴内出剪彩花应制」宋之问
<br>
<br>　　金阁妆新杏，琼筵弄绮梅。人间都未识，天上忽先开。
<br>
<br>　　蝶绕香丝住，蜂怜艳粉回。今年春色早，应为剪刀催。
<br>
<br>　　卷52_2  「春日芙蓉园侍宴应制」宋之问
<br>
<br>　　芙蓉秦地沼，卢橘汉家园。谷转斜盘径，川回曲抱原。
<br>
<br>　　风来花自舞，春入鸟能言。侍宴瑶池夕，归途笳吹繁。
<br>
<br>　　卷52_3  「夏日仙萼亭应制」宋之问
<br>
<br>　　高岭逼星河，乘舆此日过。野含时雨润，山杂夏云多。
<br>
<br>　　睿藻光岩穴，宸襟洽薜萝。悠然小天下，归路满笙歌。
<br>
<br>　　卷52_4  「奉和九月九日登慈恩寺浮屠应制」宋之问
<br>
<br>　　凤刹侵云半，虹旌倚日边。散花多宝塔，张乐布金田。
<br>
<br>　　时菊芳仙酝，秋兰动睿篇。香街稍欲晚，清跸扈归天。
<br>
<br>　　卷52_5  「奉和九日幸临渭亭登高应制得欢字」宋之问
<br>
<br>　　令节三秋晚，重阳九日欢。仙杯还泛菊，宝馔且调兰。
<br>
<br>　　御气云霄近，乘高宇宙宽。今朝万寿引，宜向曲中弹。
<br>
<br>　　卷52_6  「奉和圣制闰九月九日登庄严总持二寺阁」宋之问
<br>
<br>　　闰月再重阳，仙舆历宝坊。帝歌云稍白，御酒菊犹黄。
<br>
<br>　　风铎喧行漏，天花拂舞行。豫游多景福，梵宇日生光。
<br>
<br>　　卷52_7  「麟趾殿侍宴应制」宋之问
<br>
<br>　　北阙层城峻，西宫复道悬。乘舆历万户，置酒望三川。
<br>
<br>　　花柳含丹日，山河入绮筵。欲知陪赏处，空外有飞烟。
<br>
<br>　　卷52_8  「上阳宫侍宴应制得林字」宋之问
<br>
<br>　　广乐张前殿，重裘感圣心。砌q霜月尽，庭树雪云深。
<br>
<br>　　旧渥骖宸御，慈恩忝翰林。微臣一何幸，再得听瑶琴。
<br>
<br>　　卷52_9  「幸少林寺应制」宋之问
<br>
<br>　　绀宇横天室，回銮指帝休。曙阴迎日尽，春气抱岩流。
<br>
<br>　　空乐繁行漏，香烟薄彩濉Ｓ窀啻哟朔海仙驭接浮丘。
<br>
<br>　　卷52_10  「幸岳寺应制」宋之问
<br>
<br>　　暂幸珠筵地，俱怜石濑清。泛流张翠幕，拂迥挂红旌。
<br>
<br>　　雅曲龙调管，芳樽蚁泛觥。陪欢玉座晚，复得听金声。
<br>
<br>　　卷52_11  「扈从登封途中作」宋之问
<br>
<br>　　帐殿郁崔嵬，仙游实壮哉。晓云连幕卷，夜火杂星回。
<br>
<br>　　谷暗千旗出，山鸣万乘来。扈从良可赋，终乏锾觳拧
<br>
<br>　　卷52_12  「扈从登封告成颂」宋之问
<br>
<br>　　复道开行殿，钩陈列禁兵。和风吹鼓角，佳气动旗旌。
<br>
<br>　　后骑回天苑，前山入御营。万方俱下拜，相与乐升平。
<br>
<br>　　卷52_13  「松山岭应制」宋之问
<br>
<br>　　翼翼高旌转，锵锵凤辇飞。尘销清跸路，云湿从臣衣。
<br>
<br>　　白羽摇丹壑，天营逼翠微。芳声耀今古，四海警宸威。
<br>
<br>　　卷52_14  「缑山庙」宋之问
<br>
<br>　　王子宾仙去，飘u笙鹤飞。徒闻沧海变，不见白云归。
<br>
<br>　　天路何其远，人间此会稀。空歌日云幕，霜月渐微微。
<br>
<br>　　卷52_15  「奉和梁王宴龙泓应教得微字」宋之问
<br>
<br>　　水府沦幽壑，星轺下紫微。鸟惊司仆驭，花落侍臣衣。
<br>
<br>　　芳树摇春晚，晴云绕座飞。淮王正留客，不醉莫言归。
<br>
<br>　　卷52_16  「寿阳王花烛图（一作沈缙谑）」宋之问
<br>
<br>　　仙媛乘龙日，天孙捧雁来。可怜桃李树，更绕凤凰台。
<br>
<br>　　烛照香车入，花临宝扇开。莫令银箭晓，为尽合欢杯。
<br>
<br>　　卷52_17  「江南曲」宋之问
<br>
<br>　　妾住越城南，离居不自堪。采花惊曙鸟，摘叶喂春蚕。
<br>
<br>　　懒结茱萸带，愁安玳瑁簪。待君消瘦尽，日暮碧江潭。
<br>
<br>　　卷52_18  「牛女（一作沈缙谑）」宋之问
<br>
<br>　　粉席秋期缓，针楼别怨多。奔龙争渡月，飞鹊乱填河。
<br>
<br>　　失喜先临镜，含羞未解罗。谁能留夜色，来夕倍还梭。
<br>
<br>　　卷52_19  「冬夜寓直麟阁（一作王维诗）」宋之问
<br>
<br>　　直事披三省，重关闭七门。广庭怜雪净，深屋喜炉温。
<br>
<br>　　月幌花虚馥，风窗竹暗喧。东山白云意，兹夕寄琴尊。
<br>
<br>　　卷52_20  「登禅定寺阁（一作登总持寺阁）」宋之问
<br>
<br>　　梵宇出三天，登临望八川。开襟坐霄汉，挥手拂云烟。
<br>
<br>　　函谷青山外，昆池落日边。东京杨柳陌，少别已经年。
<br>
<br>　　卷52_21  「陆浑山庄」宋之问
<br>
<br>　　归来物外情，负杖阅岩耕。源水看花入，幽林采药行。
<br>
<br>　　野人相问姓，山鸟自呼名。去去独吾乐，无然愧此生。
<br>
<br>　　卷52_22  「蓝田山庄」宋之问
<br>
<br>　　宦游非吏隐，心事好幽偏。考室先依地，为农且用天。
<br>
<br>　　辋川朝伐木，蓝水暮浇田。独与秦山老，相欢春酒前。
<br>
<br>　　卷52_23  「春日山家（一作春泉洗药）」宋之问
<br>
<br>　　今日游何处，春泉洗药归。悠然紫芝曲，昼掩白云扉。
<br>
<br>　　鱼乐偏寻藻，人闲屡采薇。丘中无俗事，身世两相违。
<br>
<br>　　卷52_24  「春日宴宋主簿山亭得寒字」宋之问
<br>
<br>　　公子正邀欢，林亭春未兰。攀岩践苔易，迷路出花难。
<br>
<br>　　窗覆垂杨暖，阶侵瀑水寒。帝城归路直，留兴接g鸾。
<br>
<br>　　卷52_25  「江亭晚望」宋之问
<br>
<br>　　浩渺浸云根，烟岚出远村。鸟归沙有迹，帆过浪无痕。
<br>
<br>　　望水知柔性，看山欲断魂。纵情犹未已，回马欲黄昏。
<br>
<br>　　卷52_26  「秋晚游普耀寺」宋之问
<br>
<br>　　薄暮曲江头，仁祠暂可留。山形无隐霁，野色遍呈秋。
<br>
<br>　　荷覆香泉密，藤缘宝树幽。平生厌尘事，过此忽悠悠。
<br>
<br>　　卷52_27  「答李司户夔」宋之问
<br>
<br>　　远方来下客，轩摄使臣。弄琴宜在夜，倾酒贵逢春。
<br>
<br>　　驷马留孤馆，双鱼赠故人。明朝散云雨，遥仰德为邻。
<br>
<br>　　卷52_28  「寄天台司马道士」宋之问
<br>
<br>　　卧来生白发，览镜忽成丝。远愧餐霞子，童颜且自持。
<br>
<br>　　旧游惜疏旷，微尚日磷缁。不寄西山药，何由东海期。
<br>
<br>　　卷52_29  「使往天平军马约与陈子昂新乡为期，及还而不相遇」宋之问
<br>
<br>　　入卫期之子，吁嗟不少留。情人去何处，淇水日悠悠。
<br>
<br>　　恒碣青云断，衡漳白露秋。知君心许国，不是爱封侯。
<br>
<br>　　卷52_30  「过函谷关」宋之问
<br>
<br>　　二百四十载，海内何纷纷。六国兵同合，七雄势未分。
<br>
<br>　　从成拒秦帝，策决问苏君。鸡鸣将狗盗，论德不论勋。
<br>
<br>　　卷52_31  「送朔方何侍郎」宋之问
<br>
<br>　　闻道云中使，乘骢往复还。河兵守阳月，塞虏失阴山。
<br>
<br>　　拜职尝随骠，铭功不让班。旋闻受降日，歌舞入萧关。
<br>
<br>　　卷52_32  「送田道士使蜀投龙」宋之问
<br>
<br>　　风驭忽泠然，云台路几千。蜀门峰势断，巴字水形连。
<br>
<br>　　人隔壶中地，龙游洞里天。赠言回驭日，图画彼山川。
<br>
<br>　　卷52_33  「送许州宋司马赴任」宋之问
<br>
<br>　　颍郡水东流，荀陈兄弟游。偏伤兹日远，独向聚星州。
<br>
<br>　　河润在明德，人康非外求。当闻力为政，遥慰我心愁。
<br>
<br>　　卷52_34  「送赵司马赴蜀州」宋之问
<br>
<br>　　饯子西南望，烟绵剑道微。桥寒金雁落，林曙碧鸡飞。
<br>
<br>　　职拜舆方远，仙成履会归。定知和氏璧，遥掩玉轮辉。
<br>
<br>　　卷52_35  「送永昌萧赞府」宋之问
<br>
<br>　　柳变曲江头，送君函谷游。弄琴宽别意，酌醴醉春愁。
<br>
<br>　　恋本亦何极，赠言微所求。莫令金谷水，不入故园流。
<br>
<br>　　卷52_36  「送李侍御」宋之问
<br>
<br>　　行李恋庭闱，乘轺振彩衣。南登指吴服，北走出秦畿。
<br>
<br>　　去国夏云断，还乡秋雁飞。旋闻郡计入，更有使臣归。
<br>
<br>　　卷52_37  「饯湖州薛司马」宋之问
<br>
<br>　　别驾促严程，离筵多故情。交深季作友，义重伯为兄。
<br>
<br>　　镇静移吴俗，风流在汉京。会看陈仲举，从此拜公卿。
<br>
<br>　　卷52_38  「送杜审言」宋之问
<br>
<br>　　卧病人事绝，嗟君万里行。河桥不相送，江树远含情。
<br>
<br>　　别路追孙楚，维舟吊屈平。可惜龙泉剑，流落在丰城。
<br>
<br>　　卷52_39  「送武进郑明府」宋之问
<br>
<br>　　弦歌试宰日，城阙赏心违。北谢苍龙去，南随黄鹄飞。
<br>
<br>　　夏云海中出，吴山江上微。m谣岂云远，从此庆缁衣。
<br>
<br>　　卷52_40  「送姚侍御出使江东」宋之问
<br>
<br>　　帝忧河朔郡，南发海陵仓。坐叹青春别，逶迤碧水长。
<br>
<br>　　饮冰朝受命，衣锦昼还乡。为问东山桂，无人何自芳。
<br>
<br>　　卷52_41  「留别之望舍弟」宋之问
<br>
<br>　　同气有三人，分飞在此晨。西驰巴岭徼，东去洛阳滨。
<br>
<br>　　强饮离前酒，终伤别后神。谁怜散花萼，独赴日南春。
<br>
<br>　　卷52_42  「汉江宴别」宋之问
<br>
<br>　　汉广不分天，舟移杳若仙。秋虹映晚日，江鹤弄晴烟。
<br>
<br>　　积水浮冠盖，遥风逐管弦。嬉游不可极，留恨此山川。
<br>
<br>　　卷52_43  「初发荆府赠长史」宋之问
<br>
<br>　　□□□□□，□□□□□。仍随五马谪，载与两禽奔。
<br>
<br>　　明主无由见，群公莫与言。幸君逢圣日，何惜理虞翻。
<br>
<br>　　卷52_44  「晚泊湘江」宋之问
<br>
<br>　　五岭j惶客，三湘憔悴颜。况复秋雨霁，表里见衡山。
<br>
<br>　　路逐鹏南转，心依雁北还。唯馀望乡泪，更染竹成斑。
<br>
<br>　　卷52_45  「过蛮洞」宋之问
<br>
<br>　　越岭千重合，蛮溪十里斜。竹迷樵子径，萍匝钓人家。
<br>
<br>　　林暗交枫叶，园香覆橘花。谁怜在荒外，孤赏足云霞。
<br>
<br>　　卷52_46  「经梧州」宋之问
<br>
<br>　　南国无霜霰，连年见物华。青林暗换叶，红蕊续开花。
<br>
<br>　　春去闻山鸟，秋来见海槎。流芳虽可悦，会自泣长沙。
<br>
<br>　　卷52_47  「渡吴江别王长史」宋之问
<br>
<br>　　倚棹望兹川，销魂独黯然。乡连江北树，云断日南天。
<br>
<br>　　剑别龙初没，书成雁不传。离舟意无限，催渡复催年。
<br>
<br>　　卷52_48  「泛镜湖南溪」宋之问
<br>
<br>　　乘兴入幽栖，舟行日向低。岩花候冬发，谷鸟作春啼。
<br>
<br>　　沓嶂开天小，丛篁夹路迷。犹闻可怜处，更在若邪溪。
<br>
<br>　　卷52_49  「途中寒食题黄梅临江驿寄崔融」宋之问
<br>
<br>　　马上逢寒食，愁中属暮春。可怜江浦望，不见洛阳人。
<br>
<br>　　北极怀明主，南溟作逐臣。故园肠断处，日夜柳条新。
<br>
<br>　　卷52_50  「游韶州广界寺」宋之问
<br>
<br>　　影殿临丹壑，香台隐翠霞。巢飞衔象鸟，砌蹋雨空花。
<br>
<br>　　宝铎摇初霁，金池映晚沙。莫愁归路远，门外有三车。
<br>
<br>　　卷52_51  「宿清远峡山寺」宋之问
<br>
<br>　　香岫悬金刹，飞泉届石门。空山唯习静，中夜寂无喧。
<br>
<br>　　说法初闻鸟，看心欲定猿。寥寥隔尘市，何异武陵源。
<br>
<br>　　卷52_52  「题大庾岭北驿」宋之问
<br>
<br>　　阳月南飞雁，传闻至此回。我行殊未已，何日复归来。
<br>
<br>　　江静潮初落，林昏瘴不开。明朝望乡处，应见陇头梅。
<br>
<br>　　卷52_53  「度大庾岭」宋之问
<br>
<br>　　度岭方辞国，停轺一望家。魂随南翥鸟，泪尽北枝花。
<br>
<br>　　山雨初含霁，江云欲变霞。但令归有日，不敢恨长沙。
<br>
<br>　　卷52_54  「端州别袁侍郎」宋之问
<br>
<br>　　合浦途未极，端溪行暂临。泪来空泣脸，愁至不知心。
<br>
<br>　　客醉山月静，猿啼江树深。明朝共分手，之子爱千金。
<br>
<br>　　卷52_55  「过史正议宅」宋之问
<br>
<br>　　旧交此零落，雨泣访遗尘。剑几传好事，池台伤故人。
<br>
<br>　　国香兰已歇，里树橘犹新。不见吴中隐，空馀江海滨。
<br>
<br>　　卷52_56  「梁宣王挽词三首」宋之问
<br>
<br>　　贵藩尧母族，外戚汉家亲。业重兴王际，功高复辟辰。
<br>
<br>　　爱贤唯报国，乐善不防身。今日衣冠送，空伤置醴人。
<br>
<br>　　金精何日闭，玉匣此时开。东望连吾子，南瞻近帝台。
<br>
<br>　　地形龟食报，坟土燕衔来。可叹虞歌夕，纷纷骑吹回。
<br>
<br>　　像设千年在，平生万事违。彩旌翻葆吹，圭奠灵衣。
<br>
<br>　　垄日寒无影，郊云冻不飞。君王留此地，驷马欲何归。
<br>
<br>　　卷52_57  「鲁忠王挽词三首」宋之问
<br>
<br>　　同盟会五月，归葬出三条。日惨咸阳树，天寒渭水桥。
<br>
<br>　　稍看朱鹭转，尚识紫骝骄。寂寂泉台恨，从兹罢玉箫。
<br>
<br>　　邦家锡宠光，存没贵忠良。遂裂山河地，追尊父子王。
<br>
<br>　　人悲槐里月，马踏槿原霜。别向天京北，悠悠此路长。
<br>
<br>　　树羽迎朝日，撞钟望早霞。故人悲宿草，中使惨晨笳。
<br>
<br>　　气有冲天剑，星无犯斗槎。唯馀孔公宅，长接鲁王家。
<br>
<br>　　卷52_58  「范阳王挽词二首」宋之问
<br>
<br>　　贤相称邦杰，清流举代推。公才掩诸夏，文体变当时。
<br>
<br>　　宾吊翻成鹤，人亡惜喻龟。洛阳今纸贵，犹写太冲词。
<br>
<br>　　赠秩徽章洽，求书秘草成。客随朝露尽，人逐夜舟惊。
<br>
<br>　　蒿里衣冠送，松门印绶迎。谁知杨伯起，今日重哀荣。
<br>
<br>　　卷52_59  「故赵王属赠黄门侍郎上官公挽词二首」宋之问
<br>
<br>　　韦门旌旧德，班氏业前书。谪去因丞相，归来为婕妤。
<br>
<br>　　周原乌相冢，越岭雁随车。冥漠辞昭代，空怜赋子虚。
<br>
<br>　　绿车随帝子，青琐翊宸机。昔枉朝歌骑，今虚夕拜闱。
<br>
<br>　　柳河凄挽曲，薤露湿灵衣。一厝穷泉闭，双鸾遂不飞。
<br>
<br>　　卷52_60  「药」宋之问
<br>
<br>　　有卉秘神仙，君臣有礼焉。忻当苦口喻，不畏入肠偏。
<br>
<br>　　扁鹊功成日，神农定品年。丹成如可待，鸡犬自闻天。
<br>
<br>　　卷52_61  「奉和九日登慈恩寺浮图应制」宋之问
<br>
<br>　　瑞塔千寻起，仙舆九日来。萸房陈宝席，菊蕊散花台。
<br>
<br>　　御气鹏霄近，升高凤野开。天歌将梵乐，空里共裴回。
<br>
<br>　　卷52_62  「送沙门泓景道俊玄奘还荆州应制」宋之问
<br>
<br>　　三乘归净域，万骑饯通庄。就日离亭近，弥天别路长。
<br>
<br>　　荆南旋杖钵，渭北限津梁。何日纡真果，还来入帝乡。
<br>
<br>　　卷52_63  「春日芙蓉园侍宴应制」宋之问
<br>
<br>　　年光竹里遍，春色杏间遥。烟气笼青阁，流文荡画桥。
<br>
<br>　　飞花随蝶舞，艳曲伴莺娇。今日陪欢豫，还疑陟紫霄。
<br>
<br>　　卷52_64  「咏笛」宋之问
<br>
<br>　　羌笛写龙声，长吟入夜清。关山孤月下，来向陇头鸣。
<br>
<br>　　逐吹梅花落，含春柳色惊。行观向子赋，坐忆旧邻情。
<br>
<br>　　卷52_65  「咏钟」宋之问
<br>
<br>　　既接南邻磬，还随北里笙。平陵通曙响，长乐警宵声。
<br>
<br>　　秋至含霜动，春归应律鸣。岂惟恒待扣，金有馀清。
<br>
<br>　　卷52_66  「花落（一作沈缙谑。题云梅花落）」宋之问
<br>
<br>　　铁骑几时回，金闺怨早梅。雪寒花已落，风暖叶还开。
<br>
<br>　　夕逐新春管，香迎小岁杯。盛时何足贵，书里报轮台。
<br>
<br>　　卷52_67  「旅宿淮阳亭口号」宋之问
<br>
<br>　　日暮风亭上，悠悠旅思多。故乡临桂水，今夜渺星河。
<br>
<br>　　暗草霜华发，空亭雁影过。兴来谁与语，劳者自为歌。
<br>
<br>　　卷52_68  「内题赋得巫山雨（一作沈缙谑。题云巫山高）」宋之问
<br>
<br>　　神女向高唐，巫山下夕阳。裴回作行雨，婉恋逐荆王。
<br>
<br>　　电影江前落，雷声峡外长。霁云无处所，台馆晓苍苍。
<br>
<br>　　卷52_69  「王昭君（一作沈缙谑）」宋之问
<br>
<br>　　非君惜鸾殿，非妾妒娥眉。薄命由骄虏，无情是画师。
<br>
<br>　　嫁来胡地日，不并汉宫时。辛苦无聊赖，何堪上马辞。
<br>
<br>　　卷52_70  「铜雀台（一作沈缙谑）」宋之问
<br>
<br>　　昔年分鼎地，今日望陵台。一旦雄图尽，千秋遗令开。
<br>
<br>　　绮罗君不见，歌舞妾空来。恩共漳河水，东流无重回。
<br>
<br>　　卷52_71  「巫山高（一作沈缙谑）」宋之问
<br>
<br>　　巫山峰十二，环合象昭回。俯听琵琶峡，平看云雨台。
<br>
<br>　　古槎天外落，瀑水日边来。何忍猿啼夜，荆王枕席开。
<br>
<br>　　卷52_72  「望月有怀（一作康庭芝诗，一作沈缙谑）」宋之问
<br>
<br>　　天使下西楼，含光万里秋。台前似挂镜，帘外如悬钩。
<br>
<br>　　张尹将眉学，班姬取扇俦。佳期应借问，为报大刀头。
<br>
<br>　　卷52_73  「驾出长安（一作王昌龄诗）」宋之问
<br>
<br>　　圣德超千古，皇风扇九围。天回万象出，驾动六龙飞。
<br>
<br>　　淑气来黄道，祥云覆紫微。太平多扈从，文物有光辉。
<br>
<br>　　卷52_74  「饯中书侍郎来济（一作太宗诗）」宋之问
<br>
<br>　　暧暧去尘昏灞岸，飞飞轻盖指河梁。云峰衣结千重叶，
<br>
<br>　　雪岫花开几树妆。深悲黄鹤孤舟远，独对青山别路长。
<br>
<br>　　却将分手沾襟泪，还用持添离席觞。
<br>
<br>　　卷52_75  「奉和春初幸太平公主南庄应制」宋之问
<br>
<br>　　青门路接凤凰台，素哄酚瘟骑来。涧草自迎香辇合，
<br>
<br>　　岩花应待御筵开。文移北斗成天象，酒递南山作寿杯。
<br>
<br>　　此日侍臣将石去，共欢明主赐金回。
<br>
<br>　　卷52_76  「三阳宫侍宴应制得幽字」宋之问
<br>
<br>　　离宫秘苑胜瀛洲，别有仙人洞壑幽。岩边树色含风冷，
<br>
<br>　　石上泉声带雨秋。鸟向歌筵来度曲，云依帐殿结为楼。
<br>
<br>　　微臣昔忝方明御，今日还陪八骏游。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
