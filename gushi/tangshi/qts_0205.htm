<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百零五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百零五
<br>
<br>　　卷205_1  「祀风师乐章。迎神」包佶
<br>
<br>　　太御气，句芒肇功。苍龙青旗，爰候祥风。
<br>
<br>　　律以和应，神以感通。鼎俎修J，时惟礼崇。
<br>
<br>　　卷205_2  「祀风师乐章。奠币登歌」包佶
<br>
<br>　　旨酒告洁，青O应候。礼陈瑶币，乐献金奏。
<br>
<br>　　弹弦自昔，解冻惟旧。仰瞻ZJ，群祥来凑。
<br>
<br>　　卷205_3  「祀风师乐章。迎俎酌献」包佶
<br>
<br>　　德盛昭临，迎拜巽方。爰候发生，式荐馨香。
<br>
<br>　　酌醴具举，工歌再扬。神歆入律，恩降百祥。
<br>
<br>　　卷205_4  「祀风师乐章。亚献终献」包佶
<br>
<br>　　k芗备，玉帛陈。风动物，乐感神。
<br>
<br>　　三献终，百神臻。草木荣，天下春。
<br>
<br>　　卷205_5  「祀风师乐章。送神」包佶
<br>
<br>　　微穆敷华能应节，飘扬发彩宜行庆。送迎灵驾神心飨，
<br>
<br>　　跪拜灵坛礼容盛。气和草木发萌芽，德畅禽鱼遂翔泳。
<br>
<br>　　永望翠盖逐流云，自兹率土调春令。
<br>
<br>　　卷205_6  「祀雨师乐章。迎神」包佶
<br>
<br>　　陟降左右，诚达幽圆。作解之功，乐惟有年。
<br>
<br>　　云戾止，洒雾飘烟。惟馨展礼，爰列豆笾。
<br>
<br>　　卷205_7  「祀雨师乐章。奠币登歌」包佶
<br>
<br>　　岁正朱明，礼布玄制。惟乐能感，与神合契。
<br>
<br>　　阴雾离披，灵驭摇裔。膏泽之庆，期于稔岁。
<br>
<br>　　卷205_8  「祀雨师乐章。迎俎酌献」包佶
<br>
<br>　　阳开幽蛰，躬奉郁鬯。礼备节应，震来灵降。
<br>
<br>　　动植求声，飞沉允望。时康气茂，惟神之贶。
<br>
<br>　　卷205_9  「祀雨师乐章。亚献终献」包佶
<br>
<br>　　奠既备，献将终。神行令，瑞飞空。
<br>
<br>　　迎乾德，祈岁功。乘烟燎，俨从风。
<br>
<br>　　卷205_10  「祀雨师乐章。送神」包佶
<br>
<br>　　整驾升车望寥廓，垂阴荐祉荡昏氛。飨时灵贶v如在，
<br>
<br>　　乐罢馀声遥可闻。饮福陈诚礼容备，撤俎终献曙光分。
<br>
<br>　　跪拜临坛结空想，年年应节候油云。
<br>
<br>　　卷205_11  「答窦拾遗卧病见寄」包佶
<br>
<br>　　今春扶病移沧海，几度承恩对白花。送客屡闻帘外鹊，
<br>
<br>　　销愁已辨酒中蛇。瓶开枸杞悬泉水，鼎炼芙蓉伏火砂。
<br>
<br>　　误入尘埃牵吏役，羞将簿领到君家。
<br>
<br>　　卷205_12  「对酒赠故人」包佶
<br>
<br>　　扶起离披菊，霜轻喜重开。醉中惊老去，笑里觉愁来。
<br>
<br>　　月送人无尽，风吹浪不回。感时将有寄，诗思涩难裁。
<br>
<br>　　卷205_13  「同李吏部伏日口号，呈元庶子、路中丞」包佶
<br>
<br>　　火炎逢六月，金伏过三庚。几度衣裳汗，谁家枕簟清。
<br>
<br>　　颁冰无下位，裁扇有高名。吏部还开瓮，殷勤二客情。
<br>
<br>　　卷205_14  「岭下卧疾，寄刘长卿员外」包佶
<br>
<br>　　唯有贫兼病，能令亲爱疏。岁时供放逐，身世付空虚。
<br>
<br>　　胫弱秋添絮，头风晓废梳。波澜喧众口，藜藿静吾庐。
<br>
<br>　　丧马思开卦，占^懒发书。十年江海隔，离恨子知予。
<br>
<br>　　卷205_15  「戏题诸判官厅壁」包佶
<br>
<br>　　六十老翁无所取，二三君子不相遗。
<br>
<br>　　愿留今日交欢意，直到隳官谢病时。
<br>
<br>　　卷205_16  「酬兵部李侍郎晚过东厅之作（时自刑部侍郎拜祭酒）」包佶
<br>
<br>　　酒礼惭先祭，刑书已旷官。诏驰黄纸速，身在绛纱安。
<br>
<br>　　圣位登堂静，生徒跪席寒。庭槐暂摇落，幸为入春看。
<br>
<br>　　卷205_17  「昭德皇后挽歌词」包佶
<br>
<br>　　西汜驰晖过，东园别路长。岁华唯陇柏，春事罢公桑。
<br>
<br>　　龟兆开泉户，禽巢闭画梁。更闻哀礼过，明诏制心丧。
<br>
<br>　　卷205_18  「秋日过徐氏园林」包佶
<br>
<br>　　回塘分越水，古树积吴烟。扫竹催铺席，垂萝待系船。
<br>
<br>　　鸟窥新罅栗，龟上半欹莲。屡入忘归地，长嗟俗事牵。
<br>
<br>　　卷205_19  「双山过信公所居」包佶
<br>
<br>　　遥礼前朝塔，微闻后夜钟。人间第四祖，云里一双峰。
<br>
<br>　　积雨封苔径，多年亚石松。传心不传法，谁可继高踪。
<br>
<br>　　卷205_20  「尚书宗兄使过诗以奉献」包佶
<br>
<br>　　洛下交亲满，归闲意有馀。翻嫌旧坐宅，却驾所悬车。
<br>
<br>　　腹饱山僧供，头轻侍婢梳。上官唯揖让，半禄代耕I.
<br>
<br>　　雨散三秋别，风传一字书。胜游如可继，还欲并园庐。
<br>
<br>　　卷205_21  「抱疾谢李吏部赠诃黎勒叶」包佶
<br>
<br>　　一叶生西徼，赍来上海查。岁时经水府，根本别天涯。
<br>
<br>　　方士真难见，商胡辄自夸。此香同异域，看色胜仙家。
<br>
<br>　　茗饮暂调气，梧丸喜伐邪。幸蒙祛老疾，深愿驻韶华。
<br>
<br>　　卷205_22  「奉和柳相公中书言怀」包佶
<br>
<br>　　运筹时所贵，前席礼偏深。羸驾归贫宅，欹冠出禁林。
<br>
<br>　　凤巢方得地，牛喘最关心。雅望期三入，东山未可寻。
<br>
<br>　　卷205_23  「客自江南话过亡友朱司议故宅」包佶
<br>
<br>　　交臂多相共，风流忆此人。海翻移里巷，书蠹积埃尘。
<br>
<br>　　奉佛栖禅久，辞官上疏频。故来分半宅，惟是旧交亲。
<br>
<br>　　卷205_24  「酬于侍郎湖南见寄十四韵」包佶
<br>
<br>　　桂岭千崖断，湘流一派通。长沙今贾傅，东海旧于公。
<br>
<br>　　章甫经殊俗，离骚继雅风。金闺文作字，玉匣气成虹。
<br>
<br>　　翰墨时招侣，丹青夙在公。主恩留左掖，人望积南宫。
<br>
<br>　　巧拙循名异，浮沉顾位同。九迁归上略，三已契愚衷。
<br>
<br>　　责谢庭中吏，悲宽塞上翁。楚材欣有适，燕石愧无功。
<br>
<br>　　山晓重岚外，林春苦雾中。雪花翻海鹤，波影倒江枫。
<br>
<br>　　去札频逢信，回帆早挂空。避贤方有日，非敢爱微躬。
<br>
<br>　　卷205_25  「朝拜元陵」包佶
<br>
<br>　　宫前石马对中峰，云里金铺闭几重。
<br>
<br>　　不见露盘迎晓日，唯闻木斧扣寒松。
<br>
<br>　　卷205_26  「发襄阳后却寄公安人」包佶
<br>
<br>　　挥泪送回人，将书报所亲。晚年多疾病，中路有风尘。
<br>
<br>　　王粲频征楚，君恩许入秦。还同星火去，马上别江春。
<br>
<br>　　卷205_27  「立春后休沐」包佶
<br>
<br>　　心与青春背，新年亦掩扉。渐穷无相学，惟避不材讥。
<br>
<br>　　积病攻难愈，衔恩报转微。定知书课日，优诏许辞归。
<br>
<br>　　卷205_28  「宿庐山，赠白鹤观刘尊师」包佶
<br>
<br>　　苍苍五老雾中坛，杳杳三山洞里官。手护昆仑象牙简，
<br>
<br>　　心推霹雳枣枝盘。春飞雪粉如毫润，晓漱琼膏冰齿寒。
<br>
<br>　　渐恨流年筋力少，惟思露冕事星冠。
<br>
<br>　　卷205_29  「观壁画九想图」包佶
<br>
<br>　　一世荣枯无异同，百年哀乐又归空。
<br>
<br>　　夜阑鸟鹊相争处，林下真僧在定中。
<br>
<br>　　卷205_30  「送日本国聘贺使晁巨卿东归」包佶
<br>
<br>　　上才生下国，东海是西邻。九译蕃君使，千年圣主臣。
<br>
<br>　　野情偏得礼，木性本含真。锦帆乘风转，金装照地新。
<br>
<br>　　孤城开蜃阁，晓日上朱轮。早识来朝岁，涂山玉帛均。
<br>
<br>　　卷205_31  「顾著作宅赋诗」包佶
<br>
<br>　　几年江海烟霞，乘醉一到京华。已觉不嫌羊酪，
<br>
<br>　　谁能长守兔D.脱巾偏招相国，逢竹便认吾家。
<br>
<br>　　各在芸台阁里，烦君日日登车。
<br>
<br>　　卷205_32  「近获风痹之疾，题寄所怀」包佶
<br>
<br>　　病夫将已矣，无可答君恩。衾枕同羁客，图书委外孙。
<br>
<br>　　久来从吏道，常欲奉空门。疾走机先息，欹行力渐烦。
<br>
<br>　　无医能却老，有变是游魂。鸟宿还依伴，蓬飘莫问根。
<br>
<br>　　寓形齐指马，观境制心猿。唯借南荣地，清晨暂负暄。
<br>
<br>　　卷205_33  「奉和常阁老晚秋集贤院即事，寄赠徐、薛二侍郎」包佶
<br>
<br>　　秘殿掖垣西，书楼苑树齐。秋烟凝缥帙，晓色上璇题。
<br>
<br>　　门接承明近，池连太液低。疏钟文马驻，繁叶彩禽栖。
<br>
<br>　　职美纶将，荣深组及。九霄偏眷顾，三事早提携。
<br>
<br>　　对案临青玉，窥书捧紫泥。始欢新遇重，还惜旧游暌。
<br>
<br>　　左宦登吴岫，分家渡越溪。赋中频叹f，卜处几听鸡。
<br>
<br>　　望阙应多恋，临津不用迷。柏梁思和曲，朝夕候金闺。
<br>
<br>　　卷205_34  「酬顾况见寄」包佶
<br>
<br>　　于越城边枫叶高，楚人书里寄离骚。
<br>
<br>　　寒江思俦侣，岁岁临流刷羽毛。
<br>
<br>　　卷205_35  「岁日作（一作口号）」包佶
<br>
<br>　　更劳今日春风至，枯树无枝可寄花。
<br>
<br>　　览镜唯看飘乱发，临风谁为驻浮槎。
<br>
<br>　　卷205_36  「元日观百僚朝会」包佶
<br>
<br>　　万国贺唐尧，清晨会百僚。花冠萧相府，绣服霍嫖姚。
<br>
<br>　　寿色凝丹槛，欢声彻九霄。御炉分兽炭，仙管弄云韶。
<br>
<br>　　日照金觞动，风吹玉佩摇。都城献赋者，不得共趋朝。
<br>
<br>　　卷205_37  「再过金陵」包佶
<br>
<br>　　玉树歌终王气收，雁行高送石城秋。
<br>
<br>　　江山不管兴亡事，一任斜阳伴客愁。
<br>
<br>　　卷205_38  「寄杨侍御（一作包何诗）」包佶
<br>
<br>　　一官何幸得同时，十载无媒独见遗。
<br>
<br>　　今日不论腰下组，请君看取鬓边丝。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
