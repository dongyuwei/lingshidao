<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百八十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百八十五
<br>
<br>　　卷885_1  「樱桃花」皮日休
<br>
<br>　　婀娜枝香拂酒壶，向阳疑是不融酥。
<br>
<br>　　晚来嵬峨浑如醉，惟有春风独自扶。
<br>
<br>　　卷885_2  「夜看樱桃花」皮日休
<br>
<br>　　纤枝瑶月弄圆霜，半入邻家半入墙。
<br>
<br>　　刘阮不知人独立，满衣清露到明香。
<br>
<br>　　卷885_3  「咏白莲」皮日休
<br>
<br>　　腻于琼粉白于脂，京兆夫人未画眉。静婉舞偷将动处，
<br>
<br>　　西施剐О肟时。通宵带露妆难洗，尽日凌波步不移。
<br>
<br>　　愿作水仙无别意，年年图与此花期。
<br>
<br>　　细嗅深看暗断肠，从今无意爱红芳。折来只合琼为客，
<br>
<br>　　把种应须玉L塘。向日但疑酥滴水，含风浑讶雪生香。
<br>
<br>　　吴王台下开多少，遥似西施上素妆。
<br>
<br>　　卷885_4  「赤门堰白莲花」皮日休
<br>
<br>　　缟带与纶巾，轻舟漾赤门。千回紫萍岸，万顷白莲村。
<br>
<br>　　荷露倾衣袖，松风入髻根。潇疏今若此，争不尽馀尊。
<br>
<br>　　卷885_5  「丙午岁旦」司空图
<br>
<br>　　鸡报已判春，中年抱疾身。晓催庭火暗，风带寺幡新。
<br>
<br>　　多虑无成事，空休是吉人。梅花浮寿酒，莫笑又移巡。
<br>
<br>　　卷885_6  「丁巳元日」司空图
<br>
<br>　　禀朔华夷会，开春气象生。日随行阙近，岳为寿觞晴。
<br>
<br>　　作睿由稽古，昭仁事措刑。上玄劳眷佑，高庙保忠贞。
<br>
<br>　　星变当移幸，人心喜奉迎。传呼清御道，雪涕识臣诚。
<br>
<br>　　鼎饪和方济，台阶润欲平。扶天咨协力，并日召延英。
<br>
<br>　　金跃洪炉动，云驱众蛰惊。关中留王气，席上纵奇兵。
<br>
<br>　　累降搜贤诏，兼持进善旌。短辕收骥步，直路发鹏程。
<br>
<br>　　自乏匡时略，非沽矫俗名。鹤笼何足献，蜗舍别无营。
<br>
<br>　　羸带漳滨病，吟哀越客声。移居荒药圃，耗志在棋枰。
<br>
<br>　　醉忘身空老，书怜眼尚明。偶能甘蹇分，岂是薄浮荣。
<br>
<br>　　虑戒防微浅，□知近利轻。献陵三百里，寤寐祷时清。
<br>
<br>　　卷885_7  「光启三年人日逢鹿」司空图
<br>
<br>　　浮世仍逢乱，安排赖佛书。劳生中寿少，抱疾上升疏。
<br>
<br>　　日暖人逢鹿，园荒雪带锄。知非今又过，蘧瑗最怜渠。
<br>
<br>　　卷885_8  「浙上重阳」司空图
<br>
<br>　　登高唯北望，菊助可□明。离恨初逢节，贫居只喜晴。
<br>
<br>　　好文时可见，学稼老无成。莫叹关山阻，何当不阻兵。
<br>
<br>　　卷885_9  「乙巳岁愚春秋四十九辞疾拜章将免左掖重阳独登上方」司空图
<br>
<br>　　雪鬓不禁镊，知非又此年。退居还有旨，荣路免妨贤。
<br>
<br>　　落落鸣蛩鸟，晴霞度雁天。自无佳节兴，依旧菊篱边。
<br>
<br>　　卷885_10  「重阳山居」司空图
<br>
<br>　　此身逃难入乡关，八度重阳在旧山。篱菊乱来成烂熳，
<br>
<br>　　家僮常得解登攀。年随历日三分尽，醉伴浮生一片闲。
<br>
<br>　　满目秋光还似镜，殷勤为我照衰颜。
<br>
<br>　　卷885_11  「旅中重阳」司空图
<br>
<br>　　乘时争路只危身，经乱登高有几人。今岁节唯南至在，
<br>
<br>　　旧交坟向北邙新。当歌共惜初筵乐，且健无辞后会频。
<br>
<br>　　莫道中冬犹有闰，蟾声才尽即青春。
<br>
<br>　　卷885_12  「南至日」司空图
<br>
<br>　　年年山□□来频，莫强孤危竞要津。吉卦偶成开病眼，
<br>
<br>　　暖檐还葺寄羸身。求仙自躁非无药，报国当材别有人。
<br>
<br>　　鬓发堪伤白已遍，镜中更待白眉新。
<br>
<br>　　卷885_13  「五月九日」司空图
<br>
<br>　　金石皆销铄，贤愚共网罗。达从诗似偈，狂觉哭胜歌。
<br>
<br>　　高燕凌鸿鹄，枯槎压芰荷。此中无别境，此外是闲魔。
<br>
<br>　　卷885_14  「庚子腊月五日」司空图
<br>
<br>　　复道朝延火，严城夜涨尘。骅骝思故第，鹦鹉失佳人。
<br>
<br>　　禁漏虚传点，妖星不振辰。何当回万乘，重睹玉京春。
<br>
<br>　　卷885_15  「中元夜看月」罗隐
<br>
<br>　　朦胧南溟月，汹涌出云涛。下射长鲸眼，遥分玉兔毫。
<br>
<br>　　势来牛斗动，路越宵冥高。竟夕瞻光影，昂头把白醪。
<br>
<br>　　卷885_16  「木兰」唐彦谦
<br>
<br>　　众花摇落正无l，脉脉芳丛契后凋。舒卷绿苞临小槛，
<br>
<br>　　剪裁檀的缀长条。独当春尽情何限，尚有秋期别未遥。
<br>
<br>　　桃叶近来消息绝，见君长忆渡江桡。
<br>
<br>　　卷885_17  「玉蕊」唐彦谦
<br>
<br>　　玉蕊两高树，相辉松桂旁。向来尘不杂，此夜月仍光。
<br>
<br>　　秀掩丛兰色，艳吞李芳。世人嫌具美，何必更清香。
<br>
<br>　　卷885_18  「莲」唐彦谦
<br>
<br>　　新莲映多浦，迢递绿塘东。静影摇波日，寒香映水风。
<br>
<br>　　金尘飘落蕊，玉露洗残红。看著馀芳少，无人问的中。
<br>
<br>　　卷885_19  「望岳时贼据华夏」唐彦谦
<br>
<br>　　长路风埃隔楚氛，忽惊神岳映朝曛。削成绝壁五千仞，
<br>
<br>　　高揖泥金七十君。祝史秘辞今莫睹，从臣嘉颂久无闻。
<br>
<br>　　幽人闲望封中地，好为吾皇起白云。
<br>
<br>　　卷885_20  「片石」唐彦谦
<br>
<br>　　小斋庐阜石，寄自沃洲僧。山客劳携笈，幽人自得朋。
<br>
<br>　　瘦云低作段，野浪冻成云。便可同清话，何须有物凭。
<br>
<br>　　卷885_21  「柳」唐彦谦
<br>
<br>　　春风向杨柳，能事尽风流。有意疑张绪，无情见莫愁。
<br>
<br>　　依然金谷在，宁免武昌偷。前路难回首，何须苦映楼。
<br>
<br>　　卷885_22  「垂柳」唐彦谦
<br>
<br>　　垂柳碧髯茸，楼昏带雨容。思量成昼梦，来去发春慵。
<br>
<br>　　梳洗凭张敞，乘骑笑稚恭。碧虚从转笠，红烛近高舂。
<br>
<br>　　怨脸明秋水，愁眉淡远峰。小园花尽蝶，静院酒醒蛩。
<br>
<br>　　旧作琴台凤，今为药店龙。宝奁抛掷久，一任景阳钟。
<br>
<br>　　卷885_23  「紫薇花」唐彦谦
<br>
<br>　　素秋寒露重，芳事固应稀。小槛临清昭，高丛见紫薇。
<br>
<br>　　温r3终有思，暗淡岂无辉。见欲迷交甫，谁能状宓妃。
<br>
<br>　　妆新犹倚镜，步缓不胜衣。恍似新相得，伥如久未归。
<br>
<br>　　又疑神女过，犹佩七香帏。还似星娥织，初临五彩机。
<br>
<br>　　庆云今已集，威凤莫惊飞。绮笔题难尽，烦君白玉徽。
<br>
<br>　　卷885_24  「望中条」唐彦谦
<br>
<br>　　虞乡县西郭，改观揖中条。第蓄终南小，交□□□遥。
<br>
<br>　　崦深应有寺，峰近恐通桥。为语前村叟，他时寄采樵。
<br>
<br>　　卷885_25  「蒙Y山」唐彦谦
<br>
<br>　　蒙Y山低碧海枯，仲君闲坐说麻姑。遥天鹤语知虚实，
<br>
<br>　　长夜神光竟有无。秘祝斋心开九转，侍臣回首听三呼。
<br>
<br>　　交朋漫信文成术，短烛瑶坛漏满壶。
<br>
<br>　　卷885_26  「菊」唐彦谦
<br>
<br>　　雪菊金英两断肠，蝶翎蜂鼻带清香。寒村宿雾临幽径，
<br>
<br>　　废苑斜晖傍短墙。近取松筠为伴侣，远将桃李作参商。
<br>
<br>　　年来病肺疏杯酒，每忆龙山似故乡。
<br>
<br>　　卷885_27  「山中」方干
<br>
<br>　　爱山却把图书卖，嗜酒空教僮仆赊。只向阶前便渔钓，
<br>
<br>　　那知枕上有云霞。暗泉出石飞仍咽，小径通桥直复斜。
<br>
<br>　　窗竹未抽今夏笋，庭梅曾试当年花。姓名未及陶弘景，
<br>
<br>　　髭鬓白于姜子牙。松月水烟千古在，未知终久属谁家。
<br>
<br>　　卷885_28  「次韵和卢先辈避难寺居看牡丹」王驾
<br>
<br>　　乱后寄僧居，看花恨有馀。香宜闲静立，态似别离初。
<br>
<br>　　朵密红相照，栏低画不如。狂风任吹却，最共野人疏。
<br>
<br>　　卷885_29  「春宫怨」杜荀鹤
<br>
<br>　　早被婵娟误，欲妆临镜慵。承恩不在貌，教妾若为容。
<br>
<br>　　风暖鸟声碎，日高花影重。年年越溪女，相忆采芙蓉。
<br>
<br>　　卷885_30  「晨兴」翁承赞
<br>
<br>　　鼓绝天街冷雾收，晓来风景已堪愁。槐无颜色因经雨，
<br>
<br>　　菊有精神为傍秋。自爱鲜飙生户外，不教闲事住心头。
<br>
<br>　　披襟徐步一萧洒，吟绕盆池想狎鸥。
<br>
<br>　　卷885_31  「江上吟晓」王贞白
<br>
<br>　　一叶野人舟，长将载酒游。夜来吟思苦，江上月华秋。
<br>
<br>　　晓露满红蓼，轻波r白鸥。渔翁似有约，相伴钓中流。
<br>
<br>　　卷885_32  「过商山」王贞白
<br>
<br>　　一宿白云根，时经采麝村。数峰虽似蜀，当昼不闻猿。
<br>
<br>　　马立溪沙浅，人争阁道喧。明朝弃襦罢，步步入金门。
<br>
<br>　　卷885_33  「泛镜湖□□」王贞白
<br>
<br>　　我泛镜湖日，未生千里莼。时无贺宾客，谁识谪仙人。
<br>
<br>　　吟对四时雪，忆游三岛春。恶闻亡越事，洗耳大江滨。
<br>
<br>　　卷885_34  「太湖石」王贞白
<br>
<br>　　谁怜孤峭质，移在太湖心。出得风波外，任他池馆深。
<br>
<br>　　不同花逞艳，多愧竹垂阴。一片至坚操，那忧岁月侵。
<br>
<br>　　卷885_35  「依韵和止题庭中太湖石二首」王贞白
<br>
<br>　　山立只盈寻，高奇药圃阴。风涛打欲碎，岩穴蛰方深。
<br>
<br>　　藓点晴偏绿，蛩藏晓竞吟。岁寒终不变，堪比古人心。
<br>
<br>　　徒劳水府寻，宛在玉堂阴。兰圃安虽窄，盆池映转深。
<br>
<br>　　山僧来尽爱，诗客见先吟。若是买花者，年年不计心。
<br>
<br>　　卷885_36  「书陶潜醉石」王贞白
<br>
<br>　　片石陶真性，非为Lf昏。争如累月醉，不笑独醒人。
<br>
<br>　　积叠莓苔色，交加薜荔根。至今重九日，犹待白衣魂。
<br>
<br>　　卷885_37  「看天王院牡丹」王贞白
<br>
<br>　　前年帝里探春时，寺寺名花我尽知。
<br>
<br>　　今日长安已灰烬，忍随南国对芳枝。
<br>
<br>　　卷885_38  「芍药」王贞白
<br>
<br>　　芍药承春宠，何曾羡牡丹。麦秋能几日，谷雨只微寒。
<br>
<br>　　妒态风频起，娇妆露欲残。芙蓉浣纱伴，长恨隔波澜。
<br>
<br>　　卷885_39  「独芙蓉」王贞白
<br>
<br>　　方塘清晓镜，独照玉容秋。蠹芰不相采，敛O空自愁。
<br>
<br>　　日斜还顾影，风起强垂头。芳意羡何物，双双游。
<br>
<br>　　卷885_40  「冯氏书斋小松二首」王贞白
<br>
<br>　　孤根生远岳，移植翠枝添。自秉雪霜操，任他蜂蝶嫌。
<br>
<br>　　微阴连迥竹，清韵入疏帘。耸势即空碧，时人看莫厌。
<br>
<br>　　得地已经岁，清音昼夜闻。根涵旧山土，叶间近溪云。
<br>
<br>　　野鹤望长远，庭花笑不群。须知摇落后，众木始能分。
<br>
<br>　　卷885_41  「社日村居（一作张演诗）」张
<br>
<br>　　鹅湖山下稻粱肥，豚阱鸡栖对掩扉。
<br>
<br>　　桑柘影斜春社散，家家扶得醉人归。
<br>
<br>　　卷885_42  「八月十六夜月」卢延让
<br>
<br>　　十六胜三五，中天照大荒。只讹些子缘，应号没多光。
<br>
<br>　　桂老犹全在，蟾深未煞忙。难期一年事，到晓泥诗章。
<br>
<br>　　卷885_43  「冬除夜书情」卢延让
<br>
<br>　　兀兀坐无味，思量谁与邻。数星深夜火，一个远乡人。
<br>
<br>　　雁翥天微雪，风号树欲春。愁章自难过，不觉苦吟频。
<br>
<br>　　卷885_44  「观新岁朝贺」卢延让
<br>
<br>　　龙墀初立仗，鸳鹭列班行。元日燕脂色，朝天桦烛香。
<br>
<br>　　表章堆玉案，缯帛满牙床。三百年如此，无因及我唐。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
