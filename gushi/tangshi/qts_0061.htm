<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷六十一
<br>
<br>　　卷61_1  「人日侍宴大明宫恩赐彩缕人胜应制」李峤
<br>
<br>　　凤城景色已含韶，人日风光倍觉饶。桂吐半轮迎此夜，
<br>
<br>　　q开七叶应今朝。鱼猜水冻行犹涩，莺喜春熙弄欲娇。
<br>
<br>　　愧奉登高摇彩翰，欣逢御气上丹霄。
<br>
<br>　　卷61_2  「奉和初春幸太平公主南庄应制（景龙三年二月十一日）」李峤
<br>
<br>　　主家山第接云开，天子春游动地来。羽骑参差花外转，
<br>
<br>　　霓旌摇曳日边回。还将石溜调琴曲，更取峰霞入酒杯。
<br>
<br>　　鸾辂已辞乌鹊渚，箫声犹绕凤凰台。
<br>
<br>　　卷61_3  「太平公主山亭侍宴应制（景龙三年八月十三日）」李峤
<br>
<br>　　黄金瑞榜绛河隈，白玉仙舆紫禁来。碧树青岑云外耸，
<br>
<br>　　朱楼画阁水中开。龙舟下瞰鲛人室，羽节高临凤女台。
<br>
<br>　　遽惜欢娱歌吹晚，挥戈更却曜灵回。
<br>
<br>　　卷61_4  「奉和拜洛应制」李峤
<br>
<br>　　七萃銮舆动，千年瑞检开。文如龟负出，图似凤衔来。
<br>
<br>　　殷荐三神享，明万国陪。周旗黄鸟集，汉幄紫云回。
<br>
<br>　　日暮钩陈转，清歌上帝台。
<br>
<br>　　卷61_5  「奉和幸大荐福寺应制（寺即中宗旧宅）」李峤
<br>
<br>　　雁沼开香域，鹦林降彩旃。还窥图凤宇，更坐跃龙川。
<br>
<br>　　桂舆朝群辟，兰宫列四禅。半空银x断，分砌宝绳连。
<br>
<br>　　甘雨苏髟螅慈云动沛篇。独惭贤作砺，空喜福成田。
<br>
<br>　　卷61_6  「奉和幸长安故城未央宫应制」李峤
<br>
<br>　　旧宫贤相筑，新苑圣君来。运改城隍变，年深栋宇摧。
<br>
<br>　　后池无复水，前殿久成灰。莫辨祈风观，空传承露杯。
<br>
<br>　　宸心千载合，睿律九韵开。今日联章处，犹疑上柏台。
<br>
<br>　　卷61_7  「奉和幸望春宫送朔方总管张仁」李峤
<br>
<br>　　玉塞征骄子，金符命老臣。三军张武旆，万乘饯行轮。
<br>
<br>　　猛气凌玄朔，崇恩降紫宸。投醪还结士，辞第本忘身。
<br>
<br>　　露下鹰初击，风高雁欲宾。方销塞北，还靖漠南尘。
<br>
<br>　　卷61_8  「奉和幸三会寺应制」李峤
<br>
<br>　　故台苍颉里，新邑紫泉居。岁在开金寺，时来降玉舆。
<br>
<br>　　龙形虽近刹，鸟迹尚留书。竹是蒸青外，池仍点墨馀。
<br>
<br>　　天文光圣草，宝思合真如。谬奉千龄日，欣陪十地初。
<br>
<br>　　卷61_9  「奉和天枢成宴夷夏群僚应制」李峤
<br>
<br>　　辙迹光西崦，勋庸纪北燕。何如万方会，颂德九门前。
<br>
<br>　　灼灼临黄道，迢迢入紫烟。仙盘正下露，高柱欲承天。
<br>
<br>　　山类丛云起，珠疑大火悬。声流尘作劫，业固海成田。
<br>
<br>　　帝泽倾尧酒，宸歌掩舜弦。欣逢下生日，还睹上皇年。
<br>
<br>　　卷61_10  「皇帝上礼抚事述怀」李峤
<br>
<br>　　配极辉光远，承天顾托隆。负图济多难，脱履归成功。
<br>
<br>　　圣道昭永锡，邕言让在躬。还推万方重，咸仰四门聪。
<br>
<br>　　恭已忘自逸，因人体至公。垂旒沧海晏，解网法星空。
<br>
<br>　　云散天五色，春还日再中。称觞合缨弁，率舞应丝桐。
<br>
<br>　　凯乐深居镐，传歌盛饮丰。小臣滥簪笔，无以颂唐风。
<br>
<br>　　卷61_11  「奉和幸韦嗣立山庄侍宴应制」李峤
<br>
<br>　　南洛师臣契，东岩王佐居。幽情遗绂冕，宸眷属樵渔。
<br>
<br>　　制下峒山跸，恩回灞水舆。松门驻旌盖，薜幄引簪裾。
<br>
<br>　　石磴平黄陆，烟楼半紫虚。云霞仙路近，琴酒俗尘疏。
<br>
<br>　　乔木千龄外，悬泉百丈馀。崖深经炼药，穴古旧藏书。
<br>
<br>　　树宿抟风鸟，池潜纵壑鱼。宁知天子贵，尚忆武侯庐。
<br>
<br>　　卷61_12  「倡妇行」李峤
<br>
<br>　　十年倡家妇，三秋边地人。红妆楼上歇，白发陇头新。
<br>
<br>　　夜夜风霜苦，年年征戍频。山西长落日，塞北久无春。
<br>
<br>　　团扇辞恩宠，回文赠苦辛。胡兵屡攻战，汉使绝和亲。
<br>
<br>　　消息如瓶井，沉浮似路尘。空馀千里月，照妾两眉埂
<br>
<br>　　卷61_13  「饯薛大夫护边」李峤
<br>
<br>　　荒隅时未通，副相下临戎。授律星芒动，分兵月晕空。
<br>
<br>　　犀皮拥青橐，象齿饰雕弓。决胜三河勇，长驱六郡雄。
<br>
<br>　　登山窥代北，屈指计辽东。伫见燕然上，抽毫颂武功。
<br>
<br>　　卷61_14  「和杜学士旅次淮口阻风」李峤
<br>
<br>　　夕吹生寒浦，清淮上暝潮。迎风欲举棹，触浪反停桡。
<br>
<br>　　淼漫烟波阔，参差林岸遥。日沉丹气敛，天敞白云销。
<br>
<br>　　水雁衔芦叶，沙鸥隐荻苗。客行殊未已，川路几迢迢。
<br>
<br>　　卷61_15  「送光禄刘主簿之洛」李峤
<br>
<br>　　函谷双崤右，伊川二陕东。仙舟将隔，芳性菰仆。
<br>
<br>　　朋席馀欢尽，文房旧侣空。他乡千里月，岐路九秋风。
<br>
<br>　　背枥嘶班马，分洲叫断鸿。别后青山外，相望白云中。
<br>
<br>　　卷61_16  「送骆奉礼从军」李峤
<br>
<br>　　玉塞边烽举，金坛庙略申。羽书资锐笔，戎幕引英宾。
<br>
<br>　　剑动三军气，衣飘万里尘。琴尊留别赏，风景惜离晨。
<br>
<br>　　笛梅含晚吹，营柳带馀春。希君勒石返，歌舞入城。
<br>
<br>　　卷61_17  「王屋山第之侧杂构小亭，暇日与群公同游」李峤
<br>
<br>　　桂亭依绝t，兰榭俯回溪。绮栋鱼鳞出，雕甍凤羽栖。
<br>
<br>　　引泉聊涨沼，凿磴且通蹊。席上山花落，帘前野树低。
<br>
<br>　　弋林开曙景，钓渚发晴霓。狎水惊梁雁，临风听楚鸡。
<br>
<br>　　复看题柳叶，弥喜荫桐圭。
<br>
<br>　　卷61_18  「奉和杜员外扈从教阅」李峤
<br>
<br>　　杪冬严杀气，穷纪送颓光。薄狩三农隙，大阅五戎场。
<br>
<br>　　菜田初起烧，兰野正开防。夹岸虹旗转，分朋兽罟张。
<br>
<br>　　燕弧带晓月，吴剑动秋霜。原启前禽路，山萦后骑行。
<br>
<br>　　云区坠日羽，星苑毙天狼。礼振军容肃，威宣武节扬。
<br>
<br>　　神心体殷祝，灵兆叶姬祥。幸陪仙驾末，欣采翰林芳。
<br>
<br>　　卷61_19  「军师凯旋自邕州顺流舟中」李峤
<br>
<br>　　鸣@入嶂口，泛舸历川湄。尚想江陵阵，犹疑下濑师。
<br>
<br>　　岸回帆影疾，风逆鼓声迟。萍叶沾兰桨，林花拂桂旗。
<br>
<br>　　弓鸣苍隼落，剑动白猿悲。芳树吟羌管，幽篁入楚词。
<br>
<br>　　全军多胜策，无战在明时。寄谢山东妙，长缨徒自欺。
<br>
<br>　　卷61_20  「夏晚九成宫呈同僚」李峤
<br>
<br>　　碣馆分襄野，平台架射峰。英藩信炜烨，胜地本从容。
<br>
<br>　　林引梧庭凤，泉归竹沼龙。小轩恒共处，长坂属相从。
<br>
<br>　　野席兰琴奏，山台桂酒x.一枰移昼景，六著尽宵钟。
<br>
<br>　　枚藻清词律，邹谈耀辩锋。结欢良有裕，联u愧无庸。
<br>
<br>　　暂悦丘中赏，还希物外踪。风烟远近至，鱼鸟去来逢。
<br>
<br>　　月涧横千丈，云崖列万重。树红山果熟，崖绿水苔浓。
<br>
<br>　　愿以西园柳，长间北岩松。
<br>
<br>　　卷61_21  「田假限疾不获还庄载想田园兼思亲友率成短韵…赠杜幽素」李峤
<br>
<br>　　游宦劳牵网，风尘久化衣。迹驰东苑路，望阻北岩扉。
<br>
<br>　　及此承休告，聊将狎遁肥。十旬俄委疾，三径且殊归。
<br>
<br>　　茂陵难即，灵台暂可依。疲z旅城寺，延想属郊畿。
<br>
<br>　　夕梦园林是，晨瞻邑里非。绿畴良已秽，清濠旷不追。
<br>
<br>　　野花何处落，山月几秋辉。彼美符商政，优游绝汉机。
<br>
<br>　　高情物累遣，逸气烟霞飞。乐道方无闷，怀贤独有违。
<br>
<br>　　尊虚旧园酒，琴静故人徽。夏沼莲初发，秋田麦稍稀。
<br>
<br>　　何当携手去，岁暮采芳菲。
<br>
<br>　　卷61_22  「刘侍读见和山邸十篇重申此赠」李峤
<br>
<br>　　神岳瑶池圃，仙宫玉树林。乘时警天御，清暑涤宸襟。
<br>
<br>　　梁驾陪玄赏，淄庭掩翠岑。对岩龙岫出，分壑雁池深。
<br>
<br>　　檐迥松萝映，窗高石镜临。落泉奔涧响，惊吹助猿吟。
<br>
<br>　　野气迷凉燠，山花杂古今。英藩盛宾侣，胜景想招寻。
<br>
<br>　　践径披兰叶，攀崖引桂阴。穆生时泛醴，邹子或调琴。
<br>
<br>　　雉翳分场合，鱼钩向浦沉。朝游极斜景，夕宴待横参。
<br>
<br>　　顾己惭铅锷，叨名齿玳簪。暂依朱邸馆，还畅白云心。
<br>
<br>　　丘壑信多美，烟霞得所钦。寓言摅宿志，窃吹简知音。
<br>
<br>　　奖价逾珍石，酬文重振金。方从仁智所，携手濯清浔。
<br>
<br>　　卷61_23  「晚秋喜雨」李峤
<br>
<br>　　积阳躔首夏，隆旱届徂秋。炎威振皇服，R景暴神州。
<br>
<br>　　气涤朝川朗，光澄夕照浮。草木委林甸，禾黍悴原畴。
<br>
<br>　　国惧流金眚，人深悬磬忧。紫宸兢履薄，丹念推沟。
<br>
<br>　　望肃坛场祀，冤申囹圄囚。御车迁玉殿，荐菲撤琼羞。
<br>
<br>　　济窘邦储发，蠲穷井赋优。服闲云骥屏，冗术土龙修。
<br>
<br>　　睿感通三极，天诚贯六幽。夏祈良未拟，商祷讵为俦。
<br>
<br>　　穴蚁祯符应，山蛇毒影收。腾云八际满，飞雨四溟周。
<br>
<br>　　聚霭笼仙阙，连霏绕画楼。旱陂仍积水，涸沼更通流。
<br>
<br>　　晚穗萎还结，寒苗瘁复抽。九农欢岁阜，万宇庆时休。
<br>
<br>　　野洽如坻咏，途喧击壤讴。幸闻东李道，欣奉北场游。
<br>
<br>　　卷61_24  「中秋月二首」李峤
<br>
<br>　　盈缺青冥外，东风万古吹。何人种丹桂，不长出轮枝。
<br>
<br>　　圆魄上寒空，皆言四海同。安知千里外，不有雨兼风。
<br>
<br>　　卷61_25  「侍宴桃花园咏桃花应制」李峤
<br>
<br>　　岁去无言忽憔悴，时来含笑吐氛氲。
<br>
<br>　　不能拥路迷仙客，故欲开蹊待圣君。
<br>
<br>　　卷61_26  「奉和圣制幸韦嗣立山庄应制」李峤
<br>
<br>　　万骑千官拥帝车，八龙三马访仙家。
<br>
<br>　　凤凰原上开青壁，鹦鹉杯中弄紫霞。
<br>
<br>　　卷61_27  「游苑遇雪应制」李峤
<br>
<br>　　散漫祥云逐圣回，飘u瑞雪绕天来。
<br>
<br>　　不能落后争飞絮，故欲迎前赛早梅。
<br>
<br>　　卷61_28  「送司马先生」李峤
<br>
<br>　　蓬阁桃源两处分，人间海上不相闻。
<br>
<br>　　一朝琴里悲黄鹤，何日山头望白云。
<br>
<br>　　卷61_29  「风」李峤
<br>
<br>　　解落三秋叶，能开二月花。过江千尺浪，入竹万竿斜。
<br>
<br>　　卷61_30  「上清晖x遇雪」李峤
<br>
<br>　　千钟圣酒御筵披，六出祥英乱绕枝。
<br>
<br>　　即此神仙对琼圃，何须辙迹向瑶池。
<br>
<br>　　卷61_31  「石淙」李峤
<br>
<br>　　羽盖龙旗下绝冥，兰除薜幄坐云扃。鸟和百籁疑调管，
<br>
<br>　　花发千岩似画屏。金灶浮烟朝漠漠，石床寒水夜泠泠。
<br>
<br>　　自然碧洞窥仙境，何必丹丘是福庭。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
