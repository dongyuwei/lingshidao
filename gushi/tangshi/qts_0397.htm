<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百九十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百九十七
<br>
<br>　　卷397_1  「青云驿」元稹
<br>
<br>　　i青云岭，下有千仞G.裴回不可上，人倦马亦嘶。
<br>
<br>　　愿登青云路，若望丹霞梯。谓言青云驿，绣户芙蓉闺。
<br>
<br>　　谓言青云骑，玉勒黄金蹄。谓言青云具，瑚琏杂象犀。
<br>
<br>　　谓言青云吏，的的颜如。怀此青云望，安能复久稽。
<br>
<br>　　攀援信不易，风雨正凄凄。已怪杜鹃鸟，先来山下啼。
<br>
<br>　　才及青云驿，忽遇蓬蒿妻。延我开荜户，凿窦宛如圭。
<br>
<br>　　逡巡吏来谒，头白颜色黧。馈食频叫噪，假器仍乞醯。
<br>
<br>　　向时延我者，共舍藿与藜。乘我马，蒙茸大如羝。
<br>
<br>　　悔为青云意，此意良噬脐。昔游蜀门下，有驿名青泥。
<br>
<br>　　闻名意惨怆，若坠牢与狴。云泥异所称，人物一以齐。
<br>
<br>　　复闻阊阖上，下视日月低。银城蕊珠殿，玉版金字题。
<br>
<br>　　大帝直南北，群仙侍东西。龙虎俨队仗，雷霆轰鼓鼙。
<br>
<br>　　元君理庭内，左右桃花蹊。丹霞烂成绮，景云轻若绨。
<br>
<br>　　天池光滟滟，瑶草绿萋萋。众真千万辈，柔颜尽如荑。
<br>
<br>　　手持凤尾扇，头戴翠羽笄。云韶互铿戛，霞服相提携。
<br>
<br>　　双双发皓齿，各各扬轻O.天祚乐未极，溟波浩无堤。
<br>
<br>　　秽贱灵所恶，安肯问黔黎。桑田变成海，宇县烹为齑。
<br>
<br>　　虚皇不愿见，云雾重重翳。大帝安可梦，阊阖何由跻。
<br>
<br>　　灵物可见者，愿以谕端倪。虫蛇吐云气，妖氛变虹霓。
<br>
<br>　　获麟书诸册，豢龙醢为M.凤凰占梧桐，丛杂百鸟栖。
<br>
<br>　　野鹤啄腥虫，贪饕不如鸡。山鹿藏窟穴，虎豹吞其。
<br>
<br>　　灵物比灵境，冠履宁甚睽。道胜即为乐，何惭居稗。
<br>
<br>　　金张好车马，於陵亲灌畦。在梁或在火，不变玉与鹈。
<br>
<br>　　上天勿行行，潜穴勿凄凄。吟此青云谕，达观终不迷。
<br>
<br>　　卷397_2  「阳城驿」元稹
<br>
<br>　　商有阳城驿，名同阳道州。阳公没已久，感我泪交流。
<br>
<br>　　昔公孝父母，行与曾闵俦。既孤善兄弟，兄弟和且柔。
<br>
<br>　　一夕不相见，若怀三岁忧。遂誓不婚娶，没齿同衾n.
<br>
<br>　　妹夫死他县，遗骨无人收。公令季弟往，公与仲弟留。
<br>
<br>　　相别竟不得，三人同远游。共负他乡骨，归来藏故丘。
<br>
<br>　　栖迟居夏邑，邑人无苟偷。里中竞长短，来问劣与优。
<br>
<br>　　官刑一朝耻，公短终身羞。公亦不遗布，人自不盗牛。
<br>
<br>　　问公何能尔，忠信先自修。发言当道理，不顾党与雠。
<br>
<br>　　声香渐翕习，冠盖若云浮。少者从公学，老者从公游。
<br>
<br>　　往来相告报，县尹与公侯。名落公卿口，涌如波荐舟。
<br>
<br>　　天子得闻之，书下再三求。书中愿一见，不异旱地虬。
<br>
<br>　　何以持为聘，束帛藉琳球。何以持为御，驷马驾安c.
<br>
<br>　　公方伯夷操，事殷不事周。我实唐士庶，食唐之田畴。
<br>
<br>　　我闻天子忆，安敢专自由。来为谏大夫，朝夕侍冕旒。
<br>
<br>　　希夷薄俗，密勿献良筹。神医不言术，人瘼曾暗瘳。
<br>
<br>　　月请谏官俸，诸弟相对谋。皆曰亲戚外，酒散目前愁。
<br>
<br>　　公云不有尔，安得此嘉猷。施馀尽酤酒，客来相献酬。
<br>
<br>　　日旰不谋食，春深仍弊裘。人心良戚戚，我乐独由由。
<br>
<br>　　贞元岁云暮，朝有曲如钩。风波势奔蹙，日月光绸缪。
<br>
<br>　　齿牙属为猾，禾黍暗生蟊。岂无司言者，肉食吞其喉。
<br>
<br>　　岂无司搏者，利柄扼其鞲。鼻复势气塞，不得辩薰莸。
<br>
<br>　　公虽未显谏，惴惴如患瘤。飞章八九上，皆若珠暗投。
<br>
<br>　　炎炎日将炽，积燎无人抽。公乃帅其属，决谏同报仇。
<br>
<br>　　延英殿门外，叩阁仍叩头。且曰事不止，臣谏誓不休。
<br>
<br>　　上知不可遏，命以美语酬。降官司成署，俾之为赘疣。
<br>
<br>　　奸心不快活，击刺砺戈矛。终为道州去，天道竟悠悠。
<br>
<br>　　遂令不言者，反以言为I.喉舌坐成木，鹰r化为鸠。
<br>
<br>　　避权如避虎，冠豸如冠猴。平生附我者，诗人称好逑。
<br>
<br>　　私来一执手，恐若坠诸沟。送我不出户，决我不回眸。
<br>
<br>　　唯有太学生，各具粮与糇。咸言公去矣，我亦去荒陬。
<br>
<br>　　公与诸生别，步步驻行驺。有生不可诀，行行过闽瓯。
<br>
<br>　　为师得如此，得为贤者不。道州闻公来，鼓舞歌且讴。
<br>
<br>　　昔公居夏邑，狎人如狎鸥。况自为刺史，岂复援鼓桴。
<br>
<br>　　滋章一时罢，教化天下遒。炎瘴不得老，英华忽已秋。
<br>
<br>　　有鸟哭杨震，无儿悲邓攸。唯馀门弟子，列树松与楸。
<br>
<br>　　今来过此驿，若吊汨罗洲。祠曹讳羊祜，此驿何不侔。
<br>
<br>　　我愿避公讳，名为避贤邮。此名有深意，蔽贤天所尤。
<br>
<br>　　吾闻玄元教，日月冥九幽。幽阴蔽翳者，永为幽翳囚。
<br>
<br>　　卷397_3  「苦雨」元稹
<br>
<br>　　江瘴气候恶，庭空田地芜。烦昏一日内，阴暗三四殊。
<br>
<br>　　巢燕污床席，苍蝇点肌肤。不足生诟怒，但若寡欢娱。
<br>
<br>　　夜来稍清晏，放体阶前呼。未饱风月思，已为蚊蚋图。
<br>
<br>　　我受簪组身，我生天地炉。炎蒸安敢倦，虫豸何时无。
<br>
<br>　　凌晨坐堂庑，努力泥中趋。官家事不了，尤悔亦可虞。
<br>
<br>　　门外竹桥折，马惊不敢逾。回头命僮御，向我色踟蹰。
<br>
<br>　　自顾方C落，安能相诘诛。隐忍心愤恨，翻为声挠洹
<br>
<br>　　逡巡崔嵬日，杲曜东南隅。已复云蔽翳，不使及泥涂。
<br>
<br>　　良农尽蒲苇，厚地积潢污。三光不得照，万物何由苏。
<br>
<br>　　安得飞廉车，磔裂云将躯。又提精阳剑，蛟螭支节屠。
<br>
<br>　　阴l皆电扫，幽妖亦雷驱。煌煌启阊阖，轧轧掉乾枢。
<br>
<br>　　东西生日月，昼夜如转珠。百川朝巨海，六龙蹋亨衢。
<br>
<br>　　此意倍寥廓，时来本须臾。今也泥鸿洞，鼋鼍真得途。
<br>
<br>　　卷397_4  「种竹」元稹
<br>
<br>　　昔公怜我直，比之秋竹竿。秋来苦相忆，种竹厅前看。
<br>
<br>　　失地颜色改，伤根枝叶残。清风犹淅淅，高节空团团。
<br>
<br>　　鸣蝉聒暮景，跳蛙集幽阑。尘土复昼夜，梢云良独难。
<br>
<br>　　丹丘信云远，安得临仙坛。瘴江冬草绿，何人惊岁寒。
<br>
<br>　　可怜亭亭干，一一青琅\.孤凤竟不至，坐伤时节阑。
<br>
<br>　　卷397_5  「和乐天赠樊著作」元稹
<br>
<br>　　君为著作诗，志激词且温。璨然光扬者，皆以义烈闻。
<br>
<br>　　千虑竟一失，冰玉不断痕。谬予顽不肖，列在数子间。
<br>
<br>　　因君讥史氏，我亦能具陈。羲黄眇云远，载籍无遗文。
<br>
<br>　　煌煌二帝道，铺设在典坟。尧心惟舜会，因著为话言。
<br>
<br>　　皋夔益稷禹，粗得无间然。缅然千载后，后圣曰孔宣。
<br>
<br>　　迥知皇王意，缀书为百篇。是时游夏辈，不敢措舌端。
<br>
<br>　　信哉作遗训，职在圣与贤。如何至近古，史氏为闲官。
<br>
<br>　　但令识字者，窃弄刀笔权。由心书曲直，不使当世观。
<br>
<br>　　贻之千万代，疑言相并传。人人异所见，各各私所遍。
<br>
<br>　　以是曰褒贬，不如都无焉。况乃丈夫志，用舍贵当年。
<br>
<br>　　顾予有微尚，愿以出处论。出非利吾已，其出贵道全。
<br>
<br>　　全道岂虚设，道全当及人。全则富与寿，亏则饥与寒。
<br>
<br>　　遂我一身逸，不如万物安。解悬不泽手，拯溺无折旋。
<br>
<br>　　神哉伊尹心，可以冠古先。其次有独善，善己不善民。
<br>
<br>　　天地为一物，死生为一源。合杂分万变，忽若风中尘。
<br>
<br>　　抗哉巢由志，尧舜不可迁。舍此二者外，安用名为宾。
<br>
<br>　　持谢著书郎，愚不愿有云。
<br>
<br>　　卷397_6  「和乐天感鹤」元稹
<br>
<br>　　我有所爱鹤，毛羽霜雪妍。秋霄一滴露，声闻林外天。
<br>
<br>　　自随卫侯去，遂入大夫轩。云貌久已隔，玉音无复传。
<br>
<br>　　吟君感鹤操，不觉心惕然。无乃予所爱，误为微物迁。
<br>
<br>　　因兹谕直质，未免柔细牵。君看孤松树，左右萝茑缠。
<br>
<br>　　既可习为饱，亦可薰为荃。期君常善救，勿令终弃捐。
<br>
<br>　　卷397_7  「谕宝二首」元稹
<br>
<br>　　沉玉在弱泥，泥弱玉易沉。扶桑寒日薄，不照万丈心。
<br>
<br>　　安得潜渊虬，拔壑超邓林。泥封泰山n，水散旱天霖。
<br>
<br>　　洗此泥下玉，照耀台殿深。刻为传国宝，神器人不侵。
<br>
<br>　　冰置白玉壶，始见清皎洁。珠穿殷红缕，始见明洞彻。
<br>
<br>　　镆铘无人淬，两刃幽壤铁。秦镜无人拭，一片埋雾月。
<br>
<br>　　骥R环堵中，骨附筋入节。虬蟠尺泽内，鱼贯蛙同穴。
<br>
<br>　　无巨海，浮浮矜f。栋梁无广厦，颠倒卧霜雪。
<br>
<br>　　大鹏无长空，举翮受羁绁。豫樟无厚地，危柢真tY.
<br>
<br>　　圭璧无卞和，甘与顽石列。舜禹无陶尧，名随腐草灭。
<br>
<br>　　神功伏神物，神物神乃别。神人不世出，所以神功绝。
<br>
<br>　　神物岂徒然，用之乃施设。禹功九州理，舜德天下悦。
<br>
<br>　　璧充传国玺，圭用祈太折。千寻豫樟干，九万大鹏歇。
<br>
<br>　　栋梁庇生民，济来哲。虬腾旱天雨，骥骋流电掣。
<br>
<br>　　镜悬奸胆露，剑拂妖蛇裂。珠玉照乘光，冰莹环坐热。
<br>
<br>　　此物比在泥，斯言为谁发。于今尽凡耳，不为君不说。
<br>
<br>　　卷397_8  「说剑」元稹
<br>
<br>　　吾友有宝剑，密之如密友。我实胶漆交，中堂共杯酒。
<br>
<br>　　酒酣肝胆露，恨不眼前剖。高唱荆卿歌，乱击相如缶。
<br>
<br>　　更击复更唱，更酌亦更寿。白虹坐上飞，青蛇匣中吼。
<br>
<br>　　我闻音响异，疑是干将偶。为君再拜言，神物可见不。
<br>
<br>　　君言我所重，我自为君取。迎箧已焚香，近鞘先泽手。
<br>
<br>　　徐抽寸寸刃，渐屈弯弯肘。杀杀霜在锋，团团月临纽。
<br>
<br>　　逡巡潜虬跃，郁律惊左右。霆电满室光，蛟龙绕身走。
<br>
<br>　　我为捧之泣，此剑别来久。铸时近山破，藏在松桂朽。
<br>
<br>　　幽匣狱底埋，神人水心守。本是稽泥淬，果非雷焕有。
<br>
<br>　　我欲评剑功，愿君良听受。剑可犀兕，剑可切琼玖。
<br>
<br>　　剑决天外云，剑冲日中斗。剑隳妖蛇腹，剑拂佞臣首。
<br>
<br>　　太古初断鳌，武王亲击纣。燕丹卷地图，陈平绾花绶。
<br>
<br>　　曾被桂树枝，寒光射林薮。曾经铸农器，利用翦稂莠。
<br>
<br>　　神物终变化，复为龙牝牡。晋末武库烧，脱然排户牖。
<br>
<br>　　为欲扫群胡，散作弥天帚。自兹失所往，豪英共为诟。
<br>
<br>　　今复谁人铸，挺然千载后。既非古风胡，无乃近鸦九。
<br>
<br>　　自我与君游，平生益自负。况擎宝剑出，重以雄心扣。
<br>
<br>　　此剑何太奇，此心何太厚。劝君慎所用，所用无或苟。
<br>
<br>　　潜将辟魑魅，勿但防妾妇。留斩泓下蛟，莫试街中狗。
<br>
<br>　　君今困泥滓，我亦坌尘垢。俗耳惊大言，逢人少开口。
<br>
<br>　　卷397_9  「书异」元稹
<br>
<br>　　孟冬初寒月，渚泽蒲尚青。飘萧北风起，皓雪纷满庭。
<br>
<br>　　行过冬至后，冻闭万物零。奔浑驰暴雨，骤鼓轰雷霆。
<br>
<br>　　传云不终日，通宵曾莫停。瘴云愁拂地，急溜疑注瓶。
<br>
<br>　　汹涌潢潦浊，喷薄鲸鲵腥。跳井蛙喜，突兀水怪形。
<br>
<br>　　飞蚋奔不死，修蛇蛰再醒。应龙非时出，无乃岁不宁。
<br>
<br>　　吾闻阴阳户，启闭各有扃。后时无肃杀，废职乃玄冥。
<br>
<br>　　座配五天帝，荐用百品珍。权为祝融夺，神其焉得灵。
<br>
<br>　　春秋雷电异，则必书诸经。仲冬雷雨苦，愿省蒙蔽刑。
<br>
<br>　　卷397_10  「和乐天折剑头」元稹
<br>
<br>　　闻君得折剑，一片雄心起。讵意铁蛟龙，潜在延津水。
<br>
<br>　　风云会一合，呼吸期万里。雷震山岳碎，电斩鲸鲵死。
<br>
<br>　　莫但宝剑头，剑头非此比。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
