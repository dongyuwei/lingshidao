<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百三十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百三十一
<br>
<br>　　卷231_1  「宗武生日」杜甫
<br>
<br>　　小子何时见，高秋此日生。自从都邑语，已伴老夫名。
<br>
<br>　　诗是吾家事，人传世上情。熟精文选理，休觅彩衣轻。
<br>
<br>　　凋瘵筵初秩，欹斜坐不成。流霞分片片，涓滴就徐倾。
<br>
<br>　　卷231_2  「又示宗武」杜甫
<br>
<br>　　觅句新知律，摊书解满床。试吟青玉案，莫羡紫罗囊。
<br>
<br>　　假日从时饮，明年共我长。应须饱经术，已似爱文章。
<br>
<br>　　十五男儿志，三千弟子行。曾参与游夏，达者得升堂。
<br>
<br>　　卷231_3  「熟食日示宗文、宗武」杜甫
<br>
<br>　　消渴游江汉，羁栖尚甲兵。几年逢熟食，万里逼清明。
<br>
<br>　　松柏邛山路，风花白帝城。汝曹催我老，回首泪纵横。
<br>
<br>　　卷231_4  「又示两儿」杜甫
<br>
<br>　　令节成吾老，他时见汝心。浮生看物变，为恨与年深。
<br>
<br>　　长葛书难得，江州涕不禁。团圆思弟妹，行坐白头吟。
<br>
<br>　　卷231_5  「社日两篇」杜甫
<br>
<br>　　九农成德业，百祀发光辉。报效神如在，馨香旧不违。
<br>
<br>　　南翁巴曲醉，北雁塞声微。尚想东方朔，诙谐割肉归。
<br>
<br>　　陈平亦分肉，太史竟论功。今日江南老，他时渭北童。
<br>
<br>　　欢娱看绝塞，涕泪落秋风。鸳鹭回金阙，谁怜病峡中。
<br>
<br>　　卷231_6  「九日五首」杜甫
<br>
<br>　　重阳独酌杯中酒，抱病起登江上台。竹叶于人既无分，
<br>
<br>　　菊花从此不须开。殊方日落玄猿哭，旧国霜前白雁来。
<br>
<br>　　弟妹萧条各何往，干戈衰谢两相催。
<br>
<br>　　旧日重阳日，传杯不放杯。即今蓬鬓改，但愧菊花开。
<br>
<br>　　北阙心长恋，西江首独回。茱萸赐朝士，难得一枝来。
<br>
<br>　　旧与苏司业，兼随郑广文。采花香泛泛，坐客醉纷纷。
<br>
<br>　　野树歌还倚，秋砧醒却闻。欢娱两冥漠，西北有孤云。
<br>
<br>　　故里樊川菊，登高素涸础Ｋ时一笑后，今日几人存。
<br>
<br>　　巫峡蟠江路，终南对国门。系舟身万里，伏枕泪双痕。
<br>
<br>　　为客裁乌帽，从儿具绿尊。佳辰对群盗，愁绝更谁论。
<br>
<br>　　卷231_7  「九日诸人集于林」杜甫
<br>
<br>　　九日明朝是，相要旧俗非。老翁难早出，贤客幸知归。
<br>
<br>　　旧采黄花剩，新梳白发微。漫看年少乐，忍泪已沾衣。
<br>
<br>　　卷231_8  「大历二年九月三十日」杜甫
<br>
<br>　　为客无时了，悲秋向夕终。瘴馀夔子国，霜薄楚王宫。
<br>
<br>　　草敌虚岚翠，花禁冷叶红。年年小摇落，不与故园同。
<br>
<br>　　卷231_9  「十月一日」杜甫
<br>
<br>　　有瘴非全歇，为冬亦不难。夜郎溪日暖，白帝峡风寒。
<br>
<br>　　蒸裹如千室，焦糟幸一。兹辰南国重，旧俗自相欢。
<br>
<br>　　卷231_10  「孟冬」杜甫
<br>
<br>　　殊俗还多事，方冬变所为。破甘霜落爪，尝稻雪翻匙。
<br>
<br>　　巫峡寒都薄，乌蛮瘴远随。终然减滩濑，暂喜息蛟螭。
<br>
<br>　　卷231_11  「冬至」杜甫
<br>
<br>　　年年至日长为客，忽忽穷愁泥杀人。江上形容吾独老，
<br>
<br>　　天边风俗自相亲。杖藜雪后临丹壑，鸣玉朝来散紫宸。
<br>
<br>　　心折此时无一寸，路迷何处见三秦。
<br>
<br>　　卷231_12  「小至」杜甫
<br>
<br>　　天时人事日相催，冬至阳生春又来。刺绣五纹添弱线，
<br>
<br>　　吹葭六g动浮灰。岸容待腊将舒柳，山意冲寒欲放梅。
<br>
<br>　　云物不殊乡国异，教儿且覆掌中杯。
<br>
<br>　　卷231_13  「览物（一作峡中览物）」杜甫
<br>
<br>　　曾为掾吏趋三辅，忆在潼关诗兴多。巫峡忽如瞻华岳，
<br>
<br>　　蜀江犹似见黄河。舟中得病移衾枕，洞口经春长薜萝。
<br>
<br>　　形胜有馀风土恶，几时回首一高歌。
<br>
<br>　　卷231_14  「忆郑南n」杜甫
<br>
<br>　　郑南伏毒寺，潇洒到江心。石影衔珠阁，泉声带玉琴。
<br>
<br>　　风杉曾曙倚，云峤忆春临。万里沧浪外，龙蛇只自深。
<br>
<br>　　卷231_15  「怀灞上游」杜甫
<br>
<br>　　怅望东陵道，平生灞上游。春浓停野骑，夜宿敞云楼。
<br>
<br>　　离别人谁在，经过老自休。眼前今古意，江汉一归舟。
<br>
<br>　　卷231_16  「愁（强戏为吴体）」杜甫
<br>
<br>　　江草日日唤愁生，巫峡泠泠非世情。盘涡鹭浴底心性，
<br>
<br>　　独树花发自分明。十年戎马暗万国，异域宾客老孤城。
<br>
<br>　　渭水秦山得见否，人经罢病虎纵横。
<br>
<br>　　卷231_17  「昼梦」杜甫
<br>
<br>　　二月饶睡昏昏然，不独夜短昼分眠。桃花气暖眼自醉，
<br>
<br>　　春渚日落梦相牵。故乡门巷荆棘底，中原君臣豺虎边。
<br>
<br>　　安得务农息战斗，普天无吏横索钱。
<br>
<br>　　卷231_18  「览镜呈柏中丞」杜甫
<br>
<br>　　渭水流关内，终南在日边。胆销豺虎窟，泪入犬羊天。
<br>
<br>　　起晚堪从事，行迟更学仙。镜中衰谢色，万一故人怜。
<br>
<br>　　卷231_19  「即事」杜甫
<br>
<br>　　暮春三月巫峡长，~~行云浮日光。雷声忽送千峰雨，
<br>
<br>　　花气浑如百和香。黄莺过水翻回去，燕子衔泥湿不妨。
<br>
<br>　　飞阁卷帘图画里，虚无只少对潇湘。
<br>
<br>　　卷231_20  「即事（一作天畔）」杜甫
<br>
<br>　　天畔群山孤草亭，江中风浪雨冥冥。一双白鱼不受钓，
<br>
<br>　　三寸黄甘犹自青。多病马卿无日起，穷途阮籍几时醒。
<br>
<br>　　未闻细柳散金甲，肠断秦川流浊泾。
<br>
<br>　　卷231_21  「闷」杜甫
<br>
<br>　　瘴疠浮三蜀，风云暗百蛮。卷帘唯白水，隐几亦青山。
<br>
<br>　　猿捷长难见，鸥轻故不还。无钱从滞客，有镜巧催颜。
<br>
<br>　　卷231_22  「戏作俳谐体遣闷二首」杜甫
<br>
<br>　　异俗吁可怪，斯人难并居。家家养乌鬼，顿顿食黄鱼。
<br>
<br>　　旧识能为态，新知已暗疏。治生且耕凿，只有不关渠。
<br>
<br>　　西历青羌板，南留白帝城。於菟侵客恨，s作人情。
<br>
<br>　　瓦卜传神语，田费火声。是非何处定，高枕笑浮生。
<br>
<br>　　卷231_23  「得舍弟观书自中都已达江陵，今兹暮春月末…情见乎词」杜甫
<br>
<br>　　尔到江陵府，何时到峡州。乱难生有别，聚集病应瘳。
<br>
<br>　　飒飒开啼眼，朝朝上水楼。老身须付托，白骨更何忧。
<br>
<br>　　卷231_24  「喜观即到，复题短篇二首」杜甫
<br>
<br>　　巫峡千山暗，终南万里春。病中吾见弟，书到汝为人。
<br>
<br>　　意答儿童问，来经战伐新。泊船悲喜后，款款话归秦。
<br>
<br>　　待尔嗔乌鹊，抛书示Wo.枝间喜不去，原上急曾经。
<br>
<br>　　江阁嫌津柳，风帆数驿亭。应论十年事，愁绝始星星。
<br>
<br>　　卷231_25  「舍弟观归蓝田迎新妇，送示两篇」杜甫
<br>
<br>　　汝去迎妻子，高秋念却回。即今萤已乱，好与雁同来。
<br>
<br>　　东望西江水，南游北户开。卜居期静处，会有故人杯。
<br>
<br>　　楚塞难为路，蓝田莫滞留。衣裳判白露，鞍马信清秋。
<br>
<br>　　满峡重江水，开帆八月舟。此时同一醉，应在仲宣楼。
<br>
<br>　　卷231_26  「第五弟丰独在江左，近三四载寂无消息，觅使寄此二首」杜甫
<br>
<br>　　乱后嗟吾在，羁栖见汝难。草黄骐骥病，沙晚Wo寒。
<br>
<br>　　楚设关城险，吴吞水府宽。十年朝夕泪，衣袖不曾干。
<br>
<br>　　闻汝依山寺，杭州定越州。风尘淹别日，江汉失清秋。
<br>
<br>　　影盖啼猿树，魂飘结蜃楼。明年下春水，东尽白云求。
<br>
<br>　　卷231_27  「舍弟观赴蓝田取妻子到江陵，喜寄三首」杜甫
<br>
<br>　　汝迎妻子达荆州，消息真传解我忧。鸿雁影来连峡内，
<br>
<br>　　Wo飞急到沙头。i关险路今虚远，禹凿寒江正稳流。
<br>
<br>　　朱绂即当随彩o，青春不假报黄牛。
<br>
<br>　　马度秦关雪正深，北来肌骨苦寒侵。他乡就我生春色，
<br>
<br>　　故国移居见客心。剩欲提携如意舞，喜多行坐白头吟。
<br>
<br>　　巡檐索共梅花笑，冷蕊疏枝半不禁。
<br>
<br>　　庾信罗含俱有宅，春来秋去作谁家。短墙若在从残草，
<br>
<br>　　乔木如存可假花。卜筑应同蒋诩径，为园须似邵平瓜。
<br>
<br>　　比年病酒开涓滴，弟劝兄酬何怨嗟。
<br>
<br>　　卷231_28  「江雨有怀郑典设」杜甫
<br>
<br>　　春雨暗暗塞峡中，早晚来自楚王宫。乱波分披已打岸，
<br>
<br>　　弱云狼藉不禁风。宠光蕙叶与多碧，点注桃花舒小红。
<br>
<br>　　谷口子真正忆汝，岸高滑限西东。
<br>
<br>　　卷231_29  「王十五前阁会」杜甫
<br>
<br>　　楚岸收新雨，春台引细风。情人来石上，鲜脍出江中。
<br>
<br>　　邻舍烦书札，肩舆强老翁。病身虚俊味，何幸饫儿童。
<br>
<br>　　卷231_30  「寄韦有夏郎中」杜甫
<br>
<br>　　省郎忧病士，书信有柴胡。饮子频通汗，怀君想报珠。
<br>
<br>　　亲知天畔少，药味峡中无。归楫生衣卧，春鸥洗翅呼。
<br>
<br>　　犹闻上急水，早作取平途。万里皇华使，为僚记腐儒。
<br>
<br>　　卷231_31  「陪柏中丞观宴将士二首」杜甫
<br>
<br>　　极乐三军士，谁知百战场。无私齐绮馔，久坐密金章。
<br>
<br>　　醉客沾鹦鹉，佳人指凤凰。几时来翠节，特地引红妆。
<br>
<br>　　绣段装檐额，金花帖鼓腰。一夫先舞剑，百戏后歌樵。
<br>
<br>　　江树城孤远，云台使寂寥。汉朝频选将，应拜霍嫖姚。
<br>
<br>　　卷231_32  「七月一日题终明府水楼二首」杜甫
<br>
<br>　　高栋曾轩已自凉，秋风此日洒衣裳。然欲下阴山雪，
<br>
<br>　　不去非无汉署香。绝辟过云开锦绣，疏松夹水奏笙簧。
<br>
<br>　　看君宜著王乔履，真赐还疑出尚方。
<br>
<br>　　宓子弹琴邑宰日，终军弃]英妙时。承家节操尚不泯，
<br>
<br>　　为政风流今在兹。可怜宾客尽倾盖，何处老翁来赋诗。
<br>
<br>　　楚江巫峡半云雨，清簟疏帘看弈棋。
<br>
<br>　　卷231_33  「季秋苏五弟缨江楼夜宴崔十三评事、韦少府侄三首」杜甫
<br>
<br>　　峡险江惊急，楼高月迥明。一时今夕会，万里故乡情。
<br>
<br>　　星落黄姑渚，秋辞白帝城。老人因酒病，坚坐看君倾。
<br>
<br>　　明月生长好，浮云薄渐遮。悠悠照边塞，悄悄忆京华。
<br>
<br>　　清动杯中物，高随海上查。不眠瞻白兔，百过落乌纱。
<br>
<br>　　对月那无酒，登楼况有江。听歌惊白鬓，笑舞拓秋窗。
<br>
<br>　　尊蚁添相续，沙鸥并一双。尽怜君醉倒，更觉片心降。
<br>
<br>　　卷231_34  「九月一日过孟十二仓曹、十四主簿兄弟」杜甫
<br>
<br>　　藜杖侵寒露，蓬门启曙烟。力稀经树歇，老困拨书眠。
<br>
<br>　　秋觉追随尽，来因孝友偏。清谈见滋味，尔辈可忘年。
<br>
<br>　　卷231_35  「过客相寻」杜甫
<br>
<br>　　穷老真无事，江山已定居。地幽忘盥栉，客至罢琴书。
<br>
<br>　　挂壁移筐果，呼儿问煮鱼。时闻系舟楫，及此问吾庐。
<br>
<br>　　卷231_36  「孟仓曹步趾领新酒酱二物满器见遗老夫」杜甫
<br>
<br>　　楚岸通秋屐，胡床面夕畦。藉糟分汁滓，瓮酱落提携。
<br>
<br>　　饭粝添香味，朋来有醉泥。理生那免俗，方法报山妻。
<br>
<br>　　卷231_37  「柳司马至」杜甫
<br>
<br>　　有使归三峡，相过问两京。函关犹出将，渭水更屯兵。
<br>
<br>　　设备邯郸道，和亲逻些城。幽燕唯鸟去，商洛少人行。
<br>
<br>　　衰谢身何补，萧条病转婴。霜天到宫阙，恋主寸心明。
<br>
<br>　　卷231_38  「简吴郎司法」杜甫
<br>
<br>　　有客乘舸自忠州，遣骑安置西头。古堂本买藉疏豁，
<br>
<br>　　借汝迁居停宴游。云石荧荧高叶曙，风江飒飒乱帆秋。
<br>
<br>　　却为姻娅过逢地，许坐曾轩数散愁。
<br>
<br>　　卷231_39  「又呈吴郎」杜甫
<br>
<br>　　堂前扑枣任西邻，无食无儿一妇人。不为困穷宁有此，
<br>
<br>　　只缘恐惧转须亲。即防远客虽多事，使插疏篱却甚真。
<br>
<br>　　已诉征求贫到骨，正思戎马泪盈巾。
<br>
<br>　　卷231_40  「覃山人隐居」杜甫
<br>
<br>　　南极老人自有星，北山移文谁勒铭。征君已去独松菊，
<br>
<br>　　哀壑无光留户庭。予见乱离不得已，子知出处必须经。
<br>
<br>　　高车驷马带倾覆，怅望秋天虚翠屏。
<br>
<br>　　卷231_41  「柏学士茅屋」杜甫
<br>
<br>　　碧山学士焚银鱼，白马却走身岩居。古人已用三冬足，
<br>
<br>　　年少今开万卷馀。晴云满户团倾盖，秋水浮阶溜决渠。
<br>
<br>　　富贵必从勤苦得，男儿须读五车书。
<br>
<br>　　卷231_42  「题柏大兄弟山居屋壁二首」杜甫
<br>
<br>　　叔父朱门贵，郎君玉树高。山居精典籍，文雅涉风骚。
<br>
<br>　　江汉终吾老，云林得尔曹。哀弦绕白雪，未与俗人操。
<br>
<br>　　野屋流寒水，山篱带薄云。静应连虎穴，喧已去人群。
<br>
<br>　　笔架沾窗雨，书签映隙曛。萧萧千里足，个个五花文。
<br>
<br>　　卷231_43  「戏寄崔评事表侄、苏五表弟、韦大少府诸侄」杜甫
<br>
<br>　　隐豹深愁雨，潜龙故起云。泥多仍径曲，心醉阻贤群。
<br>
<br>　　忍待江山丽，还披鲍谢文。高楼忆疏豁，秋兴坐氛氲。
<br>
<br>　　卷231_44  「秋日寄题郑监湖上亭三首」杜甫
<br>
<br>　　碧草逢春意，沅湘万里秋。池要山简马，月净庾公楼。
<br>
<br>　　磨灭馀篇翰，平生一钓舟。高唐寒浪减，仿佛识昭丘。
<br>
<br>　　新作湖边宅，远闻宾客过。自须开竹径，谁道避云萝。
<br>
<br>　　官序潘生拙，才名贾傅多。舍舟应转地，邻接意如何。
<br>
<br>　　暂阻蓬莱阁，终为江海人。挥金应物理，拖玉岂吾身。
<br>
<br>　　羹煮秋莼滑，杯迎露菊新。赋诗分气象，佳句莫频频。
<br>
<br>　　卷231_45  「谒真谛寺禅师」杜甫
<br>
<br>　　兰若山高处，烟霞嶂几重。冻泉依细石，晴雪落长松。
<br>
<br>　　问法看诗忘，观身向酒慵。未能割妻子，卜宅近前峰。
<br>
<br>　　卷231_46  「别崔因寄薛据、孟云卿（内弟赴湖南幕职）」杜甫
<br>
<br>　　志士惜妄动，知深难固辞。如何久磨砺，但取不磷缁。
<br>
<br>　　夙夜听忧主，飞腾急济时。荆州过薛孟，为报欲论诗。
<br>
<br>　　卷231_47  「送李八秘书赴杜相公幕」杜甫
<br>
<br>　　青帘白舫益州来，巫峡秋涛天地回。石出倒听枫叶下，
<br>
<br>　　橹摇背指菊花开。贪趋相府今晨发，恐失佳期后命催。
<br>
<br>　　南极一星朝北斗，五云多处是三台。
<br>
<br>　　卷231_48  「巫峡敝庐奉赠侍御四舅别之澧朗」杜甫
<br>
<br>　　江城秋日落，山鬼闭门中。行李淹吾舅，诛茅问老翁。
<br>
<br>　　赤眉犹世乱，青眼只途穷。传语桃源客，人今出处同。
<br>
<br>　　卷231_49  「奉送十七舅下邵桂」杜甫
<br>
<br>　　绝域三冬暮，浮生一病身。感深辞舅氏，别后见何人。
<br>
<br>　　缥缈苍梧帝，推迁孟母邻。昏昏阻云水，侧望苦伤神。
<br>
<br>　　卷231_50  「送覃二判官」杜甫
<br>
<br>　　先帝弓剑远，小臣馀此生。蹉跎病江汉，不复谒承明。
<br>
<br>　　饯尔白头日，永怀丹凤城。迟迟恋屈宋，渺渺卧荆衡。
<br>
<br>　　魂断航舸失，天寒沙水清。肺肝若稍愈，亦上赤霄行。
<br>
<br>　　卷231_51  「季夏送乡弟韶陪黄门从叔朝谒」杜甫
<br>
<br>　　令弟尚为苍水使，名家莫出杜陵人。比来相国兼安蜀，
<br>
<br>　　归赴朝廷已入秦。舍舟策马论兵地，拖玉腰金报主身。
<br>
<br>　　莫度清秋吟蟋蟀，早闻黄阁画麒麟。
<br>
<br>　　卷231_52  「送十五弟侍御使蜀」杜甫
<br>
<br>　　喜弟文章进，添余别兴牵。数杯巫峡酒，百丈内江船。
<br>
<br>　　未息豺狼斗，空催犬马年。归朝多便道，搏击望秋天。
<br>
<br>　　卷231_53  「送田四弟将军将夔州柏中丞命起居江陵节度…郡王卫公幕」杜甫
<br>
<br>　　离筵罢多酒，起地发寒塘。回首中丞座，驰笺异姓王。
<br>
<br>　　燕辞枫树日，雁度麦城霜。空醉山翁酒，遥怜似葛强。
<br>
<br>　　卷231_54  「送王十六判官」杜甫
<br>
<br>　　客下荆南尽，君今复入舟。买薪犹白帝，鸣橹少沙头。
<br>
<br>　　衡霍生春早，潇湘共海浮。荒林庾信宅，为仗主人留。
<br>
<br>　　卷231_55  「奉送卿二翁统节度镇军还江陵」杜甫
<br>
<br>　　火旗还锦缆，白马出江城。嘹唳吟笳发，萧条别浦清。
<br>
<br>　　寒空巫峡曙，落日渭阳明。留滞嗟衰疾，何时见息兵。
<br>
<br>　　卷231_56  「送鲜于万州迁巴州（鲜于炅乃仲通子，有父风）」杜甫
<br>
<br>　　京兆先时杰，琳琅照一门。朝廷偏注意，接近与名藩。
<br>
<br>　　祖帐排舟数，寒江触石喧。看君妙为政，他日有殊恩。
<br>
<br>　　卷231_57  「寄杜位（顷者与位同在故严尚书幕）」杜甫
<br>
<br>　　寒日经檐短，穷猿失木悲。峡中为客恨，江上忆君时。
<br>
<br>　　天地身何在，风尘病敢辞。封书两行泪，沾洒`新诗。
<br>
<br>　　卷231_58  「奉寄李十五秘书二首」杜甫
<br>
<br>　　避暑云安县，秋风早下来。暂留鱼复浦，同过楚王台。
<br>
<br>　　猿鸟千崖窄，江湖万里开。竹枝歌未好，画舸莫迟回。
<br>
<br>　　行李千金赠，衣冠八尺身。飞腾知有策，意度不无神。
<br>
<br>　　班秩兼通贵，公侯出异人。玄成负文彩，世业岂沉沦。
<br>
<br>　　卷231_59  「奉送韦中丞之晋赴湖南」杜甫
<br>
<br>　　宠渥征黄渐，权宜借寇频。湖南安背水，峡内忆行春。
<br>
<br>　　王室仍多故，苍生倚大臣。还将徐孺子，处处待高人。
<br>
<br>　　卷231_60  「送李功曹之荆州充郑侍御判官重赠」杜甫
<br>
<br>　　曾闻宋玉宅，每欲到荆州。此地生涯晚，遥悲水国秋。
<br>
<br>　　孤城一柱观，落日九江流。使者虽光彩，青枫远自愁。
<br>
<br>　　卷231_61  「送孟十二仓曹赴东京选」杜甫
<br>
<br>　　君行别老亲，此去苦家贫。藻镜留连客，江山憔悴人。
<br>
<br>　　秋风楚竹冷，夜雪巩梅春。朝夕高堂念，应宜彩服新。
<br>
<br>　　卷231_62  「凭孟仓曹将书觅土娄旧庄」杜甫
<br>
<br>　　平居丧乱后，不到洛阳岑。为历云山问，无辞荆棘深。
<br>
<br>　　北风黄叶下，南浦白头吟。十载江湖客，茫茫迟暮心。
<br>
<br>　　卷231_63  「别苏校ǜ昂南幕）」杜甫
<br>
<br>　　故人有游子，弃掷傍天隅。他日怜才命，居然屈壮图。
<br>
<br>　　十年犹塌翼，绝倒为惊吁。消渴今如在，提携愧老夫。
<br>
<br>　　岂知台阁旧，先拂凤凰雏。得实翻苍竹，栖枝把翠梧。
<br>
<br>　　北辰当宇宙，南岳据江湖。国带风尘色，兵张虎豹符。
<br>
<br>　　数论封内事，挥发府中趋。赠尔秦人策，莫鞭辕下驹。
<br>
<br>　　卷231_64  「存殁口号二首」杜甫
<br>
<br>　　席谦不见近弹棋，毕曜仍传旧小诗。
<br>
<br>　　玉局他年无限笑，白杨今日几人悲。
<br>
<br>　　郑公粉绘随长夜，曹霸丹青已白头。
<br>
<br>　　天下何曾有山水，人间不解重骅骝。
<br>
<br>　　卷231_65  「奉汉中王手札报韦侍御、萧尊师亡」杜甫
<br>
<br>　　秋日萧韦逝，淮王报峡中。少年疑柱史，多术怪仙公。
<br>
<br>　　不但时人惜，只应吾道穷。一哀侵疾病，相识自儿童。
<br>
<br>　　处处邻家笛，飘飘客子蓬。强吟怀旧赋，已作白头翁。
<br>
<br>　　卷231_66  「哭王彭州抡」杜甫
<br>
<br>　　执友惊沦没，斯人已寂寥。新文生沈谢，异骨降松乔。
<br>
<br>　　北部初高选，东堂早见招。蛟龙缠倚剑，鸾凤夹吹箫。
<br>
<br>　　历职汉庭久，中年胡马骄。兵戈两观，宠辱事三朝。
<br>
<br>　　蜀路江干窄，彭门地里遥。解龟生碧草，谏猎阻清霄。
<br>
<br>　　顷壮戎麾出，叨陪幕府要。将军临气候，猛士塞风飙。
<br>
<br>　　井漏泉谁汲，烽疏火不烧。前筹自多暇，隐几接终朝。
<br>
<br>　　翠石俄双表，寒松竟后凋。赠诗焉敢坠，染翰欲无聊。
<br>
<br>　　再哭经过罢，离魂去住销。之官方玉折，寄葬与萍漂。
<br>
<br>　　旷望渥洼道，霏微河汉桥。夫人先即世，令子各清标。
<br>
<br>　　巫峡长云雨，秦城近斗杓。冯唐毛发白，归兴日萧萧。
<br>
<br>　　卷231_67  「见萤火」杜甫
<br>
<br>　　巫山秋夜萤火飞，帘疏巧入坐人衣。忽惊屋里琴书冷，
<br>
<br>　　复乱檐边星宿稀。却绕井阑添个个，偶经花蕊弄辉辉。
<br>
<br>　　沧江白发愁看汝，来岁如今归未归。
<br>
<br>　　卷231_68  「吹笛」杜甫
<br>
<br>　　吹笛秋山风月清，谁家巧作断肠声。风飘律吕相和切，
<br>
<br>　　月傍关山几处明。胡骑中宵堪北走，武陵一曲想南征。
<br>
<br>　　故园杨柳今摇落，何得愁中曲尽生。
<br>
<br>　　卷231_69  「孤雁（一作后飞雁）」杜甫
<br>
<br>　　孤雁不饮啄，飞鸣声念群。谁怜一片影，相失万重云。
<br>
<br>　　望尽似犹见，哀多如更闻。野鸦无意绪，鸣噪自纷纷。
<br>
<br>　　卷231_70  「鸥」杜甫
<br>
<br>　　江浦寒鸥戏，无他亦自饶。却思翻玉羽，随意点春苗。
<br>
<br>　　雪暗还须浴，风生一任飘。几群沧海上，清影日萧萧。
<br>
<br>　　卷231_71  「猿」杜甫
<br>
<br>　　袅袅啼虚壁，萧萧挂冷枝。艰难人不见，隐见尔如知。
<br>
<br>　　惯习元从众，全生或用奇。前林腾每及，父子莫相离。
<br>
<br>　　卷231_72  「黄鱼」杜甫
<br>
<br>　　日见巴东峡，黄鱼出浪新。脂膏兼饲犬，长大不容身。
<br>
<br>　　筒桶相沿久，风雷肯为神。泥沙卷涎沫，回首怪龙鳞。
<br>
<br>　　卷231_73  「白小」杜甫
<br>
<br>　　白小群分命，天然二寸鱼。细微沾水族，风俗当园蔬。
<br>
<br>　　入肆银花乱，倾箱雪片虚。生成犹拾卵，尽取义何如。
<br>
<br>　　卷231_74  「麂」杜甫
<br>
<br>　　永与清溪别，蒙将玉馔俱。无才逐仙隐，不敢恨庖厨。
<br>
<br>　　乱世轻全物，微声及祸枢。衣冠兼盗贼，饕餮用斯须。
<br>
<br>　　卷231_75  「鸡」杜甫
<br>
<br>　　纪德名标五，初鸣度必三。殊方听有异，失次晓无惭。
<br>
<br>　　问俗人情似，充庖尔辈堪。气交亭育际，巫峡漏司南。
<br>
<br>　　卷231_76  「玉腕骝（江陵节度卫公马也）」杜甫
<br>
<br>　　闻说荆南马，尚书玉腕骝。顿骖飘赤汗，R顾长楸。
<br>
<br>　　胡虏三年入，乾坤一战收。举鞭如有问，欲伴习池游。
<br>
<br>　　卷231_77  「见王监兵马使说近山有白黑二鹰罗者久取竟未…请余赋诗」杜甫
<br>
<br>　　雪飞玉立尽清秋，不惜奇毛恣远游。在野只教心力破，
<br>
<br>　　千人何事网罗求。一生自猎知无敌，百中争能耻下鞲。
<br>
<br>　　鹏碍九天须却避，兔藏三穴莫深忧。
<br>
<br>　　黑鹰不省人间有，度海疑从北极来。正翮抟风超紫塞，
<br>
<br>　　立冬几夜宿阳台。虞罗自各虚施巧，春雁同归必见猜。
<br>
<br>　　万里寒空只一日，金眸玉爪不凡材。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
