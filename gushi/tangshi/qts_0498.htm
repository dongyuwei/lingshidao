<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百九十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百九十八
<br>
<br>　　卷498_1  「闲居遣怀十首」姚合
<br>
<br>　　身外无徭役，开门百事闲。倚松听唳鹤，策杖望秋山。
<br>
<br>　　萍任连池绿，苔从匝地斑。料无车马客，何必扫柴关。
<br>
<br>　　闲卧销长日，亲朋笑我疏。诗篇随分有，人事度年无。
<br>
<br>　　情性僻难改，愁怀酒为除。谁能思此计，空备满床书。
<br>
<br>　　白日逍遥过，看山复绕池。展书寻古事，翻卷改新诗。
<br>
<br>　　赊酒风前酌，留僧竹里棋。同人笑相问，羡我足闲时。
<br>
<br>　　好景时牵目，茅斋兴有馀。远山经雨后，庭树得秋初。
<br>
<br>　　道侣怜栽药，高人笑养鱼。优游随本性，甘被弃慵疏。
<br>
<br>　　永日厨烟绝，何曾暂废吟。闲时随思缉，小酒恣情斟。
<br>
<br>　　看月嫌松密，垂纶爱水深。世间多少事，无事可关心。
<br>
<br>　　一生能几日，愁恨也无端。遇酒F[饮，逢花烂熳看。
<br>
<br>　　青云非失路，白发未相干。以此多携解，将心但自宽。
<br>
<br>　　万事徒纷扰，难关枕上身。朗吟销白日，沈醉度青春。
<br>
<br>　　演步怜山近，闲眠厌客频。市朝曾不到，长免满衣尘。
<br>
<br>　　野性多疏惰，幽栖更称情。独行看影笑，闲坐弄琴声。
<br>
<br>　　懒拜腰肢硬，慵趋礼乐生。业文随日遣，不是为求名。
<br>
<br>　　生计甘寥落，高名愧自由。惯无身外事，不信世间愁。
<br>
<br>　　好酒盈杯酌，闲诗任笔酬。凉风从入户，云水更宜秋。
<br>
<br>　　拙直难和洽，从人笑掩关。不能行户外，宁解走尘间。
<br>
<br>　　被酒长酣思，无愁可上颜。何言归去事，著处是青山。
<br>
<br>　　卷498_2  「武功县中作三十首（一作武功县闲居）」姚合
<br>
<br>　　县去帝城远，为官与隐齐。马随山鹿放，鸡杂野禽栖。
<br>
<br>　　绕舍惟藤架，侵阶是药畦。更师嵇叔夜，不拟作书题。
<br>
<br>　　方拙天然性，为官是事疏。惟寻向山路，不寄入城书。
<br>
<br>　　因病多收药，缘餐学钓鱼。养身成好事，此外更空虚。
<br>
<br>　　微官如马足，只是在泥尘。到处贫随我，终年老趁人。
<br>
<br>　　簿书销眼力，杯酒耗心神。早作归休计，深居养此身。
<br>
<br>　　簿书多不会，薄俸亦难销。醉卧慵开眼，闲行懒系腰。
<br>
<br>　　移花兼蝶至，买石得云饶。且自心中乐，从他笑寂寥。
<br>
<br>　　晓钟惊睡觉，事事便相关。小市柴薪贵，贫家砧杵闲。
<br>
<br>　　读书多旋忘，赊酒数空还。长羡刘伶辈，高眠出世间。
<br>
<br>　　性疏常爱卧，亲故笑悠悠。纵出多携枕，因衙始裹头。
<br>
<br>　　上山方觉老，过寺暂忘愁。三考千馀日，低腰不拟休。
<br>
<br>　　客至皆相笑，诗书满卧床。爱闲求病假，因醉弃官方。
<br>
<br>　　鬓发寒唯短，衣衫瘦渐长。自嫌多检束，不似旧来狂。
<br>
<br>　　一日看除目，终年损道心。山宜冲雪上，诗好带风吟。
<br>
<br>　　野客嫌知印，家人笑买琴。只应随分过，已是错弥深。
<br>
<br>　　邻里皆相爱，门开数见过。秋凉送客远，夜静咏诗多。
<br>
<br>　　就架题书目，寻栏记药窠。到官无别事，种得满庭莎。
<br>
<br>　　穷达天应与，人间事莫论。微官长似客，远县岂胜村。
<br>
<br>　　竟日多无食，连宵不闭门。斋心调笔砚，唯写五千言。
<br>
<br>　　县僻仍牢落，游人到便回。路当边地去，村入郭门来。
<br>
<br>　　酒户愁偏长，诗情病不开。可曾衙小吏，恐谓踏青苔。
<br>
<br>　　自下青山路，三年著绿衣。官卑食肉僭，才短事人非。
<br>
<br>　　野客教长醉，高僧劝早归。不知何计是，免与本心违。
<br>
<br>　　月出方能起，庭前看种莎。吏来山鸟散，酒熟野人过。
<br>
<br>　　岐路荒城少，烟霞远岫多。同官数相引，下马上西坡。
<br>
<br>　　作吏荒城里，穷愁欲不胜。病多唯识药，年老渐亲僧。
<br>
<br>　　梦觉空堂月，诗成满砚冰。故人多得路，寂寞不相称。
<br>
<br>　　谁念东山客，栖栖守印床。何年得事尽，终日逐人忙。
<br>
<br>　　醉卧谁知叫，闲书不著行。人间长检束，与此岂相当。
<br>
<br>　　朝朝眉不展，多病怕逢迎。引水远通涧，垒山高过城。
<br>
<br>　　秋灯照树色，寒雨落池声。好是吟诗夜，披衣坐到明。
<br>
<br>　　簿籍谁能问，风寒趁早眠。每旬常乞假，隔月探支钱。
<br>
<br>　　还往嫌诗僻，亲情怪酒颠。谋身须上计，终久是归田。
<br>
<br>　　闭门风雨里，落叶与阶齐。野客嫌杯小，山翁喜枕低。
<br>
<br>　　听琴知道性，寻药得诗题。谁更能骑马，闲行只杖藜。
<br>
<br>　　腥膻都不食，稍稍觉神清。夜犬因风吠，邻鸡带雨鸣。
<br>
<br>　　守官常卧病，学道别称名。小有洞中路，谁能引我行。
<br>
<br>　　宦名浑不计，酒熟且开封。晴月销灯色，寒天挫笔锋。
<br>
<br>　　惊禽时并起，闲客数相逢。旧国萧条思，青山隔几重。
<br>
<br>　　假日多无事，谁知我独忙。移山入县宅，种竹上城墙。
<br>
<br>　　惊蝶遗花蕊，游蜂带蜜香。唯愁明早出，端坐吏人旁。
<br>
<br>　　门外青山路，因循自不归。养生宜县僻，说品喜官微。
<br>
<br>　　净爱山僧饭，闲披野客衣。谁怜幽谷鸟，不解入城飞。
<br>
<br>　　一官无限日，愁闷欲何如。扫舍惊巢燕，寻方落壁鱼。
<br>
<br>　　从僧乞净水，凭客报闲书。白发谁能镊，年来四十馀。
<br>
<br>　　朝朝门不闭，长似在山时。宾客抽书读，儿童斫竹骑。
<br>
<br>　　久贫还易老，多病懒能医。道友应相怪，休官日已迟。
<br>
<br>　　戚戚常无思，循资格上官。闲人得事晚，常骨觅仙难。
<br>
<br>　　醉卧疑身病，贫居觉道宽。新诗久不写，自算少人看。
<br>
<br>　　漫作容身计，今知拙有馀。青衫迎驿使，白发忆山居。
<br>
<br>　　道友怜蔬食，吏人嫌草书。须为长久事，归去自耕锄。
<br>
<br>　　主印三年坐，山居百事休。焚香开敕库，踏月上城楼。
<br>
<br>　　饮酒多成病，吟诗易长愁。殷勤问渔者，暂借手中钩。
<br>
<br>　　长忆青山下，深居遂性情。垒阶溪石净，烧竹灶烟轻。
<br>
<br>　　点笔图云势，弹琴学鸟声。今朝知县印，梦里百忧生。
<br>
<br>　　自知狂僻性，吏事固相疏。只是看山立，无嫌出县居。
<br>
<br>　　印朱沾墨砚，户籍杂经书。月俸寻常请，无妨乏斗储。
<br>
<br>　　作吏无能事，为文旧致功。诗标八病外，心落百忧中。
<br>
<br>　　拜别登朝客，归依炼药翁。不知还往内，谁与此心同。
<br>
<br>　　卷498_3  「罢武功县将入城」姚合
<br>
<br>　　乍抛衫笏觉身轻，依旧还称学道名。欲泥山僧分屋住，
<br>
<br>　　羞从野老借牛耕。妻儿尽怕为逋客，亲故相邀遣到城。
<br>
<br>　　无奈同官珍重意，几回临路却休行。
<br>
<br>　　青衫脱下便狂歌，种薤栽莎惫牌隆Ｒ翱拖喾晏砭撇。
<br>
<br>　　春山暂上著诗魔。亦知官罢贫还甚，且喜闲来睡得多。
<br>
<br>　　欲与九衢亲故别，明朝拄杖始经过。
<br>
<br>　　卷498_4  「秋日闲居二首」姚合
<br>
<br>　　九陌宅重重，何门怜此翁。荒庭唯菊茂，幽径与山通。
<br>
<br>　　落叶带衣上，闲云来酒中。此心谁得见，林下鹿应同。
<br>
<br>　　先忆花时节，家山听更归。爱诗看古集，忆酒典寒衣。
<br>
<br>　　睡少身还健，愁多食不肥。自怜疏懒性，无事出门稀。
<br>
<br>　　卷498_5  「闲居晚夏」姚合
<br>
<br>　　闲居无事扰，旧病亦多痊。选字诗中老，看山屋外眠。
<br>
<br>　　片霞侵落日，繁叶咽鸣蝉。对此心还乐，谁知乏酒钱。
<br>
<br>　　卷498_6  「闲居」姚合
<br>
<br>　　不自识疏鄙，终年住在城。过门无马迹，满宅是蝉声。
<br>
<br>　　带病吟虽苦，休官梦已清。何当学禅观，依止古先生。
<br>
<br>　　卷498_7  「街西居三首」姚合
<br>
<br>　　受得山野性，住城多事违。青山在宅南，回首东西稀。
<br>
<br>　　浅浅一井泉，数家同汲之。独我恶水浊，凿井庭之陲。
<br>
<br>　　自凿还自饮，亦为众所非。吁嗟世间事，洁身诚难为。
<br>
<br>　　日出穷巷喜，温然胜重衣。重衣岂不暖，所暖人不齐。
<br>
<br>　　兀兀复行行，不离阶与墀。
<br>
<br>　　丈夫非马蹄，安得知路岐。穷贱餐茹薄，兴与养性宜。
<br>
<br>　　乃知长生术，豪贵难得之。
<br>
<br>　　卷498_8  「闲居遣兴」姚合
<br>
<br>　　终年城里住，门户似山林。客怪身名晚，妻嫌酒病深。
<br>
<br>　　写方多识药，失谱废弹琴。文字非经济，空虚用破心。
<br>
<br>　　卷498_9  「庄居即事」姚合
<br>
<br>　　休看小字大书名，向日持经眼却明。时过无心求富贵，
<br>
<br>　　身闲不梦见公卿。因寻岳寺荤辛断，自到王城礼数生。
<br>
<br>　　斜月照床新睡觉，西风半夜鹤来声。
<br>
<br>　　卷498_10  「亲仁里居」姚合
<br>
<br>　　三年赁舍亲仁里，寂寞何曾似在城。饮酒自缘防冷病，
<br>
<br>　　寻人多是为闲行。轩车无路通门巷，亲友因诗道姓名。
<br>
<br>　　自别青山归未得，羡君长听石泉声。
<br>
<br>　　卷498_11  「庄居野行」姚合
<br>
<br>　　客行野田间，比屋皆闭户。借问屋中人，尽去作商贾。
<br>
<br>　　官家不税商，税农服作苦。居人尽东西，道路侵垄亩。
<br>
<br>　　采玉上山颠，探珠入水府。边兵索衣食，此物同泥土。
<br>
<br>　　古来一人耕，三人食犹饥。如今千万家，无一把锄犁。
<br>
<br>　　我仓常空虚，我田生蒺藜。上天不雨粟，何由活A黎。
<br>
<br>　　卷498_12  「春日闲居」姚合
<br>
<br>　　居止日萧条，庭前唯药苗。身闲眠自久，眼N视还遥。
<br>
<br>　　檐燕酬莺语，邻花杂絮飘。客来无酒饮，搔首掷空瓢。
<br>
<br>　　卷498_13  「独居」姚合
<br>
<br>　　深闭柴门长不出，功夫自课少闲时。翻音免问他人字，
<br>
<br>　　覆局何劳对手棋。生计如云无定所，穷愁似影每相随。
<br>
<br>　　到头归向青山是，尘路茫茫欲告谁。
<br>
<br>　　卷498_14  「早春闲居」姚合
<br>
<br>　　寂寞日何为，闲居春色迟。惊风起庭雪，寒雨长檐澌。
<br>
<br>　　强饮樽中酒，嘲山世外诗。此生仍且在，难与老相离。
<br>
<br>　　卷498_15  「原上新居（一作王建诗）」姚合
<br>
<br>　　秋来梨果熟，行哭小儿饥。邻富鸡长往，庄贫客渐稀。
<br>
<br>　　借牛耕地晚，卖树纳钱迟。墙下当官道，依前夹竹篱。
<br>
<br>　　卷498_16  「将归山」姚合
<br>
<br>　　野人惯去山中住，自到城来闷不胜。宫树蝉声多却乐，
<br>
<br>　　侯门月色少于灯。饥来唯拟重餐药，归去还应只别僧。
<br>
<br>　　闻道旧溪茆屋畔，春风新上数枝藤。
<br>
<br>　　卷498_17  「山中述怀」姚合
<br>
<br>　　为客久未归，寒山独掩扉。晓来山鸟散，雨过杏花稀。
<br>
<br>　　天远云空积，溪深水自微。此情对春色，尽醉欲忘机。
<br>
<br>　　卷498_18  「偶然书怀」姚合
<br>
<br>　　十年通籍入金门，自愧名微枉|绅。炼得丹砂疑不食，
<br>
<br>　　从兹白发日相亲。家山迢递归无路，杯酒稀疏病到身。
<br>
<br>　　汉有冯唐唐有我，老为郎吏更何人。
<br>
<br>　　卷498_19  「客舍有怀」姚合
<br>
<br>　　旅人无事喜，终日思悠悠。逢酒嫌杯浅，寻书怕字稠。
<br>
<br>　　贫来许钱圣，梦觉见身愁。寂寞中林下，饥鹰望到秋。
<br>
<br>　　卷498_20  「及第后夜中书事」姚合
<br>
<br>　　夜睡常惊起，春光属野夫。新衔添一字，旧友逊前途。
<br>
<br>　　喜过还疑梦，狂来不似儒。爱花持烛看，忆酒犯街沽。
<br>
<br>　　天上名应定，人间盛更无。报恩丞相x，何啻杀微躯。
<br>
<br>　　卷498_21  「偶题」姚合
<br>
<br>　　年年九陌看春还，旧隐空劳梦寐间。迟日逍遥芸草长，
<br>
<br>　　圣朝清净谏臣闲。偶逢游客同倾酒，自有前驺耻见山。
<br>
<br>　　道侣书来相责诮，朝朝欲报作何颜。
<br>
<br>　　卷498_22  「感时」姚合
<br>
<br>　　忆昔未出身，索寞无精神。逢人话天命，自贱如埃尘。
<br>
<br>　　君今才出身，飒爽鞍马春。逢人话天命，自重如千钧。
<br>
<br>　　信涉名利道，举动皆丧真。君今自世情，何况天下人。
<br>
<br>　　卷498_23  「忆山」姚合
<br>
<br>　　闲处无人到，乖疏称野情。日高搔首起，林下散衣行。
<br>
<br>　　泉引窗前过，云看石罅生。别来愁欲老，虚负出山名。
<br>
<br>　　卷498_24  「客游旅怀」姚合
<br>
<br>　　客行无定止，终日路岐间。马为赊来贵，僮缘借得顽。
<br>
<br>　　诗书愁触雨，店舍喜逢山。旧业嵩阳下，三年未得还。
<br>
<br>　　卷498_25  「迎春」姚合
<br>
<br>　　半年留醉待花开，晓去迎春夜始回。风暖慢行寻曲水，
<br>
<br>　　天晴远望立高台。亦知无处将诗请，唯得终朝把酒催。
<br>
<br>　　今日柳条全弄色，游人相伴看春来。
<br>
<br>　　卷498_26  「游春十二首」姚合
<br>
<br>　　正月一日后，寻春更不眠。自知还近僻，众说过于颠。
<br>
<br>　　看水宁依路，登山欲到天。悠悠芳思起，多是晚风前。
<br>
<br>　　官卑长少事，县僻又无城。未晓冲寒起，迎春忍病行。
<br>
<br>　　树枝风掉软，菜甲土浮轻。好个林间鹊，今朝足喜声。
<br>
<br>　　诗酒相牵引，朝朝思不穷。苔痕雪水里，春色竹烟中。
<br>
<br>　　迎雨缘池草，摧花倚树风。书非名利事，爱此少人同。
<br>
<br>　　尘中主印吏，谁遣有高情。趁暖檐前坐，寻芳树底行。
<br>
<br>　　土融凝墅色，冰败满池声。渐觉春相泥，朝来睡不轻。
<br>
<br>　　疏顽无异事，随例但添年。旧历藏深箧，新衣薄絮绵。
<br>
<br>　　暖风浑酒色，晴日畅琴弦。同伴无辞困，游春贵在先。
<br>
<br>　　看春长不足，岂更觉身劳。寺里花枝净，山中水色高。
<br>
<br>　　嫩云轻似絮，新草细如毛。并起诗人思，还应费笔毫。
<br>
<br>　　悠悠小县吏，憔悴入新年。远思遭诗恼，闲情被酒牵。
<br>
<br>　　恋花林下饮，爱草野中眠。疏懒今成性，谁人肯更怜。
<br>
<br>　　处处春光遍，游人亦不稀。向阳倾冷酒，看影试新衣。
<br>
<br>　　嫩树行移长，幽禽语旋飞。同来皆去尽，冲夜独吟归。
<br>
<br>　　朝朝看春色，春色似相怜。酒醒莺啼里，诗成蝶舞前。
<br>
<br>　　摘花盈手露，折竹满庭烟。亲故多相笑，疏狂似少年。
<br>
<br>　　卑官还不恶，行止得逍遥。晴野花侵路，春陂水上桥。
<br>
<br>　　尘埃生暖色，药草长新苗。看却烟光散，狂风处处飘。
<br>
<br>　　身被春光引，经时更不归。嚼花香满口，书竹粉黏衣。
<br>
<br>　　弄日莺狂语，迎风蝶倒飞。自知疏懒性，得事亦应稀。
<br>
<br>　　晓脱青衫出，闲行气味长。一瓶春酒色，数顷野花香。
<br>
<br>　　朝客闻应羡，山僧见亦狂。不将僮仆去，恐为损风光。
<br>
<br>　　卷498_27  「赏春」姚合
<br>
<br>　　闲人只是爱春光，迎得春来喜欲狂。买酒怕迟教走马，
<br>
<br>　　看花嫌远自移床。娇莺语足方离树，戏蝶飞高始过墙。
<br>
<br>　　颠倒醉眠三数日，人间百事不思量。
<br>
<br>　　卷498_28  「春日即事」姚合
<br>
<br>　　春来眠不得，谁复念生涯。夜听四邻乐，朝寻九陌花。
<br>
<br>　　轻烟浮草色，微雨濯年华。乞假非关病，朝衣在酒家。
<br>
<br>　　卷498_29  「春日江次」姚合
<br>
<br>　　野步出茆斋，闲行坐石台。久悲乡路远，犹喜杏花开。
<br>
<br>　　鸥鹭皆飞去，帆樯何处来。因凝千里目，落日尚徘徊。
<br>
<br>　　卷498_30  「扬州春词三首」姚合
<br>
<br>　　广陵寒食天，无雾复无烟。暖日凝花柳，春风散管弦。
<br>
<br>　　园林多是宅，车马少于船。莫唤游人住，游人困不眠。
<br>
<br>　　满郭是春光，街衢土亦香。竹风轻履舄，花露腻衣裳。
<br>
<br>　　谷鸟鸣还艳，山夫到更狂。可怜游赏地，炀帝国倾亡。
<br>
<br>　　江北烟光里，淮南胜事多。市持烛入，邻里漾船过。
<br>
<br>　　有地惟栽竹，无家不养鹅。春风荡城郭，满耳是笙歌。
<br>
<br>　　卷498_31  「寒食二首（一作张籍诗）」姚合
<br>
<br>　　今朝一百五，出户雨初晴。舞爱双飞蝶，歌闻百啭莺。
<br>
<br>　　江深青草岸，花满白云城。为政多孱懦，应无酷吏名。
<br>
<br>　　出城烟火少，况复是今朝。闲坐将谁语，临觞只自谣。
<br>
<br>　　阶前春藓遍，衣上落花飘。伎乐州人戏，使君心寂寥。
<br>
<br>　　卷498_32  「暮春书事」姚合
<br>
<br>　　穷巷少芳菲，苍苔一径微。酒醒闻客别，年长送春归。
<br>
<br>　　宿愿眠云峤，浮名系锁闱。未因丞相庇，难得脱朝衣。
<br>
<br>　　卷498_33  「春晚雨中」姚合
<br>
<br>　　寂寂春将老，闲人强自欢。迎风莺语涩，带雨蝶飞难。
<br>
<br>　　傍砌木初长，眠花景渐阑。临轩平目望，情思若为宽。
<br>
<br>　　卷498_34  「送春」姚合
<br>
<br>　　昨迎今复送，来晚去逡巡。芳尽空繁树，愁多独病身。
<br>
<br>　　静思倾酒懒，闲望上楼频。为向春风道，明年早报春。
<br>
<br>　　卷498_35  「别春」姚合
<br>
<br>　　留春不得被春欺，春若无情遣泥谁。寂寞自疑生冷病，
<br>
<br>　　凄凉还似别亲知。随风未辨归何处，浇酒唯求住少时。
<br>
<br>　　一去近当三百日，从朝至夜是相思。
<br>
<br>　　卷498_36  「夏夜」姚合
<br>
<br>　　闲斋深夜静，独坐又闲行。密树月笼影，疏篱水隔声。
<br>
<br>　　断猿时叫谷，栖鸟每摇柽。寂寞求名士，谁知此夕情。
<br>
<br>　　卷498_37  「秋日有怀」姚合
<br>
<br>　　秋来不复眠，但觉思悠然。菊色欲经露，虫声渐替蝉。
<br>
<br>　　诗情生酒里，心事在山边。旧里无因到，西风又一年。
<br>
<br>　　卷498_38  「秋夕遣怀」姚合
<br>
<br>　　昨宵白露下，秋气满山城。风劲衣巾脆，窗虚笔墨轻。
<br>
<br>　　临书爱真迹，避酒怕狂名。只拟随麋鹿，悠悠过一生。
<br>
<br>　　卷498_39  「秋中夜坐」姚合
<br>
<br>　　疏散永无事，不眠常夜分。月中松露滴，风引鹤同闻。
<br>
<br>　　卷498_40  「同卫尉崔少卿九月六日饮」姚合
<br>
<br>　　酒熟菊还芳，花飘盏亦香。与君先一醉，举世待重阳。
<br>
<br>　　风色初晴利，虫声向晚长。此时如不饮，心事亦应伤。
<br>
<br>　　卷498_41  「九日忆砚山旧居」姚合
<br>
<br>　　帝里闲人少，谁同把酒杯。砚山篱下菊，今日几枝开。
<br>
<br>　　晓角惊眠起，秋风引病来。长年归思切，更值雁声催。
<br>
<br>　　卷498_42  「秋晚江次」姚合
<br>
<br>　　萧萧晚景寒，独立望江肌Ｉ充炯感醒悖风湾一只船。
<br>
<br>　　落霞澄返照，孤屿隔微烟。极目思无尽，乡心到眼前。
<br>
<br>　　卷498_43  「除夜二首」姚合
<br>
<br>　　衰残归未遂，寂寞此宵情。旧国当千里，新年隔数更。
<br>
<br>　　寒犹近北峭，风渐向东生。谁见长安陌，晨钟度火城。
<br>
<br>　　殷勤惜此夜，此夜在逡巡。烛尽年还别，鸡鸣老更新。
<br>
<br>　　傩声方去疫，酒色已迎春。明日持杯处，谁为最后人。
<br>
<br>　　卷498_44  「晦日送穷三首」姚合
<br>
<br>　　年年到此日，沥酒拜街中。万户千门看，无人不送穷。
<br>
<br>　　送穷穷不去，相泥欲何为。今日官家宅，淹留又几时。
<br>
<br>　　古人皆恨别，此别恨消魂。只是空相送，年年不出门。
<br>
<br>　　卷498_45  「咏云」姚合
<br>
<br>　　霭霭纷纷不可穷，戛笙歌处尽随龙。来依银汉一千里，
<br>
<br>　　归傍巫山十二峰。呈瑞每闻开丽色，避风仍见挂乔松。
<br>
<br>　　怜君翠染双蝉鬓，镜里朝朝近玉容。
<br>
<br>　　卷498_46  「咏雪」姚合
<br>
<br>　　愁云残腊下阳台，混却乾坤六出开。与月交光呈瑞色，
<br>
<br>　　共花争艳傍寒梅。飞随郢客歌声远，散逐宫娥舞袖回。
<br>
<br>　　其那知音不相见，剡溪乘兴为君来。
<br>
<br>　　卷498_47  「郡中对雪」姚合
<br>
<br>　　霏微著草树，渐布与阶平。远近如空色，飘r无落声。
<br>
<br>　　飞鸦疑翅重，去马觉蹄轻。遥想故山下，樵夫应滞行。
<br>
<br>　　卷498_48  「对月」姚合
<br>
<br>　　银轮玉兔向东流，莹净三更正好游。
<br>
<br>　　一片黑云何处起，皂罗笼却水精球。
<br>
<br>　　卷498_49  「八月十五夜看月」姚合
<br>
<br>　　亭亭千万里，三五复秋中。此夕光应绝，常时思不同。
<br>
<br>　　九霄微有露，四海静无风。惆怅逡巡别，谁能看碧空。
<br>
<br>　　卷498_50  「赋月华临静夜」姚合
<br>
<br>　　长空埃姑穑皎皎月华临。色正秋将半，光鲜夜自深。
<br>
<br>　　九霄晴更彻，四野气难侵。静照遥山出，孤明列宿沉。
<br>
<br>　　高人应不寐，惊鹊复何心。漏尽东方晓，佳期何处寻。
<br>
<br>　　卷498_51  「酬任畴协律夏中苦雨见寄」姚合
<br>
<br>　　银汉波澜溢，经旬雨未休。细听宜隔牖，远望忆高楼。
<br>
<br>　　风急飘还断，云低落更稠。走童惊掣电，饥鸟啄浮沤。
<br>
<br>　　丝网张空际，蛛绳续瓦沟。青蛙多入户，潢潦欲胜舟。
<br>
<br>　　雷怒疑山破，池浑似土流。灰人漫禳厌，水马恣沈浮。
<br>
<br>　　广陌应翻浪，贫居恐作湫。阳精藏不耀，阴气盛难收。
<br>
<br>　　远色重林暮，繁声四壁秋。望晴思见日，防冷欲披裘。
<br>
<br>　　枕润眠还懒，车羸出转忧。散空烟漠漠，迸溜竹修修。
<br>
<br>　　树暗蝉吟咽，巢倾燕语愁。琴书凉簟净，灯烛夜窗幽。
<br>
<br>　　天下那能向，龙边岂易求。湿烟凝灶额，荒草覆墙头。
<br>
<br>　　酒思凄方罢，诗情耿始抽。下床先仗屐，汲井恐飘瓯。
<br>
<br>　　危坐徒相忆，佳期未有由。劳君寄新什，终日不能酬。
<br>
<br>　　卷498_52  「和座主相公雨中作」姚合
<br>
<br>　　清气润华屋，东风吹雨匀。花低惊艳重，竹净觉声真。
<br>
<br>　　山际凝如雾，云中散似尘。萧萧下碧落，点点救生民。
<br>
<br>　　缓洒雷霆细，微沾瓦砾新。诗成难继和，造化笔通神。
<br>
<br>　　卷498_53  「恶神行雨」姚合
<br>
<br>　　凶神扇pQ恶神行，汹涌挨排白雾生。风击水凹波扑凸，
<br>
<br>　　雨r山口地嵌坑。龙喷黑气翻腾滚，鬼掣红光劈划@.
<br>
<br>　　哮吼忽雷声揭石，满天啾唧闹轰轰。
<br>
<br>　　卷498_54  「苦雨」姚合
<br>
<br>　　江昏山半晴，南阻绝人行。葭I连云色，松杉共雨声。
<br>
<br>　　早秋仍燕舞，深夜更鼍鸣。为报迷津客，讹言未可轻。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
