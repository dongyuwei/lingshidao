<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　　卷四百
<br>
<br>　　卷400_1  「清都夜境（自此至《秋夕》，并年十六至十八时诗）」元稹
<br>
<br>　　夜久连观静，斜月何晶荧。寥天如碧玉，历历缀华星。
<br>
<br>　　楼榭自阴映，云牖深冥冥。纤埃悄不起，玉砌寒光清。
<br>
<br>　　栖鹤露微影，枯松多怪形。南厢俨容卫，音响如可聆。
<br>
<br>　　启圣发空洞，朝真趋广庭。闲开蕊珠殿，暗阅金字经。
<br>
<br>　　屏气动方息，凝神心自灵。悠悠车马上，浩思安得宁。
<br>
<br>　　卷400_2  「春晚寄杨十二，兼呈赵八（时杨生馆于赵氏）」元稹
<br>
<br>　　蒙蒙竹树深，帘牖多清阴。避日坐林影，馀花委芳襟。
<br>
<br>　　倾尊就残酌，舒卷续微吟。空际r高蝶，风中聆素琴。
<br>
<br>　　广庭备幽趣，复对商山岑。独此爱时景，旷怀云外心。
<br>
<br>　　迁莺恋嘉木，求友多好音。自无琅\实，安得莲花簪。
<br>
<br>　　寄之二君子，希见双南金。
<br>
<br>　　卷400_3  「与杨十二、李三早入永寿寺看牡丹」元稹
<br>
<br>　　晓入白莲宫，琉璃花界净。开敷多喻草，凌乱被幽径。
<br>
<br>　　压砌锦地铺，当霞日轮映。蝶舞香暂飘，蜂牵蕊难正。
<br>
<br>　　笼处彩云合，露湛红珠莹。结叶影自交，摇风光不定。
<br>
<br>　　繁华有时节，安得保全盛。色见尽浮荣，希君了真性。
<br>
<br>　　卷400_4  「春馀遣兴」元稹
<br>
<br>　　春去日渐迟，庭空草偏长。馀英间初实，雪絮萦蛛网。
<br>
<br>　　好鸟多息阴，新篁已成响。帘开斜照入，树游丝上。
<br>
<br>　　绝迹念物闲，良时契心赏。单衣颇新绰，虚室复清敞。
<br>
<br>　　置酒奉亲宾，树萱自怡养。笑倚连枝花，恭扶瑞藤杖。
<br>
<br>　　步秧в庞危望山多气象。云叶遥卷舒，风裾动萧爽。
<br>
<br>　　簪缨固烦杂，江海徒浩荡。野马笼赤霄，无由负羁鞅。
<br>
<br>　　卷400_5  「忆云之」元稹
<br>
<br>　　为鱼实爱泉，食辛宁避蓼。人生既相合，不复论窕窕。
<br>
<br>　　沧海良有穷，白日非长皎。何事一人心，各在四方表。
<br>
<br>　　泛若逐水萍，居为附松茑。流浪随所之，萦纡牵所绕。
<br>
<br>　　百龄颇R促，况复迷寿夭。芟发君已衰，冠岁予非小。
<br>
<br>　　娱乐不及时，暮年壮心少。感此幽念绵，遂为长悄悄。
<br>
<br>　　中庭草木春，历乱递相扰。奇树花冥冥，竹竿凤。
<br>
<br>　　幽芳被兰径，安得寄天杪。万里潇湘魂，夜夜南枝鸟。
<br>
<br>　　卷400_6  「别李三」元稹
<br>
<br>　　阶q附瑶砌，丛兰偶芳藿。高位良有依，幽姿亦相托。
<br>
<br>　　鲍叔知我贫，烹葵不为薄。半面契始终，千金比然诺。
<br>
<br>　　人生系时命，安得无苦乐。但感游子颜，又值馀英落。
<br>
<br>　　苍苍秦树云，去去缑山鹤。日暮分手归，杨花满城郭。
<br>
<br>　　卷400_7  「秋夕远怀」元稹
<br>
<br>　　旦夕天气爽，风飘叶渐轻。星繁河汉白，露逼衾枕清。
<br>
<br>　　丹鸟月中灭，莎鸡床下鸣。悠悠此怀抱，况复多远情。
<br>
<br>　　卷400_8  「东西道」元稹
<br>
<br>　　天皇开四极，便有东西道。万古阅行人，行人几人老。
<br>
<br>　　顾我倦行者，息阴何不早。少壮尘事多，那言壮年好。
<br>
<br>　　卷400_9  「分流水」元稹
<br>
<br>　　古时愁别泪，滴作分流水。日夜东西流，分流几千里。
<br>
<br>　　通塞两不见，波澜各自起。与君相背飞，去去心如此。
<br>
<br>　　卷400_10  「西还」元稹
<br>
<br>　　悠悠洛阳梦，郁郁灞陵树。落日正西归，逢君又东去。
<br>
<br>　　卷400_11  「含风夕（此后拾遗时作）」元稹
<br>
<br>　　炎昏倦烦久，逮此含风夕。夏服稍轻清，秋堂已岑寂。
<br>
<br>　　载欣凉宇旷，复念佳辰掷。络纬惊岁功，顾我何成绩。
<br>
<br>　　青荧微月钩，幽晖洞阴魄。水镜涵玉轮，若见渊泉璧。
<br>
<br>　　参差帘牖重，次第笼虚白。树影满空床，萤光缀深壁。
<br>
<br>　　怅望牵牛星，复为经年隔。露网风珠，轻河泛遥碧。
<br>
<br>　　讵无深秋夜，感此乍流易。亦有迟暮年，壮年良自惜。
<br>
<br>　　循环切中肠，感念追往昔。接瞬无停阴，何言问陈积。
<br>
<br>　　馨香推蕙兰，坚贞谕松柏。生物固有涯，安能比金石。
<br>
<br>　　况兹百龄内，扰扰纷众役。日月东西驰，飞车无留迹。
<br>
<br>　　来者良未穷，去矣定奚适。委顺在物为，营营复何益。
<br>
<br>　　卷400_12  「秋堂夕」元稹
<br>
<br>　　炎凉正回互，金火郁相乘。云雷时交构，川泽方蒸腾。
<br>
<br>　　清风一朝胜，白露忽已凝。草木凡气尽，始见天地澄。
<br>
<br>　　况此秋堂夕，幽怀旷无朋。萧条帘外雨，倏闪案前灯。
<br>
<br>　　书卷满床席，]蛸悬复升。啼儿屡哑咽，倦僮时寝兴。
<br>
<br>　　泛览昏夜目，咏谣畅烦膺。况吟获麟章，欲罢久不能。
<br>
<br>　　尧舜事已远，丘道安可胜。蜉蝣不信鹤，蜩`肯窥鹏。
<br>
<br>　　当年且不偶，没世何必称。胡为揭闻见，褒贬贻爱憎。
<br>
<br>　　焉用汩其泥，岂在清如冰。非白又非黑，谁能点青蝇。
<br>
<br>　　处世苟无闷，佯狂道非弘。无言被人觉，予亦笑孙登。
<br>
<br>　　卷400_13  「酬乐天（时乐天摄尉，予为拾遗）」元稹
<br>
<br>　　放鹤在深水，置鱼在高枝。升沉或异势，同谓非所宜。
<br>
<br>　　君为邑中吏，皎皎鸾凤姿。顾我何为者，翻侍白玉墀。
<br>
<br>　　昔作芸香侣，三载不暂离。逮兹忽相失，旦夕梦魂思。
<br>
<br>　　崔嵬骊山顶，宫树遥参差。只得两相望，不得长相随。
<br>
<br>　　多君岁寒意，裁作秋兴诗。上言风尘苦，下言时节移。
<br>
<br>　　官家事拘束，安得携手期。愿为云与雨，会合天之垂。
<br>
<br>　　卷400_14  「杨子华画三首」元稹
<br>
<br>　　杨画远于展，何言今在兹。依然古妆服，但感时节移。
<br>
<br>　　念君一朝意，遗我千载思。子亦几时客，安能长苦悲。
<br>
<br>　　皓腕卷红袖，锦鞲臂苍鹗。故人断弦心，稚齿从禽乐。
<br>
<br>　　当年惜贵游，遗形寄丹o.骨象或依稀，铅华已寥落。
<br>
<br>　　似对古人民，无复昔城郭。子亦观病身，色空俱寂寞。
<br>
<br>　　颠倒世人心，纷纷乏公是。真赏画不成，画赏真相似。
<br>
<br>　　丹青各所尚，工拙何足恃。求此妄中精，嗟哉子华子。
<br>
<br>　　卷400_15  「西州院（东川官舍）」元稹
<br>
<br>　　自入西州院，唯见东川城。今夜城头月，非暗又非明。
<br>
<br>　　文案床席满，卷舒赃罪名。惨凄且烦倦，弃之阶下行。
<br>
<br>　　怅望天回转，动摇万里情。参辰次第出，牛女颠倒倾。
<br>
<br>　　况此风中柳，枝条千万茎。到来篱下笋，亦已长短生。
<br>
<br>　　感怆正多绪，鸦鸦相唤惊。墙上杜鹃鸟，又作思归鸣。
<br>
<br>　　以彼撩乱思，吟为幽怨声。吟罢终不寝，冬冬复铛铛。
<br>
<br>　　卷400_16  「台中鞫狱忆开元观旧事呈损之兼赠周兄四十韵」元稹
<br>
<br>　　忆在开元馆，食柏练玉颜。疏慵日高卧，自谓轻人寰。
<br>
<br>　　李生隔墙住，隔墙如隔山。怪我久不识，先来问骄顽。
<br>
<br>　　十过乃一往，遂成相往还。以我文章卷，文章甚熟怠
<br>
<br>　　因言辛庾辈，亦愿放羸孱。既回数子顾，展转相连攀。
<br>
<br>　　驱令选科目，若在T与X.学随尘土坠，漫数公卿关。
<br>
<br>　　唯恐坏情性，安能惧谤讪。还招辛庾李，静处杯巡环。
<br>
<br>　　进取果由命，不由趋险艰。穿杨二三子，弓矢次第弯。
<br>
<br>　　推我亦上道，再联朝士班。二月除御史，三月使巴蛮。
<br>
<br>　　蛮民aQ诉，啮指明痛H.怜蛮不解语，为发昏帅奸。
<br>
<br>　　归来五六月，旱色天地殷。分司别兄弟，各各泪潸潸。
<br>
<br>　　哀哉剧部职，唯数赃罪锾。死款依稀取，斗辞方便删。
<br>
<br>　　道心常自愧，柔发难久i.折支望车乘，支痛谁置患。
<br>
<br>　　奇哉乳臭儿，绯紫绷被间。渐大官渐贵，渐富心渐悭。
<br>
<br>　　闹装辔头，静拭腰带斑。鹞子绣线oT，狗儿金油环。
<br>
<br>　　香汤洗骢马，翠篾笼白鹇。月请公王封，冰受天子颁。
<br>
<br>　　开筵试歌舞，别宅宠妖娴。坐卧摩绵褥，捧拥F丝鬟。
<br>
<br>　　旦夕不相离，比翼若飞鸾。而我亦何苦，三十身已鳏。
<br>
<br>　　愁吟心骨颤，寒卧支体m5.居处虽幽静，尤悔少愉觥
<br>
<br>　　不如周道士，鹤岭临钟湾。绕院松瑟瑟，通畦水潺潺。
<br>
<br>　　阳坡自寻蕨，村沼看沤菅。穷通两未遂，营营真老闲。
<br>
<br>　　卷400_17  「韦氏馆与周隐客、杜归和泛舟」元稹
<br>
<br>　　天色低澹澹，池光漫油油。轻舟闲缴绕，不远池上楼。
<br>
<br>　　时物欣外奖，真元随内修。神恬津藏满，气委支节柔。
<br>
<br>　　众处岂自异，旷怀谁我俦。风车笼野马，八荒安足游。
<br>
<br>　　开颜陆浑杜，握手灵都周。持君宝珠赠，顶戴头上头。
<br>
<br>　　卷400_18  「刘氏馆集隐客、归和、子元、及之、子蒙、晦之」元稹
<br>
<br>　　湿垫缘竹径，寥落护岸冰。偶然沽市酒，不越四五升。
<br>
<br>　　诗客爱时景，道人话升腾。笑言各有趣，悠哉古孙登。
<br>
<br>　　卷400_19  「寄隐客」元稹
<br>
<br>　　我年三十二，鬓有八九丝。非无官次第，其如身早衰。
<br>
<br>　　今人夸贵富，肉食与妖姬。而我俱不乐，贵富亦何为。
<br>
<br>　　况逢多士朝，贤俊若布棋。班行次第立，朱紫相参差。
<br>
<br>　　谟猷密勿进，羽檄纵横驰。监察官甚小，发言无所裨。
<br>
<br>　　小官仍不了，谴夺亦已随。时或不之弃，得不自弃之。
<br>
<br>　　陶君喜不遇，顾我复何疑。潜书周隐士，白云今有期。
<br>
<br>　　卷400_20  「元和五年予官不了罚俸西归三月六日…怆曩游因投五十韵」元稹
<br>
<br>　　小年闲爱春，认得春风意。未有花草时，先x晓窗睡。
<br>
<br>　　霞朝澹云色，霁景牵诗思。渐到柳枝头，川光始明媚。
<br>
<br>　　长安车马客，倾心奉权贵。昼夜尘土中，那言早春至。
<br>
<br>　　此时我独游，我游有伦次。闲行曲江岸，便宿慈恩寺。
<br>
<br>　　扣林引寒龟，疏丛出幽翠。凌晨过杏园，晓露凝芳气。
<br>
<br>　　初阳好明净，嫩树怜低庳。排房似缀珠，欲啼红脸泪。
<br>
<br>　　新莺语娇小，浅水光流利。冷饮空腹杯，因成日高醉。
<br>
<br>　　酒醒闻饭钟，随僧受遗施。餐罢还复游，过从上文记。
<br>
<br>　　行逢二月半，始足游春骑。是时春已老，我游亦云既。
<br>
<br>　　藤开九华观，草结三条隧。新笋踊犀株，落梅翻蝶翅。
<br>
<br>　　名倡绣毂车，公子青丝辔。朝士还旬休，豪家得春赐。
<br>
<br>　　提携好音乐，翦铲空田地。同占杏花园，喧阗各丛萃。
<br>
<br>　　顾予烦寝兴，复往散憔悴。倦仆色肌羸，蹇驴行跛痹。
<br>
<br>　　春衫未成就，冬服渐尘腻。倾盖吟短章，书空忆难字。
<br>
<br>　　遥闻公主笑，近被王孙戏。邀我上华筵，横头坐宾位。
<br>
<br>　　那知我年少，深解酒中事。能唱犯声歌，偏精变筹义。
<br>
<br>　　含词待残拍，促舞递繁吹。叫噪掷投盘，生狞摄觥使。
<br>
<br>　　逡巡光景晏，散乱东西异。古观闭闲门，依然复幽s.
<br>
<br>　　无端矫情性，漫学求科试。薄艺何足云，虚名偶频遂。
<br>
<br>　　拾遗天子前，密奏升平议。召见不须臾，庸已猜忌。
<br>
<br>　　朝陪香案班，暮作风尘尉。去岁又登朝，登为柏台吏。
<br>
<br>　　台官相束缚，不许放情志。寓直劳送迎，上堂烦避讳。
<br>
<br>　　分司在东洛，所职尤不易。罚俸得西归，心知受朝庇。
<br>
<br>　　常山攻小寇，淮右择良帅。国难身不行，劳生欲何为。
<br>
<br>　　吾兄谙性灵，崔子同臭味。投此挂冠词，一生还自恣。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
