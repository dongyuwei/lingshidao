<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百四十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百四十二
<br>
<br>　　卷642_1  「圣政纪颂」来鹄
<br>
<br>　　三皇不书，五帝不纪。有圣有神，风销日已。何教何师，
<br>
<br>　　生来死止。无典无法，顽肩S比。三皇实作，五帝实治。
<br>
<br>　　成天造地，不昏不圯。言得非排，文得圣齿。表表如见者，
<br>
<br>　　莫若乎史。是知朴绳休结，正简斯若。君诰臣箴，
<br>
<br>　　觚编毫络。前书后经，规善鉴恶。国之大章，如何寝略。
<br>
<br>　　呜呼！贞观多吁，永徽多俞。廷日发论，殿日发谟。
<br>
<br>　　牙孽不作，鸟鼠不除。论出不盖，谟行不纡。楹然史臣，
<br>
<br>　　蛇然史裾。瞠瞠而视，逶逶而窭。翘笔当面，决防纳污。
<br>
<br>　　不梏尔智，不息我愚。执言直注，史文直敷。
<br>
<br>　　故得粲粲朝典，落落廷謇。圣牍既多，尧风不浅。
<br>
<br>　　颂编坦轴，君出臣显。若俨见旒，若俯见冕。无闲殿旷廷，
<br>
<br>　　无尸安素宴。三皇不亡，五帝不翦。太宗得之，史焉斯展。
<br>
<br>　　暨乎后相图身，天子专问。我独以言，史不得近。
<br>
<br>　　丘明见嫌，倚相在摈。秉笔如今，随班不进。班退史归，
<br>
<br>　　惘然畴依。奏问莫睹，嘉谟固稀。取彼诰命，禄为国肥。
<br>
<br>　　炯哉时皇，言必成章。德宣五帝，道奥三皇。如何翌臣，
<br>
<br>　　寥馐fI.觜距磨抉，楹饩谐ぁ？亟亓盼唬占护阳光。
<br>
<br>　　垣私藩已，远史C唐。俾德音嘉访，默缩暗亡。咽典噤法，
<br>
<br>　　盖圣笼昌。曷以致此，史文不张。后必非笑，将来否臧。
<br>
<br>　　谓乎殿空逸，朝懵廷荒。不知奸蔽，文失汪洋。
<br>
<br>　　有贞观业，有永徽纲。亦匿匪见，亦寝匪彰。赖有后臣，
<br>
<br>　　斯言不佞。伊尹真心，太甲须圣。事既可书，史何不命。
<br>
<br>　　乃具前欺，大陈不敬。曰逐史之喻，请以物并。
<br>
<br>　　且十夫树杨，一夫欲竞。栽既未牢，摒岂能盛！帝业似栽，
<br>
<br>　　逐史似摒。穆宗怃然，若疚若bM.昔何臣斯，隐我祖正。
<br>
<br>　　不传亲问，不写密诤。孰示来朝，以光神政。
<br>
<br>　　由是天呼震吸，征奔召急。史题笔来，叱廷而入。
<br>
<br>　　端耳抗目，不植晦凇ｂ初舨嗤罚螭虬摆湿。握管绝怡，
<br>
<br>　　当殿而立。君也尽问，臣也倒诚。磊磊其事，镗镗其声。
<br>
<br>　　大何不显，细何不明。语未绝绪，史已录成。谓之何书，
<br>
<br>　　以政纪名。伊纪清芳，可昭典坟。古师官鸟，昔圣官云。
<br>
<br>　　方之我后，录里书分。录有君法，书有君文。君法君文，
<br>
<br>　　在圣政纪云。殿无闲时，廷无旷日。云诹波访，倦编\笔。
<br>
<br>　　君劬臣劳，上讨下述。惟勤惟明，在圣政纪出。至德何比，
<br>
<br>　　至教焉如？孰窥孰测，外夷内储。谓君有道乎，臣有谟欤？
<br>
<br>　　有道有谟，在圣政纪书。一体列秩，同力翼戴。祈福去邪，
<br>
<br>　　绝防无碍。国章可披，唐文可爱。善咨不偷，嘉论不盖。
<br>
<br>　　不偷不盖，在圣政纪载。谅夫！总斯不朽，可悬魏阙。
<br>
<br>　　愚得是言，非讪非伐。实谓医臣浑沌，开君日月。
<br>
<br>　　妖物死，天文光发。惟我之有颂兮，奚斯跃而董狐蹶。
<br>
<br>　　卷642_2  「宛陵送李明府罢任归江州」来鹄
<br>
<br>　　菊花村晚雁来天，共把离觞向水边。官满便寻垂钓侣，
<br>
<br>　　家贫已用卖琴钱。浪生湓浦千层雪，云起炉峰一炷烟。
<br>
<br>　　倘见吾乡旧知己，为言憔悴过年年。
<br>
<br>　　卷642_3  「清明日与友人游玉粒塘庄」来鹄
<br>
<br>　　几宿春山逐陆郎，清明时节好烟光。归穿细荇船头滑，
<br>
<br>　　醉踏残花屐齿香。风急岭云飘迥野，雨馀田水落方塘。
<br>
<br>　　不堪吟罢东回首，满耳蛙声正夕阳。
<br>
<br>　　卷642_4  「寒食山馆书情」来鹄
<br>
<br>　　独把一杯山馆中，每经时节恨飘蓬。侵阶草色连朝雨，
<br>
<br>　　满地梨花昨夜风。蜀魄啼来春寂寞，楚魂吟后月朦胧。
<br>
<br>　　分明记得还家梦，徐孺宅前湖水东。
<br>
<br>　　卷642_5  「病起」来鹄
<br>
<br>　　春初一卧到秋深，不见红芳与绿阴。窗下展书难久读，
<br>
<br>　　池边扶杖欲闲吟。藕穿平地生荷叶，笋过东家作竹林。
<br>
<br>　　在舍浑如远乡客，诗僧酒伴镇相寻。
<br>
<br>　　卷642_6  「鄂渚除夜书怀」来鹄
<br>
<br>　　鹦鹉洲头夜泊船，此时形影共凄然。难归故国干戈后，
<br>
<br>　　欲告何人雨雪天。箸拨冷灰书闷字，枕陪寒席带愁眠。
<br>
<br>　　自嗟落魄无成事，明日春风又一年。
<br>
<br>　　卷642_7  「鄂渚清明日与乡友登头陀山」来鹄
<br>
<br>　　冷酒一杯相劝频，异乡相遇转相亲。落花风里数声笛，
<br>
<br>　　芳草烟中无限人。都大此时深怅望，岂堪高处更逡巡。
<br>
<br>　　思量费子真仙子，不作头陀山下尘。
<br>
<br>　　卷642_8  「蚕妇」来鹄
<br>
<br>　　晓夕采桑多苦辛，好花时节不闲身。
<br>
<br>　　若教解爱繁华事，冻杀黄金屋里人。
<br>
<br>　　卷642_9  「题庐山双剑峰」来鹄
<br>
<br>　　倚天双剑古今闲，三尺高于四面山。
<br>
<br>　　若使火云烧得动，始应农器满人间。
<br>
<br>　　卷642_10  「云」来鹄
<br>
<br>　　千形万象竟还空，映水藏山片复重。
<br>
<br>　　无限旱苗枯欲尽，悠悠闲处作奇峰。
<br>
<br>　　卷642_11  「金钱花」来鹄
<br>
<br>　　也无棱郭也无神，露洗还同铸出新。
<br>
<br>　　青帝若教花里用，牡丹应是得钱人。
<br>
<br>　　卷642_12  「晓鸡」来鹄
<br>
<br>　　黯黯严城罢鼓鼙，数声相续出寒栖。
<br>
<br>　　不嫌惊破纱窗梦，却怕为妖半夜啼。
<br>
<br>　　卷642_13  「山中避难作」来鹄
<br>
<br>　　山头烽火水边营，鬼哭人悲夜夜声。
<br>
<br>　　唯有碧天无一事，日还西下月还明。
<br>
<br>　　卷642_14  「早春」来鹄
<br>
<br>　　新历才将半纸开，小庭犹聚爆竿灰。
<br>
<br>　　偏憎杨柳难钤辖，又惹东风意绪来。
<br>
<br>　　卷642_15  「鹭鸶」来鹄
<br>
<br>　　袅丝翘足傍澄澜，消尽年光伫思间。
<br>
<br>　　若使见鱼无羡意，向人姿态更应闲。
<br>
<br>　　卷642_16  「子规」来鹄
<br>
<br>　　雨恨花愁同此冤，啼时闻处正春繁。
<br>
<br>　　千声万血谁哀尔，争得如花笑不言。
<br>
<br>　　卷642_17  「新安官舍闲坐」来鹄
<br>
<br>　　寂寞空阶草乱生，簟凉风动若为情。
<br>
<br>　　不知独坐闲多少，看得蜘蛛结网成。
<br>
<br>　　卷642_18  「除夜」来鹄
<br>
<br>　　事关休戚已成空，万里相思一夜中。
<br>
<br>　　愁到晓鸡声绝后，又将憔悴见春风。
<br>
<br>　　卷642_19  「游鱼」来鹄
<br>
<br>　　弄萍隈荇思夷犹，掉尾扬G逐慢流。
<br>
<br>　　应怕碧岩岩下水，浮藤如线月如钩。
<br>
<br>　　卷642_20  「鹦鹉」来鹄
<br>
<br>　　色白还应及雪衣，嘴红毛绿语仍奇。
<br>
<br>　　年年锁在金笼里，何似陇山闲处飞。
<br>
<br>　　卷642_21  「偶题二首」来鹄
<br>
<br>　　近来灵鹊语何疏，独凭栏干恨有殊。
<br>
<br>　　一夜绿荷霜剪破，赚他秋雨不成珠。
<br>
<br>　　水边箕踞静书空，欲解愁肠酒不浓。
<br>
<br>　　可惜青天好雷雹，只能驱趁懒蛟龙。
<br>
<br>　　卷642_22  「惜花」来鹄
<br>
<br>　　东风渐急夕阳斜，一树夭桃数日花。
<br>
<br>　　为惜红芳今夜里，不知和月落谁家。
<br>
<br>　　卷642_23  「洞庭隐」来鹄
<br>
<br>　　高卧洞庭三十春，芰荷香里独垂纶。
<br>
<br>　　莫嫌无事闲销日，有事始怜无事人。
<br>
<br>　　卷642_24  「古剑池」来鹄
<br>
<br>　　秋水莲花三四枝，我来慷慨步迟迟。
<br>
<br>　　不决浮云斩邪佞，直成龙去欲何为。
<br>
<br>　　卷642_25  「梅花」来鹄
<br>
<br>　　枝枝倚槛照池冰，粉薄香残恨不胜。
<br>
<br>　　占得早芳何所利，与他霜雪助威棱。
<br>
<br>　　卷642_26  「闻蝉」来鹄
<br>
<br>　　绿槐阴里一声新，雾薄风轻力未匀。
<br>
<br>　　莫道闻时总惆怅，有愁人有不愁人。
<br>
<br>　　卷642_27  「卖花谣」来鹄
<br>
<br>　　紫艳红苞价不同，匝街罗列起香风。
<br>
<br>　　无言无语呈颜色，知落谁家池馆中。
<br>
<br>　　卷642_28  「子规」来鹄
<br>
<br>　　月落空山闻数声，此时孤馆酒初醒。
<br>
<br>　　投人语若似伊泪，口畔血流应始听。
<br>
<br>　　卷642_29  「句」来鹄
<br>
<br>　　回眸绿水波初起，合掌白莲花未开。（观忏会夫人，
<br>
<br>　　见《墨庄漫录》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
