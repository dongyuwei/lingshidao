<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷六十七
<br>
<br>　　卷67_1  「弘农清岩曲有磐石可坐，宋十一每拂拭待余，寄诗赠之」田游岩
<br>
<br>　　信彼称灵石，居然狎遁栖。裴回承翠t，斌驳带深G.
<br>
<br>　　夕阴起层岫，清景半虹霓。风来应啸阮，波动可琴嵇。
<br>
<br>　　仆也颍阳客，望彼空思齐。傥见山人至，簪蒿且杖藜。
<br>
<br>　　卷67_2  「和宋之问下山歌」王无竞
<br>
<br>　　日云暮兮下嵩山，路连绵兮树石间。
<br>
<br>　　出谷口兮见明月，心裴回兮不能还。
<br>
<br>　　卷67_3  「北使长城」王无竞
<br>
<br>　　秦世筑长城，长城无极已。暴兵四十万，兴工九千里。
<br>
<br>　　死人如乱麻，白骨相撑委。殚弊未云悟，穷毒岂知止。
<br>
<br>　　胡尘未北灭，楚兵遽东起。六国复嚣嚣，两龙斗~~.
<br>
<br>　　卯金竟握谶，反璧俄沦祀。仁义寝邦国，狙暴行终始。
<br>
<br>　　一旦咸阳宫，翻为汉朝市。
<br>
<br>　　卷67_4  「凤台曲」王无竞
<br>
<br>　　凤台何逶迤，嬴女管参差。一旦彩云至，身去无还期。
<br>
<br>　　遗曲此台上，世人多学吹。一吹一落泪，至今怜玉姿。
<br>
<br>　　卷67_5  「铜雀台」王无竞
<br>
<br>　　北登铜雀上，西望青松郭。帐空苍苍，陵田纷漠漠。
<br>
<br>　　平生事已变，歌吹宛犹昨。长袖拂玉尘，遗情结罗幕。
<br>
<br>　　妾怨在朝露，君恩岂中薄。高台奏曲终，曲终泪横落。
<br>
<br>　　卷67_6  「巫山（一作宋之问诗）」王无竞
<br>
<br>　　神女向高唐，巫山下夕阳。裴回行作雨，婉娈逐荆王。
<br>
<br>　　电影江前落，雷声峡外长。朝云无处所，台馆晓苍苍。
<br>
<br>　　卷67_7  「和宋之问下山歌」贾曾
<br>
<br>　　良游晚兮月呈光，锦路逶迤兮山路长。
<br>
<br>　　王孙不留兮岁将晏，嵩岩仙草兮为谁芳。
<br>
<br>　　卷67_8  「孝和皇帝挽歌」贾曾
<br>
<br>　　新命千龄启，鸿图累圣馀。天行应潜跃，帝出受图书。
<br>
<br>　　礼若传尧旧，功疑复夏初。梦游长不返，何国是华胥。
<br>
<br>　　卷67_9  「奉和春日出苑瞩目应令」贾曾
<br>
<br>　　铜龙晓辟问安回，金辂春游博望开。渭北晴光摇草树，
<br>
<br>　　终南佳气入楼台。招贤已得商山老，托乘还征邺下才。
<br>
<br>　　臣在东周独留滞，忻逢睿藻日边来。
<br>
<br>　　卷67_10  「有所思」贾曾
<br>
<br>　　洛阳城东桃李花，飞来飞去落谁家。幽闺女儿爱颜色，
<br>
<br>　　坐见落花长叹息。今岁花开君不待。明年花开复谁在。
<br>
<br>　　故人不共洛阳东，今来空对落花风。年年岁岁花相似，
<br>
<br>　　岁岁年年人不同。
<br>
<br>　　卷67_11  「祭汾阴乐章」贾曾
<br>
<br>　　蠲我渐，洁我k芗。有豆孔硕，为羞既臧。
<br>
<br>　　至诚无昧，精意惟芳。神其醉止，欣欣乐康。
<br>
<br>　　卷67_12  「使至汴州喜逢宋之问」李夔
<br>
<br>　　阮籍蓬池上，孤韵竹林才。巨源从吏道，正拥使车来。
<br>
<br>　　相逢且交臂，相命且衔杯。醉后长歌毕，馀声绕吹台。
<br>
<br>　　卷67_13  「祭汾阴乐章」崔玄童
<br>
<br>　　聿修严配，展事宗。祥符宝鼎，礼备黄琮。
<br>
<br>　　祝词以信，明德惟聪。介兹景福，永永无穷。
<br>
<br>　　卷67_14  「祭汾阴乐章」何鸾
<br>
<br>　　乐奏云阕，礼章载虔。宗于地，昭假于天。
<br>
<br>　　惟馨荐矣，既醉歆焉。神之降福，永永万年。
<br>
<br>　　卷67_15  「祭汾阴乐章」蒋挺
<br>
<br>　　维岁之吉，维辰之良。圣君绂冕，肃事坛场。
<br>
<br>　　大礼已备，大乐斯张。神其醉止，降福无疆。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
