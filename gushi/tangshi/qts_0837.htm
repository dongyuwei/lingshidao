<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百三十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百三十七
<br>
<br>　　卷837_1  「山居诗二十四首」贯休
<br>
<br>　　休话喧哗事事难，山翁只合住深山。数声清磬是非外，
<br>
<br>　　一个闲人天地间。绿圃空阶云冉冉，异禽灵草水潺潺。
<br>
<br>　　无人与向群儒说，岩桂枝高亦好扳。
<br>
<br>　　难是言休即便休，清吟孤坐碧溪头。三间茆屋无人到，
<br>
<br>　　十里松阴独自游。明月清风宗炳社，夕阳秋色庾公楼。
<br>
<br>　　修心未到无心地，万种千般逐水流。
<br>
<br>　　好鸟声长睡眼开，好茶擎乳坐莓苔。不闻荣辱成番尽，
<br>
<br>　　只见熊罴作队来。诗里从前欺白雪，道情终遣似婴孩。
<br>
<br>　　由来此事知音少，不是真风去不回。
<br>
<br>　　万境忘机是道华，碧芙蓉里日空斜。幽深有径通仙窟，
<br>
<br>　　寂寞无人落异花。掣电浮云真好喻，如龙似凤不须夸。
<br>
<br>　　君看江上英雄冢，只有松根与柏槎。
<br>
<br>　　鞭后从他素发兼，涌清奔碧冷侵帘。高奇章句无人爱，
<br>
<br>　　澹泊身心举世嫌。白石桥高吟不足，红霞影暖卧无厌。
<br>
<br>　　居山别有非山意，莫错将予比宋纤。
<br>
<br>　　鸟外尘中四十秋，亦曾高挹汉诸侯。如斯标致虽清拙，
<br>
<br>　　大丈夫儿合自由。紫术黄菁苗蕺蕺，锦囊香麝语啾啾。
<br>
<br>　　终须心到曹溪叟，千岁槠根雪满头。
<br>
<br>　　慵甚嵇康竟不回，何妨方寸似寒灰。山精日作儿童出，
<br>
<br>　　仙者时将玉器来。筠帚扫花惊睡鹿，地垆烧树带枯苔。
<br>
<br>　　不行朝市多时也，许史金张安在哉。
<br>
<br>　　心心心不住希夷，石屋f岩鬓发垂。养竹不除当路笋，
<br>
<br>　　爱松留得碍人枝。焚香开卷霞生砌，卷箔冥心月在池。
<br>
<br>　　多少故人头尽白，不知今日又何之。
<br>
<br>　　龙藏琅函遍九垓，霜钟金鼓振琼台。堪嗟一句无人得，
<br>
<br>　　遂使吾师特地来。无角铁牛眠少室，生儿石女老黄梅。
<br>
<br>　　令人转忆庞居士，天上人间不可陪。
<br>
<br>　　五岳烟霞连不断，三山洞穴去应通。石窗欹枕疏疏雨，
<br>
<br>　　水碓无人浩浩风。童子念经深竹里，猕猴拾虱夕阳中。
<br>
<br>　　因思往事抛心力，六七年来楚水东。
<br>
<br>　　尘埃中更有埃尘，时复双眉十为颦。赖有年光飞似箭，
<br>
<br>　　是何心地亦称人。回贤参孝时时说，蜂虿狼贪日日新。
<br>
<br>　　天意刚容此徒在，不堪惆怅不堪陈。
<br>
<br>　　翠窦烟岩画不成，桂华瀑沫杂芳馨。拨霞扫雪和云母，
<br>
<br>　　掘石移松得茯苓。好鸟傍花窥玉磬，嫩苔和水没金瓶。
<br>
<br>　　从他人说从他笑，地覆天翻也只宁。
<br>
<br>　　腾腾兀兀步迟迟，兆朕消磨只自知。龙猛金膏虽未作，
<br>
<br>　　孙登土窟且相宜。薜萝山帔偏能gx，橡栗年粮亦且支。
<br>
<br>　　已得真人好消息，人间天上更无疑。
<br>
<br>　　岚嫩风轻似碧纱，雪楼金像隔烟霞。葛苞玉粉生香垄，
<br>
<br>　　菌簇银钉满净楂。举世只知嗟逝水，无人微解悟空花。
<br>
<br>　　可怜扰扰尘埃里，双鬓如银事似麻。
<br>
<br>　　千岩万壑路倾欹，杉桧鞫姥陟椤币┩穿溪罅去，
<br>
<br>　　采花蜂冒晓烟归。闲行放意寻流水，静坐支颐到落晖。
<br>
<br>　　长忆南泉好言语，如斯痴钝者还稀。
<br>
<br>　　一庵冥目在穹冥，菌枕松床藓阵青。乳鹿暗行柽径雪，
<br>
<br>　　瀑泉微溅石楼经。闲行不觉过天井，长啸深能动岳灵。
<br>
<br>　　应恐无人知此意，非凡非圣独醒醒。
<br>
<br>　　慵刻芙蓉传永漏，休夸丽藻鄙汤休。且为小囤盛红粟，
<br>
<br>　　别有珍禽胜白鸥。拾栗远寻深涧底，弄猿多在小峰头。
<br>
<br>　　不能更出尘中也，百炼刚为绕指柔。
<br>
<br>　　业薪心火日烧煎，浪死虚生自古然。陆氏称龙终妄矣，
<br>
<br>　　汉家得鹿更空焉。白衣居士深深说，青眼胡僧远远传。
<br>
<br>　　刚地无人知此意，不堪惆怅落花前。
<br>
<br>　　露滴红兰玉满畦，闲拖象屣到峰西。但令心似莲花洁，
<br>
<br>　　何必身将槁木齐。古堑细烟红树老，半岩残雪白猿啼。
<br>
<br>　　虽然不是桃源洞，春至桃花亦满蹊。
<br>
<br>　　自休自已自安排，常愿居山事偶谐。僧采树衣临绝壑，
<br>
<br>　　争山果落空阶。闲担茶器缘青障，静衲禅袍坐绿崖。
<br>
<br>　　虚作新诗反招隐，出来多与此心乖。
<br>
<br>　　石垆金鼎红蕖嫩，香阁茶棚绿t齐。坞烧崩腾奔涧鼠，
<br>
<br>　　岩花狼藉斗山鸡。蒙庄环外知音少，阮籍途穷旨趣低。
<br>
<br>　　应有世人来觅我，水重山叠几层迷。
<br>
<br>　　自古浮华能几几，逝波终日去滔滔。汉王废苑生秋草，
<br>
<br>　　吴主荒宫入夜涛。满屋黄金机不息，一头白发气犹高。
<br>
<br>　　岂知知足金仙子，霞外天香满毳袍。
<br>
<br>　　如愚何止直如弦，只合深藏碧嶂前。但见山中常有雪，
<br>
<br>　　不知世上是何年。野人爱向庵前笑，赤P频来袖畔眠。
<br>
<br>　　只有逍遥好知己，何须更问洞中天。
<br>
<br>　　支公放鹤情相似，范泰论交趣不同。有念尽为烦恼相，
<br>
<br>　　无私方称水晶宫。香焚U卜诸峰晓，珠掐金刚万境空。
<br>
<br>　　若买山资言不及，恒河沙劫用无穷。
<br>
<br>　　卷837_2  「再逢虚中道士三首」贯休
<br>
<br>　　天目西峰古坏坛，坛边相别雪漫漫。
<br>
<br>　　如今四十馀年也，还共当时恰一般。
<br>
<br>　　囊里灵龟小似钱，道伊年与我同年。
<br>
<br>　　壶中长挈天相逐，何处升天更有天。
<br>
<br>　　吾道将君道且殊，君须全似老君须。
<br>
<br>　　寻常有语争堪信，爱说蟠桃似瓮粗。
<br>
<br>　　卷837_3  「上卢使君二首」贯休
<br>
<br>　　一领彤弓下赤墀，惟将清净作藩篱。马卿山岳金相似，
<br>
<br>　　张绪风情柳不如。心染烟霞新句出，笔驱奸蠹宿根隳。
<br>
<br>　　鄱阳黎庶还堪羡，头有重天足有牦。
<br>
<br>　　司马迁文亚圣人，三头九陌碾香尘。尽传棣萼麟兼凤，
<br>
<br>　　终作昌朝甫与申。楼耸娇歌疏雨过，风含和气满城春。
<br>
<br>　　因知寰海升平去，又见高宗梦里人。
<br>
<br>　　卷837_4  「陪冯使君游六首。登干霄亭」贯休
<br>
<br>　　拥翠扪萝山屐轻，飘u红旆在青冥。仙科朱绂言非贵，
<br>
<br>　　溪鸟林泉癖爱听。古桂林边棋局湿，白云堆里茗烟青。
<br>
<br>　　因思庐岳弥天客，手把金书倚石屏。
<br>
<br>　　卷837_5  「陪冯使君游六首。游灵泉院」贯休
<br>
<br>　　珂喧喧满路岐，乱泉声里扣禅扉。对花语合希夷境，
<br>
<br>　　坐石苔黏黼黻衣。鸟啄古杉云冉冉，风吹清磬露霏霏。
<br>
<br>　　惠岩亦有孤峰在，只恋经未得归。
<br>
<br>　　卷837_6  「陪冯使君游六首。过相思岭」贯休
<br>
<br>　　誉自馨香道自怡，相思岭上却无机。荒渠叶覆深霞在，
<br>
<br>　　片石人吟一鸟飞。何处风砧传古曲，谁家冢树挂斜晖。
<br>
<br>　　因思往事真堪笑，鹤背渔竿未是归。
<br>
<br>　　卷837_7  「陪冯使君游六首。锦沙墩」贯休
<br>
<br>　　临水登山兴自奇，锦沙墩上最多时。虽云发白孤峰好，
<br>
<br>　　其奈名清圣主知。草媚莲塘资逸步，云生松壑有新诗。
<br>
<br>　　然别是神仙趣，岂羡东山妓乐随。
<br>
<br>　　卷837_8  「陪冯使君游六首。钓罾潭」贯休
<br>
<br>　　境静江清无事时，红旌画o动渔矶。心期只是行春去，
<br>
<br>　　日暮还应待鹤归。风破绮霞山寺出，人歌白雪岛花飞。
<br>
<br>　　自怜亦在仙舟上，玉浪翻翻溅草衣。
<br>
<br>　　卷837_9  「陪冯使君游六首。迎仙阁」贯休
<br>
<br>　　涧香霞影绕楼台，卷箔凭阑耳目开。况从旌旗近鸾凤，
<br>
<br>　　可怜谈笑出尘埃。火云不入长松径，露茗何须白玉杯。
<br>
<br>　　谁道迎仙仙不至，今朝还有谢公来。
<br>
<br>　　卷837_10  「贺雨上王使君二首」贯休
<br>
<br>　　一片丹心合万灵，应时甘雨带龙腥。驱尘煞烧连穷□，
<br>
<br>　　□电冲霓满冥。处处已知仓廪溢，家家皆歇管弦听。
<br>
<br>　　应须蚤勒南山石，黄霸清风满内庭。
<br>
<br>　　由来天赞德唯馨，朋祷心期事尽行。玄妙久闻谈佛母，
<br>
<br>　　感通今日见神明。破除秋热飘萧尽，还似春时散漫倾。
<br>
<br>　　他日为霖亦如此，诸生无不沐经营。
<br>
<br>　　卷837_11  「感怀寄卢给事二首」贯休
<br>
<br>　　绵绵远念近来多，喜鹊随函到绿萝。虽匪二贤曾入洛，
<br>
<br>　　忽惊六义减沈疴。童扳邻杏隳墙瓦，燕啄花泥落砌莎。
<br>
<br>　　好更因人寄消息，沃州归去已蹉跎。
<br>
<br>　　常忆团圆绣像前，东归经乱独生全。孤峰已住六七处，
<br>
<br>　　万事无成三十年。每想苑墙危逼路，更思钵塔晓凌烟。
<br>
<br>　　如今憔悴荆枝尽，一讽来书一怆然。
<br>
<br>　　卷837_12  「贺郑使君」贯休
<br>
<br>　　三衢蜂虿陷城池，八咏龙韬整武貔。才谕危亡书半幅，
<br>
<br>　　便思父母泪双垂。戈收甲束投仁境，汗浃魂飘拜虎旗。
<br>
<br>　　死地再生知德重，精兵连觉山移。人和美叶祯祥出，
<br>
<br>　　阵善深为典教推。仗信输诚方始是，执俘折馘欲何为。
<br>
<br>　　清威严令无纤梗长路深山不拾遗。七邑恩波歌浩渺，
<br>
<br>　　一方云物自鲜奇。天文仰视同诸掌，剑术无前更数谁。
<br>
<br>　　战马闲眠汀草远，秋鼙干揭岳霞隳。义为土地精灵伏，
<br>
<br>　　仁作金汤铁石卑。龚遂刘宽同煦妪，张飞关羽太驱驰。
<br>
<br>　　笙歌席上偏怜客，刀剑林中亦念诗。e渚美为长饮水，
<br>
<br>　　金山高作受降碑。时犹草草秋方尽，陈是堂堂孰敢窥。
<br>
<br>　　宠渥岂唯分节钺，勋庸须勒上钟彝。神资天赞谁堪比，
<br>
<br>　　名遂功成自不知。卷箔倚阑云欲雪，拥垆倾}酒如饴。
<br>
<br>　　扶尧社稷常忧老，到郭汾阳亦未迟。释子沾恩无以报，
<br>
<br>　　只将葑菲贺阶墀。
<br>
<br>　　卷837_13  「送郑使君」贯休
<br>
<br>　　刺婺廉闽动帝台，唯将清净作梯媒。绿沈枪卓妖星落，
<br>
<br>　　白玉壶澄苦雾开。仁爱久悬溪上月，恩光又发岭头梅。
<br>
<br>　　天资刘邵龚黄笔，神助韩彭卫霍才。古驿剑江分掩映，
<br>
<br>　　画旗花舫下喧Y.凤麟幕芙蓉坼，洞壑清威霹雳来。
<br>
<br>　　礼乐封疆添礼乐，尘埃时节勿尘埃。荔支花下驱千骑，
<br>
<br>　　U卜林中礼万回。视事蛮奴磨玉砚，邀宾海月射金杯。
<br>
<br>　　讴歌合合千门乐，鼙角雄雄一阁雷。君父恩深头早白，
<br>
<br>　　子孙荣袭日难陪。东阳缁素如何好，空向生祠祝上台。
<br>
<br>　　卷837_14  「赠杨公杜之舅」贯休
<br>
<br>　　分尽君忧一不遗，凤书征入万民悲。风云终日如相逐，
<br>
<br>　　雨露前程即可知。画舸还盛江革石，秋山又看谢安棋。
<br>
<br>　　谈谐尽是经邦术，头角由来出世姿。天地事须归橐a，
<br>
<br>　　文章谁得到罘Q.扣舷傍岛清吟健，问俗看渔晚泊迟。
<br>
<br>　　霞影满江摇枕簟，鸟行和月下涟漪。周秦汉魏书书在，
<br>
<br>　　麟凤龟龙步步随。金殿恩波将浩浩，圭峰意绪谩孜孜。
<br>
<br>　　郡中条令春常在，境外歌谣美更奇。道者药垆留要妙，
<br>
<br>　　林僧禅偈寄相思。王杨卢骆真何者，房杜萧张更是谁。
<br>
<br>　　应念衢民千万户，家家皆置一生祠。
<br>
<br>　　卷837_15  「游金华山禅院」贯休
<br>
<br>　　兹地曾栖菩萨僧，旃檀楼殿瀑崩腾。因知境胜终难到，
<br>
<br>　　问著人来悉不曾。斜谷暗藏千载雪，薄岚常翳一龛灯。
<br>
<br>　　多惭不及当时海，又下嵯峨一万层。
<br>
<br>　　卷837_16  「寄郑道士二首」贯休
<br>
<br>　　常忆苏耽好羽仪，信安山观住多时。
<br>
<br>　　不知玉质双栖处，两个仙人是阿谁。
<br>
<br>　　谁带金轮髻里珠，何妨相逐去清都。
<br>
<br>　　旧山大有闲田地，五色香茆有子无。
<br>
<br>　　卷837_17  「送少年禅师二首」贯休
<br>
<br>　　秀眉青目树花衣，一钵随缘智不知。
<br>
<br>　　佛与轮王嫌不作，世间刚有个痴儿。
<br>
<br>　　万水千山一鹤飞，岂愁游子暮何之。
<br>
<br>　　古今此著无人会，王积新输更不疑。
<br>
<br>　　卷837_18  「古剑池」贯休
<br>
<br>　　秋水莲花三四枝，我来慷慨步迟迟。
<br>
<br>　　不决浮云斩邪佞，真成龙去拟何为。
<br>
<br>　　卷837_19  「曹娥碑」贯休
<br>
<br>　　高碑说尔孝应难，弹指端思白浪间。
<br>
<br>　　堪叹行人不回首，前山应是苎萝山。
<br>
<br>　　卷837_20  「比干传」贯休
<br>
<br>　　昏王亡国岂堪陈，只见明诚不见身。
<br>
<br>　　想得先生也知自，欲将留与后来人。
<br>
<br>　　卷837_21  「送人游茆山」贯休
<br>
<br>　　鸟啼花笑暖纷纷，路入青云白石门。
<br>
<br>　　君到前头好看好，老僧或恐是茆君。
<br>
<br>　　卷837_22  「闻杜宇」贯休
<br>
<br>　　咽雨哀风更不停，春光于尔岂无情。
<br>
<br>　　宜须唤得谢豹出，方始年年无此声。
<br>
<br>　　卷837_23  「听晓角」贯休
<br>
<br>　　三会单于满阁风，五行无忒月朦胧。
<br>
<br>　　如何十万家休戚，只在呜呜咽咽中。
<br>
<br>　　卷837_24  「宿赤松山观题道人水阁兼寄郡守」贯休
<br>
<br>　　珠殿香倚翠棱，寒栖吾道寄孙登。岂应肘后终无分，
<br>
<br>　　见说仙中亦有僧。云敛石泉飞险窦，月明山鼠下枯藤。
<br>
<br>　　还如华顶清谈夜，因有新诗寄郑弘。
<br>
<br>　　卷837_25  「春游凉泉寺」贯休
<br>
<br>　　一到凉泉未拟归，迸珠喷玉落阶墀。几多僧只因泉在，
<br>
<br>　　无限松如泼墨为。云堑含香啼鸟细，茗瓯擎乳落花迟。
<br>
<br>　　青山看著不可上，多病多慵争奈伊。
<br>
<br>　　卷837_26  「经吴宫」贯休
<br>
<br>　　夫差昏暗霸图倾，千古凄凉地不灵。妖艳恩馀宫露浊，
<br>
<br>　　忠臣心苦海山青。萧条陵陇侵寒水，仿佛楼台出杳冥。
<br>
<br>　　此是前车况非远，六朝何更不惺惺。
<br>
<br>　　卷837_27  「送薛侍郎贬峡州司马」贯休
<br>
<br>　　得罪唯惊恩未酬，夷陵山水称闲游。人如八凯须当国，
<br>
<br>　　猿到三声不用愁。花落扁舟香冉冉，草侵公署雨修修。
<br>
<br>　　因人好寄新诗好，不独江东有沃州。
<br>
<br>　　卷837_28  「将入匡山宿韩判官宅」贯休
<br>
<br>　　一宿兰堂接上才，白雪归去几裴回。黛青峰朵孤吟后，
<br>
<br>　　雪白猿儿必寄来。帘卷茶烟萦堕叶，月明棋子落深苔。
<br>
<br>　　明朝江上空回首，始觉清风不可陪。
<br>
<br>　　卷837_29  「送郑侍郎骞赴阙」贯休
<br>
<br>　　文章国器尽琅\，朝骑岁欲残。彩笔只宜天上用，
<br>
<br>　　绣衣偏称雪中看。休惊断雁离三楚，渐入祥烟下七。
<br>
<br>　　翰苑旧知凭与说，紫金轮畔寄书难。
<br>
<br>　　卷837_30  「上卢使君」贯休
<br>
<br>　　一别旌旗已一年，二林真子劝安禅。常思双戟华堂里，
<br>
<br>　　还似孤峰峭壁前。步出林泉多吉梦，帆侵分野入祥烟。
<br>
<br>　　自怜酷似随阳雁，霜打风飘到日边。
<br>
<br>　　卷837_31  「寄匡山大愿和尚」贯休
<br>
<br>　　一听玄音下竹亭，却思窗雪与囊萤。只将清净酬恩德，
<br>
<br>　　敢信文章有性灵。梦历山床闻鹤语，吟思海月上沙汀。
<br>
<br>　　不堪回首沧江上，万仞庐峰在杳冥。
<br>
<br>　　卷837_32  「别卢使君归东阳二首」贯休
<br>
<br>　　雨气鞑萋庭，式微吟剧更谁听。诗逢匠化唯贪住，
<br>
<br>　　日觉恩深不易铭。心苦只应消鬓黑，梦游频入倚天青。
<br>
<br>　　从兹还似归回首，唯祝台星与福星。
<br>
<br>　　家在严陵钓渚旁，细涟嘉树拂窗凉。难医林薮烟霞癖，
<br>
<br>　　又出芝兰父母乡。孤帆好风千里暖，深花黄鸟一声长。
<br>
<br>　　终期金鼎调羹日，再近尼丘日月光。
<br>
<br>　　卷837_33  「溪寺水阁闲眺因寄宋使君」贯休
<br>
<br>　　溪木萧条一凭阑，玉霜飞后浪花寒。钓鱼船上风烟暝，
<br>
<br>　　古木林中砧杵干。至竟道心方始是，空耽山色亦无端。
<br>
<br>　　谁如太守分忧外，时把西经尽日看。
<br>
<br>　　卷837_34  「春送赵文观送故合州座主神榇归洛」贯休
<br>
<br>　　喜继于悲锦水东，还乡仙骑却寻嵩。再烧良玉尧云动，
<br>
<br>　　方报深恩绛帐空。远道灵[春欲尽，乱山羸马恨无穷。
<br>
<br>　　他年必立吾君侧，好把书绅答至公。
<br>
<br>　　卷837_35  「z6光大师草书歌」贯休
<br>
<br>　　雪压千峰横枕上，穷困虽多还激壮。看师逸迹两相宜，
<br>
<br>　　高m歌行李白诗。海上惊驱山猛烧，吹断狂烟著沙草。
<br>
<br>　　江楼曾见落星石，几回试发将军炮。别有寒雕掠绝壁，
<br>
<br>　　提上玄猿更生力。又见吴中磨角来，舞槊盘刀初触击。
<br>
<br>　　好文天子挥宸翰，御制本多推玉案。晨开水殿教题壁，
<br>
<br>　　题罢紫衣亲宠锡。僧家爱诗自拘束，僧家爱画亦局促。
<br>
<br>　　唯师草圣艺偏高，一掬山泉心便足。
<br>
<br>　　卷837_36  「题成都玉局观孙位画龙」贯休
<br>
<br>　　我见苏州昆山佛殿中，金城柱上有二龙。
<br>
<br>　　老僧相传道是僧繇手，寻常入海共龙斗。
<br>
<br>　　又闻蜀国玉局观有孙遇迹，蟠屈身长八十尺。
<br>
<br>　　游人争看不敢近，头觑寒泉万丈碧。
<br>
<br>　　卷837_37  「观地狱图」贯休
<br>
<br>　　峨峨非剑阁，有树不堪攀。佛手遮不得，人心似等闲。
<br>
<br>　　周王应未雪，白起作何颜。尽日空弹指，茫茫尘世间。
<br>
<br>　　卷837_38  「赠雷卿张明府」贯休
<br>
<br>　　任官征战后，度日寄闲身。封卷还高客，飞书问野人。
<br>
<br>　　废田教种谷，生路遣寻薪。若起柴桑兴，无先漉酒巾。
<br>
<br>　　卷837_39  「献钱尚父」贯休
<br>
<br>　　贵逼人来不自由，龙骧凤翥势难收。满堂花醉三千客，
<br>
<br>　　一剑霜寒十四州。鼓角揭天嘉气冷，风涛动地海山秋。
<br>
<br>　　东南永作金天柱，谁羡当时万户侯。
<br>
<br>　　卷837_40  「绣州张相公见访」贯休
<br>
<br>　　德符唐德瑞通天，曾叱谗谀玉座前。千袭彩衣宫锦薄，
<br>
<br>　　数床御札主恩偏。出师暂放张良箸，得罪惟撑范蠡船。
<br>
<br>　　未报君恩终必报，不妨金地礼青莲。
<br>
<br>　　卷837_41  「题某公宅」贯休
<br>
<br>　　宅成天下借图看，始笑平生眼力悭。地占百湾多是水，
<br>
<br>　　楼无一面不当山。荷深似入苕溪路，石怪疑行雁荡间。
<br>
<br>　　只恐中原方鼎沸，天心未遣主人闲。
<br>
<br>　　卷837_42  「海觉禅师山院」贯休
<br>
<br>　　人言海觉老宗师，隐绝层巅世莫知。青草不生行道迹，
<br>
<br>　　白云常护坐禅扉。六环金锡飞来后，一派银河泻落时。
<br>
<br>　　借问大心能济物，龙门风雹卷天池。
<br>
<br>　　卷837_43  「悼张道古（昭宗时道古官拾遗以直谏贬蜀中死）」贯休
<br>
<br>　　清河逝水大匆匆，东观无人失至公。天上君恩三载隔，
<br>
<br>　　鉴中鸾影一时空。坟生苦雾苍茫外，门掩寒云寂寞中。
<br>
<br>　　惆怅斯人又如此，一声蛮笛满江风。
<br>
<br>　　卷837_44  「月夕」贯休
<br>
<br>　　霜月夜裴回，楼中羌笛催。晓风吹不尽，江上落残梅。
<br>
<br>　　卷837_45  「夜雨」贯休
<br>
<br>　　夜雨山草湿，爽籁杂枯木。闲吟竺仙偈，清绝过于玉。
<br>
<br>　　卷837_46  「晚望」贯休
<br>
<br>　　落日碧江静，莲唱清且闲。更寻花发处，借月过前湾。
<br>
<br>　　卷837_47  「早霜寄蔡大」贯休
<br>
<br>　　昨夜楚钟鸣，飞霜下楚城。定知迁客鬓，先向鉴中生。
<br>
<br>　　卷837_48  「赠写经僧楚云」贯休
<br>
<br>　　剔皮刺血诚何苦，为写灵山九会文。
<br>
<br>　　十指沥干终七轴，后来求法更无君。
<br>
<br>　　卷837_49  「寄题诠律师院」贯休
<br>
<br>　　锦溪光里耸楼台，师院高凌积翠开。深竹杪闻残磬尽，
<br>
<br>　　一茶中见数帆来。焚香只是看新律，幽步犹疑损绿苔。
<br>
<br>　　莫讶题诗又东去，石房清冷在天台。
<br>
<br>　　卷837_50  「寄天台叶道士」贯休
<br>
<br>　　负局高风不可陪，玉霄峰北置楼台。注参同契未将出，
<br>
<br>　　寻栗僧多宿来。飕槭松风山枣落，闲关溪鸟术花开。
<br>
<br>　　终须肘后相传好，莫便乘鸾去不回。
<br>
<br>　　卷837_51  「送道友归天台」贯休
<br>
<br>　　藓浓苔湿冷层层，珍重先生独去登。气养三田传未得，
<br>
<br>　　药非八石许还曾。云根应狎玉斧子，月径多寻银地僧。
<br>
<br>　　太守苦留终不住，可怜江上去腾腾。
<br>
<br>　　卷837_52  「陶种柑橙，令山童买之」贯休
<br>
<br>　　高步南山南，高歌北山北。数载买柑橙，山资近又足。
<br>
<br>　　卷837_53  「春送僧」贯休
<br>
<br>　　蜀魄关关花雨深，送师冲雨到江浔。
<br>
<br>　　不能更折江头柳，自有青青松柏心。
<br>
<br>　　卷837_54  「律师」贯休
<br>
<br>　　U卜花红径草青，雪肤冰骨步轻轻。
<br>
<br>　　今朝暂到焚香处，只恐床前有虱声。
<br>
<br>　　卷837_55  「书石壁禅居屋壁」贯休
<br>
<br>　　赤旃檀塔六七级，白菡萏花三四枝。
<br>
<br>　　禅客相逢只弹指，此心能有几人知。
<br>
<br>　　卷837_56  「句」贯休
<br>
<br>　　今日再三难更识，谶辞唯道待钱来。（周宝莅丹阳，州人
<br>
<br>　　有事，辄云待钱来，后果以钱H代之。此上钱H句也）
<br>
<br>　　雁荡经行云漠漠，龙湫宴坐雨鳌＃ㄑ愕瓷浇裼芯行台、
<br>
<br>　　宴坐峰，皆以休得名）
<br>
<br>　　刻成筝柱雁相挨。
<br>
<br>　　黄昏风雨黑如磐，别我不知何处去。（《侠客》，
<br>
<br>　　见《剑侠传》）
<br>
<br>　　郭尚父休夸塞北，裴中令莫说淮西。（《野客丛谈》）
<br>
<br>　　万计交人买，华轩保惜深。（《牡丹》，《吟窗杂录》）
<br>
<br>　　如何忠为主，至竟不封侯。（《即边将》）
<br>
<br>　　但看千骑去，知有几人归。
<br>
<br>　　一生不蓄买田钱，华屋何心亦偶然。客至多逢僧在坐，
<br>
<br>　　钓归惟许鹤随船。（《锦绣万花谷》）
<br>
<br>　　家为买琴添旧价，厨因养鹤减晨炊。（同上）
<br>
<br>　　粘粉为题栖凤竹，带香因洗落花泉。（同上）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
