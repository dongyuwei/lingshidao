<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百四十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百四十一
<br>
<br>　　卷141_1  「咏史」王昌龄
<br>
<br>　　荷畚至洛阳，杖策游北门。天下尽兵甲，豺狼满中原。
<br>
<br>　　明夷方遘患，顾我徒崩奔。自惭菲薄才，误蒙国士恩。
<br>
<br>　　位重任亦重，时危志弥敦。西北未及终，东南不可吞。
<br>
<br>　　进则耻保躬，退乃为触藩。叹息嵩山老，而后知其尊。
<br>
<br>　　卷141_2  「杂兴」王昌龄
<br>
<br>　　握中铜匕首，粉锉楚山铁。义士频报雠，杀人不曾缺。
<br>
<br>　　可悲燕丹事，终被狼虎灭。一举无两全，荆轲遂为血。
<br>
<br>　　诚知匹夫勇，何取万人杰。无道吞诸侯，坐见九州裂。
<br>
<br>　　卷141_3  「秋兴」王昌龄
<br>
<br>　　日暮西北堂，凉风洗修木。著书在南窗，门馆常肃肃。
<br>
<br>　　苔草延古意，视听转幽独。或问余所营，刈黍就寒谷。
<br>
<br>　　卷141_4  「斋心」王昌龄
<br>
<br>　　女萝覆石壁，溪水幽麟省Ｗ细鹇黄花，娟娟寒露中。
<br>
<br>　　朝饮花上露，夜卧松下风。云英化为水，光采与我同。
<br>
<br>　　日月荡精魄，寥寥天宇空。
<br>
<br>　　卷141_5  「独游」王昌龄
<br>
<br>　　林卧情每闲，独游景常晏。时从灞陵下，垂钓往南涧。
<br>
<br>　　手携双鲤鱼，目送千里雁。悟彼飞有适，知此罹忧患。
<br>
<br>　　放之清冷泉，因得省疏慢。永怀青岑客，回首白云间。
<br>
<br>　　神超物无违，岂系名与宦。
<br>
<br>　　卷141_6  「香积寺礼拜万回平等二圣僧塔」王昌龄
<br>
<br>　　真无御化来，借有乘化归。如彼双塔内，孰能知是非。
<br>
<br>　　愚也骇苍生，圣哉为帝师。当为时世出，不由天地资。
<br>
<br>　　万回主此方，平等性无违。今我一礼心，亿劫同不移。
<br>
<br>　　肃肃松柏下，诸天来有时。
<br>
<br>　　卷141_7  「就道士问周易参同契」王昌龄
<br>
<br>　　仙人骑白鹿，发短耳何长。时余采菖蒲，忽见嵩之阳。
<br>
<br>　　稽首求丹经，乃出怀中方。披读了不悟，归来问嵇康。
<br>
<br>　　嗟余无道骨，发我入太行。
<br>
<br>　　卷141_8  「诸官游招隐寺」王昌龄
<br>
<br>　　山馆人已空，青萝换风雨。自从永明世，月向龙宫吐。
<br>
<br>　　凿井长幽泉，白云今如古。应真坐松柏，锡杖挂窗户。
<br>
<br>　　口云七十馀，能救诸有苦。回指岩树花，如闻道场鼓。
<br>
<br>　　金色身坏灭，真如性无主。僚友同一心，清光遣谁取。
<br>
<br>　　卷141_9  「宴南亭」王昌龄
<br>
<br>　　寒江映村林，亭上纳鲜洁。楚客共闲饮，静坐金管阕。
<br>
<br>　　酣竟日入山，暝来云归穴。城楼空杳霭，猿鸟备清切。
<br>
<br>　　物状如丝纶，上心为予决。访君东溪事，早晚樵路绝。
<br>
<br>　　卷141_10  「何九于客舍集」王昌龄
<br>
<br>　　客有住桂阳，亦如巢林鸟。觞且终宴，功业会未了。
<br>
<br>　　山月空霁时，江明高楼晓。门前泊舟楫，行次入松筱。
<br>
<br>　　此意投赠君，沧波风袅袅。
<br>
<br>　　卷141_11  「洛阳尉刘晏与府掾诸公茶集天宫寺岸道上人房」王昌龄
<br>
<br>　　良友呼我宿，月明悬天宫。道安风尘外，洒扫青林中。
<br>
<br>　　削去府县理，豁然神机空。自从三湘还，始得今夕同。
<br>
<br>　　旧居太行北，远宦沧溟东。各有四方事，白云处处通。
<br>
<br>　　卷141_12  「观江淮名胜图」王昌龄
<br>
<br>　　刻意吟云山，尤知隐沦妙。远公何为者，再诣临海峤。
<br>
<br>　　而我高其风，披图得遗照。援毫无逃境，遂展千里眺。
<br>
<br>　　淡扫荆门烟，明标赤城烧。青葱林间岭，隐见淮海徼。
<br>
<br>　　但指香炉顶，无闻白猿啸。沙门既云灭，独往岂殊调。
<br>
<br>　　感对怀拂衣，胡宁事渔钓。安期始遗舄，千古谢荣耀。
<br>
<br>　　投迹庶可齐，沧浪有孤棹。
<br>
<br>　　卷141_13  「灞上闲居」王昌龄
<br>
<br>　　鸿都有归客，偃卧滋阳村。轩冕无枉顾，清川照我门。
<br>
<br>　　空林网夕阳，寒鸟赴荒园。廓落时得意，怀哉莫与言。
<br>
<br>　　庭前有孤鹤，欲啄常翩翻。为我衔素书，吊彼颜与原。
<br>
<br>　　二君既不朽，所以慰其魂。
<br>
<br>　　卷141_14  「风凉原上作」王昌龄
<br>
<br>　　阴岑宿云归，烟雾湿松柏。风凄日初晓，下岭望川泽。
<br>
<br>　　远山无晦明，秋水千里白。佳气盘未央，圣人在凝碧。
<br>
<br>　　关门阻天下，信是帝王宅。海内方晏然，庙堂有奇策。
<br>
<br>　　时贞守全运，罢去游说客。予忝兰台人，幽寻免贻责。
<br>
<br>　　卷141_15  「裴六书堂」王昌龄
<br>
<br>　　闲堂闭空阴，竹林但清响。窗下长啸客，区中无遗想。
<br>
<br>　　经纶精微言，兼济当独往。
<br>
<br>　　卷141_16  「江上闻笛」王昌龄
<br>
<br>　　横笛怨江月，扁舟何处寻。声长楚山外，曲绕胡关深。
<br>
<br>　　相去万馀里，遥传此夜心。寥寥浦溆寒，响尽惟幽林。
<br>
<br>　　不知谁家子，复奏邯郸音。水客皆拥棹，空霜遂盈襟。
<br>
<br>　　羸马望北走，迁人悲越吟。何当边草白，旌节陇城阴。
<br>
<br>　　卷141_17  「太湖秋夕」王昌龄
<br>
<br>　　水宿烟雨寒，洞庭霜落微。月明移舟去，夜静魂梦归。
<br>
<br>　　暗觉海风度，萧萧闻雁飞。
<br>
<br>　　卷141_18  「赵十四兄见访」王昌龄
<br>
<br>　　客来舒长簟，开x延清风。但有无弦琴，共君尽尊中。
<br>
<br>　　晚来常读易，顷者欲还嵩。世事何须道，黄精且养蒙。
<br>
<br>　　嵇康殊寡识，张翰独知终。忽忆鲈鱼，扁舟往江东。
<br>
<br>　　卷141_19  「过华阴」王昌龄
<br>
<br>　　云起太华山，云山互明灭。东峰始含景，了了见松雪。
<br>
<br>　　羁人感幽栖，映转奇绝。欣然忘所疲，永望吟不辍。
<br>
<br>　　信宿百馀里，出关玩新月。何意昨来心，遇物遂迁别。
<br>
<br>　　人生屡如此，何以肆愉悦。
<br>
<br>　　卷141_20  「九江口作」王昌龄
<br>
<br>　　漭漭江势阔，雨开浔阳秋。驿门是高岸，望尽黄芦洲。
<br>
<br>　　水与五溪合，心期万里游。明时无弃才，谪去随孤舟。
<br>
<br>　　鸷鸟立寒木，丈夫佩吴钩。何当报君恩，却系单于头。
<br>
<br>　　卷141_21  「大梁途中作」王昌龄
<br>
<br>　　怏怏步长道，客行渺无端。郊原欲下雪，天地棱棱寒。
<br>
<br>　　当时每酣醉，不觉行路难。今日无酒钱，凄惶向谁叹。
<br>
<br>　　卷141_22  「途中作」王昌龄
<br>
<br>　　游人愁岁晏，早起遵王畿。坠叶吹未晓，疏林月微微。
<br>
<br>　　惊禽栖不定，寒兽相因依。叹此霜露下，复闻鸿雁飞。
<br>
<br>　　渺然江南意，惜与中途违。羁旅悲壮发，别离念征衣。
<br>
<br>　　永图岂劳止，明节期所归。宁厌楚山曲，无人长掩扉。
<br>
<br>　　卷141_23  「山行入泾州」王昌龄
<br>
<br>　　倦此山路长，停骖问宾御。林峦信回惑，白日落何处。
<br>
<br>　　徙倚望长风，滔滔引归虑。微雨随云收，靼山去。
<br>
<br>　　西临有边邑，北走尽亭戍。泾水横白烟，州城隐寒树。
<br>
<br>　　所嗟异风俗，已自少情趣。岂伊怀土多，触目忻所遇。
<br>
<br>　　卷141_24  「小敷谷龙潭祠作」王昌龄
<br>
<br>　　崖谷喷疾流，地中有雷集。百泉势相荡，巨石皆却立。
<br>
<br>　　跳波沸峥嵘，深处不可挹。昏为蛟龙怒，清见云雨入。
<br>
<br>　　灵怪崇偏祠，废兴自兹邑。沉淫顷多昧，檐宇遂不葺。
<br>
<br>　　吾闻被明典，盛德惟世及。生人载山川，血食报原隰。
<br>
<br>　　岂伊骇微险，将以循m揖。□飞振吕梁，忠信亦我习。
<br>
<br>　　波流浸已广，悔吝在所汲。溪水有清源，褰裳靡沾湿。
<br>
<br>　　卷141_25  「段宥厅孤桐」王昌龄
<br>
<br>　　凤凰所宿处，月映孤桐寒。槁叶零落尽，空柯苍翠残。
<br>
<br>　　虚心谁能见，直影非无端。响发调尚苦，清商劳一弹。
<br>
<br>　　卷141_26  「琴」王昌龄
<br>
<br>　　孤桐秘虚鸣，朴素传幽真。仿佛弦指外，遂见初古人。
<br>
<br>　　意远风雪苦，时来江山春。高宴未终曲，谁能辨经纶。
<br>
<br>　　卷141_27  「初日」王昌龄
<br>
<br>　　初日净金闺，先照床前暖。斜光入罗幕，稍稍亲丝管。
<br>
<br>　　云发不能梳，杨花更吹满。
<br>
<br>　　卷141_28  「失题」王昌龄
<br>
<br>　　奸雄乃得志，遂使群心摇。赤风荡中原，烈火无遗巢。
<br>
<br>　　一人计不用，万里空萧条。
<br>
<br>　　卷141_29  「赠宇文中丞（本畅当诗）」王昌龄
<br>
<br>　　仆本C落人，辱当州郡使。量力颇及早，谢归今即已。
<br>
<br>　　萧萧若凌虚，衿带顷消靡。车服卒然来，涔阳作游子。
<br>
<br>　　郁郁寡开颜，默默独行李。忽逢平生友，一笑方在此。
<br>
<br>　　秋清宁风日，楚思浩云水。为语弋林者，冥冥鸿远矣。
<br>
<br>　　卷141_30  「箜篌引」王昌龄
<br>
<br>　　卢G郡南夜泊舟，夜闻两岸羌戎讴，其时月黑猿啾啾。
<br>
<br>　　微雨沾衣令人愁，有一迁客登高楼，不言不寐弹箜篌。
<br>
<br>　　弹作蓟门桑叶秋，风沙飒飒青冢头，将军铁骢汗血流。
<br>
<br>　　深入匈奴战未休，黄旗一点兵马收，乱杀胡人积如丘。
<br>
<br>　　疮病驱来配边州，仍披漠北羔羊裘，颜色饥枯掩面羞。
<br>
<br>　　眼眶泪滴深两眸，思还本乡食牦牛，欲语不得指咽喉。
<br>
<br>　　或有强壮能咿Γ意说被他边将雠，五世属藩汉主留。
<br>
<br>　　碧毛毡帐河曲游，橐驼五万部落稠，敕赐飞凤金兜鍪。
<br>
<br>　　为君百战如过筹，静扫阴山无鸟投，家藏铁券特承优。
<br>
<br>　　黄金千斤不称求，九族分离作楚囚，深溪寂寞弦苦幽。
<br>
<br>　　草木悲感声飕v，仆本东山为国忧，明光殿前论九畴。
<br>
<br>　　簏读兵书尽冥搜，为君掌上施权谋，洞晓山川无与俦。
<br>
<br>　　紫宸诏发远怀柔，摇笔飞霜如夺钩，鬼神不得知其由。
<br>
<br>　　怜爱苍生比蚍蜉，朔河屯兵须渐抽，尽遣降来拜御沟。
<br>
<br>　　便令海内休戈矛，何用班超定远侯，史臣书之得已不。
<br>
<br>　　卷141_31  「乌栖曲」王昌龄
<br>
<br>　　白马逐朱车，黄昏入狭邪。柳树乌争宿，
<br>
<br>　　争枝未得飞上屋。东房少妇婿从军，每听乌啼知夜分。
<br>
<br>　　卷141_32  「城傍曲」王昌龄
<br>
<br>　　秋风鸣桑条，草白狐兔骄。邯郸饮来酒未消，
<br>
<br>　　城北原平掣皂雕。射杀空营两腾虎，回身却月佩弓。
<br>
<br>　　卷141_33  「行路难」王昌龄
<br>
<br>　　双丝作绠系银瓶，百尺寒泉辘轳上。悬丝一绝不可望，
<br>
<br>　　似妾倾心在君掌。人生意气好迁捐，只重狂花不重贤。
<br>
<br>　　宴罢调筝奏离鹤，回娇转盼泣君前。君不见，眼前事，
<br>
<br>　　岂保须臾心勿异。西山日下雨足稀，侧有浮云无所寄。
<br>
<br>　　但愿莫忘前者言，锉骨黄尘亦无愧。行路难，劝君酒，
<br>
<br>　　莫辞烦，美酒千钟犹可尽，心中片愧何可论。
<br>
<br>　　一闻汉主思故剑，使妾长嗟万古魂。
<br>
<br>　　卷141_34  「奉赠张荆州」王昌龄
<br>
<br>　　祝融之峰紫云衔，翠如何其雪崭岩。邑西有路缘石壁，
<br>
<br>　　我欲从之卧穹嵌。鱼有心兮脱网罟，江无人兮鸣枫杉。
<br>
<br>　　王君飞舄仍未去，苏耽宅中意遥缄。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
