<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百七十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百七十七
<br>
<br>　　卷577_1  「春晓曲（一作齐梁体）」温庭筠
<br>
<br>　　家临长信往来道，乳燕双双拂烟草。油壁车轻金犊肥，
<br>
<br>　　流苏帐晓春鸡早。笼中娇鸟暖犹睡，帘外落花闲不扫。
<br>
<br>　　衰桃一树近前池，似惜红颜镜中老。
<br>
<br>　　卷577_2  「猎骑辞」温庭筠
<br>
<br>　　早辞平殿，夕奉湘南宴。香兔抱微烟，重鳞叠轻扇。
<br>
<br>　　蚕饥使君马，雁避将军箭。宝柱惜离弦，流黄悲赤县。
<br>
<br>　　理钗低舞鬓，换袖回歌面。晚柳未如丝，春花已如霰。
<br>
<br>　　所嗟故里曲，不及青楼宴。
<br>
<br>　　卷577_3  「西州词（吴声）」温庭筠
<br>
<br>　　悠悠复悠悠，昨日下西州。西州风色好，遥见武昌楼。
<br>
<br>　　武昌何郁郁，侬家定无匹。小妇被流黄，登楼抚瑶瑟。
<br>
<br>　　朱弦繁复轻，素手直凄清。一弹三四解，掩抑似含情。
<br>
<br>　　南楼登且望，西江广复平。艇子摇两桨，催过石头城。
<br>
<br>　　门前乌臼树，惨澹天将曙。飞复还，郎随早帆去。
<br>
<br>　　回头语同伴，定复负情侬。去帆不安幅，作抵使西风。
<br>
<br>　　他日相寻索，莫作西州客。西州人不归，春草年年碧。
<br>
<br>　　卷577_4  「烧歌」温庭筠
<br>
<br>　　起来望南山，山火烧山田。微红夕如灭，短焰复相连。
<br>
<br>　　差差向岩石，冉冉凌青壁。低随回风尽，远照檐茅赤。
<br>
<br>　　邻翁能楚言，倚插欲潸然。自言楚越俗，烧为早田。
<br>
<br>　　豆苗虫促促，篱上花当屋。废栈豕归栏，广场鸡啄粟。
<br>
<br>　　新年春雨晴，处处赛神声。持钱就人卜，敲瓦隔林鸣。
<br>
<br>　　卜得山上卦，归来桑枣下。吹火向白茅，腰镰映W蔗。
<br>
<br>　　风驱槲叶烟，槲树连平山。迸星拂霞外，飞烬落阶前。
<br>
<br>　　仰面呻复嚏，鸦娘咒丰岁。谁知苍翠容，尽作官家税。
<br>
<br>　　卷577_5  「长安寺」温庭筠
<br>
<br>　　仁祠写露宫，长安佳气浓。烟树含葱`，金刹映zv茸。
<br>
<br>　　绣户香焚象，珠网玉盘龙。宝题斜翡翠，天井倒芙蓉。
<br>
<br>　　幡长回远吹，窗虚含晓风。游骑迷青锁，归鸟思华钟。
<br>
<br>　　云沓絮棋危羽葆背花重。所嗟莲社客，轻荡不相从。
<br>
<br>　　卷577_43  「和沈参军招友生观芙蓉池」温庭筠
<br>
<br>　　桂栋坐清晓，瑶琴商凤丝。况闻楚泽香，适与秋风期。
<br>
<br>　　遂从棹萍客，静啸烟草湄。倒影回澹荡，愁红媚涟漪。
<br>
<br>　　湘茎久鲜涩，宿雨增离披。而我江海意，楚游动梦思。
<br>
<br>　　北渚水云叶，南塘烟雾枝。岂亡台榭芳，独与鸥鸟知。
<br>
<br>　　珠坠鱼迸浅，影多凫泛迟。落英不可攀，返照昏澄陂。
<br>
<br>　　卷577_44  「寓怀」温庭筠
<br>
<br>　　诚足不顾得，妄矜徒有言。语斯谅未尽，隐显何悠然。
<br>
<br>　　洵彼都邑盛，眷惟车马喧。自期尊客卿，非意干王孙。
<br>
<br>　　衔知有贞爵，处实非厚颜。苟无海岱气，奚取壶浆恩。
<br>
<br>　　唯丝南山杨，适我松菊香。鹏d诚未忆，谁谓凌风翔。
<br>
<br>　　卷577_45  「余昔自西滨得兰数本移艺于庭亦既逾岁…遂寄情于此」温庭筠
<br>
<br>　　寓赏本殊致，意幽非我情。吾常有流浅，外物无重轻。
<br>
<br>　　各言艺幽深，彼美香素茎。岂为赏者设，自保孤根生。
<br>
<br>　　易地无赤株，丽土亦同荣。赏际林壑近，泛馀烟露清。
<br>
<br>　　余怀既郁陶，尔类徒纵横。妍蚩苟不信，宠辱何为惊。
<br>
<br>　　贞隐谅无迹，激时犹拣名。幽丛霭绿畹，岂必怀归耕。
<br>
<br>　　卷577_46  「秋日」温庭筠
<br>
<br>　　爽气变昏旦，神皋遍原隰。烟华久荡摇，石涧仍清急。
<br>
<br>　　柳暗山犬吠，蒲荒水禽立。菊花明欲迷，枣叶光如湿。
<br>
<br>　　天籁思林岭，车尘倦都邑。p张夙所违，悔吝何由入。
<br>
<br>　　芳草秋可藉，幽泉晓堪汲。牧羊烧外鸣，林果雨中拾。
<br>
<br>　　复此遂闲旷，然脱羁絷。田收鸟雀喧，气肃龙蛇蛰。
<br>
<br>　　佳节足丰穰，良朋阻游集。沉机日寂寥，葆素常呼吸。
<br>
<br>　　投迹倦攸往，放怀志所执。良时有东，吾将事蓑笠。
<br>
<br>　　卷577_47  「七夕」温庭筠
<br>
<br>　　鸣机札札停金梭，芙蓉澹荡生池波。神轩红粉陈香罗，
<br>
<br>　　凤低蝉薄愁双蛾。微光奕奕凌天河，鸾咽鹤唳飘u歌。
<br>
<br>　　弯桥销尽愁奈何，天气骀荡云陂e.平明花木有秋意，
<br>
<br>　　露湿彩盘蛛网多。
<br>
<br>　　卷577_48  「酬友人」温庭筠
<br>
<br>　　辞荣亦素尚，倦游非夙心。宁复思金籍，独此卧烟林。
<br>
<br>　　闲云无定貌，佳树有馀阴。坐久芰荷发，钓阑茭苇深。
<br>
<br>　　游鱼自摇漾，浴鸟故浮沉。唯君清露夕，一为洒烦襟。
<br>
<br>　　卷577_49  「观舞妓」温庭筠
<br>
<br>　　朔音悲G管，瑶踏动芳尘。总袖时增怨，听破复含埂
<br>
<br>　　凝腰倚风软，花题照锦春。朱弦固凄紧，琼树亦迷人。
<br>
<br>　　卷577_50  「边笳曲（一作齐梁体）」温庭筠
<br>
<br>　　朔管迎秋动，雕阴雁来早。上郡隐黄云，天山吹白草。
<br>
<br>　　嘶马悲寒碛，朝阳照霜堡。江南戍客心，门外芙蓉老。
<br>
<br>　　卷577_51  「经西坞偶题」温庭筠
<br>
<br>　　摇摇弱柳黄鹂啼，芳草无情人自迷。日影明灭金色鲤，
<br>
<br>　　杏花唼喋青头鸡。微红奈蒂惹峰粉，洁白芹芽穿燕泥。
<br>
<br>　　借问含瓜蚝问拢昔年曾到武陵溪。
<br>
<br>　　卷577_52  「金虎台」温庭筠
<br>
<br>　　碧草连金虎，青苔蔽石麟。皓齿芳尘起，纤腰玉树春。
<br>
<br>　　倚瑟红铅湿，分香翠黛埂Ｋ言奉陵寝，相顾复沾巾。
<br>
<br>　　卷577_53  「侠客行（一作齐梁体）」温庭筠
<br>
<br>　　欲出鸿都门，阴云蔽城阙。宝剑黯如水，微红湿馀血。
<br>
<br>　　白马夜频惊，三更霸陵雪。
<br>
<br>　　卷577_54  「咏晓」温庭筠
<br>
<br>　　虫歇纱窗静，鸦散碧梧寒。稍惊朝动，犹传清漏残。
<br>
<br>　　乱珠凝烛泪，微红上露盘。褰衣复理鬓，馀润拂芝兰。
<br>
<br>　　卷577_55  「芙蓉」温庭筠
<br>
<br>　　剌茎澹荡碧，花片参差红。吴歌秋水冷，湘庙夜云空。
<br>
<br>　　浓艳香露里，美人青镜中。南楼未归客，一夕练塘东。
<br>
<br>　　卷577_56  「敕勒歌塞北」温庭筠
<br>
<br>　　敕勒金fj壁，阴山无岁华。帐外风飘雪，营前月照沙。
<br>
<br>　　羌儿吹玉管，胡姬踏锦花。却笑江南客，梅落不归家。
<br>
<br>　　卷577_57  「邯郸郭公词」温庭筠
<br>
<br>　　金笳悲故曲，玉座积深尘。言是邯郸伎，不见邺城人。
<br>
<br>　　青苔竟埋骨，红粉自伤神。唯有漳河柳，还向旧营春。
<br>
<br>　　卷577_58  「古意」温庭筠
<br>
<br>　　莫莫复莫莫，丝萝缘涧壑。散木无斧斤，纤茎得依托。
<br>
<br>　　枝低浴鸟歇，根静悬泉落。不虑见春迟，空伤致身错。
<br>
<br>　　卷577_59  「齐宫」温庭筠
<br>
<br>　　白马杂金饰，言从雕辇回。粉香随笑度，鬓态伴愁来。
<br>
<br>　　远水斜如剪，青莎绿似裁。所恨章华日，冉冉下层台。
<br>
<br>　　卷577_60  「春日（一作齐梁体）」温庭筠
<br>
<br>　　柳岸杏花稀，梅梁乳燕飞。美人鸾镜笑，嘶马雁门归。
<br>
<br>　　楚宫云影薄，台城心赏违。从来千里恨，边色满戎衣。
<br>
<br>　　卷577_61  「咏春幡」温庭筠
<br>
<br>　　闲庭见早梅，花影为谁栽。碧烟随刃落，蝉鬓觉春来。
<br>
<br>　　代郡嘶金勒，梵声悲镜台。玉钗风不定，香步独徘徊。
<br>
<br>　　卷577_62  「陈宫词」温庭筠
<br>
<br>　　鸡鸣人草草，香辇出宫花。妓语细腰转，马嘶金面斜。
<br>
<br>　　早莺随彩仗，惊雉避凝笳。淅沥湘风外，红轮映曙霞。
<br>
<br>　　卷577_63  「春日野行」温庭筠
<br>
<br>　　骑马踏烟莎，青春奈怨何。蝶翎朝粉尽，鸦背夕阳多。
<br>
<br>　　柳艳欺芳带，山愁萦翠蛾。别情无处说，方寸是星河。
<br>
<br>　　卷577_64  「咏梗ㄒ蛔髌肓禾澹」温庭筠
<br>
<br>　　毛羽敛愁翠，黛娇攒艳春。恨容偏落泪，低态定思人。
<br>
<br>　　枕上梦随月，扇边歌绕尘。玉钩鸾不住，波浅石磷磷。
<br>
<br>　　卷577_65  「中书令裴公挽歌词二首」温庭筠
<br>
<br>　　王俭风华首，萧何社稷臣。丹阳布衣客，莲渚白头人。
<br>
<br>　　铭勒燕山暮，碑沉汉水春。从今虚醉饱，无复污车茵。
<br>
<br>　　箭下妖星落，风前杀气回。国香荀令去，楼月庾公来。
<br>
<br>　　玉玺终无虑，金g意不开。空嗟荐贤路，芳草满燕台。
<br>
<br>　　卷577_66  「唐庄恪太子挽歌词二首」温庭筠
<br>
<br>　　叠鼓辞宫殿，悲笳降杳冥。影离云外日，光灭火前星。
<br>
<br>　　邺客瞻秦苑，商公下汉庭。依依陵树色，空绕古原青。
<br>
<br>　　东府虚容卫，西园寄梦思。凤悬吹曲夜，鸡断问安时。
<br>
<br>　　尘陌都人恨，霜郊R马悲。唯馀埋璧地，烟草近丹墀。
<br>
<br>　　卷577_67  「秘书刘尚书挽歌词二首」温庭筠
<br>
<br>　　王笔活鸾凤，谢诗生芙蓉。学筵开绛帐，谈柄发洪钟。
<br>
<br>　　粉署见飞f，玉山猜卧龙。遗风丽清韵，萧散九原松。
<br>
<br>　　麈尾近良玉，鹤裘吹素丝。坏陵殷浩谪，春墅谢安棋。
<br>
<br>　　京口贵公子，襄阳诸女儿。折花兼踏月，多唱柳郎词。
<br>
<br>　　卷577_68  「太子西池二首（一作齐梁体）」温庭筠
<br>
<br>　　梨花雪压枝，莺啭柳如丝。懒逐妆成晓，春融梦觉迟。
<br>
<br>　　鬓轻全作影，骨澄闯擅肌Ｄ信张公子，窗间断暗期。
<br>
<br>　　花红兰紫茎，愁草雨新晴。柳占三春色，莺偷百鸟声。
<br>
<br>　　日长嫌辇重，风暖觉衣轻。薄暮香尘起，长杨落照明。
<br>
<br>　　卷577_69  「西陵道士茶歌」温庭筠
<br>
<br>　　乳窦溅溅通石脉，绿尘愁草春江色。涧花入井水味香，
<br>
<br>　　山月当人松影直。仙翁白扇霜鸟翎，拂坛夜读黄庭经。
<br>
<br>　　疏香皓齿有馀味，更觉鹤心通杳冥。
<br>
<br>　　卷577_70  「过西堡塞北」温庭筠
<br>
<br>　　浅草干河阔，丛棘废城高。白马犀匕首，黑裘金佩刀。
<br>
<br>　　霜清彻兔目，风急吹雕毛。一经何用厄，日暮涕沾袍。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
