<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百七十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百七十一
<br>
<br>　　卷271_1  「寒食日恩赐火」窦叔向
<br>
<br>　　恩光及小臣，华烛忽惊春。电影随中使，星辉拂路人。
<br>
<br>　　幸因榆柳暖，一照草茅贫。
<br>
<br>　　卷271_2  「端午日恩赐百索」窦叔向
<br>
<br>　　仙宫长命缕，端午降殊私。事盛蛟龙见，恩深犬马知。
<br>
<br>　　馀生倘可续，终冀答明时。
<br>
<br>　　卷271_3  「贞懿皇后挽歌三首（今存二首）」窦叔向
<br>
<br>　　二陵恭妇道，六寝盛皇情。礼逊生前贵，恩追殁后荣。
<br>
<br>　　幼王亲捧土，爱女复边茔。东望长如在，谁云向玉京。
<br>
<br>　　后庭攀画柳，上陌咽清笳。命妇羞O叶，都人插柰花。
<br>
<br>　　寿宫星月异，仙路往来赊。纵有迎仙术，终悲隔绛纱。
<br>
<br>　　卷271_4  「秋砧送邑大夫」窦叔向
<br>
<br>　　断续长门下，清泠逆旅秋。征夫应待信，寒女不胜愁。
<br>
<br>　　带月飞城上，因风散陌头。离居偏入听，况复送归舟。
<br>
<br>　　卷271_5  「过担石湖」窦叔向
<br>
<br>　　晓发渔门戍，晴看担石湖。日衔高浪出，天入四空无。
<br>
<br>　　尺寸分洲岛，纤毫指舳舻。渺然从此去，谁念客帆孤。
<br>
<br>　　卷271_6  「春日早朝应制」窦叔向
<br>
<br>　　紫殿俯千官，春松应合欢。御炉香焰暖，驰道玉声寒。
<br>
<br>　　乳燕翻珠缀，祥乌集露盘。宫花一万树，不敢举头看。
<br>
<br>　　卷271_7  「酬李袁州嘉v」窦叔向
<br>
<br>　　少年轻会复轻离，老大关心总是悲。强说前程聊自慰，
<br>
<br>　　未知携手定何时。公才屈指登黄阁，匪服胡颜上赤墀。
<br>
<br>　　想到长安诵佳句，满朝谁不念琼枝。
<br>
<br>　　卷271_8  「夏夜宿表兄话旧」窦叔向
<br>
<br>　　夜合花开香满庭，夜深微雨醉初醒。远书珍重何曾达，
<br>
<br>　　旧事凄凉不可听。去日儿童皆长大，昔年亲友半凋零。
<br>
<br>　　明朝又是孤舟别，愁见河桥酒幔青。
<br>
<br>　　卷271_9  「句」窦叔向
<br>
<br>　　禁兵环素，宫女哭寒云。
<br>
<br>　　（《哀挽》第三首，止存二句。见《联珠集叙》）。
<br>
<br>　　卷271_10  「晚次方山精舍却寄张荐员外」窦常
<br>
<br>　　楚腊还无雪，江春又足风。马羸三径外，人病四愁中。
<br>
<br>　　西塞波涛阔，南朝寺舍空。犹衔步兵酒，宿醉在除东。
<br>
<br>　　卷271_11  「和裴端公枢芜城秋夕简远近亲知」窦常
<br>
<br>　　岁积登朝恋，秋加陋巷贫。宿酲因夜歇，佳句得愁新。
<br>
<br>　　尽日凭幽几，何时上软轮。汉廷风宪在，应念匪躬人。
<br>
<br>　　卷271_12  「项亭怀古」窦常
<br>
<br>　　力取诚多难，天亡路亦穷。有心裁帐下，无面到江东。
<br>
<br>　　命厄留骓处，年销逐鹿中。汉家神器在，须废拔山功。
<br>
<br>　　卷271_13  「奉使西还早发小涧馆寄卢滁州迈」窦常
<br>
<br>　　野棠花覆地，山馆夜来阴。马迹穿云去，鸡声出涧深。
<br>
<br>　　清风时偃草，久旱或为霖。试与逆嘶埃犹坚借寇心。
<br>
<br>　　卷271_14  「早发金钩店寄奚十唐大二茂才」窦常
<br>
<br>　　出门山未曙，风叶暗萧萧。月影临荒栅，泉声近废桥。
<br>
<br>　　岁经秋后役，程在洛中遥。寄谢金门侣，弓旌误见招。
<br>
<br>　　卷271_15  「途中立春寄杨郇伯」窦常
<br>
<br>　　浪迹终年客，惊心此地春。风前独去马，泽畔耦耕人。
<br>
<br>　　老大交情重，悲凉外物亲。子云今在宅，应见柳条新。
<br>
<br>　　卷271_16  「故秘监丹阳郡公延陵包公挽歌词」窦常
<br>
<br>　　卓绝明时第，孤贞贵后贫。S诜为胄子，季札是乡人。
<br>
<br>　　笔下调金石，花开领|绅。那堪归葬日，哭渡柳杨津。
<br>
<br>　　卷271_17  「凉国惠康公主挽歌」窦常
<br>
<br>　　玉立分尧绪，笄年下相门。早加于氏对，偏占馆陶恩。
<br>
<br>　　泪有潜成血，香无却返魂。共知何驸马，垂白抱天孙。
<br>
<br>　　卷271_18  「哭张仓曹南史」窦常
<br>
<br>　　万事竟蹉跎，重泉恨若何。官临环卫小，身逐转蓬多。
<br>
<br>　　丽藻尝专席，闲情欲烂柯。春风宛陵路，丹碓诓撞ā
<br>
<br>　　卷271_19  「北固晚眺」窦常
<br>
<br>　　水国芒种后，梅天风雨凉。露蚕开晚簇，江燕绕危樯。
<br>
<br>　　山趾北来固，潮头西去长。年年此登眺，人事几销亡。
<br>
<br>　　卷271_20  「谒三闾庙」窦常
<br>
<br>　　君非三谏寤，礼许一身逃。自树终天戚，何裨事主劳。
<br>
<br>　　众鱼应饵骨，多士尽J糟。有客椒浆奠，文衰不继骚。
<br>
<br>　　卷271_21  「茅山赠梁尊师」窦常
<br>
<br>　　云屋何年客，青山白日长。种花春扫雪，看夜焚香。
<br>
<br>　　上象壶中阔，平生醉里忙。幸承仙籍后，乞取大还方。
<br>
<br>　　卷271_22  「谒诸葛武侯庙」窦常
<br>
<br>　　永安宫外有祠堂，鱼水恩深祚不长。角立一方初退舍，
<br>
<br>　　拟称三汉更图王。人同过隙无留影，石在穷沙尚启行。
<br>
<br>　　归蜀降吴竟何事，为陵为谷共苍苍。
<br>
<br>　　卷271_23  「奉贺太保岐公承恩致政」窦常
<br>
<br>　　君为宫保及清时，冠盖初闲拜武迟。五色诏中宣九德，
<br>
<br>　　百僚班外置三师。山泉遂性休称疾，子弟能官各受词。
<br>
<br>　　不学铸金思范蠡，乞言犹许上丹墀。
<br>
<br>　　卷271_24  「之任武陵，寒食日途次松滋渡，先寄刘员外禹锡」窦常
<br>
<br>　　杏花榆荚晓风前，云际离离上峡船。江转数程淹驿骑，
<br>
<br>　　楚曾三户少人烟。看春又过清明节，算老重经癸巳年。
<br>
<br>　　幸得柱山当郡舍，在朝长咏卜居篇。
<br>
<br>　　卷271_25  「奉寄辰州房使君郎中」窦常
<br>
<br>　　汉代文明今盛明，犹将贾傅暂专城。何妨密旨先符竹，
<br>
<br>　　莫是除书误姓名。蜗舍喜时春梦去，隼行处瘴江清。
<br>
<br>　　新年只可三十二，却笑潘郎白发生。
<br>
<br>　　卷271_26  「立春后言怀招汴州李匡衙推」窦常
<br>
<br>　　闲斋夜击唾壶歌，试望夷门奈远何。每听寒笳离梦断，
<br>
<br>　　时窥清鉴旅愁多。初惊宵漏丁丁促，已觉春风习习和。
<br>
<br>　　海内故人君最老，花开鞭马更相过。
<br>
<br>　　卷271_27  「奉送职方崔员外摄中丞新罗册使」窦常
<br>
<br>　　帝命海东使，人行天一涯。辨方知木德，开国有金家。
<br>
<br>　　册拜申恩重，留欢作限赊。顺风鲸浪热，初日锦帆斜。
<br>
<br>　　夜色潜然火，秋期独往槎。慰安皆喻旨，忠信自无瑕。
<br>
<br>　　发美童年髻，簪香子月花。便随琛赆入，正朔在中华。
<br>
<br>　　卷271_28  「酬舍弟牟秋日洛阳官舍寄怀十韵」窦常
<br>
<br>　　幼为逃难者，才省用兵初。去国三苗外，全生四纪馀。
<br>
<br>　　老头亲帝里，归处失吾庐。逝水犹呜咽，祥云自卷舒。
<br>
<br>　　正郎曾首拜，亚尹未平除。几变陶家柳，空传魏阙书。
<br>
<br>　　思凌天际鹤，言甚辙中鱼。玉立知求己，金声乍起予。
<br>
<br>　　在朝鱼水分，多病雪霜居。忽报阳春曲，纵横恨不如。
<br>
<br>　　卷271_29  「求自试」窦常
<br>
<br>　　仙禁祥云合，高梧彩凤游。沈冥求自试，通鉴果蒙收。
<br>
<br>　　文墨悲无位，诗书误白头。陈王抗表日，毛遂请行秋。
<br>
<br>　　双剑曾埋狱，司空问斗牛。希垂拂拭惠，感激愿相投。
<br>
<br>　　卷271_30  「花发上林」窦常
<br>
<br>　　上苑晓沈沈，花枝乱缀阴。色浮双阙近，春入九门深。
<br>
<br>　　向暖风初扇，馀寒雪尚侵。艳回秦女目，愁处越人心。
<br>
<br>　　绕绕时萦蝶，关关乍引禽。宁知幽谷羽，一举欲依林。
<br>
<br>　　卷271_31  「过宋氏五女旧居（宋氏女姊五人，贞元中同入宫）」窦常
<br>
<br>　　谢庭风韵婕妤才，天纵斯文去不回。
<br>
<br>　　一宅柳花今似雪，乡人拟筑望仙台。
<br>
<br>　　卷271_32  「还京乐歌词」窦常
<br>
<br>　　百战初休十万师，国人西望翠华时。
<br>
<br>　　家家尽唱升平曲，帝幸梨园亲制词。
<br>
<br>　　卷271_33  「商山祠堂即事」窦常
<br>
<br>　　夺嫡心萌事可忧，四贤西笑暂安刘。
<br>
<br>　　后王不敢论组，土偶人前枳树秋。
<br>
<br>　　卷271_34  「七夕（一本有寄怀二字）」窦常
<br>
<br>　　露盘花水望三星，仿佛虚无为降灵。
<br>
<br>　　斜汉没时人不寐，几条蛛网下风庭。
<br>
<br>　　卷271_35  「杏山馆听子规」窦常
<br>
<br>　　楚塞馀春听渐稀，断猿今夕让沾衣。
<br>
<br>　　云埋老树空山里，仿佛千声一度飞。
<br>
<br>　　卷271_36  「史馆候别蒋拾遗不遇」窦牟
<br>
<br>　　千门万户迷，伫立月华西。画戟晨光动，春松宿露低。
<br>
<br>　　主文亲玉，通籍入金闺。肯念从戎去，风沙事鼓鼙。
<br>
<br>　　卷271_37  「早赴临台立马待漏口号寄弟群」窦牟
<br>
<br>　　上陌行初尽，严城立未开。人疑早朝去，客是远方来。
<br>
<br>　　伏奏徒将命，周行自引才。可怜霄汉曙，鸳鹭正徘徊。
<br>
<br>　　卷271_38  「缑氏拜陵回道中呈李舍人少尹」窦牟
<br>
<br>　　忽忝诸卿位，仍陪长者车。礼容皆若旧，名籍自凭虚。
<br>
<br>　　上路花偏早，空山云甚馀。却愁新咏发，酬和不相如。
<br>
<br>　　卷271_39  「陪韩院长韦河南同寻刘师不遇（三字分韵，牟得同字）」窦牟
<br>
<br>　　仙客诚难访，吾人岂易同。独游应驻景，相顾且吟风。
<br>
<br>　　药畹琼枝秀，斋轩粉壁空。不题三五字，何以达壶公。
<br>
<br>　　卷271_40  「送东光吕少府之官连帅奏授」窦牟
<br>
<br>　　远爱东光县，平临若木津。一城先见日，百里早惊春。
<br>
<br>　　德礼邀才重，恩辉拜命新。几时裁尺素，沧海有枯鳞。
<br>
<br>　　卷271_41  「送刘公达判官赴天德军幕」窦牟
<br>
<br>　　特建青油幕，量分紫禁师。自然知召子，不用问从谁。
<br>
<br>　　文武轻车少，腥膻左衽衰。北风如有寄，画取受降时。
<br>
<br>　　卷271_42  「故秘监丹阳郡公延陵包公挽歌」窦牟
<br>
<br>　　台鼎尝虚位，夔龙莫致尧。德音冥秘府，风韵散清朝。
<br>
<br>　　天上文星落，林端玉树凋。有吴君子墓，返葬故山遥。
<br>
<br>　　卷271_43  「望终南」窦牟
<br>
<br>　　日爱南山好，时逢夏景残。白云兼似雪，清昼乍生寒。
<br>
<br>　　九陌峰如坠，千门翠可团。欲知形胜尽，都在紫宸看。
<br>
<br>　　卷271_44  「秋夕闲居对雨赠别卢七侍御坦」窦牟
<br>
<br>　　燕燕辞巢蝉蜕枝，穷居积雨坏藩篱。夜长檐C寒无寝，
<br>
<br>　　日晏厨烟湿未炊。悟主一言那可学，从军五首竟徒为。
<br>
<br>　　故人骢马朝天使，洛下秋声恐要知。
<br>
<br>　　卷271_45  「晚过敷水驿却寄华州使院张郑二侍御」窦牟
<br>
<br>　　春雨如烟又若丝，晓来昏处晚晴时。仙人掌上芙蓉沼，
<br>
<br>　　柱史关西松柏祠。几许岁华销道路，无穷王事系戎师。
<br>
<br>　　回瞻二妙非吾侣，日对三峰自有期。
<br>
<br>　　卷271_46  「洛下闲居夜晴观雪寄四远诸兄弟」窦牟
<br>
<br>　　雪月相辉云四开，终风助冻不扬埃。万重琼树宫中接，
<br>
<br>　　一直银河天上来。荆楚岁时知染翰，湘吴醇酎忆衔杯。
<br>
<br>　　强题缣素无颜色，鸿雁南飞早晚回。
<br>
<br>　　卷271_47  「天津晓望因寄呈分司一二省郎」窦牟
<br>
<br>　　万乘西都去，千门正位虚。凿龙横碧落，提象出华胥。
<br>
<br>　　望幸宫嫔老，迎春海燕初。保厘才半仗，容卫尽空庐。
<br>
<br>　　要自词难拟，繇来画不如。散郎无所属，聊事穆清居。
<br>
<br>　　卷271_48  「早入朝书事」窦牟
<br>
<br>　　紫陌纷如画，彤庭郁未晨。列星沈骑火，残月暗车尘。
<br>
<br>　　隐轸排霄翰，差池跨海鳞。玉声繁似乐，香泽散成春。
<br>
<br>　　叹息驱羸马，分明识故人。一生三不遇，今作老郎身。
<br>
<br>　　卷271_49  「元日喜闻大礼寄上翰林四学士中书六舍人二十韵」窦牟
<br>
<br>　　有事郊坛毕，无私日月临。岁华春更早，天瑞雪犹深。
<br>
<br>　　玉辇回时令，金门降德音。翰飞鸳别侣，丛植桂为林。
<br>
<br>　　粉泽资鸿笔，薰和本素琴。礼成戎器下，恩彻鬼方沈。
<br>
<br>　　麟爵来称纪，官师退绝箴。道风黄阁静，祥景紫垣阴。
<br>
<br>　　寿酒朝时献，农书夜直寻。国香贝溽，庭燎V红衾。
<br>
<br>　　汉魏文章盛，尧汤雨露。密辞投水石，精义出沙金。
<br>
<br>　　宸亲唯敬，钧衡近匪侵。疾驱千里骏，清唳九霄禽。
<br>
<br>　　庆赐迎新服，斋庄弃旧簪。忽思班女怨，遥听越人吟。
<br>
<br>　　末路甘贫病，流年苦滞淫。梦中青琐闼，归处碧山岑。
<br>
<br>　　窃\闻韶C，观光想i任。大哉环海晏，不算子牟心。
<br>
<br>　　卷271_50  「奉使至邢州赠李八使君」窦牟
<br>
<br>　　独占龙冈部，深持虎节居。尽心敷吏术，含笑掩兵书。
<br>
<br>　　礼饰华缨重，才牵雅制馀。茂阴延驿路，温液逗官渠。
<br>
<br>　　南亩行春罢，西楼待客初。瓮头开绿蚁，砧下落红鱼。
<br>
<br>　　牧伯风流足，轩若涩虚。今宵铃阁内，醉舞复何如。
<br>
<br>　　卷271_51  「秋日洛阳官舍寄上水部家兄」窦牟
<br>
<br>　　洛阳归老日，此县忽为君。白发兄仍见，丹诚帝岂闻。
<br>
<br>　　九衢横逝水，二室散浮云。屈指豪家尽，伤心要地分。
<br>
<br>　　禁中周几鼎，源上汉诸坟。貔虎今无半，狐狸宿有群。
<br>
<br>　　威声惭北部，仁化乐南薰。野檗饥来食，天香静处焚。
<br>
<br>　　壮年唯喜酒，幼学便诃文。及尔空衰暮，离忧讵可闻。
<br>
<br>　　卷271_52  「李舍人少尹惠家酝一小}立书绝句」窦牟
<br>
<br>　　禁琐天浆嫩，虞行夜月寒。一瓢那可醉，应遣试尝看。
<br>
<br>　　卷271_53  「酬舍弟庠罢举从州辟书」窦牟
<br>
<br>　　之荆且愿依刘表，折桂终惭见S诜。
<br>
<br>　　舍弟未应丝作鬓，园公不用印随身。
<br>
<br>　　卷271_54  「奉酬杨侍郎十兄见赠之作」窦牟
<br>
<br>　　翠羽雕虫日日新，翰林工部欲何神。
<br>
<br>　　自悲由瑟无弹处，今作关西门下人。
<br>
<br>　　卷271_55  「杏园渡」窦牟
<br>
<br>　　卫郊多垒少人家，南渡天寒日又斜。
<br>
<br>　　君子素风悲已矣，杏园无复一枝花。
<br>
<br>　　卷271_56  「奉诚园闻笛（园，马侍中故宅）」窦牟
<br>
<br>　　曾绝朱缨吐锦茵，欲披荒草访遗尘。
<br>
<br>　　秋风忽洒西园泪，满目山阳笛里人。
<br>
<br>　　卷271_57  「雪中遇直」窦群
<br>
<br>　　寒光凝雪彩，限直居粉闱。恍疑白云上，乍觉金印非。
<br>
<br>　　树色霭虚空，琴声谐素徽。明晨阻通籍，独卧挂朝衣。
<br>
<br>　　卷271_58  「东山月下怀友人」窦群
<br>
<br>　　东山多乔木，月午始苍苍。虽殊碧海状，爱此青苔光。
<br>
<br>　　高下灭华烛，参差启洞房。佳人梦馀思，宝瑟愁应商。
<br>
<br>　　皎洁殊未已，沈吟限一方。宦情哂鸡口，世路倦羊肠。
<br>
<br>　　彼美金石分，眷言兰桂芳。清晖讵同夕，耿耿但相望。
<br>
<br>　　卷271_59  「时兴」窦群
<br>
<br>　　夙心旷何许，日暮依林薄。流水不待人，孤云时映鹤。
<br>
<br>　　髑万花，曷为神仙药。不遇烂柯叟，报非旧城郭。
<br>
<br>　　卷271_60  「题剑」窦群
<br>
<br>　　丈夫得宝剑，束发曾书绅。嗟吁一朝遇，愿言千载邻。
<br>
<br>　　心许留家树，辞直断佞臣。焉能为绕指，拂拭试时人。
<br>
<br>　　卷271_61  「黔中书事」窦群
<br>
<br>　　万事非京国，千山拥丽谯。佩刀看日晒，赐马傍江调。
<br>
<br>　　言语多重译，壶觞每独谣。沿流如著翅，不敢问归桡。
<br>
<br>　　卷271_62  「冬日晓思寄杨二十七炼师」窦群
<br>
<br>　　雨霜地如雪，松桂青参差。鹤警晨光上，步出南轩时。
<br>
<br>　　所遇各有适，我怀亦自怡。愿言缄素封，昨夜梦琼枝。
<br>
<br>　　卷271_63  「贞元末东院尝接事今西川武相公于兹…夏日即事因寄四韵」窦群
<br>
<br>　　重轩深似谷，列柏镇含烟。境绝苍蝇到，风生白雪前。
<br>
<br>　　弹冠惊迹近，专席感恩偏。霄汉朝来下，油幢路几千。
<br>
<br>　　卷271_64  「北地（一作容州）」窦群
<br>
<br>　　何事到容州，临池照白头。兴随年已往，愁与水长流。
<br>
<br>　　黾勉思逋客，辛勤悔饭牛。诗人亦何意，树草欲忘忧。
<br>
<br>　　卷271_65  「雨后月下寄怀羊二十七资州」窦群
<br>
<br>　　夕霁凉飙至，然心赏谐。清光松上月，虚白郡中斋。
<br>
<br>　　置酒平生在，开衿愿见乖。殷勤寄双鲤，梦想入君怀。
<br>
<br>　　卷271_66  「奉酬西川武相公晨兴赠友见示之作」窦群
<br>
<br>　　碧树分晓色，宿雨弄清光。犹闻子规啼，独念一声长。
<br>
<br>　　眷眷轸芳思，依依寄远方。情同如兰臭，惠比返魂香。
<br>
<br>　　新什惊变雅，古瑟代沈湘。殷勤见知己，掩抑绕中肠。
<br>
<br>　　隙驷不我待，路人易相忘。孤老空许国，幽报期苍苍。
<br>
<br>　　卷271_67  「晨游昌师院」窦群
<br>
<br>　　深庭芳草浓，晓井山泉溢。林馥乱沈烟，石润侵经室。
<br>
<br>　　幽岩鸟飞静，晴岭云归密。壁藓凝苍华，竹阴满晴日。
<br>
<br>　　生期半宵梦，忧绪仍非一。若无高世心，安能此终毕。
<br>
<br>　　卷271_68  「同王晦伯朱遐景宿慧山寺」窦群
<br>
<br>　　共访青山寺，曾隐南朝人。问古松桂老，开襟言笑新。
<br>
<br>　　步移月亦出，水映石磷磷。予洗肠中酒，君濯缨上尘。
<br>
<br>　　皓彩入幽抱，清气逼苍F.信此澹忘归，淹留冰玉邻。
<br>
<br>　　卷271_69  「草堂夜坐」窦群
<br>
<br>　　匣中三尺剑，天上少微星。勿谓相去远，壮心曾不停。
<br>
<br>　　卷271_70  「经潼关赠宇文十」窦群
<br>
<br>　　古有弓旌礼，今征草泽臣。方同白衣见，不是弃]人。
<br>
<br>　　卷271_71  「观画鹤」窦群
<br>
<br>　　华亭不相识，卫国复谁知。怅望冲天羽，甘心任画师。
<br>
<br>　　卷271_72  「晚自台中归永宁里南望山色怅然有怀呈上右司十一兄」窦群
<br>
<br>　　白发侵侵生有涯，青襟曾爱紫河车。
<br>
<br>　　自怜悟主难归去，马上看山恐到家。
<br>
<br>　　卷271_73  「中牟县经鲁公庙（尝修名臣略，系司徒公）」窦群
<br>
<br>　　青史编名在箧中，故林遗庙揖仁风。
<br>
<br>　　还将文字如颜色，暂下蒲车为鲁公。
<br>
<br>　　卷271_74  「初入谏司喜家室至」窦群
<br>
<br>　　一旦悲欢见孟光，十年辛苦伴沧浪。
<br>
<br>　　不知笔砚缘封事，犹问佣书日几行。
<br>
<br>　　卷271_75  「春雨」窦群
<br>
<br>　　昨日偷闲看花了，今朝多雨奈人何。
<br>
<br>　　人间尽似逢花雨，莫爱芳菲湿绮罗。
<br>
<br>　　卷271_76  「送内弟袁德师」窦群
<br>
<br>　　南渡登舟即水仙，西垣有客思悠然。
<br>
<br>　　因君相问为官意，不卖毗陵负郭田。
<br>
<br>　　卷271_77  「赠刘大兄院长」窦群
<br>
<br>　　万年枝下昔同趋，三事行中半已无。
<br>
<br>　　路自长沙忽相见，共惊双鬓别来殊。
<br>
<br>　　卷271_78  「假日寻花」窦群
<br>
<br>　　武陵缘源不可到，河阳带县讵堪夸。
<br>
<br>　　枝枝如雪南关外，一日休闲尽属花。
<br>
<br>　　卷271_79  「自京将赴黔南」窦群
<br>
<br>　　风雨荆州二月天，问人初雇峡中船。
<br>
<br>　　西南一望云和水，犹道黔南有四千。
<br>
<br>　　卷271_80  「留守府酬皇甫曙侍御弹琴之什」窦庠
<br>
<br>　　青琐昼无尘，碧梧阴似水。高张朱弦琴，静举白玉指。
<br>
<br>　　洞箫又奏繁，寒磬一声起。鹤警风露中，泉飞雪云里。
<br>
<br>　　泠泠分雅郑，析析谐宫徵。座客无俗心，巢禽亦倾耳。
<br>
<br>　　卫国知有人，齐竽偶相齿。有时趋绛纱，尽日随朱履。
<br>
<br>　　那令杂繁手，出假求焦尾。几载遗正音，今朝自君始。
<br>
<br>　　卷271_81  「金山行（润州金山寺，寺在江心）」窦庠
<br>
<br>　　西江中da波四截，涌出一峰青堞eJ.外如削成中缺裂，
<br>
<br>　　阳气发生阴气结。是时炎天五六月，上有火云下冰雪。
<br>
<br>　　夜色晨光相荡沃，积翠流霞满坑谷。龙泓彻底沙布金，
<br>
<br>　　鸟道插云梯L玉。架险凌虚随指顾，榱桷玲珑皆固护。
<br>
<br>　　斡流倒景不可窥，万仞千崖生跬步。日华重重上金榜，
<br>
<br>　　丹楹碧砌真珠网。此时天海风浪清，吴楚万家皆在掌。
<br>
<br>　　琼楼菌阁纷明媚，曲槛回轩深且邃。海鸟夜上珊瑚枝，
<br>
<br>　　江花晓落琉璃地。有时倒影沈江底，万状分明光似洗。
<br>
<br>　　不知水上有楼台，却就波中看闭启。舟人忘却江水深，
<br>
<br>　　水神误到人间世。H然风生波出没，mC晶莹无定物。
<br>
<br>　　居人相顾非人间，如到日宫经月窟。信知灵境长有灵，
<br>
<br>　　住者不得无仙骨。三神山上蓬莱宫，徒有丹青人未逢。
<br>
<br>　　何如此处灵山宅，清凉不与嚣尘隔。曾到金山处处行，
<br>
<br>　　梦魂长羡金山客。
<br>
<br>　　卷271_82  「于阗钟歌送灵彻上人归越（钟在越灵嘉寺，从天竺飞来）」窦庠
<br>
<br>　　海中有国倾神功，烹金化成九乳钟。精气激射声冲q，
<br>
<br>　　护持海底诸鱼龙。声有感，神无方，连天云水无津梁。
<br>
<br>　　不知飞在灵嘉寺，一国之人皆若狂。东南之美天下传，
<br>
<br>　　环文万象无雕镌。有灵飞动不敢悬，锁在危楼五百年。
<br>
<br>　　有时清秋日正中，繁霜满地天无风。一声洞彻八音尽，
<br>
<br>　　万籁悄然星汉空。徒言凡质千钧重，一夫之力能振动。
<br>
<br>　　大鸣小鸣须在君，不击不考终不闻。高僧访古稽山曲，
<br>
<br>　　终日当之言不足。手提文锋百炼成，恐_此钟无一声。
<br>
<br>　　卷271_83  「太原送穆质南游」窦庠
<br>
<br>　　今朝天景清，秋入晋阳城。露叶离披处，风蝉三数声。
<br>
<br>　　那言苦行役，值此远徂征。莫话心中事，相看气不平。
<br>
<br>　　卷271_84  「四皓驿听琴送王师简归湖南使幕」窦庠
<br>
<br>　　朱弦韵正调，清夜似闻韶。山馆月犹在，松枝雪未消。
<br>
<br>　　城笳三奏晓，别鹤一声遥。明日思君处，春泉翻寂寥。
<br>
<br>　　卷271_85  「夜行古战场」窦庠
<br>
<br>　　山断塞初平，人言古战庭。泉冰声更咽，阴火焰偏青。
<br>
<br>　　月落云沙黑，风回草木腥。不知秦与汉，徒欲吊英灵。
<br>
<br>　　卷271_86  「奉和王侍郎春日喜李侍郎崔给谏张舍人…因命觞观乐之什」窦庠
<br>
<br>　　华馆迟嘉宾，逢迎淑景新。锦筵开绛帐，玉佩下朱轮。
<br>
<br>　　曲里三仙会，风前百啭春。欲知忘味处，共仰在齐人。
<br>
<br>　　卷271_87  「酬谢韦卿二十五兄俯赠辄敢书情」窦庠
<br>
<br>　　大贤持赠一明，蓬荜初惊满室光。埋没剑中生紫气，
<br>
<br>　　尘埃瑟上动清商。荆山璞在终应识，楚国人知不是狂。
<br>
<br>　　莫恨伏辕身未老，会将筋力是王良。
<br>
<br>　　卷271_88  「奉酬侍御家兄东洛闲居夜晴观雪之什」窦庠
<br>
<br>　　洛阳宫观与天齐，雪净云消月未西。清浅乍分银汉近，
<br>
<br>　　辉光渐觉玉绳低。绿乍熟堪聊酌，黄竹篇成好命题。
<br>
<br>　　应念武关山断处，空愁簿领候晨鸡。
<br>
<br>　　卷271_89  「敕目至家兄蒙淮南仆射杜公奏授秘校兼节度参谋同书寄上」窦庠
<br>
<br>　　朝市三千里，园庐二十春。步兵终日饮，原宪四时贫。
<br>
<br>　　桂树留人久，蓬山入梦新。鹤书承处重，鹊语喜时频。
<br>
<br>　　草奏才偏委，嘉谋事最亲。榻因徐孺解，醴为穆生陈。
<br>
<br>　　卫国今多士，荆州好寄身。烟霄定从此，非假问陶钧。
<br>
<br>　　卷271_90  「酬韩愈侍郎登岳阳楼见赠（时予权知岳州事）」窦庠
<br>
<br>　　巨浸连空阔，危楼在杳冥。稍分巴子国，欲近老人星。
<br>
<br>　　昏旦呈新候，川原按旧经。地图封七泽，天限锁重扃。
<br>
<br>　　万象皆归掌，三光岂遁形。月车才碾浪，日御已翻溟。
<br>
<br>　　落照金成柱，馀霞翠拥屏。夜光疑汉曲，寒韵辨湘灵。
<br>
<br>　　山晚云常碧，湖春草遍青。轩黄曾举乐，范蠡几扬z.
<br>
<br>　　有客初留o，贪程尚数q.自当徐孺榻，不是谢公亭。
<br>
<br>　　雅论冰生水，雄材刃发硎。座中琼玉润，名下兰馨。
<br>
<br>　　假手诚知拙，斋心匪暂宁。每惭公府粟，却忆故山苓。
<br>
<br>　　苦调当三叹，知音愿一听。自悲由也瑟，敢坠孔悝铭。
<br>
<br>　　野杏初成雪，松醪正满瓶。莫辞今日醉，长恨古人醒。
<br>
<br>　　卷271_91  「东都嘉量亭献留守韩仆射」窦庠
<br>
<br>　　卜筑三川上，仪刑万井中。度材垂后俭，选胜掩前功。
<br>
<br>　　云构中央起，烟波四面通。乍疑游汗漫，稍似入崆峒。
<br>
<br>　　廛\高低尽，山河表里穷。峰峦从地碧，宫观倚天红。
<br>
<br>　　灵槛如朝蜃，飞桥状晚虹。曙霞晴错落，夕霭湿葱茏。
<br>
<br>　　庾亮楼何厄，陈蕃榻更崇。有时闲讲德，永日静观风。
<br>
<br>　　玉蟹晌匏悖金铙奏未终。重筵开玳瑁，上客集g鸿。
<br>
<br>　　接武空惭蹇，修文敢并雄。岂须登岘首，然后奉羊公。
<br>
<br>　　卷271_92  「段都尉别业」窦庠
<br>
<br>　　曾识将军段匹，几场花下醉如泥。
<br>
<br>　　春来欲问林园主，桃李无言鸟自啼。
<br>
<br>　　卷271_93  「灵台镇赠丘岑中丞」窦庠
<br>
<br>　　晓日天山雪半晴，红旗遥识汉家营。
<br>
<br>　　近来胡骑休南牧，羊马城边春草生。
<br>
<br>　　卷271_94  「赠道芬上人（善画松石）」窦庠
<br>
<br>　　云湿烟封不可窥，画时唯有鬼神知。
<br>
<br>　　几回逢著天台客，认得岩西最老枝。
<br>
<br>　　卷271_95  「金山寺」窦庠
<br>
<br>　　一点青螺白浪中，全依水府与天通。
<br>
<br>　　晴江万里云飞尽，鳌背参差日气红。
<br>
<br>　　卷271_96  「冬夜寓怀寄王翰林（一作翰林王补阙）」窦庠
<br>
<br>　　满地霜芜叶下枝，几回吟断四愁诗。
<br>
<br>　　汉家若欲论封禅，须及相如未病时。
<br>
<br>　　卷271_97  「醉中赠符载」窦庠
<br>
<br>　　白社会中尝共醉，青云路上未相逢。
<br>
<br>　　时人莫小池中水，浅处无妨有卧龙。
<br>
<br>　　卷271_98  「龙门看花」窦庠
<br>
<br>　　无叶无枝不见空，连天扑地径才通。
<br>
<br>　　山莺惊起酒醒处，火焰烧人雪喷风。
<br>
<br>　　卷271_99  「陪留守韩仆射巡内至上阳宫感兴二首」窦庠
<br>
<br>　　翠辇西归七十春，玉堂珠缀俨埃尘。
<br>
<br>　　武皇弓剑埋何处，泣问上阳宫里人。
<br>
<br>　　愁云漠漠草离离，太乙句陈处处疑。
<br>
<br>　　薄暮毁垣春雨里，残花犹发万年枝。
<br>
<br>　　卷271_100  「老将行（一作吟）」窦巩
<br>
<br>　　烽烟犹未尽，年鬓暗相催。轻敌心空在，弯弓手不开。
<br>
<br>　　马依秋草病，柳傍故营摧。唯有酬恩客，时听说剑来。
<br>
<br>　　卷271_101  「赠萧都官」窦巩
<br>
<br>　　萧郎自小贤，爱客不言钱。有酒轻寒夜，无愁倚少年。
<br>
<br>　　闲寻织锦字，醉上看花船。好是关身事，从人道性偏。
<br>
<br>　　卷271_102  「忝职武昌，初至夏口，书事献府主相公」窦巩
<br>
<br>　　白发放岔K，梁王爱旧全。竹篱江畔宅，梅雨病中天。
<br>
<br>　　时奉登楼宴，闲修上水船。邑人兴谤易，莫遣鹤支钱。
<br>
<br>　　卷271_103  「早秋江行」窦巩
<br>
<br>　　回望湓城远，西风吹荻花。暮潮江势阔，秋雨雁行斜。
<br>
<br>　　多醉浑无梦，频愁欲到家。渐惊云树转，数点是晨鸦。
<br>
<br>　　卷271_104  「题任处士幽居」窦巩
<br>
<br>　　红叶江村夕，孤烟草舍贫。水清鱼识钓，林静犬随人。
<br>
<br>　　采掇山无主，扶持药有神。客来唯劝酒，蝴蝶是前身。
<br>
<br>　　卷271_105  「汉阴驿与宇文十相遇，旋归西川，因以赠别」窦巩
<br>
<br>　　吴蜀何年别，相逢汉水头。望乡心共醉，握手泪先流。
<br>
<br>　　宿雾千山晓，春霖一夜愁。离情方浩荡，莫说去刀州。
<br>
<br>　　卷271_106  「早春松江野望」窦巩
<br>
<br>　　江村风雪霁，晓望忽惊春。耕地人来早，营巢鹊语频。
<br>
<br>　　带花移树小，插槿作篱新。何事胜无事，穷通任此身。
<br>
<br>　　卷271_107  「少妇词」窦巩
<br>
<br>　　坐惜年光变，辽阳信未通。燕迷新画屋，春识旧花丛。
<br>
<br>　　梦绕天山外，愁翻锦字中。昨来谁是伴，鹦鹉在帘栊。
<br>
<br>　　卷271_108  「岁晚喜远兄弟至书情」窦巩
<br>
<br>　　几年沧海别，相见竟多违。鬓发缘愁白，音书为懒稀。
<br>
<br>　　新诗徒有赠，故国未同归。人事那堪问，无言是与非。
<br>
<br>　　卷271_109  「登玉钩亭奉献淮南李相公」窦巩
<br>
<br>　　西南城上高高处，望月分明似玉钩。朱槛入云看鸟灭，
<br>
<br>　　绿杨如荠绕江流。定知有客嫌陈榻，从此无人上庾楼。
<br>
<br>　　今日卷帘天气好，不劳骑马看扬州。
<br>
<br>　　卷271_110  「南阳道中作」窦巩
<br>
<br>　　东风雨洗顺阳川，蜀锦花开绿草田。彩雉斗时频驻马，
<br>
<br>　　酒旗翻处亦留钱。新晴日照山头雪，薄暮人争渡口船。
<br>
<br>　　早晚到家春欲尽，今年寒食月初圆。
<br>
<br>　　卷271_111  「哭吕衡州八郎中」窦巩
<br>
<br>　　今朝血泪问苍苍，不分先悲旅馆丧。人送剑来归陇上，
<br>
<br>　　雁飞书去叫衡阳。还家路远儿童小，埋玉泉深昼夜长。
<br>
<br>　　望尽素车秋草外，欲将身赎返魂香。
<br>
<br>　　卷271_112  「江陵遇元九李六二侍御纪事书情呈十二韵」窦巩
<br>
<br>　　自见人相爱，如君爱我稀。好闲容问道，攻短每言非。
<br>
<br>　　梦想何曾间，追欢未省违。看花怜后到，避酒许先归。
<br>
<br>　　柳寺春堤远，津桥曙月微。渔翁随去处，禅客共因依。
<br>
<br>　　蓬阁初疑义，霜台晚畏威。学深通古字，心直触危机。
<br>
<br>　　肯滞荆州掾，犹香柏署衣。山连巫峡秀，田傍渚宫肥。
<br>
<br>　　美玉方齐价，迁莺尚怯飞。伫看霄汉上，连步侍彤闱。
<br>
<br>　　卷271_113  「游仙词」窦巩
<br>
<br>　　海上神山绿，溪边杏树红。不知何处去，月照玉楼空。
<br>
<br>　　卷271_114  「赠阿史那都尉」窦巩
<br>
<br>　　较猎燕山经几春，雕弓白羽不离身。
<br>
<br>　　年来马上浑无力，望见飞鸿指似人。
<br>
<br>　　卷271_115  「陕府宾堂览房杜二公仁寿年中题纪手迹」窦巩
<br>
<br>　　仁寿元和二百年，髁水墨淡如烟。
<br>
<br>　　当时憔悴题名日，汉祖龙潜未上天。
<br>
<br>　　卷271_116  「早春送宇文十归吴」窦巩
<br>
<br>　　春迟不省似今年，二月无花雪满天。
<br>
<br>　　村店闭门何处宿，夜深遥唤渡江船。
<br>
<br>　　卷271_117  「经窦车骑故城」窦巩
<br>
<br>　　荒陂古堞欲千年，名振图书剑在泉。
<br>
<br>　　今日诸孙拜坟树，愧无文字续燕然。
<br>
<br>　　卷271_118  「赠王氏小儿」窦巩
<br>
<br>　　竹林会里偏怜小，淮水清时最觉贤。
<br>
<br>　　莫倚儿童轻岁月，丈人曾共尔同年。
<br>
<br>　　卷271_119  「唐州东途作」窦巩
<br>
<br>　　绿林兵起结愁云，白羽飞书未解纷。
<br>
<br>　　天子欲开三面网，莫将弓箭射官军。
<br>
<br>　　卷271_120  「新罗进白鹰」窦巩
<br>
<br>　　御马新骑禁苑秋，白鹰来自海东头。
<br>
<br>　　汉皇无事须游猎，雪乱争飞锦臂鞲。
<br>
<br>　　卷271_121  「秋夕」窦巩
<br>
<br>　　护霜云映月朦胧，乌鹊争飞井上桐。
<br>
<br>　　夜半酒醒人不觉，满池荷叶动秋风。
<br>
<br>　　卷271_122  「襄阳寒食寄宇文籍」窦巩
<br>
<br>　　烟水初销见万家，东风吹柳万条斜。
<br>
<br>　　大堤欲上谁相伴，马踏春泥半是花。
<br>
<br>　　卷271_123  「奉使蓟门」窦巩
<br>
<br>　　自从身属富人侯，蝉噪槐花已四秋。
<br>
<br>　　今日一茎新白发，懒骑官马到幽州。
<br>
<br>　　卷271_124  「送刘禹锡」窦巩
<br>
<br>　　十年憔悴武陵溪，鹤病深林玉在泥。
<br>
<br>　　今日太行平似砥，九霄初倚入云梯。
<br>
<br>　　卷271_125  「送元稹西归」窦巩
<br>
<br>　　南州风土滞龙媒，黄纸初飞敕字来。
<br>
<br>　　二月曲江连旧宅，阿婆情熟牡丹开。
<br>
<br>　　卷271_126  「过骊山」窦巩
<br>
<br>　　翠辇红旌去不回，苍苍宫树锁青苔。
<br>
<br>　　有人说得当时事，曾见长生玉殿开。
<br>
<br>　　卷271_127  「洛中即事」窦巩
<br>
<br>　　高梧叶尽鸟巢空，洛水潺夕照中。
<br>
<br>　　寂寂天桥车马绝，寒鸦飞入上阳宫。
<br>
<br>　　卷271_128  「寻道者所隐不遇（一作于鹄诗，题作访隐者不遇）」窦巩
<br>
<br>　　篱外涓涓涧水流，槿花半点夕阳收。
<br>
<br>　　欲题名字知相访，又恐芭蕉不奈秋。
<br>
<br>　　卷271_129  「寄南游兄弟」窦巩
<br>
<br>　　书来未报几时还，知在三湘五岭间。
<br>
<br>　　独立衡门秋水阔，寒鸦飞去日衔山。
<br>
<br>　　卷271_130  「宫人斜」窦巩
<br>
<br>　　离宫路远北原斜，生死恩深不到家。
<br>
<br>　　云雨今归何处去，黄鹂飞上野棠花。
<br>
<br>　　卷271_131  「代邻叟」窦巩
<br>
<br>　　年来七十罢耕桑，就暖支羸强下床。
<br>
<br>　　满眼儿孙身外事，闲梳白发对残阳。
<br>
<br>　　卷271_132  「新营别墅寄家兄」窦巩
<br>
<br>　　懒性如今成野人，行藏由兴不由身。
<br>
<br>　　莫惊此度归来晚，买得西山正值春。
<br>
<br>　　卷271_133  「南游感兴」窦巩
<br>
<br>　　伤心欲问前朝事，惟见江流去不回。
<br>
<br>　　日暮东风春草绿，鹧鸪飞上越王台。
<br>
<br>　　卷271_134  「题剑津」窦巩
<br>
<br>　　风前推折千年剑，岩下澄空万古潭。
<br>
<br>　　双剑变成龙化去，两溪相并水归南。
<br>
<br>　　卷271_135  「放鱼（武昌作）」窦巩
<br>
<br>　　金钱赎得免刀痕，闻道禽鱼亦感恩。
<br>
<br>　　好去长江千万里，不须辛苦上龙门。
<br>
<br>　　卷271_136  「永宁小园寄接近校书（一作羊士谔诗）」窦巩
<br>
<br>　　故里心期奈别何，手栽芳树忆庭柯。
<br>
<br>　　东皋黍熟君应醉，梨叶初红白露多。
<br>
<br>　　卷271_137  「从军别家」窦巩
<br>
<br>　　自笑儒生著战袍，书斋壁上挂弓刀。
<br>
<br>　　如今便是征人妇，好织回文寄窦滔。
<br>
<br>　　卷271_138  「悼妓东东」窦巩
<br>
<br>　　芳菲美艳不禁风，未到春残已坠红。
<br>
<br>　　惟有侧轮车上铎，耳边长似叫东东。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
