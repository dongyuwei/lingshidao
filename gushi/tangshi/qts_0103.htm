<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百零三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百零三
<br>
<br>　　卷103_1  「奉和圣制立春日侍宴内殿出剪彩花应制」赵彦昭
<br>
<br>　　剪彩迎初候，攀条故写真。花随红意发，叶就绿情新。
<br>
<br>　　嫩色惊衔燕，轻香误采人。应为熏风拂，能令芳树春。
<br>
<br>　　卷103_2  「奉和人日清晖阁宴群臣遇雪应制」赵彦昭
<br>
<br>　　出震乘东陆，凭高御北辰。祥云应早岁，瑞雪候初旬。
<br>
<br>　　庭树千花发，阶q七叶新。幸承今日宴，长奉万年春。
<br>
<br>　　卷103_3  「奉和七夕两仪殿会宴应制」赵彦昭
<br>
<br>　　青女三秋节，黄姑七日期。星桥度玉，云阁掩罗帷。
<br>
<br>　　河气通仙掖，天文入睿词。今宵望灵汉，应得见蛾眉。
<br>
<br>　　卷103_4  「奉和九日幸临渭亭登高应制」赵彦昭
<br>
<br>　　秋豫凝仙览，宸游转翠华。呼鹰下鸟路，戏马出龙沙。
<br>
<br>　　紫菊宜新寿，丹萸辟旧邪。须陪长久宴，岁岁奉吹花。
<br>
<br>　　卷103_5  「奉和九月九日登慈恩寺浮屠应制」赵彦昭
<br>
<br>　　出豫乘秋节，登高陟梵宫。皇心满尘界，佛迹现虚空。
<br>
<br>　　日月宜长寿，人天得大通。喜闻题宝偈，受记莫由同。
<br>
<br>　　卷103_6  「安乐公主移入新宅侍宴应制同用开字」赵彦昭
<br>
<br>　　云物中京晓，天人外馆开。飞桥象河汉，悬榜学蓬莱。
<br>
<br>　　北阙临仙槛，南山送寿杯。一窥轮奂毕，惭恧栋梁材。
<br>
<br>　　卷103_7  「奉和送金城公主适西蕃应制（一作崔日用诗）」赵彦昭
<br>
<br>　　圣后经纶远，谋臣计画多。受降追汉策，筑馆许戎和。
<br>
<br>　　俗化乌孙垒，春生积石河。六龙今出饯，双鹤愿为歌。
<br>
<br>　　卷103_8  「奉和圣制登骊山高顶寓目应制」赵彦昭
<br>
<br>　　皇情遍九垓，御辇驻昭回。路若随天转，人疑近日来。
<br>
<br>　　河看大禹凿，山见巨灵开。愿扈登封驾，常持荐寿杯。
<br>
<br>　　卷103_9  「奉和幸白鹿观应制」赵彦昭
<br>
<br>　　云骖驱半景，星跸坐中天。国诞玄宗圣，家寻碧落仙。
<br>
<br>　　玉杯鸾荐寿，宝算鹤知年。一睹光华旦，欣承道德篇。
<br>
<br>　　卷103_10  「哭仆射鄂公杨再思」赵彦昭
<br>
<br>　　两揆光天秩，三朝奉帝熙。何言集大鸟，忽此丧元龟。
<br>
<br>　　坐叹公槐落，行闻宰树悲。壑舟今已去，宁有济川期。
<br>
<br>　　卷103_11  「人日侍宴大明宫应制」赵彦昭
<br>
<br>　　宝契无为属圣人，雕舆出幸玩芳辰。平楼半入南山雾，
<br>
<br>　　飞阁旁临东墅春。夹路花千树发，垂轩弱柳万条新。
<br>
<br>　　处处风光今日好，年年愿奉属车尘。
<br>
<br>　　卷103_12  「奉和初春幸太平公主南庄应制」赵彦昭
<br>
<br>　　主第岩扃驾鹊桥，天门阊阖降鸾镳。历乱旌旗转云树，
<br>
<br>　　参差台榭入烟霄。林间花杂平阳舞，谷里莺和弄玉箫。
<br>
<br>　　已陪沁水追欢日，行奉茅山访道朝。
<br>
<br>　　卷103_13  「奉和幸安乐公主山庄应制」赵彦昭
<br>
<br>　　六龙齐轸御朝曦，双o维舟下绿池。飞观仰看云外耸，
<br>
<br>　　浮桥直见海中移。灵泉巧凿天孙渚，孝笋能抽帝女枝。
<br>
<br>　　幸愿一生同草树，年年岁岁乐于斯。
<br>
<br>　　卷103_14  「奉和幸大荐福寺（寺乃中宗旧宅）」赵彦昭
<br>
<br>　　宝地龙飞后，金身佛现时。千花开国界，万善累皇基。
<br>
<br>　　北阙承行幸，西园属住持。天衣拂旧石，王舍起新祠。
<br>
<br>　　刹凤迎雕辇，幡虹驻彩旗。同沾小雨润，窃仰大风诗。
<br>
<br>　　卷103_15  「奉和幸长安故城未央宫应制」赵彦昭
<br>
<br>　　夙驾移天跸，凭轩览汉都。寒烟收紫禁，春色绕黄图。
<br>
<br>　　旧史遗陈迹，前王失霸符。山河寸土尽，宫观尺椽无。
<br>
<br>　　崇高惟在德，壮丽岂为谟。茨室留皇鉴，熏歌盛有虞。
<br>
<br>　　卷103_16  「奉和幸韦嗣立山庄侍燕应制」赵彦昭
<br>
<br>　　贤族唯题里，儒门但署乡。何如表岩洞，宸翰发辉光。
<br>
<br>　　地在兹山曲，家临A水阳。六龙驻旌罕，四牡耀绯！
<br>
<br>　　北斗临台座，东山入庙堂。天高羽翼近，主圣股肱良。
<br>
<br>　　野竹池亭气，村花涧谷香。纵然怀豹隐，空愧蹑g行。
<br>
<br>　　卷103_17  「奉和元日赐群臣柏叶应制」赵彦昭
<br>
<br>　　器乏雕梁器，材非构厦材。但将千岁叶，常奉万年杯。
<br>
<br>　　卷103_18  「苑中人日遇雪应制」赵彦昭
<br>
<br>　　始见青云干律吕，俄逢瑞雪应阳春。
<br>
<br>　　今日回看上林树，梅花柳絮一时新。
<br>
<br>　　卷103_19  「奉和圣制幸韦嗣立山庄应制」赵彦昭
<br>
<br>　　廊庙心存岩壑中，銮舆瞩在灞城东。
<br>
<br>　　逍遥自在蒙庄子，汉主徒言河上公。
<br>
<br>　　卷103_20  「秋朝木芙蓉」赵彦昭
<br>
<br>　　水面芙蓉秋已衰，繁条偏是著花迟。
<br>
<br>　　平明露滴垂红脸，似有朝愁暮落时。
<br>
<br>　　卷103_21  「侍宴桃花园咏桃花应制」赵彦昭
<br>
<br>　　红萼竞燃春苑曙，粉茸新吐御筵开。
<br>
<br>　　长年愿奉西王母，近侍惭无东朔才。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
