<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百五十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百五十三
<br>
<br>　　卷153_1  「杂诗六首」李华
<br>
<br>　　黄钟叩元音，律吕更循环。邪气悖正声，郑卫生其间。
<br>
<br>　　典乐忽涓微，波浪与天浑。嘈嘈鸱枭动，好鸟徒绵蛮。
<br>
<br>　　王吉归乡里，甘心长闭关。
<br>
<br>　　玄黄与丹青，五气之正色。圣人端其源，上下皆有则。
<br>
<br>　　齐侯好紫衣，魏帝妇人饰。女奴厌金翠，倾海未满臆。
<br>
<br>　　何忍严子陵，羊裘死荆棘。
<br>
<br>　　甘酸不私人，元和运五行。生人受其用，味正心亦平。
<br>
<br>　　爪牙相践伤，日与性命争。圣人不能绝，钻燧与炮烹。
<br>
<br>　　嗜欲乘此炽，百金资一倾。正销神耗衰，邪胜体充盈。
<br>
<br>　　颜子有馀乐，瓢中寒水清。
<br>
<br>　　阴魄沦宇宙，太阳假其明。臣道不敢专，由此见亏盈。
<br>
<br>　　未闻东稼，一气嘉谷成。上天降寒暑，地利乃可生。
<br>
<br>　　葛附柔木，繁阴蔽曾原。风霜摧枝干，不复庇本根。
<br>
<br>　　女萝依松柏，然后得长存。
<br>
<br>　　孔光尊董贤，胡广惭李固。儒风冠天下，而乃败王度。
<br>
<br>　　绛侯与博陆，忠朴受遗顾。求名不考实，文弊反成蠹。
<br>
<br>　　结交得书生，书生钝且直。争权复争利，终不得其力。
<br>
<br>　　我逢纵横者，是我牙与翼。相旋如疾风，并命趋紫极。
<br>
<br>　　奔车得停轨，风火何相逼。仁义岂有常，肝胆反为贼。
<br>
<br>　　勿嫌书生直，钝直深可忆。
<br>
<br>　　卷153_2  「咏史十一首」李华
<br>
<br>　　昂藏獬豸兽，出自太平年。乱代乃潜伏，纵人为祸愆。
<br>
<br>　　尝闻断马剑，每壮朱云贤。身死名不灭，寒风吹墓田。
<br>
<br>　　精灵如有在，幽愤满松烟。
<br>
<br>　　汉皇修雅乐，乘舆临太学。三老与五更，天王亲割牲。
<br>
<br>　　一人调风俗，万国和且平。单于骤款塞，武库欲销兵。
<br>
<br>　　文物此朝盛，君臣何穆清。至今锰诚拢如有箫韶声。
<br>
<br>　　巢许在嵩颍，陶唐不得臣。九州尚洗耳，一命安能亲。
<br>
<br>　　绵邈数千祀，丘中谁隐沦。朝游公卿府，夕是山林人。
<br>
<br>　　蒲帛扬侧陋，薜萝为缙绅。九重念入梦，三事思降神。
<br>
<br>　　且设庭中燎，宁窥泉下鳞。
<br>
<br>　　汉时征百粤，杨仆将楼船。幕府功未立，江湖已骚然。
<br>
<br>　　岛夷非敢乱，政暴地仍偏。得罪因怀璧，防身辄控弦。
<br>
<br>　　三军求裂土，万里讵闻天。魏阙心犹在，旗门首已悬。
<br>
<br>　　如何得良吏，一为制方圆。
<br>
<br>　　秦灭汉帝兴，南山有遗老。危冠揖万乘，幸得厌征讨。
<br>
<br>　　当君逐鹿时，臣等已枯槁。宁知市朝变，但觉林泉好。
<br>
<br>　　高卧三十年，相看成四皓。帝言翁甚善，见顾何不早。
<br>
<br>　　咸称太子仁，重义亦尊道。侧闻骊姬事，申生不自保。
<br>
<br>　　暂出商山云，A来趋洒扫。东宫成羽翼，楚舞伤怀抱。
<br>
<br>　　后代无其人，戾园满秋草。
<br>
<br>　　日照昆仑上，羽人披羽衣。乘龙驾云雾，欲往心无违。
<br>
<br>　　此山在西北，乃是神仙国。灵气皆自然，求之不可得。
<br>
<br>　　何为汉武帝，精思遍群山。糜费巨万计，宫车终不还。
<br>
<br>　　苍苍茂陵树，足以戒人间。
<br>
<br>　　天生忠与义，本以佐雍熙。何意李司隶，而当昏乱时。
<br>
<br>　　古坟襄城野，斜径横秋陂。况不禁樵采，茅莎无孑遗。
<br>
<br>　　高标尚可仰，精爽今何之。一忤中常侍，衔冤谁见知。
<br>
<br>　　尝观党锢传，抚卷不胜悲。
<br>
<br>　　文侯耽郑卫，一听一忘餐。白雪燕姬舞，朱弦赵女弹。
<br>
<br>　　淫声流不返，荡日无端。献岁受朝时，鸣钟宴百官。
<br>
<br>　　两床陈管磬，九奏殊未阑。对此唯恐卧，更能整衣冠。
<br>
<br>　　蜀主相诸葛，功高名亦尊。驱驰千万众，怒目瞰中原。
<br>
<br>　　曹伯任公孙，国亡身不存。社宫久芜没，白雁犹飞翻。
<br>
<br>　　勿言君臣合，可以济黎元。为蜀谅不易，如曹难复论。
<br>
<br>　　六国韩最弱，末年尤畏秦。郑生为韩计，且欲疲秦人。
<br>
<br>　　利物可分社，原情堪灭身。咸阳古城下，万顷稻苗新。
<br>
<br>　　沂水春可涉，泮宫映杨叶。丽色异人间，珊珊摇环。
<br>
<br>　　展禽恒独处，深巷生禾黍。城上飞海云，城中暗春雨。
<br>
<br>　　适来鸣者，复是谁家女。泥沾珠缀履，雨湿翠毛簪。
<br>
<br>　　电影开莲脸，雷声飞蕙心。自言沂水曲，采萍兼采。
<br>
<br>　　归径虽可寻，天阴光景促。怜君贞且独，愿许君家宿。
<br>
<br>　　徒劳惜衾枕，了不顾双蛾。艳质诚可重，淫风如礼何。
<br>
<br>　　周王惑褒姒，城阙成陂陀。
<br>
<br>　　卷153_3  「云母泉诗」李华
<br>
<br>　　晨登玄石岭，岭上寒松声。朗日风雨霁，高秋天地清。
<br>
<br>　　山门开古寺，石窦含纯精。洞彻净金界，夤缘流玉英。
<br>
<br>　　泽药滋畦茂，气染茶瓯馨。饮液尽眉寿，餐和皆体平。
<br>
<br>　　琼浆驻容发，甘露莹心灵。岱谷谢巧妙，匡山徒有名。
<br>
<br>　　愿言构蓬荜，荷锸引泠泠。访道出人世，招贤依福庭。
<br>
<br>　　此心不能已，寤寐见吾兄。曾结颍阳契，穷年无所成。
<br>
<br>　　东西同放逐，蛇豕尚纵横。江汉阻携手，天涯万里情。
<br>
<br>　　恩光起憔悴，西上谒承明。秋色变江树，相思纷以盈。
<br>
<br>　　猿啼巴丘戍，月上武陵城。共恨川路永，无由会友生。
<br>
<br>　　云泉不可忘，何日遂躬耕。
<br>
<br>　　卷153_4  「寄赵七侍御」李华
<br>
<br>　　摇桨曙江流，江清山复重。心惬赏未足，川迥失前峰。
<br>
<br>　　凌滩出极浦，旷若天池通。君阳青嵯峨，开拆混元中。
<br>
<br>　　九潭鱼龙窟，仙成羽人宫。阴奥潜鬼物，精光动烟空。
<br>
<br>　　玄猿啼深茏，白鸟戏葱蒙。飞湍鸣金石，激溜鼓雷风。
<br>
<br>　　雨濯万木鲜，霞照千山浓。草闲长馀绿，花静落幽红。
<br>
<br>　　渚烟见晨钓，山月闻夜舂。覆溪窈窕波，涵石淘溶溶。
<br>
<br>　　丹丘忽聚散，素壁相奔冲。白日破昏霭，灵山出其东。
<br>
<br>　　势排昊苍上，气压吴越雄。回头望云卿，此恨发吾衷。
<br>
<br>　　昔日萧邵游，四人才成童。属词慕孔门，入仕希上公。
<br>
<br>　　纬卿陷非罪，折我昆吾锋。茂挺独先觉，拔身渡京虹。
<br>
<br>　　斯人谢明代，百代坠g鸿。世故坠横流，与君哀路穷。
<br>
<br>　　相顾无死节，蒙恩逐殊封。天波洗其瑕，朱衣备朝容。
<br>
<br>　　一别凡十年，岂期复相从。馀生得携手，遗此两孱翁。
<br>
<br>　　群迁失莺羽，后凋惜长松。衰旅难重别，凄凄满心胸。
<br>
<br>　　遇胜悲独游，贪奇怅孤逢。禽尚彼何人，胡为束樊笼。
<br>
<br>　　吾师度门教，投弁蹑遐踪。
<br>
<br>　　卷153_5  「仙游寺（有龙潭穴、弄玉祠）」李华
<br>
<br>　　舍事入樵径，云木深谷口。万壑移晦明，千峰转前后。
<br>
<br>　　嶷然龙潭上，石势若奔走。开拆秋天光，崩腾夏雷吼。
<br>
<br>　　灵溪自兹去，纡直互纷纠。听声静复喧，望色无更有。
<br>
<br>　　冥冥翠微下，高殿映杉柳。滴滴洞穴中，悬泉响相扣。
<br>
<br>　　昔时秦王女，羽化年代久。日暮松风来，箫声生左右。
<br>
<br>　　早窥神仙，愿结芝X友。安得羡门方，青囊系吾肘。
<br>
<br>　　卷153_6  「春游吟」李华
<br>
<br>　　初春遍芳甸，千里蔼盈瞩。美人摘新英，步步玩春绿。
<br>
<br>　　所思杳何处，宛在吴江曲。
<br>
<br>　　可怜不得共芳菲，日暮归来泪满衣。
<br>
<br>　　卷153_7  「长门怨」李华
<br>
<br>　　弱体鸳鸯荐，啼妆翡翠衾。鸦鸣秋殿晓，人静禁门深。
<br>
<br>　　每忆椒房宠，那堪永巷阴。自惊罗带缓，非复旧来心。
<br>
<br>　　卷153_8  「奉使朔方，赠郭都护」李华
<br>
<br>　　绝塞临光禄，孤营佐贰师。铁衣山月冷，金鼓朔风悲。
<br>
<br>　　都护征兵日，将军破虏时。扬鞭玉关道，回首望旌旗。
<br>
<br>　　卷153_9  「尚书都堂瓦松」李华
<br>
<br>　　华省秘仙踪，高堂露瓦松。叶因春后长，花为雨来浓。
<br>
<br>　　影混鸳鸯色，光含翡翠容。天然斯所寄，地势太无从。
<br>
<br>　　接栋临双阙，连甍近九重。宁知深涧底，霜雪岁兼封。
<br>
<br>　　卷153_10  「海上生明月（科试）」李华
<br>
<br>　　皎皎秋中月，团团海上生。影开金镜满，轮抱玉壶清。
<br>
<br>　　渐出三山睿将凌一汉横。素娥尝药去，乌鹊绕枝惊。
<br>
<br>　　照水光偏白，浮云色最明。此时尧砌下，q荚自将荣。
<br>
<br>　　卷153_11  「晚日湖上寄所思」李华
<br>
<br>　　与君为近别，不啻远相思。落日平湖上，看山对此时。
<br>
<br>　　卷153_12  「寄从弟」李华
<br>
<br>　　眼病身亦病，浮生已半空。迢迢千里月，应与惠连同。
<br>
<br>　　卷153_13  「奉寄彭城公」李华
<br>
<br>　　公子三千客，人人愿报恩。应怜抱关者，贫病老夷门。
<br>
<br>　　卷153_14  「春行寄兴」李华
<br>
<br>　　宜阳城下草萋萋，涧水东流复向西。
<br>
<br>　　芳树无人花自落，春山一路鸟空啼。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
