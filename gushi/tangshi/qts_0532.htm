<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百三十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百三十二
<br>
<br>　　卷532_1  「江上燕别（一作赵嘏诗，题作汾上宴别）」许浑
<br>
<br>　　云物如故乡，山川异岐路。年来未归客，马上春欲暮。
<br>
<br>　　一樽花下酒，残日水西树。不待管弦终，摇鞭背花去。
<br>
<br>　　卷532_2  「卜居招书侣」许浑
<br>
<br>　　忆昨未知道，临川每羡鱼。世途行处见，人事病来疏。
<br>
<br>　　微雨秋栽竹，孤灯夜读书。怜君亦同志，晚岁傍山居。
<br>
<br>　　卷532_3  「西山草堂」许浑
<br>
<br>　　何处少人事，西山旧草堂。晒书秋日晚，洗药石泉香。
<br>
<br>　　浚岭有朝雨，北窗生夜凉。从劳问归路，峰叠绕家乡。
<br>
<br>　　卷532_4  「赠隐者」许浑
<br>
<br>　　回报隐居士，莫愁山兴阑。求人颜色尽，知道性情宽。
<br>
<br>　　信谱弹琴误，缘崖币┠选６皋亦自给，殊愧远相安。
<br>
<br>　　卷532_5  「舟次武陵寄天竺僧无昼」许浑
<br>
<br>　　G长山几重，十里万株松。秋日下丹槛，暮云归碧峰。
<br>
<br>　　树栖新放鹤，潭隐旧降龙。还在孤舟宿，卧闻初夜钟。
<br>
<br>　　卷532_6  「寄小弟」许浑
<br>
<br>　　江城红叶尽，旅思复凄伤。孤梦家山远，独眠秋夜长。
<br>
<br>　　道存空倚命，身贱未归乡。南望空垂泪，天边雁一行。
<br>
<br>　　卷532_7  「秋日」许浑
<br>
<br>　　有计自安业，秋风罢苦吟。买山兼种竹，对客更弹琴。
<br>
<br>　　烟起药园晚，杵声松院深。闲眠得真性，惆怅旧时心。
<br>
<br>　　卷532_8  「石池」许浑
<br>
<br>　　通竹引泉脉，泓澄潋石盆。惊鱼翻藻叶，浴鸟上松根。
<br>
<br>　　残月留山影，高风耗水痕。谁家秋洗药，来往自开门。
<br>
<br>　　卷532_9  「留题李侍御书斋」许浑
<br>
<br>　　昔话平生志，高斋曾见留。道孤心易感，恩重力难酬。
<br>
<br>　　独立千峰晓，频来一叶秋。鸡鸣应有处，不觉泪空流。
<br>
<br>　　卷532_10  「行次白沙馆，先寄上河南王侍御」许浑
<br>
<br>　　夜程何处宿，山叠树层层。孤馆闭秋雨，空堂停曙灯。
<br>
<br>　　歌惭渔浦客，诗学雁门僧。此意无人识，明朝见李膺。
<br>
<br>　　卷532_11  「紫藤」许浑
<br>
<br>　　绿萝萦数匝，本在草堂间。秋色寄高树，昼阴笼远山。
<br>
<br>　　移花疏处种，币├时攀。日暮微风起，难寻旧径还。
<br>
<br>　　卷532_12  「暝投灵智寺渡G不得，却取沿江路往」许浑
<br>
<br>　　双岩泻一川，回马断桥前。古庙阴风地，寒钟暮雨天。
<br>
<br>　　沙虚留虎迹，水滑带龙涎。却下临江路，潮深无渡船。
<br>
<br>　　卷532_13  「下第归蒲城墅居」许浑
<br>
<br>　　失意归三径，伤春别九门。薄烟杨柳路，微雨杏花村。
<br>
<br>　　牧竖还呼犊，邻翁亦抱孙。不知余正苦，迎马问寒温。
<br>
<br>　　卷532_14  「重赋鹭鸶」许浑
<br>
<br>　　何年去此地，南浦满凫雏。云汉知心远，林塘觉思孤。
<br>
<br>　　低飞下晚树，独睡映新蒲。为尔多归兴，前年在五湖。
<br>
<br>　　卷532_15  「途中寒食」许浑
<br>
<br>　　处处哭声悲，行人马亦迟。店闲无火日，村暖斫桑时。
<br>
<br>　　泣路同杨子，烧山忆介推。清明明日是，甘负故园期。
<br>
<br>　　卷532_16  「深春」许浑
<br>
<br>　　故里千帆外，深春一雁飞。干名频恸哭，将老欲何归。
<br>
<br>　　未谷抛还忆，交亲晚更稀。空持望乡泪，沾洒寄来衣。
<br>
<br>　　卷532_17  「岁首怀甘露寺自省上人（上人尝有战功）」许浑
<br>
<br>　　心悟觉身劳，云中弃宝刀。久闲生髀肉，多寿长眉毫。
<br>
<br>　　客棹春潮急，禅斋暮雪高。南da一回首，山碧水滔滔。
<br>
<br>　　卷532_18  「寻周炼师不遇留赠」许浑
<br>
<br>　　闭门池馆静，云访紫芝翁。零落槿花雨，参差荷叶风。
<br>
<br>　　夜棋全局在，春酒半壶空。长啸倚西阁，悠悠名利中。
<br>
<br>　　卷532_19  「题灞西骆隐居」许浑
<br>
<br>　　志凌三蜀客，心爱五湖人。co死酒中老，谋生书外贫。
<br>
<br>　　扫花眠石榻，捣药转溪轮。往往乘黄迹鹿裘乌角巾。
<br>
<br>　　卷532_20  「旅夜怀远客」许浑
<br>
<br>　　异乡多远情，梦断落江城。病起惭书癖，贫家负酒名。
<br>
<br>　　过春花自落，竟晓月空明。独此一长啸，故人天际行。
<br>
<br>　　卷532_21  「秋夜棹舟访李隐君」许浑
<br>
<br>　　望月忆披襟，长溪柳半阴。高斋初酿酒，孤棹远携琴。
<br>
<br>　　犬吠秋山迥，鸡鸣晓树深。开门更欹枕，谁识野人心。
<br>
<br>　　卷532_22  「卧病寄诸公」许浑
<br>
<br>　　飞盖集兰堂，清歌递柏觞。高城榆柳荫，虚阁芰荷香。
<br>
<br>　　海月秋偏静，山风夜更凉。自怜书万卷，扶病对萤光。
<br>
<br>　　卷532_23  「寓崇圣寺怀李校书」许浑
<br>
<br>　　几日卧南亭，卷帘秋月清。河关初罢梦，池阁更含情。
<br>
<br>　　寒露润金井，高风飘玉筝。前年共游客，刀笔事戎旌。
<br>
<br>　　卷532_24  「秋日行次关西」许浑
<br>
<br>　　金风荡天地，关西群木凋。早霜鸡喔喔，残月马萧萧。
<br>
<br>　　紫陌秦山近，青枫楚树遥。还同长卿志，题字满河桥。
<br>
<br>　　卷532_25  「山居冬夜喜魏扶见访因赠」许浑
<br>
<br>　　霜风露叶下，远思独裴回。夜久草堂静，月明山客来。
<br>
<br>　　遣贫相劝酒，忆字共书灰。何事清平世，干名待有媒。
<br>
<br>　　卷532_26  「喜李诩秀才见访因赠」许浑
<br>
<br>　　浙南分首日，谁谓别经时。路远遥相访，家贫喜见知。
<br>
<br>　　不须辞不酌，更请续新诗。但得心中剑，酬恩会有期。
<br>
<br>　　卷532_27  「晚投慈恩寺呈俊上人」许浑
<br>
<br>　　双岩泻一川，十里绝人烟。古庙阴风地，寒钟暮雨天。
<br>
<br>　　沙虚留虎迹，水滑带龙涎。不及曹溪侣，空林已夜禅。
<br>
<br>　　卷532_28  「行次虎头岩酬寄路中丞」许浑
<br>
<br>　　樟亭去已远，来上虎头岩。滩急水移棹，山回风满帆。
<br>
<br>　　石梯迎雨滑，沙井落潮_.何以慰行旅，如公书一缄。
<br>
<br>　　卷532_29  「送荔浦蒋明府赴任」许浑
<br>
<br>　　路长春欲尽，歌怨酒初酣。白社莲宫北，青袍桂水南。
<br>
<br>　　驿行盘鸟道，船宿避龙潭。真得诗人趣，烟霞处处谙。
<br>
<br>　　卷532_30  「怀政禅师院」许浑
<br>
<br>　　山斋路几层，败衲学真乘。寒暑移双树，光阴尽一灯。
<br>
<br>　　风飘高竹雪，泉涨小池冰。莫讶频来此，修身欲到僧。
<br>
<br>　　卷532_31  「秋夕有怀」许浑
<br>
<br>　　念远坐西阁，华池涵月凉。书回秋欲尽，酒醒夜初长。
<br>
<br>　　露白莲衣浅，风清蕙带香。前年此佳景，兰棹醉横塘。
<br>
<br>　　卷532_32  「秋霁寄远」许浑
<br>
<br>　　初霁独登赏，西楼多远风。横烟秋水上，疏雨夕阳中。
<br>
<br>　　高树下山鸟，平芜飞草虫。唯应待明月，千里与君同。
<br>
<br>　　卷532_33  「闻范秀才自蜀游江湖」许浑
<br>
<br>　　蜀道下湘渚，客帆应不迷。江分三峡响，山并九华齐。
<br>
<br>　　秋泊雁初宿，夜吟猿乍啼。归时慎行李，莫到石城西。
<br>
<br>　　卷532_34  「惜春」许浑
<br>
<br>　　花开又花落，时节暗中迁。无计延春日，可能留少年。
<br>
<br>　　小丛初散蝶，高柳即闻蝉。繁艳归何处，满山啼杜鹃。
<br>
<br>　　卷532_35  「题愁」许浑
<br>
<br>　　聚散竟无形，回肠百结成。古今销不得，离别觉潜生。
<br>
<br>　　降虏将军思，穷秋远客情。何人更憔悴，落第泣秦京。
<br>
<br>　　卷532_36  「鸳鸯」许浑
<br>
<br>　　两两戏沙汀，长疑画不成。锦机争织样，歌曲爱呼名。
<br>
<br>　　好□顾栖息，堪怜泛浅清。凫鸥皆尔类，唯羡独含情。
<br>
<br>　　卷532_37  「闻雁」许浑
<br>
<br>　　带霜南去雁，夜好宿汀沙。惊起向何处，高飞极海涯。
<br>
<br>　　入云声渐远，离岳路犹赊。归梦当时断，参差欲到家。
<br>
<br>　　卷532_38  「不寝」许浑
<br>
<br>　　到晓不成梦，思量堪白头。多无百年命，长有万般愁。
<br>
<br>　　世事应难尽，营生卒未休。莫言名与利，名利是身仇。
<br>
<br>　　卷532_39  「宿东横山（一作东横小濑）」许浑
<br>
<br>　　孤舟路渐赊，时见碧桃花。溪雨滩声急，岩风树势斜。
<br>
<br>　　猕猴垂弱蔓，鹳鹤睡横槎。谩向仙林宿，无人识阮家。
<br>
<br>　　卷532_40  「早行」许浑
<br>
<br>　　失枕惊先起，人家半梦中。闻鸡凭早晏，占斗认西东。
<br>
<br>　　辔湿知行露，衣单觉晓风。秋阳弄光影，忽吐半林红。
<br>
<br>　　卷532_41  「陪郑史君泛舟晚归」许浑
<br>
<br>　　南郭望归处，郡楼高卷帘。平桥低皂盖，曲岸转彤b.
<br>
<br>　　江晚笙歌促，山晴鼓角严。羊公莫先醉，清晓月纤纤。
<br>
<br>　　卷532_42  「酬殷尧藩」许浑
<br>
<br>　　相如愧许询，寥落向溪滨。竹马儿犹小，荆钗妇惯贫。
<br>
<br>　　独愁忧过日，多病不如人。莫怪青袍选，长安隐旧春。
<br>
<br>　　卷532_43  「赠迁客」许浑
<br>
<br>　　无机还得罪，直道不伤情。微雨昏山色，疏笼闭鹤声。
<br>
<br>　　闲居多野客，高枕见江城。门外长溪水，怜君又濯缨。
<br>
<br>　　卷532_44  「征西旧卒」许浑
<br>
<br>　　少年乘勇气，百战过乌孙。力尽边城难，功加上将恩。
<br>
<br>　　晓风听戍角，残月倚营门。自说轻生处，金疮有旧痕。
<br>
<br>　　卷532_45  「南陵留别段氏兄弟」许浑
<br>
<br>　　不知身老大，犹似旧时狂。为酒游山县，留诗遍草堂。
<br>
<br>　　归期秋未尽，离恨日偏长。更羡君兄弟，参差雁一行。
<br>
<br>　　卷532_46  「旅中别侄ァ剐砘
<br>
<br>　　相见又南北，中宵泪满襟。旅游知世薄，贫别觉情深。
<br>
<br>　　歌管一尊酒，山川万里心。此身多在路，休诵异乡吟。
<br>
<br>　　卷532_47  「松江渡送人（一作松江怀古）」许浑
<br>
<br>　　故国今何在，扁舟竟不归。云移山漠漠，江阔树依依。
<br>
<br>　　晚色千帆落，秋声一雁飞。此时兼送客，凭槛欲沾衣。
<br>
<br>　　卷532_48  「过鲍溶宅有感」许浑
<br>
<br>　　寥落故人宅，重来身已亡。古苔残墨沼，深竹旧书堂。
<br>
<br>　　秋色馆池静，雨声云木凉。无因展交道，日暮倍心伤。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
