<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百六十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百六十七
<br>
<br>　　卷867_1  「浑家门客联句」
<br>
<br>　　自与浑家邻，馨香遂满身。无心好清静，人用去灰尘。        ――麻大
<br>
<br>　　终朝每去依烟火，春至还归养子孙。                        ――和且耶
<br>
<br>　　曾向苻王笔端坐，尔来求食浑家门。                      ――和且耶
<br>
<br>　　卷867_2  「长须国驸马咏妻」长须国驸马
<br>
<br>　　花无叶不妍，女无须亦丑。丈人试遣嘉蓿未必不如加小
<br>
<br>　　卷867_3  「原陵老翁吟」原陵老翁
<br>
<br>　　野田荆棘春，闺阁绮罗新。出没头上日，生死眼前人。
<br>
<br>　　欲知我家在何处，北邙松柏正为邻。
<br>
<br>　　洛阳女儿罗绮多，无奈孤翁老去何，奈尔何。
<br>
<br>　　正色鸿焘，神思化伐。穹施后承，光负玄设。呕沦吐萌，
<br>
<br>　　垠倪散截。迷肠郗曲，zw零霾恕Ｈ富俟晁，健驰御屈。
<br>
<br>　　拿尾研动。NN哳哳。dS用秘功，以岭以穴。
<br>
<br>　　薪伐药，莽m万茁。呕律则祥，佛伦惟萨。牡虚无有，
<br>
<br>　　颐咽蕊屑。肇素未来，晦明兴灭。（狐书一）
<br>
<br>　　五行七曜，成此闰馀。上帝降灵，岁且庑臁Ｉ咄善淦ぃ
<br>
<br>　　吾亦神摅。九九六六，束身天除。何以充喉，吐纳太虚。
<br>
<br>　　何以蔽踝，霞袂云M.哀尔浮生，栉比荒墟。
<br>
<br>　　吾复丽气，还形之初。在帝左右，道济忽诸。（狐书二）
<br>
<br>　　卷867_21  「述怀」严含质
<br>
<br>　　昔为仙子今为虎，流落阴崖足风雨。
<br>
<br>　　更将斑毳被余身，千载空山万般苦。
<br>
<br>　　卷867_22  「题壁」严含质
<br>
<br>　　下玄八千亿甲子，丹飞先生严含质。谪下中天被斑革，
<br>
<br>　　六千甲子。血食涧饮厕猿，下浊界。景云元纪升太一。
<br>
<br>　　卷867_23  「无题」李微
<br>
<br>　　偶因狂疾成殊类，灾患相仍不可逃。今日爪牙谁敢敌，
<br>
<br>　　当时声迹共相高。我为异物蓬茅下，君已乘轺气势豪。
<br>
<br>　　此夕溪山对明月，不成长啸但成嗥。
<br>
<br>　　卷867_24  「维扬空庄四怪联句」
<br>
<br>　　齐纨鲁缟如霜雪，寥亮高声予所发。                        ――故杵
<br>
<br>　　嘉宾良会清夜时，煌煌灯烛我能持。                        ――灯台
<br>
<br>　　清冷之泉候朝汲，桑绠相牵常出入。                        ――水桶
<br>
<br>　　爨薪贮泉相煎熬，充他口腹我为劳。                      ――破铛
<br>
<br>　　卷867_25  「柳藏经二绝句」柳藏经
<br>
<br>　　寒水停园沼，秋池满败荷。杜门穷典籍，所得事今多。
<br>
<br>　　谁谓三才贵，余观万化同。心虚嫌蠹食，年老怯狂风。
<br>
<br>　　卷867_26  「太白山魔诳道士诗」
<br>
<br>　　三秋稽颡叩真灵，龙虎交时金液成。
<br>
<br>　　绛雪既凝身可度，蓬壶顶上彩云生。
<br>
<br>　　卷867_27  「金缶魅诗」
<br>
<br>　　色分蓝叶青，声比磬中鸣。七月初七夜，吾当示汝形。
<br>
<br>　　卷867_28  「东阳夜怪诗（安智高咏聚雪为山）」
<br>
<br>　　谁家扫雪满庭前，万壑千峰在一拳。
<br>
<br>　　吾心不觉侵衣冷，曾向此中居几年。
<br>
<br>　　卷867_29  「东阳夜怪诗（安智高病中自述二首）」
<br>
<br>　　拥褐藏名无定踪，流沙千里度衰容。
<br>
<br>　　传得南宗心地后，此身应便老双峰。
<br>
<br>　　为有阎浮珍重因，远离西国赴咸秦。
<br>
<br>　　自从无力休行道，且作头陀不系身。
<br>
<br>　　卷867_30  「东阳夜怪诗（卢倚马寄同侣二首）」
<br>
<br>　　长安城东洛阳道，车轮不息尘浩浩。
<br>
<br>　　争利贪前竞著鞭，相逢尽是尘中老。
<br>
<br>　　日晚长川不计程，离群独步不能鸣。
<br>
<br>　　赖有青青河畔草，春来犹得慰羁情。
<br>
<br>　　卷867_31  「东阳夜怪诗（敬去文咏雪献曹州房）」
<br>
<br>　　爱此飘u六出公，轻琼冷絮舞长空。
<br>
<br>　　当时正逐秦丞相，腾踯川原喜北风。
<br>
<br>　　卷867_32  「东阳夜怪诗（敬去文言志二首）」
<br>
<br>　　事君同乐义同忧，那校糟糠满志休。
<br>
<br>　　不是守株空待兔，终当逐鹿出林丘。
<br>
<br>　　少年长负饥鹰用，内顾曾无宠鹤心。
<br>
<br>　　秋草驱除思去宇，平原毛血兴从禽。
<br>
<br>　　卷867_33  「东阳夜怪诗（奚锐金近作三首）」
<br>
<br>　　舞镜争鸾彩，临场定鹘拳。正思仙仗日，翘首仰楼前。
<br>
<br>　　养斗形如木，迎春质似泥。信如风雨在，何惮迹卑栖。
<br>
<br>　　为脱田文难，常怀纪恩。欲知疏野态，霜晓叫荒村。
<br>
<br>　　卷867_34  「东阳夜怪诗」
<br>
<br>　　乱鲁负虚名，游秦感宁生。候惊丞相喘，用识葛卢鸣。
<br>
<br>　　黍稷滋农具，轩车乏道情。近来筋力退，一志在归耕。
<br>
<br>　　卷867_35  「东阳夜怪诗」
<br>
<br>　　为惭食肉主恩深，日晏蟠蜿卧锦衾。
<br>
<br>　　且学志人知白黑，那将好爵动吾心。
<br>
<br>　　卷867_36  「东阳夜怪诗（胃藏瓠题旧业诗）」
<br>
<br>　　鸟鼠是家川，周王昔猎贤。一从离子卯，应见海桑田。
<br>
<br>　　卷867_37  「田四郎求婚联句」
<br>
<br>　　一点红裳出翠微，秋天云静月离离。                        ――田四郎
<br>
<br>　　天曹使者徒回首，何不从他九族卑。                      ――（堂上人）
<br>
<br>　　卷867_38  「黑驹别卢传素诗」
<br>
<br>　　既食丈人粟，又饱丈人刍。今日相偿了，永离三恶途。
<br>
<br>　　卷867_39  「笔精诗」
<br>
<br>　　昔荷蒙恬惠，寻遭仲叔投。夫君不指使，何处觅银钩。
<br>
<br>　　学问从君有，诗书自我传。须知王逸少，名价动千年。
<br>
<br>　　能令音信通千里，解致龙蛇运八行。
<br>
<br>　　惆怅江生不相赏，应缘自负好文章。
<br>
<br>　　卷867_40  「二斑与宁茵赋诗」
<br>
<br>　　晓读云水静，夜吟山月高。焉能履虎尾，岂用学牛刀。        ――宁茵
<br>
<br>　　但得居林啸，焉能当路蹲。渡河何所适，终是怯刘琨。        ――斑寅
<br>
<br>　　无非悲甯戚，终是怯庖丁。若遇龚为守，蹄涔向北溟。      ――斑特
<br>
<br>　　卷867_41  「白田獭魅别村女诗」
<br>
<br>　　潮来逐潮上，潮落在空滩。有来终有去，情易复情难。
<br>
<br>　　肠断肠中子，明月秋江寒。
<br>
<br>　　卷867_42  「邢君才旧宅三怪诗」铁铫
<br>
<br>　　昔日炎炎徒自知，今无烽灶欲何为。
<br>
<br>　　可怜国柄全无用，曾见家人下第时。
<br>
<br>　　卷867_43  「邢君才旧宅三怪诗」破笛
<br>
<br>　　当时得意气填心，一曲君前直万金。
<br>
<br>　　今日不如庭下竹，风来犹得学龙吟。
<br>
<br>　　卷867_44  「邢君才旧宅三怪诗」秃帚
<br>
<br>　　头焦鬓秃但心存，力尽尘埃不复论。
<br>
<br>　　莫笑今来同腐草，曾经终日扫朱门。
<br>
<br>　　卷867_45  「维扬少年与孟氏赠答诗（孟氏游家园作）」孟氏
<br>
<br>　　可惜春时节，依然独自游。无端两行泪，长只对花流。
<br>
<br>　　卷867_46  「维扬少年与孟氏赠答诗（孟氏赠答少年）」孟氏
<br>
<br>　　谁家少年儿，心中暗自欺。不道终不可，可即恐郎知。
<br>
<br>　　卷867_47  「维扬少年与孟氏赠答诗（少年答孟氏）」少年
<br>
<br>　　神女得张硕，文君遇长卿。逢时两相得，聊足慰多情。
<br>
<br>　　卷867_48  「胡志忠题户」
<br>
<br>　　恃勇祸必婴，恃强势必倾。胡为万金子，而与恶物争。
<br>
<br>　　休将逝魄趋府庭，止于此馆归冥冥。
<br>
<br>　　卷867_49  「高侍郎诗」
<br>
<br>　　危冠高袖楚宫妆，独步闲庭逐夜凉。
<br>
<br>　　自把玉簪敲砌竹，清歌一曲月如霜。
<br>
<br>　　卷867_50  「吕氏宅妖誓师词」
<br>
<br>　　天马斜飞度三止，上将横行击四方。
<br>
<br>　　辎车直入无回翔，六甲次第不乖行。
<br>
<br>　　卷867_51  「袁少年诗（猿）」
<br>
<br>　　风波千里阔，台榭半天高。此兴将何比，身知插羽毛。
<br>
<br>　　峰峦多秀色，松桂足清声。自有山林趣，全忘城阙情。
<br>
<br>　　罗浮南海外，昔日已闻之。千里来游览，幽情我自知。
<br>
<br>　　卷867_52  「东柯院妖谑杜令」
<br>
<br>　　虽共蒿兰伍，南朝有宗祖。莫打绿袍人，空中且歌舞。
<br>
<br>　　堪怜木边土，非儿不似女。瘦马上高山，登临何自苦。
<br>
<br>　　卷867_53  「嵩山小儿吟」
<br>
<br>　　我本长生深山内，更何入他不二门。
<br>
<br>　　争如访取旧时伴，休更朝夕劳神魂。
<br>
<br>　　卷867_54  「鱼腹丹书」
<br>
<br>　　九登龙门山，三饮太湖水。毕竟不成龙，命负张胡子。
<br>
<br>　　卷867_55  「鱼身字」
<br>
<br>　　三度过海，两度上汉。行至勒漠，命属柏君。
<br>
<br>　　卷867_56  「马作人语」
<br>
<br>　　芦荻花，此花开后路无家。
<br>
<br>　　卷867_57  「孙长史女与焦封赠答诗」孙长史女
<br>
<br>　　妾失鸳鸯伴，君方萍梗游。少年欢醉后，只恐苦相留。
<br>
<br>　　心常名宦外，终不耻狂游。误入桃源里，仙家争肯留。
<br>
<br>　　鹊桥织女会，也是不多时。今日送君处，羞言连理枝。
<br>
<br>　　但保同心结，无劳织锦诗。苏秦求富贵，自有一回时。
<br>
<br>　　卷867_58  「石瓮寺灯魅诗」
<br>
<br>　　凉风暮起骊山空，长生殿锁霜叶红。
<br>
<br>　　朝来试入华清宫，分明忆得开元中。
<br>
<br>　　金殿不胜秋，月斜石楼冷。谁是相顾人，褰帷吊孤影。
<br>
<br>　　烟灭石楼空，悠悠永夜中。虚心怯秋雨，艳质畏飘风。
<br>
<br>　　向壁残花碎，侵阶坠叶红。还如失群鹤，饮恨在雕笼。
<br>
<br>　　卷867_59  「洛下女郎歌（红裳人）」
<br>
<br>　　皎洁玉颜胜白雪，况乃当年对风月。
<br>
<br>　　沈吟不敢怨春风，自叹容华暗消歇。
<br>
<br>　　卷867_60  「洛下女郎歌（白衣人）」
<br>
<br>　　绛衣披拂露盈盈，淡染胭脂一朵轻。
<br>
<br>　　自恨红颜留不住，莫怨春风道薄情。
<br>
<br>　　卷867_61  「袁长官女诗（摘萱草吟）」
<br>
<br>　　彼见是忘忧，此看同腐草。青山与白云，方展我怀抱。
<br>
<br>　　卷867_62  「袁长官女诗（题峡山僧壁）」
<br>
<br>　　刚被恩情役此心，无端变化几湮沈。
<br>
<br>　　不如逐伴归山去，长笑一声烟雾深。
<br>
<br>　　卷867_63  「真符女与申屠澄赠和诗（澄赠）」
<br>
<br>　　一尉惭梅福，三年愧孟光。此情何所喻，川上有鸳鸯。
<br>
<br>　　卷867_64  「真符女与申屠澄赠和诗（女和）」
<br>
<br>　　琴瑟情虽重，山林志自深。常忧时节变，辜负百年心。
<br>
<br>　　卷867_65  「夭桃诗」
<br>
<br>　　铅华久御向人间，欲舍铅华更惨颜。
<br>
<br>　　纵有青丘吟夜月，无因重照旧云鬟。
<br>
<br>　　卷867_66  「青衣春条诗」
<br>
<br>　　幽室锁妖艳，无人兰蕙芳。春风三十载，不尽罗衣香。
<br>
<br>　　卷867_67  「明器婢诗」
<br>
<br>　　独持巾栉掩玄关，小帐无人烛影残。
<br>
<br>　　昔日罗衣今化尽，白杨风起陇头寒。
<br>
<br>　　卷867_68  「妙香词」
<br>
<br>　　劝君酒莫辞，花落抛旧枝。只有北邙山下月，
<br>
<br>　　清光到死也相随。
<br>
<br>　　卷867_69  「庐山女赠朱朴（鲤鱼）」
<br>
<br>　　但持冰洁心，不识风霜冷。任是怀礼容，无人顾形影。
<br>
<br>　　知君久积池塘梦，遣我方思变动来。
<br>
<br>　　操执若同颜叔子，今宵宁免泪盈腮。
<br>
<br>　　卷867_70  「青萝帐女赠穆郎（榕树）」
<br>
<br>　　团圆今夕色光辉，结了同心翠带垂。
<br>
<br>　　此后莫教尘点染，他年长照岁寒姿。
<br>
<br>　　卷867_71  「褰帐」
<br>
<br>　　揉蓝绿色曲尘开，静见三星入坐来。
<br>
<br>　　桂影已圆攀折后，子孙长作栋梁材。
<br>
<br>　　卷867_72  「题碧花笺」
<br>
<br>　　珠露素中书缱绻，青萝帐里寄鸳鸯。
<br>
<br>　　自怜孤影清秋夕，洒泪裴回滴冷光。
<br>
<br>　　卷867_73  「白O洲碧衣女子吟」
<br>
<br>　　碧水色堪染，白莲香正浓。分飞俱有恨，此别几时逢。
<br>
<br>　　藕隐玲珑玉，花藏缥缈容。何当假双翼，声影暂相从。
<br>
<br>　　卷867_74  「新林驿女吟示欧阳训（生飞虫）」
<br>
<br>　　月明阶悄悄，影只腰身小。谁是N翔人，愿为比翼鸟。
<br>
<br>　　卷867_75  「击盘歌送欧阳训酒」
<br>
<br>　　飞燕身轻未是轻，枉将弱质在岩扃。
<br>
<br>　　今来不得同鸳枕，相伴神魂入杳冥。
<br>
<br>　　卷867_76  「白衣女子木叶上诗」
<br>
<br>　　桃花洞口开，香蕊落莓苔。佳景虽堪玩，萧郎殊未来。
<br>
<br>　　卷867_77  「席上歌」
<br>
<br>　　洞府深沈春日长，山花无主自芬芳。
<br>
<br>　　凭阑寂寂看明月，欲种桃花待阮郎。
<br>
<br>　　卷867_78  「凤凰台怪和歌四首」
<br>
<br>　　深闺闲锁难成梦，那得同衾共绣床。
<br>
<br>　　一自与郎江上别，霜天更自觉宵长。
<br>
<br>　　愁听黄莺唤友声，空闺曙色梦初成。
<br>
<br>　　窗间总有花笺纸，难寄妾心字字明。
<br>
<br>　　寂静璇闺度岁年，并头莲叶又如钱。
<br>
<br>　　愁人独处那堪此，安得君来独枕眠。
<br>
<br>　　卧病匡床香屡添，夜深犹有一丝烟。
<br>
<br>　　怀君无计能成梦，更恨砧声到枕边。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
