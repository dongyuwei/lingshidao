<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百零一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷七百零一
<br>
<br>　　卷701_1  「拟塞外征行」王贞白
<br>
<br>　　寇骑满鸡田，都护欲临边。青泥方绝漠，怀剑始辞燕。
<br>
<br>　　旌旗挂龙虎，壮士募鹰r.长城威十万，高岭奋三千。
<br>
<br>　　行行向马邑，去去指祁连。鼓声遥赤塞，兵气远冲天。
<br>
<br>　　对阵云初上，临城月始悬。风惊烽易灭，沙暗马难前。
<br>
<br>　　恩重恒思报，劳心屡损年。微功一可立，身轻不自怜。
<br>
<br>　　卷701_2  「芦苇」王贞白
<br>
<br>　　高士想江湖，湖闲庭植芦。清风时有至，绿竹兴何殊。
<br>
<br>　　嫩喜日光薄，疏忧雨点粗。惊蛙跳得过，斗雀袅如无。
<br>
<br>　　未织巴篱护，几抬邛竹扶。惹烟轻弱柳，蘸水漱清蒲。
<br>
<br>　　溉灌情偏重，琴樽赏不孤。穿花思钓叟，吹叶少羌雏。
<br>
<br>　　寒色暮天映，秋声远籁俱。朗吟应有趣，潇洒十馀株。
<br>
<br>　　卷701_3  「田舍曲」王贞白
<br>
<br>　　古今利名路，只在侬门前。至老不离家，一生常晏眠。
<br>
<br>　　牛羊晚自归，儿童戏野田。岂思封侯贵，唯只待丰年。
<br>
<br>　　征赋岂辞苦，但愿时官贤。时官苟贪浊，田舍生忧煎。
<br>
<br>　　卷701_4  「妾薄命」王贞白
<br>
<br>　　薄命头欲白，频年嫁不成。秦娥未十五，昨夜事公卿。
<br>
<br>　　岂有机杼力，空传歌舞名。妾专修妇德，媒氏却相轻。
<br>
<br>　　卷701_5  「湘妃怨」王贞白
<br>
<br>　　舜欲省蛮陬，南巡非逸游。九江沉白日，二女泣沧洲。
<br>
<br>　　目极楚云断，恨深湘水流。至今闻鼓瑟，咽绝不胜愁。
<br>
<br>　　卷701_6  「长门怨二首」王贞白
<br>
<br>　　寂寞故宫春，残灯晓尚存。从来非妾过，偶尔失君恩。
<br>
<br>　　花落伤容鬓，莺啼惊梦魂。翠华如可待，应免老长门。
<br>
<br>　　叶落长门静，苔生永巷幽。相思对明月，独坐向空楼。
<br>
<br>　　銮驾迷终转，蛾眉老自愁。昭阳歌舞伴，此夕未知秋。
<br>
<br>　　卷701_7  「有所思（一作长相思）」王贞白
<br>
<br>　　芙蓉出水时，偶尔便分离。自此无因见，长教挂所思。
<br>
<br>　　残春不入梦，芳信欲传谁。寂寞秋堂下，空吟小谢诗。
<br>
<br>　　卷701_8  「短歌」王贞白
<br>
<br>　　物候来相续，新蝉送晚莺。百年休倚赖，一梦甚分明。
<br>
<br>　　金鼎神仙隐，铜壶昼夜倾。不如早立德，万古有其名。
<br>
<br>　　卷701_9  「御沟水」王贞白
<br>
<br>　　一带御沟水，绿槐相荫清。此中涵帝泽，无处濯尘缨。
<br>
<br>　　鸟道来虽险，龙池到自平。朝宗本心切，愿向急流倾。
<br>
<br>　　卷701_10  「少年行二首」王贞白
<br>
<br>　　游宴不知厌，杜陵狂少年。花时轻暖酒，春服薄装绵。
<br>
<br>　　戏马上林苑，斗鸡寒食天。鲁儒甘被笑，对策鬓皤然。
<br>
<br>　　弱冠投边急，驱兵夜渡河。追奔铁马走，杀虏宝刀讹。
<br>
<br>　　威静黑山路，气含清海波。常闻为突骑，天子赐长戈。
<br>
<br>　　卷701_11  「塞上曲」王贞白
<br>
<br>　　岁岁但防虏，西征早晚休。匈奴不系颈，汉将但封侯。
<br>
<br>　　夕照低烽火，寒笳咽戍楼。燕然山上字，男子见须羞。
<br>
<br>　　卷701_12  「长安道」王贞白
<br>
<br>　　晓鼓人已行，暮鼓人未息。梯航万国来，争先贡金帛。
<br>
<br>　　不问贤与愚，但论官与职。如何贫书生，只献安边策。
<br>
<br>　　卷701_13  「洛阳道」王贞白
<br>
<br>　　喧喧洛阳路，奔走争先步。唯恐著鞭迟，谁能更回顾。
<br>
<br>　　覆车虽在前，润屋何曾惧。贤哉只二疏，东门挂冠去。
<br>
<br>　　卷701_14  「度关山」王贞白
<br>
<br>　　只领千馀骑，长驱碛邑间。云州多警急，雪夜度关山。
<br>
<br>　　石响铃声远，天寒弓力悭。秦楼休怅望，不日凯歌还。
<br>
<br>　　卷701_15  「出自蓟北门行」王贞白
<br>
<br>　　蓟北连极塞，塞色昼冥冥。战地骸骨满，长时风雨腥。
<br>
<br>　　沙河留不定，春草冻难青。万户封侯者，何谋静虏庭。
<br>
<br>　　卷701_16  「从军行」王贞白
<br>
<br>　　从军朔方久，未省用干戈。只以恩信及，自然戎虏和。
<br>
<br>　　边声动白草，烧色入枯河。每度因看猎，令人勇气多。
<br>
<br>　　卷701_17  「古悔从军行」王贞白
<br>
<br>　　忆昔仗孤剑，十年从武威。论兵亲玉帐，逐虏过金微。
<br>
<br>　　陇水秋先冻，关云寒不飞。辛勤功业在，麟阁志犹违。
<br>
<br>　　卷701_18  「胡笳曲」王贞白
<br>
<br>　　陇底悲笳引，陇头鸣北风。一轮霜月落，万里塞天空。
<br>
<br>　　戍卒泪应尽，胡儿哭未终。争教班定远，不念玉关中。
<br>
<br>　　卷701_19  「入塞」王贞白
<br>
<br>　　玉殿论兵事，君王诏出征。新除羽林将，曾破月支兵。
<br>
<br>　　惯历塞垣险，能分部落情。从今一战胜，不使虏尘生。
<br>
<br>　　卷701_20  「游仙」王贞白
<br>
<br>　　我家三岛上，洞户眺波涛。醉背云屏卧，谁知海日高。
<br>
<br>　　露香红玉树，风绽碧蟠桃。悔与仙子别，思归梦钓鳌。
<br>
<br>　　卷701_21  「歌（一作凉州行）」王贞白
<br>
<br>　　谁唱关西曲，寂寞夜景深。一声长在耳，万恨重经心。
<br>
<br>　　调古清风起，曲终凉月沉。却应筵上客，未必是知音。
<br>
<br>　　卷701_22  「经故洛城」王贞白
<br>
<br>　　卜世何久远，由来仰圣明。山河徒自壮，周召不长生。
<br>
<br>　　几主任奸谄，诸侯各战争。但馀崩垒在，今古共伤情。
<br>
<br>　　卷701_23  「金陵」王贞白
<br>
<br>　　六代江山在，繁华古帝都。乱来城不守，战后地多芜。
<br>
<br>　　寒日随潮落，归帆与鸟孤。兴亡多少事，回首一长吁。
<br>
<br>　　卷701_24  「金陵怀古」王贞白
<br>
<br>　　恃险不种德，兴亡叹数穷。石城几换主，天堑谩连空。
<br>
<br>　　御路叠民冢，台基聚牧童。折碑犹有字，多记晋英雄。
<br>
<br>　　卷701_25  「商山」王贞白
<br>
<br>　　商山名利路，夜亦有人行。四皓卧云处，千秋叠藓生。
<br>
<br>　　昼烧笼涧黑，残雪隔林明。我待酬恩了，来听水石声。
<br>
<br>　　卷701_26  「庐山」王贞白
<br>
<br>　　岳立镇南楚，雄名天下闻。五峰高阂日，九叠翠连云。
<br>
<br>　　夏谷雪犹在，阴岩昼不分。唯应嵩与华，清峻得为群。
<br>
<br>　　卷701_27  「终南山」王贞白
<br>
<br>　　终朝异五岳，列翠满长安。地去搜扬近，人谋隐遁难。
<br>
<br>　　水穿诸苑过，雪照一城寒。为问红尘里，谁同驻马看。
<br>
<br>　　卷701_28  「寄郑谷」王贞白
<br>
<br>　　五百首新诗，缄封寄去时。只凭夫子鉴，不要俗人知。
<br>
<br>　　火鼠重收布，冰蚕乍吐丝。直须天上手，裁作领巾披。
<br>
<br>　　卷701_29  「题严陵钓台」王贞白
<br>
<br>　　山色四时碧，溪声七里清。严陵爱此景，下视汉公卿。
<br>
<br>　　垂钓月初上，放歌风正轻。应怜渭滨叟，匡国正论兵。
<br>
<br>　　卷701_30  「晓泊汉阳渡」王贞白
<br>
<br>　　落月临古渡，武昌城未开。残灯明市井，晓色辨楼台。
<br>
<br>　　云自苍梧去，水从筅＠础７贾藓硼叙模用记祢生才。
<br>
<br>　　卷701_31  「随计」王贞白
<br>
<br>　　徒步随计吏，辛勤鬓易凋。归期无定日，乡思羡回潮。
<br>
<br>　　冒雨投前驿，侵星过断桥。何堪穆陵路，霜叶更潇潇。
<br>
<br>　　卷701_32  「白牡丹」王贞白
<br>
<br>　　谷雨洗纤素，裁为白牡丹。异香开玉合，轻粉泥银盘。
<br>
<br>　　晓贮露华湿，宵倾月魄寒。家人淡妆罢，无语倚朱栏。
<br>
<br>　　卷701_33  「述松」王贞白
<br>
<br>　　远谷呈材干，何由入栋梁。岁寒虚胜竹，功绩不如桑。
<br>
<br>　　秋露落松子，春深`嫩黄。虽蒙匠者顾，樵采日难防。
<br>
<br>　　卷701_34  「宫池产瑞莲（帖经日试）」王贞白
<br>
<br>　　雨露及万物，嘉祥有瑞莲。香飘鸡树近，荣占凤池先。
<br>
<br>　　圣日临双丽，恩波照并妍。愿同指佞草，生向帝尧前。
<br>
<br>　　卷701_35  「送友人南归」王贞白
<br>
<br>　　南国菖蒲老，知君忆钓船。离京近残暑，归路有新蝉。
<br>
<br>　　岘首白云起，洞庭秋月悬。若教吟兴足，西笑是何年。
<br>
<br>　　卷701_36  「送马明府归山」王贞白
<br>
<br>　　辞秩入匡庐，重修靖节居。免遭黑绶束，不与白云疏。
<br>
<br>　　送吏各献酒，群儿自担书。到时看瀑布，为我谢清虚。
<br>
<br>　　卷701_37  「送韩从事归本道」王贞白
<br>
<br>　　献捷灵州y，归时宠拜新。论边多称旨，许国誓亡身。
<br>
<br>　　马渴黄河冻，雁回青冢春。到蕃唯促战，应不肯和亲。
<br>
<br>　　卷701_38  「秋日旅怀寄右省郑拾遗」王贞白
<br>
<br>　　永夕愁不寐，草虫喧客庭。半窗分晓月，当枕落残星。
<br>
<br>　　鬓发游梁白，家山近越青。知音在谏省，苦调有谁听。
<br>
<br>　　卷701_39  「赠刘凝评事」王贞白
<br>
<br>　　棘寺官初罢，梁园静掩扉。春深颜子巷，花映老莱衣。
<br>
<br>　　谈史曾无滞，攻书已造微。即膺新宠命，称庆向庭闱。
<br>
<br>　　卷701_40  「忆张处士」王贞白
<br>
<br>　　天台张处士，诗句造玄微。古乐知音少，名言与俗违。
<br>
<br>　　山风入松径，海月上岩扉。毕世唯高卧，无人说是非。
<br>
<br>　　卷701_41  「云居长老」王贞白
<br>
<br>　　t路蹑云上，来参出世僧。松高半岩雪，竹覆一溪冰。
<br>
<br>　　不说有为法，非传无尽灯。了然方寸内，应只见南能。
<br>
<br>　　卷701_42  「洗竹」王贞白
<br>
<br>　　道院竹繁教略洗，鸣琴酌酒看扶疏。不图结实来双凤，
<br>
<br>　　且要长竿钓巨鱼。锦箨裁冠添散逸，玉芽修馔称清虚。
<br>
<br>　　有时记得三天事，自向琅\节下书。
<br>
<br>　　卷701_43  「庾楼晓望」王贞白
<br>
<br>　　独凭朱槛亦凌晨，山色初明水色新。竹雾晓笼衔岭月，
<br>
<br>　　O风暖送过江春。子城阴处犹残雪，衙鼓声前未有尘。
<br>
<br>　　三百年来庾楼上，曾经多少望乡人。
<br>
<br>　　卷701_44  「送芮尊师」王贞白
<br>
<br>　　石上菖蒲节节灵，先生服食得长生。早知避世忧身老，
<br>
<br>　　近日登山觉步轻。黄鹤待传蓬岛信，丹书应换蕊宫名。
<br>
<br>　　他年控鲤升天去，庐岳逋民愿从行。
<br>
<br>　　卷701_45  「折杨柳三首（一作段成式诗）」王贞白
<br>
<br>　　枝枝交影锁长门，嫩色曾沾雨露恩。
<br>
<br>　　凤辇不来春欲尽，空留莺语到黄昏。
<br>
<br>　　水殿年年占早芳，柔条风里御炉香。
<br>
<br>　　如今万乘多巡狩，辇路无阴绿草长。
<br>
<br>　　嫩叶初齐不耐寒，风和时拂玉栏干。
<br>
<br>　　征人去日曾攀折，泣雨伤春翠黛残。
<br>
<br>　　卷701_46  「远闻本郡行春到旧山二首」王贞白
<br>
<br>　　一身从宦留京邑，五马遥闻到旧山。
<br>
<br>　　已领烟霞光野径，深惭老幼候柴关。
<br>
<br>　　清风借响松筠外，画隼停晖水石间。
<br>
<br>　　定掩溪名在图传，共知轩盖此登攀。
<br>
<br>　　卷701_47  「宿新安村步」王贞白
<br>
<br>　　淅淅寒流涨浅沙，月明空渚遍芦花。
<br>
<br>　　离人偶宿孤村下，永夜闻砧一两家。
<br>
<br>　　卷701_48  「仙岩二首」王贞白
<br>
<br>　　白烟昼起丹灶，红叶秋书篆文。
<br>
<br>　　二十四岩天上，一鸡啼破晴云。
<br>
<br>　　风呼山鬼服役，月照衡薇结花。
<br>
<br>　　江暖客寻瑶草，洞深人咽丹霞。
<br>
<br>　　卷701_49  「雨后从陶郎中登庾楼」王贞白
<br>
<br>　　庾楼逢霁色，夏日欲西曛。虹截半江雨，风驱大泽云。
<br>
<br>　　岛边渔艇聚，天畔鸟行分。此景堪谁画，文翁请缀文。
<br>
<br>　　卷701_50  「九日长安作」王贞白
<br>
<br>　　无酒泛金菊，登高但忆秋。归心随旅雁，万里在沧洲。
<br>
<br>　　残照明天阙，孤砧隔御沟。谁能思落帽，两鬓已添愁。
<br>
<br>　　卷701_51  「晓发萧关」王贞白
<br>
<br>　　早发长风里，边城曙色间。数鸿寒背碛，片月落临关。
<br>
<br>　　陇上明星没，沙中夜探还。归程不可问，几日到家山。
<br>
<br>　　卷701_52  「钓台」王贞白
<br>
<br>　　异代有巢许，方知严子情。旧交虽建国，高卧不求荣。
<br>
<br>　　溪鸟寒来浴，汀兰暖重生。何颜吟过此，辛苦得浮名。
<br>
<br>　　卷701_53  「寄天台叶尊师」王贞白
<br>
<br>　　师住天台久，长闻过石桥。晴峰见沧海，深洞彻丹霄。
<br>
<br>　　采药霞衣湿，煎芝古鼎焦。念予无俗骨，频与鹤书招。
<br>
<br>　　卷701_54  「御试后进诗」王贞白
<br>
<br>　　三时赐食天厨近，再宿偷吟禁漏清。
<br>
<br>　　二十五家齐拔宅，人间已写上升名。
<br>
<br>　　卷701_55  「春日咏梅花」王贞白
<br>
<br>　　靓妆才罢粉痕新，迨晓风回散玉尘。
<br>
<br>　　若遣有情应怅望，已兼残雪又兼春。
<br>
<br>　　卷701_56  「句」王贞白
<br>
<br>　　太阳虽不照，梁栋每重阴。（廊下井，以下《吟窗杂录》）
<br>
<br>　　白发未逢媒，对景且裴回。（丑妇）
<br>
<br>　　别酒莫辞今夜醉，故人知我几时来。（合赋）
<br>
<br>　　改贯永留乡党额，减租重感郡侯恩。（洪景卢《野处集》
<br>
<br>　　载赴选别太守句，贞白自注：蒙本州改坊名为进贤，
<br>
<br>　　并减户税）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
