<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百六十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百六十七
<br>
<br>　　卷367_1  「缑山鹤」张仲素
<br>
<br>　　羽客骖仙鹤，将飞驻碧山。映松残雪在，度岭片云还。
<br>
<br>　　清唳因风远，高姿对水闲。笙歌忆天上，城郭叹人间。
<br>
<br>　　几变霜毛洁，方殊藻质斑。迢迢烟路逸，奋翮讵能攀。
<br>
<br>　　卷367_2  「夜闻洛滨吹笙」张仲素
<br>
<br>　　王子千年后，笙音五夜闻。逶迤绕清洛，断续下仙云。
<br>
<br>　　泄泄飘难定，啾啾曲未分。松风助幽律，波月动轻文。
<br>
<br>　　凤管听何远，鸾声若在群。暗空思羽盖，馀气自氛氲。
<br>
<br>　　卷367_3  「上元日听太清宫步虚」张仲素
<br>
<br>　　仙客开金，元辰会玉京。灵歌宾紫府，雅韵出层城。
<br>
<br>　　磬杂音徐彻，风飘响更清。纡馀空外尽，断续听中生。
<br>
<br>　　舞鹤纷将集，流云住未行。谁知九陌上，尘俗仰遗声。
<br>
<br>　　卷367_4  「玉绳低建章」张仲素
<br>
<br>　　迢迢玉绳下，芒彩正阑干。稍复临T鹊，方疑近露寒。
<br>
<br>　　微明连粉堞，的映仙盘。横接河流照，低将夜色残。
<br>
<br>　　天榆随影没，宫树与光攒。遐想西垣客，长吟欲罢难。
<br>
<br>　　卷367_5  「寒云轻重色」张仲素
<br>
<br>　　佳期当可许，托思望云端。鳞影朝犹落，繁阴暮自寒。
<br>
<br>　　因风方袅袅，间石已漫漫。隐映看鸿度，霏微觉树攒。
<br>
<br>　　凝空多似黛，引素乍如纨。每向愁中览，含毫欲状难。
<br>
<br>　　卷367_6  「圣明乐」张仲素
<br>
<br>　　九陌祥烟合，千春瑞月明。宫花将苑柳，先发凤凰城。
<br>
<br>　　卷367_7  「献寿词」张仲素
<br>
<br>　　玉帛殊方至，歌钟比屋闻。华夷今一贯，同贺圣朝君。
<br>
<br>　　卷367_8  「宫中乐五首」张仲素
<br>
<br>　　网户交如绮，纱窗薄似烟。乐吹天上曲，人是月中仙。
<br>
<br>　　翠匣开寒镜，珠钗挂步摇。妆成只畏晓，更漏促春宵。
<br>
<br>　　红果瑶池实，金盘露井冰。甘泉将避暑，台殿晓光凝。
<br>
<br>　　月采浮鸾殿，砧声隔凤楼。笙歌临水槛，红烛乍迎秋。
<br>
<br>　　奇树留寒翠，神池结夕波。黄山一夜雪，渭水泻声多。
<br>
<br>　　卷367_9  「春游曲三首」张仲素
<br>
<br>　　烟柳飞轻絮，风榆落小钱。靼倩里，罗绮竞秋千。
<br>
<br>　　骋望登香阁，争高下砌台。林间踏青去，席上寄笺来。
<br>
<br>　　行乐三春节，林花百和香。当年重意气，先占斗鸡场。
<br>
<br>　　卷367_10  「春闺思」张仲素
<br>
<br>　　袅袅城边柳，青青陌上桑。提笼忘采叶，昨夜梦渔阳。
<br>
<br>　　卷367_11  「春江曲二首」张仲素
<br>
<br>　　家寄征河岸，征人几岁游。不如潮水信，每日到沙头。
<br>
<br>　　乘晓南湖去，参差叠浪横。前洲在何处，霜里雁嘤嘤。
<br>
<br>　　卷367_12  「太平词」张仲素
<br>
<br>　　圣德超千古，皇威静四方。苍生今息战，无事觉时良。
<br>
<br>　　卷367_13  「陇上行」张仲素
<br>
<br>　　行到黄云陇，唯闻羌戍鼙。不如山下水，犹得任东西。
<br>
<br>　　卷367_14  「思君恩」张仲素
<br>
<br>　　紫禁香如雾，青天月似霜。云韶何处奏，只是在朝阳。
<br>
<br>　　卷367_15  「王昭君」张仲素
<br>
<br>　　仙娥今下嫁，骄子自同和。剑戟归田尽，牛羊绕塞多。
<br>
<br>　　卷367_16  「秋夜曲」张仲素
<br>
<br>　　丁丁漏水夜何长，漫漫轻云露月光。
<br>
<br>　　秋逼暗虫通夕响，征衣未寄莫飞霜。
<br>
<br>　　卷367_17  「秋思赠远」张仲素
<br>
<br>　　博山沉燎绝馀香，兰烬金檠怨夜长。
<br>
<br>　　为问青青河畔草，几回经雨复经霜。
<br>
<br>　　卷367_18  「塞上曲」张仲素
<br>
<br>　　卷旆生风喜气新，早持龙节静边尘。
<br>
<br>　　汉家天子图麟阁，身是当今第一人。
<br>
<br>　　卷367_19  「塞下曲五首」张仲素
<br>
<br>　　三戍渔阳再渡辽，H弓在臂剑横腰。
<br>
<br>　　匈奴似若知名姓，休傍阴山更射雕。
<br>
<br>　　猎马千行雁几双，燕然山下碧油幢。
<br>
<br>　　传声漠北单于破，火照旌旗夜受降。
<br>
<br>　　朔雪飘飘开雁门，平沙历乱卷蓬根。
<br>
<br>　　功名耻计擒生数，直斩楼兰报国恩。
<br>
<br>　　陇水潺陇树秋，征人到此泪双流。
<br>
<br>　　乡关万里无因见，西戍河源早晚休。
<br>
<br>　　阴碛茫茫塞草肥，桔槔烽上暮云飞。
<br>
<br>　　交河北望天连海，苏武曾将汉节归。
<br>
<br>　　卷367_20  「秋思二首」张仲素
<br>
<br>　　碧窗斜日蔼深晖，愁听寒泪湿衣。
<br>
<br>　　梦里分明见关塞，不知何路向金微。
<br>
<br>　　秋天一夜静无云，断续鸿声到晓闻。
<br>
<br>　　欲寄征衣问消息，居延城外又移军。
<br>
<br>　　卷367_21  「汉苑行二首」张仲素
<br>
<br>　　回雁高飞太液池，新花低发上林枝。
<br>
<br>　　年光到处皆堪赏，春色人间总不知。
<br>
<br>　　春风淡荡景悠悠，莺啭高枝燕入楼。
<br>
<br>　　千步回廊闻凤吹，珠帘处处上银钩。
<br>
<br>　　卷367_22  「天马辞二首」张仲素
<br>
<br>　　天马初从渥水来，郊歌曾唱得龙媒。
<br>
<br>　　不知玉塞沙中路，苜蓿残花几处开。
<br>
<br>　　躞蹀宛驹齿未齐，金喷玉向风嘶。
<br>
<br>　　来时欲尽金河道，猎猎轻风在碧蹄。
<br>
<br>　　卷367_23  「燕子楼诗三首（一作关__诗）」张仲素
<br>
<br>　　楼上残灯伴晓霜，独眠人起合欢床。
<br>
<br>　　相思一夜情多少，地角天涯不是长。
<br>
<br>　　北邙松柏锁愁烟，燕子楼人思悄然。
<br>
<br>　　自埋剑履歌尘散，红袖香消已十年。
<br>
<br>　　适看鸿雁岳阳回，又睹玄禽逼社来。
<br>
<br>　　瑶瑟玉箫无意绪，任从蛛网任从灰。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
