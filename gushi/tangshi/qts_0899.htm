<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百九十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百九十九
<br>
<br>　　卷899_1  「木兰花」庾传素
<br>
<br>　　木兰红艳多情态，不似凡花人不爱。移来孔雀槛边栽，
<br>
<br>　　折向凤凰钗上戴¤
<br>
<br>　　是何芍药争风彩，自共牡丹长作对。若教为女嫁东风，
<br>
<br>　　除却黄莺难匹配。
<br>
<br>　　卷899_2  「生查子」刘侍读
<br>
<br>　　深秋更漏长，滴尽银台烛。独步出幽闺，月晃波澄绿¤
<br>
<br>　　菱荷风乍触，一对鸳鸯宿。虚棹玉钗惊，惊起还相续。
<br>
<br>　　卷899_3  「木兰花」许岷
<br>
<br>　　小庭日晚花零落，倚户无聊妆脸薄。宝筝金鸭任生尘，
<br>
<br>　　绣画工夫全放却¤
<br>
<br>　　有时觑著同心结，万恨千愁无处说。当初不合尽饶伊，
<br>
<br>　　赢得如今长恨别。
<br>
<br>　　江南日暖芭蕉展，美人折得亲裁剪。书成小简寄情人，
<br>
<br>　　临行更把轻轻印
<br>
<br>　　其中悠葡嗨甲郑却恐郎疑踪不似。若还猜妾倩人书，
<br>
<br>　　误了平生多少事。
<br>
<br>　　卷899_4  「菩萨蛮」林楚翘
<br>
<br>　　画堂春昼垂珠箔，卧来揉惹金钗落。簟滑枕头移，
<br>
<br>　　鬓蝉狂欲飞¤
<br>
<br>　　笑拖娇眼慢，罗袖笼花面。重道好郎君，人前莫恼人。
<br>
<br>　　卷899_5  「一片子」无名氏
<br>
<br>　　柳色青山映，梨花雪鸟藏。绿窗桃李下，闲坐叹春芳。
<br>
<br>　　卷899_6  「塞姑」无名氏
<br>
<br>　　昨日卢梅塞口，整见诸人镇守。都护三年不归，
<br>
<br>　　折尽江边杨柳。
<br>
<br>　　卷899_7  「醉公子」无名氏
<br>
<br>　　门外i儿吠，知是萧郎至。i袜下香阶，冤家今夜醉¤
<br>
<br>　　扶得入罗帏，不肯脱罗衣。醉则从他醉，还胜独睡时。
<br>
<br>　　卷899_8  「菩萨蛮」无名氏
<br>
<br>　　牡丹含露真珠颗，美人折向庭前过。含笑问檀郎，
<br>
<br>　　花强妾貌强¤
<br>
<br>　　檀郎故相恼，须道花枝好。一面发娇嗔，碎挪花打人。
<br>
<br>　　卷899_9  「贺圣朝」无名氏
<br>
<br>　　白露点，晓星明灭，秋风落叶。故址颓垣，冷烟衰草，
<br>
<br>　　前朝宫阙¤
<br>
<br>　　长安道上行客，依旧利深名切。改变容颜，消磨今古，
<br>
<br>　　陇头残月。
<br>
<br>　　卷899_10  「虞美人」无名氏
<br>
<br>　　帐中草草军情变，月下旌旗乱。褫衣推枕怆离情，
<br>
<br>　　远风吹下楚歌声，正三更¤
<br>
<br>　　抚骓欲下重相顾，艳态花无主。手中莲锷凛秋霜，
<br>
<br>　　九泉归去是仙乡，恨茫茫。
<br>
<br>　　卷899_11  「后庭宴」无名氏
<br>
<br>　　千里故乡，十年华屋，乱魂飞过屏山簇。
<br>
<br>　　眼重眉褪不胜春，菱花知我销香玉¤
<br>
<br>　　双双燕子归来，应解笑人幽独。断歌零舞，遗恨清江曲。
<br>
<br>　　万树绿低迷，一庭红fQ簌。
<br>
<br>　　卷899_12  「撷芳词」无名氏
<br>
<br>　　风摇荡，雨魅祝翠条柔弱花头重。春衫窄，香肌湿。
<br>
<br>　　记得年时，共伊曾摘¤
<br>
<br>　　都如梦，何曾共，可怜孤似钗头凤。关山隔，晚云碧，
<br>
<br>　　燕儿来也，又无消息。
<br>
<br>　　卷899_13  「鱼游春水」无名氏
<br>
<br>　　秦楼东风里，燕子还来寻旧垒。馀寒犹峭，红日薄侵罗绮。
<br>
<br>　　嫩草方抽碧玉茵，媚柳轻@黄金缕。莺转上林，鱼游春水¤
<br>
<br>　　几曲阑干遍倚，又是一番新桃李。佳人应怪归迟，梅妆泪洗。
<br>
<br>　　凤箫声绝沉孤雁，望断清波无双鲤。云山万重，寸心千里。
<br>
<br>　　卷899_14  「阿那曲」杨贵妃
<br>
<br>　　罗袖动香香不已，红蕖袅袅秋烟里。轻云岭下乍摇风，
<br>
<br>　　嫩柳池塘初拂水。
<br>
<br>　　卷899_15  「乐游曲」闽后陈氏
<br>
<br>　　龙舟摇曳东复东，采莲湖上红更红。波淡淡，水溶溶，
<br>
<br>　　奴隔荷花路不通。
<br>
<br>　　西湖南湖斗彩舟，青蒲紫蓼满中洲。波渺渺，水悠悠，
<br>
<br>　　长奉君王万岁游。
<br>
<br>　　卷899_16  「杨柳枝」柳氏
<br>
<br>　　杨柳枝，芳菲节，可恨年年赠离别。一叶随风忽报秋，
<br>
<br>　　纵使君来岂堪折。
<br>
<br>　　卷899_17  「字字双」王丽真女郎
<br>
<br>　　床头锦衾斑复斑，架上朱衣殷复殷。空庭明月闲复闲，
<br>
<br>　　夜长路远山复山。
<br>
<br>　　卷899_18  「菩萨蛮」耿玉真
<br>
<br>　　玉京人去秋萧索，画檐鹊起梧桐落。欹枕悄无言，
<br>
<br>　　月和残梦圆¤
<br>
<br>　　背灯唯暗泣，甚处砧声急。眉黛远山攒，芭蕉生暮寒。
<br>
<br>　　卷899_19  「句」
<br>
<br>　　庭空客散人归后，画堂半掩朱帘。林风淅淅夜厌厌，
<br>
<br>　　小楼新月，回首自纤纤。
<br>
<br>　　春光镇在人空老，新愁往恨何穷。金窗力困起还慵。
<br>
<br>　　一声羌笛，惊起醉怡容。（李后主《临江仙》。
<br>
<br>　　前后两调，各逸其半）
<br>
<br>　　寻春须是阳春早，看花莫待花枝老。（后主《菩萨蛮》）
<br>
<br>　　帝乡烟雨锁春愁，故国山川空泪眼。（吴越王钱m.
<br>
<br>　　《木兰花》）
<br>
<br>　　金凤欲飞遭掣搦，情脉脉。看即玉楼云雨隔。（钱m）
<br>
<br>　　桃李不须夸烂熳，已输了风吹一半。（韩熙载《咏梅》）
<br>
<br>　　学著荷衣还可喜，年少多来有几？自古闲愁无际。
<br>
<br>　　（冯延巳《谒金门》）
<br>
<br>　　初离蜀道心将碎，离恨绵绵。春日如年，马上时时闻杜鹃。
<br>
<br>　　（花蕊夫人《采桑子》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
