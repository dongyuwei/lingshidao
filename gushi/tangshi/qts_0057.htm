<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷五十七
<br>
<br>　　卷57_1  「奉教追赴九成宫途中口号」李峤
<br>
<br>　　委质承仙翰，祗命遄遥策。事偶从梁游，人非背淮客。
<br>
<br>　　长驱历川阜，迥眺穷原泽。郁郁桑柘繁，油油禾黍积。
<br>
<br>　　雨馀林气静，日下山光夕。未攀丛桂岩，犹倦飘蓬陌。
<br>
<br>　　行当奉麾盖，慰此劳行役。
<br>
<br>　　卷57_2  「秋山望月酬李骑曹」李峤
<br>
<br>　　愁客坐山隈，怀抱自悠哉。况复高秋夕，明月正裴回。
<br>
<br>　　亭亭出迥岫，皎皎映层台。色带银河满，光含玉露开。
<br>
<br>　　淡云笼影度，虚晕抱轮回。谷邃凉阴静，山空夜响哀。
<br>
<br>　　寒催数雁过，风送一萤来。独轸离居恨，遥想故人杯。
<br>
<br>　　卷57_3  「和同府李祭酒休沐田居」李峤
<br>
<br>　　列位簪缨序，隐居林野躅。徇物爽全直，栖真昧均俗。
<br>
<br>　　若人兼吏隐，率性夷荣辱。地藉朱邸基，家在青山足。
<br>
<br>　　暂弭西园盖，言事东皋粟。筑室俯涧滨，开扉面岩曲。
<br>
<br>　　庭幽引夕雾，檐迥通晨旭。迎秋谷黍黄，含露园葵绿。
<br>
<br>　　胜情狎兰杜，雅韵锵金玉。伊我怀丘园，愿心从所欲。
<br>
<br>　　卷57_4  「扈从还洛呈侍从群官」李峤
<br>
<br>　　四海帝王家，两都周汉室。观风昔来幸，御气今旋跸。
<br>
<br>　　雷奋六合开，天行万乘出。玄冥奉时驾，白拒参戎律。
<br>
<br>　　后队咽笳箫，前驱严罕毕。辉光射东井，禁令横西秩。
<br>
<br>　　帐殿别阳秋，旌门临甲乙。将交洛城雨，稍远长安日。
<br>
<br>　　邙巩云外来，咸秦雾中失。孟冬霜霰下，是月农功毕。
<br>
<br>　　天道向归馀，皇情美阴骘。行存名岳礼，递问高年疾。
<br>
<br>　　祝鸟既开罗，调人更张瑟。登原采讴诵，俯谷求才术。
<br>
<br>　　邑罕悬磬贫，山无挂瓢逸。施恩浃寰宇，展义该文质。
<br>
<br>　　德泽盛轩游，哀矜深禹恤。申歌地庐骇，献寿衢尊溢。
<br>
<br>　　瑞色抱氤氲，寒光变萧o.宗枝旦]辅，侍从王刘匹。
<br>
<br>　　并辑蛟龙书，同簪凤凰笔。陶甄荷吹万，颂汉归明一。
<br>
<br>　　欢与道路长，顾随谈笑密。叨承廊庙选，谬齿夔龙弼。
<br>
<br>　　喜构大厦成，惭非栋隆吉。
<br>
<br>　　卷57_5  「奉使筑朔方六州城率尔而作」李峤
<br>
<br>　　奉诏受边服，总徒筑朔方。驱彼犬羊族，正此戎夏疆。
<br>
<br>　　子来多悦豫，王事宁怠遑。三旬无愆期，百雉郁相望。
<br>
<br>　　雄视沙漠垂，有截北海阳。二庭已顿颡，五岭尽来王。
<br>
<br>　　驱车登崇墉，顾眄凌大荒。千里何萧条，草木自悲凉。
<br>
<br>　　凭轼讯古今，慨焉感兴亡。汉障缘河远，秦城入海长。
<br>
<br>　　顾无庙堂策，贻此中夏殃。道隐前业衰，运开今化昌。
<br>
<br>　　制为百王式，举合千载防。马牛被路隅，锋镝销战场。
<br>
<br>　　岂不怀贤劳，所图在永康。王事何为者，称代陈颂章。
<br>
<br>　　卷57_6  「早发苦竹馆」李峤
<br>
<br>　　合沓岩嶂深，朦胧烟雾晓。荒阡下樵客，野猿惊山鸟。
<br>
<br>　　开门听潺，入径寻窈窕。栖鼯抱寒木，流萤飞暗筱。
<br>
<br>　　早霞稍霏霏，残月犹皎皎。行看远星稀，渐觉游氛少。
<br>
<br>　　我行抚轺传，兼得傍林沼。贪玩水石奇，不知川路渺。
<br>
<br>　　徒怜野心旷，讵恻浮年小。方解宠辱情，永托累尘表。
<br>
<br>　　卷57_7  「安辑岭表事平罢归」李峤
<br>
<br>　　云端想京县，帝乡如可见。天涯望越台，海路几悠哉。
<br>
<br>　　六月飞鹏去，三年瑞雉来。境遥铜柱出，山险石门开。
<br>
<br>　　自我违e洛，瞻途屡挥霍。朝朝寒露多，夜夜征衣薄。
<br>
<br>　　白简承朝宪，朱方抚夷落。既弘天覆广，且谕皇恩博。
<br>
<br>　　皇恩溢外区，憬俗咏来苏。声朔臣天子，坛场拜老夫。
<br>
<br>　　绛宫韬将略，黄石寝兵符。返旆收龙虎，空营集鸟乌。
<br>
<br>　　日落澄氛霭，凭高视襟带。东瓯抗於越，南斗临吴会。
<br>
<br>　　春色绕边陲，飞花出荒外。卉服纷如积，长川思游客。
<br>
<br>　　风生丹桂晚，云起苍梧夕。去舳舣清江，归轩趋紫陌。
<br>
<br>　　衣裳会百蛮，琛赆委重关。不学金刀使，空持宝剑还。
<br>
<br>　　卷57_8  「鹧鸪（一作韦应物诗）」李峤
<br>
<br>　　可怜鹧鸪飞，飞向树南枝。南枝日照暖，北枝霜露滋。
<br>
<br>　　露滋不堪栖，使我常夜啼。愿逢云中鹤，衔我向寥廓。
<br>
<br>　　愿作城上乌，一年生九雏。何不旧巢住，枝弱不得去。
<br>
<br>　　何意道苦辛，客子常畏人。
<br>
<br>　　卷57_9  「清明日龙门游泛」李峤
<br>
<br>　　晴晓国门通，都门蔼将发。纷纷洛阳道，南望伊川阙。
<br>
<br>　　衍漾乘和风，清明送芬月。林窥二山动，水见千龛越。
<br>
<br>　　罗袂I杨丝，香桡犯苔发。群心行乐未，唯恐流芳歇。
<br>
<br>　　卷57_10  「云」李峤
<br>
<br>　　大梁白云起，氛氲殊未歇。锦文触石来，盖影凌天发。
<br>
<br>　　烟蓖蚰晔鳎掩映三秋月。会入大风歌，从龙赴圆阙。
<br>
<br>　　卷57_11  「拟古东飞伯劳西飞燕（一本题作东飞伯劳歌）」李峤
<br>
<br>　　传书青鸟迎箫凤，巫岭荆台数通梦。谁家窈窕住园楼，
<br>
<br>　　五马千金照陌头。罗裙玉当轩出，点翠施红竞春日。
<br>
<br>　　佳人二八盛舞歌，羞将百万呈双蛾。庭前芳树朝夕改，
<br>
<br>　　空驻妍华欲谁待。
<br>
<br>　　卷57_12  「宝剑篇」李峤
<br>
<br>　　吴山开，越溪涸，三金合冶成宝锷。淬绿水，鉴红云，
<br>
<br>　　五采焰起光氛氲。背上铭为万年字，胸前点作七星文。
<br>
<br>　　龟甲参差白虹色，辘轳宛转黄金饰。骇犀中断宁方利，
<br>
<br>　　骏马群W未拟直。风霜凛凛匣上清，精气遥遥斗间明。
<br>
<br>　　避灾朝穿晋帝屋，逃乱夜入楚王城。一朝运偶逢大仙，
<br>
<br>　　虎吼龙鸣腾上天。东皇提升紫微座，西皇佩下赤城田。
<br>
<br>　　承平久息干戈事，侥幸得充文武备。除灾避患宜君王，
<br>
<br>　　益寿延龄后天地。
<br>
<br>　　卷57_13  「汾阴行」李峤
<br>
<br>　　君不见昔日西京全盛时，汾阴后土亲祭祠。
<br>
<br>　　斋宫宿寝设储供，撞钟鸣鼓树羽纭：杭椅逡恫徘倚郏
<br>
<br>　　宾延万灵朝九戎。柏梁赋诗高宴罢，诏书法驾幸河东。
<br>
<br>　　河东太守亲扫除，奉迎至尊导銮舆。五营夹道列容卫，
<br>
<br>　　三河纵观空里闾。回旌驻跸降灵场，焚香奠醑邀百祥。
<br>
<br>　　金鼎发色正j煌，灵o炜烨摅景光。埋玉陈牲礼神毕，
<br>
<br>　　举麾上马乘舆出。彼汾之曲嘉可游，木兰为楫桂为舟。
<br>
<br>　　棹歌微吟彩o浮，箫鼓哀鸣白云秋。欢娱宴洽赐群后，
<br>
<br>　　家家复除户牛酒。声明动天乐无有，千秋万岁南山寿。
<br>
<br>　　自从天子向秦关，玉辇金车不复还。珠帘羽扇长寂寞，
<br>
<br>　　鼎湖龙髯安可攀。千龄人事一朝空，四海为家此路穷。
<br>
<br>　　豪雄意气今何在，坛场宫馆尽蒿蓬。路逢故老长叹息，
<br>
<br>　　世事回环不可测。昔时青楼对歌舞，今日黄埃聚荆棘。
<br>
<br>　　山川满目泪沾衣，富贵荣华能几时。不见只今汾水上，
<br>
<br>　　唯有年年秋雁飞。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
