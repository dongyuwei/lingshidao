<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百六十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷三百六十
<br>
<br>　　卷360_1  「白舍人自杭州寄新诗有柳色春藏苏小家…寄浙东元相公」刘禹锡
<br>
<br>　　钱塘山水有奇声，暂谪仙官领百城。女妓还闻名小小，
<br>
<br>　　使君谁许唤卿卿。鳌惊震海风雷起，蜃斗嘘天楼阁成。
<br>
<br>　　莫道骚人在三楚，文星今向斗牛明。
<br>
<br>　　卷360_2  「春日书怀，寄东洛白二十二杨八二庶子」刘禹锡
<br>
<br>　　曾向空门学坐禅，如今万事尽忘筌。眼前名利同春梦，
<br>
<br>　　醉里风情敌少年。野草芳菲红锦地，游丝撩乱碧罗天。
<br>
<br>　　心知洛下闲才子，不作诗魔即酒颠。
<br>
<br>　　卷360_3  「白舍人见酬拙诗，因以寄谢」刘禹锡
<br>
<br>　　虽陪三品散班中，资历从来事不同。名姓也曾镌石柱，
<br>
<br>　　诗篇未得上屏风。甘陵旧党凋零尽，魏阙新知礼数崇。
<br>
<br>　　烟水五湖如有伴，犹应堪作钓鱼翁。
<br>
<br>　　卷360_4  「白舍人曹长寄新诗，有游宴之盛，因以戏酬」刘禹锡
<br>
<br>　　苏州刺史例能诗，西掖今来替左司。二八城门开道路，
<br>
<br>　　五千兵马引旌旗。水通山寺笙歌去，骑过虹桥剑戟随。
<br>
<br>　　若共吴王斗百草，不如应是欠西施。
<br>
<br>　　卷360_5  「苏州白舍人寄新诗，有叹早白无儿之句，因以赠之」刘禹锡
<br>
<br>　　莫嗟华发与无儿，却是人间久远期。雪里高山头白早，
<br>
<br>　　海中仙果子生迟。于公必有高门庆，谢守何烦晓镜悲。
<br>
<br>　　幸免如新分非浅，祝君长咏梦熊诗。
<br>
<br>　　卷360_6  「酬乐天扬州初逢席上见赠」刘禹锡
<br>
<br>　　巴山楚水凄凉地，二十三年弃置身。怀旧空吟闻笛赋，
<br>
<br>　　到乡翻似烂柯人。沉舟侧畔千帆过，病树前头万木春。
<br>
<br>　　今日听君歌一曲，暂凭杯酒长精神。
<br>
<br>　　卷360_7  「罢郡归洛途次山阳，留辞郭中丞使君」刘禹锡
<br>
<br>　　自到山阳不许辞，高斋日夜有佳期。管弦正合看书院，
<br>
<br>　　语笑方酣各咏诗。银汉雪晴褰翠幕，清淮月影落金卮。
<br>
<br>　　洛阳归客明朝去，容趁城东花发时。
<br>
<br>　　卷360_8  「楚州开元寺北院枸杞临井繁茂可观群贤赋诗因以继和」刘禹锡
<br>
<br>　　僧房药树依寒井，井有香泉树有灵。翠黛叶生笼石L，
<br>
<br>　　殷红子熟照铜瓶。枝繁本是仙人杖，根老新成瑞犬形。
<br>
<br>　　上品功能甘露味，还知一勺可延龄。
<br>
<br>　　卷360_9  「和乐天鹦鹉」刘禹锡
<br>
<br>　　养来鹦鹉觜初红，宜在朱楼绣户中。频学唤人缘性慧，
<br>
<br>　　偏能识主为情通。敛毛睡足难销日，翅愁时愿见风。
<br>
<br>　　谁遣聪明好颜色，事须安置入深笼。
<br>
<br>　　卷360_10  「洛中逢白监同话游梁之乐，因寄宣武令狐相公」刘禹锡
<br>
<br>　　曾经谢病各游梁，今日相逢忆孝王。少有一身兼将相，
<br>
<br>　　更能四面占文章。开颜坐上催飞盏，回首庭中看舞枪。
<br>
<br>　　借问风前兼月下，不知何客对胡床。
<br>
<br>　　卷360_11  「河南王少尹宅燕张常侍白舍人兼呈卢郎中李员外二副使」刘禹锡
<br>
<br>　　将星夜落使星来，三省清臣到外台。事重各衔天子诏，
<br>
<br>　　礼成同把故人杯。卷帘松竹雪初霁，满院池塘春欲回。
<br>
<br>　　第一林亭迎好客，殷勤莫惜玉山颓。
<br>
<br>　　卷360_12  「和宣武令狐相公郡斋对新竹」刘禹锡
<br>
<br>　　新竹韵晓风，隔窗依砌尚蒙笼。数间素壁初开后，
<br>
<br>　　一段清光入坐中。欹枕闲看知自适，含毫朗咏与谁同。
<br>
<br>　　此君若欲长相见，政事堂东有旧丛。
<br>
<br>　　卷360_13  「和乐天送鹤上裴相公别鹤之作」刘禹锡
<br>
<br>　　昨日看成送鹤诗，高笼提出白云司。朱门乍入应迷路，
<br>
<br>　　玉树容栖莫拣枝。双舞庭中花落处，数声池上月明时。
<br>
<br>　　三山碧海不归去，且向人间呈羽仪。
<br>
<br>　　卷360_14  「阙下待传点呈诸同舍」刘禹锡
<br>
<br>　　禁漏晨钟声欲绝，旌旗组绶影相交。殿含佳气当龙首，
<br>
<br>　　阁倚晴天见凤巢。山色葱笼丹槛外，霞光泛滟翠松梢。
<br>
<br>　　多惭再入金门籍，不敢为文学解嘲。
<br>
<br>　　卷360_15  「和乐天以镜换酒」刘禹锡
<br>
<br>　　把取菱花百炼镜，换他竹叶十旬杯。姑佳崂现漳讶ィ
<br>
<br>　　蘸甲须欢便到来。妍丑太分迷忌讳，松乔俱傲绝嫌猜。
<br>
<br>　　校量功力相千万，好去从空白玉台。
<br>
<br>　　卷360_16  「同乐天送河南冯尹学士」刘禹锡
<br>
<br>　　可怜五马风流地，暂辍金貂侍从才。阁上掩书刘向去，
<br>
<br>　　门前修刺孔融来。崤陵路静寒无雨，洛水桥长昼起雷。
<br>
<br>　　共羡府中棠棣好，先于城外百花开。
<br>
<br>　　卷360_17  「同白二十二赠王山人」刘禹锡
<br>
<br>　　爱名之世忘名客，多事之时无事身。古老相传见来久，
<br>
<br>　　岁年虽变貌常新。飞章上达三清路，受平交五岳神。
<br>
<br>　　笑听咚咚朝暮鼓，只能催得市朝人。
<br>
<br>　　卷360_18  「题集贤阁」刘禹锡
<br>
<br>　　凤池西畔图书府，玉树玲珑景气闲。长听馀风送天乐，
<br>
<br>　　时登高阁望人寰。青山云绕栏干外，紫殿香来步武间。
<br>
<br>　　曾是先贤翔集地，每看壁记一惭颜。
<br>
<br>　　卷360_19  「和令狐相公初归京国赋诗言怀」刘禹锡
<br>
<br>　　凌云羽翮锾觳牛扬历中枢与外台。相印昔辞东阁去，
<br>
<br>　　将星还拱北辰来。殿庭捧日缨入，阁道看山曳履回。
<br>
<br>　　口不言功心自适，吟诗酿酒待花开。
<br>
<br>　　卷360_20  「和乐天南园试小乐」刘禹锡
<br>
<br>　　闲步南园烟雨晴，遥闻丝竹出墙声。欲抛丹笔三川去，
<br>
<br>　　先教清商一部成。花木手栽偏有兴，歌词自作别生情。
<br>
<br>　　多才遇景皆能咏，当日人传满凤城。
<br>
<br>　　卷360_21  「答乐天戏赠」刘禹锡
<br>
<br>　　才子声名白侍郎，风流虽老尚难当。诗情逸似陶彭泽，
<br>
<br>　　斋日多如周太常。LL将心求净法，时时偷眼看春光。
<br>
<br>　　知君技痒思欢宴，欲倩天魔破道场。
<br>
<br>　　卷360_22  「同乐天送令狐相公赴东都留守（自户部尚书拜）」刘禹锡
<br>
<br>　　尚书剑履出明光，居守旌旗赴洛阳。世上功名兼将相，
<br>
<br>　　人间声价是文章。衙门晓辟分天仗，宾幕初开辟省郎。
<br>
<br>　　从发坡头向东望，春风处处有甘棠。
<br>
<br>　　卷360_23  「刑部白侍郎谢病长告，改宾客分司，以诗赠别」刘禹锡
<br>
<br>　　鼎食华轩到眼前，拂衣高谢岂徒然。九霄路上辞朝客，
<br>
<br>　　四皓丛中作少年。他日卧龙终得雨，今朝放鹤且冲天。
<br>
<br>　　洛阳旧有衡茆在，亦拟抽身伴地仙。
<br>
<br>　　卷360_24  「和留守令狐相公答白宾客」刘禹锡
<br>
<br>　　麦陇和风吹树枝，商山逸客出关时。身无拘束起长晚，
<br>
<br>　　路足交亲行自迟。官拂象筵终日待，私将鸡黍几人期。
<br>
<br>　　君来不用飞书报，万户先从纸贵知。
<br>
<br>　　卷360_25  「酬郓州令狐相公官舍言怀见寄兼呈乐天」刘禹锡
<br>
<br>　　词人各在一涯居，声味虽同迹自疏。佳句传因多好事，
<br>
<br>　　尽题稀为不便书。已通戎略逢黄石，仍占星文耀碧虚。
<br>
<br>　　闻说朝天在来岁，霸陵春色待行车。
<br>
<br>　　卷360_26  「吟白乐天哭崔儿二篇，怆然寄赠」刘禹锡
<br>
<br>　　吟君苦调我沾缨，能使无情尽有情。四望车中心未释，
<br>
<br>　　千秋亭下赋初成。庭梧已有栖雏处，池鹤今无子和声。
<br>
<br>　　从此期君比琼树，一枝吹折一枝生。
<br>
<br>　　卷360_27  「答乐天所寄咏怀，且释其枯树之叹」刘禹锡
<br>
<br>　　衙前有乐馔常精，宅内连池酒任倾。自是官高无狎客，
<br>
<br>　　不论年长少欢情。骊龙颔被探珠去，老蚌胚还应月生。
<br>
<br>　　莫羡三春桃与李，桂花成实向秋荣。
<br>
<br>　　卷360_28  「赴苏州酬别乐天」刘禹锡
<br>
<br>　　吴郡鱼书下紫宸，长安厩吏送朱轮。二南风化承遗爱，
<br>
<br>　　八咏声名蹑后尘。梁氏夫妻为寄客，陆家兄弟是州民。
<br>
<br>　　江城春日追游处，共忆东归旧主人。
<br>
<br>　　卷360_29  「福先寺雪中酬别乐天」刘禹锡
<br>
<br>　　龙门宾客会龙宫，东去旌旗驻上东。二八笙歌云幕下，
<br>
<br>　　三千世界雪花中。离堂未暗排红烛，别曲含凄r晚风。
<br>
<br>　　才子从今一分散，便将诗咏向吴侬。
<br>
<br>　　卷360_30  「和乐天耳顺吟兼寄敦诗」刘禹锡
<br>
<br>　　吟君新什慰蹉跎，屈指同登耳顺科。邓禹功成三纪事，
<br>
<br>　　孔融书就八年多。已经将相谁能尔，抛却丞郎争奈何。
<br>
<br>　　独恨长洲数千里，且随鱼鸟泛烟波。
<br>
<br>　　卷360_31  「和白侍郎送令狐相公镇太原」刘禹锡
<br>
<br>　　十万天兵貂锦衣，晋城风日斗生辉。行台仆射深恩重，
<br>
<br>　　从事中郎旧路归。叠鼓蹙成汾水浪，闪旗惊断塞鸿飞。
<br>
<br>　　边庭自此无烽火，拥节还来坐紫微。
<br>
<br>　　卷360_32  「酬乐天见寄」刘禹锡
<br>
<br>　　元君后辈先零落，崔相同年不少留。华屋坐来能几日，
<br>
<br>　　夜台归去便千秋。背时犹自居三品，得老终须卜一丘。
<br>
<br>　　若使吾徒还早达，亦应箫鼓入松楸。
<br>
<br>　　卷360_33  「乐天寄重和晚达冬青一篇，因成再答」刘禹锡
<br>
<br>　　风云变化饶年少，光景蹉跎属老夫。秋隼得时凌汗漫，
<br>
<br>　　寒龟饮气受泥涂。东隅有失谁能免，北叟之言岂便无。
<br>
<br>　　振臂犹堪呼一掷，争知掌下不成卢。
<br>
<br>　　卷360_34  「河南白尹有喜崔宾客归洛兼见怀长句，因而继和」刘禹锡
<br>
<br>　　几年侍从作名臣，却向青云索得身。朝士忽为方外士，
<br>
<br>　　主人仍是眼中人。双鸾游处天京好，五马行时海峤春。
<br>
<br>　　遥羡光阴不虚掷，肯令丝竹暂生尘。
<br>
<br>　　卷360_35  「和杨师皋给事伤小姬英英」刘禹锡
<br>
<br>　　见学胡琴见艺成，今朝追想几伤情。酉一ㄏ鲁市虑。
<br>
<br>　　放拨灯前谢改名。但是好花皆易落，从来尤物不长生。
<br>
<br>　　鸾台夜直衣衾冷，云雨无因入禁城。
<br>
<br>　　卷360_36  「和乐天洛下醉吟，寄太原令狐相公，兼见怀长句」刘禹锡
<br>
<br>　　旧相临戎非称意，词人作尹本多情。从容自使边尘静，
<br>
<br>　　谈笑不闻桴鼓声。章句新添塞下曲，风流旧占洛阳城。
<br>
<br>　　昨来亦有吴趋咏，惟寄东都与北京。
<br>
<br>　　卷360_37  「郡斋书怀寄江南白尹，兼简分司崔宾客」刘禹锡
<br>
<br>　　谩读图书三十车，年年为郡老天涯。一生不得文章力，
<br>
<br>　　百口空为饱暖家。绮季衣冠称鬓面，吴公政事副词华。
<br>
<br>　　还思谢病吟归去，同醉城东桃李花。
<br>
<br>　　卷360_38  「题于家公主旧宅」刘禹锡
<br>
<br>　　树绕荒台叶满池，箫声一绝草虫悲。邻家犹学宫人髻，
<br>
<br>　　园客争偷御果枝。马埒蓬蒿藏狡兔，凤楼烟雨啸愁鸱。
<br>
<br>　　何郎独在无恩泽，不似当初傅粉时。
<br>
<br>　　卷360_39  「酬乐天见贻贺金紫之什」刘禹锡
<br>
<br>　　久学文章含白凤，却因政事赐金鱼。郡人未识闻谣咏，
<br>
<br>　　天子知名与诏书。珍重贺诗呈锦绣，愿言归计并园庐。
<br>
<br>　　旧来词客多无位，金紫同游谁得如。
<br>
<br>　　卷360_40  「乐天见示伤微之敦诗晦叔三君子皆有深分因成是诗以寄」刘禹锡
<br>
<br>　　吟君叹逝双绝句，使我伤怀奏短歌。世上空惊故人少，
<br>
<br>　　集中惟觉祭文多。芳林新叶催陈叶，流水前波让后波。
<br>
<br>　　万古到今同此恨，闻琴泪尽欲如何。
<br>
<br>　　卷360_41  「和乐天柘枝」刘禹锡
<br>
<br>　　柘枝本出楚王家，玉面添娇舞态奢。松鬓改梳鸾凤髻，
<br>
<br>　　新衫别织斗鸡纱。鼓催残拍腰身软，汗透罗衣雨点花。
<br>
<br>　　画筵曲罢辞归去，便随王母上烟霞。
<br>
<br>　　卷360_42  「和乐天题真娘墓」刘禹锡
<br>
<br>　　U卜林中黄土堆，罗襦绣黛已成灰。芳魂虽死人不怕，
<br>
<br>　　蔓草逢春花自开。幡盖向风疑舞袖，镜灯临晓似妆台。
<br>
<br>　　吴王娇女坟相近，一片行云应往来。
<br>
<br>　　卷360_43  「客有话汴州新政书事寄令狐相公」刘禹锡
<br>
<br>　　天下咽喉今大宁，军城喜气彻青冥。庭前剑戟朝迎日，
<br>
<br>　　笔底文章夜应星。三省壁中题姓字，万人头上见仪形。
<br>
<br>　　汴州忽复承平事，正月看灯户不扃。
<br>
<br>　　卷360_44  「令狐相公见示河中杨少尹赠答，兼命继之」刘禹锡
<br>
<br>　　两首新诗百字馀，朱弦玉磬韵难如。汉家丞相重征后，
<br>
<br>　　梁苑仁风一变初。四面诸侯瞻节制，八方通货溢河渠。
<br>
<br>　　自从却e为元帅，大将归来尽把书。
<br>
<br>　　卷360_45  「和令狐相公送赵常盈炼师与中贵人同拜岳…投龙毕却赴京」刘禹锡
<br>
<br>　　银谒者引U旌，霞帔仙官到赤城。白鹤迎来天乐动，
<br>
<br>　　金龙掷下海神惊。元君伏奏归中禁，武帝亲斋礼上清。
<br>
<br>　　何事夷门请诗送，梁王文字上声名。
<br>
<br>　　卷360_46  「酬令狐相公赠别」刘禹锡
<br>
<br>　　越声长苦有谁闻，老向湘山与楚云。海峤新辞永嘉守，
<br>
<br>　　夷门重见信陵君。田园松菊今迷路，霄汉鸳鸿久绝群。
<br>
<br>　　幸遇甘泉尚词赋，不知何客荐雄文。
<br>
<br>　　卷360_47  「酬令狐相公寄贺迁拜之什」刘禹锡
<br>
<br>　　回二纪重为郎，洛下遥分列宿光。不见当关呼早起，
<br>
<br>　　曾无侍史与焚香。三花秀色通春幌，十字清波绕宅墙。
<br>
<br>　　白发青衫谁比数，相怜只是有梁王。
<br>
<br>　　卷360_48  「夏日寄宣武令狐相公」刘禹锡
<br>
<br>　　长忆梁王逸兴多，西园花尽兴如何。近来溽暑侵亭馆，
<br>
<br>　　应觉清谈胜绮罗。境入篇章高韵发，风穿号令众心和。
<br>
<br>　　承明欲谒先相报，愿拂朝衣逐晓珂。
<br>
<br>　　卷360_49  「酬令狐留守巡内至集贤院见寄」刘禹锡
<br>
<br>　　仙院文房隔旧宫，当时盛事尽成空。墨池半在颓垣下，
<br>
<br>　　书带犹生蔓草中。巡内因经九重苑，裁诗又继二南风。
<br>
<br>　　为兄手写殷勤句，遍历三台各一通。
<br>
<br>　　卷360_50  「和令狐相公言怀寄河中杨少尹」刘禹锡
<br>
<br>　　章句惭非第一流，世间才子昔陪游。吴宫已叹芙蓉死，
<br>
<br>　　边月空悲芦管秋。任向洛阳称傲吏，苦教河上领诸侯。
<br>
<br>　　石渠甘对图书老，关外杨公安稳不。
<br>
<br>　　卷360_51  「令狐相公自天平移镇太原以诗申贺」刘禹锡
<br>
<br>　　北都留守将天兵，出入香街宿禁扃。鼙鼓夜闻惊朔雁，
<br>
<br>　　旌旗晓动拂参星。孔璋旧檄家家有，叔度新歌处处听。
<br>
<br>　　夷落遥知真汉相，争来屈膝看仪刑。
<br>
<br>　　卷360_52  「重酬前寄」刘禹锡
<br>
<br>　　边烽寂寂尽收兵，宫树苍苍静掩扃。戎羯归心如内地，
<br>
<br>　　天狼无角比凡星。新成丽句开缄后，便入清歌满坐听。
<br>
<br>　　吴苑晋祠遥望处，可怜南北太相形。
<br>
<br>　　卷360_53  「令狐相公自太原累示新诗，因以酬寄」刘禹锡
<br>
<br>　　飞蓬卷尽塞云寒，战马闲嘶汉地宽。万里胡天无警急，
<br>
<br>　　一笼烽火报平安。灯前妓乐留宾宴，雪后山河出猎看。
<br>
<br>　　珍重新诗远相寄，风情不似四登坛。
<br>
<br>　　卷360_54  「酬令狐相公使宅别斋初栽桂树见怀之作」刘禹锡
<br>
<br>　　清淮南岸家山树，黑水东边第一栽。影近画梁迎晓日，
<br>
<br>　　香随绿酒入金杯。根留本土依江润，叶起寒棱映月开。
<br>
<br>　　早晚阴成比梧竹，九霄还放彩雏来。
<br>
<br>　　卷360_55  「酬令狐相公见寄」刘禹锡
<br>
<br>　　才兼文武播雄名，遗爱芳尘满洛城。身在行台为仆射，
<br>
<br>　　书来f里访先生。闲游占得嵩山色，醉卧高听洛水声。
<br>
<br>　　千里相思难命驾，七言诗里寄深情。
<br>
<br>　　卷360_56  「郡内书情献裴侍中留守」刘禹锡
<br>
<br>　　功成频献乞身章，摆落襄阳镇洛阳。万乘旌旗分一半，
<br>
<br>　　八方风雨会中央。兵符今奉黄公略，书殿曾随翠凤翔。
<br>
<br>　　心寄华亭一双鹤，日陪高步绕池塘。
<br>
<br>　　卷360_57  「酬乐天衫酒见寄」刘禹锡
<br>
<br>　　酒法众传吴米好，舞衣偏尚越罗轻。动摇浮蚁香浓甚，
<br>
<br>　　装束轻鸿意态生。阅曲定知能自适，举杯应叹不同倾。
<br>
<br>　　终朝相忆终年别，对景临风无限情。
<br>
<br>　　卷360_58  「自左冯归洛下酬乐天兼呈裴令公」刘禹锡
<br>
<br>　　新恩通籍在龙楼，分务神都近旧丘。自有园公紫芝侣，
<br>
<br>　　仍追少傅赤松游。华林霜叶红霞晚，伊水晴光碧玉秋。
<br>
<br>　　更接东山文酒会，始知江左未风流。
<br>
<br>　　卷360_59  「秋斋独坐寄乐天兼呈吴方之大夫」刘禹锡
<br>
<br>　　空斋寂寂不生尘，药物方书绕病身。纤草数茎胜静地，
<br>
<br>　　幽禽忽至似佳宾。世间忧喜虽无定，释氏销磨尽有因。
<br>
<br>　　同向洛阳闲度日，莫教风景属他人。
<br>
<br>　　卷360_60  「和乐天斋戒月满夜对道场偶怀咏」刘禹锡
<br>
<br>　　常修清净去繁华，人识王城长者家。案上香烟铺贝叶，
<br>
<br>　　佛前灯焰透莲花。持斋已满招闲客，理曲先闻命小娃。
<br>
<br>　　明日若过方丈室，还应问为法来邪。
<br>
<br>　　卷360_61  「吴方之见示独酌小醉首篇乐天续有酬答皆含戏谑…来章」刘禹锡
<br>
<br>　　闲门共寂任张罗，静室同虚养太和。尘世欢娱开意少，
<br>
<br>　　醉乡风景独游多。散金疏傅寻常乐，枕L刘生取次歌。
<br>
<br>　　计会雪中争挈}，鹿裘鹤氅递相过。
<br>
<br>　　卷360_62  「酬乐天斋满日裴令公置宴席上戏赠」刘禹锡
<br>
<br>　　一月道场斋戒满，今朝华幄管弦迎。衔杯本自多狂态，
<br>
<br>　　事佛无妨有佞名。酒力半酣愁已散，文锋未钝老犹争。
<br>
<br>　　平阳不独容宾醉，听取喧呼吏舍声。
<br>
<br>　　卷360_63  「酬乐天偶题酒瓮见寄」刘禹锡
<br>
<br>　　从君勇断抛名后，世路荣枯见几回。门外红尘人自走，
<br>
<br>　　瓮头清酒我初开。三冬学任胸中有，万户侯须骨上来。
<br>
<br>　　何幸相招同醉处，洛阳城里好池台。
<br>
<br>　　卷360_64  「酬乐天请裴令公开春加宴」刘禹锡
<br>
<br>　　高名大位能兼有，恣意遨游是特恩。二室烟霞成步障，
<br>
<br>　　三川风物是家园。晨窥苑树韶光动，晚度河桥春思繁。
<br>
<br>　　弦管常调客常满，但逢花处即开樽。
<br>
<br>　　卷360_65  「乐天示过敦诗旧宅有感一篇吟之泫然追想昔事…以寄苦怀」刘禹锡
<br>
<br>　　凄凉同到故人居，门枕寒流古木疏。向秀心中嗟栋宇，
<br>
<br>　　萧何身后散图书。本营归计非无意，唯算生涯尚有馀。
<br>
<br>　　忽忆前言更惆怅，丁宁相约速悬车。
<br>
<br>　　卷360_66  「寄和东川杨尚书慕巢兼寄西川继之二公近从弟…因成是诗」刘禹锡
<br>
<br>　　太华莲峰降岳灵，两川棠树接郊s.政同兄弟人人乐，
<br>
<br>　　曲奏埙篪处处听。杨叶百穿荣会府，芝泥五色耀天庭。
<br>
<br>　　各抛笔砚夸旄钺，莫遣文星让将星。
<br>
<br>　　卷360_67  「和乐天洛下雪中宴集寄汴州李尚书」刘禹锡
<br>
<br>　　洛城无事足杯盘，风雪相和岁欲阑。树上因依见寒鸟，
<br>
<br>　　坐中收拾尽闲官。笙歌要请频何爽，笑语忘机拙更欢。
<br>
<br>　　遥想兔园今日会，琼林满眼映绺汀
<br>
<br>　　卷360_68  「和牛相公游南庄醉后寓言戏赠乐天兼见示」刘禹锡
<br>
<br>　　城外园林初夏天，就中野趣在西偏。蔷薇乱发多临水，
<br>
<br>　　双游不避船。水底远山云似雪，桥边平岸草如烟。
<br>
<br>　　白家唯有杯觞兴，欲把头盘打少年。
<br>
<br>　　卷360_69  「乐天以愚相访沽酒致欢，因成七言聊以奉答」刘禹锡
<br>
<br>　　少年曾醉酒旗下，同辈黄衣颔亦黄。蹴踏青云寻入仕，
<br>
<br>　　萧条白发且飞觞。令征古事欢生雅，客唤闲人兴任狂。
<br>
<br>　　犹胜独居荒草院，蝉声听尽到寒。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
