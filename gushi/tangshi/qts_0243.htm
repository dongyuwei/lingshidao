<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百四十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百四十三
<br>
<br>　　卷243_1  「令狐员外宅宴寄中丞」韩
<br>
<br>　　寒色凝罗幕，同人清夜期。玉杯留醉处，银烛送归时。
<br>
<br>　　独坐隔千里，空吟对雪诗。
<br>
<br>　　卷243_2  「褚主簿宅会毕庶子钱员外郎使君（一作张继诗）」韩
<br>
<br>　　开瓮腊酒熟，主人心赏同。斜阳疏竹上，残雪乱天中。
<br>
<br>　　更喜宣城印，朝廷与谢公。
<br>
<br>　　卷243_3  「送李明府赴滑州」韩
<br>
<br>　　渭城寒食罢，送客归远道。乌帽背斜晖，青骊踏春草。
<br>
<br>　　酒醒孤烛夜，衣冷千山早。去事沈尚书，应怜词赋好。
<br>
<br>　　卷243_4  「送李司直赴江西使幕」韩
<br>
<br>　　敛版辞汉廷，进帆归楚幕。三江城上转，九里人家泊。
<br>
<br>　　好酒近宜城，能诗谢康乐。雨晴西山树，日出南昌郭。
<br>
<br>　　竹露点衣巾，湖烟湿扃钥。主人苍玉佩，后骑黄金络。
<br>
<br>　　高视领八州，相期同一鹗。行当报知己，从此飞寥廓。
<br>
<br>　　卷243_5  「祭岳回重赠孟都督」韩
<br>
<br>　　封作天齐王，清祠太山下。鲁公秋赛毕，晓日回高驾。
<br>
<br>　　从骑尽幽并，同人皆沈谢。自矜文武足，一醉寒溪夜。
<br>
<br>　　卷243_6  「送南少府归寿春」韩
<br>
<br>　　人言寿春远，此去先秋到。孤客小翼舟，诸生高翅帽。
<br>
<br>　　淮风生竹簟，楚雨移茶灶。若在八公山，题诗一相报。
<br>
<br>　　卷243_7  「赠别崔司直赴江东兼简常州独孤使君」韩
<br>
<br>　　爱君青袍色，芳草能相似。官重法家流，名高墨曹吏。
<br>
<br>　　春衣淮上宿，美酒江边醉。楚酪沃雕胡，湘羹糁香饵。
<br>
<br>　　前朝山水国，旧日风流地。苏山逐青骢，江家驱白鼻。
<br>
<br>　　右军尚少年，三领东方骑。亦过小丹阳，应知百城贵。
<br>
<br>　　卷243_8  「经月岩山」韩
<br>
<br>　　驱车过闽越，路出饶阳西。仙山翠如画，簇簇生虹U.
<br>
<br>　　群峰若侍从，众阜如婴提。岩峦互吞吐，岭岫相追携。
<br>
<br>　　中有月轮满，皎洁如圆。玉皇恣游览，到此神应迷。
<br>
<br>　　嫦娥曳霞帔，引我同攀跻。腾腾上天半，玉镜悬飞梯。
<br>
<br>　　瑶池何悄悄，鸾鹤烟中栖。回头望尘事，露下寒凄凄。
<br>
<br>　　卷243_9  「送客之江宁」韩
<br>
<br>　　春流送客不应赊，南入徐州见柳花。朱雀桥边看淮水，
<br>
<br>　　乌衣巷里问王家。千闾万井无多事，辟户开门向山翠。
<br>
<br>　　楚云朝下石头城，江燕双飞瓦棺寺。吴士风流甚可亲，
<br>
<br>　　相逢嘉赏日应新。从来此地夸羊酪，自有莼羹定却人。
<br>
<br>　　卷243_10  「送山阴姚丞携妓之任兼寄山阴苏少府」韩
<br>
<br>　　东风香草路，南客心容与。白皙吴王孙，青蛾柳家女。
<br>
<br>　　都门数骑出，河口片帆举。夜簟眠橘洲，春衫傍枫屿。
<br>
<br>　　山阴政简甚从容，到罢唯求物外踪。落日花边剡溪水，
<br>
<br>　　晴烟竹里会稽峰。才子风流苏伯玉，同官晓暮应相逐。
<br>
<br>　　加餐共爱鲈鱼肥，醒酒仍怜甘蔗熟。知君炼思本清新，
<br>
<br>　　季子如今德有邻。他日如寻始宁墅，题诗早晚寄西人。
<br>
<br>　　卷243_11  「和高平朱（一作米）参军思归作」韩
<br>
<br>　　髯参军，髯参军，身为北州吏，心寄东山云。
<br>
<br>　　坐见萋萋芳草绿。遥思往日晴江曲。刺船频向剡中回，
<br>
<br>　　捧被曾过越人宿。花里莺啼白日高，春楼把酒送车螯。
<br>
<br>　　狂歌好爱陶彭泽，佳句唯称谢法曹。平生乐事多如此，
<br>
<br>　　忍为浮名隔千里。一雁南飞动客心，思归何待秋风起。
<br>
<br>　　卷243_12  「赠别成明府赴剑南」韩
<br>
<br>　　朝为三室印，晚为三蜀人。遥知下车日，正及巴山春。
<br>
<br>　　县道橘花里，驿流江水滨。公门辄无事，赏地能相亲。
<br>
<br>　　解衣初醉绿芳夕，应采蹲鸱荐佳客。霁水远映西川时，
<br>
<br>　　闲望碧鸡飞古祠。爱君乐事佳兴发，天外铜梁多梦思。
<br>
<br>　　卷243_13  「送孙泼赴云中」韩
<br>
<br>　　黄骢少年舞双戟，目视旁人皆辟易。百战能夸陇上儿，
<br>
<br>　　一身复作云中客。寒风动地气苍茫，横吹先悲出塞长。
<br>
<br>　　敲石军中传夜火，斧冰河畔汲朝浆。前锋直指阴山外，
<br>
<br>　　虏骑纷纷胆应碎。匈奴破尽人看归，金印酬功如斗大。
<br>
<br>　　卷243_14  「送客还江东」韩
<br>
<br>　　还家不落春风后，数日应沽越人酒。池畔花深斗鸭栏，
<br>
<br>　　桥边雨洗藏鸦柳。遥怜内舍著新衣，复向邻家醉落晖。
<br>
<br>　　把手闲歌香橘下，空山一望鹧鸪飞。
<br>
<br>　　卷243_15  「送夏侯侍郎」韩
<br>
<br>　　元戎车右早飞声，御史府中新正名。翰墨已齐钟大理，
<br>
<br>　　风流好继谢宣城。从军晓别龙骧幕，六骑先驱嘶近郭。
<br>
<br>　　前路应留白玉台，行人辄美黄金络。使君下马爱瀛洲，
<br>
<br>　　简贵将求物外游。听讼不闻乌布帐，迎宾暂著紫绨裘。
<br>
<br>　　公庭日夕罗山翠，功遂心闲无一事。移书或问岛边人，
<br>
<br>　　立仗时呼铃下吏。事业初传小夏侯，中年剑笏在西州。
<br>
<br>　　浮云飞鸟两相忘，他日依依城上楼。
<br>
<br>　　卷243_16  「送李下第归卫州便游河北」韩
<br>
<br>　　莫嗟太常屈，便入苏门啸。里在应未迟，勿作我身料。
<br>
<br>　　轻云日下不成阴，出对流芳搅别心。万雉城东春水阔，
<br>
<br>　　千人乡北晚花深。旧竹青青常绕宅，到时疏旷应自适。
<br>
<br>　　佳期纵得上宫游，旅食还为北邙客。路出司州胜景长，
<br>
<br>　　西山翠色带清漳。仙人矶近茱萸涧，铜雀台临野马冈。
<br>
<br>　　屡道主人多爱士，何辞策马千馀里。高谭魏国访先生，
<br>
<br>　　修刺平原过内史。一举青云在早秋，恐君从此便淹留。
<br>
<br>　　有钱莫向河间用，载笔须来阙下游。
<br>
<br>　　卷243_17  「张山人草堂会王方士」韩
<br>
<br>　　屿花晚，山日长，蕙带麻襦食草堂。一片水光飞入户，
<br>
<br>　　千竿竹影乱登墙。园梅熟，家酝香。新湿头巾不复d，
<br>
<br>　　相看醉倒卧藜床。
<br>
<br>　　卷243_18  「送县刘主簿楚」韩
<br>
<br>　　起家得事平原侯，晚出都门辞旧游。草色连绵几千里，
<br>
<br>　　青骊躞蹀路旁子。花深近县宿河阳，竹映春舟渡淇水。
<br>
<br>　　邺下淹留佳赏新，群公旧日心相亲。金盘晓朱衣鲋，
<br>
<br>　　玉簟宵迎翠羽人。王程书使前期促，他日应知举鞭速。
<br>
<br>　　寒水浮瓜五月时，把君衣袖长河曲。
<br>
<br>　　卷243_19  「题玉山观禅师兰若」韩
<br>
<br>　　玉山宴坐移年月，锡杖承恩诣丹阙。先朝亲与会龙华，
<br>
<br>　　紫禁鸣钟白日斜。宫女焚香把经卷，天人就席礼袈裟。
<br>
<br>　　禅床久卧虎溪水，兰若初开凤城里。不出嚣尘见远公，
<br>
<br>　　道成何必青莲宫。朝持药钵千家近，暮倚绳床一室空。
<br>
<br>　　掖垣挥翰君称美，远客陪游问真理。薄宦深知误此心，
<br>
<br>　　回心愿学雷居士。
<br>
<br>　　卷243_20  「赠别上元主簿张著」韩
<br>
<br>　　上书一见平津侯，剑笏斜齐秣陵尉。朝垂绶带迎远客，
<br>
<br>　　暮锁印囊飞上吏。长乐花深万井时，同官无事有归期。
<br>
<br>　　回船对酒三生渚，系马焚香五愿祠。日日澄江带山翠，
<br>
<br>　　绿芳都在经过地。行人看射领军堂，游女题诗光宅寺。
<br>
<br>　　风流才调爱君偏，此别相逢定几年。惆怅浮云迷远道，
<br>
<br>　　张侯楼上月娟娟。
<br>
<br>　　卷243_21  「别汜水县尉」韩
<br>
<br>　　未央宫殿金开钥，诏引贤良卷珠箔。花间赐食近丹墀，
<br>
<br>　　烟里挥毫对青阁。万年枝影转斜光，三道先成君激昂。
<br>
<br>　　谷永直言身不顾，S诜高第转名香。绿槐阴阴出关道，
<br>
<br>　　上有蝉声下秋草。奴子平头骏马肥，少年白皙登王畿。
<br>
<br>　　五侯客舍偏留宿，一县人家争看归。南向千峰北临水，
<br>
<br>　　佳期赏地应穷此。赋诗或送郑行人，举酒常陪魏公子。
<br>
<br>　　自怜寂寞会君稀，犹著前时博士衣。我欲低眉问知己，
<br>
<br>　　若将无用废东归。
<br>
<br>　　卷243_22  「别李明府」韩
<br>
<br>　　宠光五世腰青组，出入珠宫引箫鼓。醉舞雄王玳瑁床，
<br>
<br>　　娇嘶骏马珊瑚柱。胡儿夹鼓越婢随，行捧玉盘尝荔枝。
<br>
<br>　　罗山道士请人送，林邑使臣调象骑。爱君一身游上国，
<br>
<br>　　阙下名公如旧识。万里初怀印绶归，湘江过尽岭花飞。
<br>
<br>　　五侯焦石烹江笋，千户沉香染客衣。别后想君难可见，
<br>
<br>　　苍梧云里空山县。汉苑芳菲入夏阑，待君障日蒲葵扇。
<br>
<br>　　卷243_23  「送中兄典邵州」韩
<br>
<br>　　官骑连西向楚云，朱轩出饯昼纷纷。百城兼领安南国，
<br>
<br>　　双笔遥挥王左君。一路诸侯争馆谷，洪池高会荆台曲。
<br>
<br>　　玉颜送酒铜L歌，金管留人石头宿。北雁初回江燕飞，
<br>
<br>　　南湖春暖著春衣。湘君祠对空山掩，渔父焚香日暮归。
<br>
<br>　　百事无留到官后，重门寂寂垂高柳。零陵过赠石香溪，
<br>
<br>　　洞口人来饮醇酒。登楼暮结邵阳情，万里苍波烟霭生。
<br>
<br>　　他日新诗应见报，还如宣远在安城。
<br>
<br>　　卷243_24  「送万巨」韩
<br>
<br>　　汉相见王陵，扬州事张禹。风帆木兰楫，水国莲花府。
<br>
<br>　　百丈清江十月天，寒城鼓角晓钟前。金炉促膝诸曹吏，
<br>
<br>　　玉管繁华美少年。有时过向长干地，远对湖光近山翠。
<br>
<br>　　好逢南苑看人归，也向西池留客醉。高柳垂烟橘带霜，
<br>
<br>　　朝游石渚暮横塘。红笺色夺风流座，白苎词倾翰墨场。
<br>
<br>　　夫子前年入朝后，高名籍籍时贤口。共怜诗兴转清新，
<br>
<br>　　继远家声在此身。屈指待为青琐客，回头莫羡白亭人。
<br>
<br>　　卷243_25  「送巴州杨使君」韩
<br>
<br>　　白云县北千山口，青岁欲开残雪后。前驱锦带鱼皮L，
<br>
<br>　　侧佩金璋虎头绶。南郑侯家醉落晖，东关陌上著鞭归。
<br>
<br>　　愁看野马随官骑，笑取秦人带客旗。使者下车忧疾苦，
<br>
<br>　　豪吏销声出公府。万里歌钟相庆时，巴童声节渝儿舞。
<br>
<br>　　卷243_26  「送王侍御赴江西兼寄李袁州」韩
<br>
<br>　　中朝理章服，南国随旌旆。腊酒湘城隅，春衣楚江外。
<br>
<br>　　垂帘白角簟，下箸鲈鱼。雄笔佐名公，虚舟应时辈。
<br>
<br>　　按俗承流几路清，平明山霭春江云。湓城诗赠鱼司马，
<br>
<br>　　汝水人逢王右军。绿O白芷遥相引，孤兴幽寻知不近。
<br>
<br>　　井上铜人行见无，湖中石燕飞应尽。礼门前直事仙郎，
<br>
<br>　　腰垂青绶领咸阳。花间五马迎君日，雨霁烟开玉女冈。
<br>
<br>　　卷243_27  「寄雍丘窦明府」韩
<br>
<br>　　少年结绶骋金羁，许下如看琼树枝。入里亲过朗陵伯，
<br>
<br>　　出门高视颍川儿。西游太府东乘传，泗上诸侯谁不羡。
<br>
<br>　　时辈宁将白笔期，高流伫向丹霄见。何事翻飞不及群，
<br>
<br>　　虎班突骑来纷纷。吴江垂钓楚山醉，身寄沧波心白云。
<br>
<br>　　中岁胡尘静如扫，一官又罢行将老。薛公荐士得君初，
<br>
<br>　　□领黄金千室馀。机尽独亲沙上鸟，家贫唯向釜中鱼。
<br>
<br>　　□□□□□□□，□出重门烟树里。感物吟诗对暮天，
<br>
<br>　　怀人倚杖临秋水。别离几日问前期，鸣雁亭边人去时。
<br>
<br>　　独坐不堪朝与夕，高风萧索乱蝉悲。
<br>
<br>　　卷243_28  「赠兖州孟都督」韩
<br>
<br>　　少年亲事冠军侯，中岁仍迁北兖州。露冕宁夸汉车服，
<br>
<br>　　下帷常讨鲁春秋。后斋草色连高阁，事简人稀独行乐。
<br>
<br>　　闲心近掩陶使君，诗兴遥齐谢康乐。远山重叠水逶迤，
<br>
<br>　　落日东城闲望时。不见双亲办丰膳，能留五马尽佳期。
<br>
<br>　　北场争转黄金勒，爱客华亭赏秋色。卷帘满地铺氍毹，
<br>
<br>　　吹角鸣弦开玉壶。愿学平原十日饮，此时不忍歌骊驹。
<br>
<br>　　卷243_29  「别孟都督」韩
<br>
<br>　　平芜霁色寒城下，美酒百壶争劝把。连呼宝剑锐头儿，
<br>
<br>　　少驻金羁大头马。一饮留欢分有馀，寸心怀思复何如。
<br>
<br>　　他时相忆若相问，青琐门前开素书。
<br>
<br>　　卷243_30  「送别郑明府」韩
<br>
<br>　　长头大鼻鬓如雪，早岁连兵剑锋折。千金尽去无斗储，
<br>
<br>　　双袖破来空百结。独恋郊扉已十春，高阳酒徒连此身。
<br>
<br>　　路傍谁识郑公子，谷口应知汉逸人。儿女相悲探井臼，
<br>
<br>　　前功岂在他人后。劝君不得学渊明，且策驴车辞五柳。
<br>
<br>　　卷243_31  「赠别王侍御赴上都」韩
<br>
<br>　　翩翩马上郎，执简佩银章。西向洛阳归杜，
<br>
<br>　　回头结念莲花府。朝辞芳草万岁街，暮宿春山一泉坞。
<br>
<br>　　青青树色傍行衣，乳燕流莺相间飞。远过三峰临八水，
<br>
<br>　　幽寻佳赏偏如此。残花片片细柳风，落日疏钟小槐雨。
<br>
<br>　　相思掩泣复何如，公子门前人渐疏。幸有心期当小暑，
<br>
<br>　　葛衣纱帽望回车。
<br>
<br>　　卷243_32  「赠别太常李博士兼寄两省旧游」韩
<br>
<br>　　两年戴武弁，趋侍明光殿。一朝簪惠文，客事信陵君。
<br>
<br>　　简异当朝执，香非寓直熏。差肩何记室，携手李将军。
<br>
<br>　　玉镫初回酸枣馆，金钿正舞石榴裙。忽惊万事随流水，
<br>
<br>　　不见双旌逐塞云。感旧抚心多寂寂，与君相遇头初白。
<br>
<br>　　暂夸五首军中诗，还忆万年枝下客。昨日留欢今送归，
<br>
<br>　　空披秋水映斜晖。闲吟佳句对孤鹤，惆怅寒霜落叶稀。
<br>
<br>　　卷243_33  「寄哥舒仆射」韩
<br>
<br>　　万里长城家，一生唯报国。腰垂紫文绶，手控黄金勒。
<br>
<br>　　高视黑头翁，遥吞白骑贼。先麾牙门将，转斗黄河北。
<br>
<br>　　帐下亲兵皆少年，锦衣承日绣行缠。辘轳宝剑初出鞘，
<br>
<br>　　宛转角弓初上弦。步人抽箭大如笛，前把两矛后双戟。
<br>
<br>　　左盘右射红尘中，鹘入鸦群有谁敌。杀将破军白日馀，
<br>
<br>　　回旃舞旆北风初。郡公J鼻好磨墨，走马为君飞羽书。
<br>
<br>　　卷243_34  「赠别华阴道士」韩
<br>
<br>　　紫府先生旧同学，腰垂彤管贮灵药。耻论方士小还丹，
<br>
<br>　　好饮仙人太玄酪。芙蓉山顶玉池西，一室平临万仞溪。
<br>
<br>　　昼洒瑶台五云湿，夜行金烛七星齐。回身暂下青冥里，
<br>
<br>　　方外相寻有知己。卖市中何许人，钓鱼坐上谁家子。
<br>
<br>　　青青百草云台春，烟驾霓衣白角巾。露叶独归仙掌去，
<br>
<br>　　回风片雨谢时人。
<br>
<br>　　卷243_35  「送崔秀才赴上元兼省叔父」韩
<br>
<br>　　寒塘敛暮雪，腊鼓迎春早。匹马五城人，重裘千里道。
<br>
<br>　　淮山轻露湿，江树狂风扫。楚县九酝x，扬州百花好。
<br>
<br>　　练湖东望接云阳，女市西游入建康。行乐远夸红布旆，
<br>
<br>　　风流近赌紫香囊。诗家行辈如君少，极目苦心怀谢x.
<br>
<br>　　烟开日上板桥南，吴岫青青出林表。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
