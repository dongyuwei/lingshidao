<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百六十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百六十九
<br>
<br>　　卷669_1  「城南偶题」章碣
<br>
<br>　　谁家朱阁道边开，竹拂栏干满壁苔。野水不知何处去，
<br>
<br>　　游人却是等闲来。南山气耸分红树，北阙风高隔紫苔。
<br>
<br>　　可惜登临好光景，五门须听鼓声回。
<br>
<br>　　卷669_2  「赠边将」章碣
<br>
<br>　　千千铁骑拥尘红，去去平吞万里空。宛转龙蟠金剑雪，
<br>
<br>　　连钱豹j绣旗风。行收部落归天阙，旋进封疆入帝聪。
<br>
<br>　　只有河源与辽海，如今全属指麾中。
<br>
<br>　　卷669_3  「桃源」章碣
<br>
<br>　　绝壁相欹是洞门，昔人从此入仙源。数株花下逢珠翠，
<br>
<br>　　半曲歌中老子孙。别后自疑园吏梦，归来谁信钓翁言。
<br>
<br>　　山前空有无情水，犹绕当时碧树村。
<br>
<br>　　卷669_4  「曲江」章碣
<br>
<br>　　日照香尘逐马蹄，风吹浪溅几回堤。无穷罗绮填花径，
<br>
<br>　　大半笙歌占麦畦。落絮却笼他树白，娇莺更学别禽啼。
<br>
<br>　　只缘频燕蓬洲客，引得游人去似迷。
<br>
<br>　　卷669_5  「送韦岫郎中典泗州（一作癸丑岁毗陵会中贻同老）」章碣
<br>
<br>　　玉皇恩诏别星班，去压徐方分野间。有鸟尽巢垂汴柳，
<br>
<br>　　无楼不到隔淮山。旌旗渐向行时拥，案牍应从到日闲。
<br>
<br>　　想忆朝天独吟坐，旋飞新作过秦关。
<br>
<br>　　卷669_6  「赠婺州苏员外」章碣
<br>
<br>　　帝念琼枝欲并芳，星分婺女寄仙郎。鸾从阙下虽辞侣，
<br>
<br>　　雁到江都却续行。烟月一时搜古句，山川两地植甘棠。
<br>
<br>　　即看龙虎西归去，便佐羲轩活万方。
<br>
<br>　　卷669_7  「寄友人」章碣
<br>
<br>　　谢家山水属君家，曾共持钩掷岁华。竹里竹鸡眠藓石，
<br>
<br>　　溪头踏金沙。登楼夜坐三层月，接果春看五色花。
<br>
<br>　　昨日西风动归思，满船凉叶在天涯。
<br>
<br>　　卷669_8  「雨」章碣
<br>
<br>　　低着烟花漠漠轻，正堪吟坐掩柴扃。乱沾细网垂穷巷，
<br>
<br>　　斜送阴云入古厅。锁却暮愁终不散，添成春醉转难醒。
<br>
<br>　　霁来还有风流事，重染南山一遍青。
<br>
<br>　　卷669_9  「观锡宴」章碣
<br>
<br>　　倾朝朱紫正骈阗，红杏青莎映广筵。不道楼台无锦绣，
<br>
<br>　　只愁尘土扑神仙。鱼衔嫩草浮池面，蝶趁飞花到酒边。
<br>
<br>　　日暮骅骝相拥去，几人沉醉失金鞭。
<br>
<br>　　卷669_10  「城东即事」章碣
<br>
<br>　　闲寻香陌凤城东，时暂开襟向远风。玉笛一声芳草外，
<br>
<br>　　锦鸳双起碧流中。苑边花竹浓如绣，渭北山川淡似空。
<br>
<br>　　回首汉宫烟霭里，天河金阁未央宫。
<br>
<br>　　卷669_11  「夏日湖上即事寄晋陵萧明府」章碣
<br>
<br>　　亭午羲和驻火轮，开门嘉树庇湖濉Ｐ欣幢隹推娌栉叮
<br>
<br>　　睡起儿童带簟纹。屋小有时投树影，舟轻不觉入鸥群。
<br>
<br>　　陶家岂是无诗酒，公退堪惊日已曛。
<br>
<br>　　卷669_12  「对月」章碣
<br>
<br>　　残霞卷尽出东溟，万古难消一片冰。公子踏开香径藓，
<br>
<br>　　美人吹灭画堂灯。琼轮正辗丹霄去，银箭休催皓露凝。
<br>
<br>　　别有洞天三十六，水晶台殿冷层层。
<br>
<br>　　卷669_13  「浙西送杜晦侍御入关」章碣
<br>
<br>　　紫诏征贤发帝聪，绣衣行处扑香风。鹗归秦树幽禽散，
<br>
<br>　　星出吴天列舍空。捧日思驰仙掌外，朝宗势动海门中。
<br>
<br>　　鞭鞘所拂三千里，多少诸侯合避骢。
<br>
<br>　　卷669_14  「寄江东道友」章碣
<br>
<br>　　野亭歌罢指西秦，避俗争名兴各新。碧带黄麻呈缥缈，
<br>
<br>　　短竿长线弄因循。夜潮分卷三江月，晓骑齐驱九陌尘。
<br>
<br>　　可惜人间好声势，片帆羸马不相亲。
<br>
<br>　　卷669_15  「下第有怀」章碣
<br>
<br>　　故乡朝夕有人还，欲作家书下笔难。灭烛何曾妨夜坐，
<br>
<br>　　倾壶不独为春寒。迁来莺语虽堪听，落了杨花也怕看。
<br>
<br>　　但使他年遇公道，月轮长在桂珊珊。
<br>
<br>　　卷669_16  「春日经湖上友人别业」章碣
<br>
<br>　　何处狂歌破积愁，携觞共下木兰舟。绿泉溅石银屏湿，
<br>
<br>　　黄鸟逢人玉笛休。天借烟霞装岛屿，春铺锦绣作汀洲。
<br>
<br>　　一年一电逡巡事，不合花前不醉游。
<br>
<br>　　卷669_17  「长安春日」章碣
<br>
<br>　　春日皇家瑞景迟，东风无力雨微微。六宫罗绮同时泊，
<br>
<br>　　九陌烟花一样飞。暖著柳丝金蕊重，冷开山翠雪棱稀。
<br>
<br>　　输他得路蓬洲客，红绿山头烂醉归。
<br>
<br>　　卷669_18  「陪浙西王侍郎夜宴」章碣
<br>
<br>　　深锁雷门宴上才，旋看歌舞旋传杯。黄金当筵睡，
<br>
<br>　　红锦蔷薇映烛开。稽岭好风吹玉佩，镜湖残月照楼台。
<br>
<br>　　小儒末座频倾耳，只怕城头画角催。
<br>
<br>　　卷669_19  「春别」章碣
<br>
<br>　　掷下离觞指乱山，趋程不待凤笙残。花边马嚼金衔去，
<br>
<br>　　楼上人垂玉箸看。柳陌虽然风袅袅，葱河犹自雪漫漫。
<br>
<br>　　殷勤莫厌貂裘重，恐犯三边五月寒。
<br>
<br>　　卷669_20  「送谢进士还闽」章碣
<br>
<br>　　百越风烟接巨鳌，还乡心壮不知劳。雷霆入地建溪险，
<br>
<br>　　星斗逼人梨岭高。却拥木绵吟丽句，便攀龙眼醉香醪。
<br>
<br>　　名场声利喧喧在，莫向林泉改鬓毛。
<br>
<br>　　卷669_21  「焚书坑」章碣
<br>
<br>　　竹帛烟销帝业虚，关河空锁祖龙居。
<br>
<br>　　坑灰未冷山东乱，刘项元来不读书。
<br>
<br>　　卷669_22  「东都望幸」章碣
<br>
<br>　　懒修珠翠上高台，眉月连娟恨不开。
<br>
<br>　　纵使东巡也无益，君王自领美人来。
<br>
<br>　　卷669_23  「旅舍早起」章碣
<br>
<br>　　迹暗心多感，神疲梦不游。惊舟同厌夜，独树对悲秋。
<br>
<br>　　晚角和人战，残星入汉流。门前早行子，敲镫唱离忧。
<br>
<br>　　卷669_24  「癸卯岁毗陵登高会中贻同志」章碣
<br>
<br>　　流落常嗟胜会稀，故人相遇菊花时。凤笙龙笛数巡酒，
<br>
<br>　　红树碧山无限诗。尘土十分归举子，乾坤大半属偷儿。
<br>
<br>　　长杨羽猎须留本，开济重为阙下期。
<br>
<br>　　卷669_25  「上元夜建元寺观灯呈智通上人」章碣
<br>
<br>　　建元看别上元灯，处处回廊斗火层。珠玉乱抛高殿佛，
<br>
<br>　　绮罗深拜远山僧。临风走笔思呈惠，到晓行禅合伴能。
<br>
<br>　　无限喧阗留不得，月华西下露华凝。
<br>
<br>　　卷669_26  「变体诗（蔡宽夫《诗话》：碣诗平侧各一韵，自号变体）」章碣
<br>
<br>　　东南路尽吴江畔，正是穷愁暮雨天。鸥鹭不嫌斜两岸，
<br>
<br>　　波涛欺得逆风船。偶逢岛寺停帆看，深羡渔翁下钓眠。
<br>
<br>　　今古若论英达算，鸱夷高兴固无边。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
