<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百三十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百三十六
<br>
<br>　　卷436_1  「代书诗一百韵寄微之」白居易
<br>
<br>　　忆在贞元岁，初登典校司。身名同日授，心事一言知。
<br>
<br>　　肺腑都无隔，形骸两不羁。疏狂属年少，闲散为官卑。
<br>
<br>　　分定金兰契，言通药石规。交贤方汲汲，友直每啤
<br>
<br>　　有月多同赏，无杯不共持。秋风拂琴匣，夜雪卷书帷。
<br>
<br>　　高上慈恩塔，幽寻皇子陂。唐昌玉蕊会，崇敬牡丹期。
<br>
<br>　　笑劝迂辛酒，闲吟短李诗。儒风爱敦质，佛理赏玄师。
<br>
<br>　　度日曾无闷，通宵靡不为。双声联律句，八面对宫棋。
<br>
<br>　　往往游三省，腾腾出九逵。寒销直城路，春到曲江池。
<br>
<br>　　树暖枝条弱，山晴彩翠奇。峰攒石绿点，柳宛L尘丝。
<br>
<br>　　岸草烟铺地，园花雪压枝。早光红照耀，新溜碧逶迤。
<br>
<br>　　幄幕侵堤布，盘筵占地施。征伶皆绝艺，选伎悉名姬。
<br>
<br>　　粉黛凝春态，金钿耀水嬉。风流夸堕髻，时世斗啼眉。
<br>
<br>　　密坐随欢促，华尊逐胜移。香飘歌袂动，翠落舞钗遗。
<br>
<br>　　筹插红螺碗，觥飞白玉卮。打嫌调笑易，饮讶卷波迟。
<br>
<br>　　残席喧哗散，归鞍酩酊骑。酡颜乌帽侧，醉袖玉鞭垂。
<br>
<br>　　紫陌传钟鼓，红尘塞路岐。几时曾暂别，何处不相随。
<br>
<br>　　荏苒星霜换，回环节候催。两衙多请告，三考欲成资。
<br>
<br>　　运启千年圣，天成万物宜。皆当少壮日，同惜盛明时。
<br>
<br>　　光景嗟虚掷，云霄窃暗窥。攻文朝LL，讲学夜孜孜。
<br>
<br>　　策目穿如札，锋毫锐若锥。繁张获鸟网，坚守钓鱼坻。
<br>
<br>　　并受夔龙荐，齐陈晁董词。万言经济略，三策太平基。
<br>
<br>　　中第争无敌，专场战不疲。辅车排胜阵，掎角搴降旗。
<br>
<br>　　双阙纷容卫，千僚俨等衰。恩随紫泥降，名向白麻披。
<br>
<br>　　既在高科选，还从好爵縻。东垣君谏诤，西邑我驱驰。
<br>
<br>　　再喜登乌府，多惭侍赤墀。官班分内外，游处遂参差。
<br>
<br>　　每列g鸾序，偏瞻獬豸姿。简威霜凛冽，衣彩绣葳蕤。
<br>
<br>　　正色摧强御，刚肠嫉喔咿。常憎持禄位，不拟保妻儿。
<br>
<br>　　养勇期除恶，输忠在灭私。下鞲惊燕雀，当道慑狐狸。
<br>
<br>　　南国人无怨，东台吏不欺。理冤多定国，切谏甚辛毗。
<br>
<br>　　造次行于是，平生志在兹。道将心共直，言与行兼危。
<br>
<br>　　水暗波翻覆，山藏路险d.未为明主识，已被臣疑。
<br>
<br>　　木秀遭风折，兰芳遇霰萎。千钧势易压，一柱力难支。
<br>
<br>　　腾口因成_，吹毛遂得疵。忧来吟贝锦，谪去咏江蓠。
<br>
<br>　　邂逅尘中遇，殷勤马上辞。贾生离魏阙，王粲向荆夷。
<br>
<br>　　水过清源寺，山经绮季祠。心摇汉皋，泪堕岘亭碑。
<br>
<br>　　驿路缘云际，城楼枕水湄。思乡多绕泽，望阙独登陴。
<br>
<br>　　林晚青萧索，江平绿渺。野秋鸣蟋蟀，沙冷聚鸬鹚。
<br>
<br>　　官舍黄茅屋，人家苦竹篱。白醪充夜酌，红粟备晨炊。
<br>
<br>　　寡鹤摧风翮，鳏鱼失水G.暗雏啼渴旦，凉叶坠相思。
<br>
<br>　　一点寒灯灭，三声晓角吹。蓝衫经雨故，骢马卧霜羸。
<br>
<br>　　念涸谁濡沫，嫌醒自fr.耳垂无伯乐，舌在有张仪。
<br>
<br>　　负气冲星剑，倾心向日葵。金言自销铄，玉性肯磷缁。
<br>
<br>　　伸屈须看蠖，穷通莫问龟。定知身是患，应用道为医。
<br>
<br>　　想子今如彼，嗟予独在斯。无l当岁杪，有梦到天涯。
<br>
<br>　　坐阻连襟带，行乖接履綦。润销衣上雾，香散室中芝。
<br>
<br>　　念远缘迁贬，惊时为别离。素书三往复，明月七盈亏。
<br>
<br>　　旧里非难到，馀欢不可追。树依兴善老，草傍静安衰。
<br>
<br>　　前事思如昨，中怀写向谁。北村寻古柏，南宅访辛夷。
<br>
<br>　　此日空搔首，何人共解颐。病多知夜永，年长觉秋悲。
<br>
<br>　　不饮长如醉，加餐亦似饥。狂吟一千字，因使寄微之。
<br>
<br>　　卷436_2  「和郑元及第后秋归洛下闲居（ 同高侍郎下隔年及第）」白居易
<br>
<br>　　勤苦成名后，优游得意间。玉怜同匠琢，桂恨隔年攀。
<br>
<br>　　山静豹难隐，谷幽莺暂还。微吟诗引步，浅酌酒开颜。
<br>
<br>　　门迥暮临水，窗深朝对山。云衢日相待，莫误许身闲。
<br>
<br>　　卷436_3  「与诸同年贺座主侍郎新拜太常，同宴萧尚书亭子」白居易
<br>
<br>　　宠新卿典礼，会盛客征文。不失迁莺侣，因成贺燕群。
<br>
<br>　　池台晴间雪，冠盖暮和云。共仰曾攀处，年深桂尚熏。
<br>
<br>　　卷436_4  「东都冬日会诸同年宴郑家林亭（得先字）」白居易
<br>
<br>　　盛时陪上第，暇日会群贤。桂折因同树，莺迁各异年。
<br>
<br>　　宾阶纷组佩，妓席俨花钿。促膝齐荣贱，差肩次后先。
<br>
<br>　　助歌林下水，销酒雪中天。他日升沉者，无忘共此筵。
<br>
<br>　　卷436_5  「叙德书情四十韵，上宣歙翟中丞」白居易
<br>
<br>　　元圣生乘运，忠贤出应期。还将稽古力，助立太平基。
<br>
<br>　　土控吴兼越，州连歙与池。山河地襟带，军镇国藩维。
<br>
<br>　　廉察安江甸，澄清肃海夷。股肱分外守，耳目付中司。
<br>
<br>　　楚老歌来暮，秦人咏去思。望如时雨至，福是岁星移。
<br>
<br>　　政静民无讼，刑行吏不欺。智惊主宠，阴德畏人知。
<br>
<br>　　白玉惭温色，朱绳让直辞。行为时领袖，言作世蓍龟。
<br>
<br>　　盛幕招贤士，连营训锐师。光华下g鹭，气色动熊罴。
<br>
<br>　　出入麾幢引，登临剑戟随。好风迎解榻，美景待搴帷。
<br>
<br>　　晴野霞飞绮，春郊柳宛丝。城乌惊画角，江雁避红旗。
<br>
<br>　　藉草朱轮驻，攀花紫绶垂。山宜谢公屐，洲称柳家诗。
<br>
<br>　　酒气和芳杜，弦声乱子规。分球齐马首，列舞匝蛾眉。
<br>
<br>　　醉惜年光晚，欢怜日影迟。回塘排玉棹，归路拥金羁。
<br>
<br>　　自顾龙钟者，尝蒙噢咻之。仰山尘不让，涉海水难为。
<br>
<br>　　身忝乡人荐，名因国士推。提携增善价，拂拭长妍姿。
<br>
<br>　　射策端心术，迁乔整羽仪。幸穿杨远叶，谬折桂高枝。
<br>
<br>　　佩德潜书带，铭仁暗勒肌。饬躬趋馆舍，拜手挹阶墀。
<br>
<br>　　霄汉程虽在，风尘迹尚卑。敝衣羞布素，败屋厌茅茨。
<br>
<br>　　养乏晨昏膳，居无伏腊资。盛时贫可耻，壮岁病堪嗤。
<br>
<br>　　擢第名方立，耽书力未疲。磨铅重割，策蹇再奔驰。
<br>
<br>　　相马须怜瘦，呼鹰正及饥。扶摇重即事，会有答恩时。
<br>
<br>　　卷436_6  「和渭北刘大夫借便秋遮虏，寄朝中亲友」白居易
<br>
<br>　　巨镇为邦屏，全材作国桢。韬钤汉上将，文墨鲁诸生。
<br>
<br>　　豹虎关西卒，金汤渭北城。宠深初受ぃ威重正扬兵。
<br>
<br>　　阵占山河布，军谙水草行。夏苗侵虎落，宵遁失蕃营。
<br>
<br>　　云队攒戈戟，风行卷旆旌。堠空烽火灭，气胜鼓鼙鸣。
<br>
<br>　　胡马辞南牧，周师罢北征。回头问天下，何处有偾埂
<br>
<br>　　卷436_7  「题故曹王宅（宅在檀溪）」白居易
<br>
<br>　　甲第何年置，朱门此地开。山当宾阁出，溪绕妓堂回。
<br>
<br>　　覆井桐新长，阴窗竹旧栽。池荒红菡萏，砌老绿莓苔。
<br>
<br>　　捐馆梁王去，思人楚客来。西园飞盖处，依旧月裴回。
<br>
<br>　　卷436_8  「自江陵之徐州路上寄兄弟」白居易
<br>
<br>　　岐路南将北，离忧弟与兄。关河千里别，风雪一身行。
<br>
<br>　　夕宿劳乡梦，晨装惨旅情。家贫忧后事，日短念前程。
<br>
<br>　　烟雁翻寒渚，霜乌聚古城。谁怜陟冈者，西楚望南荆。
<br>
<br>　　卷436_9  「酬哥舒大见赠」白居易
<br>
<br>　　去岁欢游何处去，曲江西岸杏园东。花下忘归因美景，
<br>
<br>　　尊前劝酒是春风。各从微宦风尘里，共度流年离别中。
<br>
<br>　　今日相逢愁又喜，八人分散两人同。
<br>
<br>　　卷436_10  「和谈校书秋夜感怀，呈朝中亲友」白居易
<br>
<br>　　遥夜凉风楚客悲，清砧繁漏月高时。秋霜似鬓年空长，
<br>
<br>　　春草如袍位尚卑。词赋擅名来已久，烟霄得路去何迟。
<br>
<br>　　汉庭卿相皆知己，不荐扬雄欲荐谁。
<br>
<br>　　卷436_11  「感秋寄远」白居易
<br>
<br>　　惆怅时节晚，两情千里同。离忧不散处，庭树正秋风。
<br>
<br>　　燕影动归翼，蕙香销故丛。佳期与芳岁，牢落两成空。
<br>
<br>　　卷436_12  「春题华阳观（观即华阳公主故宅有旧内人存焉）」白居易
<br>
<br>　　帝子吹箫逐凤凰，空留仙洞号华阳。
<br>
<br>　　落花何处堪惆怅，头白宫人扫影堂。
<br>
<br>　　卷436_13  「秋雨中赠元九」白居易
<br>
<br>　　不堪红叶青苔地，又是凉风暮雨天。
<br>
<br>　　莫怪独吟秋思苦，比君校近二毛年。
<br>
<br>　　卷436_14  「城东闲游」白居易
<br>
<br>　　宠辱忧欢不到情，任他朝市自营营。
<br>
<br>　　独寻秋景城东去，白鹿原头信马行。
<br>
<br>　　卷436_15  「答韦八」白居易
<br>
<br>　　丽句劳相赠，佳期恨有违。早知留酒待，悔不趁花归。
<br>
<br>　　春尽绿醅老，雨多红萼稀。今朝如一醉，犹得及芳菲。
<br>
<br>　　卷436_16  「华阳观桃花时招李六拾遗饮」白居易
<br>
<br>　　华阳观里仙桃发，把酒看花心自知。
<br>
<br>　　争忍开时不同醉，明朝后日即空枝。
<br>
<br>　　卷436_17  「和友人洛中春感」白居易
<br>
<br>　　莫悲金谷园中月，莫叹天津桥上春。
<br>
<br>　　若学多情寻往事，人间何处不伤神。
<br>
<br>　　卷436_18  「送张南简入蜀」白居易
<br>
<br>　　昨日诏书下，求贤访陆沉。无论能与否，皆起徇名心。
<br>
<br>　　君独南游去，云山蜀路深。
<br>
<br>　　卷436_19  「寄陆补阙（前年同登科）」白居易
<br>
<br>　　忽忆前年科第后，此时鸡鹤暂同群。
<br>
<br>　　秋风惆怅须吹散，鸡在中庭鹤在云。
<br>
<br>　　卷436_20  「华阳观中八月十五日夜招友玩月」白居易
<br>
<br>　　人道秋中明月好，欲邀同赏意如何。
<br>
<br>　　华阳洞里秋坛上，今夜清光此处多。
<br>
<br>　　卷436_21  「曲江忆元九」白居易
<br>
<br>　　春来无伴闲游少，行乐三分减二分。
<br>
<br>　　何况今朝杏园里，闲人逢尽不逢君。
<br>
<br>　　卷436_22  「过刘三十二故宅」白居易
<br>
<br>　　不见刘君来近远，门前两度满枝花。
<br>
<br>　　朝来惆怅宣平过，柳巷当头第一家。
<br>
<br>　　卷436_23  「下庄南桃花」白居易
<br>
<br>　　村南无限桃花发，唯我多情独自来。
<br>
<br>　　日暮风吹红满地，无人解惜为谁开。
<br>
<br>　　卷436_24  「三月三十日题慈恩寺」白居易
<br>
<br>　　慈恩春色今朝尽，尽日裴回倚寺门。
<br>
<br>　　惆怅春归留不得，紫藤花下渐黄昏。
<br>
<br>　　卷436_25  「看恽家牡丹花戏赠李二十」白居易
<br>
<br>　　香胜烧兰红胜霞，城中最数令公家。
<br>
<br>　　人人散后君须看，归到江南无此花。
<br>
<br>　　卷436_26  「春中与卢四周谅华阳观同居」白居易
<br>
<br>　　性情懒慢好相亲，门巷萧条称作邻。背烛共怜深夜月，
<br>
<br>　　蹋花同惜少年春。杏坛住僻虽宜病，芸阁官微不救贫。
<br>
<br>　　文行如君尚憔悴，不知霄汉待何人。
<br>
<br>　　卷436_27  「自城东至以诗代书，戏招李六拾遗、崔二十六先辈」白居易
<br>
<br>　　青门走马趁心期，惆怅归来已校迟。应过唐昌玉蕊后，
<br>
<br>　　犹当崇敬牡丹时。暂游还忆崔先辈，欲醉先邀李拾遗。
<br>
<br>　　尚残半月芸香俸，不作归粮作酒赀。
<br>
<br>　　卷436_28  「T县北楼望山（自此后诗为畿尉时作）」白居易
<br>
<br>　　一为趋走吏，尘土不开颜。孤负平生眼，今朝始见山。
<br>
<br>　　卷436_29  「县西郊秋寄赠马造」白居易
<br>
<br>　　紫阁峰西清渭东，野烟深处夕阳中。风荷老叶萧条绿，
<br>
<br>　　水蓼残花寂寞红。我厌宦游君失意，可怜秋思两心同。
<br>
<br>　　卷436_30  「别韦苏州」白居易
<br>
<br>　　百年愁里过，万感醉中来。惆怅城西别，愁眉两不开。
<br>
<br>　　卷436_31  「戏题新栽蔷薇（时尉T）」白居易
<br>
<br>　　移根易地莫憔悴，野外庭前一种春。
<br>
<br>　　少府无妻春寂寞，花开将尔当夫人。
<br>
<br>　　卷436_32  「酬王十八、李大见招游山」白居易
<br>
<br>　　自怜幽会心期阻，复愧嘉招书信频。
<br>
<br>　　王事牵身去不得，满山松雪属他人。
<br>
<br>　　卷436_33  「县南花下醉中留刘五」白居易
<br>
<br>　　百岁几回同酩酊，一年今日最芳菲。
<br>
<br>　　愿将花赠天台女，留取刘郎到夜归。
<br>
<br>　　卷436_34  「宿杨家」白居易
<br>
<br>　　杨氏弟兄俱醉卧，披衣独起下高斋。
<br>
<br>　　夜深不语中庭立，月照藤花影上阶。
<br>
<br>　　卷436_35  「醉中留别杨六兄弟（三月二十日别）」白居易
<br>
<br>　　春初携手春深散，无日花间不醉狂。
<br>
<br>　　别后何人堪共醉，犹残十日好风光。
<br>
<br>　　卷436_36  「醉中归T」白居易
<br>
<br>　　金光门外昆明路，半醉腾腾信马回。
<br>
<br>　　数日非关王事系，牡丹花尽始归来。
<br>
<br>　　卷436_37  「游云居寺，赠穆三十六地主」白居易
<br>
<br>　　乱峰深处云居路，共蹋花行独惜春。
<br>
<br>　　胜地本来无定主，大都山属爱山人。
<br>
<br>　　卷436_38  「和王十八蔷薇涧花时有怀萧侍御兼见赠」白居易
<br>
<br>　　霄汉风尘俱是系，蔷薇花委故山深。
<br>
<br>　　怜君独向涧中立，一把红芳三处心。
<br>
<br>　　卷436_39  「再因公事到骆口驿」白居易
<br>
<br>　　今年到时夏云白，去年来时秋树红。
<br>
<br>　　两度见山心有愧，皆因王事到山中。
<br>
<br>　　卷436_40  「期李二十文略、王十八质夫不至，独宿仙游寺」白居易
<br>
<br>　　文略也从牵吏役，质夫何故恋嚣尘。
<br>
<br>　　始知解爱山中宿，千万人中无一人。
<br>
<br>　　卷436_41  「酬赵秀才赠新登科诸先辈」白居易
<br>
<br>　　莫羡蓬莱鸾鹤侣，道成羽翼自生身。
<br>
<br>　　君看名在丹台者，尽是人间修道人。
<br>
<br>　　卷436_42  「过天门街」白居易
<br>
<br>　　雪尽终南又欲春，遥怜翠色对红尘。
<br>
<br>　　千车万马九衢上，回首看山无一人。
<br>
<br>　　卷436_43  「惜玉蕊花，有怀集贤王校书起」白居易
<br>
<br>　　芳意将阑风又吹，白云离叶雪辞枝。
<br>
<br>　　集贤雠校无闲日，落尽瑶花君不知。
<br>
<br>　　卷436_44  「春送卢秀才下第游太原谒严尚书」白居易
<br>
<br>　　未将时会合，且与俗浮沉。鸿养青冥翮，蛟潜云雨心。
<br>
<br>　　烟郊春别远，风碛暮程深。墨客投何处，并州旧翰林。
<br>
<br>　　卷436_45  「长安送柳大东归」白居易
<br>
<br>　　白社羁游伴，青门远别离。浮名相引住，归路不同归。
<br>
<br>　　卷436_46  「送文畅上人东游」白居易
<br>
<br>　　得道即无著，随缘西复东。貌依年腊老，心到夜禅空。
<br>
<br>　　山宿驯溪虎，江行滤水虫。悠悠尘客思，春满碧云中。
<br>
<br>　　卷436_47  「社日关路作」白居易
<br>
<br>　　晚景函关路，凉风社日天。青岩新有燕，红树欲无蝉。
<br>
<br>　　愁立驿楼上，厌行官堠前。萧条秋兴苦，渐近二毛年。
<br>
<br>　　卷436_48  「重到毓村宅有感」白居易
<br>
<br>　　欲入中门泪满巾，庭花无主两回春。
<br>
<br>　　轩窗帘幕皆依旧，只是堂前欠一人。
<br>
<br>　　卷436_49  「乱后过流沟寺」白居易
<br>
<br>　　九月徐州新战后，悲风杀气满山河。
<br>
<br>　　唯有流沟山下寺，门前依旧白云多。
<br>
<br>　　卷436_50  「叹发落」白居易
<br>
<br>　　多病多愁心自知，行年未老发先衰。
<br>
<br>　　随梳落去何须惜，不落终须变作丝。
<br>
<br>　　卷436_51  「留别吴七正字」白居易
<br>
<br>　　成名共记甲科上，署吏同登芸阁间。
<br>
<br>　　唯是尘心殊道性，秋蓬常转水长闲。
<br>
<br>　　卷436_52  「除夜宿持荨拱拙右
<br>
<br>　　家寄关西住，身为河北游。萧条岁除夜，旅泊在持荨
<br>
<br>　　卷436_53  「邯郸冬至夜思家」白居易
<br>
<br>　　邯郸驿里逢冬至，抱膝灯前影伴身。
<br>
<br>　　想得家中夜深坐，还应说著远行人。
<br>
<br>　　卷436_54  「冬至夜怀湘灵」白居易
<br>
<br>　　艳质无由见，寒衾不可亲。何堪最长夜，俱作独眠人。
<br>
<br>　　卷436_55  「感故张仆射诸妓」白居易
<br>
<br>　　黄金不惜买蛾眉，拣得如花三四枝。
<br>
<br>　　歌舞教成心力尽，一朝身去不相随。
<br>
<br>　　卷436_56  「游仙游山」白居易
<br>
<br>　　暗将心地出人间，五六年来人怪闲。
<br>
<br>　　自嫌恋著未全尽，犹爱云泉多在山。
<br>
<br>　　卷436_57  「见尹公亮新诗，偶赠绝句」白居易
<br>
<br>　　袖里新诗十首馀，吟看句句是琼琚。
<br>
<br>　　如何持此将干谒，不及公卿一字书。
<br>
<br>　　卷436_58  「长安闲居」白居易
<br>
<br>　　风竹松烟昼掩关，意中长似在深山。
<br>
<br>　　无人不怪长安住，何独朝朝暮暮间。
<br>
<br>　　卷436_59  「早春独游曲江（时为校书郎）」白居易
<br>
<br>　　散职无羁束，羸骖少送迎。朝从直城出，春傍曲江行。
<br>
<br>　　风起池东暖，云开山北晴。冰销泉脉动，雪尽草芽生。
<br>
<br>　　露杏红初坼，烟杨绿未成。影迟新度雁，声涩欲啼莺。
<br>
<br>　　闲地心俱静，韶光眼共明。酒狂怜性逸，药效喜身轻。
<br>
<br>　　慵慢疏人事，幽栖逐野情。回看芸阁笑，不似有浮名。
<br>
<br>　　卷436_60  「秘书省中忆旧山」白居易
<br>
<br>　　厌从薄宦校青简，悔别故山思白云。
<br>
<br>　　犹喜兰台非傲吏，归时应免动移文。
<br>
<br>　　卷436_61  「凉夜有怀（自此后诗并未应举时作）」白居易
<br>
<br>　　清风吹枕席，白露湿衣裳。好是相亲夜，漏迟天气凉。
<br>
<br>　　卷436_62  「送武士曹归蜀（士曹即武中丞兄）」白居易
<br>
<br>　　花落鸟嘤嘤，南归称野情。月宜秦岭宿，春好蜀江行。
<br>
<br>　　乡路通云栈，郊扉近锦城。乌台陟冈送，人羡别时荣。
<br>
<br>　　卷436_63  「江南送北客，因凭寄徐州兄弟书（时年十五）」白居易
<br>
<br>　　故园望断欲何如，楚水吴山万里馀。
<br>
<br>　　今日因君访兄弟，数行乡泪一封书。
<br>
<br>　　卷436_64  「赋得古原草送别」白居易
<br>
<br>　　离离原上草，一岁一枯荣。野火烧不尽，春风吹又生。
<br>
<br>　　远芳侵古道，晴翠接荒城。又送王孙去，萋萋满别情。
<br>
<br>　　卷436_65  「夜哭李夷道」白居易
<br>
<br>　　逝者绝影响，空庭朝复昏。家人哀临毕，夜锁寿堂门。
<br>
<br>　　无妻无子何人葬，空见铭旌向月翻。
<br>
<br>　　卷436_66  「病中作（时年十八）」白居易
<br>
<br>　　久为劳生事，不学摄生道。年少已多病，此身岂堪老。
<br>
<br>　　卷436_67  「秋江晚泊」白居易
<br>
<br>　　扁舟泊云岛，倚棹念乡国。四望不见人，烟江澹秋色。
<br>
<br>　　客心贫易动，日入愁未息。
<br>
<br>　　卷436_68  「旅次景空寺宿幽上人院」白居易
<br>
<br>　　不与人境接，寺门开向山。暮钟寒鸟聚，秋雨病僧闲。
<br>
<br>　　月隐云树外，萤飞廊宇间。幸投花界宿，暂得静心颜。
<br>
<br>　　卷436_69  「长安正月十五日」白居易
<br>
<br>　　喧喧车骑帝王州，羁病无心逐胜游。
<br>
<br>　　明月春风三五夜，万人行乐一人愁。
<br>
<br>　　卷436_70  「过高将军墓」白居易
<br>
<br>　　原上新坟委一身，城中旧宅有何人。妓堂宾阁无归日，
<br>
<br>　　野草山花又欲春。门客空将感恩泪，白杨风里一沾巾。
<br>
<br>　　卷436_71  「寒食卧病」白居易
<br>
<br>　　病逢佳节长叹息，春雨饔芰色。羸坐全非旧日容，
<br>
<br>　　扶行半是他人力。喧喧里巷蹋青归，笑闭柴门度寒食。
<br>
<br>　　卷436_72  「宿桐庐馆，同崔存度醉后作」白居易
<br>
<br>　　江海漂漂共旅游，一尊相劝散穷愁。
<br>
<br>　　夜深醒后愁还在，雨滴梧桐山馆秋。
<br>
<br>　　卷436_73  「江楼望归（时避难在越中）」白居易
<br>
<br>　　满眼云水色，月明楼上人。旅愁春入越，乡梦夜归秦。
<br>
<br>　　道路通荒服，田园隔虏尘。悠悠沧海畔，十载避黄巾。
<br>
<br>　　卷436_74  「除夜寄弟妹」白居易
<br>
<br>　　感时思弟妹，不寐百忧生。万里经年别，孤灯此夜情。
<br>
<br>　　病容非旧日，归思逼新正。早晚重欢会，羁离各长成。
<br>
<br>　　卷436_75  「寒食月夜」白居易
<br>
<br>　　风香露重梨花湿，草舍无灯愁未入。
<br>
<br>　　南邻北里歌吹时，独倚柴门月中立。
<br>
<br>　　卷436_76  「感芍药花，寄正一上人」白居易
<br>
<br>　　今日阶前红芍药，几花欲老几花新。开时不解比色相，
<br>
<br>　　落后始知如幻身。空门此去几多地，欲把残花问上人。
<br>
<br>　　卷436_77  「晚秋闲居」白居易
<br>
<br>　　地僻门深少送迎，披衣闲坐养幽情。
<br>
<br>　　秋庭不扫携藤杖，闲蹋梧桐黄叶行。
<br>
<br>　　卷436_78  「秋暮郊居书怀」白居易
<br>
<br>　　郊居人事少，昼卧对林峦。穷巷厌多雨，贫家愁早寒。
<br>
<br>　　葛衣秋未换，书卷病仍看。若问生涯计，前溪一钓竿。
<br>
<br>　　卷436_79  「为薛台悼亡」白居易
<br>
<br>　　半死梧桐老病身，重泉一念一伤神。
<br>
<br>　　手携稚子夜归院，月冷空房不见人。
<br>
<br>　　卷436_80  「途中寒食」白居易
<br>
<br>　　路旁寒食行人尽，独占春愁在路旁。
<br>
<br>　　马上垂鞭愁不语，风吹百草野田香。
<br>
<br>　　卷436_81  「题流沟寺古松」白居易
<br>
<br>　　烟叶葱茏苍麈尾，霜皮剥落紫龙鳞。
<br>
<br>　　欲知松老看尘壁，死却题诗几许人。
<br>
<br>　　卷436_82  「感月悲逝者」白居易
<br>
<br>　　存亡感月一潸然，月色今宵似往年。
<br>
<br>　　何处曾经同望月，樱桃树下后堂前。
<br>
<br>　　卷436_83  「代邻叟言怀」白居易
<br>
<br>　　人生何事心无定，宿昔如今意不同。
<br>
<br>　　宿昔愁身不得老，如今恨作白头翁。
<br>
<br>　　卷436_84  「自河南经乱关内阻饥兄弟离散各在一处…符离及下弟妹」白居易
<br>
<br>　　时难年饥世业空，弟兄羁旅各西东。田园寥落干戈后，
<br>
<br>　　骨肉流离道路中。吊影分为千里雁，辞根散作九秋蓬。
<br>
<br>　　共看明月应垂泪，一夜乡心五处同。
<br>
<br>　　卷436_85  「长安早春旅怀」白居易
<br>
<br>　　轩车歌吹喧都邑，中有一人向隅立。夜深明月卷帘愁，
<br>
<br>　　日暮青山望乡泣。风吹新绿草芽坼，雨洒轻黄柳条湿。
<br>
<br>　　此生知负少年春，不展愁眉欲三十。
<br>
<br>　　卷436_86  「寒闺夜」白居易
<br>
<br>　　夜半衾n冷，孤眠懒未能。笼香销尽火，巾泪滴成冰。
<br>
<br>　　为惜影相伴，通宵不灭灯。
<br>
<br>　　卷436_87  「寄湘灵」白居易
<br>
<br>　　泪眼凌寒冻不流，每经高处即回头。
<br>
<br>　　遥知别后西楼上，应凭栏干独自愁。
<br>
<br>　　卷436_88  「冬至宿杨梅馆」白居易
<br>
<br>　　十一月中长至夜，三千里外远行人。
<br>
<br>　　若为独宿杨梅馆，冷枕单床一病身。
<br>
<br>　　卷436_89  「临江送夏瞻（瞻年七十馀）」白居易
<br>
<br>　　悲君老别我沾巾，七十无家万里身。
<br>
<br>　　愁见舟行风又起，白头浪里白头人。
<br>
<br>　　卷436_90  「冬夜示敏巢（时在东都宅）」白居易
<br>
<br>　　炉火欲销灯欲尽，夜长相对百忧生。
<br>
<br>　　他时诸处重相见，莫忘今宵灯下情。
<br>
<br>　　卷436_91  「客中守岁（在柳家庄）」白居易
<br>
<br>　　守岁尊无酒，思乡泪满巾。始知为客苦，不及在家贫。
<br>
<br>　　畏老偏惊节，防愁预恶春。故园今夜里，应念未归人。
<br>
<br>　　卷436_92  「问淮水」白居易
<br>
<br>　　自嗟名利客，扰扰在人间。何事长淮水，东流亦不闲。
<br>
<br>　　卷436_93  「宿樟亭驿」白居易
<br>
<br>　　夜半樟亭驿，愁人起望乡。月明何所见，潮水白茫茫。
<br>
<br>　　卷436_94  「及第后忆旧山」白居易
<br>
<br>　　偶献子虚登上第，却吟招隐忆中林。
<br>
<br>　　春萝秋桂莫惆怅，纵有浮名不系心。
<br>
<br>　　卷436_95  「题李次云窗竹」白居易
<br>
<br>　　不用裁为鸣凤管，不须截作钓鱼竿。
<br>
<br>　　千花百草凋零后，留向纷纷雪里看。
<br>
<br>　　卷436_96  「花下自劝酒」白居易
<br>
<br>　　酒盏酌来须满满，花枝看即落纷纷。
<br>
<br>　　莫言三十是年少，百岁三分已一分。
<br>
<br>　　卷436_97  「题李十一东亭」白居易
<br>
<br>　　相思夕上松台立，蛩思蝉声满耳秋。
<br>
<br>　　惆怅东亭风月好，主人今夜在~州。
<br>
<br>　　卷436_98  「春村」白居易
<br>
<br>　　二月村园暖，桑间戴胜飞。农夫舂旧谷，蚕妾捣新衣。
<br>
<br>　　牛马因风远，鸡豚过社稀。黄昏林下路，鼓笛赛神归。
<br>
<br>　　卷436_99  「题施山人野居」白居易
<br>
<br>　　得道应无著，谋生亦不妨。春泥秧稻暖，夜火焙茶香。
<br>
<br>　　水巷风尘少，松斋日月长。高闲真是贵，何处觅侯王。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
