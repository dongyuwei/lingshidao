<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百九十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷八百九十
<br>
<br>　　卷890_1  「回波乐」李景伯
<br>
<br>　　回波尔时酒卮，微臣职在箴规。侍宴既过三爵，
<br>
<br>　　喧哗窃恐非仪。
<br>
<br>　　卷890_2  「回波乐」沈缙
<br>
<br>　　回波尔时缙冢流向岭外生归。身名已蒙齿录，
<br>
<br>　　袍笏未复牙绯。
<br>
<br>　　卷890_3  「回波乐」裴谈
<br>
<br>　　回波尔时栲栳，怕妇也是大好。外边只有裴谈，
<br>
<br>　　内里无过李老。
<br>
<br>　　卷890_4  「舞马词」张说
<br>
<br>　　万玉朝宗凤，千金率领龙媒。眄鼓凝骄蹀躞，
<br>
<br>　　听歌弄影徘徊。
<br>
<br>　　天鹿遥征卫叔，日龙上借羲和。将共两骖争舞，
<br>
<br>　　来随八骏齐歌。
<br>
<br>　　彩旄八佾成行，时龙五色因方。屈膝衔杯赴节，
<br>
<br>　　倾心献寿无疆。
<br>
<br>　　帝皂龙驹沛艾，星阑骥子权奇。腾倚骧洋应节，
<br>
<br>　　繁骄接迹不移。
<br>
<br>　　二圣先天合德，群灵率土可封。击石骖紫燕，
<br>
<br>　　金顾步苍龙。
<br>
<br>　　圣君出震应，神马浮河献图。足蹋天庭鼓舞，
<br>
<br>　　心将帝乐踟蹰。
<br>
<br>　　卷890_5  「蹋歌词」崔液
<br>
<br>　　彩女迎金屋，仙姬出画堂。鸳鸯裁锦袖，翡翠贴花黄。
<br>
<br>　　歌响舞分行，艳色动流光。
<br>
<br>　　庭际花微落，楼前汉已横。金壶催夜尽，罗袖舞寒轻。
<br>
<br>　　乐笑畅欢情，未半著天明。
<br>
<br>　　卷890_6  「桂殿秋」李白
<br>
<br>　　仙女下，董双成，汉殿夜凉吹玉笙。曲终却从仙官去，
<br>
<br>　　万户千门惟月明。
<br>
<br>　　河汉女，玉炼颜，云往往在人间。九霄有路去无迹，
<br>
<br>　　袅袅香风生佩环。
<br>
<br>　　卷890_7  「清平调」李白
<br>
<br>　　云想衣裳花想容，春风拂槛露华浓。若非群玉山头见，
<br>
<br>　　会向瑶台月下逢。
<br>
<br>　　一枝红艳露凝香，云雨巫山枉断肠。借问汉宫谁得似，
<br>
<br>　　可怜飞燕倚新妆。
<br>
<br>　　名花倾国两相欢，常得君王带笑看。解得春风无限恨，
<br>
<br>　　沈香亭北倚阑干。
<br>
<br>　　卷890_8  「连理枝」李白
<br>
<br>　　雪盖宫楼闭，罗幕昏金翠。斗压阑干，香心澹薄，
<br>
<br>　　梅梢轻倚。喷宝猊香烬、麝烟浓，馥红绡翠被。
<br>
<br>　　浅画云垂帔，点滴昭阳泪。咫尺宸居，君恩断绝，
<br>
<br>　　似遥千里。望水晶帘外、竹枝寒，守羊车未至。
<br>
<br>　　卷890_9  「菩萨蛮」李白
<br>
<br>　　平林漠漠烟如织，寒山一带伤心碧。暝色入高楼，
<br>
<br>　　有人楼上愁¤
<br>
<br>　　玉阶空伫立，宿鸟归飞急。何处是归程，长亭更短亭。
<br>
<br>　　卷890_10  「忆秦娥（一名秦楼月、碧云深、双荷叶）」李白
<br>
<br>　　箫声咽，秦娥梦断秦楼月。秦楼月，年年柳色，灞陵伤别¤
<br>
<br>　　乐游原上清秋节，咸阳古道音尘绝。音尘绝，
<br>
<br>　　西风残照，汉家陵阙。
<br>
<br>　　卷890_11  「清平乐（一名忆萝月）」李白
<br>
<br>　　禁庭春昼，莺羽披新绣。百草巧求花下斗，只赌珠玑满斗¤
<br>
<br>　　日晚却理残妆，御前闲舞霓裳。谁道腰肢窈窕，
<br>
<br>　　折旋笑得君王。
<br>
<br>　　禁闱秋夜，月探金窗罅。玉帐鸳鸯喷兰麝，时落银灯香隆
<br>
<br>　　女伴莫话孤眠，六宫罗绮三千。一笑皆生百媚，
<br>
<br>　　宸衷教在谁边。
<br>
<br>　　烟深水阔，音信无由达。惟有碧天云外月，偏照悬悬离别¤
<br>
<br>　　尽日感事伤怀，愁眉似锁难开。夜夜长留半被，
<br>
<br>　　待君魂梦归来。
<br>
<br>　　鸾衾凤褥，夜夜常孤宿。更被银台红蜡烛，学妾泪珠相续¤
<br>
<br>　　花貌些子时光，抛人远泛潇湘。欹枕悔听寒漏，
<br>
<br>　　声声滴断愁肠。
<br>
<br>　　画堂晨起，来报雪花坠。高卷帘栊看佳瑞，皓色远迷庭砌¤
<br>
<br>　　盛气光引炉烟，素草寒生玉佩。应是天仙狂醉，
<br>
<br>　　乱把白云揉碎。
<br>
<br>　　卷890_12  「G乃曲」元结
<br>
<br>　　偶存名迹在人间，顺俗与时未安闲。来谒大官兼问政，
<br>
<br>　　扁舟却入九疑山。
<br>
<br>　　湘江二月春水平，满月和风宜夜行。唱桡欲过平阳戍，
<br>
<br>　　守吏相呼问姓名。
<br>
<br>　　千里枫林烟雨深，无朝无暮有猿吟。倚桡静听曲中意，
<br>
<br>　　好似云山韶C音。
<br>
<br>　　零陵郡北湘水东，浯溪形胜满湘中。溪口石颠堪自逸，
<br>
<br>　　谁能相伴作渔翁。
<br>
<br>　　下泷船似入深渊，上泷船似欲升天。泷南始到九疑郡，
<br>
<br>　　应绝高人乘兴船。
<br>
<br>　　卷890_13  「渔父」张志和
<br>
<br>　　西塞山前白鹭飞，桃花流水鳜鱼肥。青箬笠，绿蓑衣，
<br>
<br>　　斜风细雨不须归。
<br>
<br>　　钓台渔父褐为裘，两两三三舴艋舟。能纵棹，惯乘流，
<br>
<br>　　长江白浪不曾忧。
<br>
<br>　　溪湾里钓鱼翁，舴艋为家西复东。江上雪，浦边风，
<br>
<br>　　笑著荷衣不叹穷。
<br>
<br>　　松江蟹舍主人欢，菰饭莼羹亦共餐。枫叶落，荻花干，
<br>
<br>　　醉宿渔舟不觉寒。
<br>
<br>　　青草湖中月正圆，巴陵渔父棹歌连。钓车子，橛头船，
<br>
<br>　　乐在风波不用仙。
<br>
<br>　　卷890_14  「渔父」张松龄
<br>
<br>　　乐是风波钓是闲，草堂松桧已胜攀。太湖水，洞庭山，
<br>
<br>　　狂风浪起且须还。
<br>
<br>　　卷890_15  「章台柳（寄柳氏）」韩
<br>
<br>　　章台柳，章台柳，往日依依今在否？纵使长条似旧垂，
<br>
<br>　　也应攀折他人手。
<br>
<br>　　卷890_16  「三台（或加令字，一名翠华引、开元乐）」韦应物
<br>
<br>　　一年一年老去，明日后日花开。未报长安平定，
<br>
<br>　　万国岂得衔杯。
<br>
<br>　　冰泮寒塘水绿，雨馀百草皆生。朝来衡门无事，
<br>
<br>　　晚下高斋有情。
<br>
<br>　　卷890_17  「调笑令（一名宫中调笑、转应曲、三台令）」韦应物
<br>
<br>　　胡马，胡马，远放燕支山下。跑沙跑雪独嘶，
<br>
<br>　　东望西望路迷。迷路，迷路，边草无穷日暮。
<br>
<br>　　河汉，河汉，晓挂秋城漫漫。愁人起望相思，
<br>
<br>　　塞北江南别离。离别，离别，河汉虽同路绝。
<br>
<br>　　卷890_18  「三台（宫中二首，江南四首）」王建
<br>
<br>　　鱼藻池边射鸭，芙蓉苑里看花。日色柘袍相似，
<br>
<br>　　不著红鸾扇遮。
<br>
<br>　　池北池南草绿，殿前殿后花红。天子千秋万岁，
<br>
<br>　　未央明月清风。
<br>
<br>　　扬州桥边小妇，长干市里商人。三年不得消息，
<br>
<br>　　各自拜鬼求神。
<br>
<br>　　青草湖边草色，飞猿岭上猿声。万里三湘客到，
<br>
<br>　　有风有雨人行。
<br>
<br>　　树头花落花开，道上人去人来。朝愁暮愁即老，
<br>
<br>　　百年几度三台。
<br>
<br>　　斗身强健且为，头白齿落难追。准拟百年千岁，
<br>
<br>　　能得几许多时。
<br>
<br>　　卷890_19  「调笑令（即宫中调笑）」王建
<br>
<br>　　团扇，团扇，美人并来遮面。玉颜憔悴三年，
<br>
<br>　　谁复商量管弦。弦管，弦管，春草昭阳路断。
<br>
<br>　　胡蝶，胡蝶，飞上金枝玉叶。君前对舞春风，
<br>
<br>　　百叶桃花树红。红树，红树，燕语莺啼日暮。
<br>
<br>　　罗袖，罗袖，暗舞春风依旧。遥看歌舞玉楼，
<br>
<br>　　好日新妆坐愁。愁坐，愁坐，一世虚生虚过。
<br>
<br>　　杨柳，杨柳，日暮白沙渡口。船头江水茫茫，
<br>
<br>　　商人少妇断肠。肠断，肠断，鹧鸪夜飞失伴。
<br>
<br>　　卷890_20  「调笑令（即转应曲）」戴叔伦
<br>
<br>　　边草，边草，边草尽来兵老。山南山北雪晴，
<br>
<br>　　千里万里月明。明月，明月，胡笳一声愁绝。
<br>
<br>　　卷890_21  「纥那曲（二首）」刘禹锡
<br>
<br>　　杨柳郁青青，竹枝无限情。同郎一回顾，听唱纥那声。
<br>
<br>　　蹋曲兴无穷，调同辞不同。愿郎千万寿，长作主人翁。
<br>
<br>　　卷890_22  「忆江南（即春去也）」刘禹锡
<br>
<br>　　春去也，多谢洛城人。弱柳从风疑举袂，
<br>
<br>　　丛兰`露似沾巾。独坐亦含埂
<br>
<br>　　春去也。共惜艳阳年。犹有桃花流水上，
<br>
<br>　　无辞竹叶醉尊前。惟待见青天。
<br>
<br>　　卷890_23  「潇湘神」刘禹锡
<br>
<br>　　湘水流，湘水流，九疑云物至今愁。若问二妃何处所，
<br>
<br>　　零陵芳草露中秋。
<br>
<br>　　斑竹枝，斑竹枝，泪痕点点寄相思。楚客欲听瑶瑟怨，
<br>
<br>　　潇湘深夜月明时。
<br>
<br>　　卷890_24  「抛球乐」刘禹锡
<br>
<br>　　五色绣团圆，登君玳瑁筵。最宜红烛下，偏称落花前。
<br>
<br>　　上客如先起，应须赠一船。
<br>
<br>　　春早见花枝，朝朝恨发迟。及看花落后，却忆未开时。
<br>
<br>　　幸有抛球乐，一杯君莫辞。
<br>
<br>　　卷890_25  「花非花」白居易
<br>
<br>　　花非花，雾非雾。夜半来，天明去。来如春梦不多时，
<br>
<br>　　去似朝云无觅处。
<br>
<br>　　卷890_26  「忆江南」白居易
<br>
<br>　　江南好，风景旧曾谙。日出江花红胜火，
<br>
<br>　　春来江水绿如蓝。能不忆江南。
<br>
<br>　　江南忆，最忆是杭州。山寺月中寻桂子，
<br>
<br>　　郡亭枕上看潮头。何日更重游。
<br>
<br>　　江南忆，其次忆吴宫。吴酒一杯春竹叶，
<br>
<br>　　吴娃双舞醉芙蓉。早晚得相逢。
<br>
<br>　　卷890_27  「如梦令」白居易
<br>
<br>　　前度小花静院，不比寻常时见。见了又还休，
<br>
<br>　　愁却等闲分散。肠断，肠断，记取钗横鬓乱。
<br>
<br>　　落月西窗惊起，好个匆匆些子。I鬓轻松，
<br>
<br>　　凝了一双秋水。告你，告你，休向人间整理。
<br>
<br>　　频日雅欢幽会，打得来来越z4.说著暂分飞，
<br>
<br>　　蹙损一双眉黛。无奈，无奈，两个心儿总待。
<br>
<br>　　卷890_25  「长相思」白居易
<br>
<br>　　汴水流，泗水流。流到瓜洲古渡头，吴山点点愁¤
<br>
<br>　　思悠悠，恨悠悠。恨到归时方始休，月明人倚楼。
<br>
<br>　　深画眉，浅画眉。蝉鬓O云满衣，阳台行雨回¤
<br>
<br>　　巫山高，巫山低。暮雨潇潇郎不归，空房独守时。
<br>
<br>　　卷890_26  「谪仙怨（集作律诗，题云苕溪酬梁耿别后见寄）」刘长卿
<br>
<br>　　晴川落日初低，惆怅孤舟解携。鸟向平芜远近，
<br>
<br>　　人随流水东西¤
<br>
<br>　　白云千里万里，明月前溪后溪。独恨长沙谪去，
<br>
<br>　　江潭春草萋萋。
<br>
<br>　　卷890_27  「广谪仙怨」窦弘馀
<br>
<br>　　胡尘犯阙冲关，金辂提携玉颜。云雨此时萧散，
<br>
<br>　　君王何日归还¤
<br>
<br>　　伤心朝恨暮恨，回首千山万山。独望天边初月，
<br>
<br>　　蛾眉犹自弯弯。
<br>
<br>　　卷890_28  「广谪仙怨」康骈
<br>
<br>　　晴山碍目横天，绿叠君王马前。銮辂西巡蜀国，
<br>
<br>　　龙颜东望秦川¤
<br>
<br>　　曲江魂断芳草，妃子愁凝暮烟。长笛此时吹罢，
<br>
<br>　　何言独为婵娟。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
