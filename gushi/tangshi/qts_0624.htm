<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百二十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百二十四
<br>
<br>　　卷624_1  「二遗诗」陆龟蒙
<br>
<br>　　谁从毫末见参天，又到苍苍化石年。万古清风吹作籁，
<br>
<br>　　一条寒溜滴成穿。闲追金带徒劳恨，静格朱丝更可怜。
<br>
<br>　　幸与野人俱散诞，不烦良匠更雕镌。
<br>
<br>　　卷624_2  「」陆龟蒙
<br>
<br>　　词赋曾夸\流，果为名误别沧洲。虽蒙静置疏笼晚，
<br>
<br>　　不似闲栖折苇秋。自昔稻粱高鸟畏，至今组野人仇。
<br>
<br>　　防徽避缴无穷事，好与裁书谢白鸥。
<br>
<br>　　卷624_3  「新秋月夕，客有自远相寻者，作吴体二首以赠」陆龟蒙
<br>
<br>　　风初寥寥月乍满，杉篁左右供馀清。因君一话故山事，
<br>
<br>　　忆鹤互应深溪声。云门老僧定未起，白阁道士遥相迎。
<br>
<br>　　日闻羽檄日夜急，掉臂欲归岩下行。
<br>
<br>　　惊闻远客访良夜，扶病起坐纶巾欹。清谈白思悄悄，
<br>
<br>　　玉绳银汉光离离。三吴烟雾且如此，百越琛赆来何时。
<br>
<br>　　林端片月落未落，强慰别情言后期。
<br>
<br>　　卷624_4  「闲书」陆龟蒙
<br>
<br>　　病学高僧置一床，披衣才暇即焚香。闲阶雨过苔花润，
<br>
<br>　　小簟风来薤叶凉。南国羽书催部曲，东山毛褐傲羲皇。
<br>
<br>　　升平闻道无时节，试问中林亦不妨。
<br>
<br>　　卷624_5  「独夜」陆龟蒙
<br>
<br>　　新秋霁夜有清境，穷b病客无佳期。生公把经向石说，
<br>
<br>　　而我对月须人为。独行独坐亦独酌，独玩独吟还独悲。
<br>
<br>　　古称独坐与独立，若比群居终校奇。
<br>
<br>　　卷624_6  「寄吴融」陆龟蒙
<br>
<br>　　一夜秋声入井桐，数枝危绿怕西风。霏霏晚砌烟华上，
<br>
<br>　　淅淅疏帘雨气通。君整轮蹄名未了，我依琴鹤病相攻。
<br>
<br>　　到头江畔从渔事，织作中流万尺C.
<br>
<br>　　卷624_7  「中秋待月」陆龟蒙
<br>
<br>　　转缺霜轮上转迟，好风偏似送佳期。帘斜树隔情无限，
<br>
<br>　　烛暗香残坐不辞。最爱笙调闻北里，渐看星澹失南箕。
<br>
<br>　　何人为校清凉力，未似初圆欲午时。
<br>
<br>　　卷624_8  「重忆白菊」陆龟蒙
<br>
<br>　　我怜贞白重寒芳，前后丛生夹小堂。月朵暮开无绝艳，
<br>
<br>　　风茎时动有奇香。何惭谢雪清才咏，不羡刘梅贵主妆。
<br>
<br>　　更忆幽窗凝一梦，夜来村落有微霜。
<br>
<br>　　卷624_9  「别墅怀归」陆龟蒙
<br>
<br>　　水国初冬和暖天，南荣方好背阳眠。题诗朝忆复暮忆，
<br>
<br>　　见月上弦还下弦。遥为晚花吟白菊，近炊香稻识红莲。
<br>
<br>　　何人授我黄金百，买取苏君负郭田。
<br>
<br>　　卷624_10  「寄淮南郑宝书记」陆龟蒙
<br>
<br>　　记室千年翰墨孤，唯君才学似应徐。五丁驱得神功尽，
<br>
<br>　　二酉搜来秘检疏。炀帝帆樯留泽国，淮王笺奏入班书。
<br>
<br>　　清词醉草无因见，但钓寒江半尺鲈。
<br>
<br>　　卷624_11  「小雪后书事」陆龟蒙
<br>
<br>　　时候频过小雪天，江南寒色未曾偏。枫汀尚忆逢人别，
<br>
<br>　　麦陇唯应欠雉眠。更拟结茅临水次，偶因行药到村前。
<br>
<br>　　邻翁意绪相安慰，多说明年是稔年。
<br>
<br>　　卷624_12  「寒夜同袭美访北禅院寂上人」陆龟蒙
<br>
<br>　　月楼风殿静沉沉，披拂霜华访道林。鸟在寒枝栖影动，
<br>
<br>　　人依古堞坐禅深。明时尚阻青云步，半夜犹追白石吟。
<br>
<br>　　自是海边鸥伴侣，不劳金偈更降心。
<br>
<br>　　卷624_13  「和袭美江南道中怀茅山广文南阳博士三首次韵」陆龟蒙
<br>
<br>　　一片轻帆背夕阳，望三峰拜七真堂。天寒夜漱云牙净，
<br>
<br>　　雪坏晴梳石发香。自拂烟霞安笔格，独开封检试砂床。
<br>
<br>　　莫言洞府能招隐，会辗飙轮见玉皇。
<br>
<br>　　壶中行坐可携天，何况林间息万缘。组绶任垂三品石，
<br>
<br>　　佩环从落四公泉。丹台已运阴阳火，碧简须雕次第仙。
<br>
<br>　　想得雷平春色动，五芝烟甲又芊眠。
<br>
<br>　　良常应不动移文，金醴从酸亦自醺。桂父旧歌飞绛雪，
<br>
<br>　　桐孙新韵倚玄云。春临柳谷莺先觉，曙醮芜香鹤共闻。
<br>
<br>　　珍重双双玉条脱，尽凭三岛寄羊君。
<br>
<br>　　卷624_14  「早春雪中作吴体寄袭美」陆龟蒙
<br>
<br>　　迎春避腊不肯下，欺花冻草还飘然。光填马窟盖塞外，
<br>
<br>　　势压鹤巢偏殿巅。山炉瘿节万状火，墨突乾衰孤穗烟。
<br>
<br>　　君披鹤氅独自立，何人解道真神仙。
<br>
<br>　　卷624_15  「奉和袭美吴中言情见寄次韵」陆龟蒙
<br>
<br>　　菰烟芦雪是侬乡，钓线随身好坐忘。徒爱右军遗点画，
<br>
<br>　　闲披左氏得膏肓。无因月殿闻移眩只有风汀去采香。
<br>
<br>　　莫问江边渔艇子，玉皇看赐羽衣裳。
<br>
<br>　　卷624_16  「和袭美扬州看辛夷花次韵」陆龟蒙
<br>
<br>　　柳疏梅堕少春丛，天遣花神别致功。高处朵稀难避日，
<br>
<br>　　动时枝弱易为风。堪将乱蕊添云肆，若得千株便雪宫。
<br>
<br>　　不待群芳应有意，等闲桃杏即争红。
<br>
<br>　　卷624_17  「奉和袭美行次野梅次韵」陆龟蒙
<br>
<br>　　飞棹参差拂早梅，强欺寒色尚低徊。风怜薄媚留香与，
<br>
<br>　　月会深情借艳开。梁殿得非萧帝瑞，齐宫应是玉儿媒。
<br>
<br>　　不知谢客离肠醒，临水应添万恨来。
<br>
<br>　　卷624_18  「奉和袭美暇日独处见寄」陆龟蒙
<br>
<br>　　谢府殷楼少暇时，又抛清宴入书帷。三千馀岁上下古，
<br>
<br>　　八十一家文字奇。冷梦汉皋怀鹿隐，静怜烟岛觉鸿离。
<br>
<br>　　知君满箧前朝事，凤诺龙奴借与窥。
<br>
<br>　　卷624_19  「奉和袭美见访不遇」陆龟蒙
<br>
<br>　　为愁烟岸老尘嚣，扶病呼儿贝滠妗Ｖ坏栏中持简牍，
<br>
<br>　　不知林下访渔樵。花盘小晴初压，叶拥疏篱冻未烧。
<br>
<br>　　倚仗遍吟春照午，一池冰段几多消。
<br>
<br>　　卷624_20  「酬袭美见寄海蟹」陆龟蒙
<br>
<br>　　药杯应阻蟹螯香，却乞江边采捕郎。自是扬雄知郭索，
<br>
<br>　　且非何胤敢\c.骨清犹似含春霭，沫白还疑带海霜。
<br>
<br>　　强作南朝风雅客，夜来偷醉早梅傍。
<br>
<br>　　卷624_21  「奉和袭美开元寺客省早景即事次韵」陆龟蒙
<br>
<br>　　日上罘Q叠影红，一声清梵万缘空。满地贝多雪，
<br>
<br>　　料峭入楼于阗风。水榭初抽寥思，作窗犹挂梦魂中。
<br>
<br>　　灵香散尽禅家接，谁共殷源小品同。
<br>
<br>　　卷624_22  「独夜有怀因作吴体寄袭美」陆龟蒙
<br>
<br>　　人吟侧景抱冻竹，鹤梦缺月沈枯梧。清涧无波鹿无魄，
<br>
<br>　　白云有根虬有须。云虬涧鹿真逸调，刀名锥利非良图。
<br>
<br>　　不然快作燕市饮，笑抚肉眠酒垆。
<br>
<br>　　卷624_23  「阖闾城北有卖花翁，讨春之士往往造焉，因招袭美」陆龟蒙
<br>
<br>　　故城边有卖花翁，水曲舟轻去尽通。十亩芳菲为旧业，
<br>
<br>　　一家烟雨是元功。闲添药品年年别，笑指生涯树树红。
<br>
<br>　　若要见春归处所，不过携手问东风。
<br>
<br>　　卷624_24  「奉和袭美病中庭际海石榴花盛发见寄次韵」陆龟蒙
<br>
<br>　　紫府真人饷露囊，猗兰灯烛未荧煌。丹华乞曙先侵日，
<br>
<br>　　金焰欺寒却照霜。谁与佳名从海曲，只应芳裔出河阳。
<br>
<br>　　那堪谢氏庭前见，一段清香染郄郎。
<br>
<br>　　卷624_25  「袭美以春橘见惠兼之雅篇，因次韵酬谢」陆龟蒙
<br>
<br>　　到春犹作九秋鲜，应是亲封白帝烟。良玉有浆须让味，
<br>
<br>　　明珠无K亦羞圆。堪居汉苑霜梨上，合在仙家火枣前。
<br>
<br>　　珍重更过三十子，不堪分付野人边。
<br>
<br>　　卷624_26  「奉和袭美病中书情寄上崔谏议次韵」陆龟蒙
<br>
<br>　　或偃虚斋或在公，蔼然林下昔贤风。庭前有蝶争烟蕊，
<br>
<br>　　帘外无人报水筒。行药不离深幌底，寄书多向远山中。
<br>
<br>　　西园夜烛偏堪忆，曾为题诗刻半红。
<br>
<br>　　卷624_27  「奉酬袭美病中见寄」陆龟蒙
<br>
<br>　　逢花逢月便相招，忽卧云航隔野桥。春恨与谁同酩酊，
<br>
<br>　　玄言何处问逍遥。题诗石上空回笔，拾蕙汀边独倚桡。
<br>
<br>　　早晚却还岩下电，共寻芳径结烟条。
<br>
<br>　　卷624_28  「奉和袭美病孔雀」陆龟蒙
<br>
<br>　　懒移金翠傍檐楹，斜倚芳丛旧态生。唯奈瘴烟笼饮啄，
<br>
<br>　　可堪春雨滞飞鸣。鸳鸯水畔回头羡，豆蔻图前举眼惊。
<br>
<br>　　争得鹧鸪来伴著，不妨还校有心情。
<br>
<br>　　卷624_29  「上元日道室焚修寄袭美」陆龟蒙
<br>
<br>　　三清今日聚灵官，玉刺齐抽谒广寒。执盖冒花香寂历，
<br>
<br>　　侍晨交佩响阑珊。将排凤节分阶易，欲校龙书下笔难。
<br>
<br>　　唯有世尘中小兆，夜来心拜七星坛。
<br>
<br>　　卷624_30  「正月十五惜春寄袭美」陆龟蒙
<br>
<br>　　六分春色一分休，满眼东波尽是愁。花匠凝寒应束手，
<br>
<br>　　酒龙多病尚垂头。无穷懒惰齐中散，有底机谋敌右侯。
<br>
<br>　　见织短篷裁小楫，烟闲弄个渔舟。
<br>
<br>　　卷624_31  「袭美病中闻余游颜家园见寄，次韵酬之」陆龟蒙
<br>
<br>　　日华风蕙正交光，羯末相携藉草塘。佳酒旋倾X嫩，
<br>
<br>　　短船闲弄木兰香。烟丝鸟拂来萦带，蕊}人收去约簧。
<br>
<br>　　今日好为联句会，不成刚为欠檀郎。
<br>
<br>　　卷624_32  「春雨即事寄袭美」陆龟蒙
<br>
<br>　　小谢轻埃日日飞，城边江上阻春晖。虽愁野岸花房冻，
<br>
<br>　　还得山家药笋肥。双屐著频看齿折，败裘披苦见毛稀。
<br>
<br>　　比邻钓叟无尘事，洒笠鸣蓑夜半归。
<br>
<br>　　卷624_33  「奉和袭美抱疾杜门见寄次韵」陆龟蒙
<br>
<br>　　虽失春城醉上期，下帷裁遍未裁诗。因吟郢岸百亩蕙，
<br>
<br>　　欲采商崖三秀枝。栖野鹤笼宽使织，施山僧饭别教炊。
<br>
<br>　　但医沈约重瞳健，不怕江花不满枝。
<br>
<br>　　卷624_34  「偶掇野蔬寄袭美有作」陆龟蒙
<br>
<br>　　野园烟里自幽寻，嫩甲香蕤引渐深。行歇每依鸦舅影，
<br>
<br>　　挑频时见鼠姑心。凌风蔼彩初携笼，带露虚疏或贮襟。
<br>
<br>　　欲助春盘还爱否，不妨萧洒似家林。
<br>
<br>　　卷624_35  「奉和袭美卧疾感春见寄次韵」陆龟蒙
<br>
<br>　　共寻花思极飞腾，疾带春寒去未能。烟径水涯多好鸟，
<br>
<br>　　竹床蒲椅但高僧。须知日富为神授，只有家贫免盗憎。
<br>
<br>　　除却数函图籍外，更将何事结良朋。
<br>
<br>　　卷624_36  「徐方平后闻赦因寄袭美」陆龟蒙
<br>
<br>　　新春旒御轩，海内初传涣汗恩。秦狱已收为厉气，
<br>
<br>　　瘴江初返未招魂。英材尽作龙蛇蛰，战地多成虎豹村。
<br>
<br>　　除却数般伤痛外，不知何事及王孙。
<br>
<br>　　卷624_37  「袭美以鱼笺见寄，因谢成篇」陆龟蒙
<br>
<br>　　捣成霜粒细鳞鳞，知作愁吟喜见分。向日乍惊新茧色，
<br>
<br>　　临风时辨白萍文。好将花下承金粉，堪送天边咏碧云。
<br>
<br>　　见倚小窗亲襞染，尽图春色寄夫君。
<br>
<br>　　卷624_38  「次和袭美病后春思」陆龟蒙
<br>
<br>　　气和灵府渐氤氲，酒有贤人药有君。七字篇章看月得，
<br>
<br>　　百劳言语傍花闻。闲寻古寺消晴日，最忆深溪枕夜云。
<br>
<br>　　早晚共摇孤艇去，紫屏风外碧波文。
<br>
<br>　　卷624_39  「袭美以公斋小宴见招，因代书寄之」陆龟蒙
<br>
<br>　　早云才破漏春阳，野客晨兴喜又忙。自与酌量煎药水，
<br>
<br>　　别教安置晒书床。依方酿酒愁迟去，借样裁巾怕索将。
<br>
<br>　　唯待数般幽事了，不妨还入少年场。
<br>
<br>　　卷624_40  「京口」陆龟蒙
<br>
<br>　　江干古渡伤离情，断山零落春潮平。东风料峭客帆远，
<br>
<br>　　落叶夕阳天际明。战舸昔浮千骑去，钓舟今载一翁轻。
<br>
<br>　　可怜宋帝筹帷处，苍翠无烟草自生。
<br>
<br>　　卷624_41  「润州送人往长洲」陆龟蒙
<br>
<br>　　秋来频上向吴亭，每上思归意剩生。废苑池台烟里色，
<br>
<br>　　夜村蓑笠雨中声。汀洲月下菱船疾，杨柳风高酒旆轻。
<br>
<br>　　君住松江多少日，为尝鲈与莼羹。
<br>
<br>　　卷624_42  「润州江口送人谒池阳卫郎中」陆龟蒙
<br>
<br>　　山翁曾约旧交欢，须拂侯门侧注冠。月在石头摇戍角，
<br>
<br>　　风生江口亚帆竿。闲随野醉溪声闹，独伴清谭晓色残。
<br>
<br>　　待取新秋归更好，九华苍翠入楼寒。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
