<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷八十
<br>
<br>　　卷80_1  「奉和圣制夏日游石淙山」武三思
<br>
<br>　　此地岩壑数千重，吾君驾鹤□乘龙。掩映叶光含翡翠，
<br>
<br>　　参差石影带芙蓉。白日将移冲叠t，玄云欲度碍高峰。
<br>
<br>　　对酒鸣琴追野趣，时闻清吹入长松。
<br>
<br>　　卷80_2  「仙鹤篇」武三思
<br>
<br>　　白鹤乘空何处飞，青田紫盖本相依。缑山七月虽长去，
<br>
<br>　　辽水千年会忆归。缑山杳杳翔寥廓，辽水累累叹城郭。
<br>
<br>　　经随羽客步丹丘，曾逐仙人游碧落。迢迢碧落断氛埃，
<br>
<br>　　霞堂云阁几重开。欲寻东海黄金灶，仍向西山白玉台。
<br>
<br>　　九皋独唳方清切，五里惊群俄断绝。月下分行似度云，
<br>
<br>　　风前r影疑回雪。风前月下路漫漫，水宿云翔去几般。
<br>
<br>　　宛转能倾吴国市，裴回巧拂汉皇坛。琴中作曲从来易，
<br>
<br>　　鼓里传声有甚难。夜夜恒飞银汉曲，朝朝常饮玉池澜。
<br>
<br>　　别有闻箫出紫烟，还如化履上青天。霜毛忽控三神下，
<br>
<br>　　玉羽俄看二客旋。燕雀终迷横海志，蜉蝣岂识在阴年。
<br>
<br>　　莫言一举轻千里，为与三山送九仙。
<br>
<br>　　卷80_3  「宴龙泓」武三思
<br>
<br>　　登临开胜托，眺瞩尽良游。岩萦纡上，澄潭屈曲流。
<br>
<br>　　泛兰清兴洽，折桂野文遒。别后相思处，崎岖碧涧幽。
<br>
<br>　　卷80_4  「凝碧池侍宴应制得出水槎」武三思
<br>
<br>　　彼木生何代，为槎复几年。欲乘银汉曲，先泛玉池边。
<br>
<br>　　拥溜根横岸，沉波影倒悬。无劳问蜀客，此处即高天。
<br>
<br>　　卷80_5  「奉和宴小山池赋得溪字应制」武三思
<br>
<br>　　年光开碧沼，云色敛青溪。冻解鱼方戏，风暄鸟欲啼。
<br>
<br>　　岩泉飞野鹤，石镜舞山鸡。柳发龙鳞出，松新麈尾齐。
<br>
<br>　　九韶从此验，三月定应迷。
<br>
<br>　　卷80_6  「奉和过梁王宅即目应制」武三思
<br>
<br>　　岩居多水石，野宅满风烟。本谓开三径，俄欣降九天。
<br>
<br>　　穿林移步辇，拂岸转行旃。凤竹初垂箨，龟河未吐莲。
<br>
<br>　　愿持山作寿，恒用劫为年。
<br>
<br>　　卷80_7  「奉和春日游龙门应制」武三思
<br>
<br>　　凤驾临香地，龙舆上翠微。星宫含雨气，月殿抱春辉。
<br>
<br>　　碧涧长虹下，雕梁早燕归。云疑浮宝盖，石似拂天衣。
<br>
<br>　　露草侵阶长，风花绕席飞。日斜宸赏洽，清吹入重闱。
<br>
<br>　　卷80_8  「秋日于天中寺寻复礼上人」武三思
<br>
<br>　　妙域三时殿，香岩七宝宫。金绳先界道，玉柄即谈空。
<br>
<br>　　喻筏知何极，传灯竟不穷。弥天高义远，初地胜因通。
<br>
<br>　　理诣归一处，心行不二中。有无双惑遣，真俗两缘同。
<br>
<br>　　摘叶疑焚翠，投花若散红。网珠遥映日，檐铎近吟风。
<br>
<br>　　定沼寒光素，禅枝暝色葱。愿随方便力，长冀释尘笼。
<br>
<br>　　卷80_9  「句」武三思
<br>
<br>　　云螭非易匹，月驷本难俦。（咏马，见《海录碎事》）
<br>
<br>　　卷80_10  「奉和圣制夏日游石淙山」张易之
<br>
<br>　　六龙骧首晓，七圣陪轩集颍阴。千丈松萝交翠幕，
<br>
<br>　　一丘山水当鸣琴。青鸟白云王母使，垂藤断葛野人心。
<br>
<br>　　山中日暮幽岩下，泠然香吹落花深。
<br>
<br>　　卷80_11  「侍从过公主南宅侍宴探得风字应制」张易之
<br>
<br>　　逐赏平阳第，鸣笳上苑东。鸟吟千户竹，蝶舞百花丛。
<br>
<br>　　时攀小山桂，共挹大王风。坐客无劳起，秦箫曲未终。
<br>
<br>　　卷80_12  「出塞」张易之
<br>
<br>　　侠客重恩光，骏马饰金装。瞥闻传羽檄，驰突救边荒。
<br>
<br>　　转战磨笄地，横行戴斗乡。将军占太白，小妇怨流黄。
<br>
<br>　　[青丝骑，娉婷红粉妆。一春莺度曲，八月雁成行。
<br>
<br>　　谁堪坐秋思，罗袖拂空床。
<br>
<br>　　卷80_13  「泛舟侍宴应制」张易之
<br>
<br>　　平明出御沟，解缆坐回舟。绿水澄明月，红罗结绮楼。
<br>
<br>　　弦歌争浦入，冠盖逐川流。白鱼臣作伴，相对舞王舟。
<br>
<br>　　卷80_14  「奉和圣制夏日游石淙山」张昌宗
<br>
<br>　　云车遥裔三珠树，帐殿交阴八桂丛。涧险泉声疑度雨，
<br>
<br>　　川平桥势若晴虹。叔夜弹琴歌白雪，孙登长啸韵清风。
<br>
<br>　　即此陪欢游阆苑，无劳辛苦向崆峒。
<br>
<br>　　卷80_15  「少年行」张昌宗
<br>
<br>　　少年不识事，落魄游韩魏。珠轩流水车，玉勒浮云骑。
<br>
<br>　　纵横意不一，然诺心无二。白璧赠穰苴，黄金奉毛遂。
<br>
<br>　　妙舞飘龙管，清歌吟凤吹。三春小苑游，千日中山醉。
<br>
<br>　　直言身可沉，谁论名与利。依倚孟尝君，自知能市义。
<br>
<br>　　卷80_16  「太平公主山亭侍宴」张昌宗
<br>
<br>　　淮南有小山，嬴女隐其间。折桂芙蓉浦，吹箫明月湾。
<br>
<br>　　扇掩将雏曲，钗承堕马鬟。欢情本无限，莫掩洛城关。
<br>
<br>　　卷80_17  「奉和圣制夏日游石淙山」薛曜
<br>
<br>　　玉洞幽寻更是天，朱霞绿景镇韶年。飞花藉藉迷行路，
<br>
<br>　　啭鸟遥遥作管弦。雾隐长林成翠幄，风吹细雨即虹泉。
<br>
<br>　　此中碧酒恒参圣，浪道昆山别有仙。
<br>
<br>　　卷80_18  「子夜冬歌」薛曜
<br>
<br>　　朔风扣群木，严霜凋百草。借问月中人，安得长不老。
<br>
<br>　　卷80_19  「舞马篇」薛曜
<br>
<br>　　星精龙种竞腾骧，双眼黄金紫艳光。一朝逢遇升平代，
<br>
<br>　　伏皂衔图事帝王。我皇盛德苞六宇，俗泰时和虞石拊。
<br>
<br>　　昔闻九代有馀名，今日百兽先来舞。钩陈周卫俨旌旄，
<br>
<br>　　钟n陶匏声殷地。承云嘈院日灵，调露铿v动天驷。
<br>
<br>　　奔尘飞箭若麟螭，蹑景追风忽见知。咀衔拉铁并权奇，
<br>
<br>　　被服雕章何陆离。紫玉鸣珂临宝镫，青丝彩络带金羁。
<br>
<br>　　随歌鼓而电惊，逐丸剑而飙驰。态聚ey还急，骄凝骤不移。
<br>
<br>　　光敌白日下，气拥绿烟垂。婉转盘跚殊未已，
<br>
<br>　　悬空步骤红尘起。惊凫翔鹭不堪俦，矫凤回鸾那足拟。
<br>
<br>　　蘅垂桂`香氛氲，长鸣汗血尽浮云。不辞辛苦来东道，
<br>
<br>　　只为箫韶朝夕闻。阊阖间，玉台侧，承恩煦兮生光色。
<br>
<br>　　鸾锵锵，车翼翼，备国容兮为戎饰。充云翘兮天子庭，
<br>
<br>　　荷日用兮情无极。吉良乘兮一千岁，神是得兮天地期。
<br>
<br>　　大易占云南山寿，zazb共乐圣明时。
<br>
<br>　　卷80_17  「正夜侍宴应诏（《英华》作正月望夜上阳宫侍宴应制）」薛曜
<br>
<br>　　重关钟漏通，夕敞凤凰宫。双阙祥烟里，千门明月中。
<br>
<br>　　酒杯浮湛露，歌曲唱流风。侍臣咸醉止，恒惭恩遇崇。
<br>
<br>　　卷80_18  「送道士入天台」薛曜
<br>
<br>　　洛阳陌上多离别，蓬莱山下足波潮。
<br>
<br>　　碧海桑田何处在，笙歌一听一遥遥。
<br>
<br>　　卷80_19  「奉和圣制夏日游石淙山」杨敬述
<br>
<br>　　山中别有神仙地，屈曲幽深碧涧垂。岩前暂驻黄金辇，
<br>
<br>　　席上还飞白玉卮。远近风泉俱合杂，高低云石共参差。
<br>
<br>　　林壑偏能留睿赏，长天莫遽下丹曦。
<br>
<br>　　卷80_20  「奉和圣制夏日游石淙山」于季子
<br>
<br>　　九旗云布临嵩室，万骑星陈集颍川。瑞液含滋登禹膳，
<br>
<br>　　飞流荐响入虞弦。山扉野径朝花积，帐殿帷宫夏叶连。
<br>
<br>　　微臣献寿迎千寿，愿奉尧年倚万年。
<br>
<br>　　卷80_21  「咏云」于季子
<br>
<br>　　瑞云千里映，祥辉四望新。随风乱鸟翅，泛水结鱼鳞。
<br>
<br>　　布叶疑临夏，开花讵待春。愿得承嘉景，无令掩桂轮。
<br>
<br>　　卷80_22  「咏萤」于季子
<br>
<br>　　卉草诚幽贱，枯朽绝因依。忽逢借羽翼，不觉生光辉。
<br>
<br>　　直念恩华重，长嗟报效微。方思助日月，为许愿曾飞。
<br>
<br>　　卷80_23  「早春洛阳答杜审言」于季子
<br>
<br>　　梓泽年光往复来，杜霸游人去不回。若非载笔登麟阁，
<br>
<br>　　定是吹箫伴凤台。路傍桃李花犹嫩，波上芙蕖叶未开。
<br>
<br>　　分明寄语长安道，莫教留滞洛阳才。
<br>
<br>　　卷80_24  「咏项羽」于季子
<br>
<br>　　北伐虽全赵，东归不王秦。空歌拔山力，羞作渡江人。
<br>
<br>　　卷80_25  「咏汉高祖」于季子
<br>
<br>　　百战方夷项，三章且代秦。功归萧相国，气尽戚夫人。
<br>
<br>　　卷80_26  「南行别弟（一作杨师道诗，《英华》作韦承庆南中咏雁）」于季子
<br>
<br>　　万里人南去，三春雁北飞。不知何岁月，得与尔同归。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
