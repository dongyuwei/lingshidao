<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷五十四
<br>
<br>　　卷54_1  「塞垣行（一作崔融诗）」崔
<br>
<br>　　疾风卷溟海，万里扬砂砾。仰望不见天，昏昏竟朝夕。
<br>
<br>　　是时军两进，东拒复西敌。蔽山张旗鼓，间道潜锋镝。
<br>
<br>　　精骑突晓围，奇兵袭暗壁。十月边塞寒，四山Z阴积。
<br>
<br>　　雨雪雁南飞，风尘景西迫。昔我事讨论，未尝怠经籍。
<br>
<br>　　一朝弃笔砚，十年操矛戟。岂要黄河誓，须勒燕然石。
<br>
<br>　　可嗟牧羊臣，海上久为客。
<br>
<br>　　卷54_2  「送梁卿王郎中使东蕃吊册」崔
<br>
<br>　　梁侯上卿秀，王子中台杰。赠册绥九夷，旌旃下双阙。
<br>
<br>　　西堂礼乐送，南陌轩车别。征路入海云，行舟溯江月。
<br>
<br>　　兹邦久钦化，历载归朝谒。皇心谅所嘉，寄尔宣风烈。
<br>
<br>　　卷54_3  「饯唐州高使君赴任」崔
<br>
<br>　　芳春桃李时，京都物华好。为岳岂不贵，所悲涉远道。
<br>
<br>　　远道不可思，宿昔梦见之。赠君双佩刀，日夕视来期。
<br>
<br>　　卷54_4  「冀北春望（一作崔液诗）」崔
<br>
<br>　　回首览燕赵，春生两河间。旷然万里馀，际海不见山。
<br>
<br>　　雨歇青林润，烟空绿野闲。问乡何处所，目送白云还。
<br>
<br>　　卷54_5  「景龙二年余自门下平章事削阶授江州员外司马…途中言志」崔
<br>
<br>　　余本燕赵人，秉心愚且直。群籍备所见，孤贞每自饬。
<br>
<br>　　徇禄期代耕，受任亦量力。幸逢休明时，朝野两荐推。
<br>
<br>　　一朝趋金门，十载奉瑶墀。入掌迁固笔，出参枚马词。
<br>
<br>　　吏部既三践，中书亦五期。进无负鼎说，退惭补衮诗。
<br>
<br>　　常恐婴悔吝，不得少酬私。嗷嗷路傍子，纳谤纷无已。
<br>
<br>　　上动明主疑，下贻大臣耻。毫发顾无累，冰壶邈自持。
<br>
<br>　　天道何期平，幽冤终见明。始佐庐陵郡，寻牧襄阳城。
<br>
<br>　　彤帏荷新宠，朱黻蒙旧荣。力薄惭任重，恩深知命轻。
<br>
<br>　　饬徒留前路，行子悲且慕。犹闻长乐钟，尚辨青门树。
<br>
<br>　　慈亲不忍诀，昆弟默相顾。去去勿重陈，川长日云暮。
<br>
<br>　　卷54_6  「大漠行（一作胡皓诗）」崔
<br>
<br>　　单于犯蓟迹骠骑略萧边。南山木叶飞下地，
<br>
<br>　　北海蓬根乱上天。科斗连营太原道，鱼丽合阵武威川。
<br>
<br>　　三军遥倚仗，万里相驰逐。旌旆悠悠静瀚源，
<br>
<br>　　鼙鼓喧喧动卢谷。穷徼上幽陵，吁嗟倦寝兴。
<br>
<br>　　马蹄冻溜石，胡毳暖生冰。云沙泱漭天光闭，
<br>
<br>　　河塞阴沉海色凝。崆峒异国谁能托，萧索边心常不乐。
<br>
<br>　　近见行人畏白龙，遥闻公主愁黄鹤。阳春半，岐路间，
<br>
<br>　　瑶台苑，玉门关。百花芳树红将歇，二月兰皋绿未还。
<br>
<br>　　阵云不散鱼龙水，雨雪犹飞鸿雁山。山嶂连绵不可极，
<br>
<br>　　路远辛勤梦颜色。北堂萱草不寄来，东园桃李长相忆。
<br>
<br>　　汉将纷纭攻战盈，胡寇萧条幽朔清。韩君拜节偏知远，
<br>
<br>　　郑吉驱旌坐见迎。火绝烟沉右西极，谷静山空左北平。
<br>
<br>　　但使将军能百战，不须天子筑长城。
<br>
<br>　　卷54_7  「奉和登骊山高顶寓目应制」崔
<br>
<br>　　名山何壮哉，玄览一徘徊。御路穿林转，旌门倚石开。
<br>
<br>　　烟霞肘后发，河塞掌中来。不学蓬壶远，经年犹未回。
<br>
<br>　　卷54_8  「侍宴长宁公主东庄应制」崔
<br>
<br>　　沁园东郭外，鸾驾一游盘。水榭宜时陟，山楼向晚看。
<br>
<br>　　席临天女贵，杯接近臣欢。圣藻悬宸象，微臣窃仰观。
<br>
<br>　　卷54_9  「奉和送金城公主适西蕃应制」崔
<br>
<br>　　怀戎前策备，降女旧因修。箫鼓辞家怨，旌旃出塞愁。
<br>
<br>　　尚孩中念切，方远御慈留。顾乏谋臣用，仍劳圣主忧。
<br>
<br>　　卷54_10  「幸白鹿观应制（一作郑质）」崔
<br>
<br>　　御旗探紫，仙仗辟丹丘。捧药芝童下，焚香桂女留。
<br>
<br>　　鸾歌无岁月，鹤语记春秋。臣朔真何幸，常陪汉武游。
<br>
<br>　　卷54_11  「幸梨园亭观打球应制（一作梨园亭子侍宴应制）」崔
<br>
<br>　　年光陌上发，香辇禁中游。草绿鸳鸯殿，花明翡翠楼。
<br>
<br>　　宝杯承露酌，仙管杂风流。今日陪欢豫，皇恩不可酬。
<br>
<br>　　卷54_12  「慈恩寺九日应制」崔
<br>
<br>　　帝里重阳节，香园万乘来。却邪萸结佩，献寿菊传杯。
<br>
<br>　　塔类承天涌，门疑待佛开。睿词悬日月，长得仰昭回。
<br>
<br>　　卷54_13  「折杨柳」崔
<br>
<br>　　二月风光半，三边戍不还。年华妾自惜，杨柳为君攀。
<br>
<br>　　落絮萦衫袖，垂条拂髻鬟。那堪音信断，流涕望阳关。
<br>
<br>　　卷54_14  「边愁」崔
<br>
<br>　　九月蓬根断，三边草叶腓。风尘马变色，霜雪剑生衣。
<br>
<br>　　客思愁阴晚，边书驿骑归。殷勤凤楼上，还袂及春晖。
<br>
<br>　　卷54_15  「婕妤怨」崔
<br>
<br>　　不分君恩断，新妆视镜中。容华尚春日，娇爱已秋风。
<br>
<br>　　枕席临窗晓，帷屏向月空。年年后庭树，荣落在深宫。
<br>
<br>　　卷54_16  「酬杜麟台春思」崔
<br>
<br>　　春还上林苑，花满洛阳城。鸳衾夜凝思，龙镜晓含情。
<br>
<br>　　忆梦残灯落，离魂暗马惊。可怜朝与暮，楼上独盈盈。
<br>
<br>　　卷54_17  「寄天台司马先生」崔
<br>
<br>　　闻有三元客，祈仙九转成。人间白云返，天上赤龙迎。
<br>
<br>　　尚惜金芝晚，仍攀琪树荣。何年缑岭上，一谢洛阳城。
<br>
<br>　　卷54_18  「唐都尉山池」崔
<br>
<br>　　曲渚r轻舟，前溪钓晚流。雁翻蒲叶起，鱼拨荇花游。
<br>
<br>　　金子悬湘柚，珠房折海榴。幽寻惜未已，清月半西楼。
<br>
<br>　　卷54_19  「江楼夕望」崔
<br>
<br>　　试陟江楼望，悠悠去国情。楚山霞外断，汉水月中平。
<br>
<br>　　公子留遗邑，夫人有旧城。苍苍烟雾里，何处是咸京。
<br>
<br>　　卷54_20  「襄城即事（一作江楼有怀）」崔
<br>
<br>　　子牟怀魏阙，元凯滞襄城。冠盖仍为里，沙台尚识名。
<br>
<br>　　山光晴后绿，江色晚来清。为问东流水，何时到玉京。
<br>
<br>　　卷54_21  「秦州薛都督挽词」崔
<br>
<br>　　十里绛山幽，千年汾水流。碑传门客见，剑是故人留。
<br>
<br>　　陇树烟含夕，山门月照秋。古来钟鼎盛，共尽一蒿丘。
<br>
<br>　　卷54_22  「奉和春日幸望春宫（一作立春内出彩花应制）」崔
<br>
<br>　　澹荡春光满晓空，逍遥御辇入离宫。山河眺望云天外，
<br>
<br>　　台榭参差烟雾中。庭际花飞锦绣合，枝间鸟啭管弦同。
<br>
<br>　　即此欢娱齐镐宴，唯应率舞乐薰风。
<br>
<br>　　卷54_23  「奉和幸韦嗣立山庄侍宴应制」崔
<br>
<br>　　丞相登前府，尚书启旧林。式闾明主睿，荣族圣嫔心。
<br>
<br>　　川狭旌门抵，岩高蔽帐临。闲窗凭柳暗，小径入松深。
<br>
<br>　　云卷千峰色，泉和万籁吟。兰迎天女佩，竹碍侍臣簪。
<br>
<br>　　宸翰三光烛，朝荣四海钦。还嗟绝机叟，白首汉川阴。
<br>
<br>　　卷54_24  「同李员外春闺」崔
<br>
<br>　　落日啼连夜，孤灯坐彻明。卷帘双燕入，披幌百花惊。
<br>
<br>　　陇上寒应晚，闺中织未成。管弦愁不意，梳洗懒无情。
<br>
<br>　　去岁闻西伐，今年送北征。容颜离别尽，流恨满长城。
<br>
<br>　　卷54_25  「襄阳早秋寄岑侍郎」崔
<br>
<br>　　江城秋气早，旭旦坐南闱。落叶惊衰鬓，清霜换旅衣。
<br>
<br>　　时来矜早达，事往觉前非。体道徒推理，防身终昧微。
<br>
<br>　　故人金华省，肃穆秉天机。谁念江汉广，蹉跎心事违。
<br>
<br>　　卷54_26  「赠苏少府赴任江南余时还京」崔
<br>
<br>　　丈夫不叹别，达士自安卑。揽泣固无趣，衔杯空尔为。
<br>
<br>　　流云春窈窕，去水暮逶迤。行舟忽东泛，归骑亦西驰。
<br>
<br>　　秦地多芳草，江潭有桂枝。谁言阻遐阔，所贵在相知。
<br>
<br>　　卷54_27  「登总持寺阁」崔
<br>
<br>　　宿雨清龙界，晨晖满凤城。升攀重阁迥，凭览四郊明。
<br>
<br>　　井邑周秦地，山河今古情。纡馀一水合，寥落五陵平。
<br>
<br>　　处处风烟起，欣欣草木荣。故人不可见，冠盖满东京。
<br>
<br>　　卷54_28  「早春边城怀归」崔
<br>
<br>　　大漠羽书飞，长城未解围。山川凌玉嶂，旌节下金微。
<br>
<br>　　路向南庭远，书因北雁稀。乡关摇别思，风雪散戎衣。
<br>
<br>　　岁尽仍为客，春还尚未归。明年征骑返，歌舞及芳菲。
<br>
<br>　　卷54_29  「至桃林塞作」崔
<br>
<br>　　去国未千里，离家已再旬。丹心恒恋阙，白首更辞亲。
<br>
<br>　　怀璧常贻训，捐金讵得邻。抱冤非忤物，罹谤岂由人。
<br>
<br>　　不滥辞终辨，无瑕理竟伸。黻还中省旧，符与外台新。
<br>
<br>　　塞上同迁客，江潭异逐臣。泪垂非属岘，肠断固由秦。
<br>
<br>　　岁月行遒尽，山川难重陈。始知亭伯去，还是拙谋身。
<br>
<br>　　卷54_30  「襄阳作」崔
<br>
<br>　　庙堂初解印，郡邸忽腰章。按节巡河右，鸣驺入汉阳。
<br>
<br>　　城临南岘出，树绕北津长。好学风犹扇，夸才俗未忘。
<br>
<br>　　江山跨七泽，烟雨接三湘。蛟浦菱荷净，渔舟橘柚香。
<br>
<br>　　醉中求习氏，梦里忆襄王。宅坏仍思凤，碑存更忆羊。
<br>
<br>　　下车惭政美，闭阁幸时康。多谢南征术，于今尚不亡。
<br>
<br>　　卷54_31  「喜入长安」崔
<br>
<br>　　云日能催晓，风光不惜年。赖逢征客尽，归在落花前。
<br>
<br>　　卷54_32  「奉和幸韦嗣立山庄应制」崔
<br>
<br>　　竹径桃源本出尘，松轩茅栋别惊新。
<br>
<br>　　御跸何须林下驻，山公不是俗中人。
<br>
<br>　　卷54_33  「踏歌词二首」崔液
<br>
<br>　　彩女迎金屋，仙姬出画堂。鸳鸯裁锦袖，翡翠贴花黄。
<br>
<br>　　歌响舞分行，艳色动流光。
<br>
<br>　　庭际花微落，楼前汉已横。金台催夜尽，罗袖佛寒轻。
<br>
<br>　　乐笑畅欢情，未半著天明。
<br>
<br>　　卷54_34  「代春闺」崔液
<br>
<br>　　江南日暖鸿始来，柳条初碧叶半开。玉关遥遥戍未回，
<br>
<br>　　金闺日夕生绿苔。寂寂春花烟色暮，檐燕双双落花度。
<br>
<br>　　青楼明镜昼无光，红帐罗衣徒自香。妾恨十年长独守，
<br>
<br>　　君情万里在渔阳。
<br>
<br>　　卷54_35  「上元夜六首（一作夜游诗）」崔液
<br>
<br>　　玉漏银壶且莫催，铁关金锁彻明开。
<br>
<br>　　谁家见月能闲坐，何处闻灯不看来。
<br>
<br>　　神灯佛火百轮张，刻像图形七宝装。
<br>
<br>　　影里如闻金口说，空中似散玉毫光。
<br>
<br>　　今年春色胜常年，此夜风光最可怜。
<br>
<br>　　T鹊楼前新月满，凤凰台上宝灯燃。
<br>
<br>　　金勒银鞍控紫骝，玉轮珠壹萸嗯！
<br>
<br>　　骖始散东城曲，倏忽还来南陌头。
<br>
<br>　　公子王孙意气骄，不论相识也相邀。
<br>
<br>　　最怜长袖风前弱，更赏新弦暗里调。
<br>
<br>　　星移汉转月将微，露洒烟飘灯渐稀。
<br>
<br>　　犹惜路傍歌舞处，踌蹰相顾不能归。
<br>
<br>　　卷54_36  「冀北春望（一作崔诗）」崔液
<br>
<br>　　回首览燕赵，春生两河间。旷然馀万里，际海不见山。
<br>
<br>　　雨歇青林润，烟空绿野闲。问乡无处所，目送白云关。
<br>
<br>　　卷54_37  「拟古神女宛转歌二首（一作郎大家诗）」崔液
<br>
<br>　　风已清，月朗琴复明。掩抑悲千态，殷勤是一声。
<br>
<br>　　歌宛转，宛转和更长。愿为双鸿鹄，比翼共翱翔。
<br>
<br>　　日已暮，长檐鸟应度。此时望君君不来，
<br>
<br>　　此时思君君不顾。歌宛转，宛转那能异栖宿。
<br>
<br>　　愿为形与影，出入恒相逐。
<br>
<br>　　卷54_38  「望韩公堆」崔涤
<br>
<br>　　韩公堆上望秦川，渺渺关山西接连。
<br>
<br>　　孤客一身千里外，未知归日是何年。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
