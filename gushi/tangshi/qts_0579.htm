<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百七十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百七十九
<br>
<br>　　卷579_1  「车驾西游因而有作」温庭筠
<br>
<br>　　宣曲长杨瑞气凝，上林狐兔待秋鹰。
<br>
<br>　　谁将词赋陪雕辇，寂寞相如卧茂林。
<br>
<br>　　卷579_2  「伤温德彝（一作伤边将）」温庭筠
<br>
<br>　　昔年戎虏犯榆关，一败龙城匹马还。
<br>
<br>　　侯印不闻封李广，他人丘垄似天山。
<br>
<br>　　卷579_3  「赠少年」温庭筠
<br>
<br>　　江海相逢客恨多，秋风叶下洞庭波。
<br>
<br>　　酒酣夜别淮阴市，月照高楼一曲歌。
<br>
<br>　　卷579_4  「赠郑征君家匡山首春与丞相赞皇公游止」温庭筠
<br>
<br>　　一抛兰棹逐燕鸿，曾向江湖识谢公。
<br>
<br>　　每到朱门还怅望，故山多在画屏中。
<br>
<br>　　卷579_5  「夏中病Z作」温庭筠
<br>
<br>　　山鬼扬威正气愁，便辞珍簟袭狐裘。
<br>
<br>　　西窗一夕悲人事，团扇无情不待秋。
<br>
<br>　　卷579_6  「题友人居」温庭筠
<br>
<br>　　尽日松堂看画图，绮疏岑寂似清都。
<br>
<br>　　若教烟水无鸥鸟，张翰何由到五湖。
<br>
<br>　　卷579_7  「题李相公敕赐锦屏风」温庭筠
<br>
<br>　　丰沛曾为社稷臣，赐书名画墨犹新。
<br>
<br>　　几人同保山河誓，犹自栖栖九陌尘。
<br>
<br>　　卷579_8  「蔡中郎坟」温庭筠
<br>
<br>　　古坟零落野花春，闻说中郎有后身。
<br>
<br>　　今日爱才非昔日，莫抛心力作词人。
<br>
<br>　　卷579_9  「元处士池上」温庭筠
<br>
<br>　　蓼穗菱丛思蟪蛄，水萤江鸟满烟蒲。
<br>
<br>　　愁红一片风前落，池上秋波似五湖。
<br>
<br>　　卷579_10  「华阴韦氏林亭」温庭筠
<br>
<br>　　自有林亭不得闲，陌尘宫树是非间。
<br>
<br>　　终南长在茅檐外，别向人间看华山。
<br>
<br>　　卷579_11  「寄裴生乞钓钩」温庭筠
<br>
<br>　　一随菱棹谒王侯，深愧移文负钓舟。
<br>
<br>　　今日太湖风色好，却将诗句乞鱼钩。
<br>
<br>　　卷579_12  「长安春晚二首」温庭筠
<br>
<br>　　曲江春半日迟迟，正是王孙怅望时。
<br>
<br>　　杏花落尽不归去，江上东风吹柳丝。
<br>
<br>　　四方无事太平年，万象鲜明禁火前。
<br>
<br>　　九重细雨惹春色，轻染龙池杨柳烟。
<br>
<br>　　卷579_13  「三月十八日雪中作」温庭筠
<br>
<br>　　芍药蔷薇语早梅，不知谁是艳阳才。
<br>
<br>　　今朝领得春风意，不复饶君雪里开。
<br>
<br>　　卷579_14  「咸阳值雨」温庭筠
<br>
<br>　　咸阳桥上雨如悬，万点空鞲舻龃。
<br>
<br>　　还似洞庭春水色，晓云将入岳阳天。
<br>
<br>　　卷579_15  「弹筝人」温庭筠
<br>
<br>　　天宝年中事玉皇，曾将新曲教宁王。
<br>
<br>　　钿蝉金雁今零落，一曲伊州泪万行。
<br>
<br>　　卷579_16  「瑶瑟怨」温庭筠
<br>
<br>　　冰簟银床梦不成，碧天如水夜云轻。
<br>
<br>　　雁声远过潇湘去，十二楼中月自明。
<br>
<br>　　卷579_17  「题端正树」温庭筠
<br>
<br>　　路傍佳树碧云愁，曾侍金舆幸驿楼。
<br>
<br>　　草木荣枯似人事，绿阴寂寞汉陵秋。
<br>
<br>　　卷579_18  「渭上题三首」温庭筠
<br>
<br>　　吕公荣达子陵归，万古烟波绕钓矶。
<br>
<br>　　桥上一通名利迹，至今江鸟背人飞。
<br>
<br>　　目极云霄思浩然，风帆一片水连天。
<br>
<br>　　轻桡便是东归路，不肯忘机作钓船。
<br>
<br>　　烟水何曾息世机，暂时相向亦依依。
<br>
<br>　　所嗟白首溪叟，一下渔舟更不归。
<br>
<br>　　卷579_19  「经故翰林袁学士居」温庭筠
<br>
<br>　　剑逐惊波玉委尘，谢安门下更何人。
<br>
<br>　　西州城外花千树，尽是羊昙醉后春。
<br>
<br>　　卷579_20  「题城南杜公林亭（时公镇淮南自西蜀移节）」温庭筠
<br>
<br>　　卓氏垆前金线柳，隋家堤畔锦帆风。
<br>
<br>　　贪为两地分霖雨，不见池莲照水红。
<br>
<br>　　卷579_21  「夜看牡丹」温庭筠
<br>
<br>　　高低深浅一阑红，把火殷勤绕露丛。
<br>
<br>　　希逸近来成懒病，不能容易向春风。
<br>
<br>　　卷579_22  「宿城南亡友别墅」温庭筠
<br>
<br>　　水流花落叹浮生，又伴游人宿杜城。
<br>
<br>　　还似昔年残梦里，透帘斜月独闻莺。
<br>
<br>　　卷579_23  「过分水岭」温庭筠
<br>
<br>　　溪水无情似有情，入山三日得同行。
<br>
<br>　　岭头便是分头处，惜别潺一夜声。
<br>
<br>　　卷579_24  「杜郊居」温庭筠
<br>
<br>　　槿篱芳援近樵家，垄麦青青一径斜。
<br>
<br>　　寂寞游人寒食后，夜来风雨送梨花。
<br>
<br>　　卷579_25  「题河中紫极宫」温庭筠
<br>
<br>　　昔年曾伴玉真游，每到仙宫即是秋。
<br>
<br>　　曼倩不归花落尽，满丛烟露月当楼。
<br>
<br>　　卷579_26  「四皓」温庭筠
<br>
<br>　　商於f里便成功，一寸沉机万古同。
<br>
<br>　　但得戚姬甘定分，不应真有紫芝翁。
<br>
<br>　　卷579_27  「赠张炼师」温庭筠
<br>
<br>　　丹溪药尽变金骨，清洛月寒吹玉笙。
<br>
<br>　　他日隐居无访处，碧桃花发水纵横。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
