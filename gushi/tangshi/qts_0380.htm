<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百八十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷三百八十
<br>
<br>　　卷380_1  「宇文秀才斋中海柳咏」孟郊
<br>
<br>　　玉缕青葳蕤，结为芳树姿。忽惊明月钩，钩出珊瑚枝。
<br>
<br>　　灼灼不死花，蒙蒙长生丝。饮柏泛仙味，咏兰拟古词。
<br>
<br>　　霜风清飕飕，与君长相思。
<br>
<br>　　卷380_2  「摇柳（一作采柳）」孟郊
<br>
<br>　　弱弱本易惊，看看势难定。因风似醉舞，尽日不能正。
<br>
<br>　　时邀咏花女，笑辍春妆镜。
<br>
<br>　　卷380_3  「晓鹤」孟郊
<br>
<br>　　晓鹤弹古舌，婆罗门叫音。应吹天上律，不使尘中寻。
<br>
<br>　　虚空梦皆断，歆唏安能禁。如开孤月口，似说明星心。
<br>
<br>　　既非人间韵，枉作人间禽。不如相将去，碧落窠巢深。
<br>
<br>　　卷380_4  「和蔷薇花歌」孟郊
<br>
<br>　　仙机札札织凤凰，花开七十有二行。天霞落地攒红光，
<br>
<br>　　风枝袅袅时一r，飞散葩馥绕空王。忽惊锦浪洗新色，
<br>
<br>　　又似宫娃逞妆饰。终当一使移花根，还比蒲桃天上植。
<br>
<br>　　卷380_5  「邀人赏蔷薇」孟郊
<br>
<br>　　蜀色庶可比，楚丛亦应无。醉红不自力，狂艳如索扶。
<br>
<br>　　丽蕊惜未扫，宛枝长更纡。何人是花侯，诗老强相呼。
<br>
<br>　　卷380_6  「和宣州钱判官使院厅前石楠树」孟郊
<br>
<br>　　大朴既一剖，众材争万殊。懿兹南海华，来与北壤俱。
<br>
<br>　　生长如自惜，雪霜无凋渝。笼笼抱灵秀，簇簇抽芳肤。
<br>
<br>　　寒日吐丹艳，W子流细珠。鸳鸯花数重，翡翠叶四铺。
<br>
<br>　　雨洗新妆色，一枝如一姝。耸异敷庭际，倾妍来坐隅。
<br>
<br>　　散彩饰机案，馀辉盈盘盂。高意因造化，常情逐荣枯。
<br>
<br>　　主公方寸中，陶植在须臾。养此奉君子，赏觌日为娱。
<br>
<br>　　始觉石楠咏，价倾赋两都。棠颂庶可比，桂词难以逾。
<br>
<br>　　因谢丘墟木，空采落泥涂。时来开佳姿，道去卧枯株。
<br>
<br>　　争芳无由缘，受气如郁纡。抽肝在郢匠，叹息何踟蹰。
<br>
<br>　　卷380_7  「酬郑毗踯躅咏」孟郊
<br>
<br>　　不似人手致，岂关地势偏。孤光袅馀翠，独影舞多妍。
<br>
<br>　　迸火烧闲地，红星堕青天。忽惊物表物，嘉客为留连。
<br>
<br>　　卷380_8  「品松」孟郊
<br>
<br>　　追悲谢灵运，不得殊常封。纵然孔与颜，亦莫及此松。
<br>
<br>　　此松天格高，耸异千万重。抓巨灵手，擘裂少室峰。
<br>
<br>　　擘裂风雨狞，抓指爪颉５廊肽驯心，学生易堕踪。
<br>
<br>　　时时数点仙，袅袅一线龙。霏微岚浪际，游戏颢兴浓。
<br>
<br>　　品松徒高高，雌鸣讵蕖Ｉ鸵焐锌晒螅赏潜谁能容。
<br>
<br>　　名华非典实，翦弃徒纤茸。刻削大雅文，所以不敢慵。
<br>
<br>　　卷380_9  「答李员外小}味」孟郊
<br>
<br>　　一拳芙蓉水，倾玉何泠泠。仙情夙已高，诗味今更馨。
<br>
<br>　　试啜月入骨，再衔愁尽醒。荷君道古诚，使我善飞翎。
<br>
<br>　　卷380_10  「井上枸杞架」孟郊
<br>
<br>　　深锁银泉L，高叶架云空。不与凡木并，自将仙盖同。
<br>
<br>　　影疏千点月，声细万条风。迸子邻沟外，飘香客位中。
<br>
<br>　　花杯承此饮，椿岁小无穷。
<br>
<br>　　卷380_11  「蜘蛛讽」孟郊
<br>
<br>　　万类皆有性，各各禀天和。蚕身与汝身，汝身何太讹。
<br>
<br>　　蚕身不为己，汝身不为佗。蚕丝为衣裳，汝丝为网罗。
<br>
<br>　　济物几无功，害物日已多。百虫虽切恨，其将奈尔何。
<br>
<br>　　卷380_12  「蚊」孟郊
<br>
<br>　　五月中夜息，饥蚊尚营营。但将膏血求，岂觉性命轻。
<br>
<br>　　顾己宁自愧，饮人以偷生。愿为天下校一使夜景清。
<br>
<br>　　卷380_13  「烛蛾」孟郊
<br>
<br>　　灯前双舞蛾，厌生何太切。想尔飞来心，恶明不恶灭。
<br>
<br>　　天若百尺高，应去掩明月。
<br>
<br>　　卷380_14  「和钱侍郎甘露」孟郊
<br>
<br>　　玄天何以言，瑞露青松繁。忽见垂书迹，还惊涌澧源。
<br>
<br>　　春枝晨袅袅，香味晓翻翻。子礼忽来献，臣心固易敦。
<br>
<br>　　清风惜不动，薄雾肯蒙昏。嘉昼色更晶，仁慈久乃存。
<br>
<br>　　一方难独占，天下恐争论。侧听飞中使，重荣华德门。
<br>
<br>　　从公乐万寿，馀庆及儿孙。
<br>
<br>　　卷380_15  「和令狐侍郎、郭郎中题项羽庙」孟郊
<br>
<br>　　碧草凌古庙，清尘锁秋窗。当时独宰割，猛志谁能降。
<br>
<br>　　鼓气雷作敌，剑光电为双。新悲徒自起，旧恨空浮江。
<br>
<br>　　卷380_16  「读张碧集」孟郊
<br>
<br>　　天宝太白殁，六义已消歇。大哉国风本，丧而王泽竭。
<br>
<br>　　先生今复生，斯文信难缺。下笔证兴亡，陈词备风骨。
<br>
<br>　　高秋数奏琴，澄潭一轮月。谁作采诗官，忍之不挥发。
<br>
<br>　　卷380_17  「听琴」孟郊
<br>
<br>　　飒飒微雨收，翻翻橡叶鸣。月沉乱峰西，寥落三四星。
<br>
<br>　　前溪忽调琴，隔林寒bb.闻弹正弄声，不敢枕上听。
<br>
<br>　　回烛整头簪，漱泉立中庭。定步屐齿深，貌禅目冥冥。
<br>
<br>　　微风吹衣襟，亦认宫徵声。学道三十年，未免忧死生。
<br>
<br>　　闻弹一夜中，会尽天地情。
<br>
<br>　　卷380_18  「闻夜啼赠刘正元」孟郊
<br>
<br>　　寄泣须寄黄河泉，此中怨声流彻天。
<br>
<br>　　愁人独有夜灯见，一纸乡书泪滴穿。
<br>
<br>　　卷380_19  「喜雨」孟郊
<br>
<br>　　朝见一片云，暮成千里雨。凄清湿高枝，散漫沾荒土。
<br>
<br>　　卷380_20  「终南山下作」孟郊
<br>
<br>　　见此原野秀，始知造化偏。山村不假阴，流水自雨田。
<br>
<br>　　家家梯碧峰，门门锁青烟。因思蜕骨人，化作飞桂仙。
<br>
<br>　　卷380_21  「观种树」孟郊
<br>
<br>　　种树皆待春，春至难久留。君看朝夕花，谁免离别愁。
<br>
<br>　　心意已零落，种之仍未休。胡为好奇者，无事自买忧。
<br>
<br>　　卷380_22  「春雨后」孟郊
<br>
<br>　　昨夜一霎雨，天意苏群物。何物最先知，虚庭草争出。
<br>
<br>　　卷380_23  「答友人赠炭」孟郊
<br>
<br>　　青山白屋有仁人，赠炭价重双乌银。驱却坐上千重寒，
<br>
<br>　　烧出炉中一片春。吹霞弄日光不定，暖得曲身成直身。
<br>
<br>　　卷380_24  「烂柯石」孟郊
<br>
<br>　　仙界一日内，人间千载穷。双棋未遍局，万物皆为空。
<br>
<br>　　樵客返归路，斧柯烂从风。唯馀石桥在，犹自凌丹虹。
<br>
<br>　　卷380_25  「寻言上人」孟郊
<br>
<br>　　万里莓苔地，不见驱驰踪。唯开文字窗，时写日月容。
<br>
<br>　　竹韵漫萧屑，草花徒蒙茸。披霜入众木，独自识青松。
<br>
<br>　　卷380_26  「喷玉布」孟郊
<br>
<br>　　去尘咫尺步，山笑康乐岩。天开紫石屏，泉缕明月帘。
<br>
<br>　　仙凝刻削迹，灵绽云霞纤。悦闻若有待，瞥见终无厌。
<br>
<br>　　俗玩讵能近，道嬉方可淹。踏着不死机，欲归多浮嫌。
<br>
<br>　　古醉今忽醒，今求古仍潜。古今相共失，语默两难恬。
<br>
<br>　　赠君喷玉布，一濯高崭崭。
<br>
<br>　　卷380_27  「姑蔑城」孟郊
<br>
<br>　　劲越既成土，强吴亦为墟。皇风一已被，兹邑信平居。
<br>
<br>　　抚俗观旧迹，行春布新书。兴亡意何在，绵叹空踌蹰。
<br>
<br>　　卷380_28  「峥嵘岭」孟郊
<br>
<br>　　疏凿顺高下，结构横烟霞。坐啸郡斋肃，玩奇石路斜。
<br>
<br>　　古树浮绿气，高门结朱华。始见峥嵘状，仰止逾可嘉。
<br>
<br>　　卷380_29  「寻裴处士」孟郊
<br>
<br>　　涉水更登陆，所向皆清真。寒草不藏径，灵峰知有人。
<br>
<br>　　悠哉炼金客，独与烟霞亲。曾是欲轻举，谁言空隐沦。
<br>
<br>　　远心寄白月，华发回青春。对此钦胜事，胡为劳我身。
<br>
<br>　　卷380_30  「子庆诗」孟郊
<br>
<br>　　王家事已奇，孟氏庆无涯。献子还生子，羲之又有之。
<br>
<br>　　凤兮且莫叹，鲤也会闻诗。小小豫章甲，纤纤玉树姿。
<br>
<br>　　人来唯仰乳，母抱未知慈。我欲拣其养，放者是谁。
<br>
<br>　　卷380_31  「憩淮上观公法堂」孟郊
<br>
<br>　　动觉日月短，静知时岁长。自悲道路人，暂宿空闲堂。
<br>
<br>　　孤烛让清昼，纱巾敛辉光。高僧积素行，事外无刚强。
<br>
<br>　　我有岩下桂，愿为炉中香。不惜青翠姿，为君扬芬芳。
<br>
<br>　　淮水色不污，汴流徒浑黄。且将琉璃意，净缀芙蓉章。
<br>
<br>　　明日还独行，羁愁来旧肠。
<br>
<br>　　卷380_32  「江邑春霖奉赠陈侍御」孟郊
<br>
<br>　　江上花木冻，雨中零落春。应由放忠直，在此成漂沦。
<br>
<br>　　嘉艳皆损污，好音难殷勤。天涯多远恨，雪涕盈芳辰。
<br>
<br>　　坐哭青草上，卧吟幽水滨。兴言念风俗，得意唯波鳞。
<br>
<br>　　枕席病流湿，檐楹若飞津。始知吴楚水，不及京洛尘。
<br>
<br>　　风浦荡归棹，泥陂陷征轮。两途日无遂，相赠唯沾巾。
<br>
<br>　　卷380_33  「溧阳秋霁」孟郊
<br>
<br>　　晚雨晓犹在，萧寥激前阶。星星满衰鬓，耿耿入秋怀。
<br>
<br>　　旧识半零落，前心骤相乖。饱泉亦恐醉，惕宦肃如斋。
<br>
<br>　　上客处华池，下寮宅枯崖。叩高占生物，龃龉回难谐。
<br>
<br>　　卷380_34  「列仙文。方诸青童君」孟郊
<br>
<br>　　大霞霏晨晖，元气无常形。玄辔飞霄外，八景乘高清。
<br>
<br>　　手把玉皇袂，携我晨中生。玄庭自嘉会，金书拆华名。
<br>
<br>　　贤女密所妍，相期洛水。
<br>
<br>　　卷380_35  「列仙文。清虚真人」孟郊
<br>
<br>　　H驾空清虚，徘徊西华馆。琼轮暨晨抄，虎骑逐烟散。
<br>
<br>　　惠风振丹旌，明烛朗八焕。解襟墉房内，神铃鸣璀璨。
<br>
<br>　　栖景若林柯，九弦空中弹。遗我积世忧，释此千载叹。
<br>
<br>　　怡眄无极已，终夜复待旦。
<br>
<br>　　卷380_36  「列仙文。金母飞空歌」孟郊
<br>
<br>　　驾我八景舆，H然入玉清。龙群拂霄上，虎旗摄朱兵。
<br>
<br>　　逍遥三弦际，万流无暂停。哀此去留会，劫尽天地倾。
<br>
<br>　　当寻无中景，不死亦不生。体彼自然道，寂观合大冥。
<br>
<br>　　南岳挺直干，玉英曜颖精。有任靡期事，无心自虚灵。
<br>
<br>　　嘉会绛河内，相与乐朱英。
<br>
<br>　　卷380_37  「列仙文。安度明」孟郊
<br>
<br>　　丹霞焕上清，八风鼓太和。回我神霄辇，遂造岭玉阿。
<br>
<br>　　咄嗟天地外，九围皆我家。上采白日精，下饮黄月华。
<br>
<br>　　灵观空无中，鹏路无间邪。顾见魏贤安，浊气伤汝和。
<br>
<br>　　勤研玄中思，道成更相过。
<br>
<br>　　卷380_38  「夏日谒智远禅师」孟郊
<br>
<br>　　吾师当几祖，说法云无空。禅心三界外，宴坐天地中。
<br>
<br>　　院静鬼神去，身与草木同。因知护王国，满钵盛毒龙。
<br>
<br>　　抖擞尘埃衣，谒师见真宗。何必千万劫，瞬息去樊笼。
<br>
<br>　　盛夏火为日，一堂十月风。不得为弟子，名姓挂儒宫。
<br>
<br>　　卷380_39  「访嵩阳道士不遇」孟郊
<br>
<br>　　先生五兵游，文焰藏金鼎。日下鹤过时，人间空落影。
<br>
<br>　　常言一粒药，不堕生死境。何当列御寇，去问仙人请。
<br>
<br>　　卷380_40  「听蓝溪僧为元居士说维摩经」孟郊
<br>
<br>　　古树少枝叶，真僧亦相依。山木自曲直，道人无是非。
<br>
<br>　　手持维摩偈，心向居士归。空景忽开霁，雪花犹在衣。
<br>
<br>　　洗然水溪昼，寒物生光辉。
<br>
<br>　　卷380_41  「借车」孟郊
<br>
<br>　　借车载家具，家具少于车。借者莫弹指，贫穷何足嗟。
<br>
<br>　　百年徒役走，万事尽随花。
<br>
<br>　　卷380_42  「喜符郎诗有天纵」孟郊
<br>
<br>　　念符不由级，屹得文章阶。白玉抽一毫，绿珉已难排。
<br>
<br>　　偷笔作文章，乞墨潜磨揩。海鲸始生尾，试摆蓬壶涡。
<br>
<br>　　幸当禁止之，勿使恣狂怀。自悲无子嗟，喜妒双喈喈。
<br>
<br>　　卷380_43  「凭周况先辈于朝贤乞茶」孟郊
<br>
<br>　　道意勿乏味，心绪病无。蒙茗玉花尽，越瓯荷叶空。
<br>
<br>　　锦水有鲜色，蜀山饶芳丛。云根才翦绿，印缝已霏红。
<br>
<br>　　曾向贵人得，最将诗叟同。幸为乞寄来，救此病劣躬。
<br>
<br>　　卷380_44  「上昭成阁不得，于从侄僧悟空院叹嗟」孟郊
<br>
<br>　　欲上千级阁，问天三四言。未尺数十登，心目风浪翻。
<br>
<br>　　手手把惊魄，脚脚踏坠魂。却流至旧手，傍掣犹欲奔。
<br>
<br>　　老病但自悲，古蠹木万痕。老力安可夸，秋海萍一根。
<br>
<br>　　孤叟何所归，昼眼如黄昏。常恐失好步，入彼市井门。
<br>
<br>　　结僧为亲情，策竹为子孙。此诚徒切切，此意空存存。
<br>
<br>　　一寸地上语，高天何由闻。
<br>
<br>　　卷380_45  「魏博田兴尚书听嫂命不立非夫人诗」孟郊
<br>
<br>　　君子耽古礼，如馋鱼吞钩。昨闻敬嫂言，掣心东北流。
<br>
<br>　　魏博田尚书，与礼相绸缪。善词闻天下，一日一再周。
<br>
<br>　　卷380_46  「读经」孟郊
<br>
<br>　　垂老抱佛脚，教妻读黄经。经黄名小品，一纸千明星。
<br>
<br>　　曾读大般若，细感ZJ听。当时把斋中，方寸抱万灵。
<br>
<br>　　忽复入长安，蹴踏日月宁。老方却归来，收拾可丁丁。
<br>
<br>　　拂拭尘几案，开函就孤亭。儒书难借索，僧签饶芳馨。
<br>
<br>　　驿驿不开手，铿铿闻异铃。得善如焚香，去恶如脱腥。
<br>
<br>　　安得颜子耳，曾未如此听。听之何有言，德教贵有形。
<br>
<br>　　何言中国外，有国如海萍。海萍国教异，天声各泠泠。
<br>
<br>　　安排未定时，心火竞荧荧。将如庶几者，声尽形元冥。
<br>
<br>　　卷380_47  「谢李c再到」孟郊
<br>
<br>　　等闲拜日晚，夫妻犹相疮。况是贤人冤，何必哭飞扬。
<br>
<br>　　昨夜梦得剑，为君藏中肠。会将当风烹，血染布衣裳。
<br>
<br>　　劳君又叩门，词句失寻常。我不忍出厅，血字湿土墙。
<br>
<br>　　血字耿不灭，我心惧惶惶。会有铿锵夫，见之目生光。
<br>
<br>　　生光非等闲，君其且安详。
<br>
<br>　　卷380_48  「忽不贫，喜卢仝书船归洛」孟郊
<br>
<br>　　贫孟忽不贫，请问孟何如。卢仝归洛船，崔嵬但载书。
<br>
<br>　　江潮清翻翻，淮潮碧徐徐。夜信为朝信，朝信良卷舒。
<br>
<br>　　江淮君子水，相送仁有馀。我去官色衫，肩经入君庐。
<br>
<br>　　喃喃肩经郎，言语倾琪琚。琪琚铿好词，鸟鹊跃庭除。
<br>
<br>　　书船平安归，喜报乡里闾。我愿拾遗柴，巢经于空虚。
<br>
<br>　　下免尘土侵，上为云霞居。日月更相锁，道义分明储。
<br>
<br>　　不愿空i，但愿实工夫。实空二理微，分别相起予。
<br>
<br>　　经书荒芜多，为君勉勉锄。勉勉不敢专，传之方在诸。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
