<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百零七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百零七
<br>
<br>　　卷107_1  「奉和圣制送张说上集贤学士赐宴（赋得迎字）」源乾曜
<br>
<br>　　盛业光书府，征人尽国英。丝纶贤得相，群俊学为名。
<br>
<br>　　宠命垂天锡，崇恩发睿情。熏风清禁Z，文殿述皇明。
<br>
<br>　　日霁庭阴出，池曛水气生。欢娱此无限，诗酒自相迎。
<br>
<br>　　卷107_2  「奉和御制乾曜与张说宋Z同日上官命宴都堂赐诗」源乾曜
<br>
<br>　　睿作超千古，湛恩育万人。递迁俱荷泽，同拜忽为邻。
<br>
<br>　　道合徽音畅，芳辰景命新。鼓钟崇享礼，g鹭集朝伦。
<br>
<br>　　窃位思官谤，凋容谢木春。惭多无以叙，拙备实难陈。
<br>
<br>　　进绶怀三少，承光尽百身。自当归第日，何幸列宫臣。
<br>
<br>　　卷107_3  「奉和圣制送张尚书巡边」源乾曜
<br>
<br>　　匈奴迩河朔，汉地须戎旅。天子择英才，朝端出监抚。
<br>
<br>　　流星下阊阖，宝钺专公辅。礼物生光辉，宸章备恩诩。
<br>
<br>　　有征视矛戟，制胜唯樽俎。彼美何壮哉，桓桓擅斯举。
<br>
<br>　　声华振台阁，功德标文武。奉国知命轻，忘家以身许。
<br>
<br>　　安人在勤恤，保大殚襟腑。此外无异言，同情报明主。
<br>
<br>　　卷107_4  「禅社首乐章」源乾曜
<br>
<br>　　灵具醉，杳熙熙。灵将往，眇DD.愿明德，吐正词。
<br>
<br>　　烂遗光，流祯祺。
<br>
<br>　　卷107_5  「奉和圣制送张说赴集贤院学士赐宴赋得虚字」徐坚
<br>
<br>　　崇文德化洽，新殿集贤初。庸菲参高选，首滥承明庐。
<br>
<br>　　殊私光辅弼，荣送列簪裾。座引中厨馔，杯锡上尊馀。
<br>
<br>　　翠叶浓丹苑，晴空卷碧虚。忝同文史地，愿草登封书。
<br>
<br>　　卷107_6  「奉和圣制送张说巡边」徐坚
<br>
<br>　　至德抚遐荒，神兵赴朔方。帝思元帅重，爰择股肱良。
<br>
<br>　　累相承安世，深筹协子房。寄崇专斧钺，礼备设坛场。
<br>
<br>　　鼙鼓喧雷电，戈剑凛风霜。四W将戒道，十乘启先行。
<br>
<br>　　圣锡加恒数，天文耀宠光。出郊开帐饮，寅饯盛离章。
<br>
<br>　　雨濯梅林润，风清麦野凉。燕山应勒颂，麟阁伫名扬。
<br>
<br>　　卷107_7  「奉和送金城公主适西蕃应制」徐坚
<br>
<br>　　星汉下天孙，车服降殊蕃。匣中词易切，马上曲虚繁。
<br>
<br>　　关塞移朱帐，风尘暗锦轩。箫声去日远，万里望河源。
<br>
<br>　　卷107_8  「饯许州宋司马赴任」徐坚
<br>
<br>　　旧许星车转，神京祖帐开。断烟伤别望，零雨送离杯。
<br>
<br>　　辞燕依空绕，宾鸿入听哀。分襟与秋气，日夕共悲哉。
<br>
<br>　　卷107_9  「饯唐永昌」徐坚
<br>
<br>　　郎官出宰赴伊e，征传灞水前。
<br>
<br>　　此时怅望新丰道，握手相看共黯然。
<br>
<br>　　卷107_10  「送考功武员外学士使嵩山置舍利塔歌」徐坚
<br>
<br>　　伊川别骑，灞岸分筵。对三春之花月，览千里之风烟。
<br>
<br>　　望青山兮分地，见白云兮在天。寄愁心于樽酒，
<br>
<br>　　怆离绪于清弦。共握手而相顾，各衔凄而黯然。
<br>
<br>　　卷107_11  「棹歌行」徐坚
<br>
<br>　　棹女饰银钩，新妆下翠楼。霜丝青桂楫，兰ぷ舷贾邸
<br>
<br>　　水落金陵曙，风起洞庭秋。扣舷过曲浦，飞帆越回流。
<br>
<br>　　影入桃花浪，香飘杜若洲。洲长殊未返，萧散云霞晚。
<br>
<br>　　日下大江平，烟生归岸远。岸远闻潮波，争途游戏多。
<br>
<br>　　因声赵津女，来听采菱歌。
<br>
<br>　　卷107_12  「送武进郑明府」徐坚
<br>
<br>　　弦歌试宰日，城阙赏心违。北谢苍龙去，南随黄鹄飞。
<br>
<br>　　夏云海中出，吴山江上微。m谣岂云远，从此庆缁衣。
<br>
<br>　　卷107_13  「仪坤庙乐章」徐坚
<br>
<br>　　於穆清庙，肃雍严祀。合福受，介以繁祉。
<br>
<br>　　卷107_14  「祭汾阴乐章」源光裕
<br>
<br>　　方丘既膳，嘉飨载谧。斋敬毕诚，陶匏贵质。
<br>
<br>　　秀毕丰荐，芳俎盈实。永永福流，其升如日。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
