<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百八十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百八十八
<br>
<br>　　卷888_1  「奉和郎中题仙岩瀑布十四韵」灵澈
<br>
<br>　　致闲在一郡，民安已三年。每怀贞士心，孙许犹差肩。
<br>
<br>　　采异百代后，得之古人前。扪险路tL，临深闻潺。
<br>
<br>　　上有千岁树，下飞百丈泉。清谷长雷雨，丹青凝霜烟。
<br>
<br>　　遥将大壑近，暗与方壶连。白石颜色寒，老藤花叶鲜。
<br>
<br>　　轩皇自兹去，乔木空依然。碧山东极海，明月高升天。
<br>
<br>　　平野生竹柏，虽远地不偏。永愿酬国恩，自将布金田。
<br>
<br>　　穆穆早朝人，英英丹陛贤。谁思沧洲意，方欲涉巨川。
<br>
<br>　　卷888_2  「过商山」贯休
<br>
<br>　　吟缘横翠忆天台，啸啼猿见尽猜。四个老人何处去，
<br>
<br>　　一声仙鹤过溪来。皇城宫阙回头尽，紫阁烟霞为我开。
<br>
<br>　　天际峰峰尽堪住，红尘中去大悠哉。
<br>
<br>　　卷888_3  「过西塞山」齐己
<br>
<br>　　空江平野流，风岛苇飕飕。残日衔西塞，孤帆向北洲。
<br>
<br>　　边鸿渡汉口，楚树出吴头。终日高云里，身依片石休。
<br>
<br>　　卷888_4  「中秋月」可朋
<br>
<br>　　登楼仍喜此宵晴，圆魄才观思便清。海面乍浮犹隐映，
<br>
<br>　　天心高挂最分明。片云想有神仙出，回野应无鬼魅形。
<br>
<br>　　曾向洞庭湖上看，君山半雾水初平。
<br>
<br>　　卷888_5  「僧院泉」修睦
<br>
<br>　　澄澈照人胆，深山只一般。来难穷处所，心去助波澜。
<br>
<br>　　砌曲夜声苦，窗虚客梦阑。无心谁肯爱，时有老僧看。
<br>
<br>　　卷888_6  「题僧院泉」修睦
<br>
<br>　　何处云根新布得，归仍半日在烟萝。莫轻竹引经窗小，
<br>
<br>　　须信更深入耳多。绕砌虽然清自别，出门长恐浊相和。
<br>
<br>　　从此无心恋沧海，沧海无风亦起波。
<br>
<br>　　卷888_7  「岳上作」修睦
<br>
<br>　　始好步青苔，蝉声且莫催。辛勤来到此，容易便言回。
<br>
<br>　　远水月未上，四方云正开。更堪逢道侣，特地话天台。
<br>
<br>　　卷888_8  「望西山」修睦
<br>
<br>　　积翠异诸岳，令人看莫休。有时经暮雨，独得倚高楼。
<br>
<br>　　云外僧应老，林间水正秋。到头归隐处，岂在问嵩丘。
<br>
<br>　　卷888_9  「题虎掊泉」修睦
<br>
<br>　　一自虎掊得，清声四远流。众人怜尔处，长夜洗心头。
<br>
<br>　　出谷花随去，背岩猿下偷。林边落江徼，风起雨。
<br>
<br>　　卷888_10  「松」修睦
<br>
<br>　　细韵飕飕入骨凉，影兼巢鹤过高墙。
<br>
<br>　　盘根一种依平地，自是梧桐不久长。
<br>
<br>　　卷888_11  「岳阳对柳」修睦
<br>
<br>　　谁此种秋色，令人看莫穷。正垂云梦雨，不奈洞庭风。
<br>
<br>　　昔出长安道，独游隋苑东。当时今日思，须信苦相同。
<br>
<br>　　卷888_12  「归山吟」清豁
<br>
<br>　　聚如浮沫散如云，聚不相将散不分。
<br>
<br>　　入郭当时君是我，归山今日我非君。
<br>
<br>　　卷888_13  「游倚帝山二首」吴筠
<br>
<br>　　山间非吾心，物表翼所托。振衣超烦滓，策杖追岑壑。
<br>
<br>　　绝地穷gK岈，造天究磐礴。迩临烟霞积，逖睇宇宙廓。
<br>
<br>　　俯惊白云涌，仰骇飞泉落。苔浓鲜翠屏，松古丽丹。
<br>
<br>　　目冀睹乔羡，心希驭龙鹤。乃知巢由情，岂伊猿鸟乐。
<br>
<br>　　兹山何独秀，万仞倚昊苍。晨跻烟霞趾，夕憩灵仙场。
<br>
<br>　　俯观海上月，坐弄浮云翔。松风振雅音，桂露含晴光。
<br>
<br>　　不出六合外，超然万累忘。信彼古来士，岩栖道弥彰。
<br>
<br>　　卷888_14  「翰林院望终南山」吴筠
<br>
<br>　　窃慕隐沦道，所欢岩穴居。谁言忝休命，遂入承明庐。
<br>
<br>　　物情不可易，幽中未尝摅。幸见终南山，i凌太虚。
<br>
<br>　　青霭长不灭，白云闲卷舒。悠然相探讨，延望空踌蹰。
<br>
<br>　　迹系心无极，神超兴有馀。何当解维絷，永托逍遥墟。
<br>
<br>　　卷888_15  「秋日彭蠡湖中观庐山」吴筠
<br>
<br>　　泛舟太湖上，回瞰兹山隈。万顷沧波中，千峰郁崔嵬。
<br>
<br>　　凉烟发炉峤，秋日明帝台。绝巅凌大漠，悬流泻昭回。
<br>
<br>　　穹崇石梁引，岈豁天门开。飞鸟屡隐见，白云时往来。
<br>
<br>　　超然契清赏，目醉心悠哉。董氏出六合，王君升九垓。
<br>
<br>　　谁言旷遐祀，庶可相追陪。从此永栖托，拂衣谢浮埃。
<br>
<br>　　卷888_16  「秋日望倚帝山」吴筠
<br>
<br>　　楚服多奇山，灵表先倚帝。孤秀白云里，青冥何崇丽。
<br>
<br>　　秋天已晴朗，晚日更澄霁。远峰列在目，杳与神襟契。
<br>
<br>　　倏忽遗世间，宛如再登诣。伊予抱斯志，代处人烟闭。
<br>
<br>　　何事牵俗网，悠然负芝桂。A来从隐沦，式保羡门计。
<br>
<br>　　卷888_17  「蔷薇花」李冶
<br>
<br>　　翠融红绽浑无力，斜倚栏干似诧人。深处最宜香惹蝶，
<br>
<br>　　摘时兼恐焰烧春。当空巧结玲珑帐，著地能铺锦绣P.
<br>
<br>　　最好凌晨和露看，碧纱窗外一枝新。
<br>
<br>　　卷888_18  「柳」李冶
<br>
<br>　　最爱纤纤曲水滨，夕阳移影过青O.东风又染一年绿，
<br>
<br>　　楚客更伤千里春。低叶已藏依岸棹，高枝应闭上楼人。
<br>
<br>　　舞腰渐重烟光老，散作飞绵惹翠P.
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
