<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百一十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百一十九
<br>
<br>　　卷719_1  「芭蕉（数岁时作，传于都下）」路德延
<br>
<br>　　一种灵苗异，天然体性虚。叶如斜界纸，心似倒抽书。
<br>
<br>　　卷719_2  「感旧诗」路德延
<br>
<br>　　初骑竹马咏芭蕉，尝忝名卿诵满朝。五字便容趋绛帐，
<br>
<br>　　一枝寻许折丹霄。岂知流落萍蓬远，不觉推迁岁月遥。
<br>
<br>　　国境未安身未立，至今颜巷守箪瓢。
<br>
<br>　　卷719_3  「小儿诗」路德延
<br>
<br>　　情态任天然，桃红两颊鲜。乍行人共看，初语客多怜。
<br>
<br>　　臂膊肥如瓠，肌肤软胜绵。长头才覆额，分角渐垂肩。
<br>
<br>　　散诞无尘虑，逍遥占地仙。排衙朱阁上，喝道画堂前。
<br>
<br>　　合调歌杨柳，齐声踏采莲。走堤行细雨，奔巷趁轻烟。
<br>
<br>　　嫩竹乘为马，新蒲折作鞭。莺雏金镟系，猫子彩丝牵。
<br>
<br>　　拥鹤归晴岛，驱鹅入暖泉。杨花争弄雪，榆叶共收钱。
<br>
<br>　　锡镜当胸挂，银珠对耳悬。头依苍鹘裹，袖学柘枝揎。
<br>
<br>　　酒丹砂暖，茶催小玉煎。频邀筹箸挣，时乞绣针穿。
<br>
<br>　　宝箧红豆，妆奁拾翠钿。戏袍披按褥，劣帽戴靴毡。
<br>
<br>　　展画趋三圣，开屏笑七贤。贮怀青杏小，垂额绿荷圆。
<br>
<br>　　惊滴沾罗泪，娇流污锦涎。倦书饶娅姹，憎药巧迁延。
<br>
<br>　　弄帐鸾绡映，藏衾凤绮缠。指敲迎使鼓，筋拨赛神弦。
<br>
<br>　　帘拂鱼钩动，筝推雁柱偏。棋图添路画，笛管欠声镌。
<br>
<br>　　恼客初酣睡，惊僧半入禅。寻蛛穷屋瓦，探雀遍楼椽。
<br>
<br>　　抛果忙开口，藏钩乱出拳。夜分围茫聚朝打秋千。
<br>
<br>　　折竹装泥燕，添丝放纸鸢。互夸轮水碓，相教放风旋。
<br>
<br>　　旗小裁红绢，书幽截碧笺。远铺张鸽网，低控射蝇弦。
<br>
<br>　　a语时时道，谣歌处处传。匿窗眉乍曲，遮路臂相连。
<br>
<br>　　斗草当春径，争球出晚田。柳傍慵独坐，花底困横眠。
<br>
<br>　　等鹊前篱畔，听蛩伏砌边。傍枝粘舞蝶，隈树捉鸣蝉。
<br>
<br>　　平岛夸上，层崖逞捷缘。嫩苔车迹小，深雪履痕全。
<br>
<br>　　竞指云生岫，齐呼月上天。蚁窠寻径保蜂穴绕阶填。
<br>
<br>　　樵唱回深岭，牛歌下远川。垒柴为屋木，和土作盘筵。
<br>
<br>　　险砌高台石，危跳峻塔砖。忽升邻舍树，偷上后池船。
<br>
<br>　　项橐称师日，甘罗作相年。明时方任德，劝尔减狂颠。
<br>
<br>　　卷719_4  「句」路德延
<br>
<br>　　不是上台知姓字，五花宾馆敢从容。（《上成I》，
<br>
<br>　　见《南部新书》。荆南旧有五花馆，待宾上地，故云）
<br>
<br>　　卷719_5  「及第后呈朝中知己」李旭
<br>
<br>　　凌晨晓鼓奏嘉音，雷拥龙迎出陆沈。金榜高悬当玉阙，
<br>
<br>　　锦衣即著到家林。真珠每被尘泥陷，病鹤多遭蝼蚁侵。
<br>
<br>　　今日始知天有意，还教雪得一生心。
<br>
<br>　　卷719_6  「题惠严寺」崔庸
<br>
<br>　　人莫嫌山小，僧还爱寺灵。殿高神气力，龙活客丹青。
<br>
<br>　　卷719_7  「经费拾遗旧隐」胡骈
<br>
<br>　　林下茅斋已半倾，九华幽径少人行。不将冠剑为荣事，
<br>
<br>　　只向烟萝寄此生。松竹渐荒池上色，琴书徒立世间名。
<br>
<br>　　白杨风起秋山暮，时复哀猿啼一声。
<br>
<br>　　卷719_8  「失题」周祚
<br>
<br>　　莫道春花独照人，秋花未必怯青春。
<br>
<br>　　四时风雨没时节，共保松筠根底尘。
<br>
<br>　　卷719_9  「蛱蝶行」卢频
<br>
<br>　　东园宫草绿，上下飞相逐。君恩不禁春，昨夜花中宿。
<br>
<br>　　卷719_10  「东西行」卢频
<br>
<br>　　种荷玉盆里，不及沟中水。养雉黄金笼，见草心先喜。
<br>
<br>　　卷719_11  「失题」卢频
<br>
<br>　　春泪烂罗绮，泣声抽恨多。莫滴芙蓉池，愁伤连蒂荷。
<br>
<br>　　一朵花叶飞，一枝花光彩。美人惜花心，但愿春长在。
<br>
<br>　　卷719_12  「晚泊汉江渡」刘畋
<br>
<br>　　末秋云木轻，莲折晚香清。雨下侵苔色，云凉出浪声。
<br>
<br>　　叠帆依岸尽，微照夹堤明。渡吏已头白，遥知客姓名。
<br>
<br>　　卷719_13  「句」刘畋
<br>
<br>　　残阳来霁岫，独兴起沧洲。（雨后，张为《主客图》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
