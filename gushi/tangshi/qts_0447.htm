<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百四十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百四十七
<br>
<br>　　卷447_1  「除苏州刺史，别洛城东花」白居易
<br>
<br>　　乱雪千花落，新丝两鬓生。老除吴郡守，春别洛阳城。
<br>
<br>　　江上今重去，城东更一行。别花何用伴，劝酒有残莺。
<br>
<br>　　卷447_2  「奉和汴州令狐令公二十二韵（同用淹字）」白居易
<br>
<br>　　客有东征者，夷门一落帆。二年方得到，五日未为淹。
<br>
<br>　　在浚旌重葺，游梁馆更添。心因好善乐，貌为礼贤谦。
<br>
<br>　　俗阜知敦劝，民安见察廉。仁风扇道路，阴雨膏闾阎。
<br>
<br>　　文律操将柄，兵机钓得钤。碧幢油叶叶，红旆火bb.
<br>
<br>　　景象春加丽，威容晓助严。枪森赤豹尾，纛吒黑龙髯。
<br>
<br>　　门静尘初敛，城昏日半衔。选幽开后院，占胜坐前檐。
<br>
<br>　　平展丝头毯，高褰锦额帘。雷捶柘枝鼓，雪摆胡腾衫。
<br>
<br>　　发滑歌钗坠，妆光舞汗沾。回灯花簇簇，过酒玉纤纤。
<br>
<br>　　馔盛盘心，醅浓盏底黏。陆珍熊掌烂，海味蟹螯咸。
<br>
<br>　　福履千夫祝，形仪四座瞻。羊公长在岘，傅说莫归岩。
<br>
<br>　　眷爱人人遍，风情事事兼。犹嫌客不醉，同赋夜厌厌。
<br>
<br>　　卷447_3  「船夜援琴」白居易
<br>
<br>　　鸟栖鱼不动，月照夜江深。身外都无事，舟中只有琴。
<br>
<br>　　七弦为益友，两耳是知音。心静即声淡，其间无古今。
<br>
<br>　　卷447_4  「答刘和州禹锡」白居易
<br>
<br>　　换印虽频命未通，历阳湖上又秋风。不教才展休明代，
<br>
<br>　　为罚诗争造化功。我亦思归田舍下，君应厌卧郡斋中。
<br>
<br>　　好相收拾为闲伴，年齿官班约略同。
<br>
<br>　　卷447_5  「渡淮」白居易
<br>
<br>　　淮水东南阔，无风渡亦难。孤烟生乍直，远树望多圆。
<br>
<br>　　春浪棹声急，夕阳帆影残。清流宜映月，今夜重吟看。
<br>
<br>　　卷447_6  「赴苏州至常州，答贾舍人」白居易
<br>
<br>　　杭城隔岁转苏台，还拥前时五马回。厌见簿书先眼合，
<br>
<br>　　喜逢杯酒暂眉开。未酬恩宠年空去，欲立功名命不来。
<br>
<br>　　一别承明三领郡，甘从人道是粗才。
<br>
<br>　　卷447_7  「去岁罢杭州今春领吴郡惭无善政聊写鄙怀兼寄三相公」白居易
<br>
<br>　　为问三丞相，如何秉国钧。那将最剧郡，付与苦慵人。
<br>
<br>　　岂有吟诗客，堪为持节臣。不才空饱暖，无惠及饥贫。
<br>
<br>　　昨卧南城月，今行北境春。铅刀磨欲尽，银印换何频。
<br>
<br>　　杭老遮车辙，吴童扫路尘。虚迎复虚送，惭见两州民。
<br>
<br>　　卷447_8  「宣武令狐相公以诗寄赠传播吴中聊奉短草用申酬谢」白居易
<br>
<br>　　新诗传咏忽纷纷，楚老吴娃耳遍闻。尽解呼为好才子，
<br>
<br>　　不知官是上将军。辞人命薄多无位，战将功高少有文。
<br>
<br>　　谢x篇章韩信钺，一生双得不如君。
<br>
<br>　　卷447_9  「自咏」白居易
<br>
<br>　　形容瘦薄诗情苦，岂是人间有相人。只合一生眠白屋，
<br>
<br>　　何因三度拥朱轮。金章未佩虽非贵，银}常携亦不贫。
<br>
<br>　　唯是无儿头早白，被天磨折恰平均。
<br>
<br>　　卷447_10  「吟前篇，因寄微之」白居易
<br>
<br>　　君颜贵茂不清羸，君句雄华不苦悲。
<br>
<br>　　何事遣君还似我，髭须早白亦无儿。
<br>
<br>　　卷447_11  「紫薇花」白居易
<br>
<br>　　紫薇花对紫微翁，名目虽同貌不同。独占芳菲当夏景，
<br>
<br>　　不将颜色托春风。浔阳官舍双高树，兴善僧庭一大丛。
<br>
<br>　　何似苏州安置处，花堂栏下月明中。
<br>
<br>　　卷447_12  「自到郡斋仅经旬日方专公务未及宴游偷闲…仍呈吴中诸客」白居易
<br>
<br>　　渭北离乡客，江南守土臣。涉途初改月，入境已经旬。
<br>
<br>　　甲郡标天下，环封极海滨。版图十万户，兵籍五千人。
<br>
<br>　　自顾才能少，何堪宠命频。冒荣惭印绶，虚奖负丝纶。
<br>
<br>　　候病须通脉，防流要塞津。救烦无若静，补拙莫如勤。
<br>
<br>　　削使科条简，摊令赋役均。以兹为报效，安敢不躬亲。
<br>
<br>　　襦F提于手，韦弦佩在绅。敢辞称俗吏，且愿活疲民。
<br>
<br>　　常未征黄霸，湖犹借寇恂。愧无铛脚政，徒忝犬牙邻。
<br>
<br>　　制诰夸黄绢，诗篇占白O.铜符抛不得，琼树见无因。
<br>
<br>　　警寐钟传夜，催衙鼓报晨。唯知对胥吏，未暇接亲宾。
<br>
<br>　　色变云迎夏，声残鸟过春。麦风非逐扇，梅雨异随轮。
<br>
<br>　　武寺山如故，王楼月自新。池塘闲长草，丝竹废生尘。
<br>
<br>　　暑遣烧神酎，晴教z4舞茵。待还公事了，亦拟乐吾身。   卷447_17  「题笼鹤」白居易
<br>
<br>　　经旬不饮酒，逾月未闻歌。岂是风情少，其如尘事多。
<br>
<br>　　虎丘惭客问，娃馆妒人过。莫笑笼中鹤，相看去几何。
<br>
<br>　　卷447_18  「答客问杭州」白居易
<br>
<br>　　为我踟蹰停酒盏，与君约略说杭州。山名天竺堆青黛，
<br>
<br>　　湖号钱唐泻绿油。大屋檐多装雁齿，小航船亦画龙头。
<br>
<br>　　所嗟水路无三百，官系何因得再游。
<br>
<br>　　卷447_19  「登阊门闲望」白居易
<br>
<br>　　阊门四望郁苍苍，始觉州雄土俗强。十万夫家供课税，
<br>
<br>　　五千子弟守封疆。阖闾城碧铺秋草，乌鹊桥红带夕阳。
<br>
<br>　　处处楼前飘管吹，家家门外泊舟航。云埋虎寺山藏色，
<br>
<br>　　月耀娃宫水放光。曾赏钱唐嫌茂苑，今来未敢苦夸张。
<br>
<br>　　卷447_20  「代诸妓赠送周判官」白居易
<br>
<br>　　妓筵今夜别姑苏，客棹明朝向镜湖。莫泛扁舟寻范蠡，
<br>
<br>　　且随五马觅罗敷。兰亭月破能回否，娃馆秋凉却到无。
<br>
<br>　　好与使君为老伴，归来休染白髭须。
<br>
<br>　　卷447_21  「秋寄微之十二韵」白居易
<br>
<br>　　娃馆松江北，稽城浙水东。屈君为长吏，伴我作衰翁。
<br>
<br>　　旌旆知非远，烟云望不通。忙多对酒}，兴少阅诗筒。
<br>
<br>　　淡白秋来日，疏凉雨后风。馀霞数片绮，新月一张弓。
<br>
<br>　　影满衰桐树，香凋晚蕙丛。饥啼春谷鸟，寒怨络丝虫。
<br>
<br>　　览镜头虽白，听歌耳未聋。老愁从此遣，醉笑与谁同。
<br>
<br>　　清旦方堆案，黄昏始退公。可怜朝暮景，销在两衙中。
<br>
<br>　　卷447_22  「池上早秋」白居易
<br>
<br>　　荷芰绿参差，新秋水满池。早凉生北槛，残照下东篱。
<br>
<br>　　露饱蝉声懒，风干柳意衰。过潘二十岁，何必更愁悲。
<br>
<br>　　卷447_23  「郡西亭偶咏」白居易
<br>
<br>　　常爱西亭面北林，公私尘事不能侵。共闲作伴无如鹤，
<br>
<br>　　与老相宜只有琴。莫遣是非分作界，须教吏隐合为心。
<br>
<br>　　可怜此道人皆见，但要修行功用深。
<br>
<br>　　卷447_24  「故衫」白居易
<br>
<br>　　淡绯衫称老身，半披半曳出朱门。袖中吴郡新诗本，
<br>
<br>　　襟上杭州旧酒痕。残色过梅看向尽，故香因洗嗅犹存。
<br>
<br>　　曾经烂熳三年著，欲弃空箱似少恩。
<br>
<br>　　卷447_25  「郡中夜听李山人弹三乐」白居易
<br>
<br>　　风琴秋拂匣，月户夜开关。荣启先生乐，姑苏太守闲。
<br>
<br>　　传声千古后，得意一时间。却怪钟期耳，唯听水与山。
<br>
<br>　　卷447_26  「东城桂三首」白居易
<br>
<br>　　子堕本从天竺寺，根盘今在阖闾城。
<br>
<br>　　当时应逐南风落，落向人间取次生。
<br>
<br>　　霜雪压多虽不死，荆榛长疾欲相埋。
<br>
<br>　　长忧落在樵人手，卖作苏州一束柴。
<br>
<br>　　遥知天上桂花孤，试问嫦娥更要无。
<br>
<br>　　月宫幸有闲田地，何不中央种两株。
<br>
<br>　　卷447_27  「闻行简恩赐章服，喜成长句寄之」白居易
<br>
<br>　　吾年五十加朝散，尔亦今年赐服章。齿发恰同知命岁，
<br>
<br>　　官衔俱是客曹郎。荣传锦帐花联萼，彩动绫袍雁趁行。
<br>
<br>　　大抵著绯宜老大，莫嫌秋鬓数茎霜。
<br>
<br>　　卷447_28  「唤笙歌」白居易
<br>
<br>　　露坠萎花槿，风吹败叶荷。老心欢乐少，秋眼感伤多。
<br>
<br>　　芳岁今如此，衰翁可奈何。犹应不如醉，试遣唤笙歌。
<br>
<br>　　卷447_29  「对酒吟」白居易
<br>
<br>　　一抛学士笔，三佩使君符。未换银青绶，唯添雪白须。
<br>
<br>　　公门衙退掩，妓席客来铺。履舄从相近，讴吟任所须。
<br>
<br>　　金衔嘶五马，钿带舞双姝。不得当年有，犹胜到老无。
<br>
<br>　　合声歌汉月，齐手拍吴Q.今夜还先醉，应烦红袖扶。
<br>
<br>　　卷447_30  「偶饮」白居易
<br>
<br>　　三盏醺醺四体融，妓亭檐下夕阳中。千声方响敲相续，
<br>
<br>　　一曲云和戛未终。今日心情如往日，秋风气味似春风。
<br>
<br>　　唯憎小吏樽前报，道去衙时水五筒。
<br>
<br>　　卷447_31  「早发赴洞庭舟中作」白居易
<br>
<br>　　阊门曙色欲苍苍，星月高低宿水光。棹举影摇灯烛动，
<br>
<br>　　舟移声拽管弦长。渐看海树红生日，遥见包山白带霜。
<br>
<br>　　出郭已行十五里，唯消一曲慢霓裳。
<br>
<br>　　卷447_32  「宿湖中」白居易
<br>
<br>　　水天向晚碧沉沉，树影霞光重叠深。浸月冷波千顷练，
<br>
<br>　　苞霜新橘万株金。幸无案牍何妨醉，纵有笙歌不废吟。
<br>
<br>　　十只画船何处宿，洞庭山脚太湖心。
<br>
<br>　　卷447_33  「拣贡橘书情」白居易
<br>
<br>　　洞庭贡橘拣宜精，太守勤王请自行。珠颗形容随日长，
<br>
<br>　　琼浆气味得霜成。登山敢惜驽骀力，望阙难伸蝼蚁情。
<br>
<br>　　疏贱无由亲跪献，愿凭朱实表丹诚。
<br>
<br>　　卷447_34  「夜泛阳坞入明月湾即事，寄崔湖州」白居易
<br>
<br>　　湖山处处好淹留，最爱东湾北坞头。掩映橘林千点火，
<br>
<br>　　泓澄潭水一盆油。龙头画舸衔明月，鹊脚红旗蘸碧流。
<br>
<br>　　为报茶山崔太守，与君各是一家游。
<br>
<br>　　卷447_35  「泛太湖书事，寄微之」白居易
<br>
<br>　　烟渚云帆处处通，飘然舟似入虚空。玉杯浅酌巡初匝，
<br>
<br>　　金管徐吹曲未终。黄夹缬林寒有叶，碧琉璃水净无风。
<br>
<br>　　避旗飞鹭翩翻白，惊鼓跳鱼拨剌红。涧雪压多松偃蹇，
<br>
<br>　　岩泉滴久石玲珑。书为故事留湖上，吟作新诗寄浙东。
<br>
<br>　　军府威容从道盛，江山气色定知同。报君一事君应羡，
<br>
<br>　　五宿澄波皓月中。
<br>
<br>　　卷447_36  「题新馆」白居易
<br>
<br>　　曾为白社羁游子，今作朱门醉饱身。十万户州尤觉贵，
<br>
<br>　　二千石禄敢言贫。重裘每念单衣士，兼味尝思旅食人。
<br>
<br>　　新馆寒来多少客，欲回歌酒暖风尘。
<br>
<br>　　卷447_37  「西楼喜雪命宴」白居易
<br>
<br>　　宿云黄惨澹，晓雪白飘u.散面遮槐市，堆花压柳桥。
<br>
<br>　　四郊铺缟素，万室L琼瑶。银}携桑落，金炉上丽谯。
<br>
<br>　　光迎舞妓动，寒近醉人销。歌乐虽盈耳，惭无五F谣。
<br>
<br>　　卷447_38  「新栽梅」白居易
<br>
<br>　　池边新种七株梅，欲到花时点检来。
<br>
<br>　　莫怕长洲桃李妒，今年好为使君开。
<br>
<br>　　卷447_39  「酬刘和州戏赠」白居易
<br>
<br>　　钱唐山水接苏台，两地褰帷愧不才。政事素无争学得，
<br>
<br>　　风情旧有且将来。双蛾解啼相送，五马鸣珂笑却回。
<br>
<br>　　不似刘郎无景行，长抛春恨在天台。
<br>
<br>　　卷447_40  「戏和贾常州醉中二绝句」白居易
<br>
<br>　　闻道毗陵诗酒兴，近来积渐学姑苏。
<br>
<br>　　罨头新令从偷去，刮骨清吟得似无。
<br>
<br>　　越调管吹留客曲，吴吟诗送暖寒杯。
<br>
<br>　　娃宫无限风流事，好遣孙心暂学来。
<br>
<br>　　卷447_41  「岁暮寄微之三首」白居易
<br>
<br>　　微之别久能无叹，知退书稀岂免愁。甲子百年过半后，
<br>
<br>　　光阴一岁欲终头。池冰晓合胶船底，楼雪晴销露瓦沟。
<br>
<br>　　自觉欢情随日减，苏州心不及杭州。
<br>
<br>　　荣进虽频退亦频，与君才命不调匀。若不九重中掌事，
<br>
<br>　　即须千里外抛身。紫垣南北厅曾对，沧海东西郡又邻。
<br>
<br>　　唯欠结庐嵩洛下，一时归去作闲人。
<br>
<br>　　白头岁暮苦相思，除却悲吟无可为。枕上从妨一夜睡，
<br>
<br>　　灯前读尽十年诗。龙钟校正骑驴日，憔悴通江司马时。
<br>
<br>　　若并如今是全活，纡朱拖紫且开眉。
<br>
<br>　　卷447_42  「岁日家宴戏示弟侄等兼呈张侍御二十八丈殷判官二十三兄」白居易
<br>
<br>　　弟妹妻孥小侄甥，娇痴弄我助欢情。岁盏后推蓝尾酒，
<br>
<br>　　春盘先劝胶牙饧。形骸潦倒虽堪叹，骨肉团圆亦可荣。
<br>
<br>　　犹有夸张少年处，笑呼张丈唤殷兄。
<br>
<br>　　卷447_43  「正月三日闲行」白居易
<br>
<br>　　黄鹂巷口莺欲语，乌鹊河头冰欲销。
<br>
<br>　　绿浪东西南北水，红栏三百九十桥。
<br>
<br>　　鸳鸯荡漾双双翅，杨柳交加万万条。
<br>
<br>　　借问春风来早晚，只从前日到今朝。
<br>
<br>　　卷447_44  「夜归」白居易
<br>
<br>　　逐胜移朝宴，留欢放晚衙。宾寮多谢客，骑从半吴娃。
<br>
<br>　　到处销春景，归时及月华。城阴一道直，烛焰两行斜。
<br>
<br>　　东吹先催柳，南霜不杀花。皋桥夜沽酒，灯火是谁家。
<br>
<br>　　卷447_45  「自叹」白居易
<br>
<br>　　岂独年相迫，兼为病所侵。春来痰气动，老去嗽声深。
<br>
<br>　　眼暗犹操笔，头斑未挂簪。因循过日月，真是俗人心。
<br>
<br>　　卷447_46  「郡中闲独，寄微之及崔湖州」白居易
<br>
<br>　　少年宾旅非吾辈，晚岁簪缨束我身。酒散更无同宿客，
<br>
<br>　　诗成长作独吟人。O洲会面知何日，镜水离心又一春。
<br>
<br>　　两处也应相忆在，官高年长少情亲。
<br>
<br>　　卷447_47  「小舫」白居易
<br>
<br>　　小舫一艘新造了，轻装梁柱庳安篷。深坊静岸游应遍，
<br>
<br>　　浅水低桥去尽通。黄柳影笼随棹月，白O香起打头风。
<br>
<br>　　慢牵欲傍樱桃泊，借问谁家花最红。
<br>
<br>　　卷447_48  「马坠强出，赠同座」白居易
<br>
<br>　　足伤遭马坠，腰重倩人抬。只合窗间卧，何由花下来。
<br>
<br>　　坐依桃叶枝，行呷地黄杯。强出非他意，东风落尽梅。
<br>
<br>　　卷447_49  「夜闻贾常州、崔湖州茶山境会想羡欢宴因寄此诗」白居易
<br>
<br>　　遥闻境会茶山夜，珠翠歌钟俱绕身。盘下中分两州界，
<br>
<br>　　灯前合作一家春。青娥递舞应争妙，紫笋齐尝各斗新。
<br>
<br>　　自叹花时北窗下，蒲黄酒对病眠人。
<br>
<br>　　卷447_50  「酬微之开拆新楼初毕相报末联见戏之作」白居易
<br>
<br>　　海山郁郁石棱棱，新豁高居正好登。南临赡部三千界，
<br>
<br>　　东对蓬宫十二层。报我楼成秋望月，把君诗读夜回灯。
<br>
<br>　　无妨却有他心眼，妆点亭台即不能。
<br>
<br>　　卷447_51  「病中多雨逢寒食」白居易
<br>
<br>　　水国多阴常懒出，老夫饶病爱闲眠。三旬卧度莺花月，
<br>
<br>　　一半春销风雨天。薄暮何人吹v篥，新晴几处缚秋千。
<br>
<br>　　彩绳芳树长如旧，唯是年年换少年。
<br>
<br>　　卷447_52  「清明夜」白居易
<br>
<br>　　好风胧月清明夜，碧砌红轩刺史家。
<br>
<br>　　独绕回廊行复歇，遥听弦管暗看花。
<br>
<br>　　卷447_53  「苏州柳」白居易
<br>
<br>　　金谷园中黄袅娜，曲江亭畔碧婆娑。老来处处游行遍，
<br>
<br>　　不似苏州柳最多。絮扑白头条拂面，使君无计奈春何。
<br>
<br>　　卷447_54  「三月二十八日赠周判官」白居易
<br>
<br>　　一春惆怅残三日，醉问周郎忆得无。
<br>
<br>　　柳絮送人莺劝酒，去年今日别东都。
<br>
<br>　　卷447_55  「偶作」白居易
<br>
<br>　　红杏初生叶，青梅已缀枝。阑珊花落后，寂寞酒醒时。
<br>
<br>　　坐闷低眉久，行慵举足迟。少年君莫怪，头白自应知。
<br>
<br>　　卷447_56  「重答刘和州」白居易
<br>
<br>　　分无佳丽敌西施，敢有文章替左司。随分笙歌聊自乐，
<br>
<br>　　等闲篇咏被人知。花边妓引寻香径，月下僧留宿剑池。
<br>
<br>　　可惜当时好风景，吴王应不解吟诗。
<br>
<br>　　卷447_57  「奉送三兄」白居易
<br>
<br>　　少年曾管二千兵，昼听笙歌夜斫营。自反丘园头尽白，
<br>
<br>　　每逢旗鼓眼犹明。杭州暮醉连床卧，吴郡春游并马行。
<br>
<br>　　自愧阿连官职慢，只教兄作使君兄。
<br>
<br>　　卷447_58  「城上夜宴」白居易
<br>
<br>　　留春不住登城望，惜夜相将秉烛游。风月万家河两岸，
<br>
<br>　　笙歌一曲郡西楼。诗听越客吟何苦，酒被吴娃劝不休。
<br>
<br>　　从道人生都是梦，梦中欢笑亦胜愁。
<br>
<br>　　卷447_59  「重题小舫，赠周从事，兼戏微之」白居易
<br>
<br>　　细篷青篾织鱼鳞，小眼红窗衬L尘。阔狭才容从事座，
<br>
<br>　　高低恰称使君身。舞筵须拣腰轻女，仙棹难胜骨重人。
<br>
<br>　　不似镜湖廉使出，高樯大闹惊春。
<br>
<br>　　卷447_60  「吴樱桃」白居易
<br>
<br>　　含桃最说出东吴，香色鲜气味殊。洽恰举头千万颗，
<br>
<br>　　婆娑拂面两三株。鸟偷飞处衔将火，人摘争时蹋破珠。
<br>
<br>　　可惜风吹兼雨打，明朝后日即应无。
<br>
<br>　　卷447_61  「春尽劝客酒」白居易
<br>
<br>　　林下春将尽，池边日半斜。樱桃落砌颗，夜合隔帘花。
<br>
<br>　　尝酒留闲客，行茶使小娃。残杯劝不饮，留醉向谁家。
<br>
<br>　　卷447_62  「仲夏斋居，偶题八韵，寄微之及崔湖州」白居易
<br>
<br>　　腥血与荤蔬，停来一月馀。肌肤虽瘦损，方寸任清虚。
<br>
<br>　　体适通宵坐，头慵隔日梳。眼前无俗物，身外即僧居。
<br>
<br>　　水榭风来远，松廊雨过初。褰帘放巢燕，投食施池鱼。
<br>
<br>　　久别闲游伴，频劳问疾书。不知湖与越，吏隐兴何如。
<br>
<br>　　卷447_63  「官宅」白居易
<br>
<br>　　红紫共纷纷，祗承老使君。移舟木兰棹，行酒石榴裙。
<br>
<br>　　水色窗窗见，花香院院闻。恋他官舍住，双鬓白如云。
<br>
<br>　　卷447_64  「六月三日夜闻蝉」白居易
<br>
<br>　　荷香清露坠，柳动好风生。微月初三夜，新蝉第一声。
<br>
<br>　　乍闻愁北客，静听忆东京。我有竹林宅，别来蝉再鸣。
<br>
<br>　　不知池上月，谁拨小船行。
<br>
<br>　　卷447_65  「莲石」白居易
<br>
<br>　　青石一两片，白莲三四枝。寄将东洛去，心与物相随。
<br>
<br>　　石倚风前树，莲栽月下池。遥知安置处，预想发荣时。
<br>
<br>　　领郡来何远，还乡去已迟。莫言千里别，岁晚有心期。
<br>
<br>　　卷447_66  「眼病二首」白居易
<br>
<br>　　散乱空中千片雪，蒙笼物上一重纱。纵逢晴景如看雾，
<br>
<br>　　不是春天亦见花。僧说客尘来眼界，医言风眩在肝家。
<br>
<br>　　两头治疗何曾瘥，药力微茫佛力赊。
<br>
<br>　　眼藏损伤来已久，病根牢固去应难。医师尽劝先停酒，
<br>
<br>　　道侣多教早罢官。案上谩铺龙树论，盒中虚泳雒魍琛
<br>
<br>　　人间方药应无益，争得金篦试刮看。
<br>
<br>　　卷447_67  「题东武丘寺六韵」白居易
<br>
<br>　　香刹看非远，o园入始深。龙蟠松矫矫，玉立竹森森。
<br>
<br>　　怪石千僧坐，灵池一剑沉。海当亭两面，山在寺中心。
<br>
<br>　　酒熟凭花劝，诗成倩鸟吟。寄言轩冕客，此地好抽簪。
<br>
<br>　　卷447_68  「夜游西武丘寺八韵」白居易
<br>
<br>　　不厌西丘寺，闲来即一过。舟船转云岛，楼阁出烟萝。
<br>
<br>　　路入青松影，门临白月波。鱼跳惊秉烛，猿觑怪鸣珂。
<br>
<br>　　摇曳双红旆，娉婷十翠娥。香花助罗绮，钟梵避笙歌。
<br>
<br>　　领郡时将久，游山数几何。一年十二度，非少亦非多。
<br>
<br>　　卷447_69  「咏怀」白居易
<br>
<br>　　苏杭自昔称名郡，牧守当今当好官。两地江山蹋得遍，
<br>
<br>　　五年风月咏将残。几时酒\曾抛却，何处花枝不把看。
<br>
<br>　　白发满头归得也，诗情酒兴渐阑珊。
<br>
<br>　　卷447_70  「重咏」白居易
<br>
<br>　　日觉双眸暗，年惊两鬓苍。病应无处避，老更不宜忙。
<br>
<br>　　徇俗心情少，休官道理长。今秋归去定，何必重思量。
<br>
<br>　　卷447_71  「百日假满」白居易
<br>
<br>　　心中久有归田计，身上都无济世才。长告初从百日满，
<br>
<br>　　故乡元约一年回。马辞辕下头高举，鹤出笼中翅大开。
<br>
<br>　　但拂衣行莫回顾，的无官职趁人来。
<br>
<br>　　卷447_72  「九日寄微之」白居易
<br>
<br>　　眼头风事事妨，绕篱新菊为谁黄。闲游日久心慵倦，
<br>
<br>　　痛饮年深肺损伤。吴郡两回逢九月，越州四度见重阳。
<br>
<br>　　怕飞杯酒多分数，厌听笙歌旧曲章。蟋蟀声寒初过雨，
<br>
<br>　　茱萸色浅未经霜。去秋共数登高会，又被今年减一场。
<br>
<br>　　卷447_73  「题报恩寺」白居易
<br>
<br>　　好是清凉地，都无系绊身。晚晴宜野寺，秋景属闲人。
<br>
<br>　　净石堪敷坐，寒泉可濯巾。自惭容鬓上，犹带郡庭尘。
<br>
<br>　　卷447_74  「晚起」白居易
<br>
<br>　　卧听冬冬衙鼓声，起迟睡足长心情。华簪脱后头虽白，
<br>
<br>　　堆案抛来眼校明。闲上篮舆乘兴出，醉回花舫信风行。
<br>
<br>　　明朝更濯尘缨去，闻道松江水最清。
<br>
<br>　　卷447_75  「自思益寺次楞伽寺作」白居易
<br>
<br>　　朝从思益峰游后，晚到楞伽寺歇时。照水姿容虽已老，
<br>
<br>　　上山筋力未全衰。行逢禅客多相问，坐倚渔舟一自思，
<br>
<br>　　犹去悬车十五载，休官非早亦非迟。
<br>
<br>　　卷447_76  「松江亭携乐观渔宴宿」白居易
<br>
<br>　　震泽平芜岸，松江落叶波。在官常梦想，为客始经过。
<br>
<br>　　水面排罾网，船头簇绮罗。朝盘红鲤，夜烛舞青娥。
<br>
<br>　　雁断知风急，潮平见月多。繁丝与促管，不解和渔歌。
<br>
<br>　　卷447_77  「宿灵岩寺上院」白居易
<br>
<br>　　高高白月上青林，客去僧归独夜深。荤血屏除唯对酒，
<br>
<br>　　歌钟放散只留琴。更无俗物当人眼，但有泉声洗我心。
<br>
<br>　　最爱晓亭东望好，太湖烟水绿沉沉。
<br>
<br>　　卷447_78  「酬别周从事二首」白居易
<br>
<br>　　腰痛拜迎人客倦，眼昏勾押簿书难。
<br>
<br>　　辞官归去缘衰病，莫作陶潜范蠡看。
<br>
<br>　　洛下田园久抛掷，吴中歌酒莫留连。
<br>
<br>　　嵩阳云树伊川月，已校归迟四五年。
<br>
<br>　　卷447_79  「武丘寺路（去年重开寺路桃李莲荷约种数千株）」白居易
<br>
<br>　　自开山寺路，水陆往来频。银勒牵骄马，花船载丽人。
<br>
<br>　　芰荷生欲遍，桃李种仍新。好住湖堤上，长留一道春。
<br>
<br>　　卷447_80  「齐云楼晚望偶题十韵兼呈冯侍御，周、殷二协律」白居易
<br>
<br>　　潦倒宦情尽，萧条芳岁阑。欲辞南国去，重上北城看。
<br>
<br>　　复叠江山壮，平铺井邑宽。人稠过杨府，坊闹半长安。
<br>
<br>　　插雾峰头没，穿霞日脚残。水光红漾漾，树色绿漫漫。
<br>
<br>　　约略留遗爱，殷勤念旧欢。病抛官职易，老别友朋难。
<br>
<br>　　九月全无热，西风亦未寒。齐云楼北面，半日凭栏干。
<br>
<br>　　卷447_81  「河亭晴望（九月八日）」白居易
<br>
<br>　　风转云头敛，烟销水面开。晴虹桥影出，秋雁橹声来。
<br>
<br>　　郡静官初罢，乡遥信未回。明朝是重九，谁劝菊花杯。
<br>
<br>　　卷447_82  「留别微之」白居易
<br>
<br>　　干时久与本心违，悟道深知前事非。犹厌劳形辞郡印，
<br>
<br>　　那将趁伴著朝衣。五千言里教知足，三百篇中劝式微。
<br>
<br>　　少室云边伊水畔，比君校老合先归。
<br>
<br>　　卷447_83  「自喜」白居易
<br>
<br>　　自喜天教我少缘，家徒行计两翩翩。身兼妻子都三口，
<br>
<br>　　鹤与琴书共一船。僮仆减来无冗食，资粮算外有馀钱。
<br>
<br>　　携将贮作丘中费，犹免饥寒得数年。
<br>
<br>　　卷447_84  「武丘寺路宴留别诸妓」白居易
<br>
<br>　　银泥裙映锦障泥，画舸停桡马簇蹄。清管曲终鹦鹉语，
<br>
<br>　　红旗影动wbxr嘶。渐消醉色朱颜浅，欲语离情翠黛低。
<br>
<br>　　莫忘使君吟咏处，女坟湖北武丘西。
<br>
<br>　　卷447_85  「江上对酒二首」白居易
<br>
<br>　　酒助疏顽性，琴资缓慢情。有慵将送老，无智可劳生。
<br>
<br>　　忽忽忘机坐，伥伥任运行。家乡安处是，那独在神京。
<br>
<br>　　久贮沧浪意，初辞桎梏身。昏昏常带酒，默默不应人。
<br>
<br>　　坐稳便箕踞，眠多爱欠伸。客来存礼数，始著白纶巾。
<br>
<br>　　卷447_86  「望亭驿酬别周判官」白居易
<br>
<br>　　何事出长洲，连宵饮不休。醒应难作别，欢渐少于愁。
<br>
<br>　　灯火穿村市，笙歌上驿楼。何言五十里，已不属苏州。
<br>
<br>　　卷447_87  「见小侄龟儿咏灯诗并腊娘制衣，因寄行简」白居易
<br>
<br>　　已知腊子能裁服，复报龟儿解咏灯。
<br>
<br>　　巧妇才人常薄命，莫教男女苦多能。
<br>
<br>　　卷447_88  「酒筵上答张居士」白居易
<br>
<br>　　但要前尘减，无妨外相同。虽过酒肆上，不离道场中。
<br>
<br>　　弦管声非实，花钿色是空。何人知此义，唯有净名翁。
<br>
<br>　　卷447_89  「鹦鹉」白居易
<br>
<br>　　陇西鹦鹉到江东，养得经年觜渐红。常恐思归先剪翅，
<br>
<br>　　每因喂食暂开笼。人怜巧语情虽重，鸟忆高飞意不同。
<br>
<br>　　应似朱门歌舞妓，深藏牢闭后房中。
<br>
<br>　　卷447_90  「听琵琶妓弹略略」白居易
<br>
<br>　　腕软拨头轻，新教略略成。四弦千遍语，一曲万重情。
<br>
<br>　　法向师边得，能从意上生。莫欺江外手，别是一家声。
<br>
<br>　　卷447_91  「写新诗寄微之，偶题卷后」白居易
<br>
<br>　　写了吟看满卷愁，浅红笺纸小银钩。
<br>
<br>　　未容寄与微之去，已被人传到越州。
<br>
<br>　　卷447_92  「宝历二年八月三十日夜梦后作」白居易
<br>
<br>　　尘缨忽解诚堪喜，世网重来未可知。
<br>
<br>　　莫忘全吴馆中梦，岭南泥雨步行时。
<br>
<br>　　卷447_93  「与梦得同登栖灵塔（一无栖字）」白居易
<br>
<br>　　半月悠悠在广陵，何楼何塔不同登。
<br>
<br>　　共怜筋力犹堪在，上到栖灵第九层。
<br>
<br>　　卷447_94  「梦苏州水阁，寄冯侍御」白居易
<br>
<br>　　扬州驿里梦苏州，梦到花桥水阁头。
<br>
<br>　　觉后不知冯侍御，此中昨夜共谁游。
<br>
<br>　　卷447_95  「喜罢郡」白居易
<br>
<br>　　五年两郡亦堪嗟，偷出游山走看花。自此光阴为己有，
<br>
<br>　　从前日月属官家。樽前免被催迎使，枕上休闻报坐衙。
<br>
<br>　　睡到午时欢到夜，回看官职是泥沙。
<br>
<br>　　卷447_96  「答次休上人」白居易
<br>
<br>　　姓白使君无丽句，名休座主有新文。
<br>
<br>　　禅心不合生分别，莫爱馀霞嫌碧云。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
