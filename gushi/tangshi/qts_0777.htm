<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百七十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百七十七
<br>
<br>　　卷777_1  「古意」邢象玉
<br>
<br>　　家中酒新熟，园里叶初荣。伫杯欲取醉，悒然思友生。
<br>
<br>　　忽闻有奇客，何姓复何名。嗜酒陶彭泽，能琴阮步兵。
<br>
<br>　　何须问寒暑，径共坐山亭。举袂祛啼鸟，扬巾扫落英。
<br>
<br>　　心神无俗累，歌咏有新声。新声是何曲，沧浪之水清。
<br>
<br>　　卷777_2  「采莲曲」张敬徽
<br>
<br>　　游女泛江晴，莲红水复清。竞多愁日暮，争疾畏船倾。
<br>
<br>　　波动疑钗落，风生觉袖轻。相看未尽意，归浦棹歌声。
<br>
<br>　　卷777_3  「采莲」徐玄之
<br>
<br>　　越艳荆姝惯采莲，兰桡画楫满长川。秋来江上澄如练，
<br>
<br>　　映水红妆如可见。此时莲浦珠翠光，此日荷风罗绮香。
<br>
<br>　　纤手周游不暂息，红英烂熳殊未极。夕鸟栖林人欲稀，
<br>
<br>　　长歌哀怨采莲归。
<br>
<br>　　卷777_4  「同崔员外温泉宫即事」郭I
<br>
<br>　　辇辂移双阙，宸游整六师。天回紫微座，日转羽林旗。
<br>
<br>　　雷气寒戈戟，军容壮武貔。弓鸣射雁处，泉暖跃龙时。
<br>
<br>　　惠化成观俗，讴谣入赋诗。同欢王道盛，相与咏雍熙。
<br>
<br>　　卷777_5  「题沈黎城」权彻
<br>
<br>　　苏子卧北海，马翁渡南洲。迹恨事乃立，功达名遂休。
<br>
<br>　　夜闻羽书至，召募此边州。铁骑耀楚甲，玉匣横吴钩。
<br>
<br>　　雪厚群山冻，蓬飞荒塞秋。久戍曷辞苦，数战期封侯。
<br>
<br>　　不学竖儒辈，谈经空白头。
<br>
<br>　　卷777_6  「登乐游原怀古」豆卢回
<br>
<br>　　缅惟汉宣帝，初谓皇曾孙。虽在襁褓中，亦遭巫蛊冤。
<br>
<br>　　至哉丙廷尉，感激义弥敦。驰逐莲勺道，出入诸陵门。
<br>
<br>　　一朝风云会，竟登天位尊。握符升宝历，负御华轩。
<br>
<br>　　赫奕文物备，葳蕤休瑞繁。卒为中兴主，垂名于后昆。
<br>
<br>　　雄图奄已谢，馀址空复存。昔为乐游苑，今为狐兔园。
<br>
<br>　　朝见牧竖集，夕闻栖鸟喧。萧条灞亭岸，寂寞杜陵原。
<br>
<br>　　幂zx野烟起，苍茫岚气昏。二曜屡回薄，四时更凉温。
<br>
<br>　　天道尚如此，人理安可论。
<br>
<br>　　卷777_3  「静女歌」张南容
<br>
<br>　　静女乐于静，动合古人则。妙年工诗书，弱岁勤组织。
<br>
<br>　　端居愁若痴，谁复理容色。十五坐幽闺，四邻不相识。
<br>
<br>　　夭夭邻家子，百花装首饰。日月淇上游，笑人不逾阈。
<br>
<br>　　河水自浊济自清，仙台蛾眉秦镜明。为照齐王门下丑，
<br>
<br>　　何如汉帝掌中轻。
<br>
<br>　　卷777_4  「古兴二首」沈徽
<br>
<br>　　蔓草自细微，女萝始夭夭。夤缘至百尺，荣耀非一朝。
<br>
<br>　　敷色高碧岭，流芳薄丹霄。如何摧秀木，正为馀波漂。
<br>
<br>　　茎叶落岩迹，英蕤从风飙。洪柯不足恃，况乃托陵苕。
<br>
<br>　　长安富豪右，信是天下枢。戚里笙歌发，禁门冠盖趋。
<br>
<br>　　攀云无丑士，唾地尽成珠。日晏下双阙，烟花乱九衢。
<br>
<br>　　恩荣在片言，零落亦须臾。何意还自及，曲池今已芜。
<br>
<br>　　卷777_5  「晚望（一作夕次华阴北亭）」林琨
<br>
<br>　　清晨孤亭里，极目对前岑。远与天水合，长霞生夕林。
<br>
<br>　　苍然平楚意，杳霭半秋阴。落日川上尽，关城云外深。
<br>
<br>　　方予事岩壑，及此欲抽簪。诗就蓬山道，还兹契宿心。
<br>
<br>　　卷777_6  「阳春歌」吴象之
<br>
<br>　　帘低晓露湿，帘卷莺声急。欲起把箜篌，如凝彩弦涩。
<br>
<br>　　孤眠愁不转，点泪声相及。净扫阶上花，风来更吹入。
<br>
<br>　　卷777_7  「少年行」吴象之
<br>
<br>　　承恩借猎小平津，使气常游中贵人。
<br>
<br>　　一掷千金浑是胆，家无四壁不知贫。
<br>
<br>　　卷777_8  「晚至乡亭」郑德玄
<br>
<br>　　长亭日已暮，驻马暂盘桓。山川杳不极，徒侣默相看。
<br>
<br>　　云夕荆台暗，风秋郢路寒。客心一如此，谁复采芳兰。
<br>
<br>　　卷777_9  「舟行旦发」张轸
<br>
<br>　　夜帆时未发，同侣暗相催。山晓月初下，江鸣潮欲来。
<br>
<br>　　稍分扬子岸，不辨越王台。自客水乡里，舟行知几回。
<br>
<br>　　卷777_10  「奉和夏日游山应制」蔡文恭
<br>
<br>　　首夏林壑清，薄暮烟霞上。连岩耸百仞，绝壑临千丈。
<br>
<br>　　照灼晚花鲜，潺夕流响。悠然动睿思，息驾寻真赏。
<br>
<br>　　锉宋写ㄗ鳎怀兹洛滨想。窃吹等齐竽，何用承恩奖。
<br>
<br>　　卷777_11  「旅泊江津言怀」贾宗
<br>
<br>　　征途几迢递，客子倦西东。乘流如泛梗，逐吹似惊蓬。
<br>
<br>　　飘u万里外，辛苦百年中。异县心期阻，他乡风月同。
<br>
<br>　　云归全岭暗，日落半江红。自然堪迸泪，非是泣途穷。
<br>
<br>　　卷777_12  「大梁行」唐尧客
<br>
<br>　　客有成都来，为我弹鸣琴。前弹别鹤操，后奏大梁吟。
<br>
<br>　　大梁伤客情，荒台对古城。版筑有陈迹，歌吹无遗声。
<br>
<br>　　雄哉魏公子，畴日好罗英。秀士三千人，煌煌列众星。
<br>
<br>　　金槌夺晋鄙，白刃刎侯嬴。邯郸救赵北，函谷走秦兵。
<br>
<br>　　君子荣且昧，忠信莫之明。间谍忽来及，雄图靡克成。
<br>
<br>　　千龄万化尽，但见汴水清。旧国多孤垒，夷门荆棘生。
<br>
<br>　　苍梧彩云没，湘浦绿池平。闻有东山去，萧萧班马鸣。
<br>
<br>　　河洲搴宿莽，日夕泪沾缨。因之唁公子，慷慨此歌行。
<br>
<br>　　卷777_13  「秋日送别」朱晦
<br>
<br>　　荒郊古陌时时断，野水浮云处处秋。
<br>
<br>　　唯有河边衰柳树，蝉声相送到扬州。
<br>
<br>　　卷777_14  「送人归山」石召
<br>
<br>　　相逢唯道在，谁不共知贫。归路分残雨，停舟别故人。
<br>
<br>　　霜明松岭晓，花暗竹房春。亦有栖闲意，何年可寄身。
<br>
<br>　　卷777_15  「早行遇雪」石召
<br>
<br>　　荒郊昨夜雪，羸马又须行。四顾无人迹，鸡鸣第一声。
<br>
<br>　　卷777_16  「送安养阎主簿还竹寺」林
<br>
<br>　　分手怨河梁，南征历汉阳。江山追宋玉，云雨梦襄王。
<br>
<br>　　醉里宜城近，歌中郢路长。更寻栖枳处，犹是念仇香。
<br>
<br>　　卷777_17  「晚投南村」卫叶
<br>
<br>　　客行逢日暮，原野散秋晖。南陌人初断，西林鸟尽归。
<br>
<br>　　暗蓬沙上转，寒叶月中飞。村落无多在，声声近捣衣。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
