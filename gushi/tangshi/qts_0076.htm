<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷七十六
<br>
<br>　　卷76_1  「仪坤庙乐章。永和」徐彦伯
<br>
<br>　　猗若清庙，肃肃荧荧。国荐严祀，坤兴淑灵。
<br>
<br>　　有几在室，有乐在庭。临兹孝享，百禄惟宁。
<br>
<br>　　卷76_2  「仪坤庙乐章。金奏」徐彦伯
<br>
<br>　　阴灵效祉，轩曜降精。祥符淑气，庆集柔明。
<br>
<br>　　瑶俎既列，雕桐发声。徽猷永远，比德皇英。
<br>
<br>　　卷76_3  「拟古三首」徐彦伯
<br>
<br>　　遥裔烟屿鸿，双影旦夕同。交翰倚沙月，和鸣弄江风。
<br>
<br>　　vK若茂芳序，君子从远戎。云生阴海没，花落春潭空。
<br>
<br>　　红泪掩促柱，锦衾罗薰笼。自伤琼草绿，讵惜铅粉红。
<br>
<br>　　裂帛附双燕，为予向辽东。
<br>
<br>　　读书三十载，驰骛周六经。儒衣干时主，忠策献阙廷。
<br>
<br>　　一朝奉休盼，从容厕群英。束身趋建礼，秉笔坐承明。
<br>
<br>　　廨署相填噎，僚吏纷纵横。五日休浣时，屠苏绕玉屏。
<br>
<br>　　橘花覆北沼，桂树交西荣。树栖两鸳鸯，含春向我鸣。
<br>
<br>　　皎洁绮罗艳，便娟丝管清。扰扰天地间，出处各有情。
<br>
<br>　　何必岩石下，枯槁闲此生。
<br>
<br>　　颓光无淹晷，逝水有迅流。绿苔纷易歇，红颜不再求。
<br>
<br>　　歌笑当及春，无令壮志秋。弱年仕关辅，m门豁御沟。
<br>
<br>　　敷愉东城际，婉娈南陌头。荷花娇绿水，杨叶暖青楼。
<br>
<br>　　中有绮罗人，可怜名莫愁。画屏绕金膝，珠帘悬玉钩。
<br>
<br>　　纤指调宝琴，泠泠哀且柔。赠君鸳鸯带，因以ht裘。
<br>
<br>　　窗晓吟日坐，闺夕秉烛游。无作北门客，咄咄怀百忧。
<br>
<br>　　卷76_4  「赠刘舍人古意」徐彦伯
<br>
<br>　　女床s灵鸟，文章世所希。巢君碧梧树，舞君青琐闱。
<br>
<br>　　或言凤池乐，抚翼更西飞。凤池环禁林，仙阁霭沉沉。
<br>
<br>　　璇题激流日，珠缀绵清阴。郁穆丝言重，荧煌台座深。
<br>
<br>　　风张丹黥纾月弄紫庭音。众彩结不散，孤英莫寻。
<br>
<br>　　浩歌在西省，经传恣潜心。
<br>
<br>　　卷76_5  「和李m答宋十一入崖口五渡见赠」徐彦伯
<br>
<br>　　闻有独往客，拂衣捐世心。结欣薄枉渚，撰念萦旧林。
<br>
<br>　　经亘去崖合，冥绵归壑深。琪树环碧彩，金潭生翠阴。
<br>
<br>　　沿洄弄沙榜，诡仄眺明岑。夕闻桂里猿，晓玩松上禽。
<br>
<br>　　杂佩蕴孤袖，琼敷缀双襟。我怀沧洲想，懿尔白云吟。
<br>
<br>　　秉愿理方协，存期迹易寻。兹言庶不负，为报岩中琴。
<br>
<br>　　卷76_6  「雪」徐彦伯
<br>
<br>　　雪暗穷海云，洒空纷似露。朔风吹故里，宛转玉阶树。
<br>
<br>　　孤妾调玉瑟，早寒生锦衿。况君张罗幕，愁坐北庭阴。
<br>
<br>　　卷76_7  「比干墓」徐彦伯
<br>
<br>　　大位天下宝，维贤国之镇。殷道微而在，受辛纂颓胤。
<br>
<br>　　山鸣鬼又哭，地裂川亦震。r黩皆佞谀，虔刘尽英隽。
<br>
<br>　　孤卿帝叔父，特进贞而顺。玉床逾皓洁，铜柱方R{.
<br>
<br>　　奉国历三朝，观窍明一瞬。季代猖狂主，蓄怒提白刃。
<br>
<br>　　之子弥忠谠，愤然更勇进。抚膺誓陨越，知死故不吝。
<br>
<br>　　已矣竟剖心，哲妇亦同殉。骊龙暴双骨，太岳摧孤仞。
<br>
<br>　　周发次商郊，冤骸悲莫。锋剑剿遗孽，报复一何迅。
<br>
<br>　　驻罕歌淑灵，命徒封旅榇。自尔衔幽酷，于嗟流景骏。
<br>
<br>　　丘坟被宿莽，坛髟捣闪住Ｕ旯劢浔闭鳎维皇念忠信。
<br>
<br>　　荒坟护草木，刻桷吹煨烬。代远恩更崇，身颓名益振。
<br>
<br>　　帝词书乐石，国馔罗芳衅。伟哉烈士图，奇英千古徇。
<br>
<br>　　卷76_8  「题东山子李m碑阴二首」徐彦伯
<br>
<br>　　陇嶂萦紫气，金光赫氛氲。美人含遥霭，桃李芳自薰。
<br>
<br>　　图高黄鹤羽，宝夺骊龙群。忽惊薤露曲，掩噎东山云。
<br>
<br>　　回也实夭折，贾生亦脆促。今复哀若人，危光迅风烛。
<br>
<br>　　夜台沦清镜，穷尘埋结绿。何以赠下泉，生刍唯一束。
<br>
<br>　　卷76_9  「淮亭吟」徐彦伯
<br>
<br>　　贞寂虑兮淮山幽，怜芳若兮揽中洲。崩湍委咽日夜流，
<br>
<br>　　孤客危坐心自愁。矧鹤唳兮风晓，复猿鸣兮霜秋。
<br>
<br>　　熠耀飞兮蟋蟀吟，倚清瑟兮横凉琴。撷瑶芳兮吊楚水，
<br>
<br>　　弄琪树兮歌越岑。山JE兮隈曲，水涓涟兮洞汨。
<br>
<br>　　金光延起兮骤兴没，青苔竟兮绿O歇。
<br>
<br>　　绿O歇兮凋朱颜，美人寂历兮何时闲，
<br>
<br>　　君不见可怜桐柏上，丰茸桂树花满山。
<br>
<br>　　卷76_10  「芳树」徐彦伯
<br>
<br>　　玉花珍簟上，金缕画屏开。晓月怜筝柱，春风忆镜台。
<br>
<br>　　筝柱春风吹晓月，芳树落花朝暝歇。稿砧刀头未有期，
<br>
<br>　　攀条拭泪坐相思。
<br>
<br>　　卷76_11  「游禁苑幸临渭亭遇雪应制」徐彦伯
<br>
<br>　　玉律藏冰候，彤阶飞雪时。日寒消不尽，风定舞还迟。
<br>
<br>　　琼树留宸瞩，璇花入睿词。悬知穆天子，黄竹谩言诗。
<br>
<br>　　卷76_12  「奉和送金城公主适西蕃应制」徐彦伯
<br>
<br>　　凤怜箫曲，鸾闺念掌珍。羌庭遥筑馆，庙策重和亲。
<br>
<br>　　星转银河夕，花移玉树春。圣心凄送远，留跸望征尘。
<br>
<br>　　卷76_13  「幸白鹿观应制」徐彦伯
<br>
<br>　　凤舆乘八景，龟向三仙。日月移平地，云霞缀小天。
<br>
<br>　　金童擎紫药，玉女献青莲。花洞留宸赏，还旗绕夕烟。
<br>
<br>　　卷76_14  「胡无人行」徐彦伯
<br>
<br>　　十月繁霜下，征人远凿空。云摇锦车节，海照角端弓。
<br>
<br>　　暗碛埋沙树，冲飙卷塞蓬。方随膜拜入，歌舞玉门中。
<br>
<br>　　卷76_15  「婕妤」徐彦伯
<br>
<br>　　君恩忽断绝，妾思终未央。巾栉不可见，枕席空馀香。
<br>
<br>　　窗暗网罗白，阶秋苔藓黄。应门寂已闭，流涕向昭阳。
<br>
<br>　　卷76_16  「采莲曲」徐彦伯
<br>
<br>　　妾家越水边，摇艇入江烟。既觅同心侣，复采同心莲。
<br>
<br>　　折藕丝能脆，开花叶正圆。春歌弄明月，归棹落花前。
<br>
<br>　　卷76_17  「孤烛叹（一作闺怨）」徐彦伯
<br>
<br>　　切切夜闺冷，微微孤烛然。玉盘红泪滴，金烬彩光圆。
<br>
<br>　　暖手缝轻素，苟晷断弦。相思咽不语，回向锦屏眠。
<br>
<br>　　卷76_18  「闺怨」徐彦伯
<br>
<br>　　征客戍金微，愁闺独掩扉。尘埃生半榻，花絮落残机。
<br>
<br>　　褪暖蚕初卧，巢昏燕欲归。春风日向尽，衔涕作征衣。
<br>
<br>　　卷76_19  「饯唐州高使君赴任」徐彦伯
<br>
<br>　　香萼媚红滋，垂条萦绿丝。情人拂瑶袂，共惜此芳时。
<br>
<br>　　XZ已踯躅，鸟隼方葳蕤。予望太守，流润及京师。
<br>
<br>　　卷76_20  「奉和幸新丰温泉宫应制」徐彦伯
<br>
<br>　　姬典歌时迈，虞篇记省方。何如黑帝月，玄览白云乡。
<br>
<br>　　翠仗萦船岸，明旆应i阳。风摇花g彩，雪艳宝戈芒。
<br>
<br>　　御陌开函次，离宫夹树行。桂枝笼[，松叶覆堂皇。
<br>
<br>　　仙石含珠液，温池孕璧房。涌疑神瀵溢，澄若帝台浆。
<br>
<br>　　独沸流常热，潜蒸气转香。青坛环玉L，红础铄金光。
<br>
<br>　　藻曜凝芳洁，葳蕤献淑祥。五龙归宝算，九扈叶时康。
<br>
<br>　　同预华封老，中衢祝圣皇。
<br>
<br>　　卷76_21  「同韦舍人元旦早朝」徐彦伯
<br>
<br>　　夕转清壶漏，晨惊长乐钟。逶迤纶禁客，假寐守铜龙。
<br>
<br>　　予亦趋三殿，肩随谒九重。繁珂接曙响，华剑比春容。
<br>
<br>　　相问韶光歇，弥怜芳意浓。愿言乘日旰，携手即云峰。
<br>
<br>　　卷76_22  「侍宴韦嗣立山庄应制」徐彦伯
<br>
<br>　　鼎臣休浣隙，方外结遥心。别业青霞境，孤潭碧树林。
<br>
<br>　　每驰东墅策，遥弄北溪琴。帝眷纾时豫，台园赏岁阴。
<br>
<br>　　移銮明月沼，张组白云岑。御酒瑶觞落，仙坛竹径深。
<br>
<br>　　三光悬圣藻，五等冠朝簪。自昔皇恩感，咸言独自今。
<br>
<br>　　卷76_23  「送特进李峤入都庙」徐彦伯
<br>
<br>　　特进三公下，台臣百揆先。孝图开寝石，祠主卜牲筵。
<br>
<br>　　恩级青纶赐，徂装紫橐悬。绸缪金鼎席，宴饯玉潢川。
<br>
<br>　　北斗分征路，东山起赠篇。乐池歌绿藻，梁苑藉红荃。
<br>
<br>　　骑转商岩日，旌摇关塞烟。庙堂须鲠议，锦节伫来旋。
<br>
<br>　　卷76_24  「春闺」徐彦伯
<br>
<br>　　戍客戍清波，幽闺幽思多。暗梁闻语燕，夜烛见飞蛾。
<br>
<br>　　宝鸭藏脂粉，金屏缀绮罗。裁衣卷纹素，织锦度鸣梭。
<br>
<br>　　有使通西极，缄书寄北河。年光只恐尽，征战莫蹉跎。
<br>
<br>　　卷76_25  「奉和兴庆池戏竞渡应制」徐彦伯
<br>
<br>　　夹道传呼翊翠虬，天回日转御芳洲。青潭晓霭笼仙跸，
<br>
<br>　　红屿晴花隔彩旒。香溢金杯环广坐，声传妓舸匝中流。
<br>
<br>　　群臣相庆嘉鱼乐，共哂横汾歌吹秋。
<br>
<br>　　卷76_26  「苑中遇雪应制」徐彦伯
<br>
<br>　　千钟圣酒御筵披，六出祥英乱绕枝。
<br>
<br>　　即此神仙对琼圃，何烦辙迹向瑶池。
<br>
<br>　　卷76_27  「上巳日祓禊渭滨应制」徐彦伯
<br>
<br>　　晴风丽日满芳洲，柳色春筵祓锦流。
<br>
<br>　　皆言侍跸横汾宴，暂似乘槎天汉游。
<br>
<br>　　卷76_28  「夜宴安乐公主新宅应制」徐彦伯
<br>
<br>　　凤楼开阖引明光，花酎连添醉益香。
<br>
<br>　　欲知帝女薰天贵，金柯玉柱夜成行。
<br>
<br>　　卷76_29  「饯唐永昌」徐彦伯
<br>
<br>　　金溪碧水玉潭沙，凫舄翩翩弄日华。
<br>
<br>　　斗鸡香陌行春倦，为摘东园桃李花。
<br>
<br>　　卷76_30  「侍宴桃花园」徐彦伯
<br>
<br>　　源水丛花无数开，丹跗红萼间青梅。
<br>
<br>　　从今结子三千岁，预喜仙游复摘来。
<br>
<br>　　卷76_31  「石淙」徐彦伯
<br>
<br>　　碧淀红涔嶂间，淙嵌成湾。琪树v娟花未落，
<br>
<br>　　银芝咤露初还。八风行殿开仙榜，七景飞舆下石关。
<br>
<br>　　张茑席云平圃宴，j煌金记蕴名山。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
