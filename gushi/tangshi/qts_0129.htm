<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百二十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百二十九
<br>
<br>　　卷129_1  「古离别」王缙
<br>
<br>　　下阶欲离别，相对映兰丛。含辞未及吐，泪落兰丛中。
<br>
<br>　　高堂静秋日，罗衣飘暮风。谁能待明月，回首见床空。
<br>
<br>　　卷129_2  「青雀歌」王缙
<br>
<br>　　林间青雀儿，来往翩翩绕一枝。
<br>
<br>　　莫言不解衔环报，但问君恩今若为。
<br>
<br>　　卷129_3  「同王昌龄裴迪游青龙寺昙壁上人兄院集和兄维」王缙
<br>
<br>　　林中空寂舍，阶下终南山。高卧一床上，回看六合间。
<br>
<br>　　浮云几处灭，飞鸟何时还。问义天人接，无心世界闲。
<br>
<br>　　谁知大隐者，兄弟自追攀。
<br>
<br>　　卷129_4  「别辋川别业」王缙
<br>
<br>　　山月晓仍在，林风凉不绝。殷勤如有情，惆怅令人别。
<br>
<br>　　卷129_5  「与卢员外象过崔处士兴宗林亭」王缙
<br>
<br>　　身名不问十年馀，老大谁能更读书。
<br>
<br>　　林中独酌邻家酒，门外时闻长者车。
<br>
<br>　　卷129_6  「九日作」王缙
<br>
<br>　　莫将边地比京都，八月严霜草已枯。
<br>
<br>　　今日登高樽酒里，不知能有菊花无。
<br>
<br>　　卷129_7  「送孙秀才（以下二首一作王维诗）」王缙
<br>
<br>　　帝城风日好，况复建平家。玉枕双纹簟，金盘五色瓜。
<br>
<br>　　山中无鲁酒，松下饭胡麻。莫厌田家苦，归期远复赊。
<br>
<br>　　卷129_8  「游悟真寺」王缙
<br>
<br>　　闻道黄金地，仍开白玉田。掷山移巨石，咒岭出飞泉。
<br>
<br>　　猛虎同三径，愁猿学四禅。买香然绿桂，乞火蹈红莲。
<br>
<br>　　草色摇霞上，松声泛月边。山河穷百二，世界接三千。
<br>
<br>　　梵宇聊凭视，王城遂渺然。灞陵才出树，渭水欲连天。
<br>
<br>　　远县分朱郭，孤村起白烟。望云思圣主，披雾忆群贤。
<br>
<br>　　薄宦惭尸素，终身拟尚玄。谁知草庵客，曾和柏梁篇。
<br>
<br>　　卷129_9  「青龙寺昙壁上人院集」裴迪
<br>
<br>　　灵境信为绝，法堂出尘氛。自然成高致，向下看浮云。
<br>
<br>　　迤逦峰岫列，参差闾井分。林端远堞见，风末疏钟闻。
<br>
<br>　　吾师久禅寂，在世超人群。
<br>
<br>　　卷129_10  「青雀歌」裴迪
<br>
<br>　　动息自适性，不曾妄与燕雀群。幸忝g鸾早相识，
<br>
<br>　　何时提携致青云。
<br>
<br>　　卷129_11  「游感化寺昙兴上人山院」裴迪
<br>
<br>　　不远灞陵边，安居向十年。入门穿竹径，留客听山泉。
<br>
<br>　　鸟啭深林里，心闲落照前。浮名竟何益，从此愿栖禅。
<br>
<br>　　卷129_12  「夏日过青龙寺谒操禅师」裴迪
<br>
<br>　　安禅一室内，左右竹亭幽。有法知不染，无言谁敢酬。
<br>
<br>　　鸟飞争向夕，蝉噪已先秋。烦暑自兹适，清凉何所求。
<br>
<br>　　卷129_13  「春日与王右丞过新昌里访吕逸人不遇」裴迪
<br>
<br>　　恨不逢君出荷蓑，青松白屋更无他。陶令五男曾不有，
<br>
<br>　　蒋生三径枉相过。芙蓉曲沼春流满，薜荔成帷晚霭多。
<br>
<br>　　闻说桃源好迷客，不如高卧眄庭柯。
<br>
<br>　　卷129_14  「辋川集二十首。孟城坳」裴迪
<br>
<br>　　结庐古城下，时登古城上。古城非畴昔，今人自来往。
<br>
<br>　　卷129_15  「辋川集二十首。华子冈」裴迪
<br>
<br>　　落日松风起，还家草露。云光侵履迹，山翠拂人衣。
<br>
<br>　　卷129_16  「辋川集二十首。文杏馆」裴迪
<br>
<br>　　迢迢文杏馆，跻攀日已屡。南岭与北湖，前看复回顾。
<br>
<br>　　卷129_17  「辋川集二十首。斤竹岭」裴迪
<br>
<br>　　明流纡且直，绿筱密复深。一径通山路，行歌望旧岑。
<br>
<br>　　卷129_18  「辋川集二十首。鹿柴」裴迪
<br>
<br>　　日夕见寒山，便为独往客。不知深林事，但有迹。
<br>
<br>　　卷129_19  「辋川集二十首。木兰柴」裴迪
<br>
<br>　　苍苍落日时，鸟声乱溪水。缘溪路转深，幽兴何时已。
<br>
<br>　　卷129_20  「辋川集二十首。茱萸c」裴迪
<br>
<br>　　飘香乱椒桂，布叶间檀栾。云日虽回照，森沉犹自寒。
<br>
<br>　　卷129_21  「辋川集二十首。宫槐陌」裴迪
<br>
<br>　　门前宫槐陌，是向欹湖道。秋来山雨多，落叶无人扫。
<br>
<br>　　卷129_22  「辋川集二十首。临湖亭」裴迪
<br>
<br>　　当轩弥暄，孤月正裴回。谷口猿声发，风传入户来。
<br>
<br>　　卷129_23  「辋川集二十首。南」裴迪
<br>
<br>　　孤舟信一泊，南湖水岸。落日下崦嵫，清波殊淼漫。
<br>
<br>　　卷129_24  「辋川集二十首。欹湖」裴迪
<br>
<br>　　空阔湖水广，青荧天色同。舣舟一长啸，四面来清风。
<br>
<br>　　卷129_25  「辋川集二十首。柳浪」裴迪
<br>
<br>　　映池同一色，逐吹散如丝。结阴既得地，何谢陶家时。
<br>
<br>　　卷129_26  「辋川集二十首。栾家濑」裴迪
<br>
<br>　　濑声喧极浦，沿涉向南津。泛泛鸥凫渡，时时欲近人。
<br>
<br>　　卷129_27  「辋川集二十首。金屑泉」裴迪
<br>
<br>　　萦s澹不流，金碧如可拾。迎晨含素华，独往事朝汲。
<br>
<br>　　卷129_28  「辋川集二十首。白石滩」裴迪
<br>
<br>　　石复临水，弄波情未极。日下川上寒，浮云澹无色。
<br>
<br>　　卷129_29  「辋川集二十首。北」裴迪
<br>
<br>　　南山北下，结宇临欹湖。每欲采樵去，扁舟出菰蒲。
<br>
<br>　　卷129_30  「辋川集二十首。竹里馆」裴迪
<br>
<br>　　来过竹里馆，日与道相亲。出入唯山鸟，幽深无世人。
<br>
<br>　　卷129_31  「辋川集二十首。辛夷坞」裴迪
<br>
<br>　　绿堤春草合，王孙自留玩。况有辛夷花，色与芙蓉乱。
<br>
<br>　　卷129_32  「辋川集二十首。漆园」裴迪
<br>
<br>　　好闲早成性，果此谐宿诺。今日漆园游，还同庄叟乐。
<br>
<br>　　卷129_33  「辋川集二十首。椒园」裴迪
<br>
<br>　　丹刺I人衣，芳香留过客。幸堪调鼎用，愿君垂采摘。
<br>
<br>　　卷129_34  「辋口遇雨忆终南山因献王维」裴迪
<br>
<br>　　积雨晦空曲，平沙灭浮彩。辋水去悠悠，南山复何在。
<br>
<br>　　卷129_35  「崔九欲往南山马上口号与别（一作留别王维）」裴迪
<br>
<br>　　归山深浅去，须尽丘壑美。莫学武陵人，暂游桃源里。
<br>
<br>　　卷129_36  「与卢员外象过崔处士兴宗林亭」裴迪
<br>
<br>　　乔柯门里自成阴，散发窗中曾不簪。
<br>
<br>　　逍遥且喜从吾事，荣宠从来非我心。
<br>
<br>　　卷129_37  「西塔寺陆羽茶泉」裴迪
<br>
<br>　　竟陵西塔寺，踪迹尚空虚。不独支公住，曾经陆羽居。
<br>
<br>　　草堂荒产蛤，茶井冷生鱼。一汲清泠水，高风味有馀。
<br>
<br>　　卷129_38  「同王右丞送瑗公南归」崔兴宗
<br>
<br>　　行苦神亦秀，泠然G上松。铜瓶与竹杖，来自祝融峰。
<br>
<br>　　常愿入灵岳，藏经访遗踪。南归见长老，且为说心胸。
<br>
<br>　　卷129_39  「青雀歌」崔兴宗
<br>
<br>　　青扈绕青林，翩Q陋体一微禽。
<br>
<br>　　不应常在藩篱下，他日凌云谁见心。
<br>
<br>　　卷129_40  「和王维敕赐百官樱桃」崔兴宗
<br>
<br>　　未央朝谒正逶迤，天上樱桃锡此时。朱实初传九华殿，
<br>
<br>　　繁花旧杂万年枝。未胜晏子江南橘，莫比潘家大谷梨。
<br>
<br>　　闻道令人好颜色，神农本草自应知。
<br>
<br>　　卷129_41  「留别王维」崔兴宗
<br>
<br>　　驻马欲分襟，清寒御沟上。前山景气佳，独往还惆怅。
<br>
<br>　　卷129_42  「酬王维卢象见过林亭」崔兴宗
<br>
<br>　　穷巷空林常闭关，悠然独卧对前山。
<br>
<br>　　今朝忽枉嵇生驾，倒屣开门遥解颜。
<br>
<br>　　卷129_43  「送大理正摄御史判凉州别驾」苑咸
<br>
<br>　　天子念西疆，咨君去不遑。垂银棘庭印，持斧柏台纲。
<br>
<br>　　雪下天山白，泉枯塞草黄。伫闻河陇外，还继海沂康。
<br>
<br>　　卷129_44  「酬王维」苑咸
<br>
<br>　　莲花梵字本从天，华省仙郎早悟禅。三点成伊犹有想，
<br>
<br>　　一观如幻自忘筌。为文已变当时体，入用还推间气贤。
<br>
<br>　　应同罗汉无名欲，故作冯唐老岁年。
<br>
<br>　　卷129_45  「寻西山隐者不遇（一作山行寻隐者不遇）」丘为
<br>
<br>　　绝顶一茅茨，直上三十里。扣关无僮仆，窥室唯案几。
<br>
<br>　　若非巾柴车，应是钓秋水。差池不相见，黾勉空仰止。
<br>
<br>　　草色新雨中，松声晚窗里。及兹契幽绝，自足荡心耳。
<br>
<br>　　虽无宾主意，颇得清净理。兴尽方下山，何必待之子。
<br>
<br>　　卷129_46  「题农父庐舍」丘为
<br>
<br>　　东风何时至，已绿湖上山。湖上春已早，田家日不闲。
<br>
<br>　　沟塍流水处，耒耜平芜间。薄暮饭牛罢，归来还闭关。
<br>
<br>　　卷129_47  「泛若耶G」丘为
<br>
<br>　　结庐若耶里，左右若耶水。无日不钓鱼，有时向城市。
<br>
<br>　　溪中水流急，渡口水流宽。每得樵风便，往来殊不难。
<br>
<br>　　一川草长绿，四时那得辨。短褐衣妻儿，馀粮及鸡犬。
<br>
<br>　　日暮鸟雀稀，稚子呼牛归。住处无邻里，柴门独掩扉。
<br>
<br>　　卷129_48  「湖中寄王侍御」丘为
<br>
<br>　　日日湖水上，好登湖上楼。终年不向郭，过午始梳头。
<br>
<br>　　尝自爱杯酒，得无相献酬。小僮能脍鲤，少妾事莲舟。
<br>
<br>　　每有南浦信，仍期后月游。方春转摇荡，孤兴时淹留。
<br>
<br>　　骢马真傲吏，然无所求。晨趋玉阶下，心许沧江流。
<br>
<br>　　少别如昨日，何言经数秋。应知方外事，独往非悠悠。
<br>
<br>　　卷129_49  「登润州城」丘为
<br>
<br>　　天末江城晚，登临客望迷。春潮平岛屿，残雨隔虹U.
<br>
<br>　　鸟与孤帆远，烟和独树低。乡山何处是，目断广陵西。
<br>
<br>　　卷129_50  「寻庐山崔征君」丘为
<br>
<br>　　日高鸡犬静，门掩向寒塘。夜竹深茅宇，秋亭冷石床。
<br>
<br>　　住山年已远，服药寿偏长。虚弃浮生者，相逢益自伤。
<br>
<br>　　卷129_51  「留别王维（一作王维留别丘为诗）」丘为
<br>
<br>　　归鞍白云外，缭绕出前山。今日又明日，自知心不闲。
<br>
<br>　　亲劳簪组送，欲趁莺花还。一步一回首，迟迟向近关。
<br>
<br>　　卷129_52  「竹下残雪」丘为
<br>
<br>　　一点消未尽，孤月在竹阴。晴光夜转莹，寒气晓仍深。
<br>
<br>　　还对读书牖，且关乘兴心。已能依此地，终不傍瑶琴。
<br>
<br>　　卷129_53  「送阎校书之越」丘为
<br>
<br>　　南入剡中路，草云应转微。湖边好花照，山口细泉飞。
<br>
<br>　　此地饶古迹，世人多忘归。经年松雪在，永日世情稀。
<br>
<br>　　芸阁应相望，芳时不可违。
<br>
<br>　　卷129_54  「省试夏日可畏（一作张籍诗）」丘为
<br>
<br>　　赫赫温风扇，炎炎夏日徂。火威驰迥野，畏景烁遥途。
<br>
<br>　　势矫翔阳翰，功分造化炉。禁城千品烛，黄道一轮孤。
<br>
<br>　　落照频空簟，馀晖卷夕梧。如何倦游子，中路独踟蹰。
<br>
<br>　　卷129_55  「左掖梨花（同王维、皇甫冉赋）」丘为
<br>
<br>　　冷艳全欺雪，馀香乍入衣。春风且莫定，吹向玉阶飞。
<br>
<br>　　卷129_56  「渡汉江（一作戴叔伦诗，题作江行）」丘为
<br>
<br>　　漾舟汉江上，挂席候风生。临泛何容与，爱此江水清。
<br>
<br>　　芦洲隐遥嶂，露日映孤城。自顾疏野性，难忘鸥鸟情。
<br>
<br>　　聊复与时顾，暂欲解尘缨。跋涉非吾愿，虚怀浩已盈。
<br>
<br>　　卷129_57  「冬至下寄舍弟时应赴入京（杂言）」丘为
<br>
<br>　　去去知未远，依依甚初别。他乡至下心，昨夜阶前雪。
<br>
<br>　　终日读书仍少孤，家贫兄弟未当途。适远才过宿舂料，
<br>
<br>　　相随惟一平头奴。男儿出门事四海，立身世业文章在。
<br>
<br>　　莫漫忆柴扉，驷马高车朝紫微。江南驿使不曾断，
<br>
<br>　　迎前为尔非春衣。
<br>
<br>　　卷129_58  「送晁补阙归日本国」赵骅
<br>
<br>　　西掖承休浣，东隅返故林。来称郯子学，归是越人吟。
<br>
<br>　　马上秋郊远，舟中曙海阴。知君怀魏阙，万里独摇心。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
