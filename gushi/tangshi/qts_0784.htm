<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百八十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百八十四
<br>
<br>　　卷784_1  「长宁公主宅流杯」景龙文馆士
<br>
<br>　　凭高瞰迥足怡心，菌阁桃源不暇寻。
<br>
<br>　　馀雪依林成玉树，残点岫即瑶岑。
<br>
<br>　　卷784_2  「侍宴桃花园咏桃花应制」神龙从臣
<br>
<br>　　源水丛花无数开，丹跗红萼间青梅。
<br>
<br>　　从今结子三千岁，预喜仙游复摘来。
<br>
<br>　　卷784_3  「玉龙子诗」天宝时人
<br>
<br>　　圣运潜符瑞玉龙，自兴云雨更无踪。
<br>
<br>　　不如渭水沙中得，争保銮舆复九重。
<br>
<br>　　卷784_4  「寄兄」僖宗北省官
<br>
<br>　　涉江今日恨偏多，援笔长吁欲奈何。
<br>
<br>　　倘使泪流西去得，便应添作锦江波。
<br>
<br>　　卷784_5  「题屈原祠」洪州将军
<br>
<br>　　苍藤古木几经春，旧祀祠堂小水滨。
<br>
<br>　　行客谩陈三酎酒，大夫元是独醒人。
<br>
<br>　　卷784_6  「题端正树」贞元文士
<br>
<br>　　昔日偏沾雨露荣，德皇西幸赐嘉名。
<br>
<br>　　马嵬此去无多地，合向杨妃冢上生。
<br>
<br>　　卷784_7  「寄内诗」河北士人
<br>
<br>　　握笔题诗易，荷戈征戍难。惯从鸳被暖，怯向雁门寒。
<br>
<br>　　瘦尽宽衣带，啼多渍枕檀。试留青黛著，回日画眉看。
<br>
<br>　　卷784_8  「代妻答诗（一作女郎葛鸦儿作）」河北士人
<br>
<br>　　蓬鬓荆钗世所稀，布裙犹是嫁时衣。
<br>
<br>　　胡麻好种无人种，合是归时底不归。
<br>
<br>　　卷784_9  「丙申岁诗」元和举子
<br>
<br>　　元和天子丙申年，三十三人同得仙。
<br>
<br>　　袍似烂银文似锦，相将白日上青天。
<br>
<br>　　卷784_10  「刺安南事诗」懿宗朝举子
<br>
<br>　　南荒不择吏，致我交趾覆。联绵三四年，致我交趾辱。
<br>
<br>　　懦者斗则退，武者兵益黩。军容满天下，战将多金玉。
<br>
<br>　　刮得齐民疮，分为猛士禄。雄雄许昌师，忠武冠其族。
<br>
<br>　　去为万骑风，住为一川肉。时有残卒回，千门万户哭。
<br>
<br>　　哀声动闾里，怨气成山谷。谁能听鼓声，不忍看金镞。
<br>
<br>　　念此堪泪流，悠悠颍川绿。
<br>
<br>　　卷784_11  「歌」白衫举子
<br>
<br>　　执板狂歌乞个钱，尘中流浪且随缘。
<br>
<br>　　直饶到老常如此，犹胜危时弄化权。
<br>
<br>　　卷784_12  「睹野花思京师旧游」唐末朝士
<br>
<br>　　曾过街西看牡丹，牡丹才谢便心阑。
<br>
<br>　　如今变作村园眼，鼓子花开也喜欢。
<br>
<br>　　卷784_13  「哥舒歌」西鄙人
<br>
<br>　　北斗七星高，哥舒夜带刀。至今窥牧马，不敢过临洮。
<br>
<br>　　卷784_14  「答人」太上隐者
<br>
<br>　　偶来松树下，高枕石头眠。山中无历日，寒尽不知年。
<br>
<br>　　卷784_15  「向竹吟」黄山隐
<br>
<br>　　积尘为太山，掬水成东海。富贵有时乖，希夷无日改。
<br>
<br>　　绛节出崆峒，霓衣发光彩。古者有七贤，六个今何在。
<br>
<br>　　卷784_16  「歌」婺州山中人
<br>
<br>　　静居青嶂里，高啸紫烟中。尘世连仙界，琼田前路通。
<br>
<br>　　卷784_17  「五子之歌」同谷子
<br>
<br>　　邦惟固本自安宁，临下常须驭朽惊。
<br>
<br>　　何事十旬游不返，祸胎从此召殷兵。
<br>
<br>　　酒色声禽号四荒，那堪峻宇又雕墙。
<br>
<br>　　静思今古为君者，未或因兹不灭亡。
<br>
<br>　　唯彼陶唐有冀方，少年都不解思量。
<br>
<br>　　如今算得当时事，首为盘游乱纪纲。
<br>
<br>　　明明我祖万邦君，典则贻将示子孙。
<br>
<br>　　惆怅太康荒坠后，覆宗绝祀灭其门。
<br>
<br>　　仇雠万姓遂无依，颜厚何曾解忸怩。
<br>
<br>　　五子既歌邦已失，一场前事悔难追。
<br>
<br>　　卷784_18  「献公佐诗」崔公佐客
<br>
<br>　　破额幞头衫也穿，使君犹许对华筵。
<br>
<br>　　今朝幸倚文章守，遮莫青蛾笑揭天。
<br>
<br>　　卷784_19  「赠妓茂英」洛中举子
<br>
<br>　　忆昔当初过柳楼，茂英年小尚娇羞。隔窗未省闻高语，
<br>
<br>　　对镜曾窥学上头。一别中原俱老大，再来南国见风流。
<br>
<br>　　弹弦酌酒话前事，零落碧云生暮愁。
<br>
<br>　　卷784_20  「又赠」洛中举子
<br>
<br>　　少插花枝少下筹，须防女伴妒风流。
<br>
<br>　　坐中若打占相令，除却尚书莫点头。
<br>
<br>　　卷784_21  「寄故姬」江陵士子
<br>
<br>　　阴云幂幂下阳台，惹著襄王更不回。五度看花空有泪，
<br>
<br>　　一心如结不曾开。纤萝自合依芳树，覆水宁思返旧杯。
<br>
<br>　　惆怅高丽坡底宅，春光无复下山来。
<br>
<br>　　卷784_22  「吟」织锦人
<br>
<br>　　学织缭绫功未多，乱拈机杼错抛梭。
<br>
<br>　　莫教官锦行家见，把此文章笑杀他。
<br>
<br>　　卷784_23  「句」织锦人
<br>
<br>　　如今不重文章士，莫把文章夸向人。
<br>
<br>　　卷784_24  「送南中尉」吏部选人
<br>
<br>　　羡君初拜职，嗟我独无名。且是正员尉，全胜兼试卿。
<br>
<br>　　卷784_25  「题紫微观」建业卜者
<br>
<br>　　昨日朝天过紫微，醮坛风冷杏花稀。
<br>
<br>　　碧桃泥我传消息，何事人间更不归。
<br>
<br>　　卷784_26  「题邓仙客墓」天峤游人
<br>
<br>　　鹤老芝田鸡在笼，上清那与俗尘同。
<br>
<br>　　既言白日升仙去，何事人间有殡宫。
<br>
<br>　　卷784_27  「题故翠微宫」骊山游人
<br>
<br>　　翠微寺本翠微宫，楼阁亭台几十重。
<br>
<br>　　天子不来僧又去，樵夫时倒一株松。
<br>
<br>　　卷784_28  「吟」衡州舟子
<br>
<br>　　野鹊滩西一棹孤，月光遥接洞庭湖。
<br>
<br>　　堪嗟回雁峰前过，望断家山一字无。
<br>
<br>　　卷784_29  「月夜」华山老人
<br>
<br>　　涧水泠泠声不绝，溪流茫茫野花发。
<br>
<br>　　自去自来人不知，归时常对空山月。
<br>
<br>　　卷784_30  「终南（一作陈季卿诗）」终南山翁
<br>
<br>　　霜鹤鸣时夕风急，乱鸦又向寒林集。
<br>
<br>　　此君辍棹悲且吟，独对莲花一峰立。
<br>
<br>　　卷784_31  「大庆堂赐宴元有诗呈吴越王」吴越人
<br>
<br>　　非为亲贤展绮筵，恒常宁敢恣游盘。绿搓杨柳绵初软，
<br>
<br>　　红晕樱桃粉未干。谷鸟乍啼声似涩，甘霖方霁景犹寒。
<br>
<br>　　笙歌风紧人酣醉，却绕珍丛烂熳看。
<br>
<br>　　卷784_32  「又和」吴越人
<br>
<br>　　樱桃花下会亲贤，风远铜壶转露盘。蝶下粉墙梅乍折，
<br>
<br>　　蚁浮金芯颇迅伞Ｔ坪突鹤嗳声咽，珠箔低垂水影寒。
<br>
<br>　　狂简斐然吟咏足，却邀群彦重吟看。
<br>
<br>　　卷784_33  「再和」吴越人
<br>
<br>　　我有嘉宾宴乍欢，画帘纹细凤双盘。影笼沼b修篁密，
<br>
<br>　　声透笙歌羯鼓干。散后便依书箧寐，渴来潜想玉壶寒。
<br>
<br>　　樱桃零落红桃媚，更俟旬馀共醉看。
<br>
<br>　　卷784_34  「重和」吴越人
<br>
<br>　　冷宴殷勤展小园，舞柔软彩虬盘。d花尽日疑头重，
<br>
<br>　　病酒经宵觉口干。嘉树倚楼青琐暗，晚云藏雨碧山寒。
<br>
<br>　　文章天子文章别，八采卢郎未可看。
<br>
<br>　　卷784_35  「御制春游长句」吴越人
<br>
<br>　　天意分明道已光，春游嘉景胜仙乡。玉炉烟直风初静，
<br>
<br>　　银汉云销日正长。柳带似眉全展绿，杏苞似脸半开香。
<br>
<br>　　黄莺历历啼红树，紫燕关关语画梁。低槛晚晴笼翡翠，
<br>
<br>　　小池波暖浴鸳鸯。马嘶广陌贪新草，人醉花堤怕夕阳。
<br>
<br>　　比屋管弦呈妙曲，连营罗绮斗时妆。全吴霸越千年后，
<br>
<br>　　独此升平显万方。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
