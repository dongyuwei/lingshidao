<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百二十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百二十九
<br>
<br>　　卷629_1  「和袭美友人许惠酒以诗征之」陆龟蒙
<br>
<br>　　冻醪初漉嫩如春，轻蚁漂漂杂蕊尘。
<br>
<br>　　得伴方平同一醉，明朝应作蔡经身。
<br>
<br>　　卷629_2  「闻圆载上人挟儒书洎释典归日本国，更作一绝以送」陆龟蒙
<br>
<br>　　九流三藏一时倾，万轴光凌渤噬。
<br>
<br>　　从此遗编东去后，却应荒外有诸生。
<br>
<br>　　卷629_3  「闲吟」陆龟蒙
<br>
<br>　　闲吟料得三更尽，始把孤灯背竹窗。
<br>
<br>　　一夜西风高浪起，不教归梦过寒江。
<br>
<br>　　卷629_4  「秘色越器」陆龟蒙
<br>
<br>　　九秋风露越窑开，夺得千峰翠色来。
<br>
<br>　　好向中宵盛沆瀣，共嵇中散斗遗杯。
<br>
<br>　　卷629_5  「景阳宫井」陆龟蒙
<br>
<br>　　古堞烟埋宫井树，陈主吴姬堕泉处。
<br>
<br>　　舜没苍梧万里云，却不闻将二妃去。
<br>
<br>　　卷629_6  「江南二首」陆龟蒙
<br>
<br>　　便风船尾香粳熟，细雨层头赤鲤跳。
<br>
<br>　　待得江餐闲望足，日斜方动木兰桡。
<br>
<br>　　村边紫豆花垂次，岸上红梨叶战初。
<br>
<br>　　莫怪烟中重回首，酒家青一行书。
<br>
<br>　　卷629_7  「溪思雨中」陆龟蒙
<br>
<br>　　雨映前山万P丝，橹声冲破似鸣机。
<br>
<br>　　无端织得愁成段，堪作骚人酒病衣。
<br>
<br>　　卷629_8  「江城夜泊」陆龟蒙
<br>
<br>　　漏移寒箭丁丁急，月挂虚弓霭霭明。
<br>
<br>　　此夜离魂堪射断，更须江笛两三声。
<br>
<br>　　卷629_9  「宫人斜」陆龟蒙
<br>
<br>　　草著愁烟似不春，晚莺哀怨问行人。
<br>
<br>　　须知一种埋香骨，犹胜昭君作虏尘。
<br>
<br>　　卷629_10  「送棋客」陆龟蒙
<br>
<br>　　满目山川似势棋，况当秋雁正斜飞。
<br>
<br>　　金门若召羊玄保，赌取江东太守归。
<br>
<br>　　卷629_11  「汉宫词」陆龟蒙
<br>
<br>　　招灵阁上霓旌绝，柏梁台中珠翠稠。
<br>
<br>　　一身三十六宫夜，露滴玉盘青桂秋。
<br>
<br>　　卷629_12  「上清」陆龟蒙
<br>
<br>　　玉林风露寂寥清，仙妃对月闲吹笙。
<br>
<br>　　新篁冷涩曲未尽，细拂云枝栖凤惊。
<br>
<br>　　卷629_13  「秋荷」陆龟蒙
<br>
<br>　　蒲茸承露有佳色，茭叶束烟如效颦。
<br>
<br>　　盈盈一水不得渡，冷翠遗香愁向人。
<br>
<br>　　卷629_14  「有别二首」陆龟蒙
<br>
<br>　　且将丝wf系兰舟，醉下烟汀减去愁。
<br>
<br>　　江上有楼君莫上，落花随浪正东流。
<br>
<br>　　池上已看莺舌默，云间应即雁翰开。
<br>
<br>　　唯愁别后当风立，万树将秋入恨来。
<br>
<br>　　卷629_15  「病中晓思」陆龟蒙
<br>
<br>　　月堕霜西竹井寒，辘轳丝冻下瓶难。
<br>
<br>　　幽人病久浑成渴，愁见龙书一鼎干。
<br>
<br>　　卷629_16  「送友人之湖上」陆龟蒙
<br>
<br>　　故人溪上有渔舟，竿倚风O夜不收。
<br>
<br>　　欲寄一函聊问讯，洪乔宁作置书邮。
<br>
<br>　　卷629_17  「寒日逢僧」陆龟蒙
<br>
<br>　　瘦胫高褰梵亚幔野塘风劲锡环鸣。
<br>
<br>　　如何不向深山里，坐拥闲云过一生。
<br>
<br>　　卷629_18  「冬柳」陆龟蒙
<br>
<br>　　柳汀斜对野人窗，零落衰条傍晓江。
<br>
<br>　　正是霜风飘断处，寒鸥惊起一双双。
<br>
<br>　　卷629_19  「寄友人」陆龟蒙
<br>
<br>　　敬亭寒夜溪声里，同听先生讲太玄。
<br>
<br>　　上得云梯不回首，钓竿犹在五湖边。
<br>
<br>　　卷629_20  「岛树」陆龟蒙
<br>
<br>　　波涛漱苦盘根浅，风雨飘多著叶迟。
<br>
<br>　　迥出孤烟残照里，鹭鹚相对立高枝。
<br>
<br>　　卷629_21  「头陀僧」陆龟蒙
<br>
<br>　　万峰围绕一峰深，向此长修苦行心。
<br>
<br>　　自扫雪中归鹿迹，天明恐被猎人寻。
<br>
<br>　　卷629_22  「晚渡」陆龟蒙
<br>
<br>　　半波风雨半波晴，渔曲飘秋野调清。
<br>
<br>　　各样莲船逗村去，笠檐蓑袂有残声。
<br>
<br>　　卷629_23  「赠老僧二首」陆龟蒙
<br>
<br>　　枯貌自同霜里木，馀生唯指佛前灯。
<br>
<br>　　少时写得坐禅影，今见问人何处僧。
<br>
<br>　　自有家山供衲线，不离溪曲取庵茅。
<br>
<br>　　旧曾闻说林中鸟，定后长来顶上巢。
<br>
<br>　　卷629_24  「忆山泉」陆龟蒙
<br>
<br>　　一夜寒声来梦里，平明著屐到声边。
<br>
<br>　　心期盛夏同过此，脱却荷衣石上眠。
<br>
<br>　　卷629_25  「白芙蓉」陆龟蒙
<br>
<br>　　澹然相对却成劳，月染风裁个个高。
<br>
<br>　　似说玉皇亲谪堕，至今犹著水霜袍。
<br>
<br>　　卷629_26  「严光钓台」陆龟蒙
<br>
<br>　　片帆竿外揖清风，石立云孤万古中。
<br>
<br>　　不是狂奴为故态，仲华争得黑头公。
<br>
<br>　　卷629_27  「读陈拾遗集」陆龟蒙
<br>
<br>　　蓬颗何时与恨平，蜀江衣带蜀山轻。
<br>
<br>　　寻闻骑士枭黄祖，自是无人祭祢衡。
<br>
<br>　　卷629_28  「吴宫怀古」陆龟蒙
<br>
<br>　　香径长洲尽棘丛，奢云艳雨只悲风。
<br>
<br>　　吴王事事须亡国，未必西施胜六宫。
<br>
<br>　　卷629_29  「送琴客之建康」陆龟蒙
<br>
<br>　　蕙风杉露共泠泠，三峡寒泉漱玉清。
<br>
<br>　　君到南朝访遗事，柳家双锁旧知名。
<br>
<br>　　卷629_30  「闺怨」陆龟蒙
<br>
<br>　　白袷行人又远游，日斜空上映花楼。
<br>
<br>　　愁丝堕絮相逢著，绊惹春风卒未休。
<br>
<br>　　卷629_31  「丁香」陆龟蒙
<br>
<br>　　江上悠悠人不问，十年云外醉中身。
<br>
<br>　　殷勤解却丁香结，纵放繁枝散诞春。
<br>
<br>　　卷629_32  「种蒲」陆龟蒙
<br>
<br>　　杜若溪边手自移，旋抽烟剑碧参差。
<br>
<br>　　何时织得孤帆去，悬向秋风访所思。
<br>
<br>　　卷629_33  「范蠡」陆龟蒙
<br>
<br>　　平吴专越祸胎深，岂是功成有去心。
<br>
<br>　　勾践不知嫌鸟喙，归来犹自铸良金。
<br>
<br>　　卷629_34  「山僧二首」陆龟蒙
<br>
<br>　　山藓几重生草履，涧泉长自满铜瓶。
<br>
<br>　　时将如意敲眠虎，遣向林间坐听经。
<br>
<br>　　一夏不离苍岛上，秋来频话石城南。
<br>
<br>　　思归瀑布声前坐，却把松枝拂旧庵。
<br>
<br>　　卷629_35  「上云乐」陆龟蒙
<br>
<br>　　青丝作i桂为船，白兔捣药虾蟆丸。
<br>
<br>　　便浮天汉泊星渚，回首笑君承露盘。
<br>
<br>　　卷629_36  「新秋杂题六首。眠」陆龟蒙
<br>
<br>　　一簟临窗薤叶秋，小帘风荡半离钩。
<br>
<br>　　魂清雨急梦难到，身在五湖波上头。
<br>
<br>　　卷629_37  「新秋杂题六首。行」陆龟蒙
<br>
<br>　　寻人直到月坞北，觅鹤便过云峰西。
<br>
<br>　　只今犹有疏野调，但绕莓苔风雨畦。
<br>
<br>　　卷629_38  「新秋杂题六首。倚」陆龟蒙
<br>
<br>　　橘下凝情香染巾，竹边留思露摇身。
<br>
<br>　　背烟垂首尽日立，忆得山中无事人。
<br>
<br>　　卷629_39  「新秋杂题六首。吟」陆龟蒙
<br>
<br>　　忆山摇膝石上晚，怀古掉头溪畔凉。
<br>
<br>　　有时得句一声发，惊起鹭鹚和夕阳。
<br>
<br>　　卷629_40  「新秋杂题六首。食」陆龟蒙
<br>
<br>　　日午空斋带睡痕，水蔬山药荐盘飧。
<br>
<br>　　林乌信我无机事，长到而今下石盆。
<br>
<br>　　卷629_41  「新秋杂题六首。坐」陆龟蒙
<br>
<br>　　偶避蝉声来隙地，忽随鸿影入辽天。
<br>
<br>　　闲僧不会寂寥意，道学西方人坐禅。
<br>
<br>　　卷629_42  「新沙」陆龟蒙
<br>
<br>　　渤噬中涨小堤，官家知后海鸥知。
<br>
<br>　　蓬莱有路教人到，应亦年年税紫芝。
<br>
<br>　　卷629_43  「邺宫词二首」陆龟蒙
<br>
<br>　　魏武平生不好香，枫胶蕙炷洁宫房。
<br>
<br>　　可知遗令非前事，却有馀薰在绣囊。
<br>
<br>　　花飞蝶骇不愁人，水殿云廊别置春。
<br>
<br>　　晓日靓妆千骑女，白樱桃下紫纶巾。
<br>
<br>　　卷629_44  「古别离」陆龟蒙
<br>
<br>　　仙人左手把长箭，欲射日乌乌不栖。
<br>
<br>　　何事离情畏明发，一心唯恨汝南鸡。
<br>
<br>　　卷629_45  「高道士」陆龟蒙
<br>
<br>　　峨眉道士风骨峻，手把玉皇书一通。
<br>
<br>　　东游借得琴高鲤，骑入蓬莱清浅中。
<br>
<br>　　卷629_46  「蔬食」陆龟蒙
<br>
<br>　　孔融不要留残脍，庾悦无端吝子鹅。
<br>
<br>　　香稻熟来秋菜嫩，伴僧餐了听云和。
<br>
<br>　　卷629_47  「寄远」陆龟蒙
<br>
<br>　　缥梨花谢莺口吃，黄犊少年人未归。
<br>
<br>　　画扇红弦相掩映，独看斜月下帘衣。
<br>
<br>　　卷629_48  「山中僧」陆龟蒙
<br>
<br>　　手关一室翠微里，日暮白云栖半间。
<br>
<br>　　白云朝出天际去，若比老僧犹未闲。
<br>
<br>　　卷629_49  「洞宫秋夕」陆龟蒙
<br>
<br>　　浓霜打叶落地声，南溪石泉细泠泠。
<br>
<br>　　洞宫寂寞人不去，坐见月生云母屏。
<br>
<br>　　卷629_50  「连昌宫词二首。门」陆龟蒙
<br>
<br>　　金铺零落兽I空，斜掩双扉细草中。
<br>
<br>　　日暮鸟归宫树绿，不闻鸦轧闭春风。
<br>
<br>　　卷629_51  「连昌宫词二首。阶」陆龟蒙
<br>
<br>　　草没苔封叠翠斜，坠红千叶拥残霞。
<br>
<br>　　年年直为秋霖苦，滴陷青珉隐起花。
<br>
<br>　　卷629_52  「怀宛陵旧游」陆龟蒙
<br>
<br>　　陵阳佳地昔年游，谢x青山李白楼。
<br>
<br>　　唯有日斜溪上思，酒旗风影落春流。
<br>
<br>　　卷629_53  「松石晓景图」陆龟蒙
<br>
<br>　　霜骨云根惨淡愁，宿烟封著未全收。
<br>
<br>　　将归与说文通后，写得松江岸上秋。
<br>
<br>　　卷629_54  「钓车」陆龟蒙
<br>
<br>　　小轮轻线妙无双，曾伴幽人酒一缸。
<br>
<br>　　洛客见诗如有问，辗烟冲雨过桐江。
<br>
<br>　　卷629_55  「漉酒巾」陆龟蒙
<br>
<br>　　靖节高风不可攀，此巾犹坠冻醪间。
<br>
<br>　　偏宜雪夜山中戴，认取时情与醉颜。
<br>
<br>　　卷629_56  「华阳巾」陆龟蒙
<br>
<br>　　莲花峰下得佳名，云褐相兼上鹤翎。
<br>
<br>　　须是古坛秋霁后，静焚香炷礼寒星。
<br>
<br>　　卷629_57  「方响」陆龟蒙
<br>
<br>　　击霜寒玉乱丁丁，花底秋风拂坐生。
<br>
<br>　　王母闲看汉天子，满猗兰殿佩环声。
<br>
<br>　　卷629_58  「白鹭」陆龟蒙
<br>
<br>　　雪然飞下立苍苔，应伴江鸥拒我来。
<br>
<br>　　见欲扁舟摇荡去，倩君先作水云媒。
<br>
<br>　　卷629_59  「溪行」陆龟蒙
<br>
<br>　　晚天寒雨上滩时，他已扬z我尚迟。
<br>
<br>　　自是樯低帆幅少，溪风终不两般吹。
<br>
<br>　　卷629_60  「太湖叟」陆龟蒙
<br>
<br>　　细桨轻船卖石归，酒痕狼藉遍苔衣。
<br>
<br>　　攻车战舰繁如织，不肯回头问是非。
<br>
<br>　　卷629_61  「答友人」陆龟蒙
<br>
<br>　　荆卿雄骨化为尘，燕市应无共饮人。
<br>
<br>　　能脱ht来换酒，五湖赊与一年春。
<br>
<br>　　卷629_62  「偶作」陆龟蒙
<br>
<br>　　酒信巧为缲病绪，花音长作嫁愁媒。
<br>
<br>　　也知愁病堪回避，争奈流莺唤起来。
<br>
<br>　　卷629_63  「春思二首」陆龟蒙
<br>
<br>　　竹外麦烟愁漠漠，短翅啼禽飞魄魄。
<br>
<br>　　此时忆著千里人，独坐支颐看花落。
<br>
<br>　　江南酒熟清明天，高高绿旆当风悬。
<br>
<br>　　谁家无事少年子，满面落花犹醉眠。
<br>
<br>　　卷629_64  「访僧不遇」陆龟蒙
<br>
<br>　　棹倚东林欲问禅，远公飞锡未应还。
<br>
<br>　　蒙庄弟子相看笑，何事空门亦有关。
<br>
<br>　　卷629_65  「谢山泉」陆龟蒙
<br>
<br>　　决决春泉出洞霞，石坛封寄野人家。
<br>
<br>　　草堂尽日留僧坐，自向前溪摘茗芽。
<br>
<br>　　卷629_66  「洞宫夕（一作华阳观）」陆龟蒙
<br>
<br>　　月午山空桂花落，华阳道士云衣薄。
<br>
<br>　　石坛香散步虚声，杉云清泠滴栖鹤。
<br>
<br>　　卷629_67  「峡客行」陆龟蒙
<br>
<br>　　万仞峰排千剑束，孤舟夜系峰头宿。
<br>
<br>　　蛮溪雪坏蜀江倾，滟朝来大如屋。
<br>
<br>　　卷629_68  「江边」陆龟蒙
<br>
<br>　　江边日晚潮烟上，树里鸦鸦桔槔响。
<br>
<br>　　无因得似灌园翁，十亩春蔬一藜杖。
<br>
<br>　　卷629_69  「帘」陆龟蒙
<br>
<br>　　枕映疏容晚向欹，秋烟脉脉雨微微。
<br>
<br>　　逆风障燕寻常事，不学人前当妓衣。
<br>
<br>　　卷629_70  「开元杂题七首。玉龙子」陆龟蒙
<br>
<br>　　何代奇工碾玉英，细髯纤角尽雕成。
<br>
<br>　　烟乾雾悄君心苦，风雨长随一掷声。
<br>
<br>　　卷629_71  「开元杂题七首。照夜白」陆龟蒙
<br>
<br>　　雪虬轻骏步如飞，一练腾光透月旗。
<br>
<br>　　应笑穆王抛万乘，踏风鞭露向瑶池。
<br>
<br>　　卷629_72  「开元杂题七首。舞马」陆龟蒙
<br>
<br>　　月窟龙孙四百蹄，骄骧轻步应金@.曲终似要君王宠，回望红楼不敢嘶。
<br>
<br>　　卷629_73  「开元杂题七首。杂伎」陆龟蒙
<br>
<br>　　拜象驯犀角抵豪，星丸霜剑出花高。
<br>
<br>　　六宫争近乘舆望，珠翠三千拥赭袍。
<br>
<br>　　卷629_74  「开元杂题七首。雪衣女」陆龟蒙
<br>
<br>　　嫩红钩曲雪花攒，月殿栖时片影残。
<br>
<br>　　自说夜来春梦恶，学持金偈玉栏干。
<br>
<br>　　卷629_75  「开元杂题七首。绣岭宫」陆龟蒙
<br>
<br>　　绣岭花残翠倚空，碧窗瑶砌旧行宫。
<br>
<br>　　闲乘小驷浓阴下，时举金鞭半袖风。
<br>
<br>　　卷629_76  「开元杂题七首。汤泉」陆龟蒙
<br>
<br>　　暖殿流汤数十间，玉渠香细浪回环。
<br>
<br>　　上皇初解云衣浴，珠棹时敲瑟瑟山。
<br>
<br>　　卷629_77  「题杜秀才水亭」陆龟蒙
<br>
<br>　　晓和风露立晴烟，只恐腥魂鸲刺臁
<br>
<br>　　云肆有龙君若买，便敲初日铸金钱。
<br>
<br>　　卷629_78  「翠碧」陆龟蒙
<br>
<br>　　红襟翠翰两参差，径拂烟华上细枝。
<br>
<br>　　春水渐生鱼易得，莫辞风雨坐多时。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
