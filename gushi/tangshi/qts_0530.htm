<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百三十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷五百三十
<br>
<br>　　卷530_1  「南亭与首公宴集（一作与群公宴南亭）」许浑
<br>
<br>　　秋来水上亭，几处似岩扃。戏鸟翻江叶，游龟带绿萍。
<br>
<br>　　管弦心戚戚，罗绮鬓星星。行乐非吾事，西斋尚有萤。
<br>
<br>　　卷530_2  「早发寿安次永寿渡」许浑
<br>
<br>　　东西车马尘，巩洛与咸秦。山月夜行客，水烟朝渡人。
<br>
<br>　　树凉风皓皓，滩浅石磷磷。会待功名就，扁舟寄此身。
<br>
<br>　　卷530_3  「泊松江渡（一作南游泊船江驿）」许浑
<br>
<br>　　漠漠故宫地，月凉风露幽。鸡鸣荒戍晓，雁过古城秋。
<br>
<br>　　杨柳北归路，蒹葭南渡舟。去乡今已远，更上望京楼。
<br>
<br>　　卷530_4  「送鱼思别处士归有怀（一作南亭送张祜）」许浑
<br>
<br>　　宴罢众宾散，长歌携一卮。溪亭相送远，山郭独归迟。
<br>
<br>　　风槛夕云散，月轩寒露滋。病来双鬓白，不是旧离时。
<br>
<br>　　卷530_5  「重经姑苏怀古二首（一作杜牧之诗）」许浑
<br>
<br>　　越兵驱绮罗，越女唱吴歌。宫尽燕声少，台荒麋迹多。
<br>
<br>　　茱萸垂晓露，菡萏落秋波。无复君王醉，满城颦翠蛾。
<br>
<br>　　香径绕吴宫，千帆落照中。鹳鸣山欲雨，鱼跃水多风。
<br>
<br>　　城带晚莎绿，池连秋蓼红。当年国门外，谁识伍员忠。
<br>
<br>　　卷530_6  「将赴京师，留题孙处士山居二首」许浑
<br>
<br>　　草堂近西郭，遥对敬亭开。枕腻海云起，簟凉山雨来。
<br>
<br>　　高歌怀地肺，远赋忆天台。应学相如志，终须驷马回。
<br>
<br>　　西岩有高兴，路僻几人知。松荫花开晚，山寒酒熟迟。
<br>
<br>　　游从随野鹤，休息遇灵龟。长见邻翁说，容华似旧时。
<br>
<br>　　卷530_7  「下第寓居崇圣寺感事」许浑
<br>
<br>　　怀土泣京华，旧山归路赊。静依禅客院，幽学野人家。
<br>
<br>　　林晚鸟争树，园春蝶护花。东门有闲地，谁种邵平瓜。
<br>
<br>　　卷530_8  「晓发天井关寄李师晦」许浑
<br>
<br>　　山在水滔滔，流年欲二毛。湘潭归梦远，燕赵客程劳。
<br>
<br>　　露晓红兰重，云晴碧树高。逢秋正多感，万里别同袍。
<br>
<br>　　卷530_9  「喜远书」许浑
<br>
<br>　　端居换时节，离恨隔龙泷。苔色上春阁，柳阴移晚窗。
<br>
<br>　　寄怀因桂水，流泪极枫江。此日南来使，金盘鱼一双。
<br>
<br>　　卷530_10  「怀江南同志」许浑
<br>
<br>　　南国别经年，云晴波接天。蒲深戏，花暖鹧鸪眠。
<br>
<br>　　竹暗湘妃庙，枫阴楚客船。唯应洞庭月，万里共婵娟。
<br>
<br>　　卷530_11  「洛中秋日」许浑
<br>
<br>　　故国无归处，官闲忆远游。吴僧秣陵寺，楚客洞庭舟。
<br>
<br>　　久病先知雨，长贫早觉秋。壮心能几许，伊水更东流。
<br>
<br>　　卷530_12  「将赴京师蒜山津送客还荆渚」许浑
<br>
<br>　　尊前万里愁，楚塞与皇州。云识潇湘雨，风知杜秋。
<br>
<br>　　潮平犹倚棹，月上更登楼。他日沧浪水，渔歌对白头。
<br>
<br>　　卷530_13  「潼关兰若」许浑
<br>
<br>　　来往几经过，前轩枕大河。远帆春水阔，高寺夕阳多。
<br>
<br>　　蝶影下红药，鸟声喧绿萝。故山归未得，徒咏采芝歌。
<br>
<br>　　卷530_14  「玩残雪寄江南尹刘大夫」许浑
<br>
<br>　　艳阳无处避，皎洁不成容。素质添瑶水，清光散玉峰。
<br>
<br>　　眠鸥犹恋草，栖鹤未离松。闻在金銮望，群仙对九重。
<br>
<br>　　卷530_15  「陪越中使院诸公，镜波馆饯明台裴郑二使君」许浑
<br>
<br>　　倾幕来华馆，淹留二使君。舞移清夜月，歌断碧空云。
<br>
<br>　　海郡楼台接，江船剑戟分。明时自N翥，无复叹离群。
<br>
<br>　　卷530_16  「春泊弋阳」许浑
<br>
<br>　　江行春欲半，孤枕弋阳堤。云暗犹飘雪，潮寒未应溪。
<br>
<br>　　饮猿闻棹散，飞鸟背船低。此路成幽绝，家山巩洛西。
<br>
<br>　　卷530_17  「晨别然上人」许浑
<br>
<br>　　吴僧诵经罢，败衲倚蒲团。钟韵花犹敛，楼阴月向残。
<br>
<br>　　晴山开殿响，秋水卷帘寒。独恨孤舟去，千滩复万滩。
<br>
<br>　　卷530_18  「送客江行」许浑
<br>
<br>　　萧萧芦荻花，郢客独辞家。远棹依山响，危樯转浦斜。
<br>
<br>　　不寒澄浅石，潮落涨虚沙。莫与征徒望，乡园去渐赊。
<br>
<br>　　卷530_19  「将归涂口，宿郁林寺道玄上人院二首」许浑
<br>
<br>　　西岩一磬长，僧起树苍苍。开殿洒寒水，诵经焚晚香。
<br>
<br>　　竹风云渐散，杉露月犹光。无复重来此，归舟凌夕阳。
<br>
<br>　　春寻采药翁，归路宿禅宫。云起客眠处，月残僧定中。
<br>
<br>　　藤花深洞水，槲叶满山风。清境不能住，朝朝惭远公。
<br>
<br>　　卷530_20  「题宣州元处士幽居」许浑
<br>
<br>　　潺绕门水，未省濯缨尘。鸟散千岩曙，蜂来一径春。
<br>
<br>　　杉松还待客，芝X不求人。宁学溪叟，逢时罢隐沦。
<br>
<br>　　卷530_21  「送李秀才」许浑
<br>
<br>　　南楼送郢客，西郭见荆门。凫鹄下寒渚，牛羊归远村。
<br>
<br>　　兰舟倚行棹，桂酒掩馀尊。重此一留宿，前村烟水昏。
<br>
<br>　　卷530_22  「题倪处士旧居」许浑
<br>
<br>　　儒翁九十馀，旧向此山居。生寄一壶酒，死留千卷书。
<br>
<br>　　槛摧新竹少，池浅故莲疏。但有子孙在，带经还荷锄。
<br>
<br>　　卷530_23  「赠梁将军」许浑
<br>
<br>　　曾经黑山虏，一剑出重围。年长穷书意，时清隐钓矶。
<br>
<br>　　高斋云外住，瘦马月中归。唯说乡心苦，春风雁北飞。
<br>
<br>　　卷530_24  「春望思旧游」许浑
<br>
<br>　　适意极春日，南台披薜萝。花光晴漾漾，山色昼峨峨。
<br>
<br>　　湘水美人远，信陵豪客多。唯凭一瓢酒，弹瑟纵高歌。
<br>
<br>　　卷530_25  「病中二首」许浑
<br>
<br>　　三年婴酒渴，高卧似袁安。秋色鬓应改，夜凉心已宽。
<br>
<br>　　风衣藤簟滑，露井竹床寒。卧忆郊扉月，恩深未挂冠。
<br>
<br>　　私归人暂适，扶杖绕西林。风急柳溪响，露寒莎径深。
<br>
<br>　　一身仍白发，万虑只丹心。此意无言处，高窗托素琴。
<br>
<br>　　卷530_26  「姑熟官舍寄汝洛友人」许浑
<br>
<br>　　官静亦无能，平生少面朋。务开唯印吏，公退只棋僧。
<br>
<br>　　药鼎初寒火，书龛欲夜灯。安知北溟水，终日送抟鹏。
<br>
<br>　　卷530_27  「恩德寺」许浑
<br>
<br>　　楼台横复重，犹有半岩空。萝洞浅深水，竹廊高下风。
<br>
<br>　　晴山疏雨后，秋树断云中。未尽平生意，孤帆又向东。
<br>
<br>　　卷530_28  「天竺寺题葛洪井」许浑
<br>
<br>　　羽客炼丹井，井留人已无。旧泉青石下，馀L碧山隅。
<br>
<br>　　云朗镜开匣，月寒冰在壶。仍闻酿仙酒，此水过琼酴。
<br>
<br>　　卷530_29  「朗上人院晨坐」许浑
<br>
<br>　　簟凉襟袖清，月没尚残星。山果落秋院，水花开晓庭。
<br>
<br>　　疏藤风袅袅，圆桂露冥冥。正忆江南寺，岩斋闻诵经。
<br>
<br>　　卷530_30  「送客归湘楚」许浑
<br>
<br>　　无辞一杯酒，昔日与君深。秋色换归鬓，曙光生别心。
<br>
<br>　　桂花山庙冷，枫树水楼阴。此路千馀里，应劳楚客吟。
<br>
<br>　　卷530_31  「过故友旧居」许浑
<br>
<br>　　往年公子宅，夜宴乐难忘。高竹动疏翠，早莲飘暗香。
<br>
<br>　　珠盘凝宝瑟，绮席递华觞。今日皆何处，闭门春草长。
<br>
<br>　　卷530_32  「送客归峡中（一作将赴京师，津亭别萧处士）」许浑
<br>
<br>　　津亭多别离，杨柳半无枝。住接猿啼处，行逢雁过时。
<br>
<br>　　江风r帆急，山月下楼迟。还就西斋宿，烟波劳梦思。
<br>
<br>　　卷530_33  「题冲沼上人院」许浑
<br>
<br>　　笔种松子，数根侵杳冥。天寒犹讲律，雨暗尚寻经。
<br>
<br>　　小殿灯千盏，深炉水一瓶。碧云多别思，休到望溪亭。
<br>
<br>　　卷530_34  「和毕员外雪中见寄」许浑
<br>
<br>　　仙署淹清景，雪华松桂阴。夜凌瑶席宴，春寄玉京吟。
<br>
<br>　　烛晃垂罗幕，香寒重绣衾。相思不相访，烟月剡溪深。
<br>
<br>　　卷530_35  「春醉」许浑
<br>
<br>　　酒x花一树，何暇卓文君。客坐长先饮，公闲半已曛。
<br>
<br>　　水乡春足雨，山郭夜多云。何以参禅理，荣枯尽不闻。
<br>
<br>　　卷530_36  「题岫上人院」许浑
<br>
<br>　　病客与僧闲，频来不掩关。高窗云外树，疏磬雨中山。
<br>
<br>　　离索秋虫响，登临夕鸟还。心知落帆处，明月浙河湾。
<br>
<br>　　卷530_37  「送客南归有怀」许浑
<br>
<br>　　绿水暖青O，湘潭万里春。瓦尊迎海客，铜鼓赛江神。
<br>
<br>　　避雨松枫岸，看云杨柳津。长安一杯酒，座上有归人。
<br>
<br>　　卷530_38  「李生弃官入道因寄」许浑
<br>
<br>　　西岩一径通，知学采芝翁。寒暑丹心外，光阴白发中。
<br>
<br>　　水深鱼避钓，云迥鹤辞笼。坐想还家日，人非井邑空。
<br>
<br>　　卷530_39  「长兴里夏日南邻避暑」许浑
<br>
<br>　　侯门大道傍，蝉噪树苍苍。开锁洞门远，下帘宾馆凉。
<br>
<br>　　栏围红药盛，架引绿萝长。永日一欹枕，故山云水乡。
<br>
<br>　　卷530_40  「送韩校书」许浑
<br>
<br>　　恨与前欢隔，愁因此会同。迹高芸阁吏，名散雪楼翁。
<br>
<br>　　城闭三秋雨，帆飞一夜风。酒醒鲈美，应在竟陵东。
<br>
<br>　　卷530_41  「秋晚登城」许浑
<br>
<br>　　城高不可下，永日一登临。曲槛凉飙急，空楼返照深。
<br>
<br>　　苇花迷夕棹，梧叶散秋砧。谩作归田赋，蹉跎岁欲阴。
<br>
<br>　　卷530_42  「江西郑常侍赴镇之日有寄，因酬和」许浑
<br>
<br>　　来暮亦何愁，金貂在o舟。旆随寒浪动，帆带夕阳收。
<br>
<br>　　布令滕王阁，裁诗郢客楼。即应归凤沼，中外赞天休。
<br>
<br>　　卷530_43  「蒙河南刘大夫见示与吏部张公喜雪酬唱，辄敢攀和」许浑
<br>
<br>　　风度龙山暗，云凝象阙阴。瑞花琼树合，仙草玉苗深。
<br>
<br>　　欲醉梁王酒，先调楚客琴。即应携手去，将此助商霖。
<br>
<br>　　卷530_44  「下第送宋秀才游岐下、杨秀才还江东」许浑
<br>
<br>　　年来不自得，一望几伤心。风转蕙兰色，月移松桂阴。
<br>
<br>　　马随边草远，帆落海云深。明旦各分首，更听梁甫吟。
<br>
<br>　　卷530_45  「南亭偶题」许浑
<br>
<br>　　城下水萦回，潮冲野艇来。鸟惊山果落，龟泛绿萍开。
<br>
<br>　　白首书千卷，朱颜酒一杯。南轩自流涕，不是望燕台。
<br>
<br>　　卷530_46  「与裴三十秀才自越西归望亭阻冻登虎丘山寺精舍」许浑
<br>
<br>　　春草越吴间，心期旦夕还。酒乡逢客病，诗境遇僧闲。
<br>
<br>　　倚棹冰生浦，登楼雪满山。东风不可待，归鬓坐斑斑。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
