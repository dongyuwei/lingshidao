<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百六十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百六十五
<br>
<br>　　卷865_1  「冢上答太宗」慕容垂
<br>
<br>　　我昔胜君昔，君今胜我今。荣华各异代，何用苦追寻。
<br>
<br>　　卷865_2  「遗画工诗」释明解
<br>
<br>　　握手不能别，抚膺聊自伤。痛矣时阴短，悲哉泉路长。
<br>
<br>　　松林惊野吹，荒隧落寒霜。言离何以赠，留心内典章。
<br>
<br>　　卷865_3  「夜吟」巴峡鬼
<br>
<br>　　秋径填黄叶，寒摧露草根。猿声一叫断，客泪数重痕。
<br>
<br>　　卷865_4  「愧谢诗」河湄鬼
<br>
<br>　　我本邯郸士，o役死河湄。不得家人哭，劳君行路悲。
<br>
<br>　　卷865_5  「掷裴武公诗」介胄鬼
<br>
<br>　　屡策羸骖历乱峋，丛岚映日昼如曛。长桥驾险浮天汉，
<br>
<br>　　危栈通岐触岫云。却念淮阴空得计，又嗟忠武不堪闻。
<br>
<br>　　废兴尽系前生数，休f英雄勇冠军。
<br>
<br>　　卷865_6  「死后诗」李叔霁
<br>
<br>　　忽作无期别，沈冥恨有馀。长安虽不远，无信可传书。
<br>
<br>　　卷865_7  「洋州馆夜吟」窦裕
<br>
<br>　　门依楚水岸，身寄洋州馆。望月独相思，尘襟泪痕满。
<br>
<br>　　卷865_8  「献元载」书生
<br>
<br>　　城东城西旧居处，城里飞花乱如絮。
<br>
<br>　　海燕衔泥欲下来，屋里无人却飞去。
<br>
<br>　　卷865_9  「诗二首」虎丘石壁鬼
<br>
<br>　　高松多悲风，萧萧清且哀。南山接幽垄，幽垄空崔嵬。
<br>
<br>　　白日徒昭昭，不照长夜台。虽知生者乐，魂魄安能回。
<br>
<br>　　况复念所亲，恸哭心肝摧。恸哭更何言，哀哉复哀哉。
<br>
<br>　　神仙不可学，形化空游魂。白日非我朝，青松为我门。
<br>
<br>　　虽复隔幽显，犹知念子孙。何以遣悲惋，万物归其根。
<br>
<br>　　寄语世上人，莫厌临芳尊。庄生问枯骨，三乐成虚言。
<br>
<br>　　卷865_10  「祭后见石上诗」虎丘石壁鬼
<br>
<br>　　幽明虽异路，平昔忝攻文。欲知潜昧处，山北两孤坟。
<br>
<br>　　卷865_11  「咏浮云」陆凭
<br>
<br>　　虚虚复空空，瞬息天地中。假合成此像，吾亦非吾躬。
<br>
<br>　　卷865_12  「呈李续」韩m
<br>
<br>　　我有敌国雠，无人可为雪。每至秦陇头，游魂自呜咽。
<br>
<br>　　卷865_13  「和崔侍御」尉佗
<br>
<br>　　千岁荒台隳路隅，一烦太守重椒涂。
<br>
<br>　　感君拂拭意何极，赠尔美妇与明珠。
<br>
<br>　　卷865_14  「赠窦丞」刘溉
<br>
<br>　　冥路杳杳人不知，不用苦说使人悲。
<br>
<br>　　喜得逢君传家信，后会茫茫何处期。
<br>
<br>　　卷865_15  「叙幽冤」郑琼罗
<br>
<br>　　痛填心兮不能语，寸断肠兮诉何处。
<br>
<br>　　春生万物妾不生，更恨香魂不相遇。
<br>
<br>　　卷865_16  「过台城感旧」沈青箱
<br>
<br>　　六代旧山川，兴亡几百年。繁华今寂寞，朝市昔喧阗。
<br>
<br>　　夜月琉璃水，春风卵色天。伤时与怀古，垂泪国门前。
<br>
<br>　　卷865_17  「诗」襄阳举人
<br>
<br>　　流水涓涓芹努芽，织乌西飞客还家。
<br>
<br>　　荒村无人作寒食，殡宫空对棠梨花。
<br>
<br>　　卷865_18  「踏歌」河中鬼
<br>
<br>　　河水流溷溷，山头种荞麦。两个胡孙门底来，
<br>
<br>　　东家阿嫂决一百。
<br>
<br>　　卷865_19  「题少陵别墅」萧微
<br>
<br>　　新构茅斋野涧东，松楸交影足悲风。
<br>
<br>　　人间岁月如流水，何事频行此路中。
<br>
<br>　　卷865_20  「梦张垂赠诗」张省躬
<br>
<br>　　戚戚复戚戚，秋堂百年色。而我独茫茫，荒郊遇寒食。
<br>
<br>　　卷865_21  「秋月联句」商山三丈夫
<br>
<br> 　　秋月圆如镜，                                            ――王步兵
<br>
<br> 　　秋风利似刀。                                            ――萧中郎
<br>
<br>　　秋云轻比絮，                                            ――梁Z
<br>
<br>　　秋草细如毛。                                          ――诸葛长史
<br>
<br>　　卷865_22  「天明联句」
<br>
<br> 　　幽树高高影，                                            ――萧中郎
<br>
<br> 　　山花寂寂香。                                            ――王步兵
<br>
<br> 　　山天遥历历，                                            ――诸葛长史
<br>
<br>　　山水急汤汤。                                          ――梁Z
<br>
<br>　　卷865_23  「赠张E」郑m
<br>
<br>　　昔为吟风啸月人，今为吟风啸月身。
<br>
<br>　　冢坏路边吟啸罢，安知今日又劳神。
<br>
<br>　　卷865_24  「西轩诗」甘露寺鬼
<br>
<br>　　赵壹能为赋，邹阳解献书。可惜西江水，不救辙中鱼。
<br>
<br>　　伟哉横海鳞，壮矣垂天翼。一旦失风水，翻为蝼蚁食。
<br>
<br>　　功遂侔昔人，保退无智力。既涉太行险，兹路信难陟。
<br>
<br>　　握里龙蛇纸上鸾，逡巡千幅不将难。
<br>
<br>　　顾云已往罗隐耄，更有何人逞笔端。
<br>
<br>　　卷865_25  「降巫诗」邵谒
<br>
<br>　　青山山下少年郎，失意当时别故乡。
<br>
<br>　　惆怅不堪回首望，隔溪遥见旧书堂。
<br>
<br>　　卷865_26  「赠雷殿直」石恪
<br>
<br>　　衡阳去此正三年，一路程途甚坦然。深邃门墙三楚外，
<br>
<br>　　清风池馆五峰前。西边市井来商客，东岸汀洲簇钓船。
<br>
<br>　　公退只应无别事，朱陵后洞看神仙。
<br>
<br>　　卷865_27  「吟」富春沙际鬼
<br>
<br>　　w江三十年，潮打形骸朽。家人都不知，何处奠杯酒。
<br>
<br>　　卷865_28  「又吟」富春沙际鬼
<br>
<br>　　莫问我姓名，向君言亦空。潮生沙骨冷，魂魄悲秋风。
<br>
<br>　　卷865_29  「献高骈」赵z7
<br>
<br>　　我昔胜君昔，君今胜我今。人生一世事，何用苦相侵。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
