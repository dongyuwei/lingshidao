<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷三十八
<br>
<br>　　卷38_1  「咏舞」萧德言
<br>
<br>　　低身锵玉，举袖拂罗衣。对檐疑燕起，映雪似花飞。
<br>
<br>　　卷38_2  「过严君平古井」郑世翼
<br>
<br>　　严平本高尚，远蹈古人风。卖卜成都市，流名大汉中。
<br>
<br>　　旧井改人世，寒泉久不通。年多既罢汲，无禽乃遂空。
<br>
<br>　　如何属秋气，唯见落双桐。
<br>
<br>　　卷38_3  「登北邙还望京洛」郑世翼
<br>
<br>　　步登北邙坂，踟蹰聊写望。宛洛盛皇居，规模穷大壮。
<br>
<br>　　三河分设险，两崤资巨防。飞观紫烟中，层台碧云上。
<br>
<br>　　青槐夹驰道，迢迢修且旷。左右多第宅，参差居将相。
<br>
<br>　　清晨谒帝返，车马相追访。胥徒各异流，文物纷殊状。
<br>
<br>　　嚣尘暗天起，箫管从风r.伊余孤且直，生平独沦丧。
<br>
<br>　　山幽有桂丛，何为坐惆怅。
<br>
<br>　　卷38_4  「巫山高」郑世翼
<br>
<br>　　巫山凌太清，i类削成。霏霏暮雨合，霭霭朝云生。
<br>
<br>　　危峰入鸟道，深谷写猿声。别有幽栖客，淹留攀桂情。
<br>
<br>　　卷38_5  「看新婚」郑世翼
<br>
<br>　　初笄梦桃李，新妆应棵贰Ｒ芍鸪云去，翻随暮雨来。
<br>
<br>　　杂佩含风响，丛花隔扇开。娥对此夕，何用久裴回。
<br>
<br>　　卷38_6  「见佳人负钱出路」郑世翼
<br>
<br>　　独负千金价，应从买笑来。只持难发口，经为几人开。
<br>
<br>　　卷38_7  「送金竟陵入蜀」崔信明
<br>
<br>　　金门去蜀道，玉垒望长安。岂言千里远，方寻九折难。
<br>
<br>　　西上君飞盖，东归我挂冠。猿声出峡断，月彩落江寒。
<br>
<br>　　从今与君别，花月几新残。
<br>
<br>　　卷38_8  「句」崔信明
<br>
<br>　　枫落吴江冷。
<br>
<br>　　卷38_9  「侍宴咏石榴」孔绍安
<br>
<br>　　可惜庭中树，移根逐汉臣。只为来时晚，花开不及春。
<br>
<br>　　卷38_10  「咏夭桃」孔绍安
<br>
<br>　　结叶还临影，飞香欲遍空。不意馀花落，翻沉露井中。
<br>
<br>　　卷38_11  「赠蔡君」孔绍安
<br>
<br>　　畴昔同幽谷，伊尔迁乔木。赫奕盛青紫，讨论穷简牍。
<br>
<br>　　卷38_12  「结客少年场行」孔绍安
<br>
<br>　　结客佩吴钩，横行度陇头。雁在弓前落，云从阵后浮。
<br>
<br>　　吴师惊燧象，燕将警奔牛。转蓬飞不息，冰河结未流。
<br>
<br>　　若使三边定，当封万户侯。
<br>
<br>　　卷38_13  「伤顾学士」孔绍安
<br>
<br>　　迢递双崤道，超忽三川湄。此中俱失路，思君不可思。
<br>
<br>　　游人行变橘，逝者遽焚芝。忆昔江湖上，同咏子衿诗。
<br>
<br>　　何言陵谷徙，翻惊邻笛悲。陈根非席卉，帐异书帷。
<br>
<br>　　与善成空说，歼良信在兹。今日严夫子，哀命不哀时。
<br>
<br>　　卷38_14  「别徐永元秀才」孔绍安
<br>
<br>　　金汤既失险，玉石乃同焚。坠叶还相覆，落羽更为群。
<br>
<br>　　岂谓三秋节，重伤千里分。远离弦易转，幽咽水难闻。
<br>
<br>　　欲识相思处，山川间白云。
<br>
<br>　　卷38_15  「落叶（一作孔德绍诗）」孔绍安
<br>
<br>　　早秋惊落叶，飘零似客心。翻飞未肯下，犹言惜故林。
<br>
<br>　　卷38_16  「踏歌词三首」谢偃
<br>
<br>　　春景娇春台，新露泣新梅。春叶参差吐，新花重叠开。
<br>
<br>　　花影飞莺去，歌声度鸟来。倩看飘u雪，何如舞袖回。
<br>
<br>　　逶迤度香阁，顾步出兰闺。欲绕鸳鸯殿，先过桃李蹊。
<br>
<br>　　风带舒还卷，簪花举复低。欲问今宵乐，但听歌声齐。
<br>
<br>　　夜久星沉没，更深月影斜。裙轻才动，鬟薄不胜花。
<br>
<br>　　细风吹宝袂，轻露湿红纱。相看乐未已，兰灯照九华。
<br>
<br>　　卷38_17  「乐府新歌应教」谢偃
<br>
<br>　　青楼绮阁已含春，凝妆艳粉复如神。细细轻裙全漏影，
<br>
<br>　　离离薄扇讵障尘。樽中酒色恒宜满，曲里歌声不厌新。
<br>
<br>　　紫燕欲飞先绕栋，黄莺始U即娇人。撩乱垂丝昏柳陌，
<br>
<br>　　参差浓叶暗桑津。上客莫畏斜光晚，自有西园明月轮。
<br>
<br>　　卷38_18  「奉和出颍至淮应令」蔡允恭
<br>
<br>　　久倦川涂曲，忽此望淮圻。波长泛淼淼，眺迥情依依。
<br>
<br>　　稍觉金乌转，渐见锦帆稀。欲知仁化洽，讴歌满路归。
<br>
<br>　　卷38_19  「和卫尉寺柳」杜之松
<br>
<br>　　汉将本屯营，辽河有戍城。大夫曾取姓，先生亦得名。
<br>
<br>　　高枝拂远雁，疏影度遥星。不辞攀折苦，为入管弦声。
<br>
<br>　　卷38_20  「答王无功冬夜载酒乡馆」崔善为
<br>
<br>　　颁条忝贵郡，悬榻久相望。处士同杨郑，邦君谢李疆。
<br>
<br>　　讵知方拥彗，逢子敬惟桑。明朝蓬户侧，会自谒任棠。
<br>
<br>　　卷38_21  「答王无功九日」崔善为
<br>
<br>　　秋来菊花气，深山客重寻。露叶疑涵玉，风花似散金。
<br>
<br>　　摘来还泛酒，独坐即徐斟。王弘贪自醉，无复觅杨林。
<br>
<br>　　卷38_22  「答王无功问故园」朱仲晦
<br>
<br>　　我从铜州来，见子上京客。问我故乡事，慰子羁旅色。
<br>
<br>　　子问我所知，我对子应识。朋游总强健，童稚各长成。
<br>
<br>　　华宗盛文史，连墙富池亭。独子园最古，旧林间新s.
<br>
<br>　　柳行随堤势，茅斋看地形。竹从去年移，梅是今年荣。
<br>
<br>　　渠水经夏响，石苔终岁青。院果早晚熟，林花先后明。
<br>
<br>　　语罢相叹息，浩然起深情。归哉且五斗，饷子东皋耕。
<br>
<br>　　卷38_23  「从军行」王宏
<br>
<br>　　儿生三日掌上珠，燕颔猿肱李肤。十五学剑北击胡，
<br>
<br>　　羌歌燕筑送城隅。城隅路接伊川驿，河阳渡头邯郸陌。
<br>
<br>　　可怜少年把手时，黄鸟双飞梨花白。秦王筑城三千里，
<br>
<br>　　西自临洮东辽水。山边叠叠黑云飞，海畔莓莓青草死。
<br>
<br>　　从来战斗不求勋，杀身为君君不闻。凤凰楼上吹急管，
<br>
<br>　　落日裴回肠先断。
<br>
<br>　　卷38_24  「文德皇后挽歌」朱子奢
<br>
<br>　　神京背紫陌，缟驷结行c.北去横桥道，西分清渭流。
<br>
<br>　　寒光向垄没，霜气入松楸。今日泉台路，非是濯龙游。
<br>
<br>　　卷38_25  「大T乐」张文收
<br>
<br>　　泪滴珠难尽，容残玉易销。倘随明月去，莫道梦魂遥。
<br>
<br>　　卷38_26  「与琳法师」毛明素
<br>
<br>　　冶长倦缧绁，韩安叹死灰。始验山中木，方知贵不材。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
