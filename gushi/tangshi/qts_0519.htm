<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百一十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百一十九
<br>
<br>　　卷519_1  「立春日」李远
<br>
<br>　　暖日傍帘晓，浓春开箧红。钗斜穿彩燕，罗薄剪春虫。
<br>
<br>　　巧著金刀力，寒侵玉指风。娉婷何处戴，山鬓绿成丛。
<br>
<br>　　卷519_2  「翦彩」李远
<br>
<br>　　翦彩赠相亲，银钗缀凤真。双双衔绶鸟，两两度桥人。
<br>
<br>　　叶逐金刀出，花随玉指新。愿君千万岁，无岁不逢春。
<br>
<br>　　卷519_3  「题僧院」李远
<br>
<br>　　不用问汤休，何人免白头。百年如过鸟，万事尽浮沤。
<br>
<br>　　别绪长牵梦，情由乱种愁。却嫌风景丽，窗外碧云秋。
<br>
<br>　　卷519_4  「观廉女真葬（女真善隶书，常为内中学士）」李远
<br>
<br>　　玉窗抛翠管，轻袖掩银鸾。错落云车断，丁泠金磬寒。
<br>
<br>　　鹤寻深院宿，人借旧书看。寂寞焚香处，红花满石坛。
<br>
<br>　　卷519_5  「闲居」李远
<br>
<br>　　尘事久相弃，沈浮皆不知。牛羊归古巷，燕雀绕疏篱。
<br>
<br>　　买药经年晒，留僧尽日棋。唯忧钓鱼伴，秋水隔波时。
<br>
<br>　　卷519_6  「及第后送家兄游蜀」李远
<br>
<br>　　人谁无远别，此别意多违。正鹄虽言中，冥鸿不共飞。
<br>
<br>　　玉京烟雨断，巴国梦魂归。若过严家濑，殷勤看钓矶。
<br>
<br>　　卷519_7  「送人入蜀」李远
<br>
<br>　　蜀客本多愁，君今是胜游。碧藏云外树，红露驿边楼。
<br>
<br>　　杜魄呼名语，巴江作字流。不知烟雨夜，何处梦刀州。
<br>
<br>　　卷519_8  「游故王驸马池亭」李远
<br>
<br>　　花树杳玲珑，渔舟处处通。醉销罗绮艳，香暖芰荷风。
<br>
<br>　　野鸟翻萍绿，斜桥印水红。子猷箫管绝，谁爱碧鲜浓。
<br>
<br>　　卷519_9  「悲铜雀台」李远
<br>
<br>　　西陵树已尽，铜雀思偏多。雪密疑楼阁，花开想绮罗。
<br>
<br>　　影销堂上舞，声断帐前歌。唯有漳河水，年年旧绿波。
<br>
<br>　　卷519_10  「陪新及第赴同年会」李远
<br>
<br>　　曾攀芳桂英，处处共君行。今日杏园宴，当时天乐声。
<br>
<br>　　柳浓堪系马，花上未藏莺。满座皆仙侣，同年别有情。
<br>
<br>　　卷519_11  「咏雁」李远
<br>
<br>　　早晚辞沙漠，南来处处飞。关山多雨雪，风水损毛衣。
<br>
<br>　　碧海魂应断，红楼信自稀。不知D缴外，留得几行归。
<br>
<br>　　卷519_12  「与碧溪上人别」李远
<br>
<br>　　欲入凤城游，西溪别惠休。色随花旋落，年共水争流。
<br>
<br>　　客思偏来夜，蝉声觉送秋。明朝逢旧侣，唯拟上歌楼。
<br>
<br>　　卷519_13  「赠殷山人」李远
<br>
<br>　　有客抱琴宿，值予多怨怀。啼乌弦易断，啸鹤调难谐。
<br>
<br>　　曲罢月移幌，韵清风满斋。谁能将此妙，一为奏金阶。
<br>
<br>　　卷519_14  「咏壁鱼」李远
<br>
<br>　　鳞细粉光鲜，开书乱眼前。透窗疑漏网，落砚似流泉。
<br>
<br>　　潜穴河图内，吞钩乙字边。莫言G鬣小，食尽白O篇。
<br>
<br>　　卷519_15  「听话丛台」李远
<br>
<br>　　有客新从赵地回，自言曾上古丛台。云遮襄国天边去，
<br>
<br>　　树绕漳河地里来。弦管变成山鸟U，绮罗留作野花开。
<br>
<br>　　金舆玉辇无行迹，风雨惟知长绿苔。
<br>
<br>　　卷519_16  「失鹤」李远
<br>
<br>　　秋风吹却九皋禽，一片闲云万里心。碧落有情应怅望，
<br>
<br>　　青天无路可追寻。来时白云翎犹短，去日丹砂顶渐深。
<br>
<br>　　华表柱头留语后，更无消息到如今。
<br>
<br>　　卷519_17  「赠写御容李长史」李远
<br>
<br>　　玉座尘消砚水清，龙髯不动彩毫轻。初分隆准山河秀，
<br>
<br>　　乍点重瞳日月明。宫女卷帘皆暗认，侍臣开殿尽遥惊。
<br>
<br>　　三朝供奉无人敌，始觉僧繇浪得名。
<br>
<br>　　卷519_18  「赠潼关不下山僧」李远
<br>
<br>　　与君同在苦空间，君得空门我爱闲。禁足已教修雁塔，
<br>
<br>　　终身不拟下鸡山。窗中遥指三千界，枕上斜看百二关。
<br>
<br>　　香茗一瓯从此别，转蓬流水几时还。
<br>
<br>　　卷519_19  「过旧游见双鹤怆然有怀」李远
<br>
<br>　　谢公何岁掩松楸，双鹤依然傍玉楼。朱顶m窕牟萆希
<br>
<br>　　雪毛零落小池头。蓬瀛路断君何在，云水情深我尚留。
<br>
<br>　　他日若来华表上，更添多少令威愁。
<br>
<br>　　卷519_20  「赠友人」李远
<br>
<br>　　凤城烟霭思偏多，曾向刘郎住处过。银烛焰前贪劝酒，
<br>
<br>　　玉箫声里已闻歌。佳人惜别看嘶马，公子含情向翠蛾。
<br>
<br>　　今日重来门巷改，出墙桐树绿婆娑。
<br>
<br>　　卷519_21  「赠南岳僧」李远
<br>
<br>　　曾住衡阳岳寺边，门开江水与云连。数州城郭藏寒树，
<br>
<br>　　一片风帆著远天。猿啸不离行道处，客来皆到卧床前。
<br>
<br>　　今朝惆怅红尘里，惟忆闲陪尽日眠。
<br>
<br>　　卷519_22  「赠弘文杜校书」李远
<br>
<br>　　高倚霞梯万丈馀，共看移步入宸居。晓随g鹭排金锁，
<br>
<br>　　静对铅黄校玉书。漠漠禁烟笼远树，泠泠宫漏响前除。
<br>
<br>　　还闻汉帝亲词赋，好为从容奏子虚。
<br>
<br>　　卷519_23  「听王氏话归州昭君庙」李远
<br>
<br>　　献之闲坐说归州，曾到昭君庙里游。自古行人多怨恨，
<br>
<br>　　至今乡土尽风流。泉如珠泪侵阶滴，花似红妆满岸愁。
<br>
<br>　　河畔犹残翠眉样，有时新月傍帘钩。
<br>
<br>　　卷519_24  「过马嵬山（一作李益诗）」李远
<br>
<br>　　金甲云旗尽日回，仓皇罗袖满尘埃。浓香犹自飘銮辂，
<br>
<br>　　恨魄无因离马嵬。南内宫人悲帐殿，东溟方士问蓬莱。
<br>
<br>　　唯馀坡上弯环月，时送残蛾入帝台。
<br>
<br>　　卷519_25  「吴越怀古」李远
<br>
<br>　　吴越千年奈怨何，两宫清吹作樵歌。姑苏一败云无色，
<br>
<br>　　范蠡长游水自波。霞拂故城疑转旆，月依荒树想苟辍
<br>
<br>　　行人欲问西施馆，江鸟寒飞碧草多。
<br>
<br>　　卷519_26  「长安即事寄友人」李远
<br>
<br>　　绮陌千年思断蓬，今来还宿凤城东。瑶台钟鼓长依旧，
<br>
<br>　　巫陕烟花自不同。千结故心为怨网，万条新景作愁笼。
<br>
<br>　　何时更伴刘郎去，却见夭桃满树红。
<br>
<br>　　卷519_27  「闻明上人逝寄友人」李远
<br>
<br>　　萧寺曾过最上方，碧桐浓叶覆西廊。游人缥缈红衣乱，
<br>
<br>　　座客从容白日长。别后旋成庄叟梦，书来忽报惠休亡。
<br>
<br>　　他时若更相随去，只是含酸对影堂。
<br>
<br>　　卷519_28  「赠咸阳李少府」李远
<br>
<br>　　美貌雄才已少齐，宝书仙简两看题。金刀片片裁新锦，
<br>
<br>　　玉步重重上旧梯。鹏到碧天排雾去，凤游琼树拣枝栖。
<br>
<br>　　蓬瀛宴罢试回首，一望尘中路正迷。
<br>
<br>　　卷519_29  「邻人自金仙观移竹」李远
<br>
<br>　　移居新竹已堪看，逼戚苔得几竿。圆节不教伤粉箨，
<br>
<br>　　低枝犹拟拂霜坛。墙头枝动如烟绿，枕上风来送夜寒。
<br>
<br>　　第一莫教渔父见，且从萧飒满朱栏。
<br>
<br>　　卷519_30  「慈恩寺避暑」李远
<br>
<br>　　香荷疑散麝，风铎似调琴。不觉清凉晚，归人满柳阴。
<br>
<br>　　卷519_31  「读田光传」李远
<br>
<br>　　秦灭燕丹怨正深，古来豪客尽沾襟。
<br>
<br>　　荆卿不了真闲事，辜负田光一片心。
<br>
<br>　　卷519_32  「友人下第因以赠之」李远
<br>
<br>　　刘毅虽然不掷卢，谁人不道解樗蒲。
<br>
<br>　　黄金百万终须得，只有瞪更一呼。
<br>
<br>　　卷519_33  「咏鸳鸯」李远
<br>
<br>　　鸳鸯离别伤，人意似鸳鸯。试取鸳鸯看，多应断寸肠。
<br>
<br>　　卷519_34  「赠筝妓伍卿」李远
<br>
<br>　　轻轻没后更无筝，玉腕红纱到伍卿。
<br>
<br>　　座客满筵都不语，一行哀雁十三声。
<br>
<br>　　卷519_35  「黄陵庙词（一作李群玉诗）」李远
<br>
<br>　　黄陵庙前莎草春，黄陵女儿`裙新。
<br>
<br>　　轻舟小楫唱歌去，水远山长愁杀人。
<br>
<br>　　卷519_36  「句」李远
<br>
<br>　　人事三杯酒，流年一局棋。（《北梦琐言》）。
<br>
<br>　　青山不厌三杯酒，长日惟消一局棋。（《唐语林》）。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
