<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百二十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百二十八
<br>
<br>　　卷628_1  「陌上桑」陆龟蒙
<br>
<br>　　皓齿还如贝色含，长眉亦似烟华贴。
<br>
<br>　　邻娃尽著绣裆襦，独自提筐采蚕叶。
<br>
<br>　　卷628_2  「自遣诗三十首」陆龟蒙
<br>
<br>　　五年重别旧山村，树有交柯犊有孙。
<br>
<br>　　更感卞峰颜色好，晓云才散便当门。
<br>
<br>　　雪下孤村淅淅鸣，病魂无睡洒来清。
<br>
<br>　　心摇只待东窗晓，长愧寒鸡第一声。
<br>
<br>　　多情多感自难忘，只有风流共古长。
<br>
<br>　　座上不遗金带枕，陈王词赋为谁伤。
<br>
<br>　　甫里先生未白头，酒旗犹可战高楼。
<br>
<br>　　长鲸好无因得，乞取作钓舟。
<br>
<br>　　花濑髯掀昏，水边山曲更深村。
<br>
<br>　　终须拣取幽栖处，老桧成双便作门。
<br>
<br>　　阴洞曾为采药行，冷云凝绝烛微明。
<br>
<br>　　玉芝敲折b然堕，合有真人上姓名。
<br>
<br>　　长叹人间发易华，暗将心事许烟霞。
<br>
<br>　　病来前约分明在，药鼎书囊便是家。
<br>
<br>　　酝得秋泉似玉容，比于云液更应浓。
<br>
<br>　　思量北海徐刘辈，枉向人间号酒龙。
<br>
<br>　　羊侃多应自古豪，解盘金槊置纤腰。
<br>
<br>　　纵然此事教双得，不博溪田二顷苗。
<br>
<br>　　偶然携稚看微波，临水春寒一倍多。
<br>
<br>　　便使笔精如逸少，懒能书字换群鹅。
<br>
<br>　　昔闻庄叟迢迢梦，又道韩生苒苒飞。
<br>
<br>　　知有姓名聊寄问，更无言语抱斜晖。
<br>
<br>　　雪侵春事太无端，舞急微还近腊寒。
<br>
<br>　　应是也疑真宰怪，休时犹未遍林峦。
<br>
<br>　　数尺游丝堕碧空，年年长是惹东风。
<br>
<br>　　争知天上无人住，亦有春愁鹤发翁。
<br>
<br>　　谁使寒鸦意绪娇，云情山晚动情l.乱和残照纷纷舞，应索阳乌次第饶。
<br>
<br>　　古往天高事渺茫，争知灵媛不凄凉。
<br>
<br>　　月娥如有相思泪，只待方诸寄两行。
<br>
<br>　　本来云外寄闲身，遂与溪云作主人。
<br>
<br>　　一夜逆风愁四散，晓来零落傍衣巾。
<br>
<br>　　渊明不待公田熟，乘兴先秋解印归。
<br>
<br>　　我为馀粮春未去，到头谁是复谁非。
<br>
<br>　　云拥根株抱石危，斫来文似瘦蛟螭。
<br>
<br>　　幽人带病慵朝起，只向春山尽日欹。
<br>
<br>　　月淡花闲夜已深，宋家微咏若遗音。
<br>
<br>　　重思万古无人赏，露湿清香独满襟。
<br>
<br>　　南岸春田手自农，往来横截半江风。
<br>
<br>　　有时不耐轻桡兴，暂欲蓬山访洛公。
<br>
<br>　　贤达垂竿小隐中，我来真作捕鱼翁。
<br>
<br>　　前溪一夜春流急，已学严滩下钓筒。
<br>
<br>　　水国君王又姓萧，风情由是冠南朝。
<br>
<br>　　灵和殿下巴江柳，十二旒前舞翠条。
<br>
<br>　　强梳蓬鬓整斜冠，片烛光微夜思阑。
<br>
<br>　　天意最饶惆怅事，单栖分付与春寒。
<br>
<br>　　无多药圃近南荣，合有新苗次第生。
<br>
<br>　　稚子不知名品上，恐随春草斗输赢。
<br>
<br>　　一派溪随箬下流，春来无处不汀洲。
<br>
<br>　　漪澜未碧蒲犹短，不见鸳鸯正自由。
<br>
<br>　　山下花明水上曛，一桡青翰破霞文。
<br>
<br>　　越人但爱风流客，绣被何须属鄂君。
<br>
<br>　　妍华须是占时生，准拟差肩不近情。
<br>
<br>　　佳丽几时腰不细，荆王辛苦致宫名。
<br>
<br>　　姹女精神似月孤，敢将容易入洪炉。
<br>
<br>　　人间纵道铅华少，蝶翅新篁未肯无。
<br>
<br>　　贞白求丹变姓名，主恩潜助亦无成。
<br>
<br>　　侯家竟换梁天子，王整徒劳作外兵。
<br>
<br>　　春雨能膏草木肥，就中林野碧含滋。
<br>
<br>　　唯馀病客相逢背，一夜寒声减四肢。
<br>
<br>　　卷628_3  「别墅怀归」陆龟蒙
<br>
<br>　　东去沧溟百里馀，沿江潮信到吾庐。
<br>
<br>　　就中家在蓬山下，一日堪凭两寄书。
<br>
<br>　　卷628_4  「野井」陆龟蒙
<br>
<br>　　朱阁前头露井多，碧梧桐下美人过。
<br>
<br>　　寒泉未必能如此，奈有银瓶素绠何。
<br>
<br>　　卷628_5  「南征」陆龟蒙
<br>
<br>　　丞相南征定有无，幕中谁是骋良图。
<br>
<br>　　遥知贼胆纵横破，绕帐生犀一万株。
<br>
<br>　　卷628_6  「北渡」陆龟蒙
<br>
<br>　　江客柴门枕浪花，鸣机寒橹任呕哑。
<br>
<br>　　轻舟过去真堪画，惊起鸬鹚一阵斜。
<br>
<br>　　卷628_7  「夜泊咏栖鸿」陆龟蒙
<br>
<br>　　可怜霜月暂相依，莫向衡阳趁逐飞。
<br>
<br>　　同是江南寒夜客，羽毛单薄稻粱微。
<br>
<br>　　卷628_8  「早行」陆龟蒙
<br>
<br>　　水寒孤棹触天文，直似乘槎去问津。
<br>
<br>　　纵使碧虚无限好，客星名字也愁人。
<br>
<br>　　卷628_9  「木兰堂（一作李商隐诗）」陆龟蒙
<br>
<br>　　洞庭波浪渺无津，日日征帆送远人。
<br>
<br>　　几度木兰舟上望，不知元是此花身。
<br>
<br>　　卷628_10  「和袭美春夕陪崔谏议樱桃园宴」陆龟蒙
<br>
<br>　　佳人芳树杂春蹊，花外烟髟陆サ汀
<br>
<br>　　几度艳歌清欲转，流莺惊起不成栖。
<br>
<br>　　卷628_11  「和袭美松江早春」陆龟蒙
<br>
<br>　　柳下江餐待好风，暂时还得狎渔翁。
<br>
<br>　　一生无事烟波足，唯有沙边水勃公。
<br>
<br>　　卷628_12  「和袭美女坟湖（即吴王葬女之所）」陆龟蒙
<br>
<br>　　水平波淡绕回塘，鹤殉人沉万古伤。
<br>
<br>　　应是离魂双不得，至今沙上少鸳鸯。
<br>
<br>　　卷628_13  「和袭美泰伯庙」陆龟蒙
<br>
<br>　　故国城荒德未荒，年年椒奠湿中堂。
<br>
<br>　　迩来父子争天下，不信人间有让王。
<br>
<br>　　卷628_14  「和袭美木兰院次韵」陆龟蒙
<br>
<br>　　苦吟清漏迢迢极，月过花西尚未眠。
<br>
<br>　　犹忆故山欹警枕，夜来呜咽似流泉。
<br>
<br>　　卷628_15  「和袭美重题蔷薇」陆龟蒙
<br>
<br>　　华自古不得久，况是倚春春已空。
<br>
<br>　　更被夜来风雨恶，满阶狼藉没多红。
<br>
<br>　　卷628_16  「和袭美春夕酒醒」陆龟蒙
<br>
<br>　　几年无事傍江湖，醉倒黄公旧酒垆。
<br>
<br>　　觉后不知明月上，满身花影倩人扶。
<br>
<br>　　卷628_17  「和袭美木兰后池三咏。重台莲花」陆龟蒙
<br>
<br>　　水国烟乡足芰荷，就中芳瑞此难过。
<br>
<br>　　风情为与吴王近，红萼常教一倍多。
<br>
<br>　　卷628_18  「和袭美木兰后池三咏。浮萍」陆龟蒙
<br>
<br>　　晚来风约半池明，重叠侵沙绿Y成。
<br>
<br>　　不用临池更相笑，最无根蒂是浮名。
<br>
<br>　　卷628_19  「和袭美木兰后池三咏。白莲」陆龟蒙
<br>
<br>　　素花多蒙别艳欺，此花真合在瑶池。
<br>
<br>　　还应有恨无人觉，月晓风清欲堕时。
<br>
<br>　　卷628_20  「和袭美重题后池」陆龟蒙
<br>
<br>　　晓烟清露暗相和，浴雁浮鸥意绪多。
<br>
<br>　　却是陈王词赋错，枉将心事托微波。
<br>
<br>　　卷628_21  「和胥门闲泛」陆龟蒙
<br>
<br>　　细桨轻缦掳滋O，故城花谢绿阴新。
<br>
<br>　　岂无今日逃名士，试问南塘著讶恕
<br>
<br>　　卷628_22  「袭美初植松桂偶题」陆龟蒙
<br>
<br>　　轩阴冉冉移斜日，寒韵泠泠入晚风。
<br>
<br>　　烟格月姿曾不改，至今犹似在山中。
<br>
<br>　　卷628_23  「和袭美馆娃宫怀古五绝」陆龟蒙
<br>
<br>　　三千虽衣水犀珠，半夜夫差国暗屠。
<br>
<br>　　犹有八人皆二八，独教西子占亡吴。
<br>
<br>　　一宫花渚漾涟漪，Q堕鸦鬟出茧眉。
<br>
<br>　　可料座中歌舞袖，便将残节拂降旗。
<br>
<br>　　几多云榭倚青冥，越焰烧来一片平。
<br>
<br>　　此地最应沾恨血，至今春草不匀生。
<br>
<br>　　江色分明练绕台，战帆遥隔绮疏开。
<br>
<br>　　波神自厌荒淫主，勾践楼船稳帖来。
<br>
<br>　　宝袜香綦碎晓尘，乱兵谁惜似花人。
<br>
<br>　　伯劳应是精灵使，犹向残阳泣暮春。
<br>
<br>　　卷628_24  「和袭美虎丘寺西小溪闲泛三绝」陆龟蒙
<br>
<br>　　树号相思枝拂地，鸟语提壶声满溪。
<br>
<br>　　云涯一里千万曲，直是渔翁行也迷。
<br>
<br>　　荒柳卧波浑似困，宿云遮坞未全痴。
<br>
<br>　　云情柳意萧萧会，若问诸馀总不知。
<br>
<br>　　每逢孤屿一倚楫，便欲狂歌同采薇。
<br>
<br>　　任是烟萝中待月，不妨欹枕扣舷归。
<br>
<br>　　卷628_25  「和袭美天竺寺八月十五夜桂子」陆龟蒙
<br>
<br>　　霜实常闻秋半夜，天台天竺堕云岑。
<br>
<br>　　如何两地无人种，却是湘漓是桂林。
<br>
<br>　　卷628_26  「戏题袭美书印囊」陆龟蒙
<br>
<br>　　鹊衔龟顾妙无馀，不爱封侯爱石渠。
<br>
<br>　　应笑休文过万卷，至今谁道沈家书。
<br>
<br>　　卷628_27  「和袭美钓侣二章」陆龟蒙
<br>
<br>　　一艇轻缈聪涛，接z5抛下漉春醪。
<br>
<br>　　相逢便倚蒹葭泊，更唱菱歌擘蟹螯。
<br>
<br>　　雨后沙虚古岸崩，鱼梁移入乱云层。
<br>
<br>　　归时月堕汀洲暗，认得妻儿结网灯。
<br>
<br>　　卷628_28  「和袭美寄同年韦校书」陆龟蒙
<br>
<br>　　万古风烟满故都，清才搜括妙无馀。
<br>
<br>　　可中寄与芸香客，便是江南地里书。
<br>
<br>　　卷628_29  「和袭美初冬偶作」陆龟蒙
<br>
<br>　　桐下空阶叠绿钱，貂裘初绽拥高眠。
<br>
<br>　　小炉低幌还遮掩，酒滴灰香似去年。
<br>
<br>　　卷628_30  「袭美醉中寄一壶并一绝，走笔次韵奉酬」陆龟蒙
<br>
<br>　　酒痕衣上杂莓苔，犹忆红螺一两杯。
<br>
<br>　　正被绕篱荒菊笑，日斜还有白衣来。
<br>
<br>　　卷628_31  「再和次韵」陆龟蒙
<br>
<br>　　阶下饥禽啄嫩苔，野人方倒病中杯。
<br>
<br>　　寒蔬卖却还沽吃，可有金貂换得来。
<br>
<br>　　卷628_32  「和袭美重玄寺双矮桧」陆龟蒙
<br>
<br>　　可怜烟刺是青螺，如到双林误礼多。
<br>
<br>　　更忆早秋登北固，海门苍翠出晴波。
<br>
<br>　　卷628_33  「醉中戏赠袭美」陆龟蒙
<br>
<br>　　南北风流旧不同，伧吴今日若相通。
<br>
<br>　　病来犹伴金杯满，欲得人呼小褚公。
<br>
<br>　　卷628_34  「润卿遗青z3饭兼之一绝，聊用答谢」陆龟蒙
<br>
<br>　　旧闻香积金仙食，今见青精玉斧餐。
<br>
<br>　　自笑镜中无骨录，可能飞上紫雪端。
<br>
<br>　　卷628_35  「文宴招润卿博士辞以道侣将至一绝寄之」陆龟蒙
<br>
<br>　　仙客何时下鹤翎，方瞳如水脑华清。
<br>
<br>　　不过传达杨君梦，从许人间小兆听。
<br>
<br>　　卷628_36  「再招」陆龟蒙
<br>
<br>　　遥知道侣谈玄次，又是文交丽事时。
<br>
<br>　　虽是寒轻云重日，也留花簟待徐ぁ
<br>
<br>　　卷628_37  「玩金戏赠袭美」陆龟蒙
<br>
<br>　　曾向溪边泊暮云，至今犹忆浪花群。
<br>
<br>　　不知镂羽凝香雾，堪与鸳鸯觉后闻。
<br>
<br>　　卷628_38  「子规一首」陆龟蒙
<br>
<br>　　碧竿微露月玲珑，谢豹伤心独叫风。
<br>
<br>　　高处已应闻滴血，山榴一夜几枝红。
<br>
<br>　　卷628_39  「寄题天台国清寺齐梁体」陆龟蒙
<br>
<br>　　峰带楼台天外立，明河色近罘Q湿。
<br>
<br>　　松间石上定僧寒，半夜A溪水声急。
<br>
<br>　　卷628_40  「奉和谏议酬先辈霜菊」陆龟蒙
<br>
<br>　　紫茎芳艳照西风，只怕霜华掠断丛。
<br>
<br>　　争奈病夫难强饮，应须速自召车公。
<br>
<br>　　卷628_41  「和袭美咏皋桥」陆龟蒙
<br>
<br>　　横截春流架断虹，凭栏犹思五噫风。
<br>
<br>　　今来未必非梁孟，却是无人断伯通。
<br>
<br>　　卷628_42  「和袭美悼鹤」陆龟蒙
<br>
<br>　　酆都香稻字重思，遥想飞魂去未饥。
<br>
<br>　　争奈野鸦无数健，黄昏来占旧栖枝。
<br>
<br>　　卷628_43  「和醉中袭美先起次韵」陆龟蒙
<br>
<br>　　莫唱艳歌凝翠黛，已通仙籍在金闺。
<br>
<br>　　他时若寄相思泪，红粉痕应伴紫泥。
<br>
<br>　　卷628_44  「和袭美酒病偶作次韵」陆龟蒙
<br>
<br>　　柳疏桐下晚窗明，只有微风为折酲。
<br>
<br>　　唯欠白绡笼解散，洛生闲咏两三声。
<br>
<br>　　卷628_45  「忆白菊」陆龟蒙
<br>
<br>　　稚子书传白菊开，西成相滞未容回。
<br>
<br>　　月明阶下窗纱薄，多少清香透入来。
<br>
<br>　　卷628_46  「和同润卿寒夜访袭美各惜其志次韵」陆龟蒙
<br>
<br>　　醉韵飘飘不可亲，掉头吟侧华阳巾。
<br>
<br>　　如能脚南窗下，便是羲皇世上人。
<br>
<br>　　卷628_47  「和袭美寒夜文宴润卿有期不至」陆龟蒙
<br>
<br>　　细雨轻觞玉漏终，上清词句落吟中。
<br>
<br>　　松斋一夜怀贞白，霜外空闻五粒风。
<br>
<br>　　卷628_48  「移石盆」陆龟蒙
<br>
<br>　　移得龙泓潋滟寒，月轮初下白云端。
<br>
<br>　　无人尽日澄心坐，倒影新篁一两竿。
<br>
<br>　　卷628_49  「石竹花咏」陆龟蒙
<br>
<br>　　曾看南朝画国娃，古萝衣上碎明霞。
<br>
<br>　　而今莫共金钱斗，买却春风是此花。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
