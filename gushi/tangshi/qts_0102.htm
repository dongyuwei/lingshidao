<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百零二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百零二
<br>
<br>　　卷102_1  「妾薄命」武平一
<br>
<br>　　有女妖且丽，裴回湘水湄。水湄兰杜芳，采之将寄谁。
<br>
<br>　　瓠犀发皓齿，双蛾颦翠眉。红脸如开莲，素肤若凝脂。
<br>
<br>　　绰约多逸态，轻盈不自持。尝矜绝代色，复恃倾城姿。
<br>
<br>　　子夫前入侍，飞燕复当时。正悦掌中舞，宁哀团扇诗。
<br>
<br>　　洛川昔云遇，高唐今尚违。幽阁禽雀噪，闲阶草露滋。
<br>
<br>　　流景一何速，年华不可追。解佩安所赠，怨咽空自悲。
<br>
<br>　　卷102_2  「奉和登骊山高顶寓目应制」武平一
<br>
<br>　　銮舆上碧天，翠拖晴烟。绝纡仙径，层岩敞御筵。
<br>
<br>　　云披丹凤阙，日下黑龙川。更睹南熏奏，流声入管弦。
<br>
<br>　　卷102_3  「幸梨园观打球应制」武平一
<br>
<br>　　令节重遨游，分镳应彩球。骖回上苑，蹀躞绕通沟。
<br>
<br>　　影就红尘没，光随赭汗流。赏阑清景暮，歌舞乐时休。
<br>
<br>　　卷102_4  「奉和幸白鹿观应制」武平一
<br>
<br>　　玉府凌三曜，金坛驻六龙。彩旒悬倒景，羽盖偃乔松。
<br>
<br>　　玄圃灵芝秀，华池瑞液浓。谬因沾舜渥，长愿奉尧封。
<br>
<br>　　卷102_5  「侍宴安乐公主新宅应制」武平一
<br>
<br>　　紫汉秦楼敞，黄山鲁馆开。簪裾分上席，歌舞列平台。
<br>
<br>　　马既如龙至，人疑学凤来。幸兹联棣萼，何以接邹枚。
<br>
<br>　　卷102_6  「送金城公主适西蕃」武平一
<br>
<br>　　广化三边静，通烟四海安。还将膝下爱，特副域中欢。
<br>
<br>　　圣念飞玄藻，仙仪下白兰。日斜征盖没，归骑动鸣鸾。
<br>
<br>　　卷102_7  「奉和幸新丰温泉宫应制」武平一
<br>
<br>　　秦王登碣石，周后袭昆仑。何必在遐远，方称万宇尊。
<br>
<br>　　我皇顺时豫，星驾动轩辕。雄戟交驰道，清笳度国门。
<br>
<br>　　回舆长乐观，校猎上林园。行漏移三象，连营总八屯。
<br>
<br>　　旌摇鹦鹉谷，骑转凤凰原。绝壁苍苔古，灵泉碧溜温。
<br>
<br>　　参差开水殿，窈窕敞岩轩。丰邑模犹在，骊宫迹尚存。
<br>
<br>　　烟松衔翠幄，雪径绕花源。侍从推玄草，文章召虎贲。
<br>
<br>　　深仁浃夷夏，洪造溢乾坤。谬忝王枚列，多惭雨露恩。
<br>
<br>　　卷102_8  「奉和幸韦嗣立山庄侍宴应制」武平一
<br>
<br>　　三光回斗极，万骑肃钩陈。地若游汾水，畋疑历渭滨。
<br>
<br>　　圆塘冰写镜，遥树露成春。弦奏鱼听曲，机忘鸟狎人。
<br>
<br>　　筑岩思感梦，石想垂纶。落景摇红壁，层阴结翠筠。
<br>
<br>　　素风纷可尚，玄泽蔼无垠。薄暮清笳动，天文焕紫宸。
<br>
<br>　　卷102_9  「兴庆池侍宴应制」武平一
<br>
<br>　　銮舆羽驾直城隈，帐殿旌门此地开。皎洁灵潭图日月，
<br>
<br>　　参差画舸结楼台。波摇岸影随桡转，风送荷香逐酒来。
<br>
<br>　　愿奉圣情欢不极，长游云汉几昭回。
<br>
<br>　　卷102_10  「奉和立春内出彩花树应制」武平一
<br>
<br>　　銮辂青缦碌厶ǎ东郊上苑望春来。黄莺未解林间啭，
<br>
<br>　　红蕊先从殿里开。画阁条风初变柳，银塘曲水半含苔。
<br>
<br>　　欣逢睿藻光韶律，更促霞觞畏景催。
<br>
<br>　　卷102_11  「奉和正旦赐宰臣柏叶应制」武平一
<br>
<br>　　绿叶迎春绿，寒枝历岁寒。愿持柏叶寿，长奉万年欢。
<br>
<br>　　卷102_12  「游泾川琴溪」武平一
<br>
<br>　　环潭澄晓色，叠嶂照秋影。幽致欣所逢，纷虑自兹屏。
<br>
<br>　　卷102_13  「夜宴安乐公主宅」武平一
<br>
<br>　　王孙帝女下仙台，金榜珠帘入夜开。
<br>
<br>　　遽惜琼筵欢正洽，唯愁银箭晓相催。
<br>
<br>　　卷102_14  「奉和圣制幸韦嗣立山庄应制」武平一
<br>
<br>　　鸣銮赫奕下重楼，羽盖逍遥向一丘。
<br>
<br>　　汉日唯闻白衣宠，唐年更睹赤松游。
<br>
<br>　　卷102_15  「饯唐永昌」武平一
<br>
<br>　　闻君墨绶出丹墀，双舄飞来伫有期。
<br>
<br>　　寄谢铜街攀柳日，无忘粉署握兰时。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
