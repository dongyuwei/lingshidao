<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百七十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百七十七
<br>
<br>　　卷377_1  「西上经灵宝观（观即尹真人旧宅）」孟郊
<br>
<br>　　道士无白发，语音灵泉清。青松多寿色，白石恒夜明。
<br>
<br>　　放步霁霞起，振衣华风生。真文秘中顶，宝气浮四楹。
<br>
<br>　　一片古关路，万里今人行。上仙不可见，驱策徒西征。
<br>
<br>　　卷377_2  「泛黄河」孟郊
<br>
<br>　　谁开昆仑源，流出混沌河。积雨飞作风，惊龙喷为波。
<br>
<br>　　湘瑟飕v弦，越宾呜咽歌。有恨不可洗，虚此来经过。
<br>
<br>　　卷377_3  「往河阳宿峡陵，寄李侍御」孟郊
<br>
<br>　　暮天寒风悲屑屑，啼鸟绕树泉水噎。行路解鞍投古陵，
<br>
<br>　　苍苍隔山见微月。^鸣犬吠霜烟昏，开囊拂巾对盘飧。
<br>
<br>　　人生穷达感知己，明日投君申片言。
<br>
<br>　　卷377_4  「鸦路溪行，呈陆中丞」孟郊
<br>
<br>　　鸦路不可越，三十六渡溪。有物饮碧水，高林挂青U.
<br>
<br>　　历览道更险，驱使迹频暌。视听易常主，心魂互相迷。
<br>
<br>　　浪石忽摇动，沙堤信难跻。危峰紫霄外，古木浮云齐。
<br>
<br>　　出阻望汝郡，大贤多招携。疲马恋旧秣，羁禽思故栖。
<br>
<br>　　应怜泣楚玉，弃置如尘泥。
<br>
<br>　　卷377_5  「独宿岘首忆长安故人」孟郊
<br>
<br>　　月迥无隐物，况复大江秋。江城与沙村，人语风飕v.
<br>
<br>　　岘亭当此时，故人不同游。故人在长安，亦可将梦求。
<br>
<br>　　卷377_6  「自商行谒复州卢使君虔」孟郊
<br>
<br>　　一身绕千山，远作行路人。未遂东吴归，暂出西京尘。
<br>
<br>　　仲宣荆州客，今余竟陵宾。往迹虽不同，托意皆有因。
<br>
<br>　　商岭莓苔滑，石坂上下频。江汉沙泥洁，永日光景新。
<br>
<br>　　独泪起残夜，孤吟望初晨。驱驰竟何事，章句依深仁。
<br>
<br>　　卷377_7  「梦泽中行」孟郊
<br>
<br>　　楚山争蔽亏，日月无全辉。楚路饶回惑，旅人有迷归。
<br>
<br>　　骐骥思北首，鹧鸪愿南飞。我怀京洛游，未厌风尘衣。
<br>
<br>　　卷377_8  「京山行」孟郊
<br>
<br>　　众虻聚病马，流血不得行。后路起夜色，前山闻虎声。
<br>
<br>　　此时游子心，百尺风中旌。
<br>
<br>　　卷377_9  「旅次湘沅有怀灵均」孟郊
<br>
<br>　　分拙多感激，久游遵长途。经过湘水源，怀古方踟蹰。
<br>
<br>　　旧称楚灵均，此处殒忠躯。侧聆故老言，遂得旌贤愚。
<br>
<br>　　名参君子场，行为小人儒。骚文f贞亮，体物情崎岖。
<br>
<br>　　三黜有愠色，即非贤哲模。五十爵高秩，谬膺从大夫。
<br>
<br>　　胸襟积忧愁，容鬓复凋枯。死为不吊鬼，生作猜谤徒。
<br>
<br>　　吟泽洁其身，忠节宁见输。怀沙灭其性，孝行焉能俱。
<br>
<br>　　且闻善称君，一何善自殊。且闻过称己，一何过不渝。
<br>
<br>　　悠哉风土人，角黍投川隅。相传历千祀，哀悼延八区。
<br>
<br>　　如今圣明朝，养育无羁孤。君臣逸雍熙，德化盈纷敷。
<br>
<br>　　巾车徇前侣，白日犹昆吾。寄君臣子心，戒此真良图。
<br>
<br>　　卷377_10  「过彭泽」孟郊
<br>
<br>　　扬帆过彭泽，舟人讶叹息。不见种柳人，霜风空寂历。
<br>
<br>　　卷377_11  「过分水岭（一作东岭）」孟郊
<br>
<br>　　山壮马力短，马行石齿中。十步九举辔，回环失西东。
<br>
<br>　　溪水变为雨，悬崖阴鳌？鸵缕u秋，葛花零落风。
<br>
<br>　　白日舍我没，征途忽然穷。
<br>
<br>　　卷377_12  「分水岭别夜示从弟寂（一作示于孟叔）」孟郊
<br>
<br>　　南中少平地，山水重叠生。别泉万馀曲，迷舟独难行。
<br>
<br>　　四际乱峰合，一眺千虑并。潺冬夏冷，光彩昼夜明。
<br>
<br>　　赏心难久胜，离肠忽自惊。古木摇霁色，高风动秋声。
<br>
<br>　　饮尔一樽酒，慰我百忧轻。嘉期何处定，此晨堪寄情。
<br>
<br>　　卷377_13  「连州吟」孟郊
<br>
<br>　　春风朝夕起，吹绿日日深。试为连州吟，泪下不可禁。
<br>
<br>　　连山何连连，连天碧岑岑。哀猿哭花死，子规裂客心。
<br>
<br>　　兰芷结新佩，潇湘遗旧音。怨声能翦弦，坐抚零落琴。
<br>
<br>　　羽翼不自有，相追力难任。唯凭方寸灵，独夜万里寻。
<br>
<br>　　方寻魂飘u，南梦山岖簟７路鹁魍魉，悉@闻枫林。
<br>
<br>　　正直被放者，鬼魅无所侵。贤人多安排，俗士多虚钦。
<br>
<br>　　孤怀吐明月，众毁铄黄金。愿君保玄曜，壮志无自沉。
<br>
<br>　　朝亦连州吟，暮亦连州吟。连州果有信，一纸万里心。
<br>
<br>　　开缄白云断，明月堕衣襟。南风嘶舜g，苦竹动猿音。
<br>
<br>　　万里愁一色，潇湘雨淫淫。两剑忽相触，双蛟恣浮沉。
<br>
<br>　　斗水正回斡，倒流安可禁。空愁江海信，惊浪隔相寻。
<br>
<br>　　卷377_14  「旅行」孟郊
<br>
<br>　　楚水结冰薄，楚云为雨微。野梅参差发，旅榜逍遥归。
<br>
<br>　　卷377_15  「上河阳李大夫」孟郊
<br>
<br>　　上将秉神略，至兵无猛威。三军当严冬，一抚胜重衣。
<br>
<br>　　霜剑夺众景，夜星失长辉。苍鹰独立时，恶鸟不敢飞。
<br>
<br>　　武牢锁天关，河桥纽地机。大将奚以安，守此称者稀。
<br>
<br>　　贫士少颜色，贵门多轻肥。试登山岳高，方见草木微。
<br>
<br>　　山岳恩既广，草木心皆归。
<br>
<br>　　卷377_16  「投赠张端公（一作赠裴枢端公）」孟郊
<br>
<br>　　君子量不极，胸吞百川流。嫉邪霜气直，问俗春辞柔。
<br>
<br>　　日户昼辉静，月杯夜景幽。咏惊芙蓉发，笑激风飚秋。
<br>
<br>　　鸾步独无侣，鹤音仍寡俦。幸沾分寸顾，散此千万忧。
<br>
<br>　　卷377_17  「赠苏州韦郎中使君」孟郊
<br>
<br>　　谢客吟一声，霜落群听清。文含元气柔，鼓动万物轻。
<br>
<br>　　嘉木依性植，曲枝亦不生。尘埃徐庾词，金玉曹刘名。
<br>
<br>　　章句作雅正，江山益鲜明。萍O一浪草，菰蒲片池荣。
<br>
<br>　　曾是康乐咏，如今搴其英。顾惟菲薄质，亦愿将此并。
<br>
<br>　　卷377_18  「上张徐州」孟郊
<br>
<br>　　为水不入海，安得浮天波。为木不在山，安得横日柯。
<br>
<br>　　再来君子傍，始觉精义多。大德唯一施，众情自偏颇。
<br>
<br>　　至乐无宫徵，至声遗讴歌。愿鼓空桑弦，永使万物和。
<br>
<br>　　顾己诚拙讷，干名已蹉跎。献词惟在口，所欲无馀佗。
<br>
<br>　　乍作支泉石，乍作翳松萝。一不改方圆，破质为琢磨。
<br>
<br>　　贱子本如此，大贤心若何。岂是无异途，异途难经过。
<br>
<br>　　卷377_19  「上包祭酒」孟郊
<br>
<br>　　岳岳冠盖彦，英英文字雄。琼音独听时，尘韵固不同。
<br>
<br>　　春云生纸上，秋涛起胸中。时吟五君咏，再举七子风。
<br>
<br>　　何幸松桂侣，见知勤苦功。愿将黄鹤翅，一借飞云空。
<br>
<br>　　卷377_20  「赠别崔纯亮」孟郊
<br>
<br>　　食荠肠亦苦，强歌声无欢。出门即有碍，谁谓天地宽。
<br>
<br>　　有碍非遐方，长安大道傍。小人智虑险，平地生太行。
<br>
<br>　　镜破不改光，兰死不改香。始知君子心，交久道益彰。
<br>
<br>　　君心与我怀，离别俱回遑。譬如浸蘖泉，流苦已日长。
<br>
<br>　　忍泣目易衰，忍忧形易伤。项籍岂不壮，贾生岂不良。
<br>
<br>　　当其失意时，涕泗各沾裳。古人劝加餐，此餐难自强。
<br>
<br>　　一饭九祝噎，一嗟十断肠。况是儿女怨，怨气凌彼苍。
<br>
<br>　　彼苍若有知，白日下清霜。今朝始惊叹，碧落空茫茫。
<br>
<br>　　卷377_21  「赠文应上人（一作赠高僧）」孟郊
<br>
<br>　　栖迟青山巅，高静身所便。不践有命草，但饮无声泉。
<br>
<br>　　斋性空转寂，学情深更专。经文开贝叶，衣制垂秋莲。
<br>
<br>　　厌此俗人群，暂来还却旋。
<br>
<br>　　卷377_22  「严河南」孟郊
<br>
<br>　　赤令风骨峭，语言清霜寒。不必用雄威，见者毛发攒。
<br>
<br>　　我有赤令心，未得赤令官。终朝衡门下，忍志将筑弹。
<br>
<br>　　君从西省郎，正有东洛观。洛民萧条久，威恩悯抚难。
<br>
<br>　　苦竹声啸雪，夜斋闻千竿。诗人偶寄耳，听苦心多端。
<br>
<br>　　多端落杯酒，酒中方得欢。隐士多饮酒，此言信难刊。
<br>
<br>　　取次令坊沽，举止务在宽。何必红烛娇，始言清宴阑。
<br>
<br>　　丈夫莫矜庄，矜庄不中看。
<br>
<br>　　卷377_23  「赠李观（观初登第）」孟郊
<br>
<br>　　谁言形影亲，灯灭影去身。谁言鱼水欢，水竭鱼枯鳞。
<br>
<br>　　昔为同恨客，今为独笑人。舍予在泥辙，飘迹上云津。
<br>
<br>　　卧木易成蠹，弃花难再春。何言对芳景，愁望极萧晨。
<br>
<br>　　埋剑谁识气，匣弦日生尘。愿君语高风，为余问苍F.
<br>
<br>　　卷377_24  「吴安西馆赠从弟楚客」孟郊
<br>
<br>　　蒙笼杨柳馆，中有南风生。风生今为谁，湘客多远情。
<br>
<br>　　孤枕楚水梦，独帆楚江程。觉来残恨深，尚与归路并。
<br>
<br>　　玉匣五弦在，请君时一鸣。
<br>
<br>　　卷377_25  「赠章仇将军」孟郊
<br>
<br>　　将军不夸剑，才气为英雄。五岳拽力内，百川倾意中。
<br>
<br>　　本立谁敢拔，飞文自难穷。前时天地翻，已有扶正功。
<br>
<br>　　卷377_26  「赠道月上人」孟郊
<br>
<br>　　僧貌净无点，僧衣宁缀华。寻常昼日行，不使身影斜。
<br>
<br>　　饭术煮松柏，坐山敷云霞。欲知禅隐高，缉薜为袈裟。
<br>
<br>　　卷377_27  「抒情因上郎中二十二叔监察十五叔兼呈李益端公柳缜评事」孟郊
<br>
<br>　　方凭指下弦，写出心中言。寸草贱子命，高山主人恩。
<br>
<br>　　游边风沙意，梦楚波涛魂。一日引别袂，九回沾泪痕。
<br>
<br>　　自悲何以然，在礼阙晨昏。名利时转甚，是非宵亦喧。
<br>
<br>　　浮情少定主，百虑随世翻。举此胸臆恨，幸从贤哲论。
<br>
<br>　　明明三飞鸾，照物如朝暾。
<br>
<br>　　卷377_28  「赠城郭道士」孟郊
<br>
<br>　　望里失却山，听中遗却泉。松枝休策云，药囊翻贮钱。
<br>
<br>　　曾依青桂邻，学得白雪弦。别来意未回，世上为隐仙。
<br>
<br>　　卷377_29  「桐庐山中赠李明府」孟郊
<br>
<br>　　静境无浊氛，清雨零碧云。千山不隐响，一叶动亦闻。
<br>
<br>　　即此佳志士，精微谁相群。欲识楚章句，袖中兰薰。
<br>
<br>　　卷377_30  「献汉南樊尚书」孟郊
<br>
<br>　　天下昔崩乱，大君识贤臣。众木尽摇落，始见竹色真。
<br>
<br>　　兵势走山岳，阳光潜埃尘。心开玄女符，面缚清波人。
<br>
<br>　　异俗既从化，浇风亦归淳。自公理斯郡，寒谷皆变春。
<br>
<br>　　旗影卷赤电，剑锋匣青鳞。如何嵩高气，作镇楚水滨。
<br>
<br>　　云镜忽开霁，孤光射无垠。乃知寻常鉴，照影不照神。
<br>
<br>　　卷377_31  「赠转运陆中丞」孟郊
<br>
<br>　　掌运职既大，摧邪名更雄。鹏飞簸曲云，鹗怒生直风。
<br>
<br>　　投彼霜雪令，翦除荆棘丛。楚仓倾向西，吴米发自东。
<br>
<br>　　帆影咽河口，车声聋关中。尧知才策高，人喜道路通。
<br>
<br>　　皆经内史力，继得侯功。莱子真为少，相如未免穷。
<br>
<br>　　衣花野菡萏，书叶山梧桐。不是宗匠心，谁怜久栖蓬。
<br>
<br>　　卷377_32  「赠万年陆郎中」孟郊
<br>
<br>　　天子忧剧县，寄深华省郎。纷纷风响，蛰蛰剑开霜。
<br>
<br>　　旧事笑堆案，新声唯雅章。谁言百里才，终作横天梁。
<br>
<br>　　江鸿耻承眷，云津未能翔。徘徊尘俗中，短毳无辉光。
<br>
<br>　　卷377_33  「擢第后东归书怀，献座主吕侍御」孟郊
<br>
<br>　　昔岁辞亲泪，今为恋主泣。去住情难并，别离景易戢。
<br>
<br>　　夭矫大空鳞，曾为小泉蛰。幽意独沉时，震雷忽相及。
<br>
<br>　　神行既不宰，直致非所执。至运本遗功，轻生各自立。
<br>
<br>　　大君思此化，良佐自然集。宝镜无私光，时文有新习。
<br>
<br>　　慈亲诫志就，贱子归情急。擢第谢灵台，牵衣出皇邑。
<br>
<br>　　行襟海日曙，逸抱江风入。蒹葭得波浪，芙蓉红岸湿。
<br>
<br>　　云寺势动摇，山钟韵嘘吸。旧游期再践，悬水得重挹。
<br>
<br>　　松萝虽可居，青紫终当拾。
<br>
<br>　　卷377_34  「古意赠梁肃补阙」孟郊
<br>
<br>　　曲木忌日影，谗人畏贤明。自然照烛间，不受邪佞轻。
<br>
<br>　　不有百炼火，孰知寸金精。金铅正同炉，愿分精与粗。
<br>
<br>　　卷377_35  「赠黔府王中丞楚」孟郊
<br>
<br>　　旧说天下山，半在黔中青。又闻天下泉，半落黔中鸣。
<br>
<br>　　山水千万绕，中有君子行。儒风一以扇，污俗心皆平。
<br>
<br>　　我愿中国春，化从异方生。昔为阴草毒，今为阳华英。
<br>
<br>　　嘉实缀绿蔓，凉湍泻清声。逍遥物景胜，视听空旷并。
<br>
<br>　　困骥犹在辕，沉珠尚隐精。路遐莫及眄，泥污日已盈。
<br>
<br>　　岁晏将何从，落叶甘自轻。
<br>
<br>　　卷377_36  「上达奚舍人」孟郊
<br>
<br>　　北山少日月，草木苦风霜。贫士在重坎，食梅有酸肠。
<br>
<br>　　万俗皆走圆，一身犹学方。常恐众毁至，春叶成秋黄。
<br>
<br>　　大贤秉高鉴，公烛无私光。暗室晓未及，幽行涕空行。
<br>
<br>　　卷377_37  「赠主人」孟郊
<br>
<br>　　斗水泻大海，不如泻枯池。分明贤达交，岂顾豪华儿。
<br>
<br>　　海有不足流，豪有不足资。枯鳞易为水，贫士易为施。
<br>
<br>　　幸睹君子席，会将幽贱期。侧闻清风议，饫如黄金卮。
<br>
<br>　　此道与日月，同光无尽时。
<br>
<br>　　卷377_38  「赠建业契公」孟郊
<br>
<br>　　师住青山寺，清华常绕身。虽然到城郭，衣上不栖尘。
<br>
<br>　　卷377_39  「献襄阳于大夫」孟郊
<br>
<br>　　襄阳青山郭，汉江白铜堤。谢公领兹郡，山水无尘泥。
<br>
<br>　　铁马万霜雪，绛旗千虹霓。风漪参差泛，石板重叠跻。
<br>
<br>　　旧泪不复堕，新欢居然齐。还耕竟原野，归老相扶携。
<br>
<br>　　物色增暧暧，寒芳更萋萋。渊清有遐略，高躅无近蹊。
<br>
<br>　　即此富苍翠，自然引翔栖。曩游常抱忆，夙好今尚暌。
<br>
<br>　　愿言从逸辔，暇日凌清溪。
<br>
<br>　　卷377_40  「赠郑夫子鲂」孟郊
<br>
<br>　　天地入胸臆，吁嗟生风雷。文章得其微，物象由我裁。
<br>
<br>　　宋玉逞大句，李白飞狂才。苟非圣贤心，孰与造化该。
<br>
<br>　　勉矣郑夫子，骊珠今始胎。
<br>
<br>　　卷377_41  「大隐坊。崔从事郧以直隳职」孟郊
<br>
<br>　　古人留清风，千载遥赠君。破松见贞心，裂竹见直文。
<br>
<br>　　残月色不改，高贤德常新。家怀诗书富，宅抱草木贫。
<br>
<br>　　安得一蹄泉，来化千尺鳞。含意永不语，钓璜幽水滨。
<br>
<br>　　卷377_42  「大隐坊。章仇将军良弃功守贫（一作赠章仇兵马使）」孟郊
<br>
<br>　　饮君江海心，讵能辨浅深。挹君山岳德，谁能齐翎。
<br>
<br>　　东海精为月，西岳气凝金。进则万景昼，退则群物阴。
<br>
<br>　　我欲荐此言，天门峻沉沉。风飚亦感激，为我飕v吟。
<br>
<br>　　卷377_43  「大隐坊。赵记室m在职无事」孟郊
<br>
<br>　　卑静身后老，高动物先摧。方圆水任器，刚劲木成灰。
<br>
<br>　　大道母群物，达人腹众才。时吟尧舜篇，心向无为开。
<br>
<br>　　彼隐山万曲，我隐酒一杯。公庭何所有，日日清风来。
<br>
<br>　　卷377_44  「赠韩郎中愈」孟郊
<br>
<br>　　何以定交契，赠君高山石。何以保贞坚，赠君青松色。
<br>
<br>　　贫居过此外，无可相彩饰。闻君硕鼠诗，吟之泪空滴。
<br>
<br>　　硕鼠既穿墉，又啮机上丝。穿墉有闲土，啮丝无馀衣。
<br>
<br>　　朝吟枯桑柘，暮泣空杼机。岂是无巧妙，丝断将何施。
<br>
<br>　　众人尚肥华，志士多饥羸。愿君保此节，天意当察微。
<br>
<br>　　前日远别离，今日生白发。欲知万里情，晓卧半床月。
<br>
<br>　　常恐百虫秋，使我芳草歇。
<br>
<br>　　卷377_45  「戏赠无本」孟郊
<br>
<br>　　长安秋声干，木叶相号悲。瘦僧卧冰凌，嘲咏含金痍。
<br>
<br>　　金痍非战痕，峭病方在兹。诗骨耸东野，诗涛涌退之。
<br>
<br>　　有时踉跄行，人惊鹤阿师。可惜李杜死，不见此狂痴。
<br>
<br>　　燕僧耸听词，袈裟喜新翻。北岳厌利杀，玄功生微言。
<br>
<br>　　天高亦可飞，海广亦可源。文章杳无底，本蛩能根。
<br>
<br>　　梦灵仿佛到，对我方与论。拾月鲸口边，何人免为吞。
<br>
<br>　　燕僧摆造化，万有随手奔。补缀杂霞衣，笑傲诸贵门。
<br>
<br>　　将明文在身，亦尔道所存。朔雪凝别句，朔风飘征魂。
<br>
<br>　　再期嵩少游，一访蓬萝村。春草步步绿，春山日日暄。
<br>
<br>　　遥莺相应吟，晚听恐不繁。相思塞心胸，高逸难攀援。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
