<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百三十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百三十九
<br>
<br>　　卷439_1  「东南行一百韵寄通州元九侍御澧州李十一舍人…窦七校书」白居易
<br>
<br>　　南去经三楚，东来过五湖。山头看候馆，水面问征途。
<br>
<br>　　地远穷江界，天低极海隅。飘零同落叶，浩荡似乘桴。
<br>
<br>　　渐觉乡原异，深知土产殊。夷音语嘲哳，蛮态笑睢盱。
<br>
<br>　　水市通XT，烟村混舳舻。吏征渔户税，人纳火田租。
<br>
<br>　　亥日饶虾蟹，寅年足虎。成人男作O，事鬼女为巫。
<br>
<br>　　楼暗攒倡妇，堤长簇贩夫。夜船论铺赁，春酒断瓶酤。
<br>
<br>　　见果皆卢橘，闻禽悉鹧鸪。山歌猿独叫，野哭鸟相呼。
<br>
<br>　　岭徼云成栈，江郊水当郛。月移翘柱鹤，风泛s樯乌。
<br>
<br>　　鳌碍潮无信，蛟惊浪不虞。鼍鸣江擂鼓，蜃气海浮图。
<br>
<br>　　树裂山魈穴，沙含水弩枢。喘牛犁紫芋，羸马放青菰。
<br>
<br>　　绣面谁家婢，鸦头几岁奴。泥中采菱芡，烧后拾樵苏。
<br>
<br>　　鼎腻愁烹鳖，盘腥厌脍鲈。钟仪徒恋楚，张翰浪思吴。
<br>
<br>　　气序凉还热，光阴旦复晡。身方逐萍梗，年欲近桑榆。
<br>
<br>　　渭北田园废，江西岁月徂。忆归恒惨淡，怀旧忽踟蹰。
<br>
<br>　　自念咸秦客，尝为邹鲁儒。蕴藏经国术，轻弃度关].
<br>
<br>　　赋力凌鹦鹉，词锋敌辘轳。战文重掉鞅，射策一弯弧。
<br>
<br>　　崔杜鞭齐下，元韦辔并驱。名声逼扬马，交分过萧朱。
<br>
<br>　　世务轻摩揣，周行窃觊觎。风云皆会合，雨露各沾濡。
<br>
<br>　　共遇升平代，偏惭固陋躯。承明连夜直，建礼拂晨趋。
<br>
<br>　　美服颁王府，珍羞降御厨。议高通白虎，谏切伏青蒲。
<br>
<br>　　柏殿行陪宴，花楼走看T.神旗张鸟兽，天籁动笙竽。
<br>
<br>　　戈剑星芒耀，鱼龙电策驱。定场排越伎，促坐进吴Q.
<br>
<br>　　缥缈疑仙乐，婵娟胜画图。歌鬟低翠羽，舞汗堕红珠。
<br>
<br>　　别选闲游伴，潜招小饮徒。一杯愁已破，三\气弥粗。
<br>
<br>　　软美仇家酒，幽闲葛氏姝。十千方得斗，二八正当垆。
<br>
<br>　　论笑杓胡律，谈怜巩嗫嚅。李酣犹短窦，庾醉更蔫迂。
<br>
<br>　　鞍马呼教住，骰盘喝遣输。长驱波卷白，连掷采成卢。
<br>
<br>　　筹并频逃席，觥严列置盂。满卮那可灌，颓玉不胜扶。
<br>
<br>　　入视中枢草，归乘内厩驹。醉曾冲宰相，骄不揖金吾。
<br>
<br>　　日近恩虽重，云高势却孤。翻身落霄汉，失脚倒泥涂。
<br>
<br>　　博望移门籍，浔阳佐郡符。时情变寒暑，世利算锱铢。
<br>
<br>　　即日辞双阙，明朝别九衢。播迁分郡国，次第出京都。
<br>
<br>　　秦岭驰三驿，商山上二。岘阳亭寂寞，夏口路崎岖。
<br>
<br>　　大道全生棘，中丁尽执殳。江关未撤警，淮寇尚稽诛。
<br>
<br>　　林对东西寺，山分大小姑。庐峰莲刻削，湓浦带萦纡。
<br>
<br>　　九派吞青草，孤城覆绿芜。黄昏钟寂寂，清晓角呜呜。
<br>
<br>　　春色辞门柳，秋声到井梧。残芳悲_，暮节感茱萸。
<br>
<br>　　蕊坼金英菊，花飘雪片芦。波红日斜没，沙白月平铺。
<br>
<br>　　几见林抽笋，频惊燕引雏。岁华何倏忽，年少不须臾。
<br>
<br>　　眇默思千古，苍茫想八区。孔穷缘底事，颜夭有何辜。
<br>
<br>　　龙智犹经醢，龟灵未免刳。穷通应已定，圣哲不能逾。
<br>
<br>　　况我身谋拙，逢他厄运拘。漂流随大海，锤锻任洪炉。
<br>
<br>　　险阻尝之矣，栖迟命也夫。沉冥消意气，穷饿耗肌肤。
<br>
<br>　　防瘴和残药，迎寒补旧襦。书床鸣蟋蟀，琴匣网蜘蛛。
<br>
<br>　　贫室如悬磬，端忧剧守株。时遭人指点，数被鬼揶揄。
<br>
<br>　　兀兀都疑梦，昏昏半是愚。女惊朝不起，妻怪夜长吁。
<br>
<br>　　万里抛朋侣，三年隔友于。自然悲聚散，不是恨荣枯。
<br>
<br>　　去夏微之疟，今春席八殂。天涯书达否，泉下哭知无。
<br>
<br>　　谩写诗盈卷，空盛酒满壶。只添新怅望，岂复旧欢娱。
<br>
<br>　　壮志因愁减，衰容与病俱。相逢应不识，满颔白髭须。
<br>
<br>　　卷439_2  「谪居」白居易
<br>
<br>　　面瘦头斑四十四，远谪江州为郡吏。逢时弃置从不才，
<br>
<br>　　未老衰羸为何事。火烧寒涧松为烬，霜降春林花委地。
<br>
<br>　　遭时荣悴一时间，岂是昭昭上天意。
<br>
<br>　　卷439_3  「初到江州寄翰林张、李、杜三学士」白居易
<br>
<br>　　早攀霄汉上天衢，晚落风波委世途。雨露施恩无厚薄，
<br>
<br>　　蓬蒿随分有荣枯。伤禽侧翅惊弓箭，老妇低颜事舅姑。
<br>
<br>　　碧落三仙曾识面，年深记得姓名无。
<br>
<br>　　卷439_4  「庾楼晓望」白居易
<br>
<br>　　独凭朱槛立凌晨，山色初明水色新。竹雾晓笼衔岭月，
<br>
<br>　　O风暖送过江春。子城阴处犹残雪，衙鼓声前未有尘。
<br>
<br>　　三百年来庾楼上，曾经多少望乡人。
<br>
<br>　　卷439_5  「宿西林寺」白居易
<br>
<br>　　木落天晴山翠开，爱山骑马入山来。
<br>
<br>　　心知不及柴桑令，一宿西林便却回。
<br>
<br>　　卷439_6  「江楼宴别」白居易
<br>
<br>　　楼中别曲催离酌，灯下红裙间绿袍。缥缈楚风罗绮薄，
<br>
<br>　　铮W越调管弦高。寒流带月澄如镜，夕吹和霜利似刀。
<br>
<br>　　尊酒未空欢未尽，舞腰歌袖莫辞劳。
<br>
<br>　　卷439_7  「题山石榴花」白居易
<br>
<br>　　一丛千朵压阑干，翦碎红绡却作团。风袅舞腰香不尽，
<br>
<br>　　露销妆脸泪新干。蔷薇带刺攀应懒，菡萏生泥玩亦难。
<br>
<br>　　争及此花檐户下，任人采弄尽人看。
<br>
<br>　　卷439_8  「代春赠」白居易
<br>
<br>　　山吐晴岚水放光，辛夷花白柳梢黄。
<br>
<br>　　但知莫作江西意，风景何曾异帝乡。
<br>
<br>　　卷439_9  「答春」白居易
<br>
<br>　　草烟低重水花明，从道风光似帝京。
<br>
<br>　　其奈山猿江上叫，故乡无此断肠声。
<br>
<br>　　卷439_10  「樱桃花下叹白发」白居易
<br>
<br>　　逐处花皆好，随年貌自衰。红樱满眼日，白发半头时。
<br>
<br>　　倚树无言久，攀条欲放迟。临风两堪叹，如雪复如丝。
<br>
<br>　　卷439_11  「惜落花，赠崔二十四」白居易
<br>
<br>　　漠漠纷纷不奈何，狂风急雨两相和。
<br>
<br>　　晚来怅望君知否，枝上稀疏地上多。
<br>
<br>　　卷439_12  「移山樱桃」白居易
<br>
<br>　　亦知官舍非吾宅，且鄙接Ｂ院栽。
<br>
<br>　　上佐近来多五考，少应四度见花开。
<br>
<br>　　卷439_13  「官舍闲题」白居易
<br>
<br>　　职散优闲地，身慵老大时。送春唯有酒，销日不过棋。
<br>
<br>　　禄米獐牙稻，园蔬鸭脚葵。饱餐仍晏起，馀暇弄龟儿。
<br>
<br>　　卷439_14  「晚春登大云寺南楼，赠常禅师」白居易
<br>
<br>　　花尽头新白，登楼意若何。岁时春日少，世界苦人多。
<br>
<br>　　愁醉非因酒，悲吟不是歌。求师治此病，唯劝读楞伽。
<br>
<br>　　卷439_15  「北楼送客归上都」白居易
<br>
<br>　　凭高眺远一凄凄，却下朱阑即解携。京路人归天直北，
<br>
<br>　　江楼客散日平西。长津欲度回渡尾，残酒重倾簇马蹄。
<br>
<br>　　不独别君须强饮，穷愁自要醉如泥。
<br>
<br>　　卷439_16  「北亭招客」白居易
<br>
<br>　　疏散郡丞同野客，幽闲官舍抵山家。春风北户千茎竹，
<br>
<br>　　晚日东园一树花。小\吹醅尝冷酒，深炉敲火炙新茶。
<br>
<br>　　能来尽日观棋否，太守知慵放晚衙。
<br>
<br>　　卷439_17  「宿西林寺，早赴东林满上人之会因寄崔二十二员外」白居易
<br>
<br>　　谪辞魏阙g鸾隔，老入庐山麋鹿随。薄暮萧条投寺宿，
<br>
<br>　　凌晨清净与僧期。双林我起闻钟后，只日君趋入阁时。
<br>
<br>　　鹏`高低分皆定，莫劳心力远相思。
<br>
<br>　　卷439_18  「游宝称寺」白居易
<br>
<br>　　竹寺初晴日，花塘欲晓春。野猿疑弄客，山鸟似呼人。
<br>
<br>　　酒嫩倾金液，茶新碾玉尘。可怜幽静地，堪寄老慵身。
<br>
<br>　　卷439_19  「早春闻提壶鸟，因题邻家」白居易
<br>
<br>　　厌听秋猿催下泪，喜闻春鸟劝提壶。谁家红树先花发，
<br>
<br>　　何处青楼有酒酤。进士粗豪寻静尽，拾遗风采近都无。
<br>
<br>　　欲期明日东邻醉，变作腾腾一俗夫。
<br>
<br>　　卷439_20  「见紫薇花忆微之」白居易
<br>
<br>　　一丛暗淡将何比，浅碧笼裙衬紫巾。
<br>
<br>　　除却微之见应爱，人间少有别花人。
<br>
<br>　　卷439_21  「蔷薇花一丛独死，不知其故，因有是篇」白居易
<br>
<br>　　柯条未尝损，根不曾移。同类今齐茂，孤芳忽独萎。
<br>
<br>　　仍怜委地日，正是带花时。碎碧初凋叶，骱焐辛抵Α
<br>
<br>　　乾坤无厚薄，草木自荣衰。欲问因何事，春风亦不知。
<br>
<br>　　卷439_22  「湖亭望水」白居易
<br>
<br>　　久雨南湖涨，新晴北客过。日沉红有影，风定绿无波。
<br>
<br>　　岸没闾阎少，滩平船舫多。可怜心赏处，其奈独游何。
<br>
<br>　　卷439_23  「闲游」白居易
<br>
<br>　　外事因慵废，中怀与静期。寻泉上山远，看笋出林迟。
<br>
<br>　　白石磨樵斧，青竿理钓丝。澄清深浅好，最爱夕阳时。
<br>
<br>　　卷439_24  「忆微之伤仲远（李三仲远去年春丧）」白居易
<br>
<br>　　幽独辞群久，漂流去国赊。只将琴作伴，唯以酒为家。
<br>
<br>　　感逝因看水，伤离为见花。李三埋地底，元九谪天涯。
<br>
<br>　　举眼青云远，回头白日斜。可能胜贾谊，犹自滞长沙。
<br>
<br>　　卷439_25  「过郑处士」白居易
<br>
<br>　　闻道移居村坞间，竹林多处独开关。
<br>
<br>　　故来不是求他事，暂借南亭一望山。
<br>
<br>　　卷439_26  「霖雨苦多，江湖暴涨，块然独望，因题北亭」白居易
<br>
<br>　　自作浔阳客，无如苦雨何。阴昏晴日少，闲闷睡时多。
<br>
<br>　　湖阔将天合，云低与水和。篱根舟子语，巷口钓人歌。
<br>
<br>　　雾岛沉黄气，风帆蹙白波。门前车马道，一宿变江河。
<br>
<br>　　卷439_27  「春末夏初闲游江郭二首」白居易
<br>
<br>　　闲出乘轻屐，徐行蹋软沙。观鱼傍湓浦，看竹入杨家。
<br>
<br>　　林迸穿篱笋，藤飘落水花。雨埋钓舟小，风r酒旗斜。
<br>
<br>　　嫩剥青菱角，浓煎白茗芽。淹留不知夕，城树欲栖鸦。
<br>
<br>　　柳影繁初合，莺声涩渐稀。早梅迎夏结，残絮送春飞。
<br>
<br>　　西日韶光尽，南风暑气微。展张新小簟，熨帖旧生衣。
<br>
<br>　　绿蚁杯香嫩，红丝脍缕肥。故园无此味，何必苦思归。
<br>
<br>　　卷439_28  「红藤杖（杖出南蛮）」白居易
<br>
<br>　　南诏红藤杖，西江白首人。时时携步月，处处把寻春。
<br>
<br>　　劲健孤茎直，疏圆六节匀。火山生处远，泸水洗来新。
<br>
<br>　　粗细才盈手，高低仅过身。天边望乡客，何日拄归秦。
<br>
<br>　　卷439_29  「风雨中寻李十一，因题船上」白居易
<br>
<br>　　匹马来郊外，扁舟在水滨。可怜冲雨客，来访阻风人。
<br>
<br>　　小}酤清醑，行厨煮白鳞。停杯看柳色，各忆故园春。
<br>
<br>　　卷439_30  「题庐山山下汤泉」白居易
<br>
<br>　　一眼汤泉流向东，浸泥浇草暖无功。
<br>
<br>　　骊山温水因何事，流入金铺玉L中。
<br>
<br>　　卷439_31  「寄蕲州簟与元九，因题六韵（时元九鳏居）」白居易
<br>
<br>　　笛竹出蕲春，霜刀劈翠筠。织成双锁簟，寄与独眠人。
<br>
<br>　　卷作筒中信，舒为席上珍。滑如铺薤叶，冷似卧龙鳞。
<br>
<br>　　清润宜乘露，鲜华不受尘。通州炎瘴地，此物最关身。
<br>
<br>　　卷439_32  「秋热」白居易
<br>
<br>　　西江风候接南威，暑气常多秋气微。
<br>
<br>　　犹道江州最凉冷，至今九月著生衣。
<br>
<br>　　卷439_33  「题元八溪居」白居易
<br>
<br>　　溪岚漠漠树重重，水槛山窗次第逢。晚叶尚开红踯躅，
<br>
<br>　　秋芳初结白芙蓉。声来枕上千年鹤，影落杯中五老峰。
<br>
<br>　　更愧殷勤留客意，鱼鲜饭细酒香浓。
<br>
<br>　　卷439_34  「晚出西郊」白居易
<br>
<br>　　散吏闲如客，贫州冷似村。早凉湖北岸，残照郭西门。
<br>
<br>　　懒镊从须白，休治任眼昏。老来何所用，少兴不多言。
<br>
<br>　　卷439_35  「阶下莲」白居易
<br>
<br>　　叶展影翻当砌月，花开香散入帘风。
<br>
<br>　　不如种在天池上，犹胜生于野水中。
<br>
<br>　　卷439_36  「端居咏怀」白居易
<br>
<br>　　贾生俟罪心相似，张翰思归事不如。斜日早知惊f鸟，
<br>
<br>　　秋风悔不忆鲈鱼。胸襟曾贮匡时策，怀袖犹残谏猎书。
<br>
<br>　　从此万缘都摆落，欲携妻子买山居。
<br>
<br>　　卷439_37  「夜宿江浦，闻元八改官，因寄此什」白居易
<br>
<br>　　君游丹陛已三迁，我泛沧浪欲二年。剑晓趋双凤阙，
<br>
<br>　　烟波夜宿一渔船。交亲尽在青云上，乡国遥抛白日边。
<br>
<br>　　若报生涯应笑杀，结茅栽芋种田。
<br>
<br>　　卷439_38  「百花亭」白居易
<br>
<br>　　朱槛在空虚，凉风八月初。山形如岘首，江色似桐庐。
<br>
<br>　　佛寺乘船入，人家枕水居。高亭仍有月，今夜宿何如。
<br>
<br>　　卷439_39  「江楼早秋」白居易
<br>
<br>　　南国虽多热，秋来亦不迟。湖光朝霁后，竹气晚凉时。
<br>
<br>　　楼阁宜佳客，江山入好诗。清风水O叶，白露木兰枝。
<br>
<br>　　欲作云泉计，须营伏腊资。匡庐一步地，官满更何之。
<br>
<br>　　卷439_40  「送客之湖南」白居易
<br>
<br>　　年年渐见南方物，事事堪伤北客情。山鬼跳唯一足，
<br>
<br>　　峡猿哀怨过三声。帆开青草湖中去，衣湿黄梅雨里行。
<br>
<br>　　别后双鱼难定寄，近来潮不到湓城。
<br>
<br>　　卷439_41  「百花亭晚望夜归」白居易
<br>
<br>　　百花亭上晚裴回，云影阴晴掩复开。日色悠扬映山尽，
<br>
<br>　　雨声萧飒渡江来。鬓毛遇病双如雪，心绪逢秋一似灰。
<br>
<br>　　向夜欲归愁未了，满湖明月小船回。
<br>
<br>　　卷439_42  「西楼」白居易
<br>
<br>　　小郡大江边，危楼夕照前。青芜卑湿地，白露寥天。
<br>
<br>　　乡国此时阻，家书何处传。仍闻陈蔡戍，转战已三年。
<br>
<br>　　卷439_43  「寻李道士山居，兼呈元明府」白居易
<br>
<br>　　尽日行还歇，迟迟独上山。攀藤老筋力，照水病容颜。
<br>
<br>　　陶巷招居住，茅家许往还。饱谙荣辱事，无意恋人间。
<br>
<br>　　卷439_44  「四十五」白居易
<br>
<br>　　行年四十五，两鬓半苍苍。清瘦诗成癖，粗豪酒放狂。
<br>
<br>　　老来尤委命，安处即为乡。或拟庐山下，来春结草堂。
<br>
<br>　　卷439_45  「寄李相公、崔侍郎、钱舍人」白居易
<br>
<br>　　曾陪鹤驭两三仙，亲侍龙舆四五年。天上欢华春有限，
<br>
<br>　　世间漂泊海无边。荣枯事过都成梦，忧喜心忘便是禅。
<br>
<br>　　官满更归何处去，香炉峰在宅门前。
<br>
<br>　　卷439_46  「厅前桂」白居易
<br>
<br>　　天台岭上凌霜树，司马厅前委地丛。
<br>
<br>　　一种不生明月里，山中犹校胜尘中。
<br>
<br>　　卷439_47  「寻王道士药堂，因有题赠」白居易
<br>
<br>　　行行觅路缘松峤，步步寻花到杏坛。白石先生小有洞，
<br>
<br>　　黄芽姹女大还丹。常悲东郭千家冢，欲乞西山五色丸。
<br>
<br>　　但恐长生须有籍，仙台试为检名看。
<br>
<br>　　卷439_48  「秋晚」白居易
<br>
<br>　　篱菊花稀砌桐落，树阴离离日色薄。单幕疏帘贫寂寞，
<br>
<br>　　凉风冷露秋萧索。光阴流转忽已晚，颜色凋残不如昨。
<br>
<br>　　莱妻卧病月明时，不捣寒衣空捣药。
<br>
<br>　　卷439_49  「南浦岁暮对酒，送王十五归京」白居易
<br>
<br>　　腊后冰生覆湓水，夜来云暗失庐山。风飘细雪落如米，
<br>
<br>　　索索萧萧芦苇间。此地二年留我住，今朝一酌送君还。
<br>
<br>　　相看渐老无过醉，聚散穷通总是闲。
<br>
<br>　　卷439_50  「除夜」白居易
<br>
<br>　　薄晚支颐坐，中宵枕臂眠。一从身去国，再见日周天。
<br>
<br>　　老度江南岁，春抛渭北田。浔阳来早晚，明日是三年。
<br>
<br>　　卷439_51  「闻李十一出牧澧州，崔二十二出牧果州，因寄绝句」白居易
<br>
<br>　　平生相见即眉开，静念无如李与崔。
<br>
<br>　　各是天涯为刺史，缘何不觅九江来。
<br>
<br>　　卷439_52  「元和十二年淮寇未平诏停岁仗愤然有感率尔成章」白居易
<br>
<br>　　闻停岁仗轸皇情，应为淮西寇未平。不分气从歌里发，
<br>
<br>　　无明心向酒中生。愚计忽思飞短檄，狂心便欲请长缨。
<br>
<br>　　从来妄动多如此，自笑何曾得事成。
<br>
<br>　　卷439_53  「庾楼新岁」白居易
<br>
<br>　　岁时销旅貌，风景触乡愁。牢落江湖意，新年上庾楼。
<br>
<br>　　卷439_54  「上香炉峰」白居易
<br>
<br>　　倚石攀萝歇病身，青筇竹杖白纱巾。
<br>
<br>　　他时画出庐山障，便是香炉峰上人。
<br>
<br>　　卷439_55  「忆微之」白居易
<br>
<br>　　与君何日出屯蒙，鱼恋江湖鸟厌笼。分手各抛沧海畔，
<br>
<br>　　折腰俱老绿衫中。三年隔阔音尘断，两地飘零气味同。
<br>
<br>　　又被新年劝相忆，柳条黄软欲春风。
<br>
<br>　　卷439_56  「雨夜赠元十八」白居易
<br>
<br>　　卑湿沙头宅，连阴雨夜天。共听檐溜滴，心事两悠然。
<br>
<br>　　把酒循环饮，移床曲尺眠。莫言非故旧，相识已三年。
<br>
<br>　　卷439_57  「寒食江畔」白居易
<br>
<br>　　草香沙暖水云晴，风景令人忆帝京。还似往年春气味，
<br>
<br>　　不宜今日病心情。闻莺树下沈吟立，信马江头取次行。
<br>
<br>　　忽见紫桐花怅望，下明日是清明。
<br>
<br>　　卷439_58  「三月三日登庾楼寄庾三十二」白居易
<br>
<br>　　三日欢游辞曲水，二年愁卧在长沙。
<br>
<br>　　每登高处长相忆，何况兹楼属庾家。
<br>
<br>　　卷439_59  「闻李六景俭自河东令授唐邓行军司马，以诗贺之」白居易
<br>
<br>　　谁能淮上静风波，闻道河东应此科。不独文词供奏记，
<br>
<br>　　定将谈笑解兵戈。泥埋剑戟终难久，水借蛟龙可在多。
<br>
<br>　　四十著绯军司马，男儿官职未蹉跎。
<br>
<br>　　卷439_60  「石榴树（一作石楠树）」白居易
<br>
<br>　　可怜颜色好阴凉，叶翦红笺花扑霜。伞盖低垂金翡翠，
<br>
<br>　　熏笼乱搭绣衣裳。春芽细炷千灯焰，夏蕊浓焚百和香。
<br>
<br>　　见说上林无此树，只教桃柳占年芳。
<br>
<br>　　卷439_61  「大林寺桃花」白居易
<br>
<br>　　人间四月芳菲尽，山寺桃花始盛开。
<br>
<br>　　长恨春归无觅处，不知转入此中来。
<br>
<br>　　卷439_62  「咏怀」白居易
<br>
<br>　　自从委顺任浮沈，渐觉年多功用深。面上减除忧喜色，
<br>
<br>　　胸中消尽是非心。妻儿不问唯耽酒，冠盖皆慵只抱琴。
<br>
<br>　　长笑灵均不知命，江蓠丛畔苦悲吟。
<br>
<br>　　卷439_63  「早发楚城驿」白居易
<br>
<br>　　雨过尘埃灭，沿江道径平。月乘残夜出，人趁早凉行。
<br>
<br>　　寂历闲吟动，冥靼邓忌。荷塘翻露气，稻垄泻泉声。
<br>
<br>　　宿犬闻铃起，栖禽见火惊。钛淌魃，十里始天明。
<br>
<br>　　卷439_64  「箬岘东池」白居易
<br>
<br>　　箬岘亭东有小池，早荷新荇绿参差。
<br>
<br>　　中宵把火行人发，惊起双栖白鹭鸶。
<br>
<br>　　卷439_65  「建昌江」白居易
<br>
<br>　　建昌江水县门前，立马教人唤渡船。
<br>
<br>　　忽似往年归蔡渡，草风沙雨渭河边。
<br>
<br>　　卷439_66  「哭从弟」白居易
<br>
<br>　　伤心一尉便终身，叔母年高新妇贫。
<br>
<br>　　一片绿衫消不得，腰金拖紫是何人。
<br>
<br>　　卷439_67  「香炉峰下新卜山居，草堂初成，偶题东壁」白居易
<br>
<br>　　五架三间新草堂，石阶桂柱竹编墙。南檐纳日冬天暖，
<br>
<br>　　北户迎风夏月凉。洒砌飞泉才有点，拂窗斜竹不成行。
<br>
<br>　　来春更葺东厢屋，纸阁芦帘著孟光。
<br>
<br>　　卷439_68  「重题」白居易
<br>
<br>　　喜入山林初息影，厌趋朝市久劳生。早年薄有烟霞志，
<br>
<br>　　岁晚深谙世俗情。已许虎溪云里卧，不争龙尾道前行。
<br>
<br>　　从兹耳界应清净，免见啾啾毁誉声。
<br>
<br>　　长松树下小溪头，班鹿胎巾白布裘。药圃茶园为产业，
<br>
<br>　　野麋林鹤是交游。云生涧户衣裳润，岚隐山厨火烛幽。
<br>
<br>　　最爱一泉新引得，清泠屈曲绕阶流。
<br>
<br>　　日高睡足犹慵起，小阁重衾不怕寒。遗爱寺钟欹枕听，
<br>
<br>　　香炉峰雪拨帘看。匡庐便是逃名地，司马仍为送老官。
<br>
<br>　　心泰身宁是归处，故乡何独在长安。
<br>
<br>　　宦途自此心长别，世事从今口不言。岂止形骸同土木，
<br>
<br>　　兼将寿夭任乾坤。胸中壮气犹须遣，身外浮荣何足论。
<br>
<br>　　还有一条遗恨事，高家门馆未酬恩。
<br>
<br>　　卷439_69  「山中问月」白居易
<br>
<br>　　为问长安月，谁教不相离。昔随飞盖处，今照入山时。
<br>
<br>　　借助秋怀旷，留连夜卧迟。如归旧乡国，似对好亲知。
<br>
<br>　　松下行为伴，溪头坐有期。千岩将万壑，无处不相随。
<br>
<br>　　卷439_70  「正月十五日夜东林寺学禅偶怀蓝田杨主簿因呈智禅师」白居易
<br>
<br>　　新年三五东林夕，星汉迢迢钟梵迟。花县当君行乐夜，
<br>
<br>　　松房是我坐禅时。忽看月满还相忆，始叹春来自不知。
<br>
<br>　　不觉定中微念起，明朝更问雁门师。
<br>
<br>　　卷439_71  「临水坐」白居易
<br>
<br>　　昔为东掖垣中客，今作西方社内人。
<br>
<br>　　手把杨枝临水坐，闲思往事似前身。
<br>
<br>　　卷439_72  「山居」白居易
<br>
<br>　　山斋方独往，尘事莫相仍。蓝舆辞鞍马，缁徒换友朋。
<br>
<br>　　朝餐唯药菜，夜伴只纱灯。除却青衫在，其馀便是僧。
<br>
<br>　　卷439_73  「遗爱寺」白居易
<br>
<br>　　弄日临溪坐，寻花绕寺行。时时闻鸟语，处处是泉声。
<br>
<br>　　卷439_74  「山中与元九书，因题书后」白居易
<br>
<br>　　忆昔封书与君夜，金銮殿后欲明天。今夜封书在何处，
<br>
<br>　　庐山庵里晚灯前。笼鸟槛猿俱未死，人间相见是何年。
<br>
<br>　　卷439_75  「黄石岩下作」白居易
<br>
<br>　　久别g鸾侣，深随鸟兽群。教他远亲故，何处觅知闻。
<br>
<br>　　昔日青云意，今移向白云。
<br>
<br>　　卷439_76  「戏赠李十三判官」白居易
<br>
<br>　　垂鞭相送醉醺醺，遥见庐山指似君。
<br>
<br>　　想君初觉从军乐，未爱香炉峰上云。
<br>
<br>　　卷439_77  「醉中戏赠郑使君（时使君先归，留妓乐重饮）」白居易
<br>
<br>　　密座移红毯，酡颜照渌杯。双娥留且住，五马任先回。
<br>
<br>　　醉耳歌催醒，愁眉笑引开。平生少年兴，临老暂重来。
<br>
<br>　　卷439_78  「江亭夕望」白居易
<br>
<br>　　凭高望远思悠哉，晚上江亭夜未回。日欲没时红浪沸，
<br>
<br>　　月初生处白烟开。辞枝雪蕊将春去，满镊霜毛送老来。
<br>
<br>　　争敢三年作归计，心知不及贾生才。
<br>
<br>　　卷439_79  「酬元员外三月三十日慈恩寺相忆见寄」白居易
<br>
<br>　　怅望慈恩三月尽，紫桐花落鸟关关。诚知曲水春相忆，
<br>
<br>　　其奈长沙老未还。赤岭猿声催白首，黄茅瘴色换朱颜。
<br>
<br>　　谁言南国无霜雪，尽在愁人鬓发间。
<br>
<br>　　卷439_80  「偶然二首」白居易
<br>
<br>　　楚怀邪乱灵均直，放弃合宜何恻恻。汉文明圣贾生贤，
<br>
<br>　　谪向长沙堪叹息。人事多端何足怪，天文至信犹差忒。
<br>
<br>　　月离于毕合滂沱，有时不雨何能测。
<br>
<br>　　火发城头鱼水里，救火竭池鱼失水。乖龙藏在牛领中，
<br>
<br>　　雷击龙来牛枉死。人道蓍神龟骨灵，试卜鱼牛那至此。
<br>
<br>　　六十四卦七十钻，毕竟不能知所以。
<br>
<br>　　卷439_81  「中秋月」白居易
<br>
<br>　　万里清光不可思，添愁益恨绕天涯，谁人陇外久征戍，
<br>
<br>　　何处庭前新别离。失宠故姬归院夜，没蕃老将上楼时。
<br>
<br>　　照他几许人肠断，玉兔银蟾远不知。
<br>
<br>　　卷439_82  「谢李六郎中寄新蜀茶」白居易
<br>
<br>　　故情周匝向交亲，新茗分张及病身。红纸一封书后信，
<br>
<br>　　绿芽十片火前春。汤添勺水煎鱼眼，末下刀圭搅L尘。
<br>
<br>　　不寄他人先寄我，应缘我是别茶人。
<br>
<br>　　卷439_83  「携诸山客同上香炉峰遇雨而还沾濡狼藉互相笑谑题此解嘲」白居易
<br>
<br>　　萧洒登山去，龙钟遇雨回。磴危攀薜荔，石滑践莓苔。
<br>
<br>　　袜污君相谑，鞋穿我自酢Ｄ欺泥土脚，曾蹋玉阶来。
<br>
<br>　　卷439_84  「彭蠡湖晚归」白居易
<br>
<br>　　彭蠡湖天晚，桃花水气春。鸟飞千白点，日没半红轮。
<br>
<br>　　何必为迁客，无劳是病身。何来临此望，少有不愁人。
<br>
<br>　　卷439_85  「酬赠李炼师见招」白居易
<br>
<br>　　几年司谏直承明，今日求真礼上清。曾犯龙鳞容不死，
<br>
<br>　　欲骑鹤背觅长生。刘纲有妇仙同得，伯道无儿累更轻。
<br>
<br>　　若许移家相近住，便驱鸡犬上层城。
<br>
<br>　　卷439_86  「西河雨夜送客」白居易
<br>
<br>　　云黑雨，江昏水暗流。有风催解缆，无月伴登楼。
<br>
<br>　　酒罢无多兴，帆开不少留。唯看一点火，遥认是行舟。
<br>
<br>　　卷439_87  「登西楼忆行简」白居易
<br>
<br>　　每因楼上西南望，始觉人间道路长。碍日暮山青蔟蔟，
<br>
<br>　　漫天秋水白茫茫。风波不见三年面，书信难传万里肠。
<br>
<br>　　早晚东归来下峡，稳乘船舫过瞿唐。
<br>
<br>　　卷439_88  「罗子」白居易
<br>
<br>　　有女名罗子，生来才两春。我今年已长，日夜二毛新。
<br>
<br>　　顾念娇啼面，思量老病身。直应头似雪，始得见成人。
<br>
<br>　　卷439_89  「读僧灵彻诗」白居易
<br>
<br>　　东林寺里西廊下，石片镌题数首诗。
<br>
<br>　　言句怪来还校别，看名知是老汤师。
<br>
<br>　　卷439_90  「听李士良琵琶（人各赋二十八字）」白居易
<br>
<br>　　声似胡儿弹舌语，愁如塞月恨边云。
<br>
<br>　　闲人暂听犹眉敛，可使和蕃公主闻。
<br>
<br>　　卷439_91  「昭君怨」白居易
<br>
<br>　　明妃风貌最娉婷，合在椒房应四星。只得当年备宫掖，
<br>
<br>　　何曾专夜奉帏屏。见疏从道迷图画，知屈那教配虏庭。
<br>
<br>　　自是君恩薄如纸，不须一向恨丹青。
<br>
<br>　　卷439_92  「闲吟」白居易
<br>
<br>　　自从苦学空门法，销尽平生种种心。
<br>
<br>　　唯有诗魔降未得，每逢风月一闲吟。
<br>
<br>　　卷439_93  「戏问山石榴」白居易
<br>
<br>　　小树山榴近砌栽，半含红萼带花来。
<br>
<br>　　争知司马夫人妒，移到庭前便不开。
<br>
<br>　　卷439_94  「编集拙诗成一十五卷因题卷末戏赠元九、李二十」白居易
<br>
<br>　　一篇长恨有风情，十首秦吟近正声。每被老元偷格律，
<br>
<br>　　苦教短李伏歌行。世间富贵应无分，身后文章合有名。
<br>
<br>　　莫怪气粗言语大，新排十五卷诗成。
<br>
<br>　　卷439_95  「湖上闲望」白居易
<br>
<br>　　藤花浪拂紫茸条，菰叶风翻绿剪刀。
<br>
<br>　　闲弄水芳生楚思，时时合眼咏离骚。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
