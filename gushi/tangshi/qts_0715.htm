<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百一十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷七百一十五
<br>
<br>　　卷715_1  「苦吟」卢延让
<br>
<br>　　莫话诗中事，诗中难更无。吟安一个字，佣鲜茎须。
<br>
<br>　　险觅天应闷，狂搜海亦枯。不同文赋易，为著者之乎。
<br>
<br>　　卷715_2  「雪」卢延让
<br>
<br>　　瑞雪落纷华，随风一向斜。地平铺作月，天迥撒成花。
<br>
<br>　　客满烧烟舍，牛牵卖炭车。吾皇忧挟纩，犹自问君家。
<br>
<br>　　卷715_3  「松寺」卢延让
<br>
<br>　　山寺取凉当夏夜，共僧蹲坐石阶前。两三条电欲为雨，
<br>
<br>　　七八个星犹在天。衣汗稍停床上扇，茶香时拨涧中泉。
<br>
<br>　　通宵听论莲华义，不藉松窗一觉眠。
<br>
<br>　　卷715_4  「赠僧」卢延让
<br>
<br>　　浮世浮华一断空，偶抛烦恼到莲宫。高僧解语牙无水，
<br>
<br>　　老鹤能飞骨有风。野色吟馀生竹外，山阴坐久入池中。
<br>
<br>　　禅师莫问求名苦，滋味过于食蓼虫。
<br>
<br>　　卷715_5  「逢友人赴阙」卢延让
<br>
<br>　　正当天下待雍熙，丹诏征来早为迟。倚马才高犹爱艺，
<br>
<br>　　问牛心在肯容私。吏开黄阁排班处，民拥青门看入时。
<br>
<br>　　却笑郡人留不得，感恩唯拟立生祠。
<br>
<br>　　卷715_6  「哭李郢端公」卢延让
<br>
<br>　　军门半掩槐花宅，每过犹闻哭临声。北固暴亡兼在路，
<br>
<br>　　东都权葬未归茔。渐穷老仆慵看马，著惨佳人暗理筝。
<br>
<br>　　诗侣酒徒消散尽，一场春梦越王城。
<br>
<br>　　卷715_7  「谢杨尚书惠樱桃」卢延让
<br>
<br>　　满合虚红怕动摇，尚书知重赐樱桃。揉蓝尚带新鲜叶，
<br>
<br>　　泼血犹残旧折条。万颗真珠轻触破，一团甘露软含消。
<br>
<br>　　春来老病尤珍荷，并食中肠似火烧。
<br>
<br>　　卷715_8  「寒食日戏赠李侍御」卢延让
<br>
<br>　　十二街如市，红尘咽不开。洒蹄骢马汗，没处看花来。
<br>
<br>　　卷715_9  「樊川寒食二首」卢延让
<br>
<br>　　寒食权豪尽出行，一川如画雨初晴。
<br>
<br>　　谁家络络游春盛，担入花间轧轧声。
<br>
<br>　　鞍马和花总是尘，歌声处处有佳人。
<br>
<br>　　五陵年少粗于事，栲栳量金买断春。
<br>
<br>　　卷715_10  「句」卢延让
<br>
<br>　　只讹些子缘，应耗没多光。（《八月十六夜》）
<br>
<br>　　臂鹰健卒悬毡帽，骑马佳人卷画衫。（送周太保赴浙西）
<br>
<br>　　每过私第邀看鹤，长著公裳送上驴。（《寄友》）
<br>
<br>　　名纸毛生五门下，家僮骨立六街中。（《旅舍言怀》）
<br>
<br>　　云间闹铎骡驼至，雪里残骸虎拽来。（《蜀路》）
<br>
<br>　　树上咨诹批颊鸟，窗间壁驳叩头虫。（《冬夜》）
<br>
<br>　　莫欺零落残牙齿，曾吃红绫饼Z来。
<br>
<br>　　渡水蹇驴双耳直，避风羸仆一肩高。（《雪》）
<br>
<br>　　高据襄阳播盛名，问人人道是诗星。（《吊孟浩然》，
<br>
<br>　　以上并见《海录碎事》）
<br>
<br>　　凉雨打低残菡萏，急风吹散小蜻蜓。（见《锦绣万花谷》）
<br>
<br>　　卷715_11  「示门生马侍郎胤孙」裴
<br>
<br>　　宦途最重是文衡，天与愚夫著盛名。
<br>
<br>　　三主礼闱年八十，门生门下见门生。
<br>
<br>　　卷715_12  「赠杜荀鹤」王希羽
<br>
<br>　　金榜晓悬生世日，玉书潜记上升时。
<br>
<br>　　九华山色高千尺，未必高于第八枝。
<br>
<br>　　卷715_13  「宫怨二首」柯崇
<br>
<br>　　尘满金炉不炷香，黄昏独自立重廊。
<br>
<br>　　笙歌何处承恩宠，一一随风入上阳。
<br>
<br>　　长门槐柳半萧疏，玉辇沈思恨有馀。
<br>
<br>　　红泪渐消倾国态，黄金谁为达相如。
<br>
<br>　　卷715_14  「早春池亭独游三首」刘象
<br>
<br>　　春意送残腊，春晴融小洲。蒲茸才簇岸，柳颊已遮楼。
<br>
<br>　　便有杯觞兴，可据羁旅愁。凫p亦相狎，尽日戏清流。
<br>
<br>　　清流环绿筱，清景媚虹桥。莺刷初迁羽，莎拳拟拆苗。
<br>
<br>　　细沙擢暖岸，淑景动和飙。倍忆同袍侣，相欢倒一瓢。
<br>
<br>　　一瓢欢自足，一日兴偏多。幽意人先赏，疏丛蝶未过。
<br>
<br>　　知音新句苦，窥沼醉颜酡。万虑从相拟，今朝欲奈何。
<br>
<br>　　卷715_15  「鹭鸶」刘象
<br>
<br>　　洁白孤高生不同，顶丝清软冷摇风。窥鱼翘立荷香里，
<br>
<br>　　慕侣低翻柳影中。几日下巢辞紫阁，多时凝目向晴空。
<br>
<br>　　摩霄志在潜修羽，会接鸾凰别苇丛。
<br>
<br>　　卷715_16  「春夜二首」刘象
<br>
<br>　　几处兵戈阻路岐，忆山心切与山违。
<br>
<br>　　时难何处披怀抱，日日日斜空醉归。
<br>
<br>　　一别杜陵归未期，只凭魂梦接亲知。
<br>
<br>　　近来欲睡兼难睡，夜夜夜深闻子规。
<br>
<br>　　卷715_17  「晓登迎春阁」刘象
<br>
<br>　　未栉凭栏眺锦城，烟笼万井二江明。
<br>
<br>　　香风满阁花盈户，树树树梢啼晓莺。
<br>
<br>　　卷715_18  「咏仙掌」刘象
<br>
<br>　　万古亭亭倚碧霄，不成擎亦不成招。
<br>
<br>　　何如掬取天池水，洒向人间救旱苗。
<br>
<br>　　卷715_19  「V中感旧」刘象
<br>
<br>　　顷年曾住此中来，今日重游事可哀。
<br>
<br>　　忆得几家欢宴处，家家家业尽成灰。
<br>
<br>　　卷715_20  「白髭」刘象
<br>
<br>　　到处逢人求至药，几回染了又成丝。
<br>
<br>　　素丝易染髭难染，墨翟当时合泣髭。
<br>
<br>　　卷715_21  「题县令范传真化洽亭」沈颜
<br>
<br>　　前有浅山，屹然如屏。后有卑岭，缭然如城。
<br>
<br>　　跨池左右，足以建亭。斯亭何名，化洽而成。
<br>
<br>　　卷715_22  「书怀寄友人」沈颜
<br>
<br>　　江湖劳遍寻，只自长愁襟。到处慵开口，何人可话心。
<br>
<br>　　登楼得句远，望月抒情深。却忆山斋后，猿声相伴吟。
<br>
<br>　　卷715_23  「题壁」杨凝式
<br>
<br>　　院似禅心静，花如觉性圆。自然知了义，争肯学神仙。
<br>
<br>　　卷715_24  「赠张全义」杨凝式
<br>
<br>　　洛阳风景实堪哀，昔日曾为瓦子堆。
<br>
<br>　　不是我公重葺理，至今犹是一堆灰。
<br>
<br>　　卷715_25  「题怀素酒狂帖后」杨凝式
<br>
<br>　　十年挥素学临池，始识王公学卫非。
<br>
<br>　　草圣未须因酒发，笔端应解化龙飞。
<br>
<br>　　卷715_26  「句」杨凝式
<br>
<br>　　押引蝗虫到洛京，合消郡守远相迎。（归洛寄尹张从恩，
<br>
<br>　　时蝗适至）
<br>
<br>　　到此今经三纪春。（《洛阳》，并见《纪闻》）
<br>
<br>　　卷715_27  「奉试诏用拓拔思恭为京北收复都统（一作闻诏作）」李琪
<br>
<br>　　飞骑经巴栈，鸿恩及夏台。将从天上去，人自日边来。
<br>
<br>　　此处金门远，何时玉辇回。早平关右贼，莫待诏书催。
<br>
<br>　　卷715_28  「题广爱寺楞伽山」李琪
<br>
<br>　　善高天外远，方丈海中遥。自有山神护，应无劫火烧。
<br>
<br>　　坏文侵古壁，飞剑出寒霄。何似苍苍色，严妆十七朝。
<br>
<br>　　卷715_29  「句」李琪
<br>
<br>　　哀痛不下诏，登封谁上书。（《僖宗幸蜀咏》）
<br>
<br>　　卷715_30  「寄桂帅」刘崇龟
<br>
<br>　　碧幢仁施合洪钧，桂树林前倍得春。
<br>
<br>　　莫恋此时好风景，溪不是钓渔人。
<br>
<br>　　卷715_31  「席上吟」刘崇鲁
<br>
<br>　　南行忽见李深之，手舞如蜚令不疑。
<br>
<br>　　任有风流兼蕴藉，天生不似郑都知。
<br>
<br>　　卷715_32  「寄孙储（一作下第醉中寄储）」孙定
<br>
<br>　　行行血泪洒尘襟，事逐东流渭水深。秋跨蹇驴风尚紧，
<br>
<br>　　静投孤店日初沈。一枝犹挂东堂梦，千里空驰北巷心。
<br>
<br>　　明月悲歌又前去，满城烟树噪春禽。
<br>
<br>　　卷715_33  「江南行」许昼
<br>
<br>　　江南萧洒地，本自与君宜。固节还同我，虚心欲待谁。
<br>
<br>　　涧泉傍借响，山木共含滋。粉腻虫难篆，丛疏鸟易窥。
<br>
<br>　　尽应逢野渡，中忽见村祠。叶扫秋空静，根横古堑危。
<br>
<br>　　影迷寒霭里，声出夜风时。客棹深深过，人家远远移。
<br>
<br>　　游边曾结念，到此数题诗。莫恨成龙晚，成龙会有期。
<br>
<br>　　卷715_34  「中秋月」许昼
<br>
<br>　　应是蟾宫别有情，每逢秋半倍澄清。清光不向此中见，
<br>
<br>　　白发争教何处生。闲地占将真可惜，幽窗分得始为明。
<br>
<br>　　殷勤好长来年桂，莫遣平人道不平。
<br>
<br>　　卷715_35  「临终诗」薛准
<br>
<br>　　旧国深恩不易酬，又离继母出他州。
<br>
<br>　　谁知天怒无因息，积愧终身乞速休。
<br>
<br>　　卷715_36  「观修处士画桃花图歌」裴谐
<br>
<br>　　一从天宝王维死，于今始遇修夫子。能向鲛绡四幅中，
<br>
<br>　　丹青暗与春争工。勾芒若见应羞杀，晕绿匀红渐分别。
<br>
<br>　　堪怜彩笔似东风，一朵一枝随手发。燕支乍湿如含露，
<br>
<br>　　引得娇莺痴不去。多少游蜂尽日飞，看遍花心求入处。
<br>
<br>　　工夫妙丽实奇绝，似对韶光好时节。偏宜留著待深冬，
<br>
<br>　　铺向楼前殛霜雪。
<br>
<br>　　卷715_37  「句」裴谐
<br>
<br>　　风回山火断，朝落岸冰高。（《湘江吟》）
<br>
<br>　　名终埋不得，骨任朽何妨。（经杜甫坟，见《诗话总龟》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
