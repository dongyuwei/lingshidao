<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百零三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百零三
<br>
<br>　　卷203_1  「客中作」杜俨
<br>
<br>　　书剑催人不暂闲，洛阳羁旅复秦关。
<br>
<br>　　容颜岁岁愁边改，乡国时时梦里还。
<br>
<br>　　卷203_2  「三月三日曲江侍宴」赵良器
<br>
<br>　　圣祖发神谋，灵符叶帝求。一人光锡命，万国荷时休。
<br>
<br>　　雷解圜丘毕，云需曲水游。岸花迎步辇，仙仗拥行舟。
<br>
<br>　　睿藻天中降，恩波海外流。小臣同品物，陪此乐皇猷。
<br>
<br>　　卷203_3  「郑国夫人挽歌词」赵良器
<br>
<br>　　淑德延公胄，宜家接帝姻。桂宫男掌仆，兰殿女升嫔。
<br>
<br>　　恩泽昭前命，盈虚变此辰。万年今已矣，彤管列何人。
<br>
<br>　　卷203_4  「郡中客舍」黄麟
<br>
<br>　　虫响乱啾啾，更人正数筹。魂归洞庭夜，霜卧洛阳秋。
<br>
<br>　　微月有时隐，长河到晓流。起来还嘱雁，乡信在吴洲。
<br>
<br>　　卷203_5  「途中口号（一作卢Q诗）」郭向
<br>
<br>　　抱玉三朝楚，怀书十上秦。年年洛阳陌，花鸟弄归人。
<br>
<br>　　卷203_6  「题李将军山亭」郭良
<br>
<br>　　凤辖将军位，龙门司隶家。衣冠为隐逸，山水作繁华。
<br>
<br>　　径出重林草，池摇两岸花。谁知贵公第，亭院有烟霞。
<br>
<br>　　卷203_7  「早行」郭良
<br>
<br>　　早行星尚在，数里未天明。不辨云林色，空闻风水声。
<br>
<br>　　月从山上落，河入斗间横。渐至重门外，依稀见洛城。
<br>
<br>　　卷203_8  「过故人旧宅」王乔
<br>
<br>　　故人轩骑罢归来，旧宅园林闲不开。
<br>
<br>　　唯馀挟瑟楼中妇，哭向平生歌舞台。
<br>
<br>　　卷203_9  「关山月」徐九皋
<br>
<br>　　玉塞抵长城，金徽映高阙。遥心万馀里，直望三边月。
<br>
<br>　　霜静影逾悬，露光渐没。思君不可见，空叹将焉歇。
<br>
<br>　　卷203_10  「战城南」徐九皋
<br>
<br>　　塞北狂胡旅，城南敌汉围。f岩一鼓气，拔利五兵威。
<br>
<br>　　虏骑瞻山哭，王师拓地飞。不应须宠战，当遂勒金徽。
<br>
<br>　　卷203_11  「咏史」徐九皋
<br>
<br>　　亡国秦韩代，荣身刘项年。金槌击政后，玉斗碎增前。
<br>
<br>　　圣主称三杰，明离保四贤。已申黄石祭，方慕赤松仙。
<br>
<br>　　卷203_12  「途中览镜」徐九皋
<br>
<br>　　四海游长倦，百年愁半侵。赖窥明镜里，时见丈夫心。
<br>
<br>　　卷203_13  「送部四镇人往单于别知故」徐九皋
<br>
<br>　　天下今无事，云中独未宁。忝驱更戍卒，方远送边庭。
<br>
<br>　　马饮长城水，军占太白星。国恩行可报，何必守经营。
<br>
<br>　　卷203_14  「松滋江北阻风」阎宽
<br>
<br>　　江风久未歇，山雨复相仍。巨浪天涯起，馀寒川上凝。
<br>
<br>　　忧人劳夕惕，乡事惫晨兴。远听知音骇，诚哉不可陵。
<br>
<br>　　卷203_15  「晓入宜都渚」阎宽
<br>
<br>　　问俗周楚甸，川行眇江浔。兴随晓光发，道会春言深。
<br>
<br>　　回眺佳气象，远怀得山林。伫应舟楫用，曷务归闲心。
<br>
<br>　　卷203_16  「古意」阎宽
<br>
<br>　　庭树发华滋，瑶草复葳蕤。好鸟飞相从，愁人深此时。
<br>
<br>　　天中有灵匹，日夕苟昝肌Ｔ钢鹌风花，千里入遥帷。
<br>
<br>　　心逝爱不见，空歌悲莫悲。
<br>
<br>　　卷203_17  「春宵览月」阎宽
<br>
<br>　　月生东荒外，天云收夕阴。爱见澄清景，象吾虚白心。
<br>
<br>　　耳目静无哗，神超道性深。乘兴得至乐，寓言因永吟。
<br>
<br>　　卷203_18  「秋怀」阎宽
<br>
<br>　　下帷长日尽，虚馆早凉生。芳草犹未荐，如何蜻}鸣。
<br>
<br>　　秋风已振衣，客去何时归。为问当途者，宁知心有违。
<br>
<br>　　卷203_19  「和中书侍郎院壁画云」李收
<br>
<br>　　粉壁画云成，如能上太清。影从霄汉发，光照掖垣明。
<br>
<br>　　映筱多幽趣，临轩得野情。独思作霖雨，流润及生灵。
<br>
<br>　　卷203_20  「幽情」李收
<br>
<br>　　幽人惜春暮，潭上折芳草。佳期何时还，欲寄千里道。
<br>
<br>　　卷203_21  「怀鲁」程弥纶
<br>
<br>　　曲阜国，尼丘山。周公邈难问，夫子犹启关。
<br>
<br>　　履风雩兮若见，游夏兴兮鲁颜。天孙天孙，
<br>
<br>　　何为今兮学且难，负星明而东游闲闲。
<br>
<br>　　卷203_22  「燕歌行」屈同仙
<br>
<br>　　君不见渔阳八月塞草腓，征人相对并思归。
<br>
<br>　　云和朔气连天黑，蓬杂惊沙散野飞。是时天地阴埃遍，
<br>
<br>　　瀚海龙城皆习战。两军鼓角暗相闻，四面旌旗看不见。
<br>
<br>　　昭君远嫁已年多，戎狄无厌不复和。汉兵候月秋防塞，
<br>
<br>　　胡骑乘冰夜渡河。河塞东西万馀里，地与京华不相似。
<br>
<br>　　燕支山下少春晖，黄沙碛里无流水。金戈玉剑十年征，
<br>
<br>　　红粉青楼多怨情。厌向殊乡久离别，秋来愁听捣衣声。
<br>
<br>　　卷203_23  「乌江女」屈同仙
<br>
<br>　　越艳谁家女，朝游江岸傍。青春犹未嫁，红粉旧来娼。
<br>
<br>　　锦袖盛朱橘，银钩摘紫房。见人羞不语，回艇入溪藏。
<br>
<br>　　卷203_24  「昌年宫之作」豆卢复
<br>
<br>　　但有离宫处，君王每不居。旗门芳草合，辇路小槐疏。
<br>
<br>　　殿闭山烟满，窗凝野霭虚。丰年多望幸，春色待銮舆。
<br>
<br>　　卷203_25  「落第归乡留别长安主人」豆卢复
<br>
<br>　　客里愁多不记春，闻莺始叹柳条新。
<br>
<br>　　年年下第东归去，羞见长安旧主人。
<br>
<br>　　卷203_26  「奉试咏青」荆冬倩
<br>
<br>　　路辟天光远，春还月道临。草浓河畔色，槐结路边阴。
<br>
<br>　　未映君王史，先标胄子襟。经明如可拾，自有致云心。
<br>
<br>　　卷203_27  「观汉水」梁洽
<br>
<br>　　发源自筅＃东注经襄阳。一道入溟渤，别流为沧浪。
<br>
<br>　　求思咏游女，投吊悲昭王。水滨不可问，日暮空汤汤。
<br>
<br>　　卷203_28  「游越溪」郑绍
<br>
<br>　　溪水碧悠悠，猿声断客愁。渔潭逢钓楫，月浦值孤舟。
<br>
<br>　　访泊随烟火，迷途视斗牛。今宵越乡意，还取醉忘忧。
<br>
<br>　　卷203_29  「登楼（一作王之涣诗）」朱斌
<br>
<br>　　白日依山尽，黄河入海流。欲穷千里目，更上一重楼。
<br>
<br>　　卷203_30  「感寓二首」梁德裕
<br>
<br>　　彩云呈瑞质，五色发人寰。独作龙虎状，孤飞天地间。
<br>
<br>　　隐隐临北极，峨峨象南山。恨在帝乡外，不逢枝叶攀。
<br>
<br>　　幽涧生蕙若，幽渚老江蓠。荣落人不见，芳香徒尔为。
<br>
<br>　　不及绿萍草，生君红莲池。左右美人弄，朝夕春风吹。
<br>
<br>　　叶洗玉泉水，珠清湛露滋。心亦愿如此，托君君不知。
<br>
<br>　　卷203_31  「咏谈容娘」常非月
<br>
<br>　　举手整花钿，翻身舞锦筵。马围行处匝，人压看场圆。
<br>
<br>　　歌要齐声和，情教细语传。不知心大小，容得许多怜。
<br>
<br>　　卷203_32  「览史」张良璞
<br>
<br>　　享年八十已，历数穷苍生。七虎门源上，咆哮关内鸣。
<br>
<br>　　建都用鹑宿，设险因金城。舜曲烟火起，汾河珠翠明。
<br>
<br>　　海云引天仗，朔雪留边兵。作孽人怨久，其亡鬼信盈。
<br>
<br>　　素灵感刘季，白马从子婴。昏虐不务德，百代无芳声。
<br>
<br>　　卷203_33  「奉试冷井诗」孙欣
<br>
<br>　　仙闱井初凿，灵液沁成泉。色湛青苔里，寒凝紫绠边。
<br>
<br>　　铜瓶向影落，玉L抱虚圆。永愿调神鼎，尧时泰万年。
<br>
<br>　　卷203_34  「都中闲居」王羡门
<br>
<br>　　君王巡海内，北阙下明台。云物天中少，烟花岁后来。
<br>
<br>　　河从御苑出，山向国门开。寂寞东京里，空留贾谊才。
<br>
<br>　　卷203_35  「江南弄」芮挺章
<br>
<br>　　春江可怜事，最在美人家。鹦鹉能言鸟，芙蓉巧笑花。
<br>
<br>　　地衔金作埒，水抱玉为沙。薄晚青丝骑，长鞭赴狭斜。
<br>
<br>　　卷203_36  「少年行」芮挺章
<br>
<br>　　任气称张放，衔恩在少年。玉阶朝就日，金屋夜升天。
<br>
<br>　　轩骑青云际，笙歌绿水边。建章明月好，留醉伴风烟。
<br>
<br>　　卷203_37  「伊水门」楼颖
<br>
<br>　　朝涉伊水门，伊水入门流。惬心乃成兴，澹然泛孤舟。
<br>
<br>　　霏微傍青霭，容与随白鸥。竹阴交前浦，柳花媚中洲。
<br>
<br>　　日落阴云生，弥觉兹路幽。聊以恣所适，此外知何求。
<br>
<br>　　卷203_38  「东郊纳凉，忆左威卫李录事收昆季、太原崔参军三首」楼颖
<br>
<br>　　水竹谁家宅，幽庭向苑门。今知季伦沼，旧是辟疆园。
<br>
<br>　　饥鹭窥鱼静，鸣鸦带子喧。兴成只自适，欲白返忘言。
<br>
<br>　　纳凉每选地，近是青门东。林与缭垣接，池将沁水通。
<br>
<br>　　枝交帝女树，桥映美人虹。想是忘机者，悠悠在兴中。
<br>
<br>　　林间求适意，池上得清飙。稍稍斜回楫，时时一度桥。
<br>
<br>　　水光壁际动，山影浪中摇。不见李元礼，神仙何处要。
<br>
<br>　　卷203_39  「西施石」楼颖
<br>
<br>　　西施昔日浣纱津，石上青苔思杀人。
<br>
<br>　　一去姑苏不复返，岸旁桃李为谁春。
<br>
<br>　　卷203_40  「江南行」李康成
<br>
<br>　　杨柳青青莺欲啼，风光摇荡绿O齐，金阴城头日色低。
<br>
<br>　　日色低，情难极，水中凫p双比翼。
<br>
<br>　　卷203_41  「采莲曲」李康成
<br>
<br>　　采莲去，月没春江曙。翠钿红袖水中央，
<br>
<br>　　青荷莲子杂衣香，云起风生归路长。归路长，那得久。
<br>
<br>　　各回船，两摇手。
<br>
<br>　　卷203_42  「玉华仙子歌」李康成
<br>
<br>　　紫阳仙子名玉华，珠盘承露饵丹砂。转态凝情五云里，
<br>
<br>　　娇颜千岁芙蓉花。紫阳彩女矜无数，遥见玉华皆掩。
<br>
<br>　　高堂初日不成妍，洛渚流风徒自怜。璇阶霓绮阁，
<br>
<br>　　碧题霜罗幕。仙娥桂树长自春，王母桃花未尝落。
<br>
<br>　　上元夫人宾上清，深宫寂历厌层城。解佩空怜郑交甫，
<br>
<br>　　吹箫不逐许飞琼。溶溶紫庭步，渺渺瀛台路。
<br>
<br>　　兰陵贵士谢相逢，济北风生尚回顾。沧洲傲吏爱金丹，
<br>
<br>　　清心回望云之端。羽盖霓裳一相识，传情写念长无极。
<br>
<br>　　长无极，永相随。攀霄历金阙，弄影下瑶池。
<br>
<br>　　夕宿紫府云母帐，朝餐玄圃昆仑芝。不学兰香中道绝，
<br>
<br>　　却教青鸟报相思。
<br>
<br>　　卷203_43  「自君之出矣」李康成
<br>
<br>　　自君之出矣，弦吹绝无声。思君如百草，撩乱逐春生。
<br>
<br>　　卷203_44  「句」李康成
<br>
<br>　　因缘苟会合，万里犹同乡。运命倘不谐，隔壁无津梁。
<br>
<br>　　（《经籍考》云：康成编《玉台后集》，中间自载其
<br>
<br>　　诗八首，如《河阳居家女》长篇一首，押五十二韵，
<br>
<br>　　若欲与《木兰》及《孔雀东南飞》之作方驾者，
<br>
<br>　　末四句云云，亦佳）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
