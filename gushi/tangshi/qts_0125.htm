<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百二十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百二十五
<br>
<br>　　卷125_1  「酬诸公见过（时官未出，在辋川庄）」王维
<br>
<br>　　嗟予未丧，哀此孤生。屏居蓝田，薄地躬耕。岁晏输税，
<br>
<br>　　以奉粢盛。晨往东皋，草露未。暮看烟火，负担来归。
<br>
<br>　　我闻有客，足扫荆扉。箪食伊何，@瓜抓枣。仰厕群贤，
<br>
<br>　　皤然一老。愧无莞簟，班荆席藁。泛泛登陂，折彼荷花。
<br>
<br>　　静观素鲔，俯映白沙。山鸟群飞，日隐轻霞。登车上马，
<br>
<br>　　倏忽云散。雀噪荒村，鸡鸣空馆。还复幽独，重欷累叹。
<br>
<br>　　卷125_2  「奉和圣制登降圣观与宰臣等同望应制」王维
<br>
<br>　　凤朝碧落，龙图耀金镜。维岳降二臣，戴天临万姓。
<br>
<br>　　山川八校满，井邑三农竟。比屋皆可封，谁家不相庆。
<br>
<br>　　林疏远村出，野旷寒山静。帝城云里深，渭水天边映。
<br>
<br>　　佳气含风景，颂声溢歌咏。端拱能任贤，弥彰圣君圣。
<br>
<br>　　卷125_3  「奉和圣制御春明楼临右相园亭赋乐贤诗应制」王维
<br>
<br>　　复道通长乐，青门临上路。遥闻凤吹喧，识龙舆度。
<br>
<br>　　褰旒明四目，伏槛纡三顾。小苑接侯家，飞甍映宫树。
<br>
<br>　　商山原上碧，核林端素。银汉下天章，琼筵承湛露。
<br>
<br>　　将非富人宠，信以平戎故。从来简帝心，讵得回天步。
<br>
<br>　　卷125_4  「奉和圣制送不蒙都护兼鸿胪卿归安西应制」王维
<br>
<br>　　上卿增命服，都护扬归旆。杂虏尽朝周，诸胡皆自郐。
<br>
<br>　　鸣笳瀚海曲，按节阳关外。落日下河源，寒山静秋塞。
<br>
<br>　　万方氛息，六合乾坤大。无战是天心，天心同覆载。
<br>
<br>　　卷125_5  「扶南曲歌词五首」王维
<br>
<br>　　翠羽流苏帐，春眠曙不开。羞从面色起，娇逐语声来。
<br>
<br>　　早向昭阳殿，君王中使催。
<br>
<br>　　堂上青弦动，堂前绮席陈。齐歌卢女曲，双舞洛阳人。
<br>
<br>　　倾国徒相看，宁知心所亲。
<br>
<br>　　香气传空满，妆华影箔通。歌闻天仗外，舞出御楼中。
<br>
<br>　　日暮归何处，花间长乐宫。
<br>
<br>　　宫女还金屋，将眠复畏明。入春轻衣好，半夜薄妆成。
<br>
<br>　　拂曙朝前殿，玉墀多声。
<br>
<br>　　朝日照绮窗，佳人坐临镜。散黛恨犹轻，插钗嫌未正。
<br>
<br>　　同心勿遽游，幸待春妆竟。
<br>
<br>　　卷125_6  「陇西行」王维
<br>
<br>　　十里一走马，五里一扬鞭。都护军书至，匈奴围酒泉。
<br>
<br>　　关山正飞雪，烽戍断无烟。
<br>
<br>　　卷125_7  「从军行」王维
<br>
<br>　　吹角动行人，喧喧行人起。笳悲马嘶乱，争渡金河水。
<br>
<br>　　日暮沙漠陲，战声烟尘里。尽系名王颈，归来献天子。
<br>
<br>　　卷125_8  「早春行」王维
<br>
<br>　　紫梅发初遍，黄鸟歌犹涩。谁家折杨女，弄春如不及。
<br>
<br>　　爱水看妆坐，羞人映花立。香畏风吹散，衣愁露沾湿。
<br>
<br>　　玉闺青门里，日落香车入。游衍益相思，含啼向彩帷。
<br>
<br>　　忆君长入梦，归晚更生疑。不及红檐燕，双栖绿草时。
<br>
<br>　　卷125_9  「早朝」王维
<br>
<br>　　皎洁明星高，苍茫远天曙。槐雾暗不开，城鸦鸣稍去。
<br>
<br>　　始闻高阁声，莫辨更衣处。银烛已成行，金门俨驺驭。
<br>
<br>　　卷125_10  「献始兴公（时拜右拾遗）」王维
<br>
<br>　　宁栖野树林，宁饮涧水流。不用坐粱肉，崎岖见王侯。
<br>
<br>　　鄙哉匹夫节，布褐将白头。任智诚则短，守任固其优。
<br>
<br>　　侧闻大君子，安问党与雠。所不卖公器，动为苍生谋。
<br>
<br>　　贱子跪自陈，可为帐下不。感激有公议，曲私非所求。
<br>
<br>　　卷125_11  「赠从弟司库员外」王维
<br>
<br>　　少年识事浅，强学干名利。徒闻跃马年，苦无出人智。
<br>
<br>　　即事岂徒言，累官非不试。既寡遂性欢，恐招负时累。
<br>
<br>　　清冬见远山，积雪凝苍翠。浩然出东林，发我遗世意。
<br>
<br>　　惠连素清赏，夙语尘外事。欲缓携手期，流年一何驶。
<br>
<br>　　卷125_12  「座上走笔赠薛璩慕容损」王维
<br>
<br>　　希世无高节，绝迹有卑栖。君徒视人文，吾固和天倪。
<br>
<br>　　缅然万物始，及与群物齐。分地依后稷，用天信重黎。
<br>
<br>　　春风何豫人，令我思东溪。草色有佳意，花枝稍含荑。
<br>
<br>　　更待风景好，与君藉萋萋。
<br>
<br>　　卷125_13  「赠李颀」王维
<br>
<br>　　闻君饵丹砂，甚有好颜色。不知从今去，几时生羽翼。
<br>
<br>　　王母翳华芝，望尔昆仑侧。文螭从赤豹，万里方一息。
<br>
<br>　　悲哉世上人，甘此膻腥食。
<br>
<br>　　卷125_14  「赠刘蓝田（一作卢象诗）」王维
<br>
<br>　　篱间犬迎吠，出屋候荆扉。岁晏输井税，山村人夜归。
<br>
<br>　　晚田始家食，馀布成我衣。讵肯无公事，烦君问是非。
<br>
<br>　　卷125_15  「赠房卢氏g」王维
<br>
<br>　　达人无不可，忘己爱苍生。岂复少十室，弦歌在两楹。
<br>
<br>　　浮人日已归，但坐事农耕。桑榆郁相望，邑里多鸡鸣。
<br>
<br>　　秋山一何净，苍翠临寒城。视事兼偃卧，对书不簪缨。
<br>
<br>　　萧条人吏疏，鸟雀下空庭。鄙夫心所尚，晚节异平生。
<br>
<br>　　将从海岳居，守静解天刑。或可累安邑，茅茨君试营。
<br>
<br>　　卷125_16  「赠祖三咏（济州官舍作）」王维
<br>
<br>　　萧蛸挂虚牖，蟋蟀鸣前除。岁晏凉风至，君子复何如。
<br>
<br>　　高馆阒无人，离居不可道。闲门寂已闭，落日照秋草。
<br>
<br>　　虽有近音信，千里阻河关。中复客汝颍，去年归旧山。
<br>
<br>　　结交二十载，不得一日展。贫病子既深，契阔余不浅。
<br>
<br>　　仲秋虽未归，暮秋以为期。良会讵几日，终日长相思。
<br>
<br>　　卷125_17  「春夜竹亭赠钱少府归蓝田」王维
<br>
<br>　　夜静群动息，时闻隔林犬。却忆山中时，人家涧西远。
<br>
<br>　　羡君明发去，采蕨轻轩冕。
<br>
<br>　　卷125_18  「戏赠张五弟N三首（时在常乐东园，走笔成）」王维
<br>
<br>　　吾弟东山时，心尚一何远。日高犹自卧，钟动始能饭。
<br>
<br>　　领上发未梳，妆头书不卷。清川兴悠悠，空林对偃蹇。
<br>
<br>　　青苔石上净，细草松下软。窗外鸟声闲，阶前虎心善。
<br>
<br>　　徒然万象多，澹尔太虚缅。一知与物平，自顾为人浅。
<br>
<br>　　对君忽自得，浮念不烦遣。
<br>
<br>　　张弟五车书，读书仍隐居。染翰过草圣，赋诗轻子虚。
<br>
<br>　　闭门二室下，隐居十年馀。宛是野人野，时从渔父渔。
<br>
<br>　　秋风自萧索，五柳高且疏。望此去人世，渡水向吾庐。
<br>
<br>　　岁晏同携手，只应君与予。
<br>
<br>　　设D守赐茫垂钓伺游鳞。此是安口腹，非关慕隐沦。
<br>
<br>　　吾生好清净，蔬食去情尘。今子方豪荡，思为鼎食人。
<br>
<br>　　我家南山下，动息自遗身。入鸟不相乱，见兽皆相亲。
<br>
<br>　　云霞成伴侣，虚白侍衣巾。何事须夫子，邀予谷口真。
<br>
<br>　　卷125_19  「胡居士卧病遗米因赠」王维
<br>
<br>　　了观四大因，根性何所有。妄计苟不生，是身孰休咎。
<br>
<br>　　色声何谓客，阴界复谁守。徒言莲花目，岂恶杨枝肘。
<br>
<br>　　既饱香积饭，不醉声闻酒。有无断常见，生灭幻梦受。
<br>
<br>　　即病即实相，趋空定狂走。无有一法真，无有一法垢。
<br>
<br>　　居士素通达，随宜善抖擞。床上无毡卧，镉中有粥否。
<br>
<br>　　斋时不乞食，定应空漱口。聊持数斗米，且救浮生取。
<br>
<br>　　卷125_20  「赠裴十迪」王维
<br>
<br>　　风景日夕佳，与君赋新诗。澹然望远空，如意方支颐。
<br>
<br>　　春风动百草，兰蕙生我篱。暧暧日暖闺，田家来致词。
<br>
<br>　　欣欣春还皋，淡淡水生陂。桃李虽未开，荑萼满芳枝。
<br>
<br>　　请君理还策，取告将农时。
<br>
<br>　　卷125_21  「与胡居士皆病寄此诗兼示学人二首」王维
<br>
<br>　　一兴微尘念，横有朝露身。如是睹阴界，何方置我人。
<br>
<br>　　碍有固为主，趣空宁舍宾。洗心讵悬解，悟道正迷津。
<br>
<br>　　因爱果生病，从贪始觉贫。色声非彼妄，浮幻即吾真。
<br>
<br>　　四达竟何遣，万殊安可尘。胡生但高枕，寂寞与谁邻。
<br>
<br>　　战胜不谋食，理齐甘负薪。予若未始异，讵论疏与亲。
<br>
<br>　　浮空徒漫漫，泛有定悠悠。无乘及乘者，所谓智人舟。
<br>
<br>　　讵舍贫病域，不疲生死流。无烦君喻马，任以我为牛。
<br>
<br>　　植福祠迦叶，求仁笑孔丘。何津不鼓棹，何路不摧c.
<br>
<br>　　念此闻思者，胡为多阻修。空虚花聚散，烦恼树稀稠。
<br>
<br>　　灭相成无记，生心坐有求。降吴复归蜀，不到莫相尤。
<br>
<br>　　卷125_22  「奉寄韦太守陟」王维
<br>
<br>　　荒城自萧索，万里山河空。天高秋日迥，嘹唳闻归鸿。
<br>
<br>　　寒塘映衰草，高馆落疏桐。临此岁方晏，顾景咏悲翁。
<br>
<br>　　故人不可见，寂寞平陵东。
<br>
<br>　　卷125_23  「林园即事寄舍弟ヨ（次荆州时作）」王维
<br>
<br>　　寓目一萧散，销忧冀俄顷。青草肃澄陂，白云移翠岭。
<br>
<br>　　后沔通河渭，前山包鄢郢。松含风里声，花对池中影。
<br>
<br>　　地多齐后w9，人带荆州瘿。徒思赤笔书，讵有丹砂井。
<br>
<br>　　心悲常欲绝，发乱不能整。青簟日何长，闲门昼方静。
<br>
<br>　　颓思茅檐下，弥伤好风景。
<br>
<br>　　卷125_24  「至滑州隔河望黎阳忆丁三取雇跷
<br>
<br>　　隔河见桑柘，蔼蔼黎阳川。望望行渐远，孤峰没云烟。
<br>
<br>　　故人不可见，河水复悠然。赖有政声远，时闻行路传。
<br>
<br>　　卷125_25  「秋夜独坐怀内弟崔兴宗」王维
<br>
<br>　　夜静群动息，蟪蛄声悠悠。庭槐北风响，日夕方高秋。
<br>
<br>　　思子整羽翰，及时当云浮。吾生将白首，岁晏思沧州。
<br>
<br>　　高足在旦暮，肯为南亩俦。
<br>
<br>　　卷125_26  「和使君五郎西楼望远思归」王维
<br>
<br>　　高楼望所思，目极情未毕。枕上见千里，窗中窥万室。
<br>
<br>　　悠悠长路人，暧暧远郊日。惆怅极浦外，迢递孤烟出。
<br>
<br>　　能赋属上才，思归同下秩。故乡不可见，云水空如一。
<br>
<br>　　卷125_27  「酬黎居士淅川作（昙壁上人院走笔成）」王维
<br>
<br>　　侬家真个去，公定随侬否。著处是莲花，无心变杨柳。
<br>
<br>　　松龛藏药裹，石唇安茶臼。气味当共知，那能不携手。
<br>
<br>　　卷125_28  「送魏郡李太守赴任」王维
<br>
<br>　　与君伯氏别，又欲与君离。君行无几日，当复隔山陂。
<br>
<br>　　苍茫秦川尽，日落桃林塞。独树临关门，黄河向天外。
<br>
<br>　　前经洛阳陌，宛洛故人稀。故人离别尽，淇上转骖W.
<br>
<br>　　企予悲送远，惆怅睢阳路。古木官渡平，秋城邺宫故。
<br>
<br>　　想君行县日，其出从如云。遥思魏公子，复忆李将军。
<br>
<br>　　卷125_29  「送陆员外」王维
<br>
<br>　　郎署有伊人，居然古人风。天子顾河北，诏书除征东。
<br>
<br>　　拜手辞上官，缓步出南宫。九河平原外，七国蓟门中。
<br>
<br>　　阴风悲枯桑，古塞多飞蓬。万里不见虏，萧条胡地空。
<br>
<br>　　无为费中国，更欲邀奇功。迟迟前相送，握手嗟异同。
<br>
<br>　　行当封侯归，肯访商山翁。
<br>
<br>　　卷125_30  「送宇文太守赴宣城」王维
<br>
<br>　　寥落云外山，迢递舟中赏。铙吹发西江，秋空多清响。
<br>
<br>　　地迥古城芜，月明寒潮广。时赛敬亭神，复解罟师网。
<br>
<br>　　何处寄相思，南风吹五两。
<br>
<br>　　卷125_31  「送綦毋秘书弃官还江东」王维
<br>
<br>　　明时久不达，弃置与君同。天命无怨色，人生有素风。
<br>
<br>　　念君拂衣去，四海将安穷。秋天万里净，日暮澄江空。
<br>
<br>　　清夜何悠悠，扣舷明月中。和光鱼鸟际，澹尔蒹葭丛。
<br>
<br>　　无庸客昭世，衰鬓日如蓬。顽疏暗人事，僻陋远天聪。
<br>
<br>　　微物纵可采，其谁为至公。余亦从此去，归耕为老农。
<br>
<br>　　卷125_32  「奉送六舅归陆浑」王维
<br>
<br>　　伯舅吏淮泗，卓鲁方喟然。悠哉自不竞，退耕东皋田。
<br>
<br>　　条桑腊月下，种杏春风前。酌醴赋归去，共知陶令贤。
<br>
<br>　　卷125_33  「送别」王维
<br>
<br>　　下马饮君酒，问君何所之。君言不得意，归卧南山陲。
<br>
<br>　　但去莫复问，白云无尽时。
<br>
<br>　　卷125_34  「送张五归山」王维
<br>
<br>　　送君尽惆怅，复送何人归。几日同携手，一朝先拂衣。
<br>
<br>　　东山有茅屋，幸为扫荆扉。当亦谢官去，岂令心事违。
<br>
<br>　　卷125_35  「齐州送祖三（一作河上送赵仙舟，又作淇上别赵仙舟）」王维
<br>
<br>　　相逢方一笑，相送还成泣。祖帐已伤离，荒城复愁入。
<br>
<br>　　天寒远山净，日暮长河急。解缆君已遥，望君犹伫立。
<br>
<br>　　卷125_36  「送缙云苗太守」王维
<br>
<br>　　手疏谢明主，腰章为长吏。方从会稽邸，更发汝南骑。
<br>
<br>　　按节下松阳，清江响铙吹。露冕见三吴，方知百城贵。
<br>
<br>　　卷125_37  「送从弟蕃游淮南」王维
<br>
<br>　　读书复骑谢，带剑游淮阴。淮阴少年辈，千里远相寻。
<br>
<br>　　高义难自隐，明时宁陆沉。岛夷九州外，泉馆三山深。
<br>
<br>　　席帆聊问罪，卉服尽成擒。归来见天子，拜爵赐黄金。
<br>
<br>　　忽思鲈鱼，复有沧洲心。天寒蒹葭渚，日落云梦林。
<br>
<br>　　江城下枫叶，淮上闻秋砧。送归青门外，车马去。
<br>
<br>　　惆怅新丰树，空馀天际禽。
<br>
<br>　　卷125_38  「送高m弟耽归临淮作（坐上作）」王维
<br>
<br>　　少年客淮泗，落魄居下邳。遨游向燕赵，结客过临淄。
<br>
<br>　　山东诸侯国，迎送纷交驰。自尔厌游侠，闭户方垂帷。
<br>
<br>　　深明戴家礼，颇学毛公诗。备知经济道，高卧陶唐时。
<br>
<br>　　圣主诏天下，贤人不得遗。公吏奉c组，安车去茅茨。
<br>
<br>　　君王苍龙阙，九门十二逵。群公朝谒罢，冠剑下丹墀。
<br>
<br>　　野鹤终踉跄，威凤徒参差。或问理人术，但致还山词。
<br>
<br>　　天书降北阙，赐帛归东。都门谢亲故，行路日逶迟。
<br>
<br>　　孤帆万里外，淼漫将何之。江天海陵郡，云日淮南祠。
<br>
<br>　　杳冥沧洲上，荡漭无人知。纬萧或卖药，出处安能期。
<br>
<br>　　卷125_39  「送綦毋潜落第还乡（一作送别）」王维
<br>
<br>　　圣代无隐者，英灵尽来归。遂令东山客，不得顾采薇。
<br>
<br>　　既至君门远，孰云吾道非。江淮度寒食，京洛缝春衣。
<br>
<br>　　置酒临长道，同心与我违。行当浮桂棹，未几拂荆扉。
<br>
<br>　　远树带行客，孤村当落晖。吾谋适不用，勿谓知音稀。
<br>
<br>　　卷125_40  「送张舍人佐江州同薛璩十韵（走笔成）」王维
<br>
<br>　　束带趋承明，守官唯谒者。清晨听银蚪，薄暮辞金马。
<br>
<br>　　受辞未尝易，当是方知寡。清范何风流，高文有风雅。
<br>
<br>　　忽佐江上州，当自浔阳下。逆旅到三湘，长途应百舍。
<br>
<br>　　香炉远峰出，石镜澄湖泻。董奉杏成林，陶潜菊盈把。
<br>
<br>　　范蠡常好之，庐山我心也。送君思远道，欲以数行洒。
<br>
<br>　　卷125_41  「送韦大夫东京留守」王维
<br>
<br>　　人外遗世虑，空端结遐心。曾是巢许浅，始知尧舜深。
<br>
<br>　　苍生讵有物，黄屋如乔林。上德抚神运，冲和穆宸襟。
<br>
<br>　　云雷康屯难，江海遂飞沉。天工寄人英，龙衮瞻君临。
<br>
<br>　　名器苟不假，保固其任。素质贯方领，清景照华簪。
<br>
<br>　　慷慨念王室，从容献官箴。云旗蔽三川，画角发龙吟。
<br>
<br>　　晨扬天汉声，夕卷大河阴。穷人业已宁，逆虏遗之擒。
<br>
<br>　　然后解金组，拂衣东山岑。给事黄门省，秋光正沉沉。
<br>
<br>　　壮心与身退，老病随年侵。君子从相访，重玄其可寻。
<br>
<br>　　卷125_42  「资圣寺送甘二」王维
<br>
<br>　　浮生信如寄，薄宦夫何有。来往本无归，别离方此受。
<br>
<br>　　柳色蔼春馀，槐阴清夏首。不觉御沟上，衔悲执杯酒。
<br>
<br>　　卷125_43  「留别山中温古上人兄并示舍弟缙」王维
<br>
<br>　　解薜登天朝，去师偶时哲。岂惟山中人，兼负松上月。
<br>
<br>　　宿昔同游止，致身云霞末。开轩临颍阳，卧视飞鸟没。
<br>
<br>　　好依盘石饭，屡对瀑泉渴。理齐小狎隐，道胜宁外物。
<br>
<br>　　舍弟官崇高，宗兄此削发。荆扉但洒扫，乘闲当过歇。
<br>
<br>　　卷125_44  「观别者」王维
<br>
<br>　　青青杨柳陌，陌上别离人。爱子游燕赵，高堂有老亲。
<br>
<br>　　不行无可养，行去百忧新。切切委兄弟，依依向四邻。
<br>
<br>　　都门帐饮毕，从此谢亲宾。挥涕逐前侣，含凄动征轮。
<br>
<br>　　车徒望不见，时见起行尘。吾亦辞家久，看之泪满巾。
<br>
<br>　　卷125_45  「别弟缙后登青龙寺望蓝田山」王维
<br>
<br>　　陌上新离别，苍茫四郊晦。登高不见君，故山复云外。
<br>
<br>　　远树蔽行人，长天隐秋塞。心悲宦游子，何处飞征盖。
<br>
<br>　　卷125_46  「别綦毋潜」王维
<br>
<br>　　端笏明光宫，历稔朝云陛。诏刊延阁书，高议平津邸。
<br>
<br>　　适意偶轻人，虚心削繁礼。盛得江左风，弥工建安体。
<br>
<br>　　高张多绝弦，截河有清济。严冬爽群木，伊洛方清。
<br>
<br>　　渭水冰下流，潼关雪中启。荷几时还，尘缨待君洗。
<br>
<br>　　卷125_47  「晦日游大理韦卿城南别业四声依次用各六韵」王维
<br>
<br>　　与世澹无事，自然江海人。侧闻尘外游，解骖fL朱轮。
<br>
<br>　　平野照暄景，上天垂春云。张组竟北阜，泛舟过东邻。
<br>
<br>　　故乡信高会，牢醴及佳辰。幸同击壤乐，心荷尧为君。
<br>
<br>　　郊居杜陵下，永日同携手。仁里霭川阳，平原见峰首。
<br>
<br>　　园庐鸣春鸠，林薄媚新柳。上卿始登席，故老前为寿。
<br>
<br>　　临当游南陂，约略执杯酒。归欤绌微官，惆怅心自咎。
<br>
<br>　　冬中馀雪在，墟上春流驶。风日畅怀抱，山川多秀气。
<br>
<br>　　雕胡先晨炊，庖脍亦云至。高情浪海岳，浮生寄天地。
<br>
<br>　　君子外簪缨，埃尘良不啻。所乐衡门中，陶然忘其贵。
<br>
<br>　　高馆临澄陂，旷然荡心目。淡荡动云天，玲珑映墟曲。
<br>
<br>　　鹊巢结空林，雉g响幽谷。应接无闲暇，徘徊以踯躅。
<br>
<br>　　纡组上春堤，侧弁倚乔木。弦望忽已晦，后期洲应绿。
<br>
<br>　　卷125_48  「冬日游览」王维
<br>
<br>　　步出城东门，试骋千里目。青山横苍林，赤日团平陆。
<br>
<br>　　渭北走邯郸，关东出函谷。秦地万方会，来朝九州牧。
<br>
<br>　　鸡鸣咸阳中，冠盖相追逐。丞相过列侯，群公饯光禄。
<br>
<br>　　相如方老病，独归茂陵宿。
<br>
<br>　　卷125_49  「华岳」王维
<br>
<br>　　西岳出浮云，积雪在太清。连天凝黛色，百里遥青冥。
<br>
<br>　　白日为之寒，森沉华阴城。昔闻乾坤闭，造化生巨灵。
<br>
<br>　　右足踏方止，左手推削成。天地忽开拆，大河注东溟。
<br>
<br>　　遂为西峙岳，雄雄镇秦京。大君包覆载，至德被群生。
<br>
<br>　　上帝伫昭告，金天思奉迎。人o望幸久，何独禅云亭。
<br>
<br>　　卷125_50  「同卢拾遗过韦给事东山别业二十韵给事首春…不果斯诺」王维
<br>
<br>　　托身侍云陛，昧旦趋华轩。遂陪g鸿侣，霄汉同飞翻。
<br>
<br>　　君子垂惠顾，期我于田园。侧闻景龙际，亲降南面尊。
<br>
<br>　　万乘驻山外，顺风祈一言。高阳多夔龙，荆山积_[.
<br>
<br>　　盛德启前烈，大贤钟后昆。侍郎文昌宫，给事东掖垣。
<br>
<br>　　谒帝俱来下，冠盖盈丘樊。闺风首邦族，庭训延乡村。
<br>
<br>　　采地包山河，树井竟川原。岩端回绮槛，谷口开朱门。
<br>
<br>　　阶下群峰首，云中瀑水源。鸣玉满春山，列筵先朝暾。
<br>
<br>　　会舞何飒沓，击钟弥朝昏。是时阳和节，清昼犹未暄。
<br>
<br>　　蔼蔼树色深，嘤嘤鸟声繁。顾己负宿诺，延颈惭芳荪。
<br>
<br>　　蹇步守穷巷，高驾难攀援。素是独往客，脱冠情弥敦。
<br>
<br>　　卷125_51  「蓝田山石门精舍」王维
<br>
<br>　　落日山水好，漾舟信归风。探奇不觉远，因以缘源穷。
<br>
<br>　　遥爱云木秀，初疑路不同。安知清流转，偶与前山通。
<br>
<br>　　舍舟理轻策，果然惬所适。老僧四五人，逍遥荫松柏。
<br>
<br>　　朝梵林未曙，夜禅山更寂。道心及牧童，世事问樵客。
<br>
<br>　　暝宿长林下，焚香卧瑶席。涧芳袭人衣，山月映石壁。
<br>
<br>　　再寻畏迷误，明发更登历。笑谢桃源人，花红复来觌。
<br>
<br>　　卷125_52  「青溪（一作过青溪水作）」王维
<br>
<br>　　言入黄花川，每逐清溪水。随山将万转，趣途无百里。
<br>
<br>　　声喧乱石中，色静深松里。漾漾泛菱荇，澄澄映葭苇。
<br>
<br>　　我心素已闲，清川澹如此。请留盘石上，垂钓将已矣。
<br>
<br>　　卷125_53  「崔濮阳兄季重前山兴（山西去亦对维门）」王维
<br>
<br>　　秋色有佳兴，况君池上闲。悠悠西林下，自识门前山。
<br>
<br>　　千里横黛色，数峰出云间。嵯峨对秦国，合沓藏荆关。
<br>
<br>　　残雨斜日照，夕岚飞鸟还。故人今尚尔，叹息此颓颜。
<br>
<br>　　卷125_54  「李处士山居」王维
<br>
<br>　　君子盈天阶，小人甘自免。方随炼金客，林上家绝t.
<br>
<br>　　背岭花未开，入云树深浅。清昼犹自眠，山鸟时一啭。
<br>
<br>　　卷125_55  「丁忍锛矣性」王维
<br>
<br>　　君心尚栖隐，久欲傍归路。在朝每为言，解印果成趣。
<br>
<br>　　晨鸡鸣邻里，群动从所务。农夫行饷田，闺妾起缝素。
<br>
<br>　　开轩御衣服，散帙理章句。时吟招隐诗，或制闲居赋。
<br>
<br>　　新晴望郊郭，日映桑榆暮。阴昼小苑城，微明渭川树。
<br>
<br>　　揆予宅闾井，幽赏何由屡。道存终不忘，迹异难相遇。
<br>
<br>　　此时惜离别，再来芳菲度。
<br>
<br>　　卷125_56  「渭川田家」王维
<br>
<br>　　斜阳照墟落，穷巷牛羊归。野老念牧童，倚杖候荆扉。
<br>
<br>　　雉g麦苗秀，蚕眠桑叶稀。田夫荷锄至，相见语依依。
<br>
<br>　　即此羡闲逸，怅然吟式微。
<br>
<br>　　卷125_57  「春中田园作」王维
<br>
<br>　　屋上春鸠鸣，村边杏花白。持斧伐远扬，荷锄觇泉脉。
<br>
<br>　　归燕识故巢，旧人看新历。临觞忽不御，惆怅远行客。
<br>
<br>　　卷125_58  「过李楫宅」王维
<br>
<br>　　闲门秋草色，终日无车马。客来深巷中，犬吠寒林下。
<br>
<br>　　散发时未簪，道书行尚把。与我同心人，乐道安贫者。
<br>
<br>　　一罢宜城酌，还归洛阳社。
<br>
<br>　　卷125_59  「韦侍郎山居」王维
<br>
<br>　　幸忝君子顾，遂陪尘外踪。闲花满岩谷，瀑水映杉松。
<br>
<br>　　啼鸟忽归涧，归云时抱峰。良游盛簪绂，继迹多夔龙。
<br>
<br>　　讵枉青门道，胡闻长乐钟。清晨去朝谒，车马何从容。
<br>
<br>　　卷125_60  「饭覆釜山僧」王维
<br>
<br>　　晚知清净理，日与人群疏。将候远山僧，先期扫弊庐。
<br>
<br>　　果从云峰里，顾我蓬蒿居。藉草饭松屑，焚香看道书。
<br>
<br>　　然灯昼欲尽，鸣磬夜方初。一悟寂为乐，此日闲有馀。
<br>
<br>　　思归何必深，身世犹空虚。
<br>
<br>　　卷125_61  「谒v上人」王维
<br>
<br>　　少年不足言，识道年已长。事往安可悔，馀生幸能养。
<br>
<br>　　誓从断臂血，不复婴世网。浮名寄缨，空性无羁鞅。
<br>
<br>　　夙承大导师，焚香此瞻仰。颓然居一室，覆载纷万象。
<br>
<br>　　高柳早莺啼，长廊春雨响。床下阮家屐，窗前筇竹杖。
<br>
<br>　　方将见身云，陋彼示天壤。一心在法要，愿以无生奖。
<br>
<br>　　卷125_62  「瓜园诗」王维
<br>
<br>　　余适欲锄瓜，倚锄听叩门。鸣驺导骢马，常从夹朱轩。
<br>
<br>　　穷巷正传呼，故人傥相存。携手追凉风，放心望乾坤。
<br>
<br>　　蔼蔼帝王州，宫观一何繁。林端出绮道，殿顶摇华幡。
<br>
<br>　　素怀在青山，若值白云屯。回风城西雨，返景原上村。
<br>
<br>　　前酌盈尊酒，往往闻清言。黄鹂啭深木，朱槿照中园。
<br>
<br>　　犹羡松下客，石上闻清猿。
<br>
<br>　　卷125_63  「自大散以往深林密竹磴道盘曲四五十里至黄牛岭见黄花川」王维
<br>
<br>　　危径几万转，数里将三休。回环见徒侣，隐映隔林丘。
<br>
<br>　　飒飒松上雨，潺潺石中流。静言深溪里，长啸高山头。
<br>
<br>　　望见南山阳，白露霭悠悠。青皋丽已净，绿树郁如浮。
<br>
<br>　　曾是厌蒙密，旷然销人忧。
<br>
<br>　　卷125_64  「新晴野望」王维
<br>
<br>　　新晴原野旷，极目无氛垢。郭门临渡头，村树连G口。
<br>
<br>　　白水明田外，碧峰出山后。农月无闲人，倾家事南亩。
<br>
<br>　　卷125_65  「宿郑州」王维
<br>
<br>　　朝与周人辞，暮投郑人宿。他乡绝俦侣，孤客亲僮仆。
<br>
<br>　　宛洛望不见，秋霖晦平陆。田父草际归，村童雨中牧。
<br>
<br>　　主人东皋上，时稼绕茅屋。虫思机杼悲，雀喧禾黍熟。
<br>
<br>　　明当渡京水，昨晚犹金谷。此去欲何言，穷边徇微禄。
<br>
<br>　　卷125_66  「早入荥阳界」王维
<br>
<br>　　泛舟入荥泽，兹邑乃雄藩。河曲闾阎隘，川中烟火繁。
<br>
<br>　　因人见风俗，入境闻方言。秋野田畴盛，朝光市井喧。
<br>
<br>　　渔商波上客，鸡犬岸旁村。前路白云外，孤帆安可论。
<br>
<br>　　卷125_67  「渡河到清河作」王维
<br>
<br>　　泛舟大河里，积水穷天涯。天波忽开拆，郡邑千万家。
<br>
<br>　　行复见城市，宛然有桑麻。回瞻旧乡国，淼漫连云霞。
<br>
<br>　　卷125_68  「苦热」王维
<br>
<br>　　赤日满天地，火云成山岳。草木尽焦卷，川泽皆竭涸。
<br>
<br>　　轻纨觉衣重，密树苦阴薄。莞簟不可近，再三濯。
<br>
<br>　　思出宇宙外，旷然在寥廓。长风万里来，江海荡烦浊。
<br>
<br>　　却顾身为患，始知心未觉。忽入甘露门，宛然清凉乐。
<br>
<br>　　卷125_69  「纳凉」王维
<br>
<br>　　乔木万馀株，清流贯其中。前临大川口，豁达来长风。
<br>
<br>　　涟漪涵白沙，素鲔如游空。偃卧盘石上，翻涛沃微躬。
<br>
<br>　　漱流复濯足，前对钓鱼翁。贪饵凡几许，徒思莲叶东。
<br>
<br>　　卷125_70  「西施咏」王维
<br>
<br>　　艳色天下重，西施宁久微。朝仍越溪女，暮作吴宫妃。
<br>
<br>　　贱日岂殊众，贵来方悟稀。邀人傅香粉，不自著罗衣。
<br>
<br>　　君宠益娇态，君怜无是非。当时浣纱伴，莫得同车归。
<br>
<br>　　持谢邻家子，效颦安可希。
<br>
<br>　　卷125_71  「李陵咏（时年十九）」王维
<br>
<br>　　汉家李将军，三代将门子。结发有奇策，少年成壮士。
<br>
<br>　　长驱塞上儿，深入单于垒。旌旗列相向，箫鼓悲何已。
<br>
<br>　　日暮沙漠陲，战声烟尘里。将令骄虏灭，岂独名王侍。
<br>
<br>　　既失大军援，遂婴穹庐耻。少小蒙汉恩，何堪坐思此。
<br>
<br>　　深衷欲有报，投躯未能死。引领望子卿，非君谁相理。
<br>
<br>　　卷125_72  「济上四贤咏。崔录事」王维
<br>
<br>　　解印归田里，贤哉此丈夫。少年曾任侠，晚节更为儒。
<br>
<br>　　遁迹东山下，因家沧海隅。已闻能狎鸟，余欲共乘桴。
<br>
<br>　　卷125_73  「济上四贤咏。成文学」王维
<br>
<br>　　宝剑千金装，登君白玉堂。身为平原客，家有邯郸娼。
<br>
<br>　　使气公卿坐，论心游侠场。中年不得意，谢病客游梁。
<br>
<br>　　卷125_74  「济上四贤咏。郑霍二山人（一作寄崔郑二山人）」王维
<br>
<br>　　翩翩繁华子，多出金张门。幸有先人业，早蒙明主恩。
<br>
<br>　　童年且未学，肉食骛华轩。岂乏中林士，无人荐至尊。
<br>
<br>　　郑公老泉石，霍子安丘樊。卖药不二价，著书盈万言。
<br>
<br>　　息阴无恶木，饮水必清源。吾贱不及议，斯人竟谁论。
<br>
<br>　　卷125_75  「过太乙观贾生房」王维
<br>
<br>　　昔余栖遁日，之子烟霞邻。共携松叶酒，俱d竹皮巾。
<br>
<br>　　攀林遍岩洞，采药无冬春。谬以道门子，征为骖御臣。
<br>
<br>　　常恐丹液就，先我紫阳宾。夭促万涂尽，哀伤百虑新。
<br>
<br>　　迹峻不容俗，才多反累真。泣对双泉水，还山无主人。
<br>
<br>　　卷125_76  「燕子龛禅师」王维
<br>
<br>　　山中燕子龛，路剧羊肠恶。裂地竞盘屈，插天多峭。
<br>
<br>　　瀑泉吼而喷，怪石看欲落。伯禹访未知，五丁愁不凿。
<br>
<br>　　上人无生缘，生长居紫阁。六时自磬，一饮常带索。
<br>
<br>　　种田烧白云，斫漆响丹壑。行随拾栗猿，归对巢松鹤。
<br>
<br>　　时许山神请，偶逢洞仙博。救世多慈悲，即心无行作。
<br>
<br>　　周商倦积阻，蜀物多淹泊。岩腹乍旁穿，涧唇时外拓。
<br>
<br>　　桥因倒树架，栅值垂藤缚。鸟道悉已平，龙宫为之涸。
<br>
<br>　　跳波谁揭厉，绝壁免扪摸。山木日阴阴，结跏归旧林。
<br>
<br>　　一向石门里，任君春草深。
<br>
<br>　　卷125_77  「羽林骑闺人」王维
<br>
<br>　　秋月临高城，城中管弦思。离人堂上愁，稚子阶前戏。
<br>
<br>　　出门复映户，望望青丝骑。行人过欲尽，狂夫终不至。
<br>
<br>　　左右寂无言，相看共垂泪。
<br>
<br>　　卷125_78  「偶然作六首」王维
<br>
<br>　　楚国有狂夫，茫然无心想。散发不冠带，行歌南陌上。
<br>
<br>　　孔丘与之言，仁义莫能奖。未尝肯问天，何事须击壤。
<br>
<br>　　复笑采薇人，胡为乃长往。
<br>
<br>　　田舍有老翁，垂白衡门里。有时农事闲，斗酒呼邻里。
<br>
<br>　　喧聒茅檐下，或坐或复起。短褐不为薄，园葵固足美。
<br>
<br>　　动则长子孙，不曾向城市。五帝与三王，古来称天子。
<br>
<br>　　干戈将揖让，毕竟何者是。得意苟为乐，野田安足鄙。
<br>
<br>　　且当放怀去，行行没馀齿。
<br>
<br>　　日夕见太行，沉吟未能去。问君何以然，世网婴我故。
<br>
<br>　　小妹日成长，兄弟未有娶。家贫禄既薄，储蓄非有素。
<br>
<br>　　几回欲奋飞，踟蹰复相顾。孙登长啸台，松竹有遗处。
<br>
<br>　　相去讵几许，故人在中路。爱染日已薄，禅寂日已固。
<br>
<br>　　忽乎吾将行，宁俟岁云暮。
<br>
<br>　　陶潜任天真，其性颇耽酒。自从弃官来，家贫不能有。
<br>
<br>　　九月九日时，菊花空满手。中心窃自思，傥有人送否。
<br>
<br>　　白衣携壶觞，果来遗老叟。且喜得斟酌，安问升与斗。
<br>
<br>　　奋衣野田中，今日嗟无负。兀傲迷东西，蓑笠不能守。
<br>
<br>　　倾倒强行行，酣歌归五柳。生事不曾问，肯愧家中妇。
<br>
<br>　　赵女弹箜篌，复能邯郸舞。夫婿轻薄儿，斗鸡事齐主。
<br>
<br>　　黄金买歌笑，用钱不复数。许史相经过，高门盈四牡。
<br>
<br>　　客舍有儒生，昂藏出邹鲁。读书三十年，腰间无尺组。
<br>
<br>　　被服圣人教，一生自穷苦。
<br>
<br>　　老来懒赋诗，惟有老相随。宿世谬词客，前身应画师。
<br>
<br>　　不能舍余习，偶被世人知。名字本皆是，此心还不知。
<br>
<br>　　卷125_79  「寓言二首（次首《律髓》入侠少类，作卢象《杂诗》）」王维
<br>
<br>　　朱绂谁家子，无乃金张孙。骊驹从白马，出入铜龙门。
<br>
<br>　　问尔何功德，多承明主恩。斗鸡平乐馆，射雉上林园。
<br>
<br>　　曲陌车骑盛，高堂珠翠繁。奈何轩冕贵，不与布衣言。
<br>
<br>　　君家御沟上，垂柳夹朱门。列鼎会中贵，鸣珂朝至尊。
<br>
<br>　　生死在八议，穷达由一言。须识苦寒士，莫矜狐白温。
<br>
<br>　　卷125_80  「冬夜书怀」王维
<br>
<br>　　冬宵寒且永，夜漏宫中发。草白霭繁霜，木衰澄清月。
<br>
<br>　　丽服映颓颜，朱灯照华发。汉家方尚少，顾影惭朝谒。
<br>
<br>　　卷125_81  「送康太守」王维
<br>
<br>　　城下沧江水，江边黄鹤楼。朱阑将粉堞，江水映悠悠。
<br>
<br>　　铙吹发夏口，使君居上头。郭门隐枫岸，候吏趋芦洲。
<br>
<br>　　何异临川郡，还劳康乐侯。
<br>
<br>　　卷125_82  「送权二」王维
<br>
<br>　　高人不可有，清论复何深。一见如旧识，一言知道心。
<br>
<br>　　明时当薄宦，解薜去中林。芳草空隐处，白云馀故岑。
<br>
<br>　　韩侯久携手，河岳共幽寻。怅别千馀里，临堂鸣素琴。
<br>
<br>　　卷125_83  「休假还旧业便使（一作卢象诗）」王维
<br>
<br>　　谢病始告归，依依入桑梓。家人皆伫立，相候衡门里。
<br>
<br>　　时辈皆长年，成人旧童子。上堂嘉庆毕，顾与姻亲齿。
<br>
<br>　　论旧忽馀悲，目存且相喜。田园转芜没，但有寒泉水。
<br>
<br>　　衰柳日萧条，秋光清邑里。入门乍如客，休骑非便止。
<br>
<br>　　中饮顾王程，离忧从此始。
<br>
<br>　　卷125_84  「叹白发」王维
<br>
<br>　　我年一何长，鬓发日已白。俯仰天地间，能为几时客。
<br>
<br>　　惆怅故山云，徘徊空日夕。何事与时人，东城复南陌。
<br>
<br>　　卷125_85  「别弟妹二首（一作卢象诗）」王维
<br>
<br>　　两妹日成长，双鬟将及人。已能持宝瑟，自解掩罗巾。
<br>
<br>　　念昔别时小，未知疏与亲。今来始离恨，拭泪方殷勤。
<br>
<br>　　小弟更孩幼，归来不相识。同居虽渐惯，见人犹未觅。
<br>
<br>　　宛作越人语，殊甘水乡食。别此最为难，泪尽有馀忆。
<br>
<br>　　卷125_86  「哭殷遥」王维
<br>
<br>　　人生能几何，毕竟归无形。念君等为死，万事伤人情。
<br>
<br>　　慈母未及葬，一女才十龄。泱漭寒郊外，萧条闻哭声。
<br>
<br>　　浮云为苍茫，飞鸟不能鸣。行人何寂寞，白日自凄清。
<br>
<br>　　忆昔君在时，问我学无生。劝君苦不早，令君无所成。
<br>
<br>　　故人各有赠，又不及生平。负尔非一途，恸哭返柴荆。
<br>
<br>　　卷125_87  「故南阳夫人樊氏挽歌」王维
<br>
<br>　　石恩荣重，金吾车骑盛。将朝每赠言，入室还相敬。
<br>
<br>　　叠鼓秋城动，悬旌寒日映。不言长不归，环佩犹将听。
<br>
<br>　　卷125_88  「夷门歌」王维
<br>
<br>　　七雄雄雌犹未分，攻城杀将何纷纷。秦兵益围邯郸急，
<br>
<br>　　魏王不救平原君。公子为嬴停驷马，执辔愈恭意愈下。
<br>
<br>　　亥为屠肆鼓刀人，嬴乃夷门抱关者。非但慷慨献良谋，
<br>
<br>　　意气兼将身命酬。向风刎颈送公子，七十老翁何所求。
<br>
<br>　　卷125_89  「陇头吟」王维
<br>
<br>　　长安少年游侠客，夜上戍楼看太白。陇头明月迥临关，
<br>
<br>　　陇上行人夜吹笛。关西老将不胜愁，驻马听之双泪流。
<br>
<br>　　身经大小百馀战，麾下偏裨万户侯。苏武才为典属国，
<br>
<br>　　节旄落尽海西头。
<br>
<br>　　卷125_90  「老将行」王维
<br>
<br>　　少年十五二十时，步行夺得胡马骑。射杀中山白额虎，
<br>
<br>　　肯数邺下黄须儿。一身转战三千里，一剑曾当百万师。
<br>
<br>　　汉兵奋迅如霹雳，虏骑崩腾畏蒺藜。卫青不败由天幸，
<br>
<br>　　李广无功缘数奇。自从弃置便衰朽，世事蹉跎成白首。
<br>
<br>　　昔时飞箭无全目，今日垂杨生左肘。路傍时卖故侯瓜，
<br>
<br>　　门前学种先生柳。苍茫古木连穷巷，寥落寒山对虚牖。
<br>
<br>　　誓令疏勒出飞泉，不似颍川空使酒。贺兰山下阵如云，
<br>
<br>　　羽檄交驰日夕闻。节使三河募年少，诏书五道出将军。
<br>
<br>　　试拂铁衣如雪色，聊持宝剑动星文。愿得燕弓射天将，
<br>
<br>　　耻令越甲鸣吴军。莫嫌旧日云中守，犹堪一战取功勋。
<br>
<br>　　卷125_91  「燕支行（时年二十一）」王维
<br>
<br>　　汉家天将才且雄，来时谒帝明光宫。万乘亲推双阙下，
<br>
<br>　　千官出饯五陵东。誓辞甲第金门里，身作长城玉塞中。
<br>
<br>　　卫霍才堪一骑将，朝廷不数贰师功。赵魏燕韩多劲卒，
<br>
<br>　　关西侠少何咆勃。报雠只是闻尝胆，饮酒不曾妨刮骨。
<br>
<br>　　画戟雕戈百白寒，连旗大旆黄尘没。叠鼓遥翻瀚海波，
<br>
<br>　　鸣笳乱动天山月。麒麒锦带佩吴钩，飒沓青骊跃紫骝。
<br>
<br>　　拔剑已断天骄臂，归鞍共饮月支头。汉兵大呼一当百，
<br>
<br>　　虏骑相看哭且愁。教战虽令赴汤火，终知上将先伐谋。
<br>
<br>　　卷125_92  「桃源行（时年十九）」王维
<br>
<br>　　渔舟逐水爱山春，两岸桃花夹去津。坐看红树不知远，
<br>
<br>　　行尽青溪不见人。山口潜行始隈T，山开旷望旋平陆。
<br>
<br>　　遥看一处攒云树，近入千家散花竹。樵客初传汉姓名，
<br>
<br>　　居人未改秦衣服。居人共住武陵源，还从物外起田园。
<br>
<br>　　月明松下房栊静，日出云中鸡犬喧。惊闻俗客争来集，
<br>
<br>　　竞引还家问都邑。平明闾巷扫花开，薄暮渔樵乘水入。
<br>
<br>　　初因避地去人间，及至成仙遂不还。峡里谁知有人事，
<br>
<br>　　世中遥望空云山。不疑灵境难闻见，尘心未尽思乡县。
<br>
<br>　　出洞无论隔山水，辞家终拟长游衍。自谓经过旧不迷，
<br>
<br>　　安知峰壑今来变。当时只记入山深，青溪几曲到云林。
<br>
<br>　　春来遍是桃花水，不辨仙源何处寻。
<br>
<br>　　卷125_93  「洛阳女儿行（时年十六，一作十八）」王维
<br>
<br>　　洛阳女儿对门居，才可容颜十五馀。良人玉勒乘骢马，
<br>
<br>　　侍女金盘鲤鱼。画阁朱楼尽相望，红桃绿柳垂檐向。
<br>
<br>　　罗帏送上七香车，宝扇迎归九华帐。狂夫富贵在青春，
<br>
<br>　　意气骄奢剧季伦。自怜碧玉亲教舞，不惜珊瑚持与人。
<br>
<br>　　春窗曙灭九微火，九微片片飞花琐。戏罢曾无理曲时，
<br>
<br>　　妆成只是薰香坐。城中相识尽繁华，日夜经过赵李家。
<br>
<br>　　谁怜越女颜如玉，贫贱江头自浣纱。
<br>
<br>　　卷125_94  「同崔傅答贤弟」王维
<br>
<br>　　洛阳才子姑苏客，桂苑殊非故乡陌。九江枫树几回青，
<br>
<br>　　一片扬州五湖白。扬州时有下江兵，兰陵镇前吹笛声。
<br>
<br>　　夜火人归富春郭，秋风鹤唳石头城。周郎陆弟为俦侣，
<br>
<br>　　对舞前溪歌白。曲几书留小史家，草堂棋赌山阴野。
<br>
<br>　　衣冠若话外台臣，先数夫君席上珍。更闻台阁求三语，
<br>
<br>　　遥想风流第一人。
<br>
<br>　　卷125_95  「赠吴官」王维
<br>
<br>　　长安客舍热如煮，无个茗糜难御暑。空摇白团其谛苦，
<br>
<br>　　欲向缥囊还归旅。江乡鲭不寄来，秦人汤饼那堪许。
<br>
<br>　　不如侬家任挑达，草掷滔焊淮轰尽
<br>
<br>　　卷125_96  「故人张N工诗善易卜兼能丹青草隶顷以诗见赠聊获酬之」王维
<br>
<br>　　不逐城东游侠儿，隐囊纱帽坐弹棋。蜀中夫子时开卦，
<br>
<br>　　洛下书生解咏诗。药阑花径衡门里，时复据梧聊隐几。
<br>
<br>　　屏风误点惑孙郎，团扇草书轻内史。故园高枕度三春，
<br>
<br>　　永日垂帷绝四邻。自想蔡邕今已老，更将书籍与何人。
<br>
<br>　　卷125_97  「送崔五太守」王维
<br>
<br>　　长安厩吏来到门，朱文露网动行轩。黄花县西九折坂，
<br>
<br>　　玉树宫南五丈原。褒斜谷中不容遥唯有白云当露冕。
<br>
<br>　　子午山里杜鹃啼，嘉陵水头行客饭。剑门忽断蜀川开，
<br>
<br>　　万井双流满眼来。雾中远树刀州出，天际澄江巴字回。
<br>
<br>　　使君年纪三十馀，少年白皙专城居。欲持画省郎官笔，
<br>
<br>　　回与临邛父老书。
<br>
<br>　　卷125_98  「寒食城东即事」王维
<br>
<br>　　清溪一道穿桃李，演漾绿蒲涵白芷。溪上人家凡几家，
<br>
<br>　　落花半落东流水。蹴g屡过飞鸟上，秋千竞出垂杨里。
<br>
<br>　　少年分日作遨游，不用清明兼上巳。
<br>
<br>　　卷125_99  「不遇咏」王维
<br>
<br>　　北阙献书寝不报，南山种田时不登。百人会中身不预，
<br>
<br>　　五侯门前心不能。身投河朔饮君酒，家在茂陵平安否。
<br>
<br>　　且此登山复临水，莫问春风动杨柳。今人昨人多自私，
<br>
<br>　　我心不说君应知。济人然后拂衣去，肯作徒尔一男儿。
<br>
<br>　　卷125_100  「赠裴迪」王维
<br>
<br>　　不相见，不相见来久。日日泉水头，常忆同携手。
<br>
<br>　　携手本同心，复叹忽分襟。相忆今如此，相思深不深。
<br>
<br>　　卷125_101  「青雀歌（与卢象、崔兴宗、裴迪、弟缙同赋）」王维
<br>
<br>　　青雀翅羽短，未能远食玉山禾。
<br>
<br>　　犹胜黄雀争上下，唧唧空仓复若何。
<br>
<br>　　卷125_102  「黄雀痴（杂言走笔）」王维
<br>
<br>　　黄雀痴，黄雀痴，谓言青d是我儿。一一口衔食，
<br>
<br>　　养得成毛衣。到大啁啾解游r，各自东西南北飞。
<br>
<br>　　薄暮空巢上，羁雌独自归。凤凰九雏亦如此，
<br>
<br>　　慎莫愁思憔悴损容辉。
<br>
<br>　　卷125_103  「新秦郡松树歌」王维
<br>
<br>　　青青山上松，数里不见今更逢。不见君，心相忆，
<br>
<br>　　此心向君君应识。为君颜色高且闲，亭亭迥出浮云间。
<br>
<br>　　卷125_104  「榆林郡歌」王维
<br>
<br>　　山头松柏林，山下泉声伤客心。千里万里春草色，
<br>
<br>　　黄河东流流不息。黄龙戍上游侠儿，愁逢汉使不相识。
<br>
<br>　　卷125_105  「问寇校书双G」王维
<br>
<br>　　君家少室西，为复少室东，别来几日今春风。
<br>
<br>　　新买双G定何似，馀生欲寄白云中。
<br>
<br>　　卷125_106  「寄崇梵僧（崇梵寺近东阿覆釜村）」王维
<br>
<br>　　崇梵僧，崇梵僧，秋归覆釜春不还。落花啼鸟纷纷乱，
<br>
<br>　　涧户山窗寂寂闲。峡里谁知有人事，郡中遥望空云山。
<br>
<br>　　卷125_107  「同比部杨员外十五夜游有怀静者季」王维
<br>
<br>　　承明少休沐，建礼省文书。夜漏行人息，归鞍落日馀。
<br>
<br>　　悬知三五夕，万户千门辟。夜出曙翻归，倾城满南陌。
<br>
<br>　　陌头驰骋尽繁华，王孙公子五侯家。由来月明如白日，
<br>
<br>　　共道春灯胜百花。聊看侍中千宝骑，强识小妇七香车。
<br>
<br>　　香车宝马共喧阗，个里多情侠少年。竞向长杨柳市北，
<br>
<br>　　肯过精舍竹林前。独有仙郎心寂寞，却将宴坐为行乐。
<br>
<br>　　傥觉忘怀共往来，幸沾同舍甘藜藿。
<br>
<br>　　卷125_108  「答张五弟」王维
<br>
<br>　　终南有茅屋，前对终南山。终年无客常闭关，
<br>
<br>　　终日无心长自闲。不妨饮酒复垂钓，君但能来相往还。
<br>
<br>　　卷125_109  「雪中忆李楫」王维
<br>
<br>　　积雪满阡陌，故人不可期。长安千门复万户，
<br>
<br>　　何处躞蹀黄金羁。
<br>
<br>　　卷125_110  「送李睢阳（一本以前九句自为一首）」王维
<br>
<br>　　将置酒，思悲翁。使君去，出城东。麦渐渐，雉子斑。
<br>
<br>　　槐阴阴，到潼关。骑连连，车迟迟。心中悲，宋又远。
<br>
<br>　　周间之，南淮夷。东齐儿，碎碎织练与素丝，
<br>
<br>　　游人贾客信难持。五谷前熟方可为，下车闭x君当思。
<br>
<br>　　天子当殿俨衣裳，大官尚食陈羽觞。彤庭散绶垂鸣，
<br>
<br>　　黄纸诏书出东厢，轻纨叠绮烂生光。宗室子弟君最贤，
<br>
<br>　　分忧当为百辟先。布衣一言相为死，何况圣主恩如天。
<br>
<br>　　鸾声哕哕鲁侯纾明年上计朝京师。须忆今日斗酒别，
<br>
<br>　　慎勿富贵忘我为。
<br>
<br>　　卷125_111  「奉和圣制天长节赐宰臣歌应制」王维
<br>
<br>　　太阳升兮照万方，开阊阖兮临玉堂，俨冕旒兮垂衣裳。
<br>
<br>　　金天净兮丽三光，彤庭曙兮延八荒。德合天兮礼神遍，
<br>
<br>　　灵芝生兮庆云见。唐尧后兮稷契臣，匝宇宙兮华胥人。
<br>
<br>　　尽九服兮皆四邻，乾降瑞兮坤降珍。
<br>
<br>　　卷125_112  「登楼歌」王维
<br>
<br>　　聊上君兮高楼，飞甍鳞次兮在下。俯十二兮通衢，
<br>
<br>　　绿槐参差兮车马。却瞻兮龙首，前眺兮宜春。
<br>
<br>　　王畿郁兮千里，山河壮兮咸秦。舍人下兮青宫，
<br>
<br>　　据胡床兮书空。执戟疲于下位，老夫好隐兮墙东。
<br>
<br>　　亦幸有张伯英草圣兮龙腾虬跃，摆长云兮捩回风。
<br>
<br>　　琥珀酒兮雕胡饭，君不御兮日将晚。秋风兮吹衣，
<br>
<br>　　夕鸟兮争返。孤砧发兮东城，林薄暮兮蝉声远。
<br>
<br>　　时不可兮再得，君何为兮偃蹇。
<br>
<br>　　卷125_113  「双黄鹄歌送别（时为节度判官，在凉州作）」王维
<br>
<br>　　天路来兮双黄鹄，云上飞兮水上宿，抚翼和鸣整羽族。
<br>
<br>　　不得已，忽分飞，家在玉京朝紫微，主人临水送将归。
<br>
<br>　　悲笳嘹唳垂舞衣，宾欲散兮复相依。几往返兮极浦，
<br>
<br>　　尚裴回兮落晖。岸上火兮相迎，将夜入兮边城。
<br>
<br>　　鞍马归兮佳人散，怅离忧兮独含情。
<br>
<br>　　卷125_114  「赠徐中书望终南山歌」王维
<br>
<br>　　晚下兮紫微，怅尘事兮多违。
<br>
<br>　　驻马兮双树，望青山兮不归。
<br>
<br>　　卷125_115  「送友人归山歌二首（离骚题作山中人）」王维
<br>
<br>　　山寂寂兮无人，又苍苍兮多木。群龙兮满朝，
<br>
<br>　　君何为兮空谷。文寡和兮思深，道难知兮行独。
<br>
<br>　　悦石上兮流泉，与松间兮草屋。入云中兮养鸡，
<br>
<br>　　上山头兮抱犊。神与枣兮如瓜，虎卖杏兮收谷。
<br>
<br>　　愧不才兮妨贤，嫌既老兮贪禄。誓解印兮相从，
<br>
<br>　　何詹尹兮何卜。
<br>
<br>　　山中人兮欲归，云冥冥兮雨霏霏。水惊波兮翠菅蘼，
<br>
<br>　　白鹭忽兮翻飞，君不可兮褰衣。山万重兮一云，
<br>
<br>　　混天地兮不分。树暧兮氛氲，猿不见兮空闻。
<br>
<br>　　忽山西兮夕阳，见东皋兮远村。平芜绿兮千里，
<br>
<br>　　眇惆怅兮思君。
<br>
<br>　　卷125_116  「鱼山神女祠歌。迎神」王维
<br>
<br>　　坎坎击鼓，鱼山之下。吹洞箫，望极浦。女巫进，
<br>
<br>　　纷屡舞。陈瑶席，湛清酤。风凄凄兮夜雨，
<br>
<br>　　不知神之来兮不来，使我心兮苦复苦。
<br>
<br>　　卷125_117  「鱼山神女祠歌。送神」王维
<br>
<br>　　纷进舞兮堂前，目眷眷兮琼筵。来不言兮意不传，
<br>
<br>　　作暮雨兮愁空山。悲急管兮思繁弦，神之驾兮俨欲旋。
<br>
<br>　　倏云收兮雨歇，山青青兮水潺。
<br>
<br>　　卷125_118  「白鼋涡（杂言走笔）」王维
<br>
<br>　　南山之瀑水兮，激石槠偎评拙，人相对兮不闻语声。
<br>
<br>　　翻涡跳沫兮苍苔湿，藓老且厚，春草为之不生。
<br>
<br>　　兽不敢惊动，鸟不敢飞鸣。白鼋涡涛戏濑兮，
<br>
<br>　　委身以纵横。王人之仁兮，不网不钓，得遂性以生成。
<br>
<br>　　卷125_119  「宋进马哀词」王维
<br>
<br>　　背春涉夏兮，众木蔼以繁阴。连金华与玉堂兮，
<br>
<br>　　宫阁郁其沈沈。百官并入兮，何语笑之哑哑，
<br>
<br>　　君独静嘿以伤心。草王言兮不得辞，我悲减思兮少时。
<br>
<br>　　仆夫命驾兮，出阊阖，历通逵。陌上人兮如故，
<br>
<br>　　识不识兮往来。眼中不见兮吾儿，骖紫骝兮从青骊。
<br>
<br>　　低光垂彩兮，U不知其所之。辟朱户兮望华轩，
<br>
<br>　　意斯子兮候门。忽思瘗兮城南，心瞀乱兮重昏。
<br>
<br>　　仰诉天之不仁兮，家唯一身，身止一子，何胤嗣之不繁，
<br>
<br>　　就单鲜而又死。将清白兮遗谁，问诗礼兮已矣。
<br>
<br>　　哀从中兮不可胜，岂暇料馀年兮复几。日黯黯兮颓晔，
<br>
<br>　　鸟翩翩兮疾飞。邈穷天兮不返，疑有日兮来归。
<br>
<br>　　静言思兮永绝，复惊叫兮沾衣。客有吊之者曰：
<br>
<br>　　观未始兮有物，同委蜕兮胡悲？且延陵兮未至，
<br>
<br>　　况西河兮不知。学无生兮庶可，幸能听于吾师。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
