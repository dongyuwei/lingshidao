<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百七十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百七十九
<br>
<br>　　卷179_1  「游南阳白水登石激作」李白
<br>
<br>　　朝涉白水源，暂与人俗疏。岛屿佳境色，江天涵清虚。
<br>
<br>　　目送去海云，心闲游川鱼。长歌尽落日，乘月归田庐。
<br>
<br>　　卷179_2  「游南阳清泠泉」李白
<br>
<br>　　惜彼落日暮，爱此寒泉清。西辉逐流水，荡漾游子情。
<br>
<br>　　空歌望云月，曲尽长松声。
<br>
<br>　　卷179_3  「寻鲁城北范居士失道落苍耳中见范置酒摘苍耳作」李白
<br>
<br>　　雁度秋色远，日静无云时。客心不自得，浩漫将何之。
<br>
<br>　　忽忆范野人，闲园养幽姿。茫然起逸兴，但恐行来迟。
<br>
<br>　　城壕失往路，马首迷荒陂。不惜翠云裘，遂为苍耳欺。
<br>
<br>　　入门且一笑，把臂君为谁。酒客爱秋蔬，山盘荐霜梨。
<br>
<br>　　他筵不下箸，此席忘朝饥。酸枣垂北郭，寒瓜蔓东篱。
<br>
<br>　　还倾四五酌，自咏猛虎词。近作十日欢，远为千载期。
<br>
<br>　　风流自簸荡，谑浪偏相宜。酣来上马去，却笑高阳池。
<br>
<br>　　卷179_4  「东鲁门泛舟二首」李白
<br>
<br>　　日落沙明天倒开，波摇石动水萦回。
<br>
<br>　　轻舟泛月寻溪转，疑是山阴雪后来。
<br>
<br>　　水作青龙盘石堤，桃花夹岸鲁门西。
<br>
<br>　　若教月下乘舟去，何啻风流到剡溪。
<br>
<br>　　卷179_5  「秋猎孟诸夜归，置酒单父东楼观妓」李白
<br>
<br>　　倾晖速短炬，走海无停川。冀餐圆丘草，欲以还颓年。
<br>
<br>　　此事不可得，微生若浮烟。骏发跨名驹，雕弓控鸣弦。
<br>
<br>　　鹰豪鲁草白，狐兔多肥鲜。邀遮相驰逐，遂出城东田。
<br>
<br>　　一扫四野空，喧呼鞍马前。归来献所获，炮炙宜霜天。
<br>
<br>　　出舞两美人，飘u若云仙。留欢不知疲，清晓方来旋。
<br>
<br>　　卷179_6  「游泰山六首（天宝元年四月从故御道上泰山）」李白
<br>
<br>　　四月上泰山，石屏御道开。六龙过万壑，涧谷随萦回。
<br>
<br>　　马迹绕碧峰，于今满青苔。飞流洒绝t，水急松声哀。
<br>
<br>　　北眺嶂奇，倾崖向东摧。洞门闭石扇，地底兴云雷。
<br>
<br>　　登高望蓬瀛，想象金银台。天门一长啸，万里清风来。
<br>
<br>　　玉女四五人，飘u下九垓。含笑引素手，遗我流霞杯。
<br>
<br>　　稽首再拜之，自愧非仙才。旷然小宇宙，弃世何悠哉。
<br>
<br>　　清晓骑白鹿，直上天门山。山际逢羽人，方瞳好容颜。
<br>
<br>　　扪萝欲就语，却掩青云关。遗我鸟迹书，飘然落岩间。
<br>
<br>　　其字乃上古，读之了不闲。感此三叹息，从师方未还。
<br>
<br>　　平明登日观，举手开云关。精神四飞扬，如出天地间。
<br>
<br>　　黄河从西来，窈窕入远山。凭崖揽八极，目尽长空闲。
<br>
<br>　　偶然值青童，绿发双云鬟。笑我晚学仙，蹉跎凋朱颜。
<br>
<br>　　踌躇忽不见，浩荡难追攀。
<br>
<br>　　清斋三千日，裂素写道经。吟诵有所得，众神卫我形。
<br>
<br>　　云行信长风，飒若羽翼生。攀崖上日观，伏槛窥东暝。
<br>
<br>　　海色动远山，天鸡已先鸣。银台出倒景，白浪翻长鲸。
<br>
<br>　　安得不死药，高飞向蓬瀛。
<br>
<br>　　日观东北倾，两崖夹双石。海水落眼前，天光遥空碧。
<br>
<br>　　千峰争攒聚，万壑绝凌历。缅彼鹤上仙，去无云中迹。
<br>
<br>　　长松入云汉，远望不盈尺。山花异人间，五月雪中白。
<br>
<br>　　终当遇安期，于此炼玉液。
<br>
<br>　　朝饮王母池，暝投天门关。独抱绿绮琴，夜行青山间。
<br>
<br>　　山明月露白，夜静松风歇。仙人游碧峰，处处笙歌发。
<br>
<br>　　寂静娱清晖，玉真连翠微。想像鸾凤舞，飘u龙虎衣。
<br>
<br>　　扪天摘匏瓜，恍惚不忆归。举手弄清浅，误攀织女机。
<br>
<br>　　明晨坐相失，但见五云飞。
<br>
<br>　　卷179_7  「秋夜与刘砀山泛宴喜亭池」李白
<br>
<br>　　明宰试舟楫，张灯宴华池。文招梁苑客，歌动郢中儿。
<br>
<br>　　月色望不尽，空天交相宜。令人欲泛海，只待长风吹。
<br>
<br>　　卷179_8  「携妓登梁王栖霞山孟氏桃园中」李白
<br>
<br>　　碧草已满地，柳与梅争春。谢公自有东山妓，
<br>
<br>　　金屏笑坐如花人。今日非昨日，明日还复来。
<br>
<br>　　白发对绿酒，强歌心已摧。君不见梁王池上月，
<br>
<br>　　昔照梁王樽酒中。梁王已去明月在，黄鹂愁醉啼春风。
<br>
<br>　　分明感激眼前事，莫惜醉卧桃园东。
<br>
<br>　　卷179_9  「与从侄杭州刺史良游天竺寺」李白
<br>
<br>　　挂席凌蓬丘，观涛憩樟楼。三山动逸兴，五马同遨游。
<br>
<br>　　天竺森在眼，松风飒惊秋。览云测变化，弄水穷清幽。
<br>
<br>　　叠嶂隔遥海，当轩写归流。诗成傲云月，佳趣满吴洲。
<br>
<br>　　卷179_10  「同友人舟行游台越作」李白
<br>
<br>　　楚臣伤江枫，谢客拾海月。怀沙去潇湘，挂席泛溟渤。
<br>
<br>　　蹇予访前迹，独往造穷发。古人不可攀，去若浮云没。
<br>
<br>　　愿言弄倒景，从此炼真骨。华顶窥绝溟，蓬壶望超忽。
<br>
<br>　　不知青春度，但怪绿芳歇。空持钓鳌心，从此谢魏阙。
<br>
<br>　　卷179_11  「下终南山过斛斯山人宿置酒」李白
<br>
<br>　　暮从碧山下，山月随人归。却顾所来径，苍苍横翠微。
<br>
<br>　　相携及田家，童稚开荆扉。绿竹入幽径，青萝拂行衣。
<br>
<br>　　欢言得所憩，美酒聊共挥。长歌吟松风，曲尽河星稀。
<br>
<br>　　我醉君复乐，陶然共忘机。
<br>
<br>　　卷179_12  「朝下过卢郎中叙旧游」李白
<br>
<br>　　君登金华省，我入银台门。幸遇圣明主，俱承云雨恩。
<br>
<br>　　复此休浣时，闲为畴昔言。却话山海事，宛然林壑存。
<br>
<br>　　明湖思晓月，叠嶂忆清猿。何由返初服，田野醉芳樽。
<br>
<br>　　卷179_13  「侍从游宿温泉宫作」李白
<br>
<br>　　羽林十二将，罗列应星文。霜仗悬秋月，霓旌卷夜云。
<br>
<br>　　严更千户肃，清乐九天闻。日出瞻佳气，葱葱绕圣君。
<br>
<br>　　卷179_14  「邯郸南亭观妓」李白
<br>
<br>　　歌鼓燕赵儿，魏姝弄鸣丝。粉色艳日彩，舞袖拂花枝。
<br>
<br>　　把酒顾美人，请歌邯郸词。清筝何缭绕，度曲绿云垂。
<br>
<br>　　平原君安在，科斗生古池。座客三千人，于今知有谁。
<br>
<br>　　我辈不作乐，但为后代悲。
<br>
<br>　　卷179_15  「春日游罗敷潭」李白
<br>
<br>　　行歌入谷口，路尽无人跻。攀崖度绝壑，弄水寻回溪。
<br>
<br>　　云从石上起，客到花间迷。淹留未尽兴，日落群峰西。
<br>
<br>　　卷179_16  「春陪商州裴使君游石娥溪（时欲东归遂有此赠）」李白
<br>
<br>　　裴公有仙标，拔俗数千丈。澹荡沧洲云，飘u紫霞想。
<br>
<br>　　剖竹商洛间，政成心已闲。萧条出世表，冥寂闭玄关。
<br>
<br>　　我来属芳节，解榻时相悦。褰帷对云峰，扬袂指松雪。
<br>
<br>　　暂出东城边，遂游西岩前。横天耸翠壁，喷壑鸣红泉。
<br>
<br>　　寻幽殊未歇，爱此春光发。溪傍饶名花，石上有好月。
<br>
<br>　　命驾归去来，露华生翠苔。淹留惜将晚，复听清猿哀。
<br>
<br>　　清猿断人肠，游子思故乡。明发首东路，此欢焉可忘。
<br>
<br>　　卷179_17  「陪从祖济南太守泛鹊山湖三首」李白
<br>
<br>　　初谓鹊山近，宁知湖水遥。此行殊访戴，自可缓归桡。
<br>
<br>　　湖阔数千里，湖光摇碧山。湖西正有月，独送李膺还。
<br>
<br>　　水入北湖去，舟从南浦回。遥看鹊山转，却似送人来。
<br>
<br>　　卷179_18  「春日陪杨江宁及诸官宴北湖感古作」李白
<br>
<br>　　昔闻颜光禄，攀龙宴京湖。楼船入天镜，帐殿开云衢。
<br>
<br>　　君王歌大风，如乐丰沛都。延年献佳作，邈与诗人俱。
<br>
<br>　　我来不及此，独立钟山孤。杨宰穆清风，芳声腾海隅。
<br>
<br>　　英僚满四座，粲若琼林敷。o首弄倒景，蛾眉缀明珠。
<br>
<br>　　新弦采梨园，古舞娇吴Q.曲度绕云汉，听者皆欢娱。
<br>
<br>　　鸡栖何嘈嘈，沿月沸笙竽。古之帝宫苑，今乃人樵苏。
<br>
<br>　　感此劝一觞，愿君覆瓢壶。荣盛当作乐，无令后贤吁。
<br>
<br>　　卷179_19  「宴郑参卿山池」李白
<br>
<br>　　尔恐碧草晚，我畏朱颜移。愁看杨花飞，置酒正相宜。
<br>
<br>　　歌声送落日，舞影回清池。今夕不尽杯，留欢更邀谁。
<br>
<br>　　卷179_20  「游谢氏山亭」李白
<br>
<br>　　沦老卧江海，再欢天地清。病闲久寂寞，岁物徒芬荣。
<br>
<br>　　借君西池游，聊以散我情。扫雪松下去，扪萝石道行。
<br>
<br>　　谢公池塘上，春草飒已生。花枝拂人来，山鸟向我鸣。
<br>
<br>　　田家有美酒，落日与之倾。醉罢弄归月，遥欣稚子迎。
<br>
<br>　　卷179_21  「把酒问月（故人贾淳令予问之）」李白
<br>
<br>　　青天有月来几时，我今停杯一问之。人攀明月不可得，
<br>
<br>　　月行却与人相随。皎如飞镜临丹阙，绿烟灭尽清辉发。
<br>
<br>　　但见宵从海上来，宁知晓向云间没。白兔捣药秋复春，
<br>
<br>　　嫦娥孤栖与谁邻。今人不见古时月，今月曾经照古人。
<br>
<br>　　古人今人若流水，共看明月皆如此。唯愿当歌对酒时，
<br>
<br>　　月光长照金樽里。
<br>
<br>　　卷179_22  「同族侄评事黯游昌禅师山池二首」李白
<br>
<br>　　远公爱康乐，为我开禅关。萧然松石下，何异清凉山。
<br>
<br>　　花将色不染，水与心俱闲。一坐度小劫，观空天地间。
<br>
<br>　　客来花雨际，秋水落金池。片石寒青锦，疏杨挂绿丝。
<br>
<br>　　高僧拂玉柄，童子献霜梨。惜去爱佳景，烟萝欲暝时。
<br>
<br>　　卷179_23  「金陵凤凰台置酒」李白
<br>
<br>　　置酒延落景，金陵凤凰台。长波写万古，心与云俱开。
<br>
<br>　　借问往昔时，凤凰为谁来。凤凰去已久，正当今日回。
<br>
<br>　　明君越羲轩，天老坐三台。豪士无所用，弹弦醉金。
<br>
<br>　　东风吹山花，安可不尽杯。六帝没幽草，深宫冥绿苔。
<br>
<br>　　置酒勿复道，歌钟但相催。
<br>
<br>　　卷179_24  「秋浦清溪雪夜对酒，客有唱山鹧鸪者」李白
<br>
<br>　　披君貂b，对君白玉壶。雪花酒上灭，顿觉夜寒无。
<br>
<br>　　客有桂阳至，能吟山鹧鸪。清风动窗竹，越鸟起相呼。
<br>
<br>　　持此足为乐，何烦笙与竽。
<br>
<br>　　卷179_25  「与周刚清溪玉镜潭宴别（潭在秋浦桃树陂下余新名此潭）」李白
<br>
<br>　　康乐上官去，永嘉游石门。江亭有孤屿，千载迹犹存。
<br>
<br>　　我来游秋浦，三入桃陂源。千峰照积雪，万壑尽啼猿。
<br>
<br>　　兴与谢公合，文因周子论。扫崖去落叶，席月开清樽。
<br>
<br>　　溪当大楼南，溪水正南奔。回作玉镜潭，澄明洗心魂。
<br>
<br>　　此中得佳境，可以绝嚣喧。清夜方归来，酣歌出平原。
<br>
<br>　　别后经此地，为余谢兰荪。
<br>
<br>　　卷179_26  「游秋浦白C陂二首」李白
<br>
<br>　　何处夜行好，月明白C陂。山光摇积雪，猿影挂寒枝。
<br>
<br>　　但恐佳景晚，小令归棹移。人来有清兴，及此有相思。
<br>
<br>　　白C夜长啸，爽然溪谷寒。鱼龙动陂水，处处生波澜。
<br>
<br>　　天借一明月，飞来碧云端。故乡不可见，肠断正西看。
<br>
<br>　　卷179_27  「宴陶家亭子」李白
<br>
<br>　　曲巷幽人宅，高门大士家。池开照胆镜，林吐破颜花。
<br>
<br>　　绿水藏春日，青轩秘晚霞。若闻弦管妙，金谷不能夸。
<br>
<br>　　卷179_28  「在水军宴韦司马楼船观妓」李白
<br>
<br>　　摇曳帆在空，清流顺归风。诗因鼓吹发，酒为剑歌雄。
<br>
<br>　　对舞青楼妓，双鬟白玉童。行云且莫去，留醉楚王宫。
<br>
<br>　　卷179_29  「流夜郎至江夏，陪长史叔及薛明府宴兴德寺南阁」李白
<br>
<br>　　绀殿横江上，青山落镜中。岸回沙不尽，日映水成空。
<br>
<br>　　天乐流香阁，莲舟r晚风。恭陪竹林宴，留醉与陶公。
<br>
<br>　　卷179_30  「泛沔州城南郎官湖」李白
<br>
<br>　　张公多逸兴，共泛沔城隅。当时秋月好，不减武昌都。
<br>
<br>　　四座醉清光，为欢古来无。郎官爱此水，因号郎官湖。
<br>
<br>　　风流若未减，名与此山俱。
<br>
<br>　　卷179_31  「陪侍郎叔游洞庭醉后三首」李白
<br>
<br>　　今日竹林宴，我家贤侍郎。三杯容小阮，醉后发清狂。
<br>
<br>　　船上齐桡乐，湖心泛月归。白鸥闲不去，争拂酒筵飞。
<br>
<br>　　i却君山好，平铺湘水流。巴陵无限酒，醉杀洞庭秋。
<br>
<br>　　卷179_32  「夜泛洞庭，寻裴侍御清酌」李白
<br>
<br>　　日晚湘水绿，孤舟无端倪。明湖涨秋月，独泛巴陵西。
<br>
<br>　　过憩裴逸人，岩居陵丹梯。抱琴出深竹，为我弹d鸡。
<br>
<br>　　曲尽酒亦倾，北窗醉如泥。人生且行乐，何必组与。
<br>
<br>　　卷179_33  「陪族叔刑部侍郎晔及中书贾舍人至游洞庭五首」李白
<br>
<br>　　洞庭西望楚江分，水尽南天不见云。
<br>
<br>　　日落长沙秋色远，不知何处吊湘君。
<br>
<br>　　南湖秋水夜无烟，耐可乘流直上天。
<br>
<br>　　且就洞庭赊月色，将船买酒白云边。
<br>
<br>　　洛阳才子谪湘川，元礼同舟月下仙。
<br>
<br>　　记得长安还欲笑，不知何处是西天。
<br>
<br>　　洞庭湖西秋月辉，潇湘江北早鸿飞。
<br>
<br>　　醉客满船歌白苎，不知霜露入秋衣。
<br>
<br>　　帝子潇湘去不还，空馀秋草洞庭间。
<br>
<br>　　淡扫明湖开玉镜，丹青画出是君山。
<br>
<br>　　卷179_34  「楚江黄龙矶南宴杨执戟治楼」李白
<br>
<br>　　五月入五洲，碧山对青楼。故人杨执戟，春赏楚江流。
<br>
<br>　　一见醉漂月，三杯歌棹讴。桂枝攀不尽，他日更相求。
<br>
<br>　　卷179_35  「铜官山醉后绝句」李白
<br>
<br>　　我爱铜官乐，千年未拟还。要须回舞袖，拂尽五松山。
<br>
<br>　　卷179_36  「与南陵常赞府游五松山（山在南陵铜井西五里有古精舍）」李白
<br>
<br>　　安石泛溟渤，独啸长风还。逸韵动海上，高情出人间。
<br>
<br>　　灵异可并迹，澹然与世闲。我来五松下，置酒穷跻攀。
<br>
<br>　　征古绝遗老，因名五松山。五松何清幽，胜境美沃州。
<br>
<br>　　萧飒鸣洞壑，终年风雨秋。响入百泉去，听如三峡流。
<br>
<br>　　剪竹扫天花，且从傲吏游。龙堂若可憩，吾欲归精修。
<br>
<br>　　卷179_37  「宣城青溪（一作入清溪山）」李白
<br>
<br>　　青溪胜桐庐，水木有佳色。山貌日高古，石容天倾侧。
<br>
<br>　　彩鸟昔未名，白猿初相识。不见同怀人，对之空叹息。
<br>
<br>　　卷179_38  「与谢良辅游泾川陵岩寺」李白
<br>
<br>　　乘君素舸泛泾西，宛似云门对若溪。
<br>
<br>　　且从康乐寻山水，何必东游入会稽。
<br>
<br>　　卷179_39  「游水西简郑明府」李白
<br>
<br>　　天宫水西寺，云锦照东郭。清湍鸣回溪，绿水绕飞阁。
<br>
<br>　　凉风日潇洒，幽客时憩泊。五月思貂裘，谓言秋霜落。
<br>
<br>　　石萝引古蔓，岸笋开新箨。吟玩空复情，相思尔佳作。
<br>
<br>　　郑公诗人秀，逸韵宏寥廓。何当一来游，惬我雪山诺。
<br>
<br>　　卷179_40  「九日登山」李白
<br>
<br>　　渊明归去来，不与世相逐。为无杯中物，遂偶本州牧。
<br>
<br>　　因招白衣人，笑酌黄花菊。我来不得意，虚过重阳时。
<br>
<br>　　题舆何俊发，遂结城南期。筑土按响山，俯临宛水湄。
<br>
<br>　　胡人叫玉笛，越女弹霜丝。自作英王胄，斯乐不可窥。
<br>
<br>　　赤鲤涌琴高，白龟道冯夷。灵仙如仿佛，奠酹遥相知。
<br>
<br>　　古来登高人，今复几人在。沧洲违宿诺，明日犹可待。
<br>
<br>　　连山似惊波，合沓出溟海。扬袂挥四座，酩酊安所知。
<br>
<br>　　齐歌送清扬，起舞乱参差。宾随落叶散，帽逐秋风吹。
<br>
<br>　　别后登此台，愿言长相思。
<br>
<br>　　卷179_41  「九日」李白
<br>
<br>　　今日云景好，水绿秋山明。携壶酌流霞，搴菊泛寒荣。
<br>
<br>　　地远松石古，风扬弦管清。窥觞照欢颜，独笑还自倾。
<br>
<br>　　落帽醉山月，空歌怀友生。
<br>
<br>　　卷179_42  「九日龙山饮」李白
<br>
<br>　　九日龙山饮，黄花笑逐臣。醉看风落帽，舞爱月留人。
<br>
<br>　　卷179_43  「九月十日即事」李白
<br>
<br>　　昨日登高罢，今朝更举觞。菊花何太苦，遭此两重阳。
<br>
<br>　　卷179_44  「陪族叔当涂宰游化城寺升公清风亭」李白
<br>
<br>　　化城若化出，金榜天宫开。疑是海上云，飞空结楼台。
<br>
<br>　　升公湖上秀，粲然有辩才。济人不利己，立俗无嫌猜。
<br>
<br>　　了见水中月，青莲出尘埃。闲居清风亭，左右清风来。
<br>
<br>　　当暑阴广殿，太阳为裴回。茗酌待幽客，珍盘荐凋梅。
<br>
<br>　　飞文何洒落，万象为之摧。季父拥鸣琴，德声布云雷。
<br>
<br>　　虽游道林室，亦举陶潜杯。清乐动诸天，长松自吟哀。
<br>
<br>　　留欢若可尽，劫石乃成灰。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
