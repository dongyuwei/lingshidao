<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百零三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷四百零三
<br>
<br>　　卷403_1  「酬东川李相公十六韵（次用本韵）」元稹
<br>
<br>　　昔附赤霄羽，葳蕤游紫垣。斗班香案上，奏语玉晨尊。
<br>
<br>　　戆直撩忌讳，科仪惩傲顽。自从真籍除，弃置勿复论。
<br>
<br>　　前时共游者，日夕黄金轩。请帝下巫觋，八荒求我魂。
<br>
<br>　　鸾凤屡鸣顾，燕雀尚篱藩。徒令霄汉外，往往尘念存。
<br>
<br>　　存念岂虚设，并投琼与[.弹珠古所讶，此用何太敦。
<br>
<br>　　邹律寒气变，郑琴祥景奔。灵芝绕身出，左右光彩繁。
<br>
<br>　　碾玉无俗色，蕊珠非世言。重惭前日句，陋若莸并荪。
<br>
<br>　　腊月巴地雨，瘴江愁浪翻。因持骇鸡宝，一照浊水昏。
<br>
<br>　　卷403_2  「酬独孤二十六送归通州」元稹
<br>
<br>　　再拜捧兄赠，拜兄珍重言。我有平生志，临别将具论。
<br>
<br>　　十岁慕倜傥，爱白不爱昏。宁爱寒切烈，不爱D温暾。
<br>
<br>　　二十走猎骑，三十游海门。憎兔跳跃跃，恶鹏黑翻翻。
<br>
<br>　　鳌钓气方壮，鹘拳心颇尊。下观狰狞辈，一扫冀不存。
<br>
<br>　　名冠壮士籍，功酬明主恩。不然合身弃，何况身上痕。
<br>
<br>　　金石有销烁，肺腑无寒温。分画久已定，波涛何足烦。
<br>
<br>　　尝希苏门啸，讵厌巴树猿。瘴水徒浩浩，浮云亦轩轩。
<br>
<br>　　长歌莫长叹，饮斛莫饮樽。生为醉乡客，死作达士魂。
<br>
<br>　　卷403_3  「酬刘猛见送」元稹
<br>
<br>　　种花有颜色，异色即为妖。养鸟恶羽翮，剪翮不待高。
<br>
<br>　　非无剪伤者，物性难自逃。百足虽捷捷，商羊亦翘翘。
<br>
<br>　　伊余狷然质，谬入多士朝。任气有愎戆，容身寡朋曹。
<br>
<br>　　愚狂偶似直，静僻非敢骄。一为毫发忤，十载山川遥。
<br>
<br>　　烁铁不在火，割肌不在刀。险心露山岳，流语翻波涛。
<br>
<br>　　六尺安敢主，方寸由自调。神剑土不蚀，异布火不鳌
<br>
<br>　　虽无二物姿，庶欲效一毫。未能深蹙蹙，多谢相劳劳。
<br>
<br>　　去去我移马，迟迟君过桥。云势正横壑，江流初满槽。
<br>
<br>　　持此慰远道，此之为旧交。
<br>
<br>　　卷403_4  「酬乐天赴江州路上见寄三首」元稹
<br>
<br>　　昔在京城心，今在吴楚末。千山道路险，万里音尘阔。
<br>
<br>　　天上参与商，地上胡与越。终天升沉异，满地网罗设。
<br>
<br>　　心有无环，肠有无绳结。有结解不开，有环寻不歇。
<br>
<br>　　山岳移可尽，江海塞可绝。离恨若空虚，穷年思不彻。
<br>
<br>　　生莫强相同，相同会相别。
<br>
<br>　　襄阳大堤绕，我向堤前住。烛随花艳来，骑送朝云去。
<br>
<br>　　万竿高庙竹，三月徐亭树。我昔忆君时，君今怀我处。
<br>
<br>　　有身有离别，无地无岐路。风尘同古今，人世劳新故。
<br>
<br>　　人亦有相爱，我尔殊众人。朝朝宁不食，日日愿见君。
<br>
<br>　　一日不得见，愁肠坐氛氲。如何远相失，各作万里云。
<br>
<br>　　云高风苦多，会合难遽因。天上犹有碍，何况地上身。
<br>
<br>　　卷403_5  「邮竹」元稹
<br>
<br>　　庭有萧萧竹，门有阗阗骑。嚣静本殊途，因依偶同寄。
<br>
<br>　　亭亭乍干云，袅袅亦垂地。人有异我心，我无异人意。
<br>
<br>　　卷403_6  「落月」元稹
<br>
<br>　　落月沉馀影，阴渠流暗光。蚊声霭窗户，萤火绕屋梁。
<br>
<br>　　飞幌翠云薄，新荷清露香。不吟复不寐，竟夕池水傍。
<br>
<br>　　卷403_7  「高荷」元稹
<br>
<br>　　种藕百馀根，高荷才四叶。s闪碧云扇，团圆青玉叠。
<br>
<br>　　亭亭自抬举，鼎鼎难藏L.不学著水荃，一生长GG.
<br>
<br>　　卷403_8  「和裴校书鹭鸶飞」元稹
<br>
<br>　　鹭鸶鹭鸶何遽飞，鸦惊雀噪难久依。
<br>
<br>　　清江见底草堂在，一点白光终不归。
<br>
<br>　　卷403_9  「夜池」元稹
<br>
<br>　　荷叶团圆茎削削，绿萍面上红衣落。
<br>
<br>　　满池明月思啼，高屋无人风张幕。
<br>
<br>　　卷403_10  「酬杨司业十二兄早秋述情见寄」元稹
<br>
<br>　　白发故人少，相逢意弥远。往事共销沉，前期各衰晚。
<br>
<br>　　昨来遇弥苦，已复云离t.秋草古胶庠，寒沙废宫苑。
<br>
<br>　　知心岂忘鲍，咏怀难和阮。壮志日萧条，那能竞朝摇
<br>
<br>　　卷403_11  「代杭人作使君一朝去二首」元稹
<br>
<br>　　使君一朝去，遗爱在人口。惠化境内春，才名天下首。
<br>
<br>　　为问龚黄辈，兼能作诗否。
<br>
<br>　　使君一朝去，断肠如v檗。无复见冰壶，唯应镂金石。
<br>
<br>　　自此一州人，生男尽名白。
<br>
<br>　　卷403_12  「长庆历」元稹
<br>
<br>　　年历复年历，卷尽悲且惜。历日何足悲，但悲年运易。
<br>
<br>　　年年岂无叹，此叹何唧唧。所叹别此年，永无长庆历。
<br>
<br>　　卷403_13  「顺宗至德大圣大安孝皇帝挽歌词三首（左拾遗时作）」元稹
<br>
<br>　　不改延洪祚，因成揖让朝。讴歌同戴启，遏密共思尧。
<br>
<br>　　雨露施恩广，梯航会葬遥。号弓那独切，曾感昔年招。
<br>
<br>　　前春文祖庙，大舜嗣尧登。及此逾年感，还因是月崩。
<br>
<br>　　寿缘追孝促，业在继明兴。俭诏同今古，山川绕灞陵。
<br>
<br>　　七月悲风起，凄凉万国人。羽仪经巷内，fm转城。
<br>
<br>　　暝色依陵早，秋声入辂新。自嗟同草木，不识永贞春。
<br>
<br>　　卷403_14  「宪宗章武孝皇帝挽歌词三首（膳部员外时作）」元稹
<br>
<br>　　国付重离后，身随十圣仙。北辰移帝座，西日到虞泉。
<br>
<br>　　方丈言虚设，华胥事眇然。触鳞曾在宥，偏哭堕髯前。
<br>
<br>　　天宝遗馀事，元和盛圣功。二凶枭帐下，三叛斩都中。
<br>
<br>　　始服沙陀虏，方吞逻C戎。狼星如要射，犹有鼎湖弓。
<br>
<br>　　月落禁垣西，星攒晓仗齐。风传宫漏苦，云拂羽仪低。
<br>
<br>　　路隘车千两，桥危马万蹄。共蹉封石检，不为报功泥。
<br>
<br>　　卷403_15  「恭王故太妃挽歌词二首（校书郎时作）」元稹
<br>
<br>　　燕贻天梦，梁王尽孝思。虽从魏诏葬，得用汉藩仪。
<br>
<br>　　曙月残光敛，寒箫度曲迟。平生奉恩地，哀挽欲何之。
<br>
<br>　　文卫罗新圹，仙娥掩暝山。雪云埋陇合，箫鼓望城还。
<br>
<br>　　寒树风难静，霜郊夜更闲。哀荣深孝嗣，仪表在河间。
<br>
<br>　　卷403_16  「哭吕衡州六首」元稹
<br>
<br>　　气敌三人杰，交深一纸书。我投冰莹眼，君报水怜鱼。
<br>
<br>　　髀股惟夸瘦，膏肓岂暇除。伤心死诸葛，忧道不忧馀。
<br>
<br>　　望有经纶钓，虔收宰相刀。江文驾风远，云貌接天高。
<br>
<br>　　国待球琳器，家藏虎豹韬。尽将千载宝，埋入五原蒿。
<br>
<br>　　白马双旌队，青山八阵图。请缨期系虏，枕草誓捐躯。
<br>
<br>　　势激三千壮，年应四十无。遥闻不瞑目，非是不怜吴。
<br>
<br>　　雕鹗生难敌，沉檀死更香。儿童喧巷市，羸老哭碑堂。
<br>
<br>　　雁起沙汀暗，云连海气黄。祝融峰上月，几照北人丧。
<br>
<br>　　回雁峰前雁，春回尽却回。联行四人去，同葬一人来。
<br>
<br>　　铙吹临江返，城池隔雾开。满船深夜哭，风棹楚猿哀。
<br>
<br>　　杜预春秋癖，扬雄著述精。在时兼不语，终古定归名。
<br>
<br>　　耒水波文细，湘江竹叶轻。平生思风月，潜寐若为情。
<br>
<br>　　卷403_17  「僧如展及韦载同游碧涧寺各赋诗…不复撰成徒以四韵为识」元稹
<br>
<br>　　重吟前日他生句，岂料逾旬便隔生。会拟一来身塔下，
<br>
<br>　　无因共绕寺廊行。紫毫飞札看犹湿，黄字新诗和未成。
<br>
<br>　　纵使得如羊叔子，不闻兼记旧交情。
<br>
<br>　　卷403_18  「公安县远安寺水亭见展公题壁漂然泪流因书四韵」元稹
<br>
<br>　　碧涧去年会，与师三两人。今来见题壁，师已是前身。
<br>
<br>　　芰叶迎僧夏，杨花度俗春。空将数行泪，洒遍塔中尘。
<br>
<br>　　卷403_19  「寒食日毛空路示侄晦及从简」元稹
<br>
<br>　　我昔孩提从我兄，我今衰白尔初成。
<br>
<br>　　分明寄取原头路，百世长须此路行。
<br>
<br>　　卷403_20  「别孙村老人（寒食日）」元稹
<br>
<br>　　年年渐觉老人稀，欲别孙翁泪满衣。
<br>
<br>　　未死不知何处去，此身终向此原归。
<br>
<br>　　卷403_21  「和乐天刘家花」元稹
<br>
<br>　　闲坊静曲同消日，泪草伤花不为春。
<br>
<br>　　遍问旧交零落尽，十人才有两三人。
<br>
<br>　　卷403_22  「褒城驿二首」元稹
<br>
<br>　　容州诗句在褒城，几度经过眼暂明。
<br>
<br>　　今日重看满衫泪，可怜名字已前生。
<br>
<br>　　忆昔万株梨映竹，遇逢黄令醉残春。
<br>
<br>　　梨枯竹尽黄令死，今日再来衰病身。
<br>
<br>　　卷403_23  「和乐天梦亡友刘太白同游二首」元稹
<br>
<br>　　君诗昨日到通州，万里知君一梦刘。
<br>
<br>　　闲坐思量小来事，只应元是梦中游。
<br>
<br>　　老来东郡复西州，行处生尘为丧刘。
<br>
<br>　　纵使刘君魂魄在，也应至死不同游。
<br>
<br>　　卷403_24  「酬乐天见忆，兼伤仲远」元稹
<br>
<br>　　死别重泉s，生离万里赊。瘴侵新病骨，梦到故人家。
<br>
<br>　　遥泪陈根草，闲收落地花。庾公楼怅望，巴子国生涯。
<br>
<br>　　河任天然曲，江随峡势斜。与君皆直戆，须分老泥沙。
<br>
<br>　　卷403_25  「与乐天同葬杓直」元稹
<br>
<br>　　元伯来相葬，山涛誓抚孤。不知他日事，兼得似君无。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
