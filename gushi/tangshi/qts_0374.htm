<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百七十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百七十四
<br>
<br>　　卷374_1  「乱离」孟郊
<br>
<br>　　天下无义剑，中原多疮痍。哀哀陆大夫，正直神反欺。
<br>
<br>　　子路已成血，嵇康今尚嗤。为君每一恸，如剑在四肢。
<br>
<br>　　折羽不复飞，逝水不复归。直松摧高柯，弱蔓将何依。
<br>
<br>　　朝为春日欢，夕为秋日悲。泪下无尺寸，纷纷天雨丝。
<br>
<br>　　积怨成疾疹，积恨成狂痴。怨草岂有边，恨水岂有涯。
<br>
<br>　　怨恨驰我心，茫茫日何之。
<br>
<br>　　卷374_2  「劝酒」孟郊
<br>
<br>　　白日无定影，清江无定波。人无百年寿，百年复如何。
<br>
<br>　　堂上陈美酒，堂下列清歌。劝君金曲卮，勿谓朱颜酡。
<br>
<br>　　松柏岁岁茂，丘陵日日多。君看终南山，千古青峨峨。
<br>
<br>　　卷374_3  「去妇」孟郊
<br>
<br>　　君心匣中镜，一破不复全。妾心藕中丝，虽断犹牵连。
<br>
<br>　　安知御轮士，今日翻回辕。一女事一夫，安可再移天。
<br>
<br>　　君听去鹤言，哀哀七丝弦。
<br>
<br>　　卷374_4  「君子勿郁郁士有谤毁者作诗以赠之」孟郊
<br>
<br>　　君子勿郁郁，听我青蝇歌。人间少平地，森耸山岳多。
<br>
<br>　　折c不在道，覆舟不在河。须知一尺水，日夜增高波。
<br>
<br>　　叔孙毁仲尼，臧仓掩孟轲。兰艾不同香，自然难为和。
<br>
<br>　　良玉烧不热，直竹文不颇。自古皆如此，其如道在何。
<br>
<br>　　日往复不见，秋堂暮仍学。玄发不知白，晓入寒铜觉。
<br>
<br>　　为林未离树，有玉犹在璞。谁把碧梧枝，刻作云门乐。
<br>
<br>　　卷374_5  「闻砧」孟郊
<br>
<br>　　杜鹃声不哀，断猿啼不切。月下谁家砧，一声肠一绝。
<br>
<br>　　杵声不为客，客闻发自白。杵声不为衣，欲令游子归。
<br>
<br>　　卷374_6  「游子」孟郊
<br>
<br>　　萱草生堂阶，游子行天涯。慈亲倚堂门，不见萱草花。
<br>
<br>　　卷374_7  「自叹」孟郊
<br>
<br>　　愁与发相形，一愁白数茎。有发能几多，禁愁日日生。
<br>
<br>　　古若不置兵，天下无战争。古若不置名，道路无欹倾。
<br>
<br>　　太行耸巍峨，是天产不平。黄河奔浊浪，是天生不清。
<br>
<br>　　四蹄日日多，双轮日日成。二物不在天，安能免营营。
<br>
<br>　　卷374_8  「求友」孟郊
<br>
<br>　　北风临大海，坚冰临河面。下有大波澜，对之无由见。
<br>
<br>　　求友须在良，得良终相善。求友若非良，非良中道变。
<br>
<br>　　欲知求友心，先把黄金炼。
<br>
<br>　　卷374_9  「投所知」孟郊
<br>
<br>　　苦心知苦节，不容一毛发。炼金索坚贞，洗玉求明洁。
<br>
<br>　　自惭所业微，功用如鸠拙。何殊嫫母颜，对彼寒塘月。
<br>
<br>　　君存古人心，道出古人辙。尽美固可扬，片善亦不遏。
<br>
<br>　　朝向公卿说，暮向公卿说。谁谓黄钟管，化为君子舌。
<br>
<br>　　一说清O竹，二说变O谷。三说四说时，寒花拆寒木。
<br>
<br>　　晔晔家道路，灿灿我衣服。岂直辉友朋，亦用慰骨肉。
<br>
<br>　　一暖荷匹素，一饱荷升粟。而况大恩恩，此身报得足。
<br>
<br>　　且将食檗劳，酬之作金刀。
<br>
<br>　　卷374_10  「病客吟」孟郊
<br>
<br>　　主人夜呻吟，皆入妻子心。客子昼呻吟，徒为虫鸟音。
<br>
<br>　　妻子手中病，愁思不复深。僮仆手中病，忧危独难任。
<br>
<br>　　丈夫久漂泊，神气自然沉。况于滞疾中，何人免嘘eS.
<br>
<br>　　大海亦有涯，高山亦有岑。沉忧独无极，尘泪互盈襟。
<br>
<br>　　卷374_11  「感怀」孟郊
<br>
<br>　　孟冬阴气交，两河正屯兵。烟尘相驰突，烽火日夜惊。
<br>
<br>　　太行险阻高，挽粟输连营。奈何操弧者，不使枭巢倾。
<br>
<br>　　犹闻汉北儿，怙乱谋纵横。擅摇干戈柄，呼叫豺狼声。
<br>
<br>　　白日临尔躯，胡为丧丹诚。岂无感激士，以致天下平。
<br>
<br>　　登高望寒原，黄云郁峥嵘。坐驰悲风暮，叹息空沾缨。
<br>
<br>　　卷374_12  「离思」孟郊
<br>
<br>　　不寐亦不语，片月秋稍举。孤鸿忆霜群，独鹤叫云侣。
<br>
<br>　　怨彼浮花心，飘飘无定所。高张系帆，远过梅根渚。
<br>
<br>　　回织别离字，机声有酸楚。
<br>
<br>　　卷374_13  「结交」孟郊
<br>
<br>　　铸镜须青铜，青铜易磨拭。结交远小人，小人难姑息。
<br>
<br>　　铸镜图鉴微，结交图相依。凡铜不可照，小人多是非。
<br>
<br>　　卷374_14  「伤春」孟郊
<br>
<br>　　两河春草海水清，十年征战城郭腥。乱兵杀儿将女去，
<br>
<br>　　二月三月花冥冥。千里无人旋风起，莺啼燕语荒城里。
<br>
<br>　　春色不拣墓傍株，红颜皓色逐春去。春去春来那得知，
<br>
<br>　　今人看花古人墓，令人惆怅山头路。
<br>
<br>　　卷374_15  「择友」孟郊
<br>
<br>　　兽中有人性，形异遭人隔。人中有兽心，几人能真识。
<br>
<br>　　古人形似兽，皆有大圣德。今人表似人，兽心安可测。
<br>
<br>　　虽笑未必和，虽哭未必戚。面结口头交，肚里生荆棘。
<br>
<br>　　好人常直道，不顺世间逆。恶人巧谄多，非义苟且得。
<br>
<br>　　若是效真人，坚心如铁石。不谄亦不欺，不奢复不溺。
<br>
<br>　　面无吝色容，心无诈忧惕。君子大道人，朝夕恒的的。
<br>
<br>　　卷374_16  「夜忧」孟郊
<br>
<br>　　岂独科斗死，所嗟文字捐。蒿蔓转骄弄，菱荇减婵娟。
<br>
<br>　　未遂摆鳞志，空思吹浪旋。何当再霖雨，洗濯生华鲜。
<br>
<br>　　卷374_17  「惜苦」孟郊
<br>
<br>　　于鹄值谏议，以球不能官。焦蒙值舍人，以杯不得完。
<br>
<br>　　可惜大雅旨，意此小团栾。名回不敢辨，心转实是难。
<br>
<br>　　不惜为君转，转非君子观。转之复转之，强转谁能欢。
<br>
<br>　　哀哉虚转言，不可穷波澜。
<br>
<br>　　卷374_18  「寒地百姓吟（为郑相其年居河南畿内百姓大蒙矜恤）」孟郊
<br>
<br>　　无火炙地眠，半夜皆立号。冷箭何处来，棘针风骚劳。
<br>
<br>　　霜吹破四壁，苦痛不可逃。高堂钟饮，到晓闻烹炮。
<br>
<br>　　寒者愿为蛾，烧死彼华膏。华膏隔仙罗，虚绕千万遭。
<br>
<br>　　到头落地死，踏地为游遨。游遨者是谁，君子为郁陶。
<br>
<br>　　卷374_19  「出东门」孟郊
<br>
<br>　　饿马骨亦耸，独驱出东门。少年一日程，衰叟十日奔。
<br>
<br>　　寒景不我为，疾走落平原。眇默荒草行，恐惧夜魄翻。
<br>
<br>　　一生自组织，千首大雅言。道路如抽蚕，宛转羁肠繁。
<br>
<br>　　卷374_20  「教坊歌儿」孟郊
<br>
<br>　　十岁小小儿，能歌得朝天。六十孤老人，能诗独临川。
<br>
<br>　　去年西京寺，众伶集讲筵。能嘶竹枝词，供养绳床禅。
<br>
<br>　　能诗不如歌，怅望三百篇。
<br>
<br>　　卷374_21  「访疾」孟郊
<br>
<br>　　冷气入疮痛，夜来痛如何。疮从公怒生，岂以私恨多。
<br>
<br>　　公怒亦非道，怒消乃天和。古有焕辉句，嵇康闲婆娑。
<br>
<br>　　请君吟啸之，正气庶不讹。
<br>
<br>　　卷374_22  「酒德」孟郊
<br>
<br>　　酒是古明镜，辗开小人心。醉见异举止，醉闻异声音。
<br>
<br>　　酒功如此多，酒屈亦以深。罪人免罪酒，如此可为箴。
<br>
<br>　　卷374_23  「冬日」孟郊
<br>
<br>　　老人行人事，百一不及周。冻马四蹄吃，陟卓难自收。
<br>
<br>　　短景仄飞过，午光不上头。少壮日与辉，衰老日与愁。
<br>
<br>　　日愁疑在日，岁箭迸如雠。万事有何味，一生虚自囚。
<br>
<br>　　不知文字利，到死空遨游。
<br>
<br>　　卷374_24  「饥雪吟」孟郊
<br>
<br>　　饥乌夜相啄，疮声互悲鸣。冰肠一直刀，天杀无曲情。
<br>
<br>　　大雪压梧桐，折柴堕峥嵘。安知鸾凤巢，不与枭鸢倾。
<br>
<br>　　下有幸灾儿，拾遗多新争。但求彼失所，但夸此经营。
<br>
<br>　　君子亦拾遗，拾遗非拾名。将补鸾凤巢，免与枭鸢并。
<br>
<br>　　因为饥雪吟，至晓竟不平。
<br>
<br>　　卷374_25  「偷诗」孟郊
<br>
<br>　　饿犬v枯骨，自吃馋饥涎。今文与古文，各各称可怜。
<br>
<br>　　亦如婴儿食，饧桃口旋旋。唯有一点味，岂见逃景延。
<br>
<br>　　绳床独坐翁，默览有所传。终当罢文字，别著逍遥篇。
<br>
<br>　　从来文字净，君子不以贤。
<br>
<br>　　卷374_26  「晚雪吟」孟郊
<br>
<br>　　贫富喜雪晴，出门意皆饶。镜海见纤悉，冰天步飘u.
<br>
<br>　　一一仙子行，家家尘声销。小儿击玉指，大耋歌圣朝。
<br>
<br>　　睿气流不尽，瑞仙何榱取Ｊ贾望幸色，终疑异礼招。
<br>
<br>　　市井亦清洁，闾阎耸i.苍生愿东顾，翠华仍西遥。
<br>
<br>　　天念岂薄厚，宸衷多忧焦。忧焦致太平，以兹时比尧。
<br>
<br>　　古耳有未通，新词有潜韶。甘为酒伶摈，坐耻歌女娇。
<br>
<br>　　选音不易言，裁正逢今朝。今朝前古文，律异同一调。
<br>
<br>　　愿于尧g中，奏尽郁抑谣。
<br>
<br>　　卷374_27  「自惜」孟郊
<br>
<br>　　倾尽眼中力，抄诗过与人。自悲风雅老，恐被巴竹嗔。
<br>
<br>　　零落雪文字，分明镜精神。坐甘冰抱晚，永谢酒怀春。
<br>
<br>　　徒有言言旧，惭无默默新。始惊儒教误，渐与佛乘亲。
<br>
<br>　　卷374_28  「老恨」孟郊
<br>
<br>　　无子抄文字，老吟多飘零。有时吐向床，枕席不解听。
<br>
<br>　　斗蚁甚微细，病闻亦清泠。小大不自识，自然天性灵。
<br>
<br>　　卷374_29  「湖州取解述情」孟郊
<br>
<br>　　水徒清深，照影不照心。白鹤未轻举，众鸟争浮沉。
<br>
<br>　　因兹挂帆去，遂作归山吟。
<br>
<br>　　卷374_30  「落第」孟郊
<br>
<br>　　晓月难为光，愁人难为肠。谁言春物荣，独见叶上霜。
<br>
<br>　　雕鹗失势病，鹪鹩假翼翔。弃置复弃置，情如刀剑伤。
<br>
<br>　　卷374_31  「咏怀（一作咏情，一作感寓）」孟郊
<br>
<br>　　浊水心易倾，明波兴初发。思逢海底人，乞取蚌中月。
<br>
<br>　　此兴若未谐，此心终不歇。
<br>
<br>　　卷374_32  「病起言怀」孟郊
<br>
<br>　　强行寻溪水，洗却残病姿。花景晚尽，麦风清泠吹。
<br>
<br>　　交道贱来见，世情贫去知。高闲思楚逸，澹泊厌齐儿。
<br>
<br>　　终伴碧山侣，结言青桂枝。
<br>
<br>　　卷374_33  「秋夕贫居述怀」孟郊
<br>
<br>　　卧冷无远梦，听秋酸别情。高枝低枝风，千叶万叶声。
<br>
<br>　　浅井不供饮，瘦田长废耕。今交非古交，贫语闻皆轻。
<br>
<br>　　卷374_34  「夜感自遣（一作失志夜坐思归楚江，又作苦学吟）」孟郊
<br>
<br>　　夜学晓未休，苦吟神鬼愁。如何不自闲，心与身为雠。
<br>
<br>　　死辱片时痛，生辱长年羞。清桂无直枝，碧江思旧游。
<br>
<br>　　卷374_35  「再下第」孟郊
<br>
<br>　　一夕九起嗟，梦短不到家。两度长安陌，空将泪见花。
<br>
<br>　　卷374_36  「下第东归留别长安知己」孟郊
<br>
<br>　　共照日月影，独为愁思人。岂知_鸣，瑶草不得春。
<br>
<br>　　一片两片云，千里万里身。云归嵩之阳，身寄江之滨。
<br>
<br>　　弃置复何道，楚情吟白O.
<br>
<br>　　卷374_37  「失意归吴因寄东台刘复侍御」孟郊
<br>
<br>　　自念西上身，忽随东归风。长安日下影，又落江湖中。
<br>
<br>　　离娄岂不明，子野岂不聪。至宝非眼别，至音非耳通。
<br>
<br>　　因缄俗外词，仰寄高天鸿。
<br>
<br>　　卷374_38  「下第东南行」孟郊
<br>
<br>　　越风东南清，楚日潇湘明。试逐伯鸾去，还作灵均行。
<br>
<br>　　江蓠伴我泣，海月投人惊。失意容貌改，畏途性命轻。
<br>
<br>　　时闻丧侣猿，一叫千愁并。
<br>
<br>　　卷374_39  「叹命」孟郊
<br>
<br>　　三十年来命，唯藏一卦中。题诗还问易，问易蒙复蒙。
<br>
<br>　　本望文字达，今因文字穷。影孤别离月，衣破道路风。
<br>
<br>　　归去不自息，耕耘成楚农。
<br>
<br>　　卷374_40  「远游」孟郊
<br>
<br>　　慈乌不远飞，孝子念先归。而我独何事，四时心有违。
<br>
<br>　　江海恋空积，波涛信来稀。长为路傍食，著尽家中衣。
<br>
<br>　　别剑不割物，离人难作威。远行少僮仆，驱使无是非。
<br>
<br>　　为性玩好尽，积愁心绪微。始知时节驶，夏日非长辉。
<br>
<br>　　卷374_41  「商州客舍」孟郊
<br>
<br>　　商山风雪壮，游子衣裳单。四望失道路，百忧攒肺肝。
<br>
<br>　　日短觉易老，夜长知至寒。泪流潇湘弦，调苦屈宋弹。
<br>
<br>　　识声今所易，识意古所难。声意今讵辨，高明鉴其端。
<br>
<br>　　卷374_42  「长安旅情」孟郊
<br>
<br>　　尽说青云路，有足皆可至。我马亦四蹄，出门似无地。
<br>
<br>　　玉京十二楼，峨峨倚青翠。下有千朱门，何门荐孤士。
<br>
<br>　　卷374_43  「长安羁旅」孟郊
<br>
<br>　　听乐别离中，声声入幽肠。晓泪滴楚瑟，夜魄绕吴乡。
<br>
<br>　　几回羁旅情，梦觉残烛光。
<br>
<br>　　卷374_44  「渭上思归」孟郊
<br>
<br>　　独访千里信，回临千里河。家在吴楚乡，泪寄东南波。
<br>
<br>　　卷374_45  「登科后」孟郊
<br>
<br>　　昔日龌龊不足夸，今朝放荡思无涯。
<br>
<br>　　春风得意马蹄疾，一日看尽长安花。
<br>
<br>　　卷374_46  「初于洛中选」孟郊
<br>
<br>　　尘土日易没，驱驰力无馀。青云不我与，白首方选书。
<br>
<br>　　宦途事非远，拙者取自疏。终然恋皇邑，誓以结吾庐。
<br>
<br>　　帝城富高门，京路绕胜居。碧水走龙蛇，蜿蜒绕庭除。
<br>
<br>　　寻常异方客，过此亦踟蹰。
<br>
<br>　　卷374_47  「乙酉岁舍弟扶侍归兴义庄居后独止舍待替人」孟郊
<br>
<br>　　谁言旧居止，主人忽成客。僮仆强与言，相惧终脉脉。
<br>
<br>　　出亦何所求，入亦何所索。饮食迷精粗，衣裳失宽窄。
<br>
<br>　　回风卷闲簟，新月生空壁。士有百役身，官无一姓宅。
<br>
<br>　　丈夫耻自饰，衰须从飒白。兰交早已谢，榆景徒相迫。
<br>
<br>　　惟予心中镜，不语光历历。
<br>
<br>　　卷374_48  「西斋养病夜怀多感因呈上从叔子云」孟郊
<br>
<br>　　远客夜衣薄，厌眠待鸡鸣。一床空月色，四壁秋蛩声。
<br>
<br>　　守淡遗众俗，养疴念馀生。方全君子拙，耻学小人明。
<br>
<br>　　蚊蚋亦有时，羽毛各有成。如何骐骥迹，mR未能行。
<br>
<br>　　西北有平路，运来无相轻。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
