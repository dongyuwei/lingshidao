<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百五十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百五十九
<br>
<br>　　卷659_1  「省试秋风生桂枝」罗隐
<br>
<br>　　凉吹从何起，中宵景象清。漫随云叶动，高傍桂枝生。
<br>
<br>　　漠漠看无际，萧萧别有声。远吹斜汉转，低拂白榆轻。
<br>
<br>　　寥工夫大，乾坤岁序更。因悲远归客，长望一枝荣。
<br>
<br>　　卷659_2  「思故人」罗隐
<br>
<br>　　故人不可见，聊复拂鸣琴。鹊绕风枝急，萤藏露草深。
<br>
<br>　　平生四方志，此夜五湖心。惆怅友朋尽，洋洋漫好音。
<br>
<br>　　卷659_3  「寄陆龟蒙（李相公在淮南征陆龟蒙诗）」罗隐
<br>
<br>　　龙楼李丞相，昔岁仰高文。黄阁寻无主，青山竟未焚。
<br>
<br>　　夜船乘海月，秋寺伴江云。却恐尘埃里，浮名点污君。
<br>
<br>　　卷659_4  「题方干诗」罗隐
<br>
<br>　　中间李建州，夏I偶同游。顾我论佳句，推君最上流。
<br>
<br>　　九霄无鹤板，双鬓老渔舟。世难方如此，何当浣旅愁。
<br>
<br>　　卷659_5  「秋江」罗隐
<br>
<br>　　秋江待晚潮，客思旆旌摇。细雨翻芦叶，高风却柳条。
<br>
<br>　　兵戈村落破，饥俭虎狼骄。吾土兼连此，离魂望里消。
<br>
<br>　　卷659_6  「寄制诰李舍人」罗隐
<br>
<br>　　梁王握豹韬，雪里见枚皋。上客趋丹陛，游人叹二毛。
<br>
<br>　　门闲知待诏，星动想濡毫。一首长杨赋，应嫌索价高。
<br>
<br>　　卷659_7  「秋日怀孟夷庚」罗隐
<br>
<br>　　秋日黄陂下，孤舟忆共谁。江山三楚分，风雨二妃祠。
<br>
<br>　　知己秦貂没，流年贾f悲。中原正兵马，相见是何时。
<br>
<br>　　卷659_8  「送李右丞分司」罗隐
<br>
<br>　　分漕得洛川，谠议更昭然。在省曾批敕，中台肯避权。
<br>
<br>　　所悲时渐薄，共贺道由全。卖与清平代，相兼直几钱。
<br>
<br>　　卷659_9  「郴江迁客」罗隐
<br>
<br>　　不是逢清世，何由见皂囊。事虽危虎尾，名胜泊g行。
<br>
<br>　　毒雾郴江阔，愁云楚驿长。归时有诗赋，一为吊沉湘。
<br>
<br>　　卷659_10  「感旧」罗隐
<br>
<br>　　剑佩孙弘阁，戈a太尉营。重言虚有位，孤立竟无成。
<br>
<br>　　丘陇笳箫咽，池台岁月平。此恩何以报，归处是柴荆。
<br>
<br>　　卷659_11  「鹰」罗隐
<br>
<br>　　越海霜天暮，辞韬野草干。俊通司隶职，严奉武夫官。
<br>
<br>　　眼恶藏蜂在，心粗逐物殚。近来脂腻足，驱遣不妨难。
<br>
<br>　　卷659_12  「秋日寄狄补阙」罗隐
<br>
<br>　　红尘扰扰间，立马看南山。谩道经年往，何妨逐日闲。
<br>
<br>　　病中霜叶赤，愁里鬓毛斑。不为良知在，驱车已出关。
<br>
<br>　　卷659_13  「寄易定公乘亿侍郎」罗隐
<br>
<br>　　谢舞仍宫柳，高奇世少双。侍中生不到，园令死须降。
<br>
<br>　　班秩通乌府，樽奉碧幢。昭王有馀烈，试为祷迷邦。
<br>
<br>　　卷659_14  「寄大理徐郎中（一本大理下有寺字）」罗隐
<br>
<br>　　佐棘竟谁同，因思证圣中。事虽忘显报，理合有阴功。
<br>
<br>　　官序诜枝老，幽尘范甑空。几时潘好礼，重与话清风。
<br>
<br>　　卷659_15  「寄苏拾遗（拾遗，许公之后，今犹居开元中旧第）」罗隐
<br>
<br>　　早岁长杨赋，当年谏猎书。格高时辈伏，言数宦情疏。
<br>
<br>　　慷慨传丹桂，艰难保旧居。退朝观藁草，能望马相如。
<br>
<br>　　卷659_16  「寄许融（一题作与于韫玉话别）」罗隐
<br>
<br>　　多病仍疏拙，唯君与我同。帝乡年共老，江徼业俱空。
<br>
<br>　　燕冷辞华屋，蛩凉恨晓丛。白云高几许，全属采芝翁。
<br>
<br>　　卷659_17  「寄礼部郑员外」罗隐
<br>
<br>　　栾郄门风大，裴王礼乐优。班资冠鸡舌，人品压龙头。
<br>
<br>　　夜直炉香细，晴编疏草稠。近闻潘散骑，三十二悲秋。
<br>
<br>　　卷659_18  「菊」罗隐
<br>
<br>　　篱落岁云暮，数枝聊自芳。雪裁纤蕊密，金拆小苞香。
<br>
<br>　　千载白衣酒，一生青女霜。春丛莫轻薄，彼此有行藏。
<br>
<br>　　卷659_19  「台城」罗隐
<br>
<br>　　水国春常在，台城夜未寒。丽华承宠渥，江令捧杯盘。
<br>
<br>　　宴罢明堂烂，诗成宝炬残。兵来吾有计，金井玉钩栏。
<br>
<br>　　卷659_20  「旧游」罗隐
<br>
<br>　　良时不复再，渐老更难言。远水犹经眼，高楼似断魂。
<br>
<br>　　依依宋玉宅，历历长卿村。今日空江畔，相于只酒樽。
<br>
<br>　　卷659_21  「寄虔州薛大夫」罗隐
<br>
<br>　　祝融峰下别，三载梦魂劳。地转南康重，官兼亚相高。
<br>
<br>　　海鹏终负日，神马背眠槽。会得窥成绩，幽窗染兔毫。
<br>
<br>　　卷659_22  「苏小小墓」罗隐
<br>
<br>　　魂兮d李城，犹未有人耕。好月当年事，残花触处情。
<br>
<br>　　向谁曾艳冶，随分得声名。应侍吴王宴，兰桡暗送迎。
<br>
<br>　　卷659_23  「寒食日早出城东」罗隐
<br>
<br>　　青门欲曙天，车马已喧阗。禁柳疏风雨，墙花拆露鲜。
<br>
<br>　　向谁夸丽景，只是叹流年。不得高飞便，回头望纸鸢。
<br>
<br>　　卷659_24  「秋日怀贾随进士」罗隐
<br>
<br>　　边寇日骚动，故人音信稀。长缨惭贾谊，孤愤忆韩非。
<br>
<br>　　晓匣鱼肠冷，春园鸭掌肥。知君安未得，聊且示忘机。
<br>
<br>　　卷659_25  「乱后逢友人」罗隐
<br>
<br>　　沧海去未得，倚舟聊问津。生灵寇盗尽，方镇改更贫。
<br>
<br>　　梦里旧行处，眼前新贵人。从来事如此，君莫独沾巾。
<br>
<br>　　卷659_26  「残花（一作杨发诗）」罗隐
<br>
<br>　　已叹良时晚，仍悲别酒催。暖芳随日薄，轻片逐风回。
<br>
<br>　　黛敛愁歌扇，妆残泣镜台。繁阴莫矜f，终是共尘埃。
<br>
<br>　　卷659_27  「秋日富春江行」罗隐
<br>
<br>　　远岸平如剪，澄江静似铺。紫鳞仙客驭，金颗李衡奴。
<br>
<br>　　冷叠群山阔，清涵万象殊。严陵亦高见，归卧是良图。
<br>
<br>　　卷659_28  「寄侯博士」罗隐
<br>
<br>　　规谏扬雄赋，回贾谊官。久贫还往少，孤立转迁难。
<br>
<br>　　清镜流年急，高槐旅舍寒。侏儒亦何有，饱食向长安。
<br>
<br>　　卷659_29  「送沈光侍御赴职闽中」罗隐
<br>
<br>　　未至应居右，全家出帝乡。礼优逢苑雪，官重带台霜。
<br>
<br>　　夜浦吴潮吼，春滩建水狂。延平有风雨，从此是腾骧。
<br>
<br>　　卷659_30  「寄袁皓侍郎」罗隐
<br>
<br>　　东台失路岐，荣辱事堪悲。我寝牛衣敝，君居豸角危。
<br>
<br>　　风尘惭上品，才业愧明时。千里芙蓉幕，何由话所思。
<br>
<br>　　卷659_31  「寄金吾李荪常侍」罗隐
<br>
<br>　　西班掌禁兵，兰最分明。晓色严天仗，春寒避火城。
<br>
<br>　　安危虽已任，韬略即嘉声。请问何功德，壶关寇始平。
<br>
<br>　　卷659_32  「商於驿与于蕴玉话别」罗隐
<br>
<br>　　南朝徐庾流，洛下忆同游。酒采闲坊菊，山登远寺楼。
<br>
<br>　　相思劳寄梦，偶别已经秋。还被青青桂，催君不自由。
<br>
<br>　　卷659_33  「封禅寺居」罗隐
<br>
<br>　　盛礼何由睹，嘉名偶寄居。周南太史泪，蛮徼长卿书。
<br>
<br>　　砌竹摇风直，庭花泣露疏。谁能赋秋兴，千里隔吾庐。
<br>
<br>　　卷659_34  「钱」罗隐
<br>
<br>　　志士不敢道，贮之成祸胎。小人无事艺，假尔作梯媒。
<br>
<br>　　解释愁肠结，能分睡眼开。朱门狼虎性，一半逐君回。
<br>
<br>　　卷659_35  「投寄韦右丞」罗隐
<br>
<br>　　赤壁征文聘，中台拜郄诜。官资参令仆，曹署辖星辰。
<br>
<br>　　幞被从谁起，持纲自此新。举朝明典教，封纳诏书频。
<br>
<br>　　禁树曾ぴ澹台乌旧避尘。便应酬倚注，何处话穷鳞。
<br>
<br>　　卷659_36  「红叶」罗隐
<br>
<br>　　不奈荒城畔，那堪晚照中。野晴霜怕蹋山冷雨催红。
<br>
<br>　　游子灞陵道，美人长信宫。等闲居岁暮，摇落意无穷。
<br>
<br>　　卷659_37  「期徐道者不至」罗隐
<br>
<br>　　辽鹤虚空语，冥鸿未易亲。偶然来即是，必拟见无因。
<br>
<br>　　霜霰穷冬令，杯盘旅舍贫。只应蓟子训，醉后懒分身。
<br>
<br>　　卷659_38  「岁除夜」罗隐
<br>
<br>　　官历行将尽，村醪强自倾。厌寒思暖律，畏老惜残更。
<br>
<br>　　岁月已如此，寇戎犹未平。儿童不谙事，歌吹待天明。
<br>
<br>　　卷659_39  「雪」罗隐
<br>
<br>　　尽道丰年瑞，丰年事若何。长安有贫者，为瑞不宜多。
<br>
<br>　　卷659_40  「旅梦」罗隐
<br>
<br>　　旅梦思迁次，穷愁有叹嗟。子鹅京口远，粳米会稽赊。
<br>
<br>　　漏涩才成滴，灯寒不作花。出门聊一望，蟾桂向人斜。
<br>
<br>　　卷659_41  「秋寄张坤」罗隐
<br>
<br>　　庭树已黄落，闭门俱寂寥。未知栖托处，空羡圣明朝。
<br>
<br>　　酒醒乡心阔，云晴客思遥。吾徒自多感，颜子只箪瓢。
<br>
<br>　　卷659_42  「伤华发」罗隐
<br>
<br>　　旧国迢迢远，清秋种种新。已衰曾轸虑，初见忽沾巾。
<br>
<br>　　日薄梳兼懒，根危镊恐频。青铜不自见，只拟老他人。
<br>
<br>　　卷659_43  「九江早秋」罗隐
<br>
<br>　　雨过晚凉生，楼中枕簟清。海风吹乱木，岩磬落孤城。
<br>
<br>　　百岁几多日，四蹄无限程。西邻莫高唱，俱是别离情。
<br>
<br>　　卷659_44  「初秋寄友人」罗隐
<br>
<br>　　九华曾屏迹，罹乱与心违。是处堪终老，新秋又未归。
<br>
<br>　　病中芳草歇，愁里白云飞。樵侣兼同志，音书近亦稀。
<br>
<br>　　卷659_45  「秋居有寄」罗隐
<br>
<br>　　端居湖岸东，生计有无中。魇处千般鬼，寒时百种风。
<br>
<br>　　性灵从道拙，心事奈成空。多谢金台客，何当一笑同。
<br>
<br>　　卷659_46  「雪霁」罗隐
<br>
<br>　　南山雪乍晴，寒气转峥嵘。锁却闲门出，随他骏马行。
<br>
<br>　　一竿如有计，五鼎岂须烹。愁见天街草，青青又欲生。
<br>
<br>　　卷659_47  「堠子」罗隐
<br>
<br>　　终日路岐旁，前程亦可量。未能惭面黑，只是恨头方。
<br>
<br>　　雅旨逾千里，高文近两行。君知不识字，第一莫形相。
<br>
<br>　　卷659_48  「初夏寄顾绍宗」罗隐
<br>
<br>　　江上偶分袂，四回寒暑更。青山无路入，白发满头生。
<br>
<br>　　郢浦雁寻过，镜湖蝉又鸣。怜君未归日，杯酒若为情。
<br>
<br>　　卷659_49  「寄第五尊师」罗隐
<br>
<br>　　苕溪烟月久因循，野鹤衣裘独茧纶。只说泊船无定处，
<br>
<br>　　不知携手是何人。朱黄拣日囚尸鬼，青白临时注脑神。
<br>
<br>　　欲访先生问经诀，世间难得不由身。
<br>
<br>　　卷659_50  「寄西华黄炼师」罗隐
<br>
<br>　　西华有路入中华，依约山川认永嘉。羽客昔时留筱，
<br>
<br>　　故人今又种烟霞。坛高已降三清鹤，海近应通八月槎。
<br>
<br>　　盛事两般君总得，老莱衣服戴J家。
<br>
<br>　　卷659_51  「所思（一作西上）」罗隐
<br>
<br>　　西上青云未有期，东归沧海一何迟。酒阑梦觉不称意，
<br>
<br>　　花落月明空所思。长恐病侵多事日，可堪贫过少年时。
<br>
<br>　　斗鸡走狗五陵道，惆怅输他轻薄儿。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
