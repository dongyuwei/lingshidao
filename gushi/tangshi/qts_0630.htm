<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百三十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　　卷六百三十
<br>
<br>　　卷630_1  「水国诗（以下杂体诗）」陆龟蒙
<br>
<br>　　水国不堪旱，斯民生甚微。直至葭I少，敢言鱼蟹肥。
<br>
<br>　　我到荒村无食啖，对案又非梁谢览。况是干苗结子疏，
<br>
<br>　　归时只得藜羹糁。
<br>
<br>　　卷630_2  「井上桐」陆龟蒙
<br>
<br>　　美人伤别离，汲井长待晓。愁因辘轳转，惊起双栖鸟。
<br>
<br>　　独立傍银床，碧桐风袅袅。
<br>
<br>　　卷630_3  「门前路」陆龟蒙
<br>
<br>　　门前向城路，一直复一曲。曲去日中还，直行日暮宿。
<br>
<br>　　何必日中还，曲途荆棘间。
<br>
<br>　　卷630_4  「彼农二章」陆龟蒙
<br>
<br>　　世路浇险，淳风荡除。彼农家流，犹存厥初。藁焉而席，
<br>
<br>　　茨焉而居。首乱如葆，形枯若K.大耋既鲐，童子未cE.
<br>
<br>　　以负以载，悉薅悉I，我慕圣道，我耽古书。小倦于学，
<br>
<br>　　时游汝庐。有饭一盛，莫盐莫蔬。有]一缇，不襟不祛。
<br>
<br>　　所谓饥寒，汝何逭欤。
<br>
<br>　　禹贡厥田，上下各异。善人为邦，民受其赐。去年西成，
<br>
<br>　　野有遗穗。今夏南亩，旱气赤地。遭其丰凶，概敛无二。
<br>
<br>　　退输弗供，进诉弗视。号于F天，以血为泪。孟子有言，
<br>
<br>　　王无罪岁。诗之穷辞，以嫉悍吏。
<br>
<br>　　卷630_5  「奉酬袭美苦雨见寄」陆龟蒙
<br>
<br>　　松篁交加午阴黑，别是江南烟霭国。顽云猛雨更相欺，
<br>
<br>　　声似号色如墨。茅茨`烂檐生衣，夜夜化为萤火飞。
<br>
<br>　　萤飞渐多屋渐薄，一注愁霖当面落。愁霖愁霖尔何错，
<br>
<br>　　灭顶于余奚所作。既不能赋似陈思王，又不能诗似谢康乐。
<br>
<br>　　昔年尝过杜子美，亦得高歌破印纸。惯曾掀搅大笔多，
<br>
<br>　　为我才情也如此。高揖愁霖词未已，披文忽自皮夫子。
<br>
<br>　　哀弦怨柱合为吟，cL我穷栖蓬y里。初悲湿翼何由起，
<br>
<br>　　末欲笺天叩天耳。其如玉女正投壶，笑电霏霏作天喜。
<br>
<br>　　我本曾无一棱田，平生啸傲空渔船。有时赤脚弄明月，
<br>
<br>　　踏破五湖光底天。去岁王师东下急，输兵粟尽民相泣。
<br>
<br>　　伊予不战不耕人，敢怨A黎无糁粒。不然受性圆如规，
<br>
<br>　　千姿万态分毫厘。唾壶虎子尽能执，舐痔折枝无所辞。
<br>
<br>　　有头强方心强直，撑拄颓风不量力。自爱垂名野史中，
<br>
<br>　　宁论抱困荒城侧。唯君浩叹非庸人，分衣辍饮来相亲。
<br>
<br>　　横眠木榻忘华荐，对食露葵轻八珍。欲穷玄，凤未白。
<br>
<br>　　欲怀仙，鲸尚隔。不如驱入醉乡中，只恐醉乡田地窄。
<br>
<br>　　卷630_6  「夏日闲居作四声诗寄袭美。平声」陆龟蒙
<br>
<br>　　荒池菰蒲深，闲阶莓苔平。江边松篁多，人家帘栊清。
<br>
<br>　　为书凌遗编，调弦夸新声。求欢虽殊途，探幽聊怡情。
<br>
<br>　　卷630_7  「夏日闲居作四声诗寄袭美。平上声」陆龟蒙
<br>
<br>　　朝烟涵楼台，晚雨染岛屿。渔童惊狂歌，艇子喜野语。
<br>
<br>　　山容堪停杯，柳影好隐暑。年华如飞鸿，斗酒幸且举。
<br>
<br>　　卷630_8  「夏日闲居作四声诗寄袭美。平去声」陆龟蒙
<br>
<br>　　新开窗犹偏，自种蕙未遍。书签风摇闻，钓榭雾破见。
<br>
<br>　　耕耘闲之资，啸咏性最便。希夷全天真，讵要问贵贱。
<br>
<br>　　卷630_9  「夏日闲居作四声诗寄袭美。平入声」陆龟蒙
<br>
<br>　　端居愁无涯，一夕发欲白。因为鸾章吟，忽忆鹤骨客。
<br>
<br>　　手披丹台文，脚著赤玉舄。如蒙清音酬，若渴吸月液。
<br>
<br>　　卷630_10  「奉酬袭美苦雨四声重寄三十二句。平声」陆龟蒙
<br>
<br>　　幽栖眠疏窗，豪居凭高楼。浮沤惊跳丸，寒声思重裘。
<br>
<br>　　床前垂文竿，巢边登轻舟。虽无东皋田，还生鱼乎忧。
<br>
<br>　　卷630_11  「奉酬袭美苦雨四声重寄三十二句。平上声」陆龟蒙
<br>
<br>　　层云愁天低，久雨倚槛冷。丝禽藏荷香，锦鲤绕岛影。
<br>
<br>　　心将时人乖，道与隐者静。桐阴无深泉，所以逞短绠。
<br>
<br>　　卷630_12  「奉酬袭美苦雨四声重寄三十二句。平去声」陆龟蒙
<br>
<br>　　乌蟾俱沈光，昼夜恨暗度。何当乘云螭，面见上帝诉。
<br>
<br>　　臣言阴云欺，诏用利剑付。回车诛群奸，自散万籁怒。
<br>
<br>　　卷630_13  「奉酬袭美苦雨四声重寄三十二句。平入声」陆龟蒙
<br>
<br>　　危檐仍空阶，十日滴不歇。青莎看成狂，白菊即欲没。
<br>
<br>　　吴王荒金尊，越妾挟玉瑟。当时虽愁霖，亦若惜落月。
<br>
<br>　　卷630_14  「晓起即事因成回文寄袭美」陆龟蒙
<br>
<br>　　平波落月吟闲景，暗幌浮烟思起人。清露晓垂花谢半，
<br>
<br>　　远风微动蕙抽新。城荒上处樵童小，石藓分来宿鹭驯。
<br>
<br>　　晴寺野寻同去好，古碑苔字细书匀。
<br>
<br>　　卷630_15  「回文」陆龟蒙
<br>
<br>　　静烟临碧树，残雪背晴楼。冷天侵极戍，寒月对行舟。
<br>
<br>　　卷630_16  「叠韵山中吟」陆龟蒙
<br>
<br>　　琼英轻明生，石脉滴沥碧。玄铅仙偏怜，白帻客亦惜。
<br>
<br>　　卷630_17  「双声溪上思」陆龟蒙
<br>
<br>　　溪空唯容云，木密不陨雨。迎渔隐映间，安问讴雅橹。
<br>
<br>　　卷630_18  「叠韵吴宫词二首」陆龟蒙
<br>
<br>　　肤愉吴都姝，眷恋便殿宴。逡巡新春人，转面见战箭。
<br>
<br>　　红栊通东风，翠珥醉易坠。平明兵盈城，弃置遂至地。
<br>
<br>　　卷630_19  「和胥口即事」陆龟蒙
<br>
<br>　　雨后山容若动，天寒树色如消。目送回汀隐隐，
<br>
<br>　　心随挂鹿摇摇。白蒋知秋露`，青枫欲暮烟饶。
<br>
<br>　　莫问吴趋行乐，酒旗竿倚河桥。
<br>
<br>　　把钓丝随浪远，采莲衣染香浓。绿倒红飘欲尽，
<br>
<br>　　风斜雨细相逢。断岸沈渔uNuO，邻村送客fsfp.
<br>
<br>　　即是清霜剖野，乘闲莫厌来重。
<br>
<br>　　卷630_20  「齐梁怨别」陆龟蒙
<br>
<br>　　寥寥缺月看将落，檐外霜华染罗幕。
<br>
<br>　　不知兰棹到何山，应倚相思树边泊。
<br>
<br>　　卷630_21  「闲居杂题五首（以题十五字离合）。鸣蜩早」陆龟蒙
<br>
<br>　　闲来倚杖柴门口，鸟下深枝啄晚虫。
<br>
<br>　　周步一池销半日，十年听此鬓如蓬。
<br>
<br>　　卷630_22  「闲居杂题五首。野态真」陆龟蒙
<br>
<br>　　君如有意耽田里，予亦无机向艺能。
<br>
<br>　　心迹所便唯是直，人间闻道最先憎。
<br>
<br>　　卷630_23  「闲居杂题五首。松间斟」陆龟蒙
<br>
<br>　　子山园静怜幽木，公干词清咏荜门。
<br>
<br>　　月上风微萧洒甚，斗醪何惜置盈尊。
<br>
<br>　　卷630_24  「闲居杂题五首。饮岩泉」陆龟蒙
<br>
<br>　　已甘茅洞三君食，欠买桐江一朵山。
<br>
<br>　　严子濑高秋浪白，水禽飞尽钓舟还。
<br>
<br>　　卷630_25  「闲居杂题五首。当轩鹤」陆龟蒙
<br>
<br>　　自笑与人乖好尚，田家山客共柴车。
<br>
<br>　　干时未似栖庐雀，鸟道闲携相尔书。
<br>
<br>　　卷630_26  「药名离合夏日即事三首」陆龟蒙
<br>
<br>　　乘屐著来幽砌滑，石罂煎得远泉甘。
<br>
<br>　　草堂只待新秋景，天色微凉酒半酣。
<br>
<br>　　避暑最须从朴野，葛巾筠席更相当。
<br>
<br>　　归来又好乘凉钓，藤蔓阴阴著雨香。
<br>
<br>　　窗外晓帘还自卷，柏烟兰露思晴空。
<br>
<br>　　青箱有意终须续，断简遗编一半通。
<br>
<br>　　卷630_27  「和袭美怀锡山药名离合二首」陆龟蒙
<br>
<br>　　鹤伴前溪栽白杏，人来阴洞写枯松。
<br>
<br>　　萝深境静日欲落，石上未眠闻远钟。
<br>
<br>　　佳句成来谁不伏，神丹偷去亦须防。
<br>
<br>　　风前莫怪携诗藁，本是吴吟荡桨郎。
<br>
<br>　　卷630_28  「和袭美怀鹿门县名离合二首」陆龟蒙
<br>
<br>　　云容覆枕无非白，水色侵矶直是蓝。
<br>
<br>　　田种紫芝餐可寿，春来何事恋江南。
<br>
<br>　　竹溪深处猿同宿，松阁秋来客共登。
<br>
<br>　　封径古苔侵石鹿，城中谁解访山僧。
<br>
<br>　　卷630_29  「寒日古人名」陆龟蒙
<br>
<br>　　初寒朗咏裴回立，欲谢玄关早晚开。
<br>
<br>　　昨日登楼望江色，鱼梁鸿雁几多来。
<br>
<br>　　卷630_30  「句」陆龟蒙
<br>
<br>　　几点社翁雨，一番花信风。（见《提要录》）
<br>
<br>　　水鸟歌妇女，衣襟便佞舌。（以下并见《海录碎事》）
<br>
<br>　　溪山自是清凉国，松竹合封萧洒侯。
<br>
<br>　　山上花明水上曛，一桡青翰破霞文。
<br>
<br>　　白帝霜舆欲御秋。
<br>
<br>　　但说漱流并枕石，不辞蝉腹与龟肠。（以下见《侯鲭录》）
<br>
<br>　　头方不会王门事，尘土空缁白苎衣。
<br>
<br>　　秋来懒上向吴亭。（见《方舆胜览》）
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
