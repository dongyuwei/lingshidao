<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百七十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百七十六
<br>
<br>　　卷576_1  「兰塘词」温庭筠
<br>
<br>　　塘水汪汪凫唼喋，忆上江南木兰楫。绣颈金须荡倒光，
<br>
<br>　　团团皱绿鸡头叶。露凝荷卷珠净圆，紫菱刺短浮根缠。
<br>
<br>　　小姑归晚红妆浅，镜里芙蓉照水鲜。东沟劳回首，
<br>
<br>　　欲寄一杯琼液酒。知道无郎却有情，长教月照相思柳。
<br>
<br>　　卷576_2  「晚归曲」温庭筠
<br>
<br>　　格格水禽飞带波，孤光斜起夕阳多。湖西山浅似相笑，
<br>
<br>　　菱刺惹衣攒黛蛾。青丝系船向江木，兰芽出土吴江曲。
<br>
<br>　　水极晴摇泛滟红，草平春染烟绵绿。玉鞭骑马杨叛儿，
<br>
<br>　　刻金作凤光参差。丁丁暖漏滴花影，催入景阳人不知。
<br>
<br>　　弯堤弱柳遥相瞩，雀扇团圆掩香玉。莲塘艇子归不归，
<br>
<br>　　柳暗桑闻布谷。
<br>
<br>　　卷576_3  「故城曲」温庭筠
<br>
<br>　　漠漠沙堤烟，堤西雉子斑。雉声何角角，麦秀桑阴闲。
<br>
<br>　　游丝荡平绿，明灭时相续。白马金络头，东风故城曲。
<br>
<br>　　故城殷贵嫔，曾占未来春。自从香骨化，飞作马蹄尘。
<br>
<br>　　卷576_4  「昆明池水战词」温庭筠
<br>
<br>　　汪汪积水光连空，重叠细纹晴漾红。赤帝龙孙鳞甲怒，
<br>
<br>　　临流一盼生阴风。鼍鼓三声报天子，雕旌兽舰凌波起。
<br>
<br>　　雷吼涛惊白石山，石鲸眼裂蟠蛟死。溟池海浦俱喧Y.
<br>
<br>　　青帜白旌相次来。箭羽枪缨三百万，踏翻西海生尘埃。
<br>
<br>　　茂陵仙去菱花老，唼唼游鱼近烟岛。渺莽残阳钓艇归，
<br>
<br>　　绿头江鸭眠沙草。
<br>
<br>　　卷576_5  「谢公墅歌」温庭筠
<br>
<br>　　朱雀航南绕香陌，谢郎东墅连春碧。鸠眠高柳日方融，
<br>
<br>　　绮榭飘u紫庭客。文楸方L花参差，心阵未成星满池。
<br>
<br>　　四座无喧梧竹静，金蝉玉柄俱持颐。对局含情见千里，
<br>
<br>　　都城已得长蛇尾。江南王气系疏襟，未许苻坚过淮水。
<br>
<br>　　卷576_6  「罩鱼歌（杂言）」温庭筠
<br>
<br>　　朝罩罩城南，暮罩罩城西。两浆鸣幽幽，莲子相高低。
<br>
<br>　　持罩入深水，金鳞大如手。鱼尾迸圆波，千珠落湘藕。
<br>
<br>　　风tt，雨离离，菱尖茭刺飞。水连网眼白如影，
<br>
<br>　　淅沥篷声寒点微。楚岸有花花盖屋，金塘柳色前溪曲。
<br>
<br>　　悠溶杳若去无穷，五色澄潭鸭头绿。
<br>
<br>　　卷576_7  「春洲曲」温庭筠
<br>
<br>　　韶光染色如蛾翠，绿湿红鲜水容媚。苏小慵多兰渚闲，
<br>
<br>　　融融浦日寐。紫骝蹀躞金衔嘶，岸上扬鞭烟草迷。
<br>
<br>　　门外平桥连柳堤，归来晚树黄莺啼。
<br>
<br>　　卷576_8  「台城晓朝曲」温庭筠
<br>
<br>　　司马门前火千炬，阑干星斗天将曙。朱网龛L丞相车，
<br>
<br>　　晓随叠鼓朝天去。博山镜树香zv茸，袅袅浮航金画龙。
<br>
<br>　　大江敛势避辰极，两阙深严烟翠浓。
<br>
<br>　　卷576_27  「走马楼三更曲」温庭筠
<br>
<br>　　春姿暖气昏神沼，李树拳枝紫芽小。玉皇夜入未央宫，
<br>
<br>　　长火千条照栖鸟。马过平桥通画堂，虎幡龙戟风飘扬。
<br>
<br>　　帘间清唱报寒点，丙舍无人遗烬香。
<br>
<br>　　卷576_28  「达摩支曲（杂言）」温庭筠
<br>
<br>　　捣麝成尘香不灭，拗莲作寸丝难绝。红泪文姬洛水春，
<br>
<br>　　白头苏武天山雪。君不见无愁高纬花漫漫，
<br>
<br>　　漳浦宴馀清露寒。一旦臣僚共囚虏，欲吹羌管先骼健
<br>
<br>　　旧臣头鬓霜华早，可惜雄心醉中老。万古春归梦不归，
<br>
<br>　　邺城风雨连天草。
<br>
<br>　　卷576_29  「阳春曲」温庭筠
<br>
<br>　　云母空窗晓烟薄，香昏龙气凝晖阁。霏霏雾雨杏花天，
<br>
<br>　　帘外春威著罗幕。曲阑伏槛金麒麟，沙苑芳郊连翠茵。
<br>
<br>　　厩马何能啮芳草，路人不敢随流尘。
<br>
<br>　　卷576_30  「湘东宴曲」温庭筠
<br>
<br>　　湘东夜宴金貂人，楚女含情娇翠埂Ｓ窆芙吹插钿带，
<br>
<br>　　锦囊斜拂双麒麟。重城漏断孤帆去，唯恐琼签报天曙。
<br>
<br>　　万户沈沈碧树圆，云飞雨散知何处。欲上香车俱脉脉，
<br>
<br>　　清歌响断银屏隔。堤外红尘蜡炬归，楼前澹月连江白。
<br>
<br>　　卷576_31  「东郊行」温庭筠
<br>
<br>　　斗鸡台下东西道，柳覆班骓蝶萦草。t霭韶容锁澹愁，
<br>
<br>　　青筐叶尽蚕应老。绿渚幽香生白O，差差小浪吹鱼鳞。
<br>
<br>　　王孙骑马有归意，林彩着空如细尘。安得人生各相守，
<br>
<br>　　烧船破栈休驰走。世上方应无别离，路傍更长千株柳。
<br>
<br>　　卷576_32  「水仙谣」温庭筠
<br>
<br>　　水客夜骑红鲤鱼，赤鸾双鹤蓬瀛书。轻尘不起雨新霁，
<br>
<br>　　万里孤光含碧虚。露魄冠轻见云发，寒丝七炷香泉咽。
<br>
<br>　　夜深天碧乱山姿，光碎平波满船月。
<br>
<br>　　卷576_33  「东峰歌」温庭筠
<br>
<br>　　锦砾潺玉溪水，晓来微雨藤花紫。冉冉山鸡红尾长，
<br>
<br>　　一声樵斧惊飞起。松刺梳空石差齿，烟香风软人参蕊。
<br>
<br>　　阳崖一梦伴云根，仙菌灵芝梦魂里。
<br>
<br>　　卷576_34  「会昌丙寅丰岁歌（杂言）」温庭筠
<br>
<br>　　丙寅岁，休牛马，风如吹烟，日如渥赭。九重天子调天下，
<br>
<br>　　春绿将年到西野。西野翁，生儿童，门前好树青zv茸。
<br>
<br>　　zv茸单衣麦田路，村南娶妇桃花红。新姑车右及门柱，
<br>
<br>　　粉项韩凭双扇中。喜气自能成岁丰，农祥尔物来争功。
<br>
<br>　　卷576_1  「碌碌古词」温庭筠
<br>
<br>　　左亦不碌碌，右亦不碌碌。野草自根肥，羸牛生健犊。
<br>
<br>　　融蜡作杏蒂，男儿不恋家。春风破红意，女颊如桃花。
<br>
<br>　　忠言未见信，巧语翻咨嗟。一鞘无两刃，徒劳油壁车。
<br>
<br>　　卷576_2  「春野行（杂言）」温庭筠
<br>
<br>　　草浅浅，春如剪。花压李娘愁，饥蚕欲成茧。
<br>
<br>　　东城年少气堂堂，金丸惊起双鸳鸯。含羞更问卫公子，
<br>
<br>　　月到枕前春梦长。
<br>
<br>　　卷576_3  「醉歌」温庭筠
<br>
<br>　　檐柳初黄燕新乳，晓碧芊绵过微雨。树色深含台榭情，
<br>
<br>　　莺声巧作烟花主。锦袍公子陈杯觞，拨醅百瓮春酒香。
<br>
<br>　　入门下马问谁在，降阶握手登华堂。临邛美人连山眉，
<br>
<br>　　低抱琵琶含怨思。朔风绕指我先笑，明月入怀君自知。
<br>
<br>　　劝君莫惜金樽酒，年少须臾如覆手。辛勤到老慕箪瓢，
<br>
<br>　　于我悠悠竟何有。洛阳卢仝称文房，妻子脚秃舂黄粮。
<br>
<br>　　阿耋光颜不识字，指麾豪俊如驱羊。天犀压断朱鼹鼠，
<br>
<br>　　瑞锦惊飞金凤凰。其馀岂足沾牙齿，欲用何能报天子。
<br>
<br>　　驽马垂头抢暝尘，骅骝一日行千里。但有沉冥醉客家，
<br>
<br>　　支颐瞪目持流霞。唯恐南国风雨落，碧芜狼藉棠梨花。
<br>
<br>　　卷576_4  「江南曲」温庭筠
<br>
<br>　　妾家白O浦，日上芙蓉楫。轧轧摇桨声，移舟入茭叶。
<br>
<br>　　溪长茭叶深，作底难相寻。避郎郎不见，自浮沉。
<br>
<br>　　拾萍萍无根，采莲莲有子。不作浮萍生，宁为藕花死。
<br>
<br>　　岸傍骑马郎，乌帽紫游缰。含愁复含笑，回首问横塘。
<br>
<br>　　妾住金陵浦，门前朱雀航。流苏持作帐，芙蓉持作梁。
<br>
<br>　　出入金犊遥兄弟侍中郎。前年学歌舞，定得郎相许。
<br>
<br>　　连娟眉绕山，依约腰如杵。凤管悲若咽，鸾弦娇欲语。
<br>
<br>　　扇薄露红铅，罗轻压金缕。明月西南楼，珠帘玳瑁钩。
<br>
<br>　　横波巧能笑，弯蛾不识愁。花开子留树，草长根依土。
<br>
<br>　　早闻金沟远，底事归郎许。不学杨白花，朝朝泪如雨。
<br>
<br>　　卷576_5  「堂堂曲」温庭筠
<br>
<br>　　钱唐岸上春如织，淼淼寒潮带晴色。淮南游客马连嘶，
<br>
<br>　　碧草迷人归不得。风飘客意如吹烟。纤指殷勤伤雁弦。
<br>
<br>　　一曲堂堂红烛筵，长鲸泻酒如飞泉。
<br>
<br>　　卷576_6  「惜春词」温庭筠
<br>
<br>　　百舌问花花不语，低回似恨横塘雨。蜂争粉蕊蝶分香，
<br>
<br>　　不似垂杨惜金缕。愿君留得长妖韶，莫逐东风还荡摇。
<br>
<br>　　秦女含瓜蜓淘拢愁红带露空迢迢。
<br>
<br>　　卷576_7  「春愁曲」温庭筠
<br>
<br>　　红丝穿露珠帘冷，百尺哑哑下纤绠。远翠愁山入卧屏，
<br>
<br>　　两重云母空烘影。凉簪坠发春眠重，玉兔毕懔如梦。
<br>
<br>　　锦叠空床委堕红，tt扫尾双金凤。蜂喧蝶驻俱悠扬，
<br>
<br>　　柳拂赤栏纤草长。觉后梨花委平绿，春风和雨吹池塘。
<br>
<br>　　卷576_8  「苏小小歌」温庭筠
<br>
<br>　　买莲莫破券，买酒莫解金。酒里春容抱离恨，
<br>
<br>　　水中莲子怀芳心。吴宫女儿腰似束，家在钱唐小江曲。
<br>
<br>　　一自檀郎逐便风，门前春水年年绿。
<br>
<br>　　卷576_9  「春江花月夜词」温庭筠
<br>
<br>　　玉树歌阑海云黑，花庭忽作青芜国。秦淮有水水无情，
<br>
<br>　　还向金陵漾春色。杨家二世安九重，不御华芝嫌六龙。
<br>
<br>　　百幅锦帆风力满，连天展尽金芙蓉。珠翠丁星复明灭，
<br>
<br>　　龙头劈浪哀笳发。千里涵空澄水魂，万枝破鼻飘香雪。
<br>
<br>　　漏转霞高沧海西，颇黎枕上闻天鸡。蛮弦代写曲如语，
<br>
<br>　　一醉昏昏天下迷。四方倾动烟尘起，犹在浓香梦魂里。
<br>
<br>　　后主荒宫有晓莺，飞来只隔西江水。
<br>
<br>　　卷576_10  「懊恼曲」温庭筠
<br>
<br>　　藕丝作线难胜针，蕊粉染黄那得深。玉白兰芳不相顾，
<br>
<br>　　青楼一笑轻千金。莫言自古皆如此，健剑_钟铅绕指。
<br>
<br>　　三秋庭绿尽迎霜，惟有荷花守红死。庐江小吏朱斑轮，
<br>
<br>　　柳缕吐芽香玉春。两股金钗已相许，不令独作空成尘。
<br>
<br>　　悠悠楚水流如马，恨紫愁红满平野。野土千年怨不平，
<br>
<br>　　至今烧作鸳鸯瓦。
<br>
<br>　　卷576_11  「三洲词」温庭筠
<br>
<br>　　团圆莫作波中月，洁白莫为枝上雪。月随波动碎，
<br>
<br>　　雪似梅花不堪折。李娘十六青丝发，画带双花为君结。
<br>
<br>　　门前有路轻别离，唯恐归来旧香灭。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
