<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百八十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百八十四
<br>
<br>　　卷884_1  「渡吴江」杜牧
<br>
<br>　　堠馆人稀夜更长，姑苏城远树苍苍。江湖潮落高楼迥，
<br>
<br>　　河汉秋归广殿凉。月转碧梧移鹊影，露低红草湿萤光。
<br>
<br>　　文园诗侣应多思，莫醉笙歌掩华堂。
<br>
<br>　　卷884_2  「元日观朝」厉玄
<br>
<br>　　玉座临新岁，朝盈万国人。火连双阙晓，仗列五门春。
<br>
<br>　　瑞雪销鸳瓦，祥光在日轮。天颜不敢视，称庆拜空频。
<br>
<br>　　卷884_3  「六月」赵璜
<br>
<br>　　六月火云散，蝉声鸣树梢。秋风岂便借，客思已萧条。
<br>
<br>　　倾国三年别，烟霞一路遥。行人断消息，更上灞陵桥。
<br>
<br>　　卷884_4  「樊川寒食」喻凫
<br>
<br>　　新松□绿草，古柏翳黄沙。珂客惊鸟，绮罗人间花。
<br>
<br>　　蹙尘南北马，碾石去来车。川晚悲风动，坟前碎纸斜。
<br>
<br>　　卷884_5  「芍药」潘咸
<br>
<br>　　闲来竹亭赏，赏极蕊珠宫。叶已尽馀翠，花才半展红。
<br>
<br>　　媚欺桃李色，香夺绮罗风。每到春残日，芳华处处同。
<br>
<br>　　卷884_6  「晚步」刘得仁
<br>
<br>　　野步晚悠悠，山光澹早秋。远空沦日脚，多稼没人头。
<br>
<br>　　古木蝉齐噪，深塍水慢流。幽居回不近，秋策却堪愁。
<br>
<br>　　卷884_7  「村晚闲步」刘得仁
<br>
<br>　　缓步出居处，过原边雁行。夕阳投草木，远水映苍茫。
<br>
<br>　　野寺同蟾宿，云溪币┏。萧条霜景暮，极目尽堪伤。
<br>
<br>　　卷884_8  「冬日题兴善寺崔律师院孤松」刘得仁
<br>
<br>　　为此疏名路，频来访远公。孤标宜雪后，每见忆山中。
<br>
<br>　　静影生幽藓，寒声入迥空。何年植兹地，晓夕动清风。
<br>
<br>　　卷884_9  「题新栽小松」刘得仁
<br>
<br>　　满庭萧飒皆凡木，岂得飕v似石溪。雪夜枝柯疑画出，
<br>
<br>　　月中长短共人齐。未知何日干天及，恐到秋来被鹤栖。
<br>
<br>　　却向旧山寻得处，白云根觅应迷。
<br>
<br>　　卷884_10  「栽松」刘得仁
<br>
<br>　　翠色凛空庭，披衣独绕行。取从山顶M，栽得道心生。
<br>
<br>　　未弱幽泉韵，焉论别木声。霜天残月在，转影入池清。
<br>
<br>　　卷884_11  「十日菊」薛莹
<br>
<br>　　昨日尊前折，万人酣晓香。今朝篱下见，满地委残阳。
<br>
<br>　　得失片时痛，荣枯一岁伤。未将同腐草，犹更有重霜。
<br>
<br>　　卷884_12  「赴南巴留别苏台知己」贾岛
<br>
<br>　　人过梅岭上，岁岁北风寒。落日孤舟去，青山万里看。
<br>
<br>　　猿声湘水静，草色洞庭宽。已料生涯事，只应持钓竿。
<br>
<br>　　卷884_13  「红蔷薇」庄南杰
<br>
<br>　　九天碎霞明泽国，造化工夫潜剪刻。翠叶长眉约细枝，
<br>
<br>　　殷红短刺钩春色。明日当楼晚香歇，金带盘空已成结。
<br>
<br>　　谢豹声催麦陇秋，熏风吹落猩猩血。
<br>
<br>　　卷884_14  「晓歌」庄南杰
<br>
<br>　　d鸡哭树星河转，海上金乌翅如电。嫦娥敛发绾云头，
<br>
<br>　　玉女舒霞织天面。九土厨烟满城邑，商洛陇头车马急。
<br>
<br>　　魏宫钟动绣窗明，梦娥惊对残灯立。
<br>
<br>　　卷884_15  「春草歌」庄南杰
<br>
<br>　　漠漠绵绵几多思，无言领得春风意。花裁小锦绣晴空，
<br>
<br>　　叶抽碧簟铺平地。含芳吊影争芬敷，绕云恨起山蘼芜。
<br>
<br>　　离人不忍到此处，泪娥滴尽双真珠。
<br>
<br>　　卷884_16  「古松歌」庄南杰
<br>
<br>　　山上山下松，森沈翠盖烟。龟鳞犀甲锁支体，
<br>
<br>　　泉声雨脚洗春风。深碧麈尾扫冥鳎浅黄龙腹盘穹崇。
<br>
<br>　　天攫地数千尺，恐作云雨归维嵩。维嵩成大厦，
<br>
<br>　　莫遣邂逅逢樵者。
<br>
<br>　　卷884_17  「蒲中霁后晚望」薛能
<br>
<br>　　河边霁色无人见，身带春风立岸头。
<br>
<br>　　浊水茫茫有何意，日斜还向古蒲州。
<br>
<br>　　卷884_18  「龙门八韵」薛能
<br>
<br>　　河浸华夷阔，山横宇宙雄。高波万丈泻，夏禹几年功。
<br>
<br>　　川迸晴明雨，林生旦暮风。人看翻进退，鸟性断西东。
<br>
<br>　　气逐云归海，声驱石落空。近身毛乍竖，当面语难通。
<br>
<br>　　沸沫归何处，盘涡傍此中。从来化G者，攀去路应同。
<br>
<br>　　卷884_19  「新雪」薛能
<br>
<br>　　细落粗和忽复繁，顿清朝市不闻喧。天迷皓色风何乱，
<br>
<br>　　地湿春泥土半翻。香暖会中怀岳寺，樵鸣村外想家园。
<br>
<br>　　闲吟只爱煎茶澹，斡破平光向近轩。
<br>
<br>　　卷884_20  「送判官赴京」薛能
<br>
<br>　　阙下情偏已绝稀，天涯身远复相依。庭花每对从容落，
<br>
<br>　　夜烛多同笑语归。君子是行应柏署，鄙人何望即柴扉。
<br>
<br>　　青云若遇交亲话，白璧无心待发挥。
<br>
<br>　　卷884_21  「溪东岑望天都山」朱景玄
<br>
<br>　　目望浮山丘，梯云上东岑。群峰争入冥，ff生太阴。
<br>
<br>　　昔贤此升仙，结构穷耸深。未晓日先照，当昼色半沉。
<br>
<br>　　风泉雪霜飞，云树琼玉林。大道非闭隔，无路不可寻。
<br>
<br>　　窥镜澄夙虑，望坛起敬心。一从呼子安，永绝金玉音。
<br>
<br>　　卷884_22  「夜行次东关逢魏扶东归」许浑
<br>
<br>　　南北断蓬飘，长亭酒一瓢。残云归太华，疏雨过中条。
<br>
<br>　　树色随关迥，河声入塞遥。劳歌此分首，风急马萧萧。
<br>
<br>　　卷884_23  「南游湘汉寄友人」李频
<br>
<br>　　南去远三京，三湘五月行。巴江雪水下，楚泽火云生。
<br>
<br>　　向野聊中饮，乘凉探暮程。离怀不可说，已近峡猿声。
<br>
<br>　　卷884_24  「送刘山人归洞庭」李频
<br>
<br>　　却共孤云去，高眠最上峰。半湖乘早月，中路入疏钟。
<br>
<br>　　秋尽虫声急，夜深山雨重。当时同隐者，分得几株松。
<br>
<br>　　卷884_25  「早发」李郢
<br>
<br>　　野店星河在，行人道路长。孤灯怜宿处，斜月厌新装。
<br>
<br>　　草色多寒露，虫声似故乡。清秋无限恨，残菊过重阳。
<br>
<br>　　卷884_26  「题惠山」李郢
<br>
<br>　　乳洞阴阴碧涧连，杉松六月冷无蝉。
<br>
<br>　　黄昏飞尽白蝙蝠，茶火数星山寂然。
<br>
<br>　　卷884_27  「雨中看山榴落花」李郢
<br>
<br>　　山榴逼砌栽，山火一团开。尽日风兼雨，春渠拥作堆。
<br>
<br>　　卷884_28  「寄友人乞菊栽」李郢
<br>
<br>　　药阑经雨正堪锄，白菊烦君乞数株。潘岳赋中芳思在，
<br>
<br>　　陶潜篱下绿英无。移来稍及蝉鸣树，种罢长教酒满壶。
<br>
<br>　　□子成仙纵难学，九秋思看集鸠雏。
<br>
<br>　　卷884_29  「江边柳」李郢
<br>
<br>　　东风晴色挂阑干，眉叶初晴畏晓寒。
<br>
<br>　　江上别筵终日有，绿条春在长应难。
<br>
<br>　　卷884_30  「鹅儿」李郢
<br>
<br>　　腊后闲行村舍边，黄鹅清水真可怜。何穷散乱随新草，
<br>
<br>　　永日淹留在野田。无事群鸣遮水际，争来引颈逼人前。
<br>
<br>　　风吹楚泽蒹葭暮，看下寒溪逐去船。
<br>
<br>　　卷884_31  「酬友人春暮寄枳花茶」李郢
<br>
<br>　　昨日东风吹枳花，酒醒春晚一瓯茶。如云正护幽人堑，
<br>
<br>　　似雪才分野老家。金饼拍成和雨露，玉尘煎出照烟霞。
<br>
<br>　　相如病渴今全校，不羡生台白颈鸦。
<br>
<br>　　卷884_32  「郢自街西醉归马鞭坠失崔员外、起秘书…抒短章仰酬珍锡」李郢
<br>
<br>　　蜀岩阴面冷冥冥，偃雪欺霜半露青。刃剪裁多鹊媚，
<br>
<br>　　细鞘挥拂带龙腥。崖垂万仞知无影，藓渍千年合有灵。
<br>
<br>　　兰省贵寮蓬阁吏，一时缄赠到云亭。
<br>
<br>　　卷884_33  「即目」李郢
<br>
<br>　　自笑腾腾者，非憨又不狂。何为I似鼠，而复怯于獐。
<br>
<br>　　落拓无生计，伶俜恋酒乡。冥搜得诗窟，偶战出文场。
<br>
<br>　　爱雪愁冬尽，怀人觉夜长。石楼多爽气，柽案有馀香。
<br>
<br>　　运去非关拙，时来不在忙。平生两闲暇，孤趣满沧浪。
<br>
<br>　　卷884_34  「罗敷东馆亭下流泉云至前山拥咽经岁移时掬弄惆怅成章」李郢
<br>
<br>　　看山亭下小鸣泉，呜咽难通亦可怜。
<br>
<br>　　惆怅无人为疏凿，拥愁含恨过年年。
<br>
<br>　　卷884_35  「白樱树」于武陵
<br>
<br>　　记得花开雪满枝，和蜂和蝶带花移。
<br>
<br>　　如今花落游蜂去，空作主人惆怅诗。
<br>
<br>　　卷884_36  「过南城县麻姑山」崔橹
<br>
<br>　　似前如却玉堆堆，薄带轻烟翠好裁。斜倚兔钩孤影伴，
<br>
<br>　　校低仙掌一头来。盘疑虎伏形难写，展认龙势未回。
<br>
<br>　　惊讶昔人曾羽化，此中争不接瑶台。
<br>
<br>　　诗手难题画手惭，浅青浓碧叠东南。尘愁世界忙心在，
<br>
<br>　　霞伴神仙稳梦酣。雨涕自悲看雪鬓，星冠无计整云d.
<br>
<br>　　家风负荷须名宦，可惜千峰绿似蓝。
<br>
<br>　　差烟危碧半斜晖，何代仙人此羽飞。高袖镇长寒柏暗，
<br>
<br>　　古祠时复彩云归。红尘鞭马颜将换，碧落骖鸾意有违。
<br>
<br>　　声利系身家系念，今生辜负六铢衣。
<br>
<br>　　卷884_37  「和友人题僧院蔷薇花三首」崔橹
<br>
<br>　　何人移得在禅家，瑟瑟枝条簇簇霞。争那寂寥埋草暗，
<br>
<br>　　不胜惆怅舞风斜。无缘影对金尊酒，可惜香和石鼎茶。
<br>
<br>　　看取老僧齐物意，一般抛掷等凡花。
<br>
<br>　　忍委芳心此地开，似霞颜色苦低回。风惊少女偷香去，
<br>
<br>　　雨认巫娥觅伴来。今日独怜僧院种，旧山曾映钓矶栽。
<br>
<br>　　三清上客知惆怅，劝我春醪一两杯。
<br>
<br>　　露香如醉态如慵，斜压危阑草色中。试问更谁过野寺，
<br>
<br>　　无l徒自舞春风。兰缸尚惜连明在，锦帐先愁入夏空。
<br>
<br>　　一日几回来又去，不能容易舍深红。
<br>
<br>　　卷884_38  「春晚泊船江村」崔橹
<br>
<br>　　芳草青青古渡头，渔家住处暂维舟。残花半树悄无语，
<br>
<br>　　细雨满天风似愁。家信不来春又晚，客程难尽水空流。
<br>
<br>　　自怜爱失心期约，看取花时更远游。
<br>
<br>　　卷884_39  「柳」崔橹
<br>
<br>　　风慢日迟迟，拖烟拂水时。惹将千万恨，系在短长枝。
<br>
<br>　　骨软张郎瘦，腰轻楚女饥。故园归未得，多少断肠思。
<br>
<br>　　卷884_40  「莲花」崔橹
<br>
<br>　　影欹晴浪势欹烟，恨态缄言日抵年。轻雾晓和香积饭，
<br>
<br>　　片红时堕化人船。人间有笔应难画，雨后无尘更好怜。
<br>
<br>　　何限断肠名不得，倚风娇怯醉腰偏。
<br>
<br>　　卷884_41  「残莲花（后首一作张林诗）」崔橹
<br>
<br>　　倚风无力减香时，涵露如啼卧翠池。
<br>
<br>　　金谷楼前马嵬下，世间殊色一般悲。
<br>
<br>　　不耐高风怕冷烟，瘦红欹委倒青莲。
<br>
<br>　　无人解把无尘袖，盛取残香尽日怜。
<br>
<br>　　卷884_42  「惜莲花」崔橹
<br>
<br>　　半塘前日染来红，瘦尽金方昨夜风。留样最嗟无巧笔，
<br>
<br>　　护香谁为惜熏笼。缘停翠棹沈吟看，忍使良波积渐空。
<br>
<br>　　魂断旧溪憔悴态，冷烟残粉楚台东。
<br>
<br>　　卷884_43  「岳阳云梦亭看莲花」崔橹
<br>
<br>　　似醉如慵一水心，斜阳欲暝彩云深。清明月照羞无语，
<br>
<br>　　凉冷风吹势不禁。曾向楚台和雨看，只于吴苑弄船寻。
<br>
<br>　　当时为汝题诗遍，此地依前泥苦吟。
<br>
<br>　　卷884_44  「村路菊花」崔橹
<br>
<br>　　袅风惊未定，溪影晚来寒。不得重阳节，虚将满把看。
<br>
<br>　　神仙谁采掇，烟雨惜凋残。牧竖樵童看，应教爱尔难。
<br>
<br>　　卷884_45  「题山驿新桐花」崔橹
<br>
<br>　　雨馀烟腻暖香浮，影暗斜阳古驿楼。丹凤总巢阿阁去，
<br>
<br>　　紫花空映楚云愁。堪怜翠盖奇于画，更惜芳庭冷似秋。
<br>
<br>　　长日老春看落尽，野禽闲U碧悠悠。
<br>
<br>　　卷884_46  「山路木芙蓉」崔橹
<br>
<br>　　不向横塘泥里栽，两株晴笑碧岩隈。枉教绝世深红色，
<br>
<br>　　只向深山僻处开。万里王孙应有恨，三年贾傅惜无才。
<br>
<br>　　缘花更叹人间事，半日江边怅望回。
<br>
<br>　　卷884_47  「新柳」崔橹
<br>
<br>　　无情柔态任春催，似不胜风倚古台。
<br>
<br>　　多少去年今日恨，御沟颜色洞庭来。
<br>
<br>　　卷884_48  「临川见新柳」崔橹
<br>
<br>　　不见江头三四日，桥边杨柳老金丝。岸南岸北往来渡，
<br>
<br>　　带雨带烟深浅枝。何处故乡牵梦想，两回他国见荣衰。
<br>
<br>　　汀洲草色亦如此，愁杀远人人不知。
<br>
<br>　　卷884_49  「南阳见柳」崔橹
<br>
<br>　　夜来风入最高枝，I断愁肠几尺丝。楚塞曾吟烟午处，
<br>
<br>　　曲江长忆雪晴时。金衔细毂萦回岸，戍笛牛歌远近陂。
<br>
<br>　　还把旧年惆怅意，武安城下一吟诗。
<br>
<br>　　卷884_50  「别君山」崔橹
<br>
<br>　　点空夸黛妒愁眉，何必浮来结梦思。
<br>
<br>　　惭愧二年青翠色，惹窗粘枕伴吟诗。
<br>
<br>　　卷884_51  「宿寿安山阴馆闻泉」崔橹
<br>
<br>　　一支清急万山来，穿竹喧飞破石苔。梦在故乡临欲到，
<br>
<br>　　声闻孤枕却惊回。多愁鬓发余甘老，有限年光尔莫催。
<br>
<br>　　缘忆旧游相似处，月明山响子陵台。
<br>
<br>　　卷884_52  「共佳人守岁」刘绮庄
<br>
<br>　　桂华穷北陆，荆艳作东邻。残妆欲送晓，薄衣已迎春。
<br>
<br>　　举袖争流雪，分歌竞绕尘。不应将共醉，年去远催人。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
