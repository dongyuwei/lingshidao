<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百一十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百一十四
<br>
<br>　　卷314_1  「享文恭太子庙乐章」陈京
<br>
<br>　　歌以德发，声以乐贵。乐善名存，追仙礼异。
<br>
<br>　　鸾旌拱修，凤鸣合次。神听皇慈，仲月皆至。
<br>
<br>　　卷314_2  「步虚词十九首」韦渠牟
<br>
<br>　　玉简真人降，金书道通。烟霞方蔽日，云雨已生风。
<br>
<br>　　四极威仪异，三天使命同。那将人世恋，不去上清宫。
<br>
<br>　　羽驾正翩翩，云鸿最自然。霞冠将月晓，珠与星连。
<br>
<br>　　镂玉留新诀，雕金得旧编。不知飞鸾鹤，更有几人仙。
<br>
<br>　　上帝求仙使，真符取玉郎。三才闲布象，二景郁生光。
<br>
<br>　　骑吏排龙虎，笙歌走凤凰。天高人不见，暗入白云乡。
<br>
<br>　　鸾鹤共裴回，仙官使者催。香花三洞启，风雨百神来。
<br>
<br>　　凤篆文初定，龙泥印已开。何须生羽翼，始得上瑶台。
<br>
<br>　　羽节忽排烟，苏君已得仙。命风驱日月，缩地走山川。
<br>
<br>　　几处留丹灶，何时种玉田。一朝骑白虎，直上紫微天。
<br>
<br>　　静发降灵香，思神意智长。虎存时促步，龙想更成章。
<br>
<br>　　扣齿风雷响，挑灯日月光。仙云在何处，仿佛满空堂。
<br>
<br>　　几度游三洞，何方召百神。风云皆守一，龙虎亦全真。
<br>
<br>　　执节仙童小，烧香玉女春。应须绝岩内，委曲问皇人。
<br>
<br>　　上法杳无营，玄修似有情。道宫琼作想，真帝玉为名。
<br>
<br>　　召岳驰旌节，驱雷发吏兵。云车降何处，斋室有仙卿。
<br>
<br>　　羽卫一何鲜，香云起暮烟。方朝太素帝，更向玉清天。
<br>
<br>　　凤曲凝犹吹，龙骖俨欲前。真文几时降，知在永和年。
<br>
<br>　　大道何年学，真符此日催。还持金作印，未要玉为台。
<br>
<br>　　羽节分明授，霞衣整顿裁。应缘五云使，教上列仙来。
<br>
<br>　　独自授金书，萧条咏紫虚。龙行还当马，云起自成车。
<br>
<br>　　九转风烟合，千年井灶馀。参差从太一，寿等混元初。
<br>
<br>　　道学已通神，香花会女真。霞床珠斗帐，金荐玉舆轮。
<br>
<br>　　一室心偏静，三天夜正春。灵官竟谁降，仙相有夫人。
<br>
<br>　　上界有黄房，仙家道路长。神来知位次，乐变叶宫商。
<br>
<br>　　竞把琉璃盏，都倾白玉浆。霞衣最芬馥，苏合是灵香。
<br>
<br>　　珠佩紫霞缨，夫人会八灵。太霄犹有观，绝宅岂无形。
<br>
<br>　　暮雨裴回降，仙歌宛转听。谁逢玉妃辇，应检九真经。
<br>
<br>　　西海辞金母，东方拜木公。云行疑带雨，星步欲凌风。
<br>
<br>　　羽袖挥丹凤，霞巾曳彩虹。飘u九霄外，下视望仙宫。
<br>
<br>　　玉树杂金花，天河织女家。月邀丹凤舄，风送紫鸾车。
<br>
<br>　　雾e笼绡带，云屏列锦霞。瑶台千万里，不觉往来赊。
<br>
<br>　　舞凤凌天出，歌麟入夜听。云容衣眇眇，风韵曲泠泠。
<br>
<br>　　扣齿端金简，焚香检玉经。仙宫知不远，只近太微星。
<br>
<br>　　紫府与玄洲，谁来物外游。无烦骑白鹿，不用驾青牛。
<br>
<br>　　金化颜应驻，云飞鬓不秋。仍闻碧海上，更用玉为楼。
<br>
<br>　　辔鹤复骖鸾，全家去不难。鸡声随羽化，犬影入云看。
<br>
<br>　　酿玉当成酒，烧金且转丹。何妨五色绶，次第给仙官。
<br>
<br>　　卷314_3  「览外生卢纶诗，因以示此」韦渠牟
<br>
<br>　　卫d清谈性最强，明时独拜正员郎。关心珠玉曾无价，
<br>
<br>　　满手琼瑶更有光。谋略久参花府盛，才名常带粉闱香。
<br>
<br>　　终期内殿联诗句，共汝朝天会柏梁。
<br>
<br>　　卷314_4  「赠窦五判官」韦渠牟
<br>
<br>　　故旧相逢三两家，爱君兄弟有声华。文辉锦彩珠垂露，
<br>
<br>　　逸兴江天绮散霞。美玉自矜频献璞，真金难与细披沙。
<br>
<br>　　终须撰取新诗品，更比芙蓉出水花。
<br>
<br>　　卷314_5  「湖上闲居（一作闲居湖上）」窦参
<br>
<br>　　避影将息阴，自然知音稀。向来深林中，偶亦有所窥。
<br>
<br>　　飞鸟口衔食，引雏上高枝。高枝但各有，安知宜不宜。
<br>
<br>　　止止复何云，物情何自私。
<br>
<br>　　卷314_6  「迁谪江表久未归」窦参
<br>
<br>　　一自经放逐，裴回无所从。便为寒山云，不得随飞龙。
<br>
<br>　　名岂不欲保，归岂不欲早。苟无三月资，难适千里道。
<br>
<br>　　离心与羁思，终日常草草。人生年几齐，忧苦即先老。
<br>
<br>　　谁能假羽翼，使我畅怀抱。
<br>
<br>　　卷314_7  「登潜山观」窦参
<br>
<br>　　山势欲相抱，一条微径盘。攀萝歇复行，始得凌仙坛。
<br>
<br>　　闻道葛夫子，此中炼还丹。丹成五色光，服之生羽翰。
<br>
<br>　　灵草空自绿，馀霞谁共餐。至今步虚处，犹有孤飞鸾。
<br>
<br>　　幽幽古殿门，下压浮云端。万丈水声落，四时松色寒。
<br>
<br>　　既入无何乡，转嫌人事难。终当远尘俗，高卧从所安。
<br>
<br>　　卷314_8  「淮西席上醉歌」卢群
<br>
<br>　　祥瑞不在凤凰麒麟，太平须得边将忠臣。卫霍真诚奉主，
<br>
<br>　　貔虎十万一身。江河潜注息浪，蛮貊款塞无尘。
<br>
<br>　　但得百寮师长肝胆，不用三军罗绮金银。
<br>
<br>　　卷314_9  「天池晚棹」韦皋
<br>
<br>　　雨霁天池生意足，花间谁咏采莲曲。舟浮十里芰荷香，
<br>
<br>　　歌发一声山水绿。春暧鱼抛水面纶，晚晴鹭立波心玉。
<br>
<br>　　扣舷归载月黄昏，直至更深不假烛。
<br>
<br>　　卷314_10  「赠何遐」韦皋
<br>
<br>　　腰间宝剑七星文，掌上弯弓挂六钧。
<br>
<br>　　箭发□云双雁落，始知秦地有将军。
<br>
<br>　　卷314_11  「忆玉箫」韦皋
<br>
<br>　　黄雀衔来已数春，别时留解赠佳人。
<br>
<br>　　长江不见鱼书至，为遣相思梦入秦。
<br>
<br>　　卷314_12  「观翟玉妓」李愿
<br>
<br>　　女郎闺阁春，抱瑟坐花茵。艳粉宜斜烛，羞蛾惨向人。
<br>
<br>　　寄情摇玉柱，流眄整罗巾。幸以芳香袖，承君宛转尘。
<br>
<br>　　卷314_13  「思妇」李愿
<br>
<br>　　良人久不至，惟恨锦屏孤。憔悴衣宽日，空房问女巫。
<br>
<br>　　卷314_14  「徐州使院赋」王智兴
<br>
<br>　　三十年前老健儿，刚被郎中遣作诗。
<br>
<br>　　江南花柳从君咏，塞北烟尘我独知。
<br>
<br>　　卷314_15  「茶山诗」袁高
<br>
<br>　　禹贡通远俗，所图在安人。后王失其本，职吏不敢陈。
<br>
<br>　　亦有奸佞者，因兹欲求伸。动生千金费，日使万姓贫。
<br>
<br>　　我来顾渚源，得与茶事亲。氓辍耕农耒，采采实苦辛。
<br>
<br>　　一夫旦当役，尽室皆同臻。扪葛上欹壁，蓬头入荒榛。
<br>
<br>　　终朝不盈掬，手足皆鳞皴。悲嗟遍空山，草木为不春。
<br>
<br>　　阴岭芽未吐，使者牒已频。心争造化功，走挺糜鹿均。
<br>
<br>　　选纳无昼夜，捣声昏继晨。众工何枯栌，俯视弥伤神。
<br>
<br>　　皇帝尚巡狩，东郊路多堙。周回绕天涯，所献愈艰勤。
<br>
<br>　　况减兵革困，重兹固疲民。未知供御馀，谁合分此珍。
<br>
<br>　　顾省忝邦守，又惭复因循。茫茫沧海间，丹愤何由申。
<br>
<br>　　卷314_16  「送惟详律师自越之义兴」崔子向
<br>
<br>　　阳羡诸峰顶，何曾异剡山。雨晴人到寺，木落夜开关。
<br>
<br>　　缝衲纱灯亮，看心锡仗闲。西方知有社，未得与师还。
<br>
<br>　　卷314_17  「上鲍大夫（防）」崔子向
<br>
<br>　　行尽江南塞北时，无人不诵鲍家诗。
<br>
<br>　　东堂桂树何年折，直至如今少一枝。
<br>
<br>　　卷314_18  「题越王台」崔子向
<br>
<br>　　越井岗头松柏老，越王台上生秋草。
<br>
<br>　　古木多年无子孙，牛羊践踏成官道。
<br>
<br>　　卷314_19  「赠韩退之」张署
<br>
<br>　　九疑峰畔二江前，恋阙思乡日抵年。白简趋朝曾并命，
<br>
<br>　　苍梧左宦一联翩。鲛人远泛渔舟水，f鸟闲飞露里天。
<br>
<br>　　涣汗几时流率土，扁舟西下共归田。
<br>
<br>　　卷314_20  「享惠昭太子庙乐章（请神）」归登
<br>
<br>　　嘉荐既陈，祀事孔明。间歌在堂，万舞在庭。
<br>
<br>　　外则尽物，内则尽诚。凤笙如闻，歆其洁精。
<br>
<br> 　　由<a href="http://greatart.51.net转换成TXT格式">http://greatart.51.net转换成TXT格式</a>
<br>
<br> 
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
