<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百六十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百六十六
<br>
<br>　　卷566_1  「和襄阳徐相公商贺徐副使加章绶」王传
<br>
<br>　　朱紫联辉照日新，芳菲全属断金人。华筵重处宗盟地，
<br>
<br>　　白雪飞时郢曲春。仙府色饶攀桂侣，莲花光让握兰身。
<br>
<br>　　自怜亦是膺门客，吟想恩荣气益振。
<br>
<br>　　卷566_2  「和李尚书命妓饯崔侍御」卢邺
<br>
<br>　　何郎载酒别贤侯，更吐歌珠宴庾楼。
<br>
<br>　　莫道江南不同醉，即陪舟楫上京游。
<br>
<br>　　卷566_3  「松」陆肱
<br>
<br>　　雪霜知劲质，今古占嘉名。断砌盘根远，疏林偃盖清。
<br>
<br>　　鹤栖何代色，僧老四时声。郁郁心弥久，烟高万井生。
<br>
<br>　　卷566_4  「赠王福娘（一作赠美人）」崔澹
<br>
<br>　　怪得清风送异香，娉婷仙子曳霓裳。
<br>
<br>　　惟应错认偷桃客，曼倩曾为汉侍郎。
<br>
<br>　　卷566_5  「答问读书居」莫宣卿
<br>
<br>　　书屋倚麒麟，不同牛马路。床头万卷书，溪上五龙渡。
<br>
<br>　　井汲冽寒泉，桂花香玉露。茅檐无外物，只见青云护。
<br>
<br>　　卷566_6  「百官乘月早朝听残漏」莫宣卿
<br>
<br>　　建礼俨朝冠，重门耿夜阑。碧空蟾魄度，清禁漏声残。
<br>
<br>　　候晓车舆合，凌霜剑佩寒。星河犹皎皎，银箭尚珊珊。
<br>
<br>　　杳霭祥光起，霏微瑞气攒。忻逢圣明代，长愿接g鸾。
<br>
<br>　　卷566_7  「赋得水怀珠」莫宣卿
<br>
<br>　　长川含媚色，波底孕灵珠。素魄生O末，圆规照水隅。
<br>
<br>　　沦涟冰彩动，荡漾瑞光铺。迥夜星同贯，清秋岸不枯。
<br>
<br>　　江妃思在掌，海客亦忘躯。合浦当还日，恩威信已敷。
<br>
<br>　　卷566_8  「句」莫宣卿
<br>
<br>　　我本南山凤，岂同凡鸟群。（见《封川志》）
<br>
<br>　　卷566_9  「和李尚书命妓饯崔侍御」封彦卿
<br>
<br>　　莲府才为绿水宾，忽乘骢马入咸秦。
<br>
<br>　　为君唱作西河调，日暮偏伤去住人。
<br>
<br>　　卷566_10  「赠释疏言还道林寺诗」李节
<br>
<br>　　湘川狺狺兮俗犷且洌利杀业偷兮吏莫之驯。
<br>
<br>　　释氏兮易暴使仁，释何在兮释在斯文，
<br>
<br>　　湘水滔滔兮四望何依，猿腾兮云树飞飞。
<br>
<br>　　月沉浦兮烟暝山，樯席卷兮橹床闲。偃仰兮啸咏，
<br>
<br>　　鼓长江兮何时还。
<br>
<br>　　湘川超忽兮落日，松覆秋亭兮兰被春苑。
<br>
<br>　　上人去兮几千里，何日同游兮湘川水。
<br>
<br>　　卷566_11  「和柯古穷居苦日喜雨」韦蟾
<br>
<br>　　贞机澹少思，雅尚防多僻。揽葛犹不畏，劳形同处瘠。
<br>
<br>　　头焦讵是焚，背汗宁关炙。方欣见润础，那虞悲铄石。
<br>
<br>　　道与古人期，情难物外适。几怀朱邸绶，颇旷金门藉。
<br>
<br>　　清奥已萧萧，陈柯将槭槭。玉律诗调正，琼卮酒肠窄。
<br>
<br>　　衣桁袭中单，浴床抛下。黎侯寓于卫，六义非凡格。
<br>
<br>　　卷566_12  「岳麓道林寺」韦蟾
<br>
<br>　　石门迥接苍梧野，愁色阴深二妃寡。广殿崔嵬万壑间，
<br>
<br>　　长廓诘曲千岩下。静听林飞念佛鸟，细看壁画驮经马。
<br>
<br>　　暖日斜明EX梁，湿烟散幂鸳鸯瓦。北方部落檀香塑，
<br>
<br>　　西国文书贝叶写。坏栏迸竹醉好题，窄路垂藤困堪把。
<br>
<br>　　沈裴笔力斗雄壮，宋杜词源两风雅。他方居士来施斋，
<br>
<br>　　彼岸上人投结夏。悲我未离扰扰徒，劝我休学悠悠者。
<br>
<br>　　何时得与刘遗民，同入东林远公社。
<br>
<br>　　卷566_13  「上元三首」韦蟾
<br>
<br>　　新正圆月夜，尤重看灯时。累塔嫌沙细，成文讶笔迟。
<br>
<br>　　归牛疑燧落，过雁误书迟。生惜兰膏烬，远为隔岁期。
<br>
<br>　　举烛光才起，挥毫势竞分。点时惊坠石，挑处接崩云。
<br>
<br>　　辞异秦丞相，铭非窦冠军。唯愁残焰落，逢玉亦俱焚。
<br>
<br>　　多宝神光动，生金瑞色浮。照人低入郭，伴月夜当楼。
<br>
<br>　　熏穴应无取，焚林固有求。夜阑陪玉帐，不见九枝留。
<br>
<br>　　卷566_14  「梅」韦蟾
<br>
<br>　　高树临溪艳，低枝隔竹繁。何须是桃李，然后欲忘言。
<br>
<br>　　拟折魂先断，须看眼更昏。谁知南陌草，却解望王孙。
<br>
<br>　　卷566_15  「送卢潘尚书之灵武」韦蟾
<br>
<br>　　贺兰山下果园成，塞北江南旧有名。水木万家朱户暗，
<br>
<br>　　弓刀千队铁衣鸣。心源落落堪为将，胆气堂堂合用兵。
<br>
<br>　　却使六番诸子弟，马前不信是书生。
<br>
<br>　　卷566_16  「题僧壁」韦蟾
<br>
<br>　　一竹横檐挂净巾，灶无烟火地无尘。
<br>
<br>　　剃头未必知心法，要且闲于名利人。
<br>
<br>　　卷566_17  「赠商山僧」韦蟾
<br>
<br>　　商岭东西路欲分，两间茅屋一溪云。
<br>
<br>　　师言耳重知师意，人是人非不欲闻。
<br>
<br>　　卷566_18  「长乐驿谑李汤给事题名」韦蟾
<br>
<br>　　渭水秦川拂眼明，希仁何事寡诗情。
<br>
<br>　　只应学得虞姬婿，书字才能记姓名。
<br>
<br>　　卷566_19  「句」韦蟾
<br>
<br>　　争挥钩弋手，竞耸踏摇身。伤颊讵关舞，捧心非效埂
<br>
<br>　　（襄阳风光亭夜宴有妓醉殴赋。见《纪事》）
<br>
<br>　　卷566_20  「赋得寿星见」卢渥
<br>
<br>　　玄象今何应，时和政亦平。祥为一人寿，色映九霄明。
<br>
<br>　　皎洁垂银汉，光芒近斗城。含规同月满，表瑞得天清。
<br>
<br>　　甘露盈条降，非烟向日生。无如此嘉祉，率土荷秋成。
<br>
<br>　　卷566_21  「题嘉祥驿」卢渥
<br>
<br>　　交亲荣饯洛城空，秉钺戎装上将同。星使自天丹诏下，
<br>
<br>　　雕鞍照地数程中。马嘶静谷声偏响，旆映晴山色更红。
<br>
<br>　　到后定知人易化，满街棠树有遗风。
<br>
<br>　　卷566_22  「九华山」郭夔
<br>
<br>　　岩翠凌云出迥然，i万丈倚秋天。暮风飘送当轩色，
<br>
<br>　　晓雾斜飞入槛烟。帘卷倚屏双影聚，镜开朱户九条悬。
<br>
<br>　　画图何必家家有，自有画图来目前。
<br>
<br>　　卷566_23  「送莫仲节状元归省」柳
<br>
<br>　　青骢聚送谪仙人，南国荣亲不及君。椰子味从今日近，
<br>
<br>　　鹧鸪声向旧山闻。孤猿夜叫三湘月，匹马时侵五岭云。
<br>
<br>　　想到故乡应腊过，药栏犹有异花薰。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
