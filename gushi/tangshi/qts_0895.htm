<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百九十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百九十五
<br>
<br>　　卷895_1  「诉衷情」魏承班
<br>
<br>　　高歌宴罢月初盈，诗情引恨情。烟露冷，水流轻，
<br>
<br>　　思想梦难成¤
<br>
<br>　　罗帐袅香平，恨频生。思君无计睡还醒，隔层城。
<br>
<br>　　春深花簇小楼台，风飘锦绣开。新睡觉，步香阶，
<br>
<br>　　山枕印红腮¤
<br>
<br>　　鬓乱坠金钗，语檀偎。临行执手重重属，几千回。
<br>
<br>　　银汉云情玉漏长，蛩声悄画堂。筠簟冷，碧窗凉，
<br>
<br>　　红蜡泪飘香¤
<br>
<br>　　皓月泻寒光，割人肠。那堪独自步池塘，对鸳鸯。
<br>
<br>　　金风轻透碧窗纱，银G焰影斜。欹枕卧，恨何赊，
<br>
<br>　　山掩小屏霞¤
<br>
<br>　　云雨别吴娃，想容华。梦成几度绕天涯，到君家。
<br>
<br>　　春情满眼脸红消，娇妒索人饶。星靥小，玉摇，
<br>
<br>　　几共醉春朝¤
<br>
<br>　　别后忆纤腰，梦魂劳。如今风叶又萧萧，恨迢迢。
<br>
<br>　　卷895_2  「生查子」魏承班
<br>
<br>　　烟雨晚晴天，零落花无语。难话此时心，梁燕双来去¤
<br>
<br>　　琴韵对薰风，有恨和情抚。肠断断弦频，泪滴黄金缕。
<br>
<br>　　寂寞画堂空，深夜垂罗幕。灯暗锦屏欹，月冷珠帘薄¤
<br>
<br>　　愁恨梦难成，何处贪欢乐。看看又春来，还是长萧索。
<br>
<br>　　离别又经年，独对芳菲景。嫁得薄情夫，长抱相思病¤
<br>
<br>　　花红柳绿间晴空，蝶舞双双影。羞看绣罗衣，为有金鸾并。
<br>
<br>　　卷895_3  「菩萨蛮」魏承班
<br>
<br>　　罗裾薄薄秋波染，眉间画得山两点。相见绮筵时，
<br>
<br>　　深情暗共知¤
<br>
<br>　　翠翘云鬓动，敛态弹金凤。宴罢入兰房，邀人解佩。
<br>
<br>　　罗衣隐约金泥画，玳筵一曲当秋夜。声颤觑人娇，
<br>
<br>　　云鬟袅翠翘¤
<br>
<br>　　酒醺红玉软，眉翠秋山远。绣幌麝烟沈，谁人知两心。
<br>
<br>　　玉容光照菱花影，沉沉脸上秋波冷。白雪一声新，
<br>
<br>　　雕梁起暗尘¤
<br>
<br>　　宝钗摇翡翠，香惹芙蓉醉。携手入鸳衾，谁人知此心。
<br>
<br>　　卷895_4  「渔歌子」魏承班
<br>
<br>　　柳如眉，云似发，鲛绡雾e笼香雪。梦魂惊，钟漏歇，
<br>
<br>　　窗外晓莺残月¤
<br>
<br>　　几多情，无处说，落花飞絮清明节。少年郎，容易别，
<br>
<br>　　一去音书断绝。
<br>
<br>　　卷895_5  「满宫花」魏承班
<br>
<br>　　雪霏霏，风凛凛，玉郎何处狂饮？醉时想得纵风流，
<br>
<br>　　罗帐香帏鸳寝¤
<br>
<br>　　春朝秋夜思君甚，愁见绣屏孤枕。少年何事负初心，
<br>
<br>　　泪滴缕金双衽。
<br>
<br>　　寒夜长，更漏永，愁见透帘月影。王孙何处不归来，
<br>
<br>　　应在倡楼酩酊¤
<br>
<br>　　金鸭无香罗帐冷，羞更双鸾交颈。梦中几度见儿夫，
<br>
<br>　　不忍骂伊薄幸。
<br>
<br>　　卷895_6  「谒金门」魏承班
<br>
<br>　　烟水阔，人值清明时节，雨细花零莺语切，愁肠千万结¤
<br>
<br>　　雁去音徽断绝，有恨欲凭谁说？无事伤心犹不彻，
<br>
<br>　　春时容易别。
<br>
<br>　　春欲半，堆砌落花千片。早是潘郎长不见，忍听双语燕¤
<br>
<br>　　飞絮晴空r远，风送谁家弦管？愁倚画屏凡事懒，
<br>
<br>　　泪沾金缕线。
<br>
<br>　　长思忆，思忆佳辰轻掷。霜月透帘澄夜色，小屏山凝碧¤
<br>
<br>　　恨恨君何太极，记得娇娆无力。独坐思量愁似织，
<br>
<br>　　断肠烟水隔，
<br>
<br>　　卷895_7  「木兰花」魏承班
<br>
<br>　　小芙蓉，香旖旎，碧玉堂深清似水。闭宝匣，掩金铺，
<br>
<br>　　倚屏拖袖愁如醉¤
<br>
<br>　　迟迟好景烟花媚，曲渚鸳鸯眠锦翅。凝然愁望静相思，
<br>
<br>　　一双笑靥瓜闳铩
<br>
<br>　　卷895_8  「玉楼春」魏承班
<br>
<br>　　寂寂画堂梁上燕，高卷翠帘横数扇。一庭春色恼人来，
<br>
<br>　　满地落花红几片¤
<br>
<br>　　愁倚锦屏低雪面，泪滴绣罗金缕线。好天凉月尽伤心，
<br>
<br>　　为是玉郎长不见。
<br>
<br>　　轻敛翠蛾呈皓齿，莺转一枝花影里。声声清迥遏行云，
<br>
<br>　　寂寂画梁尘暗起¤
<br>
<br>　　玉新斟情未已，促坐王孙公子醉。春风筵上贯珠匀，
<br>
<br>　　艳色韶颜娇旖旎。
<br>
<br>　　卷895_9  「黄钟乐」魏承班
<br>
<br>　　池塘烟暖草萋萋，惆怅闲宵含恨，愁坐思堪迷。
<br>
<br>　　遥想玉人情事远，音容浑似隔桃溪¤
<br>
<br>　　偏记同欢秋月低，帘外论心花畔，和醉暗相携。
<br>
<br>　　何事春来君不见，梦魂长在锦江西。
<br>
<br>　　卷895_10  「江城子」尹鹗
<br>
<br>　　裙拖碧，步飘香，织腰束素长。鬓云光，拂面珑璁，
<br>
<br>　　腻玉碎凝妆。宝柱秦筝弹向晚，弦促雁，更思量。
<br>
<br>　　卷895_11  「何满子」尹鹗
<br>
<br>　　云雨常陪胜会，笙歌惯逐闲游。锦里风光应占，
<br>
<br>　　玉鞭金勒骅骝。戴月潜穿深曲，和香醉脱轻裘¤
<br>
<br>　　方喜正同鸳帐，又言将往皇州。每忆良宵公子伴，
<br>
<br>　　梦魂长挂红楼。欲表伤离情味，丁香结在心头。
<br>
<br>　　卷895_12  「醉公子」尹鹗
<br>
<br>　　暮烟笼藓砌，戟门犹未闭。尽日醉寻春，归来月满身¤
<br>
<br>　　离鞍偎绣袂，坠巾花乱缀。何处恼佳人，檀痕衣上新。
<br>
<br>　　卷895_13  「女冠子」尹鹗
<br>
<br>　　双成伴侣，去去不知何处。有佳期，霞帔金丝薄，
<br>
<br>　　花冠玉叶危¤
<br>
<br>　　懒乘丹凤子，学跨小龙儿。叵耐天风紧，挫腰肢。
<br>
<br>　　卷895_14  「菩萨蛮」尹鹗
<br>
<br>　　陇云暗合秋天白，俯窗独坐窥烟陌。楼际角重吹，
<br>
<br>　　黄昏方醉归¤
<br>
<br>　　荒唐难共语，明日还应去。上马出门时，金鞭莫与伊。
<br>
<br>　　呜呜晓角调如语，画楼三会喧雷鼓。枕上梦方残，
<br>
<br>　　月光铺水寒¤
<br>
<br>　　蛾眉应敛翠，咫尺同千里。宿酒未全消，满怀离恨饶。
<br>
<br>　　锦茵闲衬丁香枕，银G烬落犹慵寝。J坐遍红炉，
<br>
<br>　　谁知情绪孤¤
<br>
<br>　　少年狂荡惯，花曲长牵绊。去便不归来，空教骏马回。
<br>
<br>　　卷895_15  「杏园芳」尹鹗
<br>
<br>　　严妆嫩脸花明，教人见了关情。含羞举步越罗轻，称娉婷¤
<br>
<br>　　终朝咫尺窥香阁，迢遥似隔层城。何时休遣梦相萦，
<br>
<br>　　入云屏。
<br>
<br>　　卷895_16  「清平乐」尹鹗
<br>
<br>　　偎红敛翠，尽日思闲事。髻滑凤凰钗欲坠，雨打梨花满地¤
<br>
<br>　　绣衣独倚阑干，玉容似怯春寒。应待少年公子，
<br>
<br>　　鸳帏深处同欢。
<br>
<br>　　芳年妙妓，淡拂铅华翠。轻笑自然生百媚，争那尊前人意¤
<br>
<br>　　酒倾琥珀杯时，更堪能唱新词。赚得王孙狂处，
<br>
<br>　　断肠一搦腰肢。
<br>
<br>　　卷895_17  「满宫花」尹鹗
<br>
<br>　　月沉沉，人悄悄，一炷后庭香袅。风流帝子不归来，
<br>
<br>　　满地禁花慵扫¤
<br>
<br>　　离恨多，相见少，何处醉迷三岛？漏清宫树子规啼，
<br>
<br>　　愁锁碧窗春晓。
<br>
<br>　　卷895_18  「临江仙」尹鹗
<br>
<br>　　一番荷芰生池沼，槛前风送馨香。昔年于此伴萧娘。
<br>
<br>　　相偎伫立，牵惹叙衷肠¤
<br>
<br>　　时逞笑容无限态，还如菡萏争芳。别来虚遣思悠r.
<br>
<br>　　慵窥往事，金锁小兰房。
<br>
<br>　　深秋寒夜银河静，月明深院中庭。西窗幽梦等闲成。
<br>
<br>　　逡巡觉后，特地恨难平¤
<br>
<br>　　红烛半条残焰短，依稀暗背银屏。枕前何事最伤情？
<br>
<br>　　梧桐叶上，点点露珠零。
<br>
<br>　　卷895_19  「拨棹子」尹鹗
<br>
<br>　　风切切，深秋月，十朵芙蓉繁艳歇。小槛细腰无力，
<br>
<br>　　空赢得，目断魂飞何处说¤
<br>
<br>　　寸心恰似丁香结，看看瘦尽胸前雪。偏挂恨，少年抛掷。
<br>
<br>　　羞睹见，绣被堆红闲不彻。
<br>
<br>　　丹脸腻，双靥媚，冠子缕金装翡翠。将一朵，琼花堪比。
<br>
<br>　　窠窠绣，鸾凤衣裳香@地¤
<br>
<br>　　银台蜡烛滴红泪，X酒劝人教半醉。帘幕外，月华如水。
<br>
<br>　　特地向，宝帐颠狂不肯睡。
<br>
<br>　　卷895_20  「秋夜月」尹鹗
<br>
<br>　　三秋佳节，I晴空，凝碎露，茱萸千结。菊蕊和烟轻樱
<br>
<br>　　酒浮金屑。征云雨，调丝竹，此时难辍。欢极、
<br>
<br>　　一片艳歌声揭¤
<br>
<br>　　黄昏慵别，炷沉烟，熏绣被，翠帷同歇。醉并鸳鸯双枕，
<br>
<br>　　暖偎春雪。语丁宁，情委曲，论心正切。夜深、
<br>
<br>　　窗透数条斜月。
<br>
<br>　　卷895_21  「金浮图」尹鹗
<br>
<br>　　繁华地，王孙富贵。玳瑁筵开，下朝无事。压红茵、
<br>
<br>　　凤舞黄金翅。玉立纤腰，一片揭天歌吹。满目绮罗珠翠。
<br>
<br>　　和风淡荡，偷散沉檀气¤
<br>
<br>　　堪判醉，韶光正媚。折尽牡丹，艳迷人意，
<br>
<br>　　金张许史应难比。贪恋欢娱，不觉金乌坠。
<br>
<br>　　还惜会难别易，金船更劝，勒住花骢辔。
<br>
<br>　　卷895_22  「定西番」毛熙震
<br>
<br>　　苍翠浓阴满院，莺对语，蝶交飞，戏蔷薇¤
<br>
<br>　　斜日倚阑风好，馀香出绣衣。未得玉郎消息，几时归。
<br>
<br>　　卷895_23  「何满子」毛熙震
<br>
<br>　　寂寞芳菲暗度，岁华如箭堪惊。缅想旧欢多少事，
<br>
<br>　　转添春思难平。曲槛丝垂金柳，小窗弦断银筝¤
<br>
<br>　　深院空闻燕语，满园闲落花轻。一片相思休不得，
<br>
<br>　　忍教长日愁生。谁见夕阳孤梦，觉来无限伤情。
<br>
<br>　　无语残妆澹薄，含羞袂轻盈。几度香闺眠过晓，
<br>
<br>　　绮窗疏日微明。云母帐中偷惜，水精枕上初惊¤
<br>
<br>　　笑靥嫩疑花拆，愁眉翠敛山横。相望只教添怅恨，
<br>
<br>　　整鬟时见纤琼。独倚朱扉闲立，谁知别有深情。
<br>
<br>　　卷895_24  「女冠子」毛熙震
<br>
<br>　　碧桃红杏，迟日媚笼光影。彩霞深，香暖熏莺语，
<br>
<br>　　风清引鹤音¤
<br>
<br>　　翠鬟冠玉叶，霓袖捧瑶琴。应共吹箫侣，暗相寻。
<br>
<br>　　修蛾慢脸，不语檀心一点。小山妆，蝉鬓低含绿，
<br>
<br>　　罗衣澹拂黄¤
<br>
<br>　　闷来深院里，闲步落花傍。纤手轻轻整，玉炉香。
<br>
<br>　　卷895_25  「酒泉子」毛熙震
<br>
<br>　　闲卧绣帏，慵想万般情宠。锦檀偏，翘股重，翠云欹¤
<br>
<br>　　暮天屏上春山碧，映香烟雾隔。蕙兰心，魂梦役，敛蛾眉。
<br>
<br>　　钿匣舞鸾，隐映艳红修碧。月梳斜，云鬓腻，粉香寒¤
<br>
<br>　　晓花微敛轻呵展，袅钗金燕软。日初升，帘半卷，对妆残。
<br>
<br>　　卷895_26  「浣溪沙」毛熙震
<br>
<br>　　春暮黄莺下砌前，水精帘影露珠悬，绮霞低映晚晴天¤
<br>
<br>　　弱柳万条垂翠带，残红满地碎香钿，蕙风飘荡散轻烟。
<br>
<br>　　花榭香红烟景迷，满庭芳草绿萋萋，金铺闲掩绣帘低¤
<br>
<br>　　紫燕一双娇语碎，翠屏十二晚峰齐，梦魂消散醉空闺。
<br>
<br>　　晚起红房醉欲消，绿鬟云散袅金翘，雪香花语不胜娇¤
<br>
<br>　　好是向人柔弱处，玉纤时急绣裙腰，春心牵惹转无l.
<br>
<br>　　一只横钗坠髻丛，静眠珍簟起来慵，绣罗红嫩抹苏胸¤
<br>
<br>　　羞敛细蛾魂暗断，困迷无语思犹浓，小屏香霭碧山重。
<br>
<br>　　云薄罗裙绶带长，满身新`瑞龙香，翠钿斜映艳梅妆¤
<br>
<br>　　佯不觑人空婉约，笑和娇语太猖狂，忍教牵恨暗形相。
<br>
<br>　　碧玉冠轻袅燕钗，捧心无语步香阶，缓移弓底绣罗鞋¤
<br>
<br>　　暗想欢娱何计好，岂堪期约有时乖，日高深院正忘怀。
<br>
<br>　　半醉凝情卧绣茵，睡容无力卸罗裙，玉笼鹦鹉厌听闻¤
<br>
<br>　　慵整落钗金翡翠，象梳欹鬓月生云，锦屏绡幌麝烟薰。
<br>
<br>　　卷895_27  「后庭花（或加玉树二字）」毛熙震
<br>
<br>　　莺啼燕语芳菲节，瑞庭花发。昔时欢宴歌声揭，管弦清越¤
<br>
<br>　　自从陵谷追游歇，画梁尘g.伤心一片如月，闲锁宫阙。
<br>
<br>　　轻盈舞伎含芳艳，竞妆新脸。步摇珠翠修蛾敛，腻鬟云染¤
<br>
<br>　　歌声慢发开檀点，绣衫斜掩。时将纤手匀红脸，笑拈金靥。
<br>
<br>　　越罗小袖新香`，薄笼金钏。倚阑无语摇轻扇，半遮匀面¤
<br>
<br>　　春残日暖莺娇懒，满庭花片。争不教人长相见，画堂深院。
<br>
<br>　　卷895_28  「菩萨蛮」毛熙震
<br>
<br>　　梨花满院飘香雪，高楼夜静风筝咽。斜月照帘帷，
<br>
<br>　　忆君和梦稀¤
<br>
<br>　　小窗灯影背，燕语惊愁态。屏掩断香飞，行云山外归。
<br>
<br>　　绣帘高轴临塘看，雨翻荷芰真珠散。残暑晚初凉，
<br>
<br>　　轻风渡水香¤
<br>
<br>　　无l悲往事，争那牵情思。光影暗相催，等闲秋又来。
<br>
<br>　　天含残碧融春色，五陵薄幸无消息。尽日掩朱门，
<br>
<br>　　离愁暗断魂¤
<br>
<br>　　莺啼芳树暖，燕拂回塘满。寂寞对屏山，相思醉梦间。
<br>
<br>　　卷895_29  「清平乐」毛熙震
<br>
<br>　　春光欲暮，寂寞闲庭户。粉蝶双双穿槛舞，帘卷晚天疏雨¤
<br>
<br>　　含愁独倚闺帏，玉炉烟断香微。正是销魂时节，
<br>
<br>　　东风满院花飞。
<br>
<br>　　卷895_30  「更漏子」毛熙震
<br>
<br>　　秋色清，河影淡，深户烛寒光暗。绡幌碧，锦衾红，
<br>
<br>　　博山香炷融¤
<br>
<br>　　更漏咽，蛩鸣切，满院霜华如雪。新月上，薄云收，
<br>
<br>　　映帘悬玉钩。
<br>
<br>　　烟月寒，秋夜静，漏转金壶初永。罗幕下，绣屏空，
<br>
<br>　　灯花结碎红¤
<br>
<br>　　人悄悄，愁无了，思梦不成难晓。长忆得，与郎期，
<br>
<br>　　窃香私语时。
<br>
<br>　　卷895_31  「南歌子（一名望秦川，一名风蝶令）」毛熙震
<br>
<br>　　远山愁黛碧，横波慢脸明。腻香红玉茜罗轻，
<br>
<br>　　深院晚堂人静，理银筝¤
<br>
<br>　　鬓动行云影，裙遮点屐声。娇羞爱问曲中名，
<br>
<br>　　杨柳杏花时节，几多情。
<br>
<br>　　惹恨还添恨，牵肠即断肠。凝情不语一枝芳，
<br>
<br>　　独映画帘闲立，绣衣香¤
<br>
<br>　　暗想为云女，应怜傅粉郎。晚来轻步出闺房，
<br>
<br>　　髻慢钗横无力，纵猖狂。
<br>
<br>　　卷895_32  「木兰花」毛熙震
<br>
<br>　　掩朱扉，钩翠箔，满院莺声春寂寞。匀粉泪，恨檀郎，
<br>
<br>　　一去不归花又落¤
<br>
<br>　　对斜晖，临小阁，前事岂堪重想著。金带冷，画屏幽，
<br>
<br>　　宝帐慵熏兰麝薄。
<br>
<br>　　卷895_33  「小重山」毛熙震
<br>
<br>　　梁燕双飞画阁前，寂寥多少恨、懒孤眠。
<br>
<br>　　晓来闲处想君怜，红罗帐、金鸭冷沉烟¤
<br>
<br>　　谁信损婵娟，倚屏啼玉箸、湿香钿。
<br>
<br>　　四支无力上秋千，群花谢、愁对艳阳天。
<br>
<br>　　卷895_34  「临江仙」毛熙震
<br>
<br>　　南齐天子宠婵娟，六宫罗绮三千。潘妃娇艳独芳妍。
<br>
<br>　　椒房兰洞，云雨降神仙¤
<br>
<br>　　纵态迷欢心不足，风流可惜当年。纤腰婉约步金莲。
<br>
<br>　　妖君倾国，犹自至今传。
<br>
<br>　　幽闺欲曙闻莺转，红窗月影微明。好风频谢落花声。
<br>
<br>　　隔帏残烛，犹照绮屏筝¤
<br>
<br>　　绣被锦茵眠玉暖，炷香斜袅烟轻。淡蛾羞敛不胜情。
<br>
<br>　　暗思闲梦，何处逐行云。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
