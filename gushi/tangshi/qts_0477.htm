<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百七十七</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百七十七
<br>
<br>　　卷477_1  「怀古」李涉
<br>
<br>　　尼父未适鲁，屡屡倦迷津。徒怀教化心，纡郁不能伸。
<br>
<br>　　一遇知己言，万方始喧喧。至今百王则，孰不挹其源。
<br>
<br>　　卷477_2  「咏古」李涉
<br>
<br>　　大智思济物，道行心始休。垂纶自消息，岁月任春秋。
<br>
<br>　　纣虐武既贤，风云固可求。顺天行杀机，所向协良谋。
<br>
<br>　　况以丈人师，将济安川流。何劳问枯骨，再取阴阳筹。
<br>
<br>　　霸国不务仁，兵戈恣相酬。空令渭水迹，千古独悠悠。
<br>
<br>　　卷477_3  「题清溪鬼谷先生旧居」李涉
<br>
<br>　　翠壁开天池，青崖列云树。水容不可状，杳若清河雾。
<br>
<br>　　常闻先生教，指示秦仪路。二子才不同，逞词过尺度。
<br>
<br>　　偶因从吏役，远到冥栖处。松月想旧山，烟霞了如故。
<br>
<br>　　未遑炼金鼎，日觉容光暮。万虑随境生，何由返真素。
<br>
<br>　　寂寞天籁息，清迥鸟声曙。回首望重重，无期挹风驭。
<br>
<br>　　卷477_4  「感兴」李涉
<br>
<br>　　隋氏造宫阙，峨峨倚云烟。搜奇竭四海，立制谋千年。
<br>
<br>　　秦兵半夜来，烈火焚高台。万人聚筋血，一旦为尘埃。
<br>
<br>　　君看汴河路，尚说隋家柳。但问哭陵人，秋草没来久。
<br>
<br>　　卷477_5  「鹧鸪词二首」李涉
<br>
<br>　　湘江烟水深，沙岸隔枫林。何处鹧鸪飞，日斜斑竹阴。
<br>
<br>　　二女空垂泪，三闾枉自沉。惟有鹧鸪啼，独伤行客心。
<br>
<br>　　越冈连越井，越鸟更南飞。何处鹧鸪啼，夕烟东岭归。
<br>
<br>　　岭外行人少，天涯北客稀。鹧鸪啼别处，相对泪沾衣。
<br>
<br>　　卷477_6  「山中」李涉
<br>
<br>　　无奈牧童何，放牛吃我竹。隔林呼不应，叫笑如生鹿。
<br>
<br>　　欲报田舍翁，更深不归屋。
<br>
<br>　　卷477_7  「寄荆娘写真」李涉
<br>
<br>　　章华台南莎草齐，长河柳色连金堤。青楼钍锕庠椋
<br>
<br>　　梨花满巷莺新啼。章台玉颜年十六，小来能唱西梁曲。
<br>
<br>　　教坊大使久知名，郢上词人歌不足。少年才子心相许，
<br>
<br>　　夜夜高堂梦云雨。五铢香帔结同心，三寸红笺替传语。
<br>
<br>　　缘池并戏双鸳鸯，田田翠叶红莲香。百年恩爱两相许，
<br>
<br>　　一夕不见生愁肠。上清仙女征游伴，欲从湘灵住河汉。
<br>
<br>　　只愁陵谷变人寰，空叹桑田归海岸。愿分精魄定形影，
<br>
<br>　　永似银壶挂金井。召得丹青绝世工，写真与身真相同。
<br>
<br>　　忽然相对两不语，疑是妆成来镜中。岂期人愿天不违，
<br>
<br>　　云却驻从山归。画图封裹寄箱箧，洞房艳艳生光辉。
<br>
<br>　　良人翻作东飞翼，却遣江头问消息。经年不得一封书，
<br>
<br>　　翠幕云屏绕空壁。结客有少年，名总身姓江。
<br>
<br>　　征帆三千里，前月发豫章。知我别时言，识我马上郎。
<br>
<br>　　恨无羽翼飞，使我徒怨沧波长。开箧取画图，
<br>
<br>　　寄我形影与客将。如今憔悴不相似，恐君重见生悲伤。
<br>
<br>　　苍梧九疑在何处，斑斑竹泪连潇湘。
<br>
<br>　　卷477_8  「与弟渤新罗剑歌」李涉
<br>
<br>　　我有神剑异人与，暗中往往精灵语。识者知从东海来，
<br>
<br>　　来时一夜因风雨。长河临晓北斗残，秋水露背青螭寒。
<br>
<br>　　昨夜大梁城下宿，不借eZ跌光颜看。刃边飒飒尘沙缺，
<br>
<br>　　瘢痕半是蛟龙血。雷焕张华久已无，沉冤知向何人说。
<br>
<br>　　我有爱弟都九江，一条直气今无双。青光好去莫惆怅，
<br>
<br>　　必斩长鲸须少壮。
<br>
<br>　　卷477_9  「六叹（本六首，今存三首）」李涉
<br>
<br>　　绮罗香风翡翠车，清明独傍芙蓉渠。上有云鬟洞仙女，
<br>
<br>　　垂罗掩e烟中语。风月频惊桃李时，沧波久别鸳鸿侣。
<br>
<br>　　欲传一札孤飞翼，山长水远无消息。却锁重门一院深，
<br>
<br>　　半夜空庭明月色。
<br>
<br>　　深院梧桐夹金井，上有辘轳青丝索。美人清昼汲寒泉，
<br>
<br>　　寒泉欲上银瓶落。迢迢碧L千馀尺，竟日倚阑空叹息。
<br>
<br>　　惆怅不来照明镜，却掩洞房抱寂寂。
<br>
<br>　　汉臣一没丁零塞，牧羊西过阴沙外。朝凭南雁信难回，
<br>
<br>　　夜望北辰心独在。汉家茅土横九州，高门长戟封王侯。
<br>
<br>　　但将钟鼓悦私爱，肯以犬羊为国羞。夜宿寒云卧冰雪，
<br>
<br>　　严风触刃垂旌节。丁年奉使白头归，泣尽李陵衣上血。
<br>
<br>　　卷477_10  「春山三A来」李涉
<br>
<br>　　钓鱼A来春日暖，沿溪不厌舟行缓。野竹初栽碧玉长，
<br>
<br>　　澄潭欲下青丝短。昔人避世兼避雠。暮栖云外朝悠悠。
<br>
<br>　　我今无事亦如此，赤鲤忽到长竿头。泛泛随波凡几里，
<br>
<br>　　碧莎如烟沙似砥。瘦壁横空怪石危，山花斗日禽争水。
<br>
<br>　　有时带月归扣舷，身闲自是渔家仙。
<br>
<br>　　山上A来采新茗，新花乱发前山顶。琼英动摇钟乳碧，
<br>
<br>　　丛丛高下随崖岭。未必蓬莱有仙药，能向鼎中云漠漠。
<br>
<br>　　越瓯遥见裂鼻香，欲觉身轻骑白鹤。
<br>
<br>　　采药A来药苗盛，药生只傍行人径。世人重耳不重目，
<br>
<br>　　指似药苗心不足。野客住山三十载，妻儿共寄浮云外。
<br>
<br>　　小男学语便分别，已辩君臣知匹配。都市广长开大铺，
<br>
<br>　　疾来求者多相误。见说韩康旧姓名，识之不识先相怒。
<br>
<br>　　卷477_11  「牧童词」李涉
<br>
<br>　　朝牧牛，牧牛下江曲。夜牧牛，牧牛度村谷。
<br>
<br>　　荷蓑出林春雨细，芦管卧吹莎草绿。乱插蓬蒿箭满腰，
<br>
<br>　　不怕猛虎欺黄犊。
<br>
<br>　　卷477_12  「醉中赠崔膺」李涉
<br>
<br>　　与君兄弟匡岭故，与君相逢扬子渡。白浪南分吴塞云，
<br>
<br>　　绿杨深入隋宫路。隋家文物今虽改，舞馆歌台基尚在。
<br>
<br>　　炀帝陵边草木深，汴河流水空归海。古今悠悠人自别，
<br>
<br>　　此地繁华终未歇。大道青楼夹翠烟，琼墀绣帐开明月。
<br>
<br>　　与君一言两相许，外舍形骸中尔女。扬州歌酒不可追，
<br>
<br>　　洛神映箔湘妃语。白马黄金为身置，谁能独羡他人醉。
<br>
<br>　　暂到香炉一夕间，能展愁眉百世事。君看白日光如箭，
<br>
<br>　　一度别来颜色变。早谋侯印佩腰间，莫遣看花鬓如霰。
<br>
<br>　　卷477_13  「岳阳别张祜」李涉
<br>
<br>　　十年蹭蹬为逐臣，鬓毛白尽巴江春。鹿鸣猿啸虽寂寞，
<br>
<br>　　水蛟山魅多精神。山疟困中闻有赦，死灰不望光阴借。
<br>
<br>　　半夜州符唤牧童，虚教衰病生惊怕。巫峡洞庭千里馀，
<br>
<br>　　蛮陬水国何亲疏。由来真宰不宰我，徒劳叹者怀吹u.
<br>
<br>　　霸桥昔与张生别，万变桑田何处说。龙蛇纵在没泥涂，
<br>
<br>　　长衢却为驽骀设。爱君气坚风骨峭，文章真把江淹笑。
<br>
<br>　　洛下诸生惧刺先，乌鸢不得齐鹰鹞。岳阳西南湖上寺，
<br>
<br>　　水阁松房遍文字。新钉张生一首诗，自馀吟著皆无味。
<br>
<br>　　策马前途须努力，莫学龙钟虚叹息。
<br>
<br>　　卷477_14  「寄河阳从事杨潜」李涉
<br>
<br>　　忆昨天台寻石梁，赤城枕下看扶桑。金乌欲上海如血，
<br>
<br>　　翠色一点蓬莱光。安期先生不可见，蓬莱目极沧海长。
<br>
<br>　　回舟偶得风水便，烟帆数夕归潇湘。潇湘水清岩嶂曲，
<br>
<br>　　夜宿朝游常不足。一自无名身事闲，五湖云月偏相属。
<br>
<br>　　进者恐不荣，退者恐不深。鱼游鸟逝两虽异，
<br>
<br>　　彼此各有遂生心。身解耕耘妾能织，岁晏饥寒免相逼。
<br>
<br>　　稚子才年七岁馀，渔樵一半分渠力。吾友从军在河上，
<br>
<br>　　腰佩吴钩佐飞将。偶与嵩山道士期，西寻汴水来相访。
<br>
<br>　　见君颜色犹憔悴，知君未展心中事。落日驱车出孟津，
<br>
<br>　　高歌共叹伤心地。洛邑秦城少年别，两都陈事空闻说。
<br>
<br>　　汉家天子不东游，古木行宫闭烟月。洛滨老翁年八十，
<br>
<br>　　西望残阳临水泣。自言生长开元中，武皇恩化亲沾及。
<br>
<br>　　当时天下无甲兵，虽闻赋敛毫毛轻。红车翠盖满衢路，
<br>
<br>　　洛中欢笑争逢迎。一从戎马来幽蓟，山谷虎狼无捍制。
<br>
<br>　　九重宫殿闭豺狼，万国生人自相噬。蹭蹬疮痍今不平，
<br>
<br>　　干戈南北常纵横。中原膏血焦欲尽，四郊贪将犹凭陵。
<br>
<br>　　秦中豪宠争出群，巧将言智宽明君。南山四皓不敢语，
<br>
<br>　　渭上钓人何足云。君不见昔时槐柳八百里，
<br>
<br>　　路傍五月清阴起。只今零落几株残，枯根半死黄河水。
<br>
<br>　　卷477_15  「重登滕王阁」李涉
<br>
<br>　　滕王阁上唱伊州，二十年前向此游。
<br>
<br>　　半是半非君莫问，好山长在水长流。
<br>
<br>　　卷477_16  「重到襄阳哭亡友韦寿朋」李涉
<br>
<br>　　故人坟树立秋风，伯道无儿迹便空。
<br>
<br>　　重到笙歌分散地，隔江吹笛月明中。
<br>
<br>　　卷477_17  「再至长安」李涉
<br>
<br>　　十年谪宦鬼方人，三遇鸿恩始到秦。
<br>
<br>　　今日九衢骑马望，却疑浑是刹那身。
<br>
<br>　　卷477_18  「赠道器法师」李涉
<br>
<br>　　冰作形容雪作眉，早知谈论两川知。
<br>
<br>　　如今不用空求佛，但把令狐宰相诗。
<br>
<br>　　卷477_19  「庐山得元侍御书」李涉
<br>
<br>　　惭君知我命龙钟，一纸书来意万重。
<br>
<br>　　正著白衣寻古寺，忽然邮递到云峰。
<br>
<br>　　卷477_20  「竹枝词」李涉
<br>
<br>　　荆门滩急水潺潺，两岸猿啼烟满山。
<br>
<br>　　渡头少年应官去，月落西陵望不还。
<br>
<br>　　巫峡云开神女祠，绿潭红树影参差。
<br>
<br>　　不劳戍口初相问，无义滩头剩别离。
<br>
<br>　　石壁千重树万重，白云斜掩碧芙蓉。
<br>
<br>　　昭君溪上年年月，偏照婵娟色最浓。
<br>
<br>　　十二峰头月欲低，空聆滩上子规啼。
<br>
<br>　　孤舟一夜东归客，泣向东风忆建溪。
<br>
<br>　　卷477_21  「京口送朱昼之淮南（一作寄赠妓人）」李涉
<br>
<br>　　两行客泪愁中落，万树山花雨后残。
<br>
<br>　　君到扬州见桃叶，为传风水渡江难。
<br>
<br>　　卷477_22  「题鹤林寺僧舍（寺在镇江）」李涉
<br>
<br>　　终日昏昏醉梦间，忽闻春尽强登山。
<br>
<br>　　因过竹院逢僧话，又得浮生半日闲。
<br>
<br>　　卷477_23  「重过文上人院」李涉
<br>
<br>　　南随越鸟北燕鸿，松月三年别远公。
<br>
<br>　　无限心中不平事，一宵清话又成空。
<br>
<br>　　卷477_24  「双峰寺得舍弟书」李涉
<br>
<br>　　暂入松门拜祖师，殷勤再读塔前碑。
<br>
<br>　　回头忽向寻阳使，太守如今是惠持。
<br>
<br>　　卷477_25  「木兰花」李涉
<br>
<br>　　碧落真人著紫衣，始堪相并木兰枝。
<br>
<br>　　今朝绕郭花看遍，尽是深村田舍儿。
<br>
<br>　　卷477_26  「过招隐寺」李涉
<br>
<br>　　每忆中林访惠持，今来正遇早春时。
<br>
<br>　　自从休去无心事，唯向高僧说便知。
<br>
<br>　　卷477_27  「酬举生许遇山居」李涉
<br>
<br>　　琉璃潭上新秋月，清净泉中智惠珠。
<br>
<br>　　不似本宗疏二教，许过云壑访潜夫。
<br>
<br>　　卷477_28  「春晚游鹤林寺寄使府诸公」李涉
<br>
<br>　　野寺寻花春已迟，背岩唯有两三枝。
<br>
<br>　　明朝携酒犹堪赏，为报春风且莫吹。
<br>
<br>　　卷477_29  「题开圣寺」李涉
<br>
<br>　　宿雨初收草木浓，群鸦飞散下堂钟。
<br>
<br>　　长廊无事僧归院，尽日门前独看松。
<br>
<br>　　卷477_30  「奉使淮南」李涉
<br>
<br>　　汉使征兵诏未休，两行旌旆接扬州。
<br>
<br>　　试上高楼望春色，一年风景尽堪愁。
<br>
<br>　　卷477_31  「登北固山亭」李涉
<br>
<br>　　海绕重山江抱城，隋家宫苑此分明。
<br>
<br>　　居人不觉三吴恨，却笑关河又战争。
<br>
<br>　　卷477_32  「秋日过员太祝林园」李涉
<br>
<br>　　望水寻山二里馀，竹林斜到地仙居。
<br>
<br>　　秋光何处堪消日，玄晏先生满架书。
<br>
<br>　　卷477_33  「题武关」李涉
<br>
<br>　　来往悲欢万里心，多从此路计浮沉。
<br>
<br>　　皆缘不得空门要，舜葬苍梧直到今。
<br>
<br>　　卷477_34  「题温泉」李涉
<br>
<br>　　能使时平四十春，开元圣主得贤臣。
<br>
<br>　　当时姚宋并燕许，尽是骊山从驾人。
<br>
<br>　　卷477_35  「经荽ü菁氖垢群公」李涉
<br>
<br>　　荽ㄋ竹十家馀，渔艇蓬门对岸居。
<br>
<br>　　大胜尘中走鞍马，与他军府判文书。
<br>
<br>　　卷477_36  「葺夷陵幽居」李涉
<br>
<br>　　负郭依山一径深，万竿如c翠沉沉。
<br>
<br>　　从来爱物多成癖，辛苦移家为竹林。
<br>
<br>　　卷477_37  「再游头陀寺」李涉
<br>
<br>　　无因暂泊鲁阳戈，白发兼愁日日多。
<br>
<br>　　只恐雪晴花便尽，数来山寺亦无他。
<br>
<br>　　卷477_38  「看射柳枝」李涉
<br>
<br>　　玉y朱弦敕赐弓，新加二斗得秋风。
<br>
<br>　　万人齐看翻金勒，百步穿杨逐箭空。
<br>
<br>　　卷477_39  「寄峡州韦郎中」李涉
<br>
<br>　　年过五十鬓如丝，不必前程更问师。
<br>
<br>　　幸得休耕乐尧化，楚山深处最相宜。
<br>
<br>　　卷477_40  「赠田玉卿」李涉
<br>
<br>　　长安里巷旧邻居，未解梳头五岁馀。
<br>
<br>　　今朝嫁得风流婿，歌舞闲时看读书。
<br>
<br>　　卷477_41  「题招隐寺即戴J旧宅」李涉
<br>
<br>　　两崖古树千般色，一井寒泉数丈冰。
<br>
<br>　　欲问前朝戴居士，野烟秋色是丘陵。
<br>
<br>　　卷477_42  「山居送僧」李涉
<br>
<br>　　失意因休便买山，白云深处寄柴关。
<br>
<br>　　若逢城邑人相问，报道花时也不闲。
<br>
<br>　　卷477_43  「过襄阳上于司空E」李涉
<br>
<br>　　方城汉水旧城池，陵谷依然世自移。
<br>
<br>　　歇马独来寻故事，逢人唯说岘山碑。
<br>
<br>　　卷477_44  「送魏简能东游二首」李涉
<br>
<br>　　献赋论兵命未通，却乘羸马出关东。
<br>
<br>　　灞陵原上重回首，十载长安似梦中。
<br>
<br>　　燕市悲歌又送君，目随征雁过寒云。
<br>
<br>　　孤亭宿处时看剑，莫使尘埃蔽斗文。
<br>
<br>　　卷477_45  「中秋夜君山台望月」李涉
<br>
<br>　　大堤花里锦江前，诗酒同游四十年。
<br>
<br>　　不料中秋最明夜，洞庭湖上见当天。
<br>
<br>　　卷477_46  「酬彭伉」李涉
<br>
<br>　　公孙阁里见君初，衣锦南归二十馀。
<br>
<br>　　莫叹屈声犹未展，同年今日在中书。
<br>
<br>　　卷477_47  「硖石遇赦」李涉
<br>
<br>　　天网初开释楚囚，残骸已废自知休。
<br>
<br>　　荷蓑不是人间事，归去沧江有钓舟。
<br>
<br>　　卷477_48  「赠龙泉洞尘上人」李涉
<br>
<br>　　八十山僧眼未昏，独寻流水到穷源。
<br>
<br>　　自言共得龙神语，拟作茅庵住洞门。
<br>
<br>　　卷477_49  「题湖台」李涉
<br>
<br>　　山有松门江有亭，不劳他处问青冥。
<br>
<br>　　有时带月床舁到，一阵风来酒尽醒。
<br>
<br>　　卷477_50  「送妻入道」李涉
<br>
<br>　　人无回意似波澜，琴有离声为一弹。
<br>
<br>　　纵使空门再相见，还如秋月水中看。
<br>
<br>　　卷477_51  「遇湖州妓宋态宜二首」李涉
<br>
<br>　　曾识云仙至小时，芙蓉头上绾青丝。
<br>
<br>　　当时惊觉高唐梦，唯有如今宋玉知。
<br>
<br>　　陵阳夜会使君筵，解语花枝出眼前。
<br>
<br>　　一从明月西沉海，不见嫦娥二十年。
<br>
<br>　　卷477_52  「逢旧二首」李涉
<br>
<br>　　碧落高高云万重，当时孤鹤去无踪。
<br>
<br>　　不期陵谷迁朝市，今日辽东特地逢。
<br>
<br>　　将作乘槎去不还，便寻云海住三山。
<br>
<br>　　不知留得支机石，却逐黄河到世间。
<br>
<br>　　卷477_53  「润州听暮角（一作晚泊润州闻角）」李涉
<br>
<br>　　江城吹角水茫茫，曲引边声怨思长。
<br>
<br>　　惊起暮天沙上雁，海门斜去两三行。
<br>
<br>　　卷477_54  「头陀寺看竹」李涉
<br>
<br>　　寺前新笋已成竿，策马重来独自看。
<br>
<br>　　可惜班皮空满地，无人解取作头冠。
<br>
<br>　　卷477_55  「奉使京西」李涉
<br>
<br>　　卢龙已复两河平，烽火楼边处处耕。
<br>
<br>　　何事书生走羸马，原州城下又添兵。
<br>
<br>　　卷477_56  「题连云堡」李涉
<br>
<br>　　由来天地有关扃，断壑连山接杳冥。
<br>
<br>　　一出纵知边上事，满朝谁信语堪听。
<br>
<br>　　卷477_57  「再宿武关（一作从秦城回再题武关）」李涉
<br>
<br>　　远别秦城万里游，乱山高下出商州。
<br>
<br>　　关门不锁寒溪水，一夜潺送客愁。
<br>
<br>　　卷477_58  「长安闷作」李涉
<br>
<br>　　宵分独坐到天明，又策羸骖信脚行。
<br>
<br>　　每日除书空满纸，不曾闻有介推名。
<br>
<br>　　卷477_59  「和尚书舅见寄」李涉
<br>
<br>　　欲随流水去幽栖，喜伴归云入虎溪。
<br>
<br>　　深谢陈蕃怜寂寞，远飞芳字警沉迷。
<br>
<br>　　卷477_60  「送王六觐巢县叔父二首」李涉
<br>
<br>　　巢岸南分战鸟山，水云程尽到东关。
<br>
<br>　　弦歌自是君家事，莫怪今来一邑闲。
<br>
<br>　　长忆山阴旧会时，王家兄弟尽相随。
<br>
<br>　　老来放逐潇湘路，泪滴秋风引献之。
<br>
<br>　　卷477_61  「偶怀」李涉
<br>
<br>　　转知名宦是悠悠，分付空源始到头。
<br>
<br>　　待送妻儿下山了，便随云水一生休。
<br>
<br>　　卷477_62  「秋夜题夷陵水馆」李涉
<br>
<br>　　凝碧初高海气秋，桂轮斜落到江楼。
<br>
<br>　　三更浦上巴歌歇，山影沉沉水不流。
<br>
<br>　　卷477_63  「与梧州刘中丞」李涉
<br>
<br>　　三代卢龙将相家，五分符竹到天涯。
<br>
<br>　　瘴山江上重相见，醉里同看豆蔻花。
<br>
<br>　　卷477_64  「听多美唱歌」李涉
<br>
<br>　　黄莺慢转引秋蝉，冲断行云直入天。
<br>
<br>　　一曲梁州听初了，为君别唱想夫怜。
<br>
<br>　　卷477_65  「题涧饮寺」李涉
<br>
<br>　　百年如梦竟何成，白发重来此地行。
<br>
<br>　　还似萧郎许玄度，再看庭石悟前生。
<br>
<br>　　卷477_66  「题苏仙宅枯松」李涉
<br>
<br>　　几年苍翠在仙家，一旦枝枯类海槎。
<br>
<br>　　不如酸涩棠梨树，却占高城独放花。
<br>
<br>　　卷477_67  「山居」李涉
<br>
<br>　　一从身世两相遗，往往关门到午时。
<br>
<br>　　想得俗流应大笑，不知年老识便宜。
<br>
<br>　　卷477_68  「听邻女吟」李涉
<br>
<br>　　含情遥夜几人知，闲咏风流小谢诗。
<br>
<br>　　还似霓旌下烟露，月边吹落上清词。
<br>
<br>　　卷477_69  「题宇文秀才樱桃」李涉
<br>
<br>　　风光莫占少年家，白发殷勤最恋花。
<br>
<br>　　今日颠狂任君笑，趁愁得醉眼麻茶。
<br>
<br>　　卷477_70  「汉上偶题」李涉
<br>
<br>　　谪仙唐世游兹郡，花下听歌醉眼迷。
<br>
<br>　　今日汉江烟树尽，更无人唱白铜L.
<br>
<br>　　卷477_71  「送杨敬之y湖南」李涉
<br>
<br>　　久嗟尘匣掩青萍，见说除书试一听。
<br>
<br>　　闻君却作长沙傅，便逐秋风过洞庭。
<br>
<br>　　卷477_72  「送孙尧夫赴举」李涉
<br>
<br>　　自说轩皇息战威，万方无复事戎衣。
<br>
<br>　　却教孙子藏兵法，空把文章向礼闱。
<br>
<br>　　卷477_73  「题水月台」李涉
<br>
<br>　　平流白日无人爱，桥上闲行若个知。
<br>
<br>　　水似晴天天似水，两重星点碧琉璃。
<br>
<br>　　卷477_74  「早春霁后发头陀寺寄院中」李涉
<br>
<br>　　红楼金刹倚晴冈，雨雪初收望汉阳。
<br>
<br>　　草檄可中能有暇，迎春一醉也无妨。
<br>
<br>　　卷477_75  「哭田布」李涉
<br>
<br>　　魏师临阵却抽营，谁管豺狼作信兵。
<br>
<br>　　纵使将军能伏剑，何人岛上哭田横。
<br>
<br>　　卷477_76  「黄葵花」李涉
<br>
<br>　　此花莫遣俗人看，新染鹅黄色未乾。
<br>
<br>　　好逐秋风上天去，紫阳宫女要头冠。
<br>
<br>　　卷477_77  「别南溪二首」李涉
<br>
<br>　　如云不厌苍梧远，似雁逢春又北飞。
<br>
<br>　　唯有隐山溪上月，年年相望两依依。
<br>
<br>　　常叹春泉去不回，我今此去更难来。
<br>
<br>　　欲知别后留情处，手种岩花次第开。
<br>
<br>　　卷477_78  「井栏砂宿遇夜客」李涉
<br>
<br>　　暮雨萧萧江上村，绿林豪客夜知闻。
<br>
<br>　　他时不用逃名姓，世上如今半是君。
<br>
<br>　　卷477_79  「谢王连州送海阳图」李涉
<br>
<br>　　谢家为郡实风流，画得青山寄楚囚。
<br>
<br>　　惊起草堂寒气晚，海阳潮水到床头。
<br>
<br>　　卷477_80  「再谪夷陵题长乐寺」李涉
<br>
<br>　　当时谪宦向夷陵，愿得身闲便作僧。
<br>
<br>　　谁知渐渐因缘重，羞见长燃一盏灯。
<br>
<br>　　卷477_81  「谴谪康州先寄弟渤」李涉
<br>
<br>　　唯将直道信苍苍，可料无名抵宪章。
<br>
<br>　　阴骘却应先有谓，已交鸿雁早随阳。
<br>
<br>　　卷477_82  「赠廖道士」李涉
<br>
<br>　　膏已明煎信矣哉，二年人世不归来。
<br>
<br>　　庭前为报仙桃树，今岁花时好好开。
<br>
<br>　　卷477_83  「山花」李涉
<br>
<br>　　六出花开赤玉盘，当中红湿耐春寒。
<br>
<br>　　长安若在五侯宅，谁肯将钱买牡丹。
<br>
<br>　　卷477_84  「听歌」李涉
<br>
<br>　　飒飒先飞梁上尘，朱唇不动翠眉颦。
<br>
<br>　　愿得春风吹更远，直教愁杀满城人。
<br>
<br>　　卷477_85  「送颜觉赴举」李涉
<br>
<br>　　颜子将才应四科，料量时辈更谁过。
<br>
<br>　　居然一片荆山玉，可怕无人是卞和。
<br>
<br>　　卷477_86  「题五松驿」李涉
<br>
<br>　　云木苍苍数万株，此中言命的应无。
<br>
<br>　　人生不得如松树，却遇秦封作大夫。
<br>
<br>　　卷477_87  「湘妃庙」李涉
<br>
<br>　　斑竹林边有古祠，鸟啼花发尽堪悲。
<br>
<br>　　当时惆怅同今日，南北行人可得知。
<br>
<br>　　卷477_88  「赠长安小主人」李涉
<br>
<br>　　上清真子玉童颜，花态娇羞月思闲。
<br>
<br>　　仙路迷人应有术，桃源不必在深山。
<br>
<br>　　卷477_89  「州词献高尚书三首」李涉
<br>
<br>　　单于都护再分疆，西引双旌出帝乡。
<br>
<br>　　朝日诏书添战马，即闻千骑取河湟。
<br>
<br>　　将家难立是威声，不见多传卫霍名。
<br>
<br>　　一自元和平蜀后，马头行处即长城。
<br>
<br>　　朔方忠义旧来闻，尽是城父子军。
<br>
<br>　　今日兵符归上将，旄头不用更妖氛。
<br>
<br>　　卷477_90  「游西林寺」李涉
<br>
<br>　　十地初心在此身，水能生月即离尘。
<br>
<br>　　如今再结林中社，可羡当年会里人。
<br>
<br>　　卷477_91  「题白鹿兰若」李涉
<br>
<br>　　只去都门十里强，竹阴流水绕回廊。
<br>
<br>　　满城车马皆知有，每唤同游尽道忙。
<br>
<br>　　卷477_92  「寄赵准乞湘川山居」李涉
<br>
<br>　　闲说班超有旧居，山横水曲占商於。
<br>
<br>　　知君不用溪石，乞取终年独钓鱼。
<br>
<br>　　卷477_93  「晓过函谷关」李涉
<br>
<br>　　因韩为赵两游秦，十月冰霜渡孟津。
<br>
<br>　　纵使鸡鸣遇关吏，不知余也是何人。
<br>
<br>　　卷477_94  「奉和九弟渤见寄绝句」李涉
<br>
<br>　　忽启新缄吟近诗，诗中韵出碧云词。
<br>
<br>　　且喜陟冈愁已散，登舟只恨渡江迟。
<br>
<br>　　卷477_95  「赠友人孩子」李涉
<br>
<br>　　骊龙颔下亦生珠，便与人间众宝殊。
<br>
<br>　　他时若要追风日，须得君家万里驹。
<br>
<br>　　卷477_96  「奉宣慰使鱼十四郎」李涉
<br>
<br>　　年才二十众知名，孤鹤仪容彻骨清。
<br>
<br>　　口传天语来人世，却逐祥云上玉京。
<br>
<br>　　卷477_97  「题善光寺」李涉
<br>
<br>　　云门天竺旧姻缘，临老移家住玉泉。
<br>
<br>　　早到可中菽纤拢免得翻经住几年。
<br>
<br>　　卷477_98  「题宣化寺道光上人居」李涉
<br>
<br>　　二十年前不系身，草堂曾与雪为邻。
<br>
<br>　　常思和尚当时语，衣钵留将与此人。
<br>
<br>　　卷477_99  「柳枝词」李涉
<br>
<br>　　锦池江上柳垂桥，风引蝉声送寂寥。
<br>
<br>　　不必如丝千万缕，只禁离恨两三条。
<br>
<br>　　卷477_100  「竹枝词」李涉
<br>
<br>　　十二山晴花尽开，楚宫双阙对阳台。
<br>
<br>　　细腰争舞君沉醉，白日秦兵天下来。
<br>
<br>　　卷477_101  「竹里」李涉
<br>
<br>　　竹里编茅倚石根，竹茎疏处见前村。
<br>
<br>　　闲眠尽日无人到，自有春风为扫门。
<br>
<br>　　卷477_102  「失题」李涉
<br>
<br>　　华表千年一鹤归，丹砂为顶雪为衣。
<br>
<br>　　泠泠仙语人听尽，却向五云翻翅飞。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
