<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百二十三</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百二十三
<br>
<br>　　卷523_1  「怀钟陵旧游四首」杜牧
<br>
<br>　　一谒征南最少年，虞卿双璧截肪鲜。歌谣千里春长暖，
<br>
<br>　　丝管高台月正圆。玉帐军筹罗俊彦，绛帷环立神仙。
<br>
<br>　　陆公馀德机云在，如我酬恩合执鞭。
<br>
<br>　　滕阁中春绮席开，柘枝蛮鼓殷晴雷。垂楼万幕青云合，
<br>
<br>　　破浪千帆阵马来。未掘双龙牛斗气，高悬一榻栋梁材。
<br>
<br>　　连巴控越知何事，珠翠沉檀处处堆。
<br>
<br>　　十顷平湖堤柳合，岸秋兰芷绿纤纤。一声明月采莲女，
<br>
<br>　　四面朱楼卷画帘。白鹭烟分光的的，微涟风定翠vz々。
<br>
<br>　　斜辉更落西山影，千步虹桥气象兼。
<br>
<br>　　控压平江十万家，秋来江静镜新磨。城头晚鼓雷霆后，
<br>
<br>　　桥上游人笑语多。日落汀痕千里色，月当楼午一声歌。
<br>
<br>　　昔年行乐桃畔，醉与龙沙拣蜀罗。
<br>
<br>　　卷523_43  「台城曲二首」杜牧
<br>
<br>　　整整复斜斜，随旗簇晚沙。门外韩擒虎，楼头张丽华。
<br>
<br>　　谁怜容足地，却羡井中蛙。
<br>
<br>　　王颁兵势急，鼓下坐蛮奴。潋滟倪塘水，叉牙出骨须。
<br>
<br>　　干芦一炬火，回首是平芜。
<br>
<br>　　卷523_44  「江上雨寄崔碣」杜牧
<br>
<br>　　春半平江雨，圆文破蜀罗。声眠篷底客，寒湿钓来蓑。
<br>
<br>　　暗澹遮山远，空髦柳多。此时怀旧恨，相望意如何。
<br>
<br>　　卷523_45  「罢钟陵幕吏十三年，来泊湓浦，感旧为诗」杜牧
<br>
<br>　　青梅雨中熟，樯倚酒旗边。故国残春梦，孤舟一褐眠。
<br>
<br>　　摇摇远堤柳，暗暗十程烟。南奏钟陵道，无因似昔年。
<br>
<br>　　卷523_46  「商山麻涧」杜牧
<br>
<br>　　云光岚彩四面合，柔柔垂柳十馀家。雉飞鹿过芳草远，
<br>
<br>　　牛巷鸡埘春日斜。秀眉老父对樽酒，`袖女儿簪野花。
<br>
<br>　　征车自念尘土计，惆怅溪边书细沙。
<br>
<br>　　卷523_47  「商山富水驿（驿本名与阳谏议同姓名，因此改为富水驿）」杜牧
<br>
<br>　　益戆由来未觉贤，终须南去吊湘川。当时物议朱云小，
<br>
<br>　　后代声华白日悬。邪佞每思当面唾，清贫长欠一杯钱。
<br>
<br>　　驿名不合轻移改，留警朝天者惕然。
<br>
<br>　　卷523_48  「丹水」杜牧
<br>
<br>　　何事苦萦回，离肠不自裁。恨身随梦去，春态逐云来。
<br>
<br>　　沈定蓝光彻，喧盘粉浪开。翠岩三百尺，谁作子陵台。
<br>
<br>　　卷523_49  「题武关」杜牧
<br>
<br>　　碧溪留我武关东，一笑怀王迹自穷。郑袖娇娆酣似醉，
<br>
<br>　　屈原憔悴去如蓬。山墙谷堑依然在，弱吐强吞尽已空。
<br>
<br>　　今日圣神家四海，戍旗长卷夕阳中。
<br>
<br>　　卷523_50  「除官赴阙商山道中绝句」杜牧
<br>
<br>　　水叠鸣珂树如帐，长杨春殿九门珂。
<br>
<br>　　我来惆怅不自决，欲去欲住终如何。
<br>
<br>　　卷523_51  「汉江」杜牧
<br>
<br>　　溶溶漾漾白鸥飞，绿净春深好染衣。
<br>
<br>　　南去北来人自老，夕阳长送钓船归。
<br>
<br>　　卷523_52  「襄阳雪夜感怀」杜牧
<br>
<br>　　往事起独念，飘然自不胜。前滩急夜响，密雪映寒灯。
<br>
<br>　　的的三年梦，迢迢一线K.明朝楚山上，莫上最高层。
<br>
<br>　　卷523_53  「咏歌圣德，远怀天宝，因题关亭长句四韵」杜牧
<br>
<br>　　圣敬文思业太平，海寰天下唱歌行。秋来气势洪河壮，
<br>
<br>　　霜后精神泰华狞，广德者强朝万国，用贤无敌是长城。
<br>
<br>　　君王若悟治安论，安史何人敢弄兵。
<br>
<br>　　卷523_54  「途中作」杜牧
<br>
<br>　　绿树南阳道，千峰势远随。碧溪风澹态，芳树雨馀姿。
<br>
<br>　　野渡云初暖，征人袖半垂。残花不足醉，行乐是何时。
<br>
<br>　　卷523_55  「重到襄阳，哭亡友韦寿朋（一作重宿襄州哭韦楚老拾遗）」杜牧
<br>
<br>　　故人坟树立秋风，伯道无儿迹更空。
<br>
<br>　　重到笙歌分散地，隔江吹笛月明中。
<br>
<br>　　卷523_56  「赤壁（一作李商隐诗）」杜牧
<br>
<br>　　折戟沈沙铁未销，自将磨洗认前朝。
<br>
<br>　　东风不与周郎便，铜雀春深锁二乔。
<br>
<br>　　卷523_57  「云梦泽」杜牧
<br>
<br>　　日旗龙旆想飘扬，一索功高缚楚王。
<br>
<br>　　直是超然五湖客，未如终始郭汾阳。
<br>
<br>　　卷523_58  「除官行至昭应，闻友人出官因寄」杜牧
<br>
<br>　　贱子来千里，明公去一麾。可能休涕泪，岂独感恩知。
<br>
<br>　　草木穷秋后，山川落照时。如何望故国，驱马却迟迟。
<br>
<br>　　卷523_59  「寄浙东韩八评事」杜牧
<br>
<br>　　一笑五云溪上舟，跳丸日月十经秋。鬓衰酒减欲谁泥，
<br>
<br>　　迹辱魂惭好自尤。梦寐几回迷蛱蝶，文章应解伴牢愁。
<br>
<br>　　无穷尘土无聊事，不得清言解不休。
<br>
<br>　　卷523_60  「泊秦淮」杜牧
<br>
<br>　　烟笼寒水月笼沙，夜泊秦淮近酒家。
<br>
<br>　　商女不知亡国恨，隔江犹唱后庭花。
<br>
<br>　　卷523_61  「秋浦途中」杜牧
<br>
<br>　　萧萧山路穷秋雨，淅淅溪风一岸蒲。
<br>
<br>　　为问寒沙新到雁，来时还下杜陵无。
<br>
<br>　　卷523_62  「题桃花夫人（即息夫人）庙」杜牧
<br>
<br>　　细腰宫里露桃新，脉脉无言度几春。
<br>
<br>　　至竟息亡缘底事，可怜金谷坠楼人。
<br>
<br>　　卷523_63  「初春有感，寄歙州邢员外」杜牧
<br>
<br>　　雪涨前溪水，啼声已绕滩。梅衰未减态，春嫩不禁寒。
<br>
<br>　　迹去梦一觉，年来事百般。闻君亦多感，何处倚阑干。
<br>
<br>　　卷523_64  「书怀寄中朝往还」杜牧
<br>
<br>　　平生自许少尘埃，为吏尘中势自回。朱绂久惭官借与，
<br>
<br>　　白题还叹老将来。须知世路难轻进，岂是君门不大开。
<br>
<br>　　霄汉几多同学伴，可怜头角尽卿材。
<br>
<br>　　卷523_65  「寄崔钧」杜牧
<br>
<br>　　缄书报子玉，为我谢平津。自愧扫门士，谁为乞火人。
<br>
<br>　　词臣陪羽猎，战将骋骐。两地差池恨，江汀醉送君。
<br>
<br>　　卷523_66  「初春雨中舟次和州横江裴使君见迎李赵二秀才…许浑先辈」杜牧
<br>
<br>　　芳草渡头微雨时，万株杨柳拂波垂。蒲根水暖雁初浴，
<br>
<br>　　梅径香寒蜂未知。辞客倚风吟暗淡，使君回马湿旌旗。
<br>
<br>　　江南仲蔚多情调，怅望春阴几首诗。
<br>
<br>　　卷523_67  「和州绝句」杜牧
<br>
<br>　　江湖醉渡十年春，牛渚山边六问津。
<br>
<br>　　历阳前事知何实，高位纷纷见陷人。
<br>
<br>　　卷523_68  「题乌江亭」杜牧
<br>
<br>　　胜败兵家事不期，包羞忍耻是男儿。
<br>
<br>　　江东子弟多才俊，卷土重来未可知。
<br>
<br>　　卷523_69  「题横江馆」杜牧
<br>
<br>　　孙家兄弟晋龙骧，驰骋功名业帝王。
<br>
<br>　　至竟江山谁是主，苔矶空属钓鱼郎。
<br>
<br>　　卷523_70  「寄澧州张舍人笛」杜牧
<br>
<br>　　发匀肉好生春岭，截玉钻星寄使君。檀的染时痕半月，
<br>
<br>　　落梅飘处响穿云。楼中威凤倾冠听，沙上惊鸿掠水分。
<br>
<br>　　遥想紫泥封诏罢，夜深应隔禁墙闻。
<br>
<br>　　卷523_71  「寄扬州韩绰判官」杜牧
<br>
<br>　　青山隐隐水迢迢，秋尽江南草木凋。
<br>
<br>　　二十四桥明月夜，玉人何处教吹箫。
<br>
<br>　　卷523_72  「送李群玉赴举」杜牧
<br>
<br>　　故人别来面如雪，一榻拂云秋影中。
<br>
<br>　　玉白花红三百首，五陵谁唱与春风。
<br>
<br>　　卷523_73  「送薛种游湖南」杜牧
<br>
<br>　　贾傅松醪酒，秋来美更香。怜君片云思，一去绕潇湘。
<br>
<br>　　卷523_74  「题寿安县甘棠馆御沟」杜牧
<br>
<br>　　一渠东注芳华苑，苑锁池塘百岁空。
<br>
<br>　　水殿半倾蟾口涩，为谁流下蓼花中。
<br>
<br>　　卷523_75  「汴河怀古」杜牧
<br>
<br>　　锦缆龙舟隋炀帝，平台复道汉梁王。
<br>
<br>　　游人闲起前朝念，折柳孤吟断杀肠。
<br>
<br>　　卷523_76  「汴河阻冻」杜牧
<br>
<br>　　千里长河初冻时，玉珂瑶响参差。
<br>
<br>　　浮生却似冰底水，日夜东流人不知。
<br>
<br>　　卷523_77  「酬张祜处士见寄长句四韵」杜牧
<br>
<br>　　七子论诗谁似公，曹刘须在指挥中。荐衡昔日知文举，
<br>
<br>　　乞火无人作蒯通。北极楼台长挂梦，西江波浪远吞空。
<br>
<br>　　可怜故国三千里，虚唱歌词满六宫。
<br>
<br>　　卷523_78  「寄宣州郑谏议」杜牧
<br>
<br>　　大夫官重醉江东，潇洒名儒振古风。文石陛前辞圣主。
<br>
<br>　　碧云天外作冥鸿。五言宁谢颜光禄，百岁须齐卫武公。
<br>
<br>　　再拜宜同丈人行，过庭交分有无同。
<br>
<br>　　卷523_79  「题元处士高亭（宣州）」杜牧
<br>
<br>　　水接西江天外声，小斋松影拂云平。
<br>
<br>　　何人教我吹长笛，与倚春风弄月明。
<br>
<br>　　卷523_80  「郑协律」杜牧
<br>
<br>　　广文遗韵留樗散，鸡犬图书共一船。
<br>
<br>　　自说江湖不归事，阻风中酒过年年。
<br>
<br>　　卷523_81  「和野人殷潜之题筹笔驿十四韵」杜牧
<br>
<br>　　三吴裂婺女，九锡狱孤儿。霸主业未半，本朝心是谁。
<br>
<br>　　永安宫受诏，筹笔驿沉思。画地乾坤在，濡毫胜负知。
<br>
<br>　　艰难同草创，得失计毫厘。寂默经千虑，分明浑一期。
<br>
<br>　　川流萦智思，山耸助扶持。慷慨匡时略，从容问罪师。
<br>
<br>　　褒中秋鼓角，渭曲晚旌旗。仗义悬无敌，鸣攻故有辞。
<br>
<br>　　若非天夺去，岂复虑能支。子夜星才落，鸿毛鼎便移。
<br>
<br>　　邮亭世自换，白日事长垂。何处躬耕者，犹题殄瘁诗。
<br>
<br>　　卷523_82  「重题绝句一首」杜牧
<br>
<br>　　邮亭寄人世，人世寄邮亭。何如自筹度，鸿路有冥冥。
<br>
<br>　　卷523_83  「送陆蠢芍衅官东归」杜牧
<br>
<br>　　少微星动照春云，魏阙衡门路自分。
<br>
<br>　　倏去忽来应有意，世间尘土谩疑君。
<br>
<br>　　卷523_84  「寄珉笛与宇文舍人」杜牧
<br>
<br>　　调高银字声还侧，物比柯亭韵校奇。
<br>
<br>　　寄与玉人天上去，桓将军见不教吹。
<br>
<br>　　卷523_85  「寄内兄和州崔员外十二韵」杜牧
<br>
<br>　　历阳崔太守，何日不含情。恩义同钟李，埙篪实弟兄。
<br>
<br>　　光尘能混合，擘画最分明。台阁仁贤誉，闺门孝友声。
<br>
<br>　　西方像教毁，南海绣衣行。金橐宁回顾，珠簟肯一枨。
<br>
<br>　　只宜裁密诏，何自取专城。进退无非道，徊翔必有名。
<br>
<br>　　好风初婉软，离思苦萦盈。金马旧游贵，桐庐春水生。
<br>
<br>　　雨侵寒牖梦，梅引冻醪倾。共祝中兴主，高歌唱太平。
<br>
<br>　　卷523_86  「遣兴」杜牧
<br>
<br>　　镜弄白髭须，如何作老夫。浮生长勿勿，儿小且呜呜。
<br>
<br>　　忍过事堪喜，泰来忧胜无。治平心径熟，不遣有穷途。
<br>
<br>　　卷523_87  「早秋」杜牧
<br>
<br>　　疏雨洗空旷，秋标惊意新。大热去酷吏，清风来故人。
<br>
<br>　　尊酒酌未酌，晚花共埂ｎ秤与缕雪，谁觉老陈陈。
<br>
<br>　　卷523_88  「秋思」杜牧
<br>
<br>　　热去解钳K，飘萧秋半时。微雨池塘见，好风襟袖知。
<br>
<br>　　发短梳未足，枕凉闲且欹。平生分过此，何事不参差。
<br>
<br>　　卷523_89  「途中一绝」杜牧
<br>
<br>　　镜中丝发悲来惯，衣上尘痕拂渐难。
<br>
<br>　　惆怅江湖钓竿手，却遮西日向长安。
<br>
<br>　　卷523_90  「春尽途中」杜牧
<br>
<br>　　田园不事来游宦，故国谁教尔别离。
<br>
<br>　　独倚关亭还把酒，一年春尽送春诗。
<br>
<br>　　卷523_91  「题村舍」杜牧
<br>
<br>　　三树稚桑春未到，扶床乳女午啼饥。
<br>
<br>　　潜销暗铄归何处，万指侯家自不知。
<br>
<br>　　卷523_92  「代人寄远六言二首」杜牧
<br>
<br>　　河桥酒旆风软，候馆梅花雪娇。
<br>
<br>　　宛陵楼上瞪目，我郎何处情饶。
<br>
<br>　　绣领任垂蓬髻，丁香闲结春梢。
<br>
<br>　　剩肯新年归否，江南绿草迢迢。
<br>
<br>　　卷523_93  「闺情」杜牧
<br>
<br>　　娟娟却月眉，新鬓学鸦飞。暗砌匀檀粉，晴窗画夹衣。
<br>
<br>　　袖红垂寂寞，眉黛敛衣稀。还向长陵去，今宵归不归。
<br>
<br>　　卷523_94  「旧游」杜牧
<br>
<br>　　闲吟芍药诗，惆望久姑肌Ｅ雾砘仨远，纤衫整髻迟。
<br>
<br>　　重寻春昼梦，笑把浅花枝。小市长陵住，非郎谁得知。
<br>
<br>　　卷523_95  「寄远」杜牧
<br>
<br>　　只影随惊雁，单栖锁画笼。向春罗袖薄，谁念舞台风。
<br>
<br>　　卷523_96  「帘」杜牧
<br>
<br>　　徒云逢剪削，岂谓见偏装。凤节轻雕日，鸾花薄饰香。
<br>
<br>　　问屏何屈曲，怜帐解周防。下渍金阶露，斜分碧瓦霜。
<br>
<br>　　沈沈伴春梦，寂寂侍华堂。谁见昭阳殿，真珠十二行。
<br>
<br>　　卷523_97  「寄题甘露寺北轩」杜牧
<br>
<br>　　曾向蓬莱宫里行，北轩阑槛最留情。孤高堪弄桓伊笛，
<br>
<br>　　缥缈宜闻子晋笙。天接海门秋水色，烟笼隋苑暮钟声。
<br>
<br>　　他年会著荷衣去，不向山僧说姓名。
<br>
<br>　　卷523_98  「题青云馆」杜牧
<br>
<br>　　虬蟠千仞剧羊肠，天府由来百二强。四皓有芝轻汉祖，
<br>
<br>　　张仪无地与怀王。云连帐影萝阴合，枕绕泉声客梦凉。
<br>
<br>　　深处会容高尚者，水苗三顷百株桑。
<br>
<br>　　卷523_99  「正初奉酬歙州刺史邢群」杜牧
<br>
<br>　　翠岩千尺倚溪斜，曾得严光作钓家。越嶂远分丁字水，
<br>
<br>　　腊梅迟见二年花。明时刀尺君须用，幽处田园我有涯。
<br>
<br>　　一壑风烟阳羡里，解龟休去路非赊。
<br>
<br>　　卷523_100  「江上偶见绝句」杜牧
<br>
<br>　　楚江寒食橘花时，野渡临风驻彩旗。
<br>
<br>　　草色连云人去住，水纹如e燕差池。
<br>
<br>　　卷523_101  「题木兰庙」杜牧
<br>
<br>　　弯弓征战作男儿，梦里曾经与画眉。
<br>
<br>　　几度思归还把酒，拂云堆上祝明妃。
<br>
<br>　　卷523_102  「入商山」杜牧
<br>
<br>　　早入商山百里云，蓝溪桥下水声分。
<br>
<br>　　流水旧声人旧耳，此回呜咽不堪闻。
<br>
<br>　　卷523_103  「偶题」杜牧
<br>
<br>　　甘罗昔作秦丞相，子政曾为汉辇郎。
<br>
<br>　　千载更逢王侍读，当时还道有文章。
<br>
<br>　　卷523_104  「送卢秀才一绝」杜牧
<br>
<br>　　春濑与烟远，送君孤棹开。潺如不改，愁更钓鱼来。
<br>
<br>　　卷523_105  「醉题」杜牧
<br>
<br>　　金镊洗霜鬓，银觥敌露桃。醉头扶不起，三丈日还高。
<br>
<br>　　卷523_106  「题商山四皓庙一绝」杜牧
<br>
<br>　　吕氏强梁嗣子柔，我于天性岂恩雠。
<br>
<br>　　南军不袒左边袖，四老安刘是灭刘。
<br>
<br>　　卷523_107  「送隐者一绝」杜牧
<br>
<br>　　无媒径路草萧萧，自古云林远市朝。
<br>
<br>　　公道世间唯白发，贵人头上不曾饶。
<br>
<br>　　卷523_108  「题张处士山庄一绝」杜牧
<br>
<br>　　好鸟疑敲磬，风蝉认轧筝。修篁与嘉树，偏倚半岩生。
<br>
<br>　　卷523_109  「有怀重送斛斯判官」杜牧
<br>
<br>　　苍苍烟月满川亭，我有劳歌一为听。
<br>
<br>　　将取离魂随白骑，三台星里拜文星。
<br>
<br>　　卷523_110  「赠别二首」杜牧
<br>
<br>　　娉娉十三馀，豆蔻梢头二月初。
<br>
<br>　　春风十里扬州路，卷上珠帘总不如。
<br>
<br>　　多情却似总无情，唯觉尊前笑不成。
<br>
<br>　　蜡烛有心还惜别，替人垂泪到天明。
<br>
<br>　　卷523_111  「寄远」杜牧
<br>
<br>　　前山极远碧云合，清夜一声白雪微。
<br>
<br>　　欲寄相思千里月，溪边残照雨霏霏。
<br>
<br>　　卷523_112  「少年行」杜牧
<br>
<br>　　官为骏马监，职帅羽林儿。两绶藏不见，落花何处期。
<br>
<br>　　猎敲白玉镫，怒袖紫金锤。田窦长留醉，苏辛曲让岐。
<br>
<br>　　豪持出塞节，笑别远山眉。捷报云台贺，公卿拜寿卮。
<br>
<br>　　卷523_113  「盆池」杜牧
<br>
<br>　　凿破苍苔地，偷他一片天。白云生镜里，明月落阶前。
<br>
<br>　　卷523_114  「有寄」杜牧
<br>
<br>　　云阔烟深树，江澄水浴秋。美人何处在，明月万山头。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
