<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百三十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百三十六
<br>
<br>　　卷136_1  「述韦昭应画犀牛」储光羲
<br>
<br>　　遐方献文犀，万里随南金。大邦柔远人，以之居山林。
<br>
<br>　　食棘无秋冬，绝流无浅深。双角前崭崭，三蹄下。
<br>
<br>　　朝贤壮其容，未能辨其音。有我衰鸟郎，新邑长鸣琴。
<br>
<br>　　陛阁飞嘉声，丘甸盈仁心。闲居命国工，作绘北堂阴。
<br>
<br>　　眈眈若有神，庶比来仪禽。昔有舞天庭，为君奏龙吟。
<br>
<br>　　卷136_2  「献王威仪」储光羲
<br>
<br>　　入与真主言，有骑天马来。但有华清宫，不用神明台。
<br>
<br>　　肃肃长自闲，门静无人开。
<br>
<br>　　卷136_3  「野田黄雀行」储光羲
<br>
<br>　　啧啧野田雀，不知躯体微。闲穿深蒿里，争食复争飞。
<br>
<br>　　穷老一颓舍，枣多桑树稀。无枣犹可食，无桑何以衣。
<br>
<br>　　萧条空仓暮，相引时来归。斜路岂不捷，渚田岂不肥。
<br>
<br>　　水长路且坏，恻恻与心违。
<br>
<br>　　卷136_4  「樵父词」储光羲
<br>
<br>　　山北饶朽木，山南多枯枝。枯枝作采薪，爨室私自知。
<br>
<br>　　诘朝砺斧寻，视暮行歌归。先雪隐薜荔，迎暄卧茅茨。
<br>
<br>　　清涧日濯足，乔木时曝衣。终年登险阻，不复忧安危。
<br>
<br>　　荡漾与神游，莫知是与非。
<br>
<br>　　卷136_5  「渔父词」储光羲
<br>
<br>　　泽鱼好鸣水，溪鱼好上流。渔梁不得意，下渚潜垂钩。
<br>
<br>　　乱荇时碍楫，新芦复隐舟。静言念终始，安坐看沉浮。
<br>
<br>　　素发随风扬，远心与云游。逆浪还极浦，信潮下沧洲。
<br>
<br>　　非为徇形役，所乐在行休。
<br>
<br>　　卷136_6  「牧童词」储光羲
<br>
<br>　　不言牧田远，不道牧陂深。所念牛驯扰，不乱牧童心。
<br>
<br>　　圆笠覆我首，长蓑披我襟。方将忧暑雨，亦以惧寒阴。
<br>
<br>　　大牛隐层坂，小牛穿近林。同类相鼓舞，触物成讴吟。
<br>
<br>　　取乐须臾间，宁问声与音。
<br>
<br>　　卷136_7  「采莲词」储光羲
<br>
<br>　　浅渚荇花繁，深潭菱叶疏。独往方自得，耻邀淇上姝。
<br>
<br>　　广江无术阡，大泽绝方隅。浪中海童语，流下鲛人居。
<br>
<br>　　春雁时隐舟，新萍复满湖。采采乘日暮，不思贤与愚。
<br>
<br>　　卷136_8  「采菱词」储光羲
<br>
<br>　　浊水菱叶肥，清水菱叶鲜。义不游浊水，志士多苦言。
<br>
<br>　　潮没具区薮，潦深云梦田。朝随北风去，暮逐南风旋。
<br>
<br>　　浦口多渔家，相与邀我船。饭稻以终日，羹莼将永年。
<br>
<br>　　方冬水物穷，又欲休山樊。尽室相随从，所贵无忧患。
<br>
<br>　　卷136_9  「射雉词」储光羲
<br>
<br>　　曝暄理新翳，迎春射鸣雉。原田遥一色，皋陆旷千里。
<br>
<br>　　遥闻咿喔声，时见双飞起。幂zx疏蒿下，松畲岳铩
<br>
<br>　　顾敌已忘生，争雄方决死。仁心贵勇义，岂能复伤此。
<br>
<br>　　超遥下故墟，迢递回高。大夫昔何苦，取笑欢妻子。
<br>
<br>　　卷136_27  「猛虎词」储光羲
<br>
<br>　　寒亦不忧雪，饥亦不食人。人肉岂不甘，所恶伤明神。
<br>
<br>　　太室为我宅，孟门为我邻。百兽为我膳，五龙为我宾。
<br>
<br>　　蒙马一何威，浮江一以仁。彩章耀朝日，爪牙雄武臣。
<br>
<br>　　高云逐气浮，厚地随声震。君能贾馀勇，日夕长相亲。
<br>
<br>　　卷136_28  「渭桥北亭作」储光羲
<br>
<br>　　停车渭阳暮，望望入秦京。不见g鸾道，如闻歌吹声。
<br>
<br>　　乡魂涉江水，客路指蒲城。独有故楼月，今来亭上明。
<br>
<br>　　卷136_29  「述华清宫五首」储光羲
<br>
<br>　　上在蓬莱宫，莫若居华清。朝朝礼玄阁，日日闻体轻。
<br>
<br>　　大圣不私己，精为群氓。
<br>
<br>　　上出蓬莱时，六龙俨齐首。长道舒羽仪，彤云映前后。
<br>
<br>　　天声殷宇宙，真气到林薮。
<br>
<br>　　昔在轩辕朝，五城十二楼。今我神泉宫，独在骊山陬。
<br>
<br>　　群方趋顺动，百辟随天游。
<br>
<br>　　正月开阳和，通门缉元化。穆穆B容归，岂为明灯夜。
<br>
<br>　　高山大风起，肃肃随龙驾。
<br>
<br>　　上林神君宫，此地即明庭。山开鸿魃，天转招摇星。
<br>
<br>　　三雪报大有，孰为非我灵。
<br>
<br>　　卷136_30  「杂咏五首。石子松」储光羲
<br>
<br>　　盘石青岩下，松生盘石中。冬春无异色，朝暮有清风。
<br>
<br>　　五鬣何人采，西山旧两童。
<br>
<br>　　卷136_31  「杂咏五首。架檐藤」储光羲
<br>
<br>　　得从轩墀下，殊胜松柏林。生枝逐架远，吐叶向门深。
<br>
<br>　　何许答君子，檐间朝暝阴。
<br>
<br>　　卷136_32  「杂咏五首。池边鹤」储光羲
<br>
<br>　　舞鹤傍池边，水清毛羽鲜。立如依岸雪，飞似向池泉。
<br>
<br>　　江海虽言旷，无如君子前。
<br>
<br>　　卷136_33  「杂咏五首。钓鱼湾」储光羲
<br>
<br>　　垂钓绿湾春，春深杏花乱。潭清疑水浅，荷动知鱼散。
<br>
<br>　　日暮待情人，维舟绿杨岸。
<br>
<br>　　卷136_34  「杂咏五首。幽人居」储光羲
<br>
<br>　　幽人下山径，去去夹青林。滑处莓苔湿，暗中萝薜深。
<br>
<br>　　春朝烟雨散，犹带浮云阴。
<br>
<br>　　卷136_35  「题太玄观」储光羲
<br>
<br>　　门外车马喧，门里宫殿清。行即翳若木，坐即吹玉笙。
<br>
<br>　　所喧既非我，真道其冥冥。
<br>
<br>　　卷136_36  「至嵩阳观，观即天皇故宅」储光羲
<br>
<br>　　真人上清室，乃在中峰前。花雾生玉井，霓裳画列仙。
<br>
<br>　　念兹宫故宇，多此地新泉。松柏有清阴，薜萝亦自妍。
<br>
<br>　　一闻步虚子，又话逍遥篇。忽若在云汉，风中意泠然。
<br>
<br>　　卷136_37  「贻韦炼师」储光羲
<br>
<br>　　精思莫知日，意静如空虚。三鸟自来去，九光遥卷舒。
<br>
<br>　　新池近天井，玉宇停云车。余亦苦山路，洗心祈道书。
<br>
<br>　　卷136_38  「霁后贻马十二巽」储光羲
<br>
<br>　　高天风雨散，清气在园林。况我夜初静，当轩鸣绿琴。
<br>
<br>　　云开北堂月，庭满南山阴。不见长裾者，空歌游子吟。
<br>
<br>　　卷136_39  「题陆山人楼」储光羲
<br>
<br>　　暮声杂初雁，夜色涵早秋。独见海中月，照君池上楼。
<br>
<br>　　山云拂高栋，天汉入云流。不惜朝光满，其如千里游。
<br>
<br>　　卷136_40  「献八舅东归」储光羲
<br>
<br>　　高位莫能舍，舍之世所贤。云车游日华，岂比龙楼前。
<br>
<br>　　寝疾乃就枕，情感唯灵仙。帝鸿思道宗，臣彭亦长年。
<br>
<br>　　天书加羽服，又许归东川。镜水涵太清，禹山朝上玄。
<br>
<br>　　诚亡真混沌，玉立方婵娟。素业作仙居，子孙当自传。
<br>
<br>　　门多松柏树，箧有逍遥篇。独往不可群，沧海成桑田。
<br>
<br>　　卷136_41  「泛茅山东溪」储光羲
<br>
<br>　　清晨登仙峰，峰远行未极。江海霁初景，草木含新色。
<br>
<br>　　而我任天和，此时聊动息。望乡白云里，发棹清溪侧。
<br>
<br>　　松柏生深山，无心自贞直。
<br>
<br>　　卷136_42  「吃茗粥作」储光羲
<br>
<br>　　当昼暑气盛，鸟雀静不飞。念君高梧阴，复解山中衣。
<br>
<br>　　数片远云度，曾不蔽炎晖。淹留膳茶粥，共我饭蕨薇。
<br>
<br>　　敝庐既不远，日暮徐徐归。
<br>
<br>　　卷136_43  「游茅山五首」储光羲
<br>
<br>　　十年别乡县，西云入皇州。此意在观国，不言空远游。
<br>
<br>　　九衢平若水，利往无轻舟。北洛反初路，东江还故丘。
<br>
<br>　　春山多秀木，碧涧尽清流。不见子桑扈，当从方外求。
<br>
<br>　　世业传儒行，行成非不荣。其如怀独善，况以闻长生。
<br>
<br>　　家近华阳洞，早年深此情。巾车云路入，理棹瑶溪行。
<br>
<br>　　天地朝光满，江山春色明。王庭有轩冕，此日方知轻。
<br>
<br>　　平生非作者，望古怀清芬。心以道为际，行将时不群。
<br>
<br>　　兹山在人境，灵贶久传闻。远势一峰出，近形千嶂分。
<br>
<br>　　冬春有茂草，朝暮多鲜云。此去亦何极，但言西日曛。
<br>
<br>　　昔贤居柱下，今我去人间。良以直心旷，兼之外视闲。
<br>
<br>　　垂纶非钓国，好学异希颜。落日登高屿，悠然望远山。
<br>
<br>　　溪流碧水去，云带清阴还。想见中林士，岩扉长不关。
<br>
<br>　　名岳征仙事，清都访道书。山门入松柏，天路涵空虚。
<br>
<br>　　南极见朝采，西潭闻夜渔。远心尚云宿，浪迹出林居。
<br>
<br>　　为己存实际，忘形同化初。此行良已矣，不乐复何如。
<br>
<br>　　卷136_44  「述降圣观」储光羲
<br>
<br>　　一山尽天苑，一峰开道宫。道花飞羽卫，天鸟游云空。
<br>
<br>　　玉殿俯玄水，春旗摇素风。夹门小松柏，覆井新梧桐。
<br>
<br>　　自昔大仙下，乃知元化功。神皇作桂馆，此意与天通。
<br>
<br>　　卷136_45  「题眄上人禅居」储光羲
<br>
<br>　　真王清净子，燕居复行心。结宇邻居邑，寤言非远寻。
<br>
<br>　　丹青丈室满，草树一庭深。秀色玄冬发，交枝白日阴。
<br>
<br>　　江流映朱户，山鸟鸣香林。独住已寂寂，安知浮与沉。
<br>
<br>　　卷136_46  「过新丰道中」储光羲
<br>
<br>　　西下长乐坂，东入新丰道。雨多车马稀，道上生秋草。
<br>
<br>　　太阴蔽皋陆，莫知晚与早。雷雨杳冥冥，川谷漫浩浩。
<br>
<br>　　诏书植嘉木，众言桃李好。自愧无此容，归从汉阴老。
<br>
<br>　　卷136_47  「夜到洛口入黄河」储光羲
<br>
<br>　　河洲多青草，朝暮增客愁。客愁惜朝暮，枉渚暂停舟。
<br>
<br>　　中宵大川静，解缆逐归流。浦溆既清旷，沿洄非阻修。
<br>
<br>　　登舻望落月，击汰悲新秋。倘遇乘槎客，永言星汉游。
<br>
<br>　　卷136_48  「使过弹筝峡作」储光羲
<br>
<br>　　鸟雀知天雪，群飞复群鸣。原田无遗粟，日暮满空城。
<br>
<br>　　达士忧世务，鄙夫念王程。晨过弹筝峡，马足凌兢行。
<br>
<br>　　双壁隐灵曜，莫能知晦明。皑皑坚冰白，漫漫阴云平。
<br>
<br>　　始信古人言，苦节不可贞。
<br>
<br>　　卷136_49  「泊舟贻潘少府」储光羲
<br>
<br>　　行子苦风潮，维舟未能发。宵分卷前幔，卧视清秋月。
<br>
<br>　　四泽蒹葭深，中洲烟火绝。苍苍水雾起，落落疏星没。
<br>
<br>　　所遇尽渔商，与言多楚越。其如念极浦，又以思明哲。
<br>
<br>　　常若千里馀，况之异乡别。
<br>
<br>　　卷136_50  「仲夏入园中东陂」储光羲
<br>
<br>　　方塘深且广，伊昔俯吾庐。环岸垂绿柳，盈泽发红蕖。
<br>
<br>　　上延北原秀，下属幽人居。暑雨若混沌，清明如空虚。
<br>
<br>　　此乡多隐逸，水陆见樵渔。废赏亦何贵，为欢良易摅。
<br>
<br>　　且言重观国，当此赋归欤。
<br>
<br>　　卷136_51  「效古二首」储光羲
<br>
<br>　　晨登凉风台，暮走邯郸道。曜灵何赫烈，四野无青草。
<br>
<br>　　大军北集燕，天子西居镐。妇人役州县，丁男事征讨。
<br>
<br>　　老幼相别离，哭泣无昏早。稼穑既殄绝，川泽复枯槁。
<br>
<br>　　旷哉远此忧，冥冥商山皓。
<br>
<br>　　东风吹大河，河水如倒流。河洲尘沙起，有若黄云浮。
<br>
<br>　　W霞烧广泽，洪曜赫高丘。野老泣相语，无地可荫休。
<br>
<br>　　翰林有客卿，独负苍生忧。中夜起踯躅，思欲献厥谋。
<br>
<br>　　君门峻且深，l足空夷犹。
<br>
<br>　　卷136_52  「杂诗二首」储光羲
<br>
<br>　　混沌本无象，末路多是非。达士志寥廓，所在能忘机。
<br>
<br>　　耕凿时未至，还山聊采薇。虎豹对我蹲，N|旁我飞。
<br>
<br>　　仙人空中来，谓我勿复归。格泽为君驾，虹U为君衣。
<br>
<br>　　西游昆仑墟，可与世人违。
<br>
<br>　　秋气肃天地，太行高崔嵬。猿清夜吟，其声一何哀。
<br>
<br>　　寂寞掩圭荜，梦寐游蓬莱。琪树远亭亭，玉堂云中开。
<br>
<br>　　洪崖吹箫管，玉女飘u来。雨师既先后，道路无纤埃。
<br>
<br>　　鄙哉楚襄王，独好阳云台。
<br>
<br>　　卷136_53  「陆著作挽歌」储光羲
<br>
<br>　　世业江湖侧，郊原休沐处。独言五日归，未道千秋去。
<br>
<br>　　乡亭春水绿，昌阁寒光暮。昔为昼锦游，今成逝川路。
<br>
<br>　　归路秦城下，寒云惨平田。故园沧海边，绿柳覆平川。
<br>
<br>　　送客异他日，还舟殊昔年。华亭有明日，长向陇头悬。
<br>
<br>　　剑水千人石，荆江万里流。英英有君子，才德满中州。
<br>
<br>　　明道俟良佐，惟贤初薄游。生涯一朝尽，寂寞夜台幽。
<br>
<br>　　金堂策令名，仙掖居清位。鸣玉朝双阙，垂缨游两地。
<br>
<br>　　朝夕既论思，春秋仍书事。何言鲁声伯，忽下琼珠泪。
<br>
<br>　　令德弃人世，明朝降宠章。起居存有位，著作没为郎。
<br>
<br>　　寒水落南浦，月华虚北堂。松门一长想，仿佛见清扬。
<br>
<br>　　卷136_54  「山居贻裴十二迪」储光羲
<br>
<br>　　落叶满山砌，苍烟埋竹扉。远怀青冥士，书剑常相依。
<br>
<br>　　霜卧眇兹地，琴言纷已违。衡阳今万里，南雁将何归。
<br>
<br>　　出径惜松引，入舟怜钓矶。西林有明月，夜久空微微。
<br>
<br>　　卷136_55  「秦中岁晏马舍人宅宴集」储光羲
<br>
<br>　　冬暮久无乐，西行至长安。故人处东第，清夜多新欢。
<br>
<br>　　广庭竹阴静，华池月色寒。知音尽词客，方见交情难。
<br>
<br>　　卷136_56  「荐玄德公庙」储光羲
<br>
<br>　　神道本无已，成化亦自然。君居寥天上，德在玉华泉。
<br>
<br>　　真游践王豫，永日迟云仙。表微在营道，明祀将祈年。
<br>
<br>　　灵山俯新邑，松上生彩烟。岂知穆天子，远去瑶池边。
<br>
<br>　　卷136_57  「上长史王公责躬」储光羲
<br>
<br>　　覆舟无伯夷，覆车无仲尼。自咎失明义，宁由贝锦诗。
<br>
<br>　　松柏日已坚，桃李日以滋。顾己独暗昧，所居成蒺藜。
<br>
<br>　　大贤荐时文，丑妇用蛾眉。惕惕愧不已，岂敢论其私。
<br>
<br>　　方朔既有言，子建亦有诗。恻隐及先世，析薪成自悲。
<br>
<br>　　灵鸟酬德辉，黄雀报仁慈。若公庶伏罪，此事安能迟。
<br>
<br>　　卷136_58  「至岳寺即大通大照禅塔上温上人」储光羲
<br>
<br>　　秋山下映宫，宫色宜朝阳。迢递在半岭，参差非一行。
<br>
<br>　　燕息云满门，出游花隐房。二尊此成道，禅宇遥相望。
<br>
<br>　　凤铎天中鸣，岩梯松下长。山墟响信鼓，蘅薄生蕙香。
<br>
<br>　　起灭一以雪，往来亦诚亡。悲哉门弟子，要自知心长。
<br>
<br>　　卷136_59  「终南幽居献苏侍郎三首时拜太祝未上」储光羲
<br>
<br>　　暮春天气和，登岭望层城。朝日悬清景，巍峨宫殿明。
<br>
<br>　　圣君常临朝，达士复悬衡。道近无艮足，归来卧山楹。
<br>
<br>　　灵阶曝仙书，深室炼金英。春岩松柏秀，晨路d鸡鸣。
<br>
<br>　　羽化既有言，无然悲不成。
<br>
<br>　　中岁尚微道，始知将谷神。抗策还南山，水木自相亲。
<br>
<br>　　深林开一道，青嶂成四邻。平明去采薇，日入行刈薪。
<br>
<br>　　云归万壑暗，雪罢千崖春。始看玄鸟来，已见瑶华新。
<br>
<br>　　寄言搴芳者，无乃后时人。
<br>
<br>　　卜筑青岩里，云萝四垂阴。虚室若无人，乔木自成林。
<br>
<br>　　时有清风至，侧闻樵采音。凤凰鸣南冈，望望隔层岑。
<br>
<br>　　既言山路远，复道溪流深。缈罩杏危虬龙水间吟。
<br>
<br>　　何当见轻翼，为我达远心。
<br>
<br>　　卷136_60  「题应圣观」储光羲
<br>
<br>　　空中望小山，山下见馀雪。皎皎河汉女，在兹养真骨。
<br>
<br>　　登门骇天书，启a问仙诀。池光摇水雾，灯色连松月。
<br>
<br>　　合砖起花台，折草成玉节。天鸡弄白羽，王母垂玄发。
<br>
<br>　　北有上年宫，一路在云霓。上心方向道，时复朝金阙。
<br>
<br>　　卷136_61  「至闲居精舍呈正上人（即天后故宫）」储光羲
<br>
<br>　　太室三招提，其趣皆不同。不同非一趣，况是天游宫。
<br>
<br>　　双岭前夹门，阁道复横空。宝坊若花积，宛转不可穷。
<br>
<br>　　流泉自成池，清松信饶风。秋晏景气迥，~明丹素功。
<br>
<br>　　将近隐者邻，远与西山通。大师假惠照，念以息微躬。
<br>
<br>　　卷136_62  「酬綦毋校书梦耶溪见赠之作」储光羲
<br>
<br>　　校文在仙掖，每有沧洲心。况以北窗下，梦游清溪阴。
<br>
<br>　　春看湖水漫，夜入回塘深。往往缆垂葛，出舟望前林。
<br>
<br>　　山人松下饭，钓客芦中吟。小隐何足贵，长年固可寻。
<br>
<br>　　还车首东道，惠言若黄金。以我采薇意，传之天姥岑。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
