<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百二十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百二十八
<br>
<br>　　卷128_1  「奉和圣制从蓬莱向兴庆阁道中留春雨中春望之作应制」王维
<br>
<br>　　渭水自萦秦塞曲，黄山旧绕汉宫斜。銮舆迥出千门柳，
<br>
<br>　　阁道回看上苑花。云里帝城双凤阙，雨中春树万人家。
<br>
<br>　　为乘阳气行时令，不是宸游玩物华。
<br>
<br>　　卷128_2  「大同殿柱产玉芝龙池上有庆云神光照殿百官共睹…即事」王维
<br>
<br>　　欲笑周文歌宴镐，遥轻汉武乐横汾。岂知玉殿生三秀，
<br>
<br>　　讵有铜池出五云。陌上尧樽倾北斗，楼前舜乐动南薰。
<br>
<br>　　共欢天意同人意，万岁千秋奉圣君。
<br>
<br>　　卷128_3  「敕赐百官樱桃（时为文部郎）」王维
<br>
<br>　　芙蓉阙下会千官，紫禁朱樱出上阑。才是寝园春荐后，
<br>
<br>　　非关御苑鸟衔残。归鞍竞带青丝笼，中使频倾赤玉盘。
<br>
<br>　　饱食不须愁内热，大官还有蔗浆寒。
<br>
<br>　　卷128_4  「敕借岐王九成宫避暑应教」王维
<br>
<br>　　帝子远辞丹凤阙，天书遥借翠微宫。隔窗云雾生衣上，
<br>
<br>　　卷幔山泉入镜中。林下水声喧语笑，岩间树色隐房栊。
<br>
<br>　　仙家未必能胜此，何事吹笙向碧空。
<br>
<br>　　卷128_5  「和贾舍人早朝大明宫之作」王维
<br>
<br>　　绛帻鸡人送晓筹，尚衣方进翠云裘。九天阊阖开宫殿，
<br>
<br>　　万国衣冠拜冕旒。日色才临仙掌动，香烟欲傍衮龙浮。
<br>
<br>　　朝罢须裁五色诏，佩声归向凤池头。
<br>
<br>　　卷128_6  「和太常韦主簿五郎温汤寓目之作」王维
<br>
<br>　　汉主离宫接露台，秦川一半夕阳开。青山尽是朱旗绕，
<br>
<br>　　碧涧翻从玉殿来。新丰树里行人度，小苑城边猎骑回。
<br>
<br>　　闻道甘泉能献赋，悬知独有子云才。
<br>
<br>　　卷128_7  「苑舍人能书梵字兼达梵音，皆曲尽其妙，戏为之赠」王维
<br>
<br>　　名儒待诏满公车。才子为郎典石渠。莲花法藏心悬悟，
<br>
<br>　　贝叶经文手自书。楚词共许胜扬马，梵字何人辨鲁鱼。
<br>
<br>　　故旧相望在三事，愿君莫厌承明庐。
<br>
<br>　　卷128_8  「重酬苑郎中（时为库部员外）」王维
<br>
<br>　　何幸含香奉至尊，多惭未报主人恩。草木尽能酬雨露，
<br>
<br>　　荣枯安敢问乾坤。仙郎有意怜同舍，丞相无私断扫门。
<br>
<br>　　扬子解嘲徒自遣，冯唐已老复何论。
<br>
<br>　　卷128_9  「酬郭给事」王维
<br>
<br>　　洞门高阁霭馀辉，桃李阴阴柳絮飞。禁里疏钟官舍晚，
<br>
<br>　　省中啼鸟吏人稀。晨摇玉佩趋金殿，夕奉天书拜琐闱。
<br>
<br>　　强欲从君无那老，将因卧病解朝衣。
<br>
<br>　　卷128_10  「出塞（时为御史监察塞上作）」王维
<br>
<br>　　居延城外猎天骄，白草连山野火烧。暮云空碛时驱马，
<br>
<br>　　秋日平原好射雕。护羌校尉朝乘障，破虏将军夜渡辽。
<br>
<br>　　玉靶角弓珠勒马，汉家将赐霍嫖姚。
<br>
<br>　　卷128_11  「既蒙宥罪旋复拜官伏感圣恩窃书鄙意兼奉简新…等诸公」王维
<br>
<br>　　忽蒙汉诏还冠冕，始觉殷王解网罗。日比皇明犹自暗，
<br>
<br>　　天齐圣寿未云多。花迎喜气皆知笑，鸟识欢心亦解歌。
<br>
<br>　　闻道百城新佩印，还来双阙共鸣珂。
<br>
<br>　　卷128_12  「送方尊师归嵩山」王维
<br>
<br>　　仙官欲往九龙潭，旄节朱幡倚石龛。山压天中半天上，
<br>
<br>　　洞穿江底出江南。瀑布杉松常带雨，夕阳苍翠忽成岚。
<br>
<br>　　借问迎来双白鹤，已曾衡岳送苏耽。
<br>
<br>　　卷128_13  「送杨少府贬郴州」王维
<br>
<br>　　明到衡山与洞庭，若为秋月听猿声。愁看北渚三湘远，
<br>
<br>　　恶说南风五两轻。青草瘴时过夏口，白头浪里出湓城。
<br>
<br>　　长沙不久留才子，贾谊何须吊屈平。
<br>
<br>　　卷128_14  「过乘如禅师萧居士嵩丘兰若」王维
<br>
<br>　　无著天亲弟与兄，嵩丘兰若一峰晴。食随鸣磬巢乌下，
<br>
<br>　　行踏空林落叶声。迸水定侵香案湿，雨花应共石床平。
<br>
<br>　　深洞长松何所有，俨然天竺古先生。
<br>
<br>　　卷128_15  「春日与裴迪过新昌里访吕逸人不遇」王维
<br>
<br>　　桃源一向绝风尘，柳市南头访隐沦。到门不敢题凡鸟，
<br>
<br>　　看竹何须问主人。城上青山如屋里，东家流水入西邻。
<br>
<br>　　闭户著书多岁月，种松皆老作龙鳞。
<br>
<br>　　卷128_16  「酌酒与裴迪」王维
<br>
<br>　　酌酒与君君自宽，人情翻覆似波澜。白首相知犹按剑，
<br>
<br>　　朱门先达笑弹冠。草色全经细雨湿，花枝欲动春风寒。
<br>
<br>　　世事浮云何足问，不如高卧且加餐。
<br>
<br>　　卷128_17  「辋川别业」王维
<br>
<br>　　不到东山向一年，归来才及种春田。雨中草色绿堪染，
<br>
<br>　　水上桃花红欲然。优娄比丘经论学，伛偻丈人乡里贤。
<br>
<br>　　披衣倒屣且相见，相欢语笑衡门前。
<br>
<br>　　卷128_18  「早秋山中作」王维
<br>
<br>　　无才不敢累明时，思向东G守故篱。岂厌尚平婚嫁早，
<br>
<br>　　却嫌陶令去官迟。草间蛩响临秋急，山里蝉声薄暮悲。
<br>
<br>　　寂寞柴门人不到，空林独与白云期。
<br>
<br>　　卷128_19  「积雨辋川庄作（一作秋归辋川庄作）」王维
<br>
<br>　　积雨空林烟火迟，蒸藜炊黍饷东。漠漠水田飞白鹭，
<br>
<br>　　阴阴夏木啭黄鹂。山中习静观朝槿，松下清斋折露葵。
<br>
<br>　　野老与人争席罢，海鸥何事更相疑。
<br>
<br>　　卷128_20  「听百舌鸟」王维
<br>
<br>　　上兰门外草萋萋，未央宫中花里栖。亦有相随过御苑，
<br>
<br>　　不知若个向金堤。入春解作千般语，拂曙能先百鸟啼。
<br>
<br>　　万户千门应觉晓，建章何必听鸣鸡。
<br>
<br>　　卷128_21  「息夫人（时年二十）」王维
<br>
<br>　　莫以今时宠，难忘旧日恩。看花满眼泪，不共楚王言。
<br>
<br>　　卷128_22  「班婕妤三首」王维
<br>
<br>　　玉窗萤影度，金殿人声绝。秋夜守罗帷，孤灯耿不灭。
<br>
<br>　　宫殿生秋草，君王恩幸疏。那堪闻凤吹，门外度金舆。
<br>
<br>　　怪来妆阁闭，朝下不相迎。总向春园里，花间笑语声。
<br>
<br>　　卷128_23  「辋川集。孟城坳」王维
<br>
<br>　　新家孟城口，古木馀衰柳。来者复为谁，空悲昔人有。
<br>
<br>　　卷128_24  「辋川集。华子冈」王维
<br>
<br>　　飞鸟去不穷，连山复秋色。上下华子冈，惆怅情何极。
<br>
<br>　　卷128_25  「辋川集。文杏馆」王维
<br>
<br>　　文杏裁为梁，香茅结为宇。不知栋里云，去作人间雨。
<br>
<br>　　卷128_26  「辋川集。斤竹岭」王维
<br>
<br>　　檀栾映空曲，青翠漾涟漪。暗入商山路，樵人不可知。
<br>
<br>　　卷128_27  「辋川集。鹿柴」王维
<br>
<br>　　空山不见人，但闻人语响。返景入深林，复照青苔上。
<br>
<br>　　卷128_28  「辋川集。木兰柴」王维
<br>
<br>　　秋山敛馀照，飞鸟逐前侣。彩翠时分明，夕岚无处所。
<br>
<br>　　卷128_29  「辋川集。茱萸c」王维
<br>
<br>　　结实红且绿，复如花更开。山中傥留客，置此芙蓉杯。
<br>
<br>　　卷128_30  「辋川集。宫槐陌」王维
<br>
<br>　　仄径荫宫槐，幽阴多绿苔。应门但迎扫，畏有山僧来。
<br>
<br>　　卷128_31  「辋川集。临湖亭」王维
<br>
<br>　　轻舸迎上客，悠悠湖上来。当轩对尊酒，四面芙蓉开。
<br>
<br>　　卷128_32  「辋川集。南」王维
<br>
<br>　　轻舟南去，北淼难即。隔浦望人家，遥遥不相识。
<br>
<br>　　卷128_33  「辋川集。欹湖」王维
<br>
<br>　　吹箫凌极浦，日暮送夫君。湖上一回首，青山卷白云。
<br>
<br>　　卷128_34  「辋川集。柳浪」王维
<br>
<br>　　分行接绮树，倒影入清漪。不学御沟上，春风伤别离。
<br>
<br>　　卷128_35  「辋川集。栾家濑」王维
<br>
<br>　　飒飒秋雨中，浅浅石溜泻。跳波自相溅，白鹭惊复下。
<br>
<br>　　卷128_36  「辋川集。金屑泉」王维
<br>
<br>　　日饮金屑泉，少当千馀岁。翠凤翊文螭，羽节朝玉帝。
<br>
<br>　　卷128_37  「辋川集。白石滩」王维
<br>
<br>　　清浅白石滩，绿蒲向堪把。家住水东西，浣纱明月下。
<br>
<br>　　卷128_38  「辋川集。北」王维
<br>
<br>　　北湖水北，杂树映朱阑。逶迤南川水，明灭青林端。
<br>
<br>　　卷128_39  「辋川集。竹里馆」王维
<br>
<br>　　独坐幽篁里，弹琴复长啸。深林人不知，明月来相照。
<br>
<br>　　卷128_40  「辋川集。辛夷坞」王维
<br>
<br>　　木末芙蓉花，山中发红萼。涧户寂无人，纷纷开且落。
<br>
<br>　　卷128_41  「辋川集。漆园」王维
<br>
<br>　　古人非傲吏，自阙经世务。偶寄一微官，婆娑数株树。
<br>
<br>　　卷128_42  「辋川集。椒园」王维
<br>
<br>　　桂尊迎帝子，杜若赠佳人。椒浆奠瑶席，欲下云中君。
<br>
<br>　　卷128_43  「皇甫岳云溪杂题五首。鸟鸣涧」王维
<br>
<br>　　人闲桂花落，夜静春山空。月出惊山鸟，时鸣春涧中。
<br>
<br>　　卷128_44  「皇甫岳云溪杂题五首。莲花坞」王维
<br>
<br>　　日日采莲去，洲长多暮归。弄篙莫溅水，畏湿红莲衣。
<br>
<br>　　卷128_45  「皇甫岳云溪杂题五首。鸬鹚堰」王维
<br>
<br>　　乍向红莲没，复出清蒲r.独立何，衔鱼古查上。
<br>
<br>　　卷128_46  「皇甫岳云溪杂题五首。上平田」王维
<br>
<br>　　朝耕上平田，暮耕上平田。借问问津者，宁知沮溺贤。
<br>
<br>　　卷128_47  「皇甫岳云溪杂题五首。萍池」王维
<br>
<br>　　春池深且广，会待轻舟回。靡靡绿萍合，垂杨扫复开。
<br>
<br>　　卷128_48  「答裴迪辋口遇雨忆终南山之作」王维
<br>
<br>　　淼淼寒流广，苍苍秋雨晦。君问终南山，心知白云外。
<br>
<br>　　卷128_49  「山中寄诸弟妹」王维
<br>
<br>　　山中多法侣，禅诵自为群。城郭遥相望，唯应见白云。
<br>
<br>　　卷128_50  「闻裴秀才迪吟诗因戏赠」王维
<br>
<br>　　猿吟一何苦，愁朝复悲夕。莫作巫峡声，肠断秋江客。
<br>
<br>　　卷128_51  「赠韦穆十八」王维
<br>
<br>　　与君青眼客，共有白云心。不向东山去，日令春草深。
<br>
<br>　　卷128_52  「送别（一作山中送别，一作送友）」王维
<br>
<br>　　山中相送罢，日暮掩柴扉。春草明年绿，王孙归不归。
<br>
<br>　　卷128_53  「临高台送黎拾遗」王维
<br>
<br>　　相送临高台，川原杳何极。日暮飞鸟还，行人去不息。
<br>
<br>　　卷128_54  「别辋川别业」王维
<br>
<br>　　依迟动车马，惆怅出松萝。忍别青山去，其如绿水何。
<br>
<br>　　卷128_55  「崔九弟欲往南山马上口号与别」王维
<br>
<br>　　城隅一分手，几日还相见。山中有桂花，莫待花如霰。
<br>
<br>　　卷128_56  「题友人云母障子（时年十五）」王维
<br>
<br>　　君家云母障，时向野庭开。自有山泉入，非因采画来。
<br>
<br>　　卷128_57  「红牡丹」王维
<br>
<br>　　绿艳闲且静，红衣浅复深。花心愁欲断，春色岂知心。
<br>
<br>　　卷128_58  「左掖梨花（一作海棠。与丘为、皇甫冉同作）」王维
<br>
<br>　　闲洒阶边草，轻随箔外风。黄莺弄不足，衔入未央宫。
<br>
<br>　　卷128_59  「菩提寺禁口号又示裴迪」王维
<br>
<br>　　安得舍罗网，拂衣辞世喧。悠然策藜杖，归向桃花源。
<br>
<br>　　卷128_60  「杂诗三首」王维
<br>
<br>　　家住孟津河，门对孟津口。常有江南船，寄书家中否。
<br>
<br>　　君自故乡来，应知故乡事。来日绮窗前，寒梅著花未。
<br>
<br>　　已见寒梅发，复闻啼鸟声。心心视春草，畏向阶前生。
<br>
<br>　　卷128_61  「崔兴宗写真咏」王维
<br>
<br>　　画君年少时，如今君已老。今时新识人，知君旧时好。
<br>
<br>　　卷128_62  「山茱萸」王维
<br>
<br>　　朱实山下开，清香寒更发。幸与丛桂花，窗前向秋月。
<br>
<br>　　卷128_63  「相思」王维
<br>
<br>　　红豆生南国，秋来发故枝。愿君多采撷，此物最相思。
<br>
<br>　　卷128_64  「书事」王维
<br>
<br>　　轻阴阁小雨，深院昼慵开。坐看苍苔色，欲上人衣来。
<br>
<br>　　卷128_65  「哭孟浩然（时为殿中侍御史，知南选，至襄阳有作）」王维
<br>
<br>　　故人不可见，汉水日东流。借问襄阳老，江山空蔡州。
<br>
<br>　　卷128_66  「阙题二首」王维
<br>
<br>　　荆G白石出，天寒红叶稀。山路元无雨，空翠湿人衣。
<br>
<br>　　相看不忍发，惨淡暮潮平。语罢更携手，月明洲渚生。
<br>
<br>　　卷128_67  「田园乐七首（一作辋川六言，第六首一作皇甫曾诗）」王维
<br>
<br>　　厌见千门万户，经过北里南邻。
<br>
<br>　　官府鸣珂有底，崆峒散发何人。
<br>
<br>　　再见封侯万户，立谈赐璧一双。
<br>
<br>　　讵胜耦耕南亩，何如高卧东窗。
<br>
<br>　　采菱渡头风急，策杖林西日斜。
<br>
<br>　　杏树坛边渔父，桃花源里人家。
<br>
<br>　　萋萋春草秋绿，落落长松夏寒。
<br>
<br>　　牛羊自归村巷，童稚不识衣冠。
<br>
<br>　　山下孤烟远村，天边独树高原。
<br>
<br>　　一瓢颜回陋巷，五柳先生对门。
<br>
<br>　　桃红复含宿雨，柳绿更带朝烟。
<br>
<br>　　花落家童未扫，莺啼山客犹眠。
<br>
<br>　　酌酒会临泉水，抱琴好倚长松。
<br>
<br>　　南园露葵朝折，东谷黄粱夜舂。
<br>
<br>　　卷128_68  「少年行四首」王维
<br>
<br>　　新丰美酒斗十千，咸阳游侠多少年。
<br>
<br>　　相逢意气为君饮，系马高楼垂柳边。
<br>
<br>　　出身仕汉羽林郎，初随骠骑战渔阳。
<br>
<br>　　孰知不向边庭苦，纵死犹闻侠骨香。
<br>
<br>　　一身能擘两雕弧，虏骑千重只似无。
<br>
<br>　　偏坐金鞍调白羽，纷纷射杀五单于。
<br>
<br>　　汉家君臣欢宴终，高议云台论战功。
<br>
<br>　　天子临轩赐侯印，将军佩出明光宫。
<br>
<br>　　卷128_69  「赠裴F将军」王维
<br>
<br>　　腰间宝剑七星文，臂上雕弓百战勋。
<br>
<br>　　见说云中擒黠虏，始知天上有将军。
<br>
<br>　　卷128_70  「九月九日忆山东兄弟（时年十七）」王维
<br>
<br>　　独在异乡为异客，每逢佳节倍思亲。
<br>
<br>　　遥知兄弟登高处，遍插茱萸少一人。
<br>
<br>　　卷128_71  「送王尊师归蜀中拜扫」王维
<br>
<br>　　大罗天上神仙客，濯锦江头花柳春。
<br>
<br>　　不为碧鸡称使者，唯令白鹤报乡人。
<br>
<br>　　卷128_72  「渭城曲（一作送元二使安西）」王维
<br>
<br>　　渭城朝雨徘岢荆客舍青青杨柳春。
<br>
<br>　　劝君更尽一杯酒，西出阳关无故人。
<br>
<br>　　卷128_73  「齐州送祖二（一作送别）」王维
<br>
<br>　　送君南浦泪如丝，君向东州使我悲。
<br>
<br>　　为报故人憔悴尽，如今不似洛阳时。
<br>
<br>　　卷128_74  「送韦评事」王维
<br>
<br>　　欲逐将军取右贤，沙场走马向居延。
<br>
<br>　　遥知汉使萧关外，愁见孤城落日边。
<br>
<br>　　卷128_75  「灵云池送从弟」王维
<br>
<br>　　金杯缓酌清歌转，画舸轻移艳舞回。
<br>
<br>　　自叹Wo临水别，不同鸿雁向池来。
<br>
<br>　　卷128_76  「送沈子归江东（一作送沈子福之）」王维
<br>
<br>　　杨柳渡头行客稀，罟师荡桨向临圻。
<br>
<br>　　唯有相思似春色，江南江北送君归。
<br>
<br>　　卷128_77  「与卢员外象过崔处士兴宗林亭」王维
<br>
<br>　　绿树重阴盖四邻，青苔日厚自无尘。
<br>
<br>　　科头箕踞长松下，白眼看他世上人。
<br>
<br>　　卷128_78  「寒食汜上作（一作途中口号）」王维
<br>
<br>　　广武城边逢暮春，汶阳归客泪沾巾。
<br>
<br>　　落花寂寂啼山鸟，杨柳青青渡水人。
<br>
<br>　　卷128_79  「戏题辋川别业」王维
<br>
<br>　　柳条拂地不须折，松树披云从更长。
<br>
<br>　　藤花欲暗藏猱子，柏叶初齐养麝香。
<br>
<br>　　卷128_80  「戏题盘石」王维
<br>
<br>　　可怜盘石临泉水，复有垂杨拂酒杯。
<br>
<br>　　若道春风不解意，何因吹送落花来。
<br>
<br>　　卷128_81  「寄河上段十六」王维
<br>
<br>　　与君相见即相亲，闻道君家在孟津。
<br>
<br>　　为见行舟试借问，客中时有洛阳人。
<br>
<br>　　卷128_82  「菩提寺禁裴迪来相看说逆贼等凝碧池上作音乐…示裴迪」王维
<br>
<br>　　万户伤心生野烟，百僚何日更朝天。
<br>
<br>　　秋槐叶落空宫里，凝碧池头奏管弦。
<br>
<br>　　卷128_83  「凉州赛神（时为节度判官，在凉州作）」王维
<br>
<br>　　凉州城外少行人，百尺峰头望虏尘。
<br>
<br>　　健儿击鼓吹羌笛，共赛城东越骑神。
<br>
<br>　　卷128_84  「戏嘲史寰」王维
<br>
<br>　　清风细雨湿梅花，骤马先过碧玉家。
<br>
<br>　　正值楚王宫里至，门前初下七香车。
<br>
<br>　　卷128_85  「叹白发」王维
<br>
<br>　　宿昔朱颜成暮齿，须臾白发变垂髫。
<br>
<br>　　一生几许伤心事，不向空门何处销。
<br>
<br>　　卷128_86  「伊州歌」王维
<br>
<br>　　清风明月苦相思，荡子从戎十载馀。
<br>
<br>　　征人去日殷勤嘱，归雁来时数附书。
<br>
<br>　　卷128_87  「送殷四葬（一作哭殷遥）」王维
<br>
<br>　　送君返葬石楼山，松柏苍苍宾驭还。
<br>
<br>　　埋骨白云长已矣，空馀流水向人间。
<br>
<br>　　卷128_88  「疑梦」王维
<br>
<br>　　莫惊宠辱空忧喜，莫计恩雠浪苦辛。
<br>
<br>　　黄帝孔丘何处问，安知不是梦中身。
<br>
<br>　　卷128_89  「句」王维
<br>
<br>　　人家在仙掌，云气欲生衣。
<br>
<br>　　（见《董画跋》、《杨慎诗话补遗》）
<br>
<br>　　知古斋主精校2000.01.22.
<br>
<br> 
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
