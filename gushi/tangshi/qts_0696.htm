<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百九十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百九十六
<br>
<br>　　卷696_1  「雨霁晚眺（庚子年冬大驾幸蜀后作）」韦庄
<br>
<br>　　入谷路萦纡，岩巅日欲晡。岭云寒扫盖，溪雪冻黏须。
<br>
<br>　　卧草I如兔，听冰怯似狐。仍闻关外火，昨夜彻皇都。
<br>
<br>　　卷696_2  「立春日作」韦庄
<br>
<br>　　九重天子去蒙尘，御柳无情依旧春。
<br>
<br>　　今日不关妃妾事，始知辜负马嵬人。
<br>
<br>　　卷696_3  「赠云阳裴明府」韦庄
<br>
<br>　　南北三年一解携，海为深谷岸为蹊。已闻陈胜心降汉，
<br>
<br>　　谁为田横国号齐。暴客至今犹战鹤，故人何处尚驱鸡。
<br>
<br>　　归来能作烟波伴，我有鱼舟在五溪。
<br>
<br>　　卷696_4  「贼中与萧韦二秀才同卧重疾二君寻愈…因有题」韦庄
<br>
<br>　　与君同卧疾，独我渐弥留。弟妹不知处，兵戈殊未休。
<br>
<br>　　胸中疑晋竖，耳下斗殷牛。纵有秦医在，怀乡亦泪流。
<br>
<br>　　卷696_5  「重围中逢萧校书」韦庄
<br>
<br>　　相逢俱此地，此地是何乡。侧目不成语，抚心空自伤。
<br>
<br>　　剑高无鸟度，树暗有兵藏。底事征西将，年年戍洛阳。
<br>
<br>　　卷696_6  「咸通」韦庄
<br>
<br>　　咸通时代物情奢，欢杀金张许史家。破产竞留天上乐，
<br>
<br>　　铸山争买洞中花。诸郎宴罢银灯合，仙子游回璧月斜。
<br>
<br>　　人意似知今日事，急催弦管送年华。
<br>
<br>　　卷696_7  「白樱桃（一作于邺诗）」韦庄
<br>
<br>　　王母阶前种几株，水精帘外看如无。
<br>
<br>　　只应汉武金盘上，泻得珊珊白露珠。
<br>
<br>　　卷696_8  「夜景」韦庄
<br>
<br>　　满庭松桂雨馀天，宋玉秋声韵蜀弦。乌兔不知多事世，
<br>
<br>　　星辰长似太平年。谁家一笛吹残暑，何处双砧捣暮烟。
<br>
<br>　　欲把伤心问明月，素娥无语泪娟娟。
<br>
<br>　　卷696_9  「宿山家」韦庄
<br>
<br>　　山行侵夜到，云窦一星灯。草动蛇寻穴，枝摇鼠上藤。
<br>
<br>　　背风开药灶，向月展渔罾。明日前溪路，烟萝更几层。
<br>
<br>　　卷696_10  「长年」韦庄
<br>
<br>　　长年方悟少年非，人道新诗胜旧诗。十亩野塘留客钓，
<br>
<br>　　一轩春雨对僧棋。花间醉任黄莺语，亭上吟从白鹭窥。
<br>
<br>　　大盗不将炉冶去，有心重筑太平基。
<br>
<br>　　卷696_11  「辛丑年」韦庄
<br>
<br>　　九衢漂杵已成川，塞上黄云战马闲。但有羸兵填渭水，
<br>
<br>　　更无奇士出商山。田园已没红尘里，弟妹相逢白刃间。
<br>
<br>　　西望翠华殊未返，泪痕空湿剑文斑。
<br>
<br>　　卷696_12  「思归」韦庄
<br>
<br>　　暖丝无力自悠扬，牵引东风断客肠。外地见花终寂寞，
<br>
<br>　　异乡闻乐更凄凉。红垂野岸樱还熟，绿染回汀草又芳。
<br>
<br>　　旧里若为归去好，子期凋谢吕安亡。
<br>
<br>　　卷696_13  「忆昔」韦庄
<br>
<br>　　昔年曾向五陵游，子夜歌清月满楼。银烛树前长似昼，
<br>
<br>　　露桃华里不知秋。西园公子名无忌，南国佳人号莫愁。
<br>
<br>　　今日乱离俱是梦，夕阳唯见水东流。
<br>
<br>　　卷696_14  「合欢莲花」韦庄
<br>
<br>　　虞舜南巡去不归，二妃相誓死江湄。
<br>
<br>　　空留万古香魂在，结作双葩合一枝。
<br>
<br>　　卷696_15  「览萧必先卷」韦庄
<br>
<br>　　满轴编新句，然大雅风。名因五字得，命合一言通。
<br>
<br>　　景尽才难尽，吟终意未终。似逢曹与谢，烟雨思何穷。
<br>
<br>　　卷696_16  「和人岁宴旅舍见寄」韦庄
<br>
<br>　　积雪满前除，寒光夜皎如。老忧新岁近，贫觉故交疏。
<br>
<br>　　意合论文后，心降得句初。莫言常郁郁，天道有盈虚。
<br>
<br>　　卷696_17  「宿泊孟津寄三堂友人」韦庄
<br>
<br>　　解缆西征未有期，槐花又逼桂花时。鸿胪陌上归耕晚，
<br>
<br>　　金马门前献赋迟。只恐愁苗生两鬓，不堪离恨入双眉。
<br>
<br>　　分明昨夜南池梦，还把渔竿咏楚词。
<br>
<br>　　卷696_18  「对酒赋友人」韦庄
<br>
<br>　　多病仍多感，君心自我心。浮生都是梦，浩叹不如吟。
<br>
<br>　　白雪篇篇丽，清酤盏盏深。乱离俱老大，强醉莫沾襟。
<br>
<br>　　卷696_19  「天井关」韦庄
<br>
<br>　　太行山上云深处，谁向云中筑女墙。短绠讵能垂玉L，
<br>
<br>　　缭垣何用学金汤。笨岚翠为高垒，截断云霞作巨防。
<br>
<br>　　守吏不教飞鸟过，赤眉何路到吾乡。
<br>
<br>　　卷696_20  「赠边将」韦庄
<br>
<br>　　昔因征远向金微，马出榆关一鸟飞。万里只携孤剑去，
<br>
<br>　　十年空逐塞鸿归。手招都护新降虏，身著文皇旧赐衣。
<br>
<br>　　只待烟尘报天子，满头霜雪为兵机。
<br>
<br>　　卷696_21  「春日」韦庄
<br>
<br>　　忽觉东风景渐迟，野梅山杏暗芳菲。落星楼上吹残角，
<br>
<br>　　偃月营中挂夕晖。旅梦乱随蝴蝶散，离魂渐逐杜鹃飞。
<br>
<br>　　红尘遮断长安陌，芳草王孙暮不归。
<br>
<br>　　卷696_22  「早秋夜作」韦庄
<br>
<br>　　翠簟初清暑半销，撇帘松韵送轻飙。莎庭露永琴书润，
<br>
<br>　　山郭月明砧杵遥。傍砌绿苔鸣蟋蟀，绕檐红树织]蛸。
<br>
<br>　　不须更作悲秋赋，王粲辞家鬓已凋。
<br>
<br>　　卷696_23  「寄江南逐客」韦庄
<br>
<br>　　二年音信阻湘潭，花下相思酒半酣。
<br>
<br>　　记得竹斋风雨夜，对床孤枕话江南。
<br>
<br>　　卷696_24  「冬夜」韦庄
<br>
<br>　　睡觉寒炉酒半消，客情乡梦两遥遥。
<br>
<br>　　无人为我磨心剑，割断愁肠一寸苗。
<br>
<br>　　卷696_25  「又闻湖南荆渚相次陷没」韦庄
<br>
<br>　　几时闻唱凯旋歌，处处屯兵未倒戈。天子只凭红旆壮，
<br>
<br>　　将军空恃紫髯多。尸填汉水连荆阜，血染湘云接楚波。
<br>
<br>　　莫问流离南越事，战馀空有旧山河。
<br>
<br>　　卷696_26  「家叔南游却归因献贺」韦庄
<br>
<br>　　缭绕江南一岁归，归来行色满戎衣。长闻凤诏征兵急，
<br>
<br>　　何事龙韬献捷稀。旅梦远依湘水阔，离魂空伴越禽飞。
<br>
<br>　　遥知倚棹思家处，泽国烟深暮雨微。
<br>
<br>　　卷696_27  「楚行吟」韦庄
<br>
<br>　　章华台下草如烟，故郢城头月似弦。
<br>
<br>　　惆怅楚宫云雨后，露啼花笑一年年。
<br>
<br>　　卷696_28  「洛阳吟（时大驾在蜀，巢寇未平，洛中寓居作七言）」韦庄
<br>
<br>　　万户千门夕照边，开元时节旧风烟。宫官试马游三市，
<br>
<br>　　舞女乘舟上九天。胡骑北来空进主，汉皇西去竟升仙。
<br>
<br>　　如今父老偏垂泪，不见承平四十年。
<br>
<br>　　卷696_29  「过旧宅」韦庄
<br>
<br>　　华轩不见马萧萧，廷尉门人久寂寥。朱槛翠楼为卜肆，
<br>
<br>　　玉栏仙杏作春樵。阶前雨落鸳鸯瓦，竹里苔封EX桥。
<br>
<br>　　莫问此中销歇寺，娟娟红泪滴芭蕉。
<br>
<br>　　卷696_30  「喻东军」韦庄
<br>
<br>　　四年龙驭守峨嵋，铁马西来步步迟。五运未教移汉鼎，
<br>
<br>　　六韬何必待秦师。几时鸾凤归丹阙，到处乌鸢从白旗。
<br>
<br>　　独把一樽和泪酒，隔云遥奠武侯祠。
<br>
<br>　　卷696_31  「清河县楼作」韦庄
<br>
<br>　　有客微吟独凭楼，碧云红树不胜愁。盘雕迥印天心没，
<br>
<br>　　远水斜牵日脚流。千里战尘连上苑，九江归路隔东周。
<br>
<br>　　故人此地扬帆去，何处相思雪满头。
<br>
<br>　　卷696_32  「北原闲眺」韦庄
<br>
<br>　　春城回首树重重，立马平原夕照中。五凤灰残金翠灭，
<br>
<br>　　六龙游去市朝空。千年王气浮清洛，万古坤灵镇碧嵩。
<br>
<br>　　欲问向来陵谷事，野桃无语泪花红。
<br>
<br>　　卷696_33  「赠戍兵」韦庄
<br>
<br>　　汉皇无事暂游汾，底事狐狸啸作群。夜指碧天占晋分，
<br>
<br>　　晓磨孤剑望秦云。红旌不卷风长急，画角闲吹日又曛。
<br>
<br>　　止竟有征须有战，洛阳何用久屯军。
<br>
<br>　　卷696_34  「睹军回戈」韦庄
<br>
<br>　　关中群盗已心离，关外犹闻羽檄飞。御苑绿莎嘶战马，
<br>
<br>　　禁城寒月捣征衣。漫教韩信兵涂地，不及刘琨啸解围。
<br>
<br>　　昨日屯军还夜遁，满车空载洛神归。
<br>
<br>　　卷696_35  「中渡晚眺」韦庄
<br>
<br>　　魏王堤畔草如烟，有客伤时独扣舷。妖气欲昏唐社稷，
<br>
<br>　　夕阳空照汉山川。千重碧树笼春苑，万缕红霞衬碧天。
<br>
<br>　　家寄杜陵归不得，一回回首一潸然。
<br>
<br>　　卷696_36  「河内别村业闲题」韦庄
<br>
<br>　　阮氏清风竹巷深，满溪松竹似山阴。门当谷路多樵客，
<br>
<br>　　地带河声足水禽。闲伴尔曹虽适意，静思吾道好沾襟。
<br>
<br>　　邻翁莫问伤时事，一曲高歌夕照沈。
<br>
<br>　　卷696_37  「闻官军继至未睹凯旋」韦庄
<br>
<br>　　嫖姚何日破重围，秋草深来战马肥。已有孔明传将略，
<br>
<br>　　更闻王导得神机。阵前鼙鼓晴应响，城上乌鸢饱不飞。
<br>
<br>　　何事小臣偏注目，帝乡遥羡白云归。
<br>
<br>　　卷696_38  「和集贤侯学士分司丁侍御秋日雨霁之作」韦庄
<br>
<br>　　洛岸秋晴夕照长，凤楼龙阙倚清光。玉泉山净云初散，
<br>
<br>　　金谷树多风正凉。席上客知蓬岛路，坐中寒有柏台霜。
<br>
<br>　　多惭十载游梁士，却伴宾鸿入帝乡。
<br>
<br>　　卷696_39  「题安定张使君」韦庄
<br>
<br>　　器度风标合出尘，桂宫何负一枝新。成丹始见金无滓，
<br>
<br>　　冲斗方知剑有神。愤气不销头上雪，政声空布海边春。
<br>
<br>　　中兴若继开元事，堪向龙池作近臣。
<br>
<br>　　卷696_40  「颍阳县」韦庄
<br>
<br>　　琴堂连少室，故事即仙踪。树老风声壮，山高腊候浓。
<br>
<br>　　雪多庭有鹿，县僻寺无钟。何处留诗客，茆檐倚后峰。
<br>
<br>　　卷696_41  「寄园林主人」韦庄
<br>
<br>　　主人常不在，春物为谁开。桃艳红将落，梨华雪又摧。
<br>
<br>　　晓莺闲自啭，游客暮空回。尚有馀芳在，犹堪载酒来。
<br>
<br>　　卷696_42  「洛北村居」韦庄
<br>
<br>　　十亩松篁百亩田，归来方属大兵年。岩边石室低临水，
<br>
<br>　　云外岚峰半入天。鸟势去投金谷树，钟声遥出上阳烟。
<br>
<br>　　无人说得中兴事，独倚斜晖忆仲宣。
<br>
<br>　　卷696_43  「对梨花赠皇甫秀才」韦庄
<br>
<br>　　林上梨花雪压枝，独攀琼艳不胜悲。依前此地逢君处，
<br>
<br>　　还是去年今日时。且恋残阳留绮席，莫推红袖诉金卮。
<br>
<br>　　腾腾战鼓正多事，须信明朝难重持。
<br>
<br>　　卷696_44  「立春」韦庄
<br>
<br>　　青帝东来日驭迟，暖烟轻逐晓风吹。Y袍公子樽前觉，
<br>
<br>　　锦帐佳人梦里知。雪圃乍开红菜甲，彩幡新翦绿杨丝。
<br>
<br>　　殷勤为作宜春曲，题向花笺帖绣楣。
<br>
<br>　　卷696_45  「村笛」韦庄
<br>
<br>　　箫韶九奏韵凄锵，曲度虽高调不伤。
<br>
<br>　　却见孤村明月夜，一声牛笛断人肠。
<br>
<br>　　卷696_46  「题李斯传」韦庄
<br>
<br>　　蜀魄湘魂万古悲，未悲秦相死秦时。
<br>
<br>　　临刑莫恨仓中鼠，上蔡东门去自迟。
<br>
<br>　　卷696_47  「赠薛秀才」韦庄
<br>
<br>　　相辞因避世，相见尚兵戈。乱后故人少，别来新话多。
<br>
<br>　　但闻哀痛诏，未睹凯旋歌。欲结岩栖伴，何山好薜萝。
<br>
<br>　　卷696_48  「和元秀才别业书事」韦庄
<br>
<br>　　僻居春事好，水曲乱花阴。浪过河移岸，雏成鸟别林。
<br>
<br>　　绿钱榆贯重，红障杏篱深。莫饮宜城酒，愁多醉易沈。
<br>
<br>　　卷696_49  「纪村事」韦庄
<br>
<br>　　绿蔓映双扉，循墙一径微。雨多庭果烂，稻熟渚禽肥。
<br>
<br>　　酿酒迎新社，遥砧送暮晖。数声牛上笛，何处饷田归。
<br>
<br>　　卷696_50  「题许仙师院」韦庄
<br>
<br>　　地古多乔木，游人到且吟。院开金锁涩，门映绿篁深。
<br>
<br>　　山色不离眼，鹤声长在琴。往来谁与熟，乳鹿住前林。
<br>
<br>　　卷696_51  「离筵诉酒」韦庄
<br>
<br>　　感君情重惜分离，送我殷勤酒满卮。
<br>
<br>　　不是不能判酩酊，却忧前路酒醒时。
<br>
<br>　　卷696_52  「不寐」韦庄
<br>
<br>　　不寐天将晓，心劳转似灰。蚊吟频到耳，鼠斗竞缘台。
<br>
<br>　　户知蟾落，林喧觉雨来。马嘶朝客过，知是禁门开。
<br>
<br>　　卷696_53  「赠武处士」韦庄
<br>
<br>　　一身唯一室，高静若僧家。扫地留疏影，穿池浸落霞。
<br>
<br>　　绿萝临水合，白道向村斜。卖药归来醉，吟诗倚钓查。
<br>
<br>　　卷696_54  「题吉涧卢拾遗庄」韦庄
<br>
<br>　　主人西游去不归，满溪春雨长春薇。
<br>
<br>　　怪来马上诗情好，印破青山白鹭飞。
<br>
<br>　　卷696_55  「题颍源庙」韦庄
<br>
<br>　　曾是巢由栖隐地，百川唯说颍源清。微波乍向云根吐，
<br>
<br>　　去浪遥冲雪嶂横。万木倚檐疏干直，群峰当户晓岚晴。
<br>
<br>　　临川试问尧年事，犹被封人劝濯缨。
<br>
<br>　　卷696_56  「东游远归」韦庄
<br>
<br>　　扣角干名计已疏，剑歌休恨食无鱼。辞家柳絮三春半，
<br>
<br>　　临路槐花七月初。江上欲寻渔父醉，日边时得故人书。
<br>
<br>　　青云不识杨生面，天子何由问子虚。
<br>
<br>　　卷696_57  「新正日商南道中作寄李明府」韦庄
<br>
<br>　　相看又见岁华新，依旧杨朱拭泪巾。踏雪偶因寻戴客，
<br>
<br>　　论文还比聚星人。嵩山不改千年色，洛邑长生一路尘。
<br>
<br>　　今日与君同避世，却怜无事是家贫。
<br>
<br>　　卷696_58  「春暮」韦庄
<br>
<br>　　一春春事好，病酒起常迟。流水绿萦砌，落花红堕枝。
<br>
<br>　　楼高喧乳燕，树密斗雏鹂。不学山公醉，将何自解颐。
<br>
<br>　　卷696_59  「哭麻处士」韦庄
<br>
<br>　　却到歌吟地，闲门草色中。百年流水尽，万事落花空。
<br>
<br>　　帐扃秋月，诗楼锁夜虫。少微何处堕，留恨白杨风。
<br>
<br>　　卷696_60  「春早」韦庄
<br>
<br>　　闻莺才觉晓，闭户已知晴。一带窗间月，斜穿枕上生。
<br>
<br>　　卷696_61  「和友人」韦庄
<br>
<br>　　闭门同隐士，不出动经时。静阅王维画，闲翻褚胤棋。
<br>
<br>　　落泉当户急，残月下窗迟。却想从来意，谯周亦自嗤。
<br>
<br>　　卷696_62  「春愁」韦庄
<br>
<br>　　寓思本多伤，逢春恨更长。露沾湘竹泪，花堕越梅妆。
<br>
<br>　　睡怯交加梦，闲倾潋滟觞。后庭人不到，斜月上松篁。
<br>
<br>　　卷696_63  「晚春」韦庄
<br>
<br>　　花开疑乍富，花落似初贫。万物不如酒，四时唯爱春。
<br>
<br>　　峨峨秦氏髻，皎皎洛川神。风月应相笑，年年醉病身。
<br>
<br>　　卷696_64  「题许浑诗卷」韦庄
<br>
<br>　　江南才子许浑诗，字字清新句句奇。
<br>
<br>　　十斛明珠量不尽，惠休虚作碧云词。
<br>
<br>　　卷696_65  「赠礼佛名者」韦庄
<br>
<br>　　何用辛勤礼佛名，我从无得到真庭。
<br>
<br>　　寻思六祖传心印，可是从来读藏经。
<br>
<br>　　卷696_66  「残花（一作于邺诗）」韦庄
<br>
<br>　　和烟和露雪离披，金蕊红须尚满枝。
<br>
<br>　　十日笙歌一宵梦，苎萝因雨失西施。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
