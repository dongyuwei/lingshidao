<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百三十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百三十
<br>
<br>　　卷230_1  「偶题」杜甫
<br>
<br>　　文章千古事，得失寸心知。作者皆殊列，名声岂浪垂。
<br>
<br>　　骚人嗟不见，汉道盛于斯。前辈飞腾入，馀波绮丽为。
<br>
<br>　　后贤兼旧列，历代各清规。法自儒家有，心从弱岁疲。
<br>
<br>　　永怀江左逸，多病邺中奇。J骥皆良马，骐带好儿。
<br>
<br>　　车轮徒已斫，堂构惜仍亏。漫作潜夫论，虚传幼妇碑。
<br>
<br>　　缘情慰漂荡，抱疾屡迁移。经济惭长策，飞栖假一枝。
<br>
<br>　　尘沙傍蜂虿，江峡绕蛟螭。萧瑟唐虞远，联翩楚汉危。
<br>
<br>　　圣朝兼盗贼，异俗更喧卑。郁郁星辰剑，苍苍云雨池。
<br>
<br>　　两都开幕府，万宇插军麾。南海残铜柱，东风避月支。
<br>
<br>　　音书恨乌鹊，号怒怪熊罴。稼穑分诗兴，柴荆学土宜。
<br>
<br>　　故山迷白阁，秋水隐黄陂。不敢要佳句，愁来赋别离。
<br>
<br>　　卷230_2  「秋兴八首」杜甫
<br>
<br>　　玉露凋伤枫树林，巫山巫峡气萧森。江间波浪兼天涌，
<br>
<br>　　塞上风云接地阴。丛菊两开他日泪，孤舟一系故园心。
<br>
<br>　　寒衣处处催刀尺，白帝城高急暮砧。
<br>
<br>　　夔府孤城落日斜，每依南斗望京华。听猿实下三声泪，
<br>
<br>　　奉使虚随八月查。画省香炉违伏枕，山楼粉堞隐悲笳。
<br>
<br>　　请看石上藤萝月，已映洲前芦荻花。
<br>
<br>　　千家山郭静朝晖，一日江楼坐翠微。信宿渔人还泛泛，
<br>
<br>　　清秋燕子故飞飞。匡衡抗疏功名薄，刘向传经心事违。
<br>
<br>　　同学少年多不贱，五陵衣马自轻肥。
<br>
<br>　　闻道长安似弈棋，百年世事不胜悲。王侯第宅皆新主，
<br>
<br>　　文武衣冠异昔时。直北关山金鼓振，征西车马羽书迟。
<br>
<br>　　鱼龙寂寞秋江冷，故国平居有所思。
<br>
<br>　　蓬莱宫阙对南山，承露金茎霄汉间。西望瑶池降王母，
<br>
<br>　　东来紫气满函关。云移雉尾开宫扇，日绕龙鳞识圣颜。
<br>
<br>　　一卧沧江惊岁晚，几回青琐照朝班。
<br>
<br>　　瞿唐峡口曲江头，万里风烟接素秋。花萼夹城通御气，
<br>
<br>　　芙蓉小苑入边愁。朱帘绣柱围黄鹤，锦缆牙樯起白鸥。
<br>
<br>　　回首可怜歌舞地，秦中自古帝王州。
<br>
<br>　　昆明池水汉时功，武帝旌旗在眼中。织女机丝虚月夜，
<br>
<br>　　石鲸鳞甲动秋风。波漂菰米沈云黑，露冷莲房坠粉红。
<br>
<br>　　关塞极天唯鸟道，江湖满地一渔翁。
<br>
<br>　　昆吾御宿自逶迤，紫阁峰阴入陂。香稻啄馀鹦鹉粒，
<br>
<br>　　碧梧栖老凤凰枝。佳人拾翠春相问，仙侣同舟晚更移。
<br>
<br>　　彩笔昔游干气象，白头吟望苦低垂。
<br>
<br>　　卷230_3  「咏怀古迹五首」杜甫
<br>
<br>　　支离东北风尘际，漂泊西南天地间。三峡楼台淹日月，
<br>
<br>　　五溪衣服共云山。羯胡事主终无赖，词客哀时且未还。
<br>
<br>　　庾信平生最萧瑟，暮年诗赋动江关。
<br>
<br>　　摇落深知宋玉悲，风流儒雅亦吾师。怅望千秋一洒泪，
<br>
<br>　　萧条异代不同时。江山故宅空文藻，云雨荒台岂梦思。
<br>
<br>　　最是楚宫俱泯灭，舟人指点到今疑。
<br>
<br>　　群山万壑赴荆门，生长明妃尚有村。一去紫台连朔漠，
<br>
<br>　　独留青冢向黄昏。画图省识春风面，环佩空归月夜魂。
<br>
<br>　　千载琵琶作胡语，分明怨恨曲中论。
<br>
<br>　　蜀主窥吴幸三峡，崩年亦在永安宫。翠华想像空山里，
<br>
<br>　　玉殿虚无野寺中。古庙杉松巢水鹤，岁时伏腊走村翁。
<br>
<br>　　武侯祠屋常邻近，一体君臣祭祀同。
<br>
<br>　　诸葛大名垂宇宙，宗臣遗像肃清高。三分割据纡筹策，
<br>
<br>　　万古云霄一羽毛。伯仲之间见伊吕，指挥若定失萧曹。
<br>
<br>　　福移汉祚难恢复，志决身歼军务劳。
<br>
<br>　　卷230_4  「诸将五首」杜甫
<br>
<br>　　汉朝陵墓对南山，胡虏千秋尚入关。昨日玉鱼蒙葬地，
<br>
<br>　　早时金碗出人间。见愁汗马西戎逼，曾闪朱旗北斗殷。
<br>
<br>　　多少材官守泾渭，将军且莫破愁颜。
<br>
<br>　　韩公本意筑三城，拟绝天骄拔汉旌。岂谓尽烦回纥马，
<br>
<br>　　翻然远救朔方兵。胡来不觉潼关隘，龙起犹闻晋水清。
<br>
<br>　　独使至尊忧社稷，诸君何以答升平。
<br>
<br>　　洛阳宫殿化为烽，休道秦关百二重。沧海未全归禹贡，
<br>
<br>　　蓟门何处尽尧封。朝廷衮职虽多预，天下军储不自供。
<br>
<br>　　稍喜临边王相国，肯销金甲事春农。
<br>
<br>　　回首扶桑铜柱标，冥冥氛未全销。越裳翡翠无消息，
<br>
<br>　　南海明珠久寂寥。殊锡曾为大司马，总戎皆插侍中貂。
<br>
<br>　　炎风朔雪天王地，只在忠臣翊圣朝。
<br>
<br>　　锦江春色逐人来，巫峡清秋万壑哀。正忆往时严仆射，
<br>
<br>　　共迎中使望乡台。主恩前后三持节，军令分明数举杯。
<br>
<br>　　西蜀地形天下险，安危须仗出群材。
<br>
<br>　　卷230_5  「秋日夔府咏怀奉寄郑监李宾客一百韵」杜甫
<br>
<br>　　绝塞乌蛮北，孤城白帝边。飘零仍百里，消渴已三年。
<br>
<br>　　雄剑鸣开匣，群书满系船。乱离心不展，衰谢日萧然。
<br>
<br>　　筋力妻孥问，菁华岁月迁。登临多物色，陶冶赖诗篇。
<br>
<br>　　峡束沧江起，岩排石树圆。拂云霾楚气，朝海蹴吴天。
<br>
<br>　　煮井为盐速，烧度地偏。有时惊叠嶂，何处觅平川。
<br>
<br>　　双双舞，猕猿垒垒悬。碧萝长似带，锦石小如钱。
<br>
<br>　　春草何曾歇，寒花亦可怜。猎人吹戍火，野店引山泉。
<br>
<br>　　唤起搔头急，扶行几屐穿。两京犹薄产，四海绝随肩。
<br>
<br>　　幕府初交辟，郎官幸备员。瓜时犹旅寓，萍泛苦夤缘。
<br>
<br>　　药饵虚狼藉，秋风洒静便。开襟驱瘴疠，明目扫云烟。
<br>
<br>　　高宴诸侯礼，佳人上客前。哀筝伤老大，华屋艳神仙。
<br>
<br>　　南内开元曲，常时弟子传。法歌声变转，满座涕潺。
<br>
<br>　　吊影夔州僻，回肠杜曲煎。即今龙厩水，莫带犬戎膻。
<br>
<br>　　耿贾扶王室，萧曹拱御筵。乘威灭蜂虿，戮力效鹰r.
<br>
<br>　　旧物森犹在，凶徒恶未悛。国须行战伐，人忆止戈a.
<br>
<br>　　奴仆何知礼，恩荣错与权。胡星一彗孛，黔首遂拘挛。
<br>
<br>　　哀痛丝纶切，烦苛法令蠲。业成陈始王，兆喜出于畋。
<br>
<br>　　宫禁经纶密，台阶翊戴全。熊罴载吕望，鸿雁美周宣。
<br>
<br>　　侧听中兴主，长吟不世贤。音徽一柱数，道里下牢千。
<br>
<br>　　郑李光时论，文章并我先。阴何尚清省，沈宋H联翩。
<br>
<br>　　律比昆仑竹，音知燥湿弦。风流俱善价，惬当久忘筌。
<br>
<br>　　置驿常如此，登龙盖有焉。虽云隔礼数，不敢坠周旋。
<br>
<br>　　高视收人表，虚心味道玄。马来皆汗血，鹤唳必青田。
<br>
<br>　　羽翼商山起，蓬莱汉阁连。管宁纱帽净，江令锦袍鲜。
<br>
<br>　　东郡时题壁，南湖日扣舷。远游凌绝境，佳句染华笺。
<br>
<br>　　每欲孤飞去，徒为百虑牵。生涯已寥落，国步乃。
<br>
<br>　　衾枕成芜没，池塘作弃捐。别离忧怛怛，伏腊涕涟涟。
<br>
<br>　　露菊班丰镐，秋蔬影涧e.共谁论昔事，几处有新阡。
<br>
<br>　　富贵空回首，喧争懒著鞭。兵戈尘漠漠，江汉月娟娟。
<br>
<br>　　局促看秋燕，萧疏听晚蝉。雕虫蒙记忆，烹鲤问沈绵。
<br>
<br>　　卜羡君平杖，偷存子敬毡。囊虚把钗钏，米尽坼花钿。
<br>
<br>　　甘子阴凉叶，茅斋八九椽。阵图沙北岸，市暨西巅。
<br>
<br>　　羁绊心常折，栖迟病即痊。紫收岷岭芋，白种陆池莲。
<br>
<br>　　色好梨胜颊，穰多栗过拳。敕厨唯一味，求饱或三@.
<br>
<br>　　儿去看鱼笱，人来坐马鞯。缚柴门窄窄，通竹溜涓涓。
<br>
<br>　　堑抵公畦棱，村依野庙肌Ｈ崩榻棘拒，倒石赖藤缠。
<br>
<br>　　借问频朝谒，何如稳醉眠。谁云行不逮，自觉坐能坚。
<br>
<br>　　雾雨银章涩，馨香粉署妍。紫鸾无近远，黄雀任翩Q.
<br>
<br>　　困学违从众，明公各勉旃。声华夹宸极，早晚到星躔。
<br>
<br>　　恳谏留匡鼎，诸儒引服虔。不逢输鲠直，会是正陶甄。
<br>
<br>　　宵旰忧虞轸，黎元疾苦骈。云台终日画，青简为谁编。
<br>
<br>　　行路难何有，招寻兴已专。由来具飞楫，暂拟控鸣弦。
<br>
<br>　　身许双峰寺，门求七祖禅。落帆追宿昔，衣褐向真诠。
<br>
<br>　　安石名高晋，昭王客赴燕。途中非阮籍，查上似张骞。
<br>
<br>　　披拂云宁在，淹留景不延。风期终破浪，水怪莫飞涎。
<br>
<br>　　他日辞神女，伤春怯杜鹃。淡交随聚散，泽国绕回旋。
<br>
<br>　　本自依迦叶，何曾藉纭Ｂ峰生转盼，橘井尚高褰。
<br>
<br>　　东走穷归鹤，南征尽@鸢。晚闻多妙教，卒践塞前愆。
<br>
<br>　　顾凯丹青列，头陀琬琰镌。众香深黯黯，几地肃芊芊。
<br>
<br>　　勇猛为心极，清羸任体孱。金篦空刮眼，镜象未离铨。
<br>
<br>　　卷230_6  「赠李八秘书别三十韵」杜甫
<br>
<br>　　往时中补右，扈跸上元初。反气凌行在，妖星下直庐。
<br>
<br>　　六龙瞻汉阙，万骑略姚墟。玄朔回天步，神都忆帝车。
<br>
<br>　　一戎才汗马，百姓免为鱼。通籍蟠螭印，差肩列凤舆。
<br>
<br>　　事殊迎代邸，喜异赏朱虚。寇盗方归顺，乾坤欲晏如。
<br>
<br>　　不才同补衮，奉诏许牵裾。鸳鹭叨云阁，麒麟滞玉除。
<br>
<br>　　文园多病后，中散旧交疏。飘泊哀相见，平生意有馀。
<br>
<br>　　风烟巫峡远，台榭楚宫虚。触目非论故，新文尚起予。
<br>
<br>　　清秋凋碧柳，别浦落红蕖。消息多旗帜，经过叹里闾。
<br>
<br>　　战连唇齿国，军急羽毛书。幕府筹频问，山家药正锄。
<br>
<br>　　台星入朝谒，使节有吹嘘。西蜀灾长弭，南翁愤始摅。
<br>
<br>　　对扬e士卒，干没费仓储。势藉兵须用，功无礼忽诸。
<br>
<br>　　御鞍金[，宫砚玉蟾蜍。拜舞银钩落，恩波锦帕舒。
<br>
<br>　　此行非不济，良友昔相于。去旆依颜色，沿流想疾徐。
<br>
<br>　　沈绵疲井臼，倚薄似樵渔。乞米烦佳客，钞诗听小胥。
<br>
<br>　　杜陵斜晚照，水带寒淤。莫话清溪发，萧萧白映梳。
<br>
<br>　　卷230_7  「寄刘峡州伯华使君四十韵」杜甫
<br>
<br>　　峡内多云雨，秋来尚郁蒸。远山朝白帝，深水谒彝陵。
<br>
<br>　　迟暮嗟为客，西南喜得朋。哀猿更起坐，落雁失飞腾。
<br>
<br>　　伏枕思琼树，临轩对玉绳。青松寒不落，碧海阔逾澄。
<br>
<br>　　昔岁文为理，群公价尽增。家声同令闻，时论以儒称。
<br>
<br>　　太后当朝肃，多才接迹升。翠虚捎魍魉，丹极上d鹏。
<br>
<br>　　宴引春壶满，恩分夏簟冰。雕章五色笔，紫殿九华灯。
<br>
<br>　　学并卢王敏，书偕褚薛能。老兄真不坠，小子独无承。
<br>
<br>　　近有风流作，聊从月继征。放蹄知赤骥，捩翅服苍鹰。
<br>
<br>　　卷轴来何晚，襟怀庶可凭。会期吟讽数，益破旅愁凝。
<br>
<br>　　雕刻初谁料，纤毫欲自矜。神融蹑飞动，战胜洗侵凌。
<br>
<br>　　妙取筌蹄弃，高宜百万层。白头遗恨在，青竹几人登。
<br>
<br>　　回首追谈笑，劳歌R寝兴。年华纷已矣，世故莽相仍。
<br>
<br>　　刺史诸侯贵，郎官列宿应。潘生骖阁远，黄霸玺书增。
<br>
<br>　　乳rP号攀石，饥鼯诉落藤。药囊亲道士，灰劫问胡僧。
<br>
<br>　　凭久乌皮折，簪稀白帽棱。林居看蚁穴，野食行鱼罾。
<br>
<br>　　筋力交凋丧，飘零免战兢。皆为百里宰，正似六安丞。
<br>
<br>　　姹女萦新裹，丹砂冷旧秤。但求椿寿永，莫虑杞天崩。
<br>
<br>　　炼骨调情性，张兵挠棘矜。养生终自惜，伐数必全惩。
<br>
<br>　　政术甘疏诞，词场愧服膺。展怀诗诵鲁，割爱酒如渑。
<br>
<br>　　咄咄宁书字，冥冥欲避D.江湖多白鸟，天地有青蝇。
<br>
<br>　　卷230_8  「夔府书怀四十韵」杜甫
<br>
<br>　　昔罢河西尉，初兴蓟北师。不才名位晚，敢恨省郎迟。
<br>
<br>　　扈圣崆峒日，端居滟时。萍流仍汲引，樗散尚恩慈。
<br>
<br>　　遂阻云台宿，常怀湛露诗。翠华森远矣，白首飒凄其。
<br>
<br>　　拙被林泉滞，生逢酒赋欺。文园终寂寞，汉阁自磷缁。
<br>
<br>　　病隔君臣议，惭纡德泽私。扬镳惊主辱，拔剑拨年衰。
<br>
<br>　　社稷经纶地，风云际会期。血流纷在眼，涕洒乱交颐。
<br>
<br>　　四渎楼船泛，中原鼓角悲。贼壕连白翟，战瓦落丹墀。
<br>
<br>　　先帝严灵寝，宗臣切受遗。恒山犹突骑，辽海竞张旗。
<br>
<br>　　田父嗟胶漆，行人避蒺藜。总戎存大体，降将饰卑词。
<br>
<br>　　楚贡何年绝，尧封旧俗疑。长吁翻北寇，一望卷西夷。
<br>
<br>　　不必陪玄圃，超然待具茨。凶兵铸农器，讲殿辟书帷。
<br>
<br>　　庙算高难测，天忧实在兹。形容真潦倒，答效莫支持。
<br>
<br>　　使者分王命，群公各典司。恐乖均赋敛，不似问疮痍。
<br>
<br>　　万里烦供给，孤城最怨思。绿林宁小患，云梦欲难追。
<br>
<br>　　即事须尝胆，苍生可察眉。议堂犹集凤，正观是元龟。
<br>
<br>　　处处喧飞檄，家家急竞锥。萧车安不定，蜀使下何之。
<br>
<br>　　钓濑疏坟籍，耕岩进弈棋。地蒸馀破扇，冬暖更纤。
<br>
<br>　　豺遘哀登楚，麟伤泣象尼。衣冠迷适越，藻绘忆游睢。
<br>
<br>　　赏月延秋桂，倾阳逐露葵。大庭终反朴，京观且僵尸。
<br>
<br>　　高枕虚眠昼，哀歌欲和谁。南宫载勋业，凡百慎交绥。
<br>
<br>　　卷230_9  「解闷十二首」杜甫
<br>
<br>　　草阁柴扉星散居，浪翻江黑雨飞初。
<br>
<br>　　山禽引子哺红果，溪友得钱留白鱼。
<br>
<br>　　商胡离别下扬州，忆上西陵故驿楼。
<br>
<br>　　为问淮南米贵贱，老夫乘兴欲东流。
<br>
<br>　　一辞故国十经秋，每见秋瓜忆故丘。
<br>
<br>　　今日南湖采薇蕨，何人为觅郑瓜州。
<br>
<br>　　沈范早知何水部，曹刘不待薛郎中。
<br>
<br>　　独当省署开文苑，兼泛沧浪学钓翁。
<br>
<br>　　李陵苏武是吾师，孟子论文更不疑。
<br>
<br>　　一饭未曾留俗客，数篇今见古人诗。
<br>
<br>　　复忆襄阳孟浩然，清诗句句尽堪传。
<br>
<br>　　即今耆旧无新语，漫钓槎头缩颈鳊。
<br>
<br>　　陶冶性灵在底物，新诗改罢自长吟。
<br>
<br>　　孰知二谢将能事，颇学阴何苦用心。
<br>
<br>　　不见高人王右丞，蓝田丘壑漫寒藤。
<br>
<br>　　最传秀句寰区满，未绝风流相国能。
<br>
<br>　　先帝贵妃今寂寞，荔枝还复入长安。
<br>
<br>　　炎方每续朱樱献，玉座应悲白露团。
<br>
<br>　　忆过泸戎摘荔枝，青峰隐映石逶迤。
<br>
<br>　　京中旧见无颜色，红颗酸甜只自知。
<br>
<br>　　翠瓜碧李沈玉L，赤梨葡萄寒露成。
<br>
<br>　　可怜先不异枝蔓，此物娟娟长远生。
<br>
<br>　　侧生野岸及江蒲，不熟丹宫满玉壶。
<br>
<br>　　云壑布衣骀背死，劳生重马翠眉须。
<br>
<br>　　卷230_10  「复愁十二首」杜甫
<br>
<br>　　人烟生处僻，虎迹过新蹄。野鹘翻窥草，村船逆上溪。
<br>
<br>　　钓艇收缗尽，昏鸦接翅归。月生初学扇，云细不成衣。
<br>
<br>　　万国尚防寇，故园今若何。昔归相识少，早已战场多。
<br>
<br>　　身觉省郎在，家须农事归。年深荒草径，老恐失柴扉。
<br>
<br>　　金丝镂箭镞，皂尾制旗竿。一自风尘起，犹嗟行路难。
<br>
<br>　　胡虏何曾盛，干戈不肯休。闾阎听小子，谈话觅封侯。
<br>
<br>　　贞观铜牙弩，开元锦兽张。花门小前好，此物弃沙场。
<br>
<br>　　今日翔麟马，先宜驾鼓车。无劳问河北，诸将觉荣华。
<br>
<br>　　任转江淮粟，休添苑囿兵。由来貔虎士，不满凤凰城。
<br>
<br>　　江上亦秋色，火云终不移。巫山犹锦树，南国且黄鹂。
<br>
<br>　　每恨陶彭泽，无钱对菊花。如今九日至，自觉酒须赊。
<br>
<br>　　病减诗仍拙，吟多意有馀。莫看江总老，犹被赏时鱼。
<br>
<br>　　卷230_11  「承闻河北诸道节度入朝欢喜口号绝句十二首」杜甫
<br>
<br>　　禄山作逆降天诛，更有思明亦已无。
<br>
<br>　　汹汹人寰犹不定，时时斗战欲何须。
<br>
<br>　　社稷苍生计必安，蛮夷杂种错相干。
<br>
<br>　　周宣汉武今王是，孝子忠臣后代看。
<br>
<br>　　喧喧道路多歌谣，河北将军尽入朝。
<br>
<br>　　始是乾坤王室正，却交江汉客魂销。
<br>
<br>　　不道诸公无表来，茫然庶事遣人猜。
<br>
<br>　　拥兵相学干戈锐，使者徒劳百万回。
<br>
<br>　　鸣玉锵金尽正臣，修文偃武不无人。
<br>
<br>　　兴王会静妖氛气，圣寿宜过一万春。
<br>
<br>　　英雄见事若通神，圣哲为心小一身。
<br>
<br>　　燕赵休矜出佳丽，宫闱不拟选才人。
<br>
<br>　　抱病江天白首郎，空山楼阁暮春光。
<br>
<br>　　衣冠是日朝天子，草奏何时入帝乡。
<br>
<br>　　澶漫山东一百州，削成如桉抱青丘。
<br>
<br>　　苞茅重入归关内，王祭还供尽海头。
<br>
<br>　　东逾辽水北滹沱，星象风云喜共和。
<br>
<br>　　紫气关临天地阔，黄金台贮俊贤多。
<br>
<br>　　渔阳突骑邯郸儿，酒酣并辔金鞭垂。
<br>
<br>　　意气即归双阙舞，雄豪复遣五陵知。
<br>
<br>　　李相将军拥蓟门，白头虽老赤心存。
<br>
<br>　　竟能尽说诸侯入，知有从来天子尊。
<br>
<br>　　十二年来多战场，天威已息阵堂堂。
<br>
<br>　　神灵汉代中兴主，功业汾阳异姓王。
<br>
<br>　　卷230_12  「喜闻盗贼蕃寇总退口号五首」杜甫
<br>
<br>　　萧关陇水入官军，青海黄河卷塞云。
<br>
<br>　　北极转愁龙虎气，西戎休纵犬羊群。
<br>
<br>　　赞普多教使入秦，数通和好止烟尘。
<br>
<br>　　朝廷忽用哥舒将，杀伐虚悲公主亲。
<br>
<br>　　崆峒西极过昆仑，驼马由来拥国门。
<br>
<br>　　逆气数年吹路断，蕃人闻道渐星奔。
<br>
<br>　　勃律天西采玉河，坚昆碧碗最来多。
<br>
<br>　　旧随汉使千堆宝，少答胡王万匹罗。
<br>
<br>　　今春喜气满乾坤，南北东西拱至尊。
<br>
<br>　　大历二年调玉烛，玄元皇帝圣云孙。
<br>
<br>　　卷230_13  「洞房」杜甫
<br>
<br>　　洞房环佩冷，玉殿起秋风。秦地应新月，龙池满旧宫。
<br>
<br>　　系舟今夜远，清漏往时同。万里黄山北，园陵白露中。
<br>
<br>　　卷230_14  「宿昔」杜甫
<br>
<br>　　宿昔青门里，蓬莱仗数移。花娇迎杂树，龙喜出平池。
<br>
<br>　　落日留王母，微风倚少儿。宫中行乐秘，少有外人知。
<br>
<br>　　卷230_15  「能画」杜甫
<br>
<br>　　能画毛延寿，投壶郭舍人。每蒙天一笑，复似物皆春。
<br>
<br>　　政化平如水，皇恩断若神。时时用抵戏，亦未杂风尘。
<br>
<br>　　卷230_16  「斗鸡」杜甫
<br>
<br>　　斗鸡初赐锦，舞马既登床。帘下宫人出，楼前御柳长。
<br>
<br>　　仙游终一s，女乐久无香。寂寞骊山道，清秋草木黄。
<br>
<br>　　卷230_17  「鹦鹉（一作翦羽）」杜甫
<br>
<br>　　鹦鹉含愁思，聪明忆别离。翠衿浑短尽，红觜漫多知。
<br>
<br>　　未有开笼日，空残旧宿枝。世人怜复损，何用羽毛奇。
<br>
<br>　　卷230_18  「历历」杜甫
<br>
<br>　　历历开元事，分明在眼前。无端盗贼起，忽已岁时迁。
<br>
<br>　　巫峡西江外，秦城北斗边。为郎从白首，卧病数秋天。
<br>
<br>　　卷230_19  「洛阳」杜甫
<br>
<br>　　洛阳昔陷没，胡马犯潼关。天子初愁思，都人惨别颜。
<br>
<br>　　清笳去宫阙，翠盖出关山。故老仍流涕，龙髯幸再攀。
<br>
<br>　　卷230_20  「骊山」杜甫
<br>
<br>　　骊山绝望幸，花萼罢登临。地下无朝烛，人间有赐金。
<br>
<br>　　鼎湖龙去远，银海雁飞深。万岁蓬莱日，长悬旧羽林。
<br>
<br>　　卷230_21  「提封」杜甫
<br>
<br>　　提封汉天下，万国尚同心。借问悬车守，何如俭德临。
<br>
<br>　　时征俊V入，草窃犬羊侵。愿戒兵犹火，恩加四海深。
<br>
<br>　　卷230_22  「覆舟二首」杜甫
<br>
<br>　　巫峡盘涡晓，黔阳贡物秋。丹砂同陨石，翠羽共沉舟。
<br>
<br>　　羁使空斜影，龙居s积流。篙工幸不溺，俄顷逐轻鸥。
<br>
<br>　　竹宫时望拜，桂馆或求仙。姹女临波日，神光照夜年。
<br>
<br>　　徒闻斩蛟剑，无复爨犀船。使者随秋色，迢迢独上天。
<br>
<br>　　卷230_23  「垂白（一作白首）」杜甫
<br>
<br>　　垂白冯唐老，清秋宋玉悲。江喧长少睡，楼迥独移时。
<br>
<br>　　多难身何补，无家病不辞。甘从千日醉，未许七哀诗。
<br>
<br>　　卷230_24  「草阁」杜甫
<br>
<br>　　草阁临无地，柴扉永不关。鱼龙回夜水，星月动秋山。
<br>
<br>　　久露清初湿，高云薄未还。泛舟惭小妇，飘泊损红颜。
<br>
<br>　　卷230_25  「江月」杜甫
<br>
<br>　　江月光于水，高楼思杀人。天边长作客，老去一沾巾。
<br>
<br>　　玉露团清影，银河没半轮。谁家挑锦字，灭烛翠眉颦。
<br>
<br>　　卷230_26  「江上」杜甫
<br>
<br>　　江上日多雨，萧萧荆楚秋。高风下木叶，永夜揽貂裘。
<br>
<br>　　勋业频看镜，行藏独倚楼。时危思报主，衰谢不能休。
<br>
<br>　　卷230_27  「中夜」杜甫
<br>
<br>　　中夜江山静，危楼望北辰。长为万里客，有愧百年身。
<br>
<br>　　故国风云气，高堂战伐尘。胡雏负恩泽，嗟尔太平人。
<br>
<br>　　卷230_28  「江汉」杜甫
<br>
<br>　　江汉思归客，乾坤一腐儒。片云天共远，永夜月同孤。
<br>
<br>　　落日心犹壮，秋风病欲疏。古来存老马，不必取长途。
<br>
<br>　　卷230_29  「白露」杜甫
<br>
<br>　　白露团甘子，清晨散马蹄。圃开连石树，船渡入江溪。
<br>
<br>　　凭几看鱼乐，回鞭急鸟栖。渐知秋实美，幽径恐多蹊。
<br>
<br>　　卷230_30  「孟氏（集有过孟十二仓曹十四主簿兄弟诗）」杜甫
<br>
<br>　　孟氏好兄弟，养亲唯小园。承颜胝手足，坐客强盘飧。
<br>
<br>　　负米力葵外，读书秋树根。卜邻惭近舍，训子学谁门。
<br>
<br>　　卷230_31  「吾宗（卫仓曹崇简）」杜甫
<br>
<br>　　吾宗老孙子，质朴古人风。耕凿安时论，衣冠与世同。
<br>
<br>　　在家常早起，忧国愿年丰。语及君臣际，经书满腹中。
<br>
<br>　　卷230_32  「有叹」杜甫
<br>
<br>　　壮心久零落，白首寄人间。天下兵常斗，江东客未还。
<br>
<br>　　穷猿号雨雪，老马怯关山。武德开元际，苍生岂重攀。
<br>
<br>　　卷230_33  「冬深（一作即日）」杜甫
<br>
<br>　　花叶随天意，江溪共石根。早霞随类影，寒水各依痕。
<br>
<br>　　易下杨朱泪，难招楚客魂。风涛暮不稳，舍棹宿谁门。
<br>
<br>　　卷230_34  「不寐」杜甫
<br>
<br>　　瞿塘夜水黑，城内改更筹。翳翳月沉雾，辉辉星近楼。
<br>
<br>　　气衰甘少寐，心弱恨和愁。多垒满山谷，桃源无处求。
<br>
<br>　　卷230_35  「月圆」杜甫
<br>
<br>　　孤月当楼满，寒江动夜扉。委波金不定，照席绮逾依。
<br>
<br>　　未缺空山静，高悬列宿稀。故园松桂发，万里共清辉。
<br>
<br>　　卷230_36  「中宵」杜甫
<br>
<br>　　西阁百寻馀，中宵步绮疏。飞星过水白，落月动沙虚。
<br>
<br>　　择木知幽鸟，潜波想巨鱼。亲朋满天地，兵甲少来书。
<br>
<br>　　卷230_37  「遣愁」杜甫
<br>
<br>　　养拙蓬为户，茫茫何所开。江通神女馆，地隔望乡台。
<br>
<br>　　渐惜容颜老，无由弟妹来。兵戈与人事，回首一悲哀。
<br>
<br>　　卷230_38  「秋清」杜甫
<br>
<br>　　高秋苏病气，白发自能梳。药饵憎加减，门庭闷扫除。
<br>
<br>　　杖藜还客拜，爱竹遣儿书。十月江平稳，轻舟进所如。
<br>
<br>　　卷230_39  「伤秋」杜甫
<br>
<br>　　林僻来人少，山长去鸟微。高秋收画扇，久客掩荆扉。
<br>
<br>　　懒慢头时栉，艰难带减围。将军犹汗马，天子尚戎衣。
<br>
<br>　　白蒋风飙脆，殷柽晓夜稀。何年减豺虎，似有故园归。
<br>
<br>　　卷230_40  「秋峡」杜甫
<br>
<br>　　江涛万古峡，肺气久衰翁。不寐防巴虎，全生狎楚童。
<br>
<br>　　衣裳垂素发，门巷落丹枫。常怪商山老，兼存翊赞功。
<br>
<br>　　卷230_41  「南极」杜甫
<br>
<br>　　南极青山众，西江白谷分。古城疏落木，荒戍密寒云。
<br>
<br>　　岁月蛇常见，风飙虎或闻。近身皆鸟道，殊俗自人群。
<br>
<br>　　睥睨登哀柝，矛弧照夕曛。乱离多醉尉，愁杀李将军。
<br>
<br>　　卷230_42  「摇落」杜甫
<br>
<br>　　摇落巫山暮，寒江东北流。烟尘多战鼓，风浪少行舟。
<br>
<br>　　鹅费羲之墨，貂馀季子裘。长怀报明主，卧病复高秋。
<br>
<br>　　卷230_43  「耳聋」杜甫
<br>
<br>　　生年i冠子，叹世鹿皮翁。眼复几时暗，耳从前月聋。
<br>
<br>　　猿鸣秋泪缺，雀噪晚愁空。黄落惊山树，呼儿问朔风。
<br>
<br>　　卷230_44  「独坐二首」杜甫
<br>
<br>　　竟日雨冥冥，双崖洗更青。水花寒落岸，山鸟暮过庭。
<br>
<br>　　暖老须燕玉，充饥忆楚萍。胡笳在楼上，哀怨不堪听。
<br>
<br>　　白狗斜临北，黄牛更在东。峡云常照夜，江月会兼风。
<br>
<br>　　晒药安垂老，应门试小童。亦知行不逮，苦恨耳多聋。
<br>
<br>　　卷230_45  「远游」杜甫
<br>
<br>　　江阔浮高栋，云长出断山。尘沙连越`，风雨暗荆蛮。
<br>
<br>　　雁矫衔芦内，猿啼失木间。弊裘苏季子，历国未知还。
<br>
<br>　　卷230_46  「夜（一作秋夜客舍）」杜甫
<br>
<br>　　露下天高秋水清，空山独夜旅魂惊。疏灯自照孤帆宿，
<br>
<br>　　新月犹悬双杵鸣。南菊再逢人卧病，北书不至雁无情。
<br>
<br>　　步蟾倚杖看牛斗，银汉遥应接凤城。
<br>
<br>　　卷230_47  「暮春」杜甫
<br>
<br>　　卧病拥塞在峡中，潇湘洞庭虚映空。楚天不断四时雨，
<br>
<br>　　巫峡常吹千里风。沙上草阁柳新暗，城边野池莲欲红。
<br>
<br>　　暮春鸳鹭立洲渚，挟子翻飞还一丛。
<br>
<br>　　卷230_48  「晴二首」杜甫
<br>
<br>　　久雨巫山暗，新晴锦绣文。碧知湖外草，红见海东云。
<br>
<br>　　竟日莺相和，摩霄鹤数群。野花干更落，风处急纷纷。
<br>
<br>　　啼乌争引子，鸣鹤不归林。下食遭泥去，高飞恨久阴。
<br>
<br>　　雨声冲塞尽，日气射江深。回首周南客，驱驰魏阙心。
<br>
<br>　　卷230_49  「雨」杜甫
<br>
<br>　　始贺天休雨，还嗟地出雷。骤看浮峡过，密作渡江来。
<br>
<br>　　牛马行无色，蛟龙斗不开。干戈盛阴气，未必自阳台。
<br>
<br>　　卷230_50  「月三首」杜甫
<br>
<br>　　断续巫山雨，天河此夜新。若无青嶂月，愁杀白头人。
<br>
<br>　　魍魉移深树，虾蟆动半轮。故园当北斗，直指照西秦。
<br>
<br>　　并照巫山出，新窥楚水清。羁栖愁里见，二十四回明。
<br>
<br>　　必验升沉体，如知进退情。不违银汉落，亦伴玉绳横。
<br>
<br>　　万里瞿塘峡，春来六上弦。时时开暗室，故故满青天。
<br>
<br>　　爽合风襟静，高当泪脸悬。南飞有乌鹊，夜久落江边。
<br>
<br>　　卷230_51  「雨」杜甫
<br>
<br>　　万木云深隐，连山雨未开。风扉掩不定，水鸟过仍回。
<br>
<br>　　鲛馆如鸣杼，樵舟岂伐枚。清凉破炎毒，衰意欲登台。
<br>
<br>　　卷230_52  「晚晴」杜甫
<br>
<br>　　返照斜初彻，浮云薄未归。江虹明远饮，峡雨落馀飞。
<br>
<br>　　凫雁终高去，熊罴觉自肥。秋分客尚在，竹露夕微微。
<br>
<br>　　卷230_53  「夜雨」杜甫
<br>
<br>　　小雨夜复密，回风吹早秋。野凉侵闭户，江满带维舟。
<br>
<br>　　通籍恨多病，为郎忝薄游。天寒出巫峡，醉别仲宣楼。
<br>
<br>　　卷230_54  「更题」杜甫
<br>
<br>　　只应踏初雪，骑马发荆州。直怕巫山雨，真伤白帝秋。
<br>
<br>　　群公苍玉佩，天子翠云裘。同舍晨趋侍，胡为淹此留。
<br>
<br>　　卷230_55  「归」杜甫
<br>
<br>　　束带还骑马，东西却渡船。林中才有地，峡外绝无天。
<br>
<br>　　虚白高人静，喧卑俗累牵。他乡悦迟暮，不敢废诗篇。
<br>
<br>　　卷230_56  「返照」杜甫
<br>
<br>　　楚王宫北正黄昏，白帝城西过雨痕。返照入江翻石壁，
<br>
<br>　　归云拥树失山村。衰年肺病唯高枕，绝塞愁时早闭门。
<br>
<br>　　不可久留豺虎乱，南方实有未招魂。
<br>
<br>　　卷230_57  「热三首」杜甫
<br>
<br>　　雷霆空霹雳，云雨竟虚无。炎赫衣流汗，低垂气不苏。
<br>
<br>　　乞为寒水玉，愿作冷秋菰。何似儿童岁，风凉出舞雩。
<br>
<br>　　瘴云终不灭，泸水复西来。闭户人高卧，归林鸟却回。
<br>
<br>　　峡中都似火，江上只空雷。想见阴宫雪，风门飒踏开。
<br>
<br>　　朱李沈不冷，雕胡炊屡新。将衰骨尽痛，被褐味空频。
<br>
<br>　　H翕炎蒸景，飘摇征戍人。十年可解甲，为尔一沾巾。
<br>
<br>　　卷230_58  「日暮」杜甫
<br>
<br>　　牛羊下来久，各已闭柴门。风月自清夜，江山非故园。
<br>
<br>　　石泉流暗壁，草露滴秋根。头白灯明里，何须花烬繁。
<br>
<br>　　卷230_59  「八月十五夜月二首」杜甫
<br>
<br>　　满目飞明镜，归心折大刀。转蓬行地远，攀桂仰天高。
<br>
<br>　　水路疑霜雪，林栖见羽毛。此时瞻白兔，直欲数秋毫。
<br>
<br>　　稍下巫山峡，犹衔白帝城。气沈全浦暗，轮仄半楼明。
<br>
<br>　　刁斗皆催晓，蟾蜍且自倾。张弓倚残魄，不独汉家营。
<br>
<br>　　卷230_60  「十六夜玩月」杜甫
<br>
<br>　　旧挹金波爽，皆传玉露秋。关山随地阔，河汉近人流。
<br>
<br>　　谷口樵归唱，孤城笛起愁。巴童浑不寝，半夜有行舟。
<br>
<br>　　卷230_61  「十七夜对月」杜甫
<br>
<br>　　秋月仍圆夜，江村独老身。卷帘还照客，倚杖更随人。
<br>
<br>　　光射潜虬动，明翻宿鸟频。茅斋依橘柚，清切露华新。
<br>
<br>　　卷230_62  「村雨」杜甫
<br>
<br>　　雨声传两夜，寒事飒高秋。挈带看朱绂，开箱睹黑裘。
<br>
<br>　　世情只益睡，盗贼敢忘忧。松菊新沾洗，茅斋慰远游。
<br>
<br>　　卷230_63  「雨晴」杜甫
<br>
<br>　　雨时山不改，晴罢峡如新。天路看殊俗，秋江思杀人。
<br>
<br>　　有猿挥泪尽，无犬附书频。故国愁眉外，长歌欲损神。
<br>
<br>　　卷230_64  「晚晴吴郎见过北舍」杜甫
<br>
<br>　　圃畦新雨润，愧子废锄来。竹杖交头拄，柴扉隔径开。
<br>
<br>　　欲栖群鸟乱，未去小童催。明日重阳酒，相迎自N醅。
<br>
<br>　　卷230_65  「暝」杜甫
<br>
<br>　　日下四山阴，山庭岚气侵。牛羊归径险，鸟雀聚枝深。
<br>
<br>　　正枕当星剑，收书动玉琴。半扉开烛影，欲掩见清砧。
<br>
<br>　　卷230_66  「云」杜甫
<br>
<br>　　龙似瞿唐会，江依白帝深。终年常起峡，每夜必通林。
<br>
<br>　　收获辞霜渚，分明在夕岑。高斋非一处，秀气豁烦襟。
<br>
<br>　　卷230_67  「月」杜甫
<br>
<br>　　四更山吐月，残夜水明楼。尘匣元开镜，风帘自上钩。
<br>
<br>　　兔应疑鹤发，蟾亦恋貂裘。斟酌娥寡，天寒耐九秋。
<br>
<br>　　卷230_68  「雨四首」杜甫
<br>
<br>　　微雨不滑道，断云疏复行。紫崖奔处黑，白鸟去边明。
<br>
<br>　　秋日新沾影，寒江旧落声。柴扉临野碓，半得捣香粳。
<br>
<br>　　江雨旧无时，天晴忽散丝。暮秋沾物冷，今日过云迟。
<br>
<br>　　上马迥休出，看鸥坐不辞。高轩当滟，润色静书帷。
<br>
<br>　　物色岁将晏，天隅人未归。朔风鸣淅淅，寒雨下霏霏。
<br>
<br>　　多病久加饭，衰容新授衣。时危觉凋丧，故旧短书稀。
<br>
<br>　　楚雨石苔滋，京华消息迟。山寒青兕叫，江晚白鸥饥。
<br>
<br>　　神女花钿落，鲛人织杼悲。繁忧不自整，终日洒如丝。
<br>
<br>　　卷230_69  「夜」杜甫
<br>
<br>　　绝岸风威动，寒房烛影微。岭猿霜外宿，江鸟夜深飞。
<br>
<br>　　独坐亲雄剑，哀歌叹短衣。烟尘绕阊阖，白首壮心违。
<br>
<br>　　卷230_70  「晨雨」杜甫
<br>
<br>　　小雨晨光内，初来叶上闻。雾交才洒地，风逆旋随云。
<br>
<br>　　暂起柴荆色，轻沾鸟兽群。麝香山一半，亭午未全分。
<br>
<br>　　卷230_71  「返照」杜甫
<br>
<br>　　返照开巫峡，寒空半有无。已低鱼复暗，不尽白盐孤。
<br>
<br>　　荻岸如秋水，松门似画图。牛羊识僮仆，既夕应传呼。
<br>
<br>　　卷230_72  「向夕」杜甫
<br>
<br>　　畎亩孤城外，江村乱水中。深山催短景，乔木易高风。
<br>
<br>　　鹤下云汀近，鸡栖草屋同。琴书散明烛，长夜始堪终。
<br>
<br>　　卷230_73  「晓望」杜甫
<br>
<br>　　白帝更声尽，阳台曙色分。高峰寒上日，叠岭宿霾云。
<br>
<br>　　地坼江帆隐，天清木叶闻。荆扉对麋鹿，应共尔为群。
<br>
<br>　　卷230_74  「雷」杜甫
<br>
<br>　　巫峡中宵动，沧江十月雷。龙蛇不成蛰，天地划争回。
<br>
<br>　　却碾空山过，深蟠绝壁来。何须妒云雨，霹雳楚王台。
<br>
<br>　　卷230_75  「雨」杜甫
<br>
<br>　　冥冥甲子雨，已度立春时。轻烦相向，纤恐自疑。
<br>
<br>　　烟添才有色，风引更如丝。直觉巫山暮，兼催宋玉悲。
<br>
<br>　　卷230_76  「朝二首」杜甫
<br>
<br>　　清旭楚宫南，霜空万岭含。野人时独往，云木晓相参。
<br>
<br>　　俊鹘无声过，饥乌下食贪。病身终不动，摇落任江潭。
<br>
<br>　　浦帆晨初发，郊扉冷未开。村疏黄叶坠，野静白鸥来。
<br>
<br>　　础润休全湿，云晴欲半回。巫山冬可怪，昨夜有奔雷。
<br>
<br>　　卷230_77  「晚」杜甫
<br>
<br>　　杖藜寻晚巷，炙背近墙暄。人见幽居僻，吾知拙养尊。
<br>
<br>　　朝廷问府主，耕稼学山村。归翼飞栖定，寒灯亦闭门。
<br>
<br>　　卷230_78  「夜二首」杜甫
<br>
<br>　　白夜月休弦，灯花半委眠。号山无定鹿，落树有惊蝉。
<br>
<br>　　暂忆江东，兼怀雪下船。蛮歌犯星起，空觉在天边。
<br>
<br>　　城郭悲笳暮，村墟过翼稀。甲兵年数久，赋敛夜深归。
<br>
<br>　　暗树依岩落，明河绕塞微。斗斜人更望，月细鹊休飞。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
