<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百三十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百三十六
<br>
<br>　　卷836_1  「春」贯休
<br>
<br>　　自来自去动洪炉，无象无私无处无。回雁不多消气力，
<br>
<br>　　染花应最费工夫。溟鞅愫藓兰蚁В浓暖深为政笔驱。
<br>
<br>　　莫讶相逢只添睡，伊余心不在荣枯。
<br>
<br>　　卷836_2  「闻迎真身」贯休
<br>
<br>　　四海无波八表臣，恭闻今岁礼真身。七重锁未开金钥，
<br>
<br>　　五色光先入紫宸。丹凤楼台飘瑞雪，岐阳草木亚香尘。
<br>
<br>　　可怜优钵罗花树，三十年来一度春。
<br>
<br>　　卷836_3  「灞陵战叟」贯休
<br>
<br>　　剑\秋水鬓梳霜，回首胡天与恨长。官竟不封右校尉，
<br>
<br>　　斗曾生挟左贤王。寻班超传空垂泪，读李陵书更断肠。
<br>
<br>　　今日灞陵陵畔见，春风花雾共茫茫。
<br>
<br>　　卷836_4  「遇道者」贯休
<br>
<br>　　鹤骨松筋风貌殊，不言名姓绝荣枯。寻常藜杖九衢里，
<br>
<br>　　莫是商山一皓无。身带烟霞游汗漫，药兼神鬼在葫芦。
<br>
<br>　　只应张果支公辈，时复相逢醉海隅。
<br>
<br>　　卷836_5  「赠钟陵陈处士」贯休
<br>
<br>　　否极方生社稷才，唯谭帝道鄙梯媒。高吟千首精怪动，
<br>
<br>　　长啸一声天地开。湖上独居多草木，山前频醉过风雷。
<br>
<br>　　吾皇仄席求贤久，莫待征书两度来。
<br>
<br>　　卷836_6  「怀邻叟」贯休
<br>
<br>　　常思东溪庞眉翁，是非不解两颊红。桔槔打水声嘎嘎，
<br>
<br>　　紫芋白薤肥鳌Ｅ秆季灿紊钪窭铮儿孙多在好花中。
<br>
<br>　　千门万户皆车马，谁爱如斯太古风。
<br>
<br>　　卷836_7  「赠轩辕先生」贯休
<br>
<br>　　曾亲文景上金銮，语共容城语一般。久向红霞居不出，
<br>
<br>　　若非清世见应难。满炉药熟分仙尽，几局棋终看海干。
<br>
<br>　　略问先生真甲子，只言弟子是刘安。
<br>
<br>　　卷836_8  「偶作因怀山中道侣」贯休
<br>
<br>　　是是非非竟不真，桃花流水送青春。姓刘姓项今何在，
<br>
<br>　　争利争名愁杀人。必竟输他常寂默，只应赢得苦沈沦。
<br>
<br>　　深云道者相思否，归去来兮湘水滨。
<br>
<br>　　卷836_9  「送新罗人及第归」贯休
<br>
<br>　　捧桂香和紫禁烟，远乡程彻巨鳌边。莫言挂席飞连夜，
<br>
<br>　　见说无风即数年。衣上日光真是火，岛旁鱼骨大于船。
<br>
<br>　　到乡必遇来王使，与作唐书寄一篇。
<br>
<br>　　卷836_10  「送新罗衲僧」贯休
<br>
<br>　　扶桑枝西真气奇，古人呼为师子儿。六环金锡轻摆撼，
<br>
<br>　　万仞雪峤空参差。枕上已无乡国梦，囊中犹挈石头碑。
<br>
<br>　　多惭不便随高步，正是风清无事时。
<br>
<br>　　卷836_11  「春晚桐江上闲望作」贯休
<br>
<br>　　江上车声落日催，纷纷扰扰起红埃。更无人望青山立，
<br>
<br>　　空有帆冲夜色来。沙鸟似云钟外去，汀花如火雨中开。
<br>
<br>　　可怜潇洒鸱夷子，散发扁舟去不回。
<br>
<br>　　卷836_12  「商山道者」贯休
<br>
<br>　　五千言外得玄音，石屋寒栖隔雪林。多傍松风梳绿发，
<br>
<br>　　只烧崖药点黄金。澄潭龙气来萦砌，月冷星精下听琴。
<br>
<br>　　曾梦先生非此处，碧桃溪上紫烟深。
<br>
<br>　　卷836_13  「闻许棠及第因寄桂雍」贯休
<br>
<br>　　时清道合出尘埃，清苦为诗不仗媒。今日桂枝平折得，
<br>
<br>　　几年春色并将来。势扶九万风初极，名到三山花正开。
<br>
<br>　　更有平人居蛰屋，还应为作一声雷。
<br>
<br>　　卷836_14  「k江秋居作」贯休
<br>
<br>　　无事相关性自摅，庭前拾叶等闲书。青山万里竟不足，
<br>
<br>　　好竹数竿凉有馀。近看老经加澹泊，欲归少室复何如。
<br>
<br>　　面前小沼清如镜，终养琴高赤鲤鱼。
<br>
<br>　　卷836_15  「上缙云段使君」贯休
<br>
<br>　　清畏人知人尽知，缙云三载得宣尼。活民刀尺虽无象，
<br>
<br>　　出世文章岂有师。术气芝香粘瓮}，云痕翠点满旌旗。
<br>
<br>　　今朝暂到金台上，颇觉心如太古时。
<br>
<br>　　卷836_16  「春末兰溪道中作」贯休
<br>
<br>　　山花零落红与绯，汀烟魅捉水肥。人担犁锄细雨歇，
<br>
<br>　　路入桑柘斜阳微。深喜东州云寇去，不知西狩几时归。
<br>
<br>　　清平时节何时是，转觉人心与道违。
<br>
<br>　　卷836_17  「野居偶作」贯休
<br>
<br>　　高淡清虚即是家，何须须占好烟霞。无心于道道自得，
<br>
<br>　　有意向人人转赊。风触好花文锦落，砌横流水玉琴斜。
<br>
<br>　　但令如此还如此，谁羡前程未可涯。
<br>
<br>　　卷836_18  「再游东林寺作五首」贯休
<br>
<br>　　台殿参差耸瑞烟，桂花飘雪水潺潺。
<br>
<br>　　莫疑远去无消息，七万馀年始半年。
<br>
<br>　　桓玄旧辇残云湿，耶舍孤坟落照迟。
<br>
<br>　　有个山僧倚松睡，恐人来取白猿儿。
<br>
<br>　　玉像珠龛香阵横，锦霞多傍石墙生。
<br>
<br>　　辟蛇行者今何在，花里唯闻鸠鸟声。
<br>
<br>　　爱陶长官醉兀兀，送陆道士行迟迟。
<br>
<br>　　买酒过溪皆破戒，斯何人斯师如斯。
<br>
<br>　　白U卜花露滴滴，红刍草香鳌
<br>
<br>　　田地更无尘一点，是何人合住其中。
<br>
<br>　　卷836_19  「题兰江言上人院二首」贯休
<br>
<br>　　一生只著一麻衣，道业还欺习彦威。
<br>
<br>　　手把新诗说山梦，石桥天柱雪霏霏。
<br>
<br>　　只是危吟坐翠层，门前岐路自崩腾。
<br>
<br>　　青云名士时相访，茶煮西峰瀑布冰。
<br>
<br>　　卷836_20  「中秋十五夜月」贯休
<br>
<br>　　e雪喷霜满碧虚，王孙公子玩相呼。从来天匠为轮足，
<br>
<br>　　自是人心此夜馀。静入万家危露滴，清埋众象叫鸿孤。
<br>
<br>　　坐来惟觉情无极，何况三湘与五湖。
<br>
<br>　　卷836_21  「鹭鸶有怀（前东阳王V使君养一鹭鸶名瑶花）」贯休
<br>
<br>　　粉魄霜华为尔枯，鸳鸯相伴更堪图。爱来沙岛遗银屋，
<br>
<br>　　终作金笼养雪雏。栖宿必多清濑梦，品流还次白猿徒。
<br>
<br>　　今朝不觉频回首，曾伴瑶花近玉壶。
<br>
<br>　　卷836_22  「东阳罹乱后怀王V使君五首」贯休
<br>
<br>　　昨来只对汉诸侯，胜事消磨不自由。裂地鼓鼙军□急，
<br>
<br>　　连天烽火阵云秋。砍毛淬剑虽无数，歃血为盟不到头。
<br>
<br>　　谁为今朝奉明主，使君司户在隋州。
<br>
<br>　　只报精兵过大河，东西南北杀人多。可怜白日浑如此，
<br>
<br>　　来似蝗虫争奈何。天意岂应容版乱，人心都改太凋讹。
<br>
<br>　　不胜惆怅还惆怅，一曲东风月胯歌。
<br>
<br>　　为郡无如王使君，一家清冷似云根。货财不入崔洪口，
<br>
<br>　　俎豆尝闻夫子言。须发坐成三载雪，黎氓空负二天恩。
<br>
<br>　　不堪西望西风起，纵火昆仑谁为论。
<br>
<br>　　魄慑魂飞骨亦销，此魂此魄亦难招。黄金白玉家家尽，
<br>
<br>　　绣闼雕甍处处烧。惊动乾坤常黯惨，深藏山岳亦倾摇。
<br>
<br>　　恭闻国有英雄将，拟把何心答圣朝。
<br>
<br>　　不是龚黄覆育才，即须清苦远尘埃。无人与奏吾皇去，
<br>
<br>　　致乱唯因酷吏来。刳剥生灵为事业，巧通豪谮作梯媒。
<br>
<br>　　令人转忆王夫子，一片真风去不回。
<br>
<br>　　卷836_23  「秋夜怀嵩少因寄洛中旧知」贯休
<br>
<br>　　炉k旃檀不称贫，霏霏玉露湿禅巾。紫金地上三更月，
<br>
<br>　　红藕香中一病身。少室少年偏入梦，多时多事去无因。
<br>
<br>　　如今憔悴头成雪，空想嵯峨羡故人。
<br>
<br>　　卷836_24  「避地毗陵，寒月上孙徽使君兼寄东阳王使君三首」贯休
<br>
<br>　　一到毗陵心更劳，冷吟闲步拥云袍。岂缘思妙尘埃少，
<br>
<br>　　自是风清物态高。野色疏黄连楚甸，故山奇碧隔河桥。
<br>
<br>　　终须愚谷中安致，不是人间好羽毛。
<br>
<br>　　常忆双溪八咏前，讲诗论道接清贤。文欺白凤真难及，
<br>
<br>　　药雍燹∑衽既弧；ㄊ瑞烟粘玉磬，帘垂幽鸟啄苔钱。
<br>
<br>　　自怜不是悠悠者，吟嚼真风二十年。
<br>
<br>　　□雷车雨滴阶声，寂寞焚香独闭扃。锦绣文章无路达，
<br>
<br>　　F襦歌咏隔墙听。松声冷浸茶轩碧，苔点狂吞纳线青。
<br>
<br>　　唯有孤高江太守，不忘病客在禅灵。
<br>
<br>　　卷836_25  「秋末寄上桐江冯使君」贯休
<br>
<br>　　山东山色胜诸山，谢守清高不可攀。薄俗尽于言下泰，
<br>
<br>　　苦心唯到醉中闲。香凝锦帐抄书后，月转棠阴送客还。
<br>
<br>　　野客沾恩归未得，萧萧霜叶满柴关。
<br>
<br>　　卷836_26  「禅师」贯休
<br>
<br>　　击鼓求亡益是非，木中生火更何为。
<br>
<br>　　吾师别是醍醐味，不是知心人不知。
<br>
<br>　　卷836_27  「道士」贯休
<br>
<br>　　花岛相逢满袖云，藉花论道过金巾。
<br>
<br>　　腾腾又入仙山去，只恐是青城丈人。
<br>
<br>　　卷836_28  「风琴」贯休
<br>
<br>　　至境心为造化功，一枝青竹四弦风。
<br>
<br>　　寥寥双耳更深后，如在缑山明月中。
<br>
<br>　　卷836_29  「庭橘」贯休
<br>
<br>　　蚁踏金苞四五株，洞庭山上味何殊。
<br>
<br>　　不缘松树称君子，肯便甘人唤木奴。
<br>
<br>　　卷836_30  「落花」贯休
<br>
<br>　　蝶醉蜂痴一簇香，绣葩红蒂堕残芳。
<br>
<br>　　因嗟好德人难得，公子王孙尽断肠。
<br>
<br>　　卷836_31  「孤云」贯休
<br>
<br>　　将比鹭鸶还恐屈，始思残雪不如多。
<br>
<br>　　清风相引去更远，皎洁孤高奈尔何。
<br>
<br>　　卷836_32  「苦吟」贯休
<br>
<br>　　河薄星疏雪月孤，松枝清气入肌肤。
<br>
<br>　　因知好句胜金玉，心极神劳特地无。
<br>
<br>　　卷836_33  「古战处」贯休
<br>
<br>　　鬼气苍黄棘叶红，昔时人血此时风。
<br>
<br>　　相怜极目无疆地，曾落将军一阵中。
<br>
<br>　　卷836_34  「偶然作」贯休
<br>
<br>　　蝉声引出石中蛩，寂寞门扃叶数重。
<br>
<br>　　谁道思山心不切，等闲尽出两三峰。
<br>
<br>　　卷836_35  「招友人宿」贯休
<br>
<br>　　银地无尘金菊开，紫梨红枣堕莓苔。
<br>
<br>　　一泓秋水一轮月，今夜故人来不来。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
