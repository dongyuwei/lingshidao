<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷五百七十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷五百七十八
<br>
<br>　　卷578_1  「送李亿东归」温庭筠
<br>
<br>　　黄山远隔秦树，紫禁斜通渭城。别路青青柳弱，
<br>
<br>　　前溪漠漠苔生。和风澹荡归客，落月殷勤早莺。
<br>
<br>　　灞上金樽未饮，宴歌已有馀声。
<br>
<br>　　卷578_2  「开圣寺」温庭筠
<br>
<br>　　路分G石夹烟丛，十里萧萧古树风。出寺马嘶秋色里，
<br>
<br>　　向陵鸦乱夕阳中。竹间泉落山厨静，塔下僧归影殿空。
<br>
<br>　　犹有南朝旧碑在，耻将兴废问休公。
<br>
<br>　　卷578_3  「赠蜀府将（蛮入成都，频著功劳）」温庭筠
<br>
<br>　　十年分散剑关秋，万事皆随锦水流。志气已曾明汉节，
<br>
<br>　　功名犹自滞吴钩。雕边认箭寒云重，马上听笳塞草愁。
<br>
<br>　　今日逢君倍惆怅，灌婴韩信尽封侯。
<br>
<br>　　卷578_4  「西江贻钓叟骞生（一作西江寄友人骞生）」温庭筠
<br>
<br>　　晴江如镜月如钩，泛滟苍茫送客愁。衣泪潜生竹枝曲，
<br>
<br>　　春潮遥上木兰舟。事随云去身难到，梦逐烟销水自流。
<br>
<br>　　昨日欢娱竟何在，一枝梅谢楚江头。
<br>
<br>　　卷578_5  「寄清源寺僧」温庭筠
<br>
<br>　　石路无尘竹径开，昔年曾伴戴J来。窗间半偈闻钟后，
<br>
<br>　　松下残棋送客回。帘向玉峰藏夜雪，砌因蓝水长秋苔。
<br>
<br>　　白莲社里如相问，为说游人是姓雷。
<br>
<br>　　卷578_6  「重游圭峰宗密禅师精庐（一作哭卢处士）」温庭筠
<br>
<br>　　百尺青崖三尺坟，微言已绝杳难闻。戴J今日称居士，
<br>
<br>　　支遁他年识领军。暂对杉松如结社，偶同麋鹿自成群。
<br>
<br>　　故山弟子空回首，葱岭唯应见宋云。
<br>
<br>　　卷578_7  「题李处士幽居」温庭筠
<br>
<br>　　水玉簪头白角巾，瑶琴寂历拂轻尘。浓阴似帐红薇晚，
<br>
<br>　　细雨如烟碧草春。隔竹见笼疑有鹤，卷帘看画静无人。
<br>
<br>　　南山自是忘年友，谷口徒称郑子真。
<br>
<br>　　卷578_8  「利州南渡」温庭筠
<br>
<br>　　澹然空水对斜晖，曲岛苍茫接翠微，波上马嘶看棹去，
<br>
<br>　　柳边人歇待船归。数丛沙草群鸥散，万顷江田一鹭飞。
<br>
<br>　　谁解乘舟寻范蠡，五湖烟水独忘机。
<br>
<br>　　卷578_9  「赠李将军」温庭筠
<br>
<br>　　谁言荀羡爱功勋，年少登坛众所闻。曾以能书称内史，
<br>
<br>　　又因明易号将军。金沟故事春长在，玉轴遗文火半焚。
<br>
<br>　　不学龙骧画山水，醉乡无迹似闲云。
<br>
<br>　　卷578_10  「寒食日作」温庭筠
<br>
<br>　　红深绿暗径相交，抱暖含芳披紫袍。彩索平时墙婉娩，
<br>
<br>　　轻球落处晚寥梢，窗中草色妒鸡卵，盘上芹泥憎燕巢。
<br>
<br>　　自有玉楼春意在，不能骑马度烟郊。
<br>
<br>　　卷578_11  「李羽处士寄新酝走笔戏酬」温庭筠
<br>
<br>　　高谈有伴还成薮，沉醉无期即是乡。已恨流莺欺谢客，
<br>
<br>　　更将浮蚁与刘郎。檐前柳色分张绿，窗外花枝借助香。
<br>
<br>　　所恨玳筵红烛夜，草玄寥落近回塘。
<br>
<br>　　卷578_12  「郊居秋日有怀一二知己」温庭筠
<br>
<br>　　稻田凫雁满晴沙，钓渚归来一径斜。门带果林招邑吏，
<br>
<br>　　井分蔬圃属邻家。皋原寂历垂禾穗，桑竹参差映豆花。
<br>
<br>　　自笑谩怀经济策，不将心事许烟霞。
<br>
<br>　　卷578_13  「题友人池亭（一作偶题林亭）」温庭筠
<br>
<br>　　月榭风亭绕曲池，粉垣回互瓦参差。侵帘片白摇翻影，
<br>
<br>　　落镜愁红写倒枝。刷毛花荡漾，鹭鸶拳足雪离披。
<br>
<br>　　山翁醉后如相忆，羽扇清樽我自知。
<br>
<br>　　卷578_14  「南湖」温庭筠
<br>
<br>　　湖上微风入槛凉，翻翻菱荇满回塘。野船著岸偎春草，
<br>
<br>　　水鸟带波飞夕阳。芦叶有声疑雾雨，浪花无际似潇湘。
<br>
<br>　　飘然篷艇东归客，尽日相看忆楚乡。
<br>
<br>　　卷578_15  「赠袁司录（一即丞相淮阳公之犹子与庭筠有旧也）」温庭筠
<br>
<br>　　一朝辞满有心期，花发杨园雪压枝。刘尹故人谙往事，
<br>
<br>　　谢郎诸弟得新知。金钗醉就胡姬画，玉管闲留洛客吹。
<br>
<br>　　记得襄阳耆旧语，不堪风景岘山碑。
<br>
<br>　　卷578_16  「题西明寺僧院」温庭筠
<br>
<br>　　曾识匡山远法师，低松片石对前墀。为寻名画来过院，
<br>
<br>　　因访闲人得看棋。新雁参差云碧处，寒鸦辽乱叶红时。
<br>
<br>　　自知终有张华识，不向沧洲理钓丝。
<br>
<br>　　卷578_17  「偶题」温庭筠
<br>
<br>　　微风和暖日鲜明，草色迷人向渭城。吴客卷帘闲不语，
<br>
<br>　　楚娥攀树独含情。红垂果蒂樱桃重，黄染花丛蝶粉轻。
<br>
<br>　　自恨青楼无近信，不将心事许卿卿。
<br>
<br>　　卷578_18  「寄湘阴阎少府乞钓轮子」温庭筠
<br>
<br>　　钓轮形与月轮同，独茧和烟影似空。若向三湘逢雁信，
<br>
<br>　　莫辞千里寄渔翁。篷声夜滴松江雨，菱叶秋传镜水风。
<br>
<br>　　终日垂钩还有意，尺书多在锦鳞中。
<br>
<br>　　卷578_19  「哭王元裕」温庭筠
<br>
<br>　　闻说萧郎逐逝川，伯牙因此绝清弦。柳边犹忆青骢影，
<br>
<br>　　坟上俄生碧草烟。箧里诗书疑谢后，梦中风貌似潘前。
<br>
<br>　　他时若到相寻处，碧树红楼自宛然。
<br>
<br>　　卷578_20  「法云寺双桧（一作晋朝柏树）」温庭筠
<br>
<br>　　晋朝名辈此离群，想对浓阴去住分。题处尚寻王内史，
<br>
<br>　　画时应是顾将军。长廊夜静声疑雨，古殿秋深影胜云。
<br>
<br>　　一下南台到人世，晓泉清籁更难闻。
<br>
<br>　　卷578_21  「送陈嘏之侯官兼简李常侍」温庭筠
<br>
<br>　　纵得步兵无绿蚁，不缘句漏有丹砂。殷勤为报同袍友，
<br>
<br>　　我亦无心似海槎。春服照尘连草色，夜船闻雨滴芦花。
<br>
<br>　　梅仙自是青云客，莫羡相如却到家。
<br>
<br>　　卷578_22  「春日野行」温庭筠
<br>
<br>　　雨涨西塘金堤斜，碧草芊芊晴吐芽。野岸明媚山芍药，
<br>
<br>　　水田叫噪官虾蟆。镜中有浪动菱蔓，陌上无风飘柳花。
<br>
<br>　　何事轻桡句溪客，绿萍方好不归家。
<br>
<br>　　卷578_23  「溪上行」温庭筠
<br>
<br>　　绿塘漾漾烟鳎张翰此来情不穷。雪羽立倒影，
<br>
<br>　　金鳞拨剌跳晴空。风翻荷叶一向白，雨湿蓼花千穗红。
<br>
<br>　　心羡夕阳波上客，片时归梦钓船中。
<br>
<br>　　卷578_24  「投翰林萧舍人」温庭筠
<br>
<br>　　人间g鹭杳难从，独恨金扉直九重。万象晚归仁寿镜，
<br>
<br>　　百花春隔景阳钟。紫微芒动词初出，红烛香残诰未封。
<br>
<br>　　每过朱门爱庭树，一枝何日许相容。
<br>
<br>　　卷578_25  「春日偶作」温庭筠
<br>
<br>　　西园一曲艳阳歌，扰扰车尘负薜萝。自欲放怀犹未得，
<br>
<br>　　不知经世竟如何。夜闻猛雨判花尽，寒恋重衾觉梦多。
<br>
<br>　　钓渚别来应更好，春风还为起微波。
<br>
<br>　　卷578_26  「春暮宴罢寄宋寿先辈」温庭筠
<br>
<br>　　斜掩朱门花外钟，晓莺时节好相逢。窗间桃蕊宿妆在，
<br>
<br>　　雨后牡丹春睡浓。苏小风姿迷下蔡，马卿才调似临邛。
<br>
<br>　　谁怜芳草生三径，参佐桥西陆士龙。
<br>
<br>　　卷578_27  「马嵬驿」温庭筠
<br>
<br>　　穆满曾为物外游，六龙经此暂淹留。返魂无验青烟灭，
<br>
<br>　　埋血空生碧草愁。香辇却归长乐殿，晓钟还下景阳楼。
<br>
<br>　　甘泉不复重相见，谁道文成是故侯。
<br>
<br>　　卷578_28  「和道溪君别业（一作和友人溪居别业）」温庭筠
<br>
<br>　　积润初销碧草新，凤阳晴日带雕轮。风飘弱柳平桥晚，
<br>
<br>　　雪点寒梅小苑春。屏上楼台陈后主，镜中金翠李夫人。
<br>
<br>　　花房透露红珠落，蛱蝶双飞护粉尘。
<br>
<br>　　卷578_29  「奉天西佛寺」温庭筠
<br>
<br>　　忆昔狂童犯顺年，玉虬闲暇出甘泉。宗臣欲舞千钧剑，
<br>
<br>　　追骑犹观七宝鞭。星背紫垣终扫地，日归黄道却当天。
<br>
<br>　　至今南顿诸耆旧，犹指榛芜作弄田。
<br>
<br>　　卷578_30  「题望苑驿（东有马嵬驿西有端正树一作相思树）」温庭筠
<br>
<br>　　弱柳千条杏一枝，半含春雨半垂丝。景阳寒井人难到，
<br>
<br>　　长乐晨钟鸟自知。花影至今通博望，树名从此号相思。
<br>
<br>　　分明十二楼前月，不向西陵照盛姬。
<br>
<br>　　卷578_31  「寄分司元庶子兼呈元处士」温庭筠
<br>
<br>　　闭门高卧莫长嗟，水木凝晖属谢家。缑岭参差残晓雪，
<br>
<br>　　洛波清浅露晴沙。刘公春尽芜菁色，华M愁深苜蓿花。
<br>
<br>　　月榭知君还怅望，碧霄烟阔雁行斜。
<br>
<br>　　卷578_32  「题柳」温庭筠
<br>
<br>　　杨柳千条拂面丝，绿烟金穗不胜吹。香随静婉歌尘起，
<br>
<br>　　影伴娇娆舞袖垂。羌管一声何处曲，流莺百啭最高枝。
<br>
<br>　　千门九陌花如雪，飞过宫墙两自知。
<br>
<br>　　卷578_33  「和友人悼亡（一作丧歌姬）」温庭筠
<br>
<br>　　玉貌潘郎泪满衣，画罗轻鬓雨霏微。红兰委露愁难尽，
<br>
<br>　　白马朝天望不归。宝镜尘昏鸾影在，钿筝弦断雁行稀。
<br>
<br>　　春来多少伤心事，碧草侵阶粉蝶飞。
<br>
<br>　　卷578_34  「李羽处士故里」温庭筠
<br>
<br>　　柳不成丝草带烟，海槎东去鹤归天。愁肠断处春何限，
<br>
<br>　　病眼开时月正圆。花若有情还怅望，水应无事莫潺。
<br>
<br>　　终知此恨销难尽，辜负南华第一篇。
<br>
<br>　　卷578_35  「却经商山寄昔同行人」温庭筠
<br>
<br>　　曾道逍遥第一篇，尔来无处不恬然。便同南郭能忘象，
<br>
<br>　　兼笑东林学坐禅。人事转新花烂熳，客程依旧水潺，
<br>
<br>　　若教犹作当时意，应有垂丝在鬓边。
<br>
<br>　　卷578_36  「池塘七夕」温庭筠
<br>
<br>　　月出西南露气秋，绮罗河汉在斜沟。杨家绣作鸳鸯幔，
<br>
<br>　　张氏金为翡翠钩。香烛有花妨宿燕，画屏无睡待牵牛。
<br>
<br>　　万家砧杵三篙水，一夕横塘似旧游。
<br>
<br>　　卷578_37  「偶游」温庭筠
<br>
<br>　　曲巷斜临一水间，小门终日不开关。红珠斗帐樱桃熟，
<br>
<br>　　金尾屏风孔雀闲。云髻几迷芳草蝶，额黄无限夕阳山。
<br>
<br>　　与君便是鸳鸯侣，休向人间觅往还。
<br>
<br>　　卷578_38  「寄河南杜少尹」温庭筠
<br>
<br>　　十载归来鬓未凋，玳簪珠履见常僚。岂关名利分荣路，
<br>
<br>　　自有才华作庆霄。鸟影参差经上苑，骑声断续过中桥。
<br>
<br>　　夕阳亭畔山如画，应念田歌正寂寥。
<br>
<br>　　卷578_39  「赠知音」温庭筠
<br>
<br>　　翠羽花冠碧树鸡，未明先向短墙啼。窗间谢女青蛾敛，
<br>
<br>　　门外萧郎白马嘶。星汉渐移庭竹影，露珠犹缀野花迷。
<br>
<br>　　景阳宫里钟初动，不语垂鞭上柳堤。
<br>
<br>　　卷578_40  「过陈琳墓」温庭筠
<br>
<br>　　曾于青史见遗文，今日飘蓬过古坟。词客有灵应识我，
<br>
<br>　　霸才无主始怜君。石麟埋没藏春草，铜雀荒凉对暮云。
<br>
<br>　　莫怪临风倍惆怅，欲将书剑学从军。
<br>
<br>　　卷578_41  「题崔公池亭旧游（一作题怀贞亭旧游）」温庭筠
<br>
<br>　　皎镜方塘菡萏秋，此来重见采莲舟。谁能不逐当年乐，
<br>
<br>　　还恐添成异日愁。红艳影多风袅袅，碧空云断水悠悠。
<br>
<br>　　檐前依旧青山色，尽日无人独上楼。
<br>
<br>　　卷578_42  「回中作」温庭筠
<br>
<br>　　苍莽寒空远色愁，呜呜戍角上高楼。吴姬怨思吹双管，
<br>
<br>　　燕客悲歌别五侯。千里关山边草暮，一星烽火朔云秋。
<br>
<br>　　夜来霜重西风起，陇水无声冻不流。
<br>
<br>　　卷578_43  「西江上送渔父」温庭筠
<br>
<br>　　却逐严光向若耶，钓轮菱棹寄年华。三秋梅雨愁枫叶，
<br>
<br>　　一夜篷舟宿苇花。不见水云应有梦，偶随鸥鹭便成家。
<br>
<br>　　白O风起楼船暮，江燕双双五两斜。
<br>
<br>　　卷578_44  「经故秘书崔监扬州南塘旧居」温庭筠
<br>
<br>　　昔年曾识范安成，松竹风姿鹤性情。西掖曙河横漏响，
<br>
<br>　　北山秋月照江声。乘舟觅吏经舆县，为酒求官得步兵。
<br>
<br>　　千顷水流通故墅，至今留得谢公名。
<br>
<br>　　卷578_45  「七夕」温庭筠
<br>
<br>　　鹊归燕去两悠悠，青琐西南月似钩。天上岁时星右转，
<br>
<br>　　世间离别水东流。金风入树千门夜，银汉横空万象秋。
<br>
<br>　　苏小横塘通桂楫，未应清浅隔牵牛。
<br>
<br>　　卷578_46  「题韦筹博士草堂（一作薛逢诗，题作韦寿博书斋）」温庭筠
<br>
<br>　　玄晏先生已白头，不随g鹭狎群鸥。元卿谢免开三径，
<br>
<br>　　平仲朝归卧一裘。醉后独知殷甲子，病来犹作晋春秋。
<br>
<br>　　沧浪未濯尘缨在，野水无情处处流。
<br>
<br>　　卷578_47  「和友人题壁」温庭筠
<br>
<br>　　冲尚犹来出范围，肯将经世作风徽。三台位缺严陵卧，
<br>
<br>　　百战功高范蠡归。自欲一鸣惊鹤寝，不应孤愤学牛衣。
<br>
<br>　　西州未有看棋暇，涧户何由得掩扉。
<br>
<br>　　卷578_48  「春日将欲东归寄新及第苗绅先辈（一作下第寄司马札）」温庭筠
<br>
<br>　　几年辛苦与君同，得丧悲欢尽是空。犹喜故人先折桂，
<br>
<br>　　自怜羁客尚飘蓬。三春月照千山道，十日花开一夜风。
<br>
<br>　　知有杏园无路入，马前惆怅满枝红。
<br>
<br>　　卷578_49  「经李征君故居（一作王建诗）」温庭筠
<br>
<br>　　露浓烟重草萋萋，树映阑干柳拂堤。一院落花无客醉，
<br>
<br>　　五更残月有莺啼。芳筵想像情难尽，故榭荒凉路已迷。
<br>
<br>　　惆怅羸骖往来惯，每经门巷亦长嘶。
<br>
<br>　　卷578_50  「送崔郎中赴幕」温庭筠
<br>
<br>　　一别黔巫似断弦，故交东去更凄然。心游目送三千里，
<br>
<br>　　雨散云飞二十年。发迹岂劳天上桂，属词还得幕中莲。
<br>
<br>　　相思休话长安远，江月随人处处圆。
<br>
<br>　　卷578_51  「经旧游（一作怀真珠亭）」温庭筠
<br>
<br>　　珠箔金钩对彩桥，昔年于此见娇娆。香灯怅望飞琼鬓，
<br>
<br>　　凉月殷勤碧玉箫。屏倚故窗山六扇，柳垂寒砌露千条。
<br>
<br>　　坏墙经雨苍苔遍，拾得当时旧翠翘。
<br>
<br>　　卷578_52  「老君庙」温庭筠
<br>
<br>　　紫气氤氲捧半岩，莲峰仙掌共ff.庙前晚色连寒水，
<br>
<br>　　天外斜阳带远帆。百二关山扶玉座，五千文字s瑶缄。
<br>
<br>　　自怜金骨无人识，知有飞龟在石函。
<br>
<br>　　卷578_53  「过五丈原」温庭筠
<br>
<br>　　铁马云雕久绝尘，柳阴高压汉营春。天晴杀气屯关右，
<br>
<br>　　夜半妖星照渭滨。下国卧龙空误主，中原逐鹿不因人。
<br>
<br>　　象床锦帐无言语，从此谯周是老臣。
<br>
<br>　　卷578_54  「和友人伤歌姬」温庭筠
<br>
<br>　　月缺花残莫怆然，花须终发月终圆。更能何事销芳念，
<br>
<br>　　亦有浓华委逝川。一曲艳歌留婉转，九原春草妒婵娟。
<br>
<br>　　王孙莫学多情客，自古多情损少年。
<br>
<br>　　卷578_55  「山中与诸道友夜坐闻边防不宁因示同志」温庭筠
<br>
<br>　　龙砂铁马犯烟尘，迹近群鸥意倍亲。风卷蓬根屯戊己，
<br>
<br>　　月移松影守庚申。韬钤岂足为经济，岩壑何尝是隐沦。
<br>
<br>　　心许故人知此意，古来知者竟谁人。
<br>
<br>　　卷578_56  「秘书省有贺监知章草题诗笔力遒健风尚高远…因有此作」温庭筠
<br>
<br>　　越溪渔客贺知章，任达怜才爱酒狂。苇花随钓艇，
<br>
<br>　　蛤蜊菰菜梦横塘。几年凉月拘华省，一宿秋风忆故乡。
<br>
<br>　　荣路脱身终自得，福庭回首莫相忘。出笼鸾鹤归辽海，
<br>
<br>　　落笔龙蛇满坏墙。李白死来无醉客，可怜神彩吊残阳。
<br>
<br>　　卷578_57  「题裴晋公林亭」温庭筠
<br>
<br>　　谢傅林亭暑气微，山丘零落s音徽。东山终为苍生起，
<br>
<br>　　南浦虚言白首归。池凤已传春水浴，渚禽犹带夕阳飞。
<br>
<br>　　悠然到此忘情处，一日何妨有万几。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
