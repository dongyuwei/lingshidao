<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百八十一</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百八十一
<br>
<br>　　卷381_1  「吊国殇」孟郊
<br>
<br>　　徒言人最灵，白骨乱纵横。如何当春死，不及群草生。
<br>
<br>　　尧舜宰乾坤，器农不器兵。秦汉盗山岳，铸杀不铸耕。
<br>
<br>　　天地莫生金，生金人竞争。
<br>
<br>　　卷381_2  「吊比干墓」孟郊
<br>
<br>　　殷辛帝天下，厌为天下尊。乾刚既一断，贤愚无二门。
<br>
<br>　　佞是福身本，忠是丧己源。饿虎不食子，人无骨肉恩。
<br>
<br>　　日影不入地，下埋冤死魂。有骨不为土，应作直木根。
<br>
<br>　　今来过此乡，下马吊此坟。静念君臣间，有道谁敢论。
<br>
<br>　　卷381_3  「吊元鲁山」孟郊
<br>
<br>　　搏鸷有馀饱，鲁山长饥空。豪人饫鲜肥，鲁山饭蒿蓬。
<br>
<br>　　食名皆霸官，食力乃尧农。君子耻新态，鲁山与古终。
<br>
<br>　　天璞本平一，人巧生异同。鲁山不自剖，全璞竟没躬。
<br>
<br>　　自剖多是非，流滥将何归。奔竞立诡节，凌侮争怪辉。
<br>
<br>　　五常坐销铄，万类随衰微。以兹见鲁山，道蹇无所依。
<br>
<br>　　君子不自蹇，鲁山蹇有因。苟含天地秀，皆是天地身。
<br>
<br>　　天地蹇既甚，鲁山道莫伸。天地气不足，鲁山食更贫。
<br>
<br>　　始知补元化，竟须得贤人。
<br>
<br>　　贤人多自霾，道理与俗乖。细功不敢言，远韵方始谐。
<br>
<br>　　万物饱为饱，万人怀为怀。一声苟失所，众憾来相排。
<br>
<br>　　所以元鲁山，饥衰难与偕。
<br>
<br>　　远阶无近级，造次不可升。贤人洁肠胃，寒日空澄凝。
<br>
<br>　　血誓竟讹谬，膏明易煎蒸。以之驱鲁山，疏迹去莫乘。
<br>
<br>　　言从鲁山宦，尽化尧时心。豺狼耻狂噬，齿牙闭霜金。
<br>
<br>　　竞来辟田土，相与耕翎。当宵无关锁，竟岁饶歌吟。
<br>
<br>　　善教复天术，美词非俗箴。精微自然事，视听不可寻。
<br>
<br>　　因书鲁山绩，庶合箫韶音。
<br>
<br>　　箫韶太平乐，鲁山不虚作。千古若有知，百年幸如昨。
<br>
<br>　　谁能嗣教化，以此洗浮薄。君臣贵深遇，天地有灵橐。
<br>
<br>　　力运既艰难，德符方合漠。名位苟虚旷，声明自销铄。
<br>
<br>　　礼法虽相救，贞浓易糟粕。哀哀元鲁山，毕竟谁能度。
<br>
<br>　　当今富教化，元后得贤相。冰心镜衰古，霜议清遐障。
<br>
<br>　　幽埋尽蚕矗滞旅免流浪。唯馀鲁山名，未获旌廉让。
<br>
<br>　　二三贞苦士，刷视耸危望。发秋青山夜，目断丹阙亮。
<br>
<br>　　诱类幸从兹，嘉招固非妄。小生奏狂狷，感惕增万状。
<br>
<br>　　黄犊不知孝，鲁山自驾车。非贤不可妻，鲁山竟无家。
<br>
<br>　　供养耻佗力，言词岂纤瑕。将谣鲁山德，赜海谁能涯。
<br>
<br>　　遗婴尽雏乳，何况骨肉枝。心肠结苦诚，胸臆垂甘滋。
<br>
<br>　　事已出古表，谁言独今奇。贤人母万物，岂弟流前诗。
<br>
<br>　　卷381_4  「哭李观」孟郊
<br>
<br>　　志士不得老，多为直气伤。阮公终日哭，寿命固难长。
<br>
<br>　　颜子既殂谢，孔门无辉光。文星落奇曜，宝剑摧修。
<br>
<br>　　常作金应石，忽为宫别商。为尔吊琴瑟，断弦难再张。
<br>
<br>　　偏毂不可转，只翼不可翔。清尘无吹嘘，委地难飞扬。
<br>
<br>　　此义古所重，此风今则亡。自闻丧元宾，一日八九狂。
<br>
<br>　　沉痛此丈夫，惊呼彼穹苍。我有出俗韵，劳君疾恶肠。
<br>
<br>　　知音既已矣，微言谁能彰。旅葬无高坟，栽松不成行。
<br>
<br>　　哀歌动寒日，赠泪沾晨霜。神理本，今来更茫茫。
<br>
<br>　　何以荡悲怀，万事付一觞。
<br>
<br>　　卷381_5  「李少府厅吊李元宾遗字」孟郊
<br>
<br>　　零落三四字，忽成千万年。那知冥寞客，不有补亡篇。
<br>
<br>　　斜月吊空壁，旅人难独眠。一生能几时，百虑来相煎。
<br>
<br>　　戚戚故交泪，幽幽长夜泉。已矣难重言，一言一潸然。
<br>
<br>　　卷381_6  「悼吴兴汤衡评事」孟郊
<br>
<br>　　君生水清，君殁水浑。空令骨肉情，哭得白日昏。
<br>
<br>　　大夜不复晓，古松长闭门。琴弦绿水绝，诗句青山存。
<br>
<br>　　昔为芳春颜，今为荒草根。独问冥冥理，先儒未曾言。
<br>
<br>　　卷381_7  「哀孟云卿嵩阳荒居」孟郊
<br>
<br>　　戚戚抱幽独，宴宴沉荒居。不闻新欢笑，但睹旧诗书。
<br>
<br>　　艺檗意弥苦，耕山食无馀。定交昔何在，至戚今或疏。
<br>
<br>　　薄俗易销歇，淳风难久舒。秋芜上空堂，寒槿落枯渠。
<br>
<br>　　S草恐伤蕙，摄衣自理锄。残芳亦可饵，遗秀谁忍除。
<br>
<br>　　徘徊未能去，为尔涕涟如。
<br>
<br>　　卷381_8  「哭卢贞国」孟郊
<br>
<br>　　一别难与期，存亡易寒燠。下马入君门，声悲不成哭。
<br>
<br>　　自能富才艺，当冀深荣禄。皇天负我贤，遗恨至两目。
<br>
<br>　　平生叹无子，家家亲相嘱。
<br>
<br>　　卷381_9  「伤旧游」孟郊
<br>
<br>　　去春会处今春归，花数不减人数稀。
<br>
<br>　　朝笑片时暮成泣，东风一向还西辉。
<br>
<br>　　卷381_10  「吊房十五次卿少府」孟郊
<br>
<br>　　日高方得起，独赏些些春。可惜宛转莺，好音与他人。
<br>
<br>　　昔年此气味，还走曲江滨。逢著韩退之，结交方殷勤。
<br>
<br>　　蜀客骨目高，聪辩剑戟新。如何昨日欢，今日见无因。
<br>
<br>　　英奇一谢世，视听一为尘。谁言老泪短，泪短沾衣巾。
<br>
<br>　　卷381_11  「逢江南故昼上人会中郑方回」孟郊
<br>
<br>　　相逢失意中，万感因语至。追思东林日，掩抑北邙泪。
<br>
<br>　　筐箧有遗文，江山旧清气。尘生逍遥注，墨故飞动字。
<br>
<br>　　荒毁碧涧居，虚无青松位。珠沉百泉暗，月死群象闭。
<br>
<br>　　永谢平生言，知音岂容易。
<br>
<br>　　卷381_12  「哭秘书包大监」孟郊
<br>
<br>　　哲人卧病日，贱子泣玉年。常恐宝镜破，明月难再圆。
<br>
<br>　　文字未改素，声容忽归玄。始知知音稀，千载一绝弦。
<br>
<br>　　旧馆有遗琴，清风那复传。
<br>
<br>　　卷381_13  「悼幼子」孟郊
<br>
<br>　　一闭黄蒿门，不闻白日事。生气散成风，枯骸化为地。
<br>
<br>　　负我十年恩，欠尔千行泪。洒之北原上，不待秋风至。
<br>
<br>　　卷381_14  「悼亡」孟郊
<br>
<br>　　山头明月夜增辉，增辉不照重泉下。泉下双龙无再期，
<br>
<br>　　金蚕玉燕空销化。朝云暮雨成古墟，萧萧野竹风吹亚。
<br>
<br>　　卷381_15  「吊李元宾坟」孟郊
<br>
<br>　　晓上荒凉原，吊彼寂寥魂。眼咽此时泪，耳凄在日言。
<br>
<br>　　冥冥千万年，坟锁孤松根。
<br>
<br>　　卷381_16  「览崔爽遗文，因纾幽怀」孟郊
<br>
<br>　　堕泪数首文，悲结千里坟。苍F且留我，白日空遗君。
<br>
<br>　　仙鹤未巢月，衰凤先坠云。清风独起时，旧语如再闻。
<br>
<br>　　瑶草罢葳蕤，桂花休氛氲。万物与我心，相感吴江濉
<br>
<br>　　卷381_17  「峡哀」孟郊
<br>
<br>　　昔多相与笑，今谁相与哀。峡哀哭幽魂，风吹来。
<br>
<br>　　堕魄抱空月，出没难自裁。齑粉一闪间，春涛百丈雷。
<br>
<br>　　峡水声不平，碧沲牵清洄。沙棱箭箭急，波齿开。
<br>
<br>　　呀彼无底吮，待此不测灾。谷号相喷激，石怒争旋回。
<br>
<br>　　古醉有复乡，今缧多为能。字孤徒仿佛，衔雪犹惊猜。
<br>
<br>　　薄俗少直肠，交结须横财。黄金买相吊，幽泣无馀y.
<br>
<br>　　我有古心意，为君空摧颓。
<br>
<br>　　上天下天水，出地入地舟。石剑相劈斫，石波怒蛟虬。
<br>
<br>　　花木叠宿春，风飙凝古秋。幽怪窟穴语，飞闻ZJ流。
<br>
<br>　　沉哀日已深，衔诉将何求。
<br>
<br>　　三峡一线天，三峡万绳泉。上仄碎日月，下掣狂漪涟。
<br>
<br>　　破魂一两点，凝幽数百年。峡晖不停午，峡险多饥涎。
<br>
<br>　　树根锁枯棺，孤骨袅袅悬。树枝哭霜栖，哀韵杳杳鲜。
<br>
<br>　　逐客零落肠，到此汤火煎。性命如纺绩，道路随索缘。
<br>
<br>　　奠泪吊波灵，波灵将闪然。
<br>
<br>　　峡乱鸣清磬，产石为鲜鳞。喷为腥雨涎，吹作黑井身。
<br>
<br>　　怪光闪众异，饿剑唯待人。老肠未曾饱，古齿崭岩嗔。
<br>
<br>　　嚼齿三峡泉，三峡声。
<br>
<br>　　峡螭老解语，百丈潭底闻。毒波为计校，饮血养子孙。
<br>
<br>　　既非皋陶吏，空食沉狱魂。潜怪何幽幽，魄说徒云云。
<br>
<br>　　峡听哀哭泉，峡吊鳏寡猿。峡声非人声，剑水相劈翻。
<br>
<br>　　斯谁士诸谢，奏此沉苦言。
<br>
<br>　　谗人峡虬心，渴罪呀然浔。所食无直肠，所语饶枭音。
<br>
<br>　　石齿嚼百泉，石风号千琴。幽哀莫能远，分雪何由寻。
<br>
<br>　　月魄高卓卓，峡窟清沉沉。衔诉何时明，抱痛已不禁。
<br>
<br>　　犀飞空波涛，裂石千翎。
<br>
<br>　　峡棱日月，日月多摧辉。物皆斜仄生，鸟亦斜仄飞。
<br>
<br>　　潜石齿相锁，沉魂招莫归。恍惚清泉甲，斑斓碧石衣。
<br>
<br>　　饿咽潺号，涎似泓姆省Ｏ壳嗖豢捎危腥草生微微。
<br>
<br>　　峡景滑易堕，峡花怪非春。红光根潜涎，碧雨飞沃津。
<br>
<br>　　巴谷蛟螭心，巴乡魍魉亲。啖生不问贤，至死独养身。
<br>
<br>　　腥语信者谁，拗歌欢非真。仄田无异稼，毒水多狞鳞。
<br>
<br>　　异类不可友，峡哀哀难伸。
<br>
<br>　　峡水剑戟狞，峡舟霹雳翔。因依虺蜴手，起坐风雨忙。
<br>
<br>　　峡旅多窜官，峡氓多非良。滑心不可求，滑习积已长。
<br>
<br>　　漠漠涎雾起，涎水光。渴贤如之何，忽在水中央。
<br>
<br>　　枭鸱作人语，蛟虬吸水波。能于白日间，谄欲晴风和。
<br>
<br>　　骇智蹶众命，蕴腥布深萝。齿泉无底贫，锯涎在处多。
<br>
<br>　　仄树鸟不巢，踔ez猿相过。峡哀不可听，峡怨其奈何。
<br>
<br>　　卷381_15  「杏殇（杏殇，花乳也，霜翦而落，因悲昔婴，故作是诗）」孟郊
<br>
<br>　　冻手莫弄珠，弄珠珠易飞。惊霜莫翦春，翦春无光辉。
<br>
<br>　　零落小花乳，斓斑昔婴衣。拾之不盈把，日暮空悲归。
<br>
<br>　　地上空拾星，枝上不见花。哀哀孤老人，戚戚无子家。
<br>
<br>　　岂若没水凫，不如拾巢鸦。浪d破便飞，风雏袅相夸。
<br>
<br>　　芳婴不复生，向物空悲嗟。
<br>
<br>　　应是一线泪，入此春木心。枝枝不成花，片片落翦金。
<br>
<br>　　春寿何可长，霜哀亦已深。常时洗芳泉，此日洗泪襟。
<br>
<br>　　儿生月不明，儿死月始光。儿月两相夺，儿命果不长。
<br>
<br>　　如何此英英，亦为吊苍苍。甘为堕地尘，不为末世芳。
<br>
<br>　　踏地恐土痛，损彼芳树根。此诚天不知，翦弃我子孙。
<br>
<br>　　垂枝有千落，芳命无一存。谁谓生人家，春色不入门。
<br>
<br>　　冽冽霜杀春，枝枝疑纤刀。木心既零落，山窍空呼号。
<br>
<br>　　班班落地英，点点如明膏。始知天地间，万物皆不牢。
<br>
<br>　　哭此不成春，泪痕三四斑。失芳蝶既狂，失子老亦孱。
<br>
<br>　　且无生生力，自有死死颜。灵凤不衔诉，谁为扣天关。
<br>
<br>　　此儿自见灾，花发多不谐。穷老收碎心，永夜抱破怀。
<br>
<br>　　声死更何言，意死不必喈。病叟无子孙，独立犹束柴。
<br>
<br>　　霜似败红芳，剪啄十数双。参差呻细风，{喁沸浅江。
<br>
<br>　　泣凝不可消，恨壮难自降。空遗旧日影，怨彼小书窗。
<br>
<br>　　卷381_16  「吊江南老家人春梅」孟郊
<br>
<br>　　念尔筋力尽，违我衣食恩。奈何粗犷儿，生鞭见死痕。
<br>
<br>　　旧使常以礼，新怨将谁吞。胡为乎泥中，消歇教义源。
<br>
<br>　　卷381_17  「哭李丹员外，并寄杜中丞」孟郊
<br>
<br>　　生死方知交态存，忍将v\报幽魂。
<br>
<br>　　十年同在平原客，更遣何人哭寝门。
<br>
<br>　　卷381_18  「哭刘言史」孟郊
<br>
<br>　　诗人业孤峭，饿死良已多。相悲与相笑，累累其奈何。
<br>
<br>　　精异刘言史，诗肠倾珠河。取次抱置之，飞过东溟波。
<br>
<br>　　可惜大国谣，飘为四夷歌。常于众中会，颜色两切磋。
<br>
<br>　　今日果成死，葬襄之洛河。洛岸远相吊，洒泪双滂沱。
<br>
<br>　　卷381_19  「吊卢殷」孟郊
<br>
<br>　　诗人多清峭，饿死抱空山。白云既无主，飞出意等闲。
<br>
<br>　　久病床席尸，护丧童仆孱。故书穷鼠啮，狼藉一室间。
<br>
<br>　　君归新鬼乡，我面古玉颜。羞见入地时，无人叫追攀。
<br>
<br>　　百泉空相吊，日久哀潺潺。
<br>
<br>　　唧唧复唧唧，千古一月色。新新复新新，千古一花春。
<br>
<br>　　邙风噫孟郊，嵩秋葬卢殷。北邙前后客，相吊为埃尘。
<br>
<br>　　北邙棘针草，泪根生苦辛。烟火不自暖，筋力早已贫。
<br>
<br>　　幽荐一杯泣，泻之清洛滨。添为断肠声，愁杀长别人。
<br>
<br>　　棘针风相号，破碎诸苦哀。苦哀不可闻，掩耳亦入来。
<br>
<br>　　哭弦多煎声，恨涕有馀摧。噫贫气已焚，噫死心更灰。
<br>
<br>　　梦世浮闪闪，泪波深洄洄。薤歌一以去，蒿闭不复开。
<br>
<br>　　登封草木深，登封道路微。日月不与光，莓苔空生衣。
<br>
<br>　　可怜无子翁，蚍蜉缘病肌。挛卧岁时长，涟涟但幽噫。
<br>
<br>　　幽噫虎豹闻，此外相访稀。至亲唯有诗，抱心死有归。
<br>
<br>　　河南韩先生，后君作因依。磨一片嵌岩，书千古光辉。
<br>
<br>　　贤人无计校，生苦死徒夸。他名润子孙，君名润泥沙。
<br>
<br>　　可惜千首文，闪如一朝花。零落难苦言，起坐空惊嗟。
<br>
<br>　　耳闻陋巷生，眼见鲁山君。饿死始有名，饿名高氛氲。
<br>
<br>　　戆叟老壮气，感之为忧云。所忧唯一泣，古今相纷纷。
<br>
<br>　　平生与君说，逮此俱云云。
<br>
<br>　　初识漆鬓发，争为新文章。夜踏明月桥，店饮吾曹床。
<br>
<br>　　醉啜二杯酿，名郁一县香。寺中摘梅花，园里翦浮芳。
<br>
<br>　　高嗜绿蔬羹，意轻肥腻羊。吟哦无滓韵，言语多古肠。
<br>
<br>　　白首忽然至，盛年如偷将。清浊俱莫追，何须骂沧浪。
<br>
<br>　　前贤多哭酒，哭酒免哭心。后贤试衔之，哀至无不深。
<br>
<br>　　少年哭酒时，白发亦已侵。老年哭酒时，声韵随生沉。
<br>
<br>　　寄言哭酒宾，勿作登封音。登封徒放声，天地竟难寻。
<br>
<br>　　同人少相哭，异类多相号。始知禽兽痴，却至天然高。
<br>
<br>　　非子病无泪，非父念莫劳。如何裁亲疏，用礼如用刀。
<br>
<br>　　孤丧鲜匍匐，闭哀抱郁陶。烦他手中葬，诚信焉能褒。
<br>
<br>　　嗟嗟无子翁，死弃如脱毛。
<br>
<br>　　圣人哭贤人，骨化气为星。文章飞上天，列宿增晶荧。
<br>
<br>　　前古文可数，今人文亦灵。高名称谪仙，升降曾莫停。
<br>
<br>　　有文死更香，无文生亦腥。为君铿好辞，永传作谧宁。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
