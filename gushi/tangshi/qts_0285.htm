<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百八十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百八十五
<br>
<br>　　卷285_1  「关山月」李端
<br>
<br>　　露湿月苍苍，关头榆叶黄。回轮照海远，分彩上楼长。
<br>
<br>　　水冻频移幕，兵疲数望乡。只应城影外，万里共胡霜。
<br>
<br>　　卷285_2  「度关山」李端
<br>
<br>　　雁塞日初晴，狐关雪复平。危楼缘广漠，古窦傍长城。
<br>
<br>　　拂剑金星出，弯弧玉羽鸣。谁知系虏者，贾谊是书生。
<br>
<br>　　卷285_3  「巫山高（一作巫山高和皇甫拾遗）」李端
<br>
<br>　　巫山十二峰，皆在碧虚中。回合云藏月，霏微雨带风。
<br>
<br>　　猿声寒过涧，树色暮连空。愁向高唐望，清秋见楚宫。
<br>
<br>　　卷285_4  「雨雪曲」李端
<br>
<br>　　天山一丈雪，杂雨夜霏霏。湿马胡歌乱，经烽汉火微。
<br>
<br>　　丁零苏武别，疏勒范羌归。若看关头下，长榆叶定稀。
<br>
<br>　　卷285_5  「春游乐」李端
<br>
<br>　　柘弹连钱马，银钩妥堕鬟。摘桑春陌上，踏草夕阳间。
<br>
<br>　　意合辞先露，心诚貌却闲。明朝若相忆，云雨出巫山。
<br>
<br>　　卷285_6  「山下泉」李端
<br>
<br>　　碧水映丹霞，溅溅度浅沙。暗通山下草，流出洞中花。
<br>
<br>　　净色和云落，喧声绕石斜。明朝更寻去，应到阮郎家。
<br>
<br>　　卷285_7  「送客赴洪州（一作送郑侍御）」李端
<br>
<br>　　草色随骢马，悠悠共出秦。水传云梦晓，山接洞庭春。
<br>
<br>　　帆影连三峡，猿声在四邻。青门一分手，难见杜陵人。
<br>
<br>　　卷285_8  「与郑锡游春」李端
<br>
<br>　　东门垂柳长，回首独心伤。日暖临芳草，天晴忆故乡。
<br>
<br>　　映花莺上下，过水蝶飞扬。借问同行客，今朝泪几行。
<br>
<br>　　卷285_9  「送友人（一作送友人南游）」李端
<br>
<br>　　闻说湘川路，年年古木多。猿啼巫峡夜，月照洞庭波。
<br>
<br>　　穷海人还去，孤城雁与过。青山不同赏，来往自蹉跎。
<br>
<br>　　卷285_10  「题从叔沆林园」李端
<br>
<br>　　阮宅闲园暮，窗中见树阴。樵歌依远草，僧语过长林。
<br>
<br>　　鸟U花间曲，人弹竹里琴。自嫌身未老，已有住山心。
<br>
<br>　　卷285_11  「送少微上人入蜀」李端
<br>
<br>　　削发本求道，何方不是归。松风开法席，江月濯禅衣。
<br>
<br>　　飞阁蝉鸣早，漫天客过稀。戴J常执笔，不觉此身非。
<br>
<br>　　卷285_12  「雨后游辋川」李端
<br>
<br>　　骤雨归山尽，颓阳入辋川。看虹登晚墅，踏石过青泉。
<br>
<br>　　紫葛藏仙井，黄花出野田。自知无路去，回步就人烟。
<br>
<br>　　卷285_13  「同皇甫侍御题惟一上人房」李端
<br>
<br>　　焚香居一室，尽日见空林。得道轻年暮，安禅爱夜深。
<br>
<br>　　东西皆是梦，存没岂关心。唯羡诸童子，持经在竹阴。
<br>
<br>　　卷285_14  「同苗员外宿荐福寺僧舍」李端
<br>
<br>　　潘安秋兴动，凉夜宿僧房。倚杖云离月，垂帘竹有霜。
<br>
<br>　　回风生远径，落叶飒长廊。一与交亲会，空贻别后伤。
<br>
<br>　　卷285_15  「送客往湘江」李端
<br>
<br>　　识君年已老，孤棹向潇湘。素发临高镜，清晨入远乡。
<br>
<br>　　三山分夏口，五两映涔阳。更逐巴东客，南行泪几行。
<br>
<br>　　卷285_16  「送友人游蜀」李端
<br>
<br>　　嘉陵天气好，百里见双流。帆影缘巴字，钟声出汉州。
<br>
<br>　　绿原春草晚，青木暮猿愁。本是风流地，游人易白头。
<br>
<br>　　卷285_17  「送友人游江东」李端
<br>
<br>　　江上花开尽，南行见杪春。鸟声悲古木，云影入通津。
<br>
<br>　　返景斜连草，回潮暗动O.谢公今在郡，应喜得诗人。
<br>
<br>　　卷285_18  「送乐平苗明府得家字」李端
<br>
<br>　　本自求彭泽，谁云道里赊。山从石壁断，江向弋阳斜。
<br>
<br>　　暮色随枫树，阴云暗荻花。诸侯旧调鼎，应重宰臣家。
<br>
<br>　　卷285_19  「过宋州」李端
<br>
<br>　　睢阳陷虏日，外绝救兵来。世乱忠臣死，时清明主哀。
<br>
<br>　　荒郊春草遍，故垒野花开。欲为将军哭，东流水不回。
<br>
<br>　　卷285_20  「茂陵山行陪韦金部（一作招金部韦员外）」李端
<br>
<br>　　宿雨朝来歇，空山秋气清。盘云双鹤下，隔水一蝉鸣。
<br>
<br>　　古道黄花落，平芜赤烧生。茂陵虽有病，犹得伴君行。
<br>
<br>　　卷285_21  「江上逢司空曙（一作岳阳逢司空文明，得关中书）」李端
<br>
<br>　　共尔髫年故，相逢万里馀。新春两行泪，故国一封书。
<br>
<br>　　夏口帆初落，涔阳雁正疏。唯当执杯酒，暂食汉江鱼。
<br>
<br>　　卷285_22  「逢王泌自东京至」李端
<br>
<br>　　逢君自乡至，雪涕问田园。几处生乔木，谁家在旧村。
<br>
<br>　　山峰横二室，水色映千门。愁见游从处，如今花正繁。
<br>
<br>　　卷285_23  「山中期吉中孚」李端
<br>
<br>　　行人路不同，花落到山中。水暗蒹葭雾，月明杨柳风。
<br>
<br>　　年华惊已掷，志业飒然空。何必龙钟后，方期事远公。
<br>
<br>　　卷285_24  「酬前大理寺评事张芬」李端
<br>
<br>　　君家旧林壑，寄在乱峰西。近日春云满，相思路亦迷。
<br>
<br>　　闻钟投野寺，待月过前溪。怅望成幽梦，依依识故蹊。
<br>
<br>　　卷285_25  「赋得山泉送房造」李端
<br>
<br>　　泉水山边去，高人月下看。润松秋色净，落涧夜声寒。
<br>
<br>　　委曲穿深竹，潺过远滩。圣朝无隐者，早晚罢渔竿。
<br>
<br>　　卷285_26  「宿兴善寺后堂池」李端
<br>
<br>　　草堂高树下，月向后池生。野客如僧静，新荷共水平。
<br>
<br>　　锦鳞沉不食，绣羽乱相鸣。即事思江海，谁能万里行。
<br>
<br>　　卷285_27  「忆皎然上人」李端
<br>
<br>　　未得从师去，人间万事劳。云门不可见，山木已应高。
<br>
<br>　　向日开柴户，惊秋问敝袍。何由宿峰顶，窗里望波涛。
<br>
<br>　　卷285_28  「赠衡岳隐禅师」李端
<br>
<br>　　旧住衡州寺，随缘偶北来。夜禅山雪下，朝汲竹门开。
<br>
<br>　　半偈传初尽，群生意未回。唯当与樵者，杖锡入天台。
<br>
<br>　　卷285_29  「云阳观寄袁稠（一作元阳观寄元称）」李端
<br>
<br>　　花洞晚阴阴，仙坛隔杏林。漱泉春谷冷，捣药夜窗深。
<br>
<br>　　石上开仙酌，松间对玉琴。戴家溪北住，雪后去相寻。
<br>
<br>　　卷285_30  「晚游东田寄司空曙」李端
<br>
<br>　　暮来思远客，独立在东田。片雨无妨景，残虹不映天。
<br>
<br>　　别愁逢夏果，归兴入秋蝉。莫作隳官意，陶潜未必贤。
<br>
<br>　　卷285_31  「题崔端公园林」李端
<br>
<br>　　上士爱清辉，开门向翠微。抱琴看鹤去，枕石待云归。
<br>
<br>　　野坐苔生席，高眠竹挂衣。旧山东望远，惆怅暮花飞。
<br>
<br>　　卷285_32  「早春雪夜寄卢纶兼呈秘书元丞」李端
<br>
<br>　　闻君随谢x，春夜宿前川。看竹云垂地，寻僧月满田。
<br>
<br>　　熊寒方入树，鱼乐稍离船。独夜羁愁客，惟知惜故年。
<br>
<br>　　卷285_33  「早春夜集耿拾遗宅」李端
<br>
<br>　　如何逋客会，忽在侍臣家。新草犹停雪，寒梅未放花。
<br>
<br>　　衔杯鸡欲唱，逗月雁应斜。年齿俱憔悴，谁堪故国赊。
<br>
<br>　　卷285_34  「元丞宅送胡F及第东归觐省」李端
<br>
<br>　　登龙兼折桂，归去当高车。旧楚枫犹在，前隋柳已疏。
<br>
<br>　　月中逢海客，浪里得乡书。见说江边住，知君不厌鱼。
<br>
<br>　　卷285_35  「送魏广下第归扬州宁亲」李端
<br>
<br>　　游宦今空返，浮淮一雁秋。白云阴泽国，青草绕扬州。
<br>
<br>　　调膳过花下，张筵到水头。昆山仍有玉，岁晏莫淹留。
<br>
<br>　　卷285_36  「归山与酒徒别」李端
<br>
<br>　　野客本无事，此来非有求。烦君徵乐饯，未免忆山愁。
<br>
<br>　　红烛侵明月，青娥促白头。童心久已尽，岂为艳歌留。
<br>
<br>　　卷285_37  「冬夜寄韩m（一作秋夜寄司空文明）」李端
<br>
<br>　　独坐知霜下，开门见木衰。壮应随日去，老岂与人期。
<br>
<br>　　废井虫鸣早，阴阶菊发迟。兴来空忆戴，不似剡溪时。
<br>
<br>　　卷285_38  「闻吉道士还俗因而有赠」李端
<br>
<br>　　闻有华阳客，儒裳谒紫微。旧山连药卖，孤鹤带云归。
<br>
<br>　　柳市名犹在，桃源梦已稀。还乡见鸥鸟，应愧背船飞。
<br>
<br>　　卷285_39  「韦员外东斋看花」李端
<br>
<br>　　入花凡几步，此树独相留。发艳红枝合，垂烟绿水幽。
<br>
<br>　　并开偏觉好，未落已成愁。一到芳菲下，空招两鬓秋。
<br>
<br>　　卷285_40  「边头作」李端
<br>
<br>　　郊泉脉动，落日上城楼。羊马水草足，羌胡帐幕稠。
<br>
<br>　　射雕过海岸，传箭怯边州。何事归朝将，今年又拜侯。
<br>
<br>　　卷285_41  「宿深上人院听远泉」李端
<br>
<br>　　泉声宜远听，入夜对支公。断续来方尽，潺咽又通。
<br>
<br>　　何年出石下，几里在山中。君问穷源处，禅心与此同。
<br>
<br>　　卷285_42  「茂陵村行赠何兆」李端
<br>
<br>　　春天黄鸟啭，野径白云间。解带依芳草，支颐想故山。
<br>
<br>　　人行九州路，树老五陵间。谁道临邛远，相如自忆还。
<br>
<br>　　卷285_43  「送友人还洛」李端
<br>
<br>　　去国渡关河，蝉鸣古树多。平原正超忽，行子复蹉跎。
<br>
<br>　　去事不可想，旧游难再过。何当嵩岳下，相见在烟萝。
<br>
<br>　　卷285_44  「送戴徵士还山」李端
<br>
<br>　　柔桑锦臆雉，相送到烟霞。独隐空山里，闲门几树花。
<br>
<br>　　草生杨柳岸，鸟啭竹林家。不是谋生拙，无为末路赊。
<br>
<br>　　卷285_45  「秋日旅舍别司空文明」李端
<br>
<br>　　凉风飒穷巷，秋思满高云。吏隐俱不就，此心仍别君。
<br>
<br>　　素怀宗淡泊，羁旅念功勋。转忆西林寺，江声月下闻。
<br>
<br>　　卷285_46  「旅舍对雪赠考功王员外」李端
<br>
<br>　　杨花惊满路，面市忽狂风。骤下摇兰叶，轻飞集竹丛。
<br>
<br>　　欲将琼树比，不共玉人同。独望徽之棹，青山在雪中。
<br>
<br>　　卷285_47  「送丁少府往唐上」李端
<br>
<br>　　因君灞陵别，故国一回看。共食田文饭，先之梅福官。
<br>
<br>　　江风转日暮，山月满潮寒。不得同舟望，淹留岁月阑。
<br>
<br>　　卷285_48  「赠李龟年」李端
<br>
<br>　　青春事汉主，白首入秦城。遍识才人字，多知旧曲名。
<br>
<br>　　风流随故事，语笑合新声。独有垂杨树，偏伤日暮情。
<br>
<br>　　卷285_49  「送郭补阙归江阳」李端
<br>
<br>　　东门春尚浅，杨柳未成阴。雁影愁斜日，莺声怨故林。
<br>
<br>　　隋宫江上远，梁苑雪中深。独有怀归客，难为欲别心。
<br>
<br>　　卷285_50  「早春会王逵主人得蓬字」李端
<br>
<br>　　今年华鬓色，半在故人中。欲写无穷恨，先期一醉同。
<br>
<br>　　绿丛犹覆雪，红萼已凋风。莫负归山契，君看陌上蓬。
<br>
<br>　　卷285_51  「宿山寺思归」李端
<br>
<br>　　僧房秋雨歇，愁卧夜更深。欹枕闻鸿雁，回灯见竹林。
<br>
<br>　　归萤入草尽，落月映窗沉。拭泪无人觉，长谣向壁阴。
<br>
<br>　　卷285_52  「送客赴江陵寄郢州郎士元」李端
<br>
<br>　　露下晚蝉愁，诗人旧怨秋。沅湘莫留滞，宛洛好遨游。
<br>
<br>　　饮马逢黄菊，离家值白头。竟陵明月夜，为上庾公楼。
<br>
<br>　　卷285_53  「送客赋得巴江夜猿」李端
<br>
<br>　　巴水天边路，啼猿伤客情。迟迟云外尽，杳杳树中生。
<br>
<br>　　残月暗将落，空霜寒欲明。楚人皆掩泪，闻到第三声。
<br>
<br>　　卷285_54  「秋日忆┥先恕估疃
<br>
<br>　　一从持钵别，更未到人间。好静居贫寺，遗名弃近山。
<br>
<br>　　雨前缝百衲，叶下闭重关。若便浔阳去，须将旧客还。
<br>
<br>　　卷285_55  「寄上舍人叔」李端
<br>
<br>　　车马朝初下，看山忆独寻。会知逢水尽，且爱入云深。
<br>
<br>　　残雨开斜日，新蝉发迥林。阮咸虽别巷，遥识此时心。
<br>
<br>　　卷285_56  「送古之奇赴安西幕」李端
<br>
<br>　　畴昔十年兄，相逢五校营。今宵举杯酒，陇月见军城。
<br>
<br>　　堠火经阴绝，边人接晓行。殷勤送书记，强虏几时平。
<br>
<br>　　卷285_57  「送张芬归江东兼寄柳中庸」李端
<br>
<br>　　久是天涯客，偏伤落木时。如何故国见，更欲异乡期。
<br>
<br>　　鸟暮东西急，波寒上下迟。空将满眼泪，千里怨相思。
<br>
<br>　　卷285_58  「送丘丹归江东」李端
<br>
<br>　　故山霜落久，才子忆荆扉。旅舍寻人别，秋风逐雁归。
<br>
<br>　　梦愁枫叶尽，醉惜菊花稀。肯学求名者，经年未拂衣。
<br>
<br>　　卷285_59  「卧病寄苗员外」李端
<br>
<br>　　故人初未贵，相见得淹留。一自朝天去，因成计日游。
<br>
<br>　　月明应独醉，叶下肯同愁。因恨刘桢病，空园卧见秋。
<br>
<br>　　卷285_60  「送杨皋擢第归江东（一作送表丈杨）」李端
<br>
<br>　　隋堤望楚国，江上一归人。绿气千樯暮，青风万里春。
<br>
<br>　　试才初得桂，泊渚肯伤O.拜手终凄怆，恭承中外亲。
<br>
<br>　　卷285_61  「题郑少府林园」李端
<br>
<br>　　谢家今日晚，词客愿抽毫。枥马方回影，池鹅正理毛。
<br>
<br>　　竹筒传水远，麈尾坐僧高。独有宗雷贱，过君著敝袍。
<br>
<br>　　卷285_62  「送吉中孚拜官归业」李端
<br>
<br>　　南入华阳洞，无人古树寒。吟诗开旧帙，带绶上荒坛。
<br>
<br>　　因病求归易，沾恩更隐难。孟宗应献，家近守渔官。
<br>
<br>　　卷285_63  「送杨少府赴阳翟（即舍人之弟）」李端
<br>
<br>　　冠带仁兄后，光辉寿母前。陆云还入洛，潘岳更张筵。
<br>
<br>　　井邑嵩山对，园林颍水连。东人欲相送，旅舍已潸然。
<br>
<br>　　卷285_64  「慈恩寺┥先朔空泄⑹耙拧估疃
<br>
<br>　　悠然对惠远，共结故山期。汲井树阴下，闭门亭午时。
<br>
<br>　　地闲花落厚，石浅水流迟。愿与神仙客，同来事本师。
<br>
<br>　　卷285_65  「宿山寺雪夜寄吉中孚」李端
<br>
<br>　　独爱僧房竹，春来长到池。云遮皆晃朗，雪压半低垂。
<br>
<br>　　不见侵山叶，空闻拂地枝。鄙夫今夜兴，唯有子猷知。
<br>
<br>　　卷285_66  「赠赵神童」李端
<br>
<br>　　圣朝殊汉令，才子少登科。每见先鸣早，常惊后进多。
<br>
<br>　　独居方寂寞，相对觉蹉跎。不是通家旧，频劳文举过。
<br>
<br>　　卷285_67  「宿云际寺赠深上人」李端
<br>
<br>　　暂别青蓝寺，今来发欲斑。独眠孤烛下，风雨在前山。
<br>
<br>　　坏宅终须去，空门不易还。支公有方便，一愿启玄关。
<br>
<br>　　卷285_68  「送从兄赴洪州别驾兄善琴」李端
<br>
<br>　　援琴兼爱竹，遥夜在湘沅。鹤舞月将下，乌啼霜正繁。
<br>
<br>　　乱流喧橘岸，飞雪暗荆门。佐郡无辞屈，其如相府恩。
<br>
<br>　　卷285_69  「山中期张芬不至」李端
<br>
<br>　　石堤春草碧，双燕向西飞。怅望云天暮，佳人何处归。
<br>
<br>　　药栏虫网遍，苔井水痕稀。谁道嵇康懒，山中自掩扉。
<br>
<br>　　卷285_70  「寄畅当」李端
<br>
<br>　　麦秀草芊芊，幽人好昼眠。云霞生岭上，猿鸟下床前。
<br>
<br>　　颜子方敦行，支郎久住禅。中林轻暂别，约略已经年。
<br>
<br>　　卷285_71  「送义兴元少府」李端
<br>
<br>　　逢君惠连第，初命便光辉。已得群公祖，终妨太傅讥。
<br>
<br>　　路长人反顾，草断燕回飞。本是江南客，还同衣锦归。
<br>
<br>　　卷285_72  「卧病别郑锡」李端
<br>
<br>　　病来喜无事，多卧竹林间。此日一相见，明朝还掩关。
<br>
<br>　　幽人爱芳草，志士惜颓颜。岁晏不我弃，期君在故山。
<br>
<br>　　卷285_73  「书志赠畅当」李端
<br>
<br>　　少喜神仙术，未去已蹉跎。壮志一为累，浮生事渐多。
<br>
<br>　　衰颜不相识，岁暮定相过。请问宗居士，君其奈老何。
<br>
<br>　　卷285_74  「送诸暨裴少府（公先人，元相公判官）」李端
<br>
<br>　　山公访嵇绍，赵武见韩侯。事去恩犹在，名成泪却流。
<br>
<br>　　一官同北去，千里赴南州。才子清风后，无贻相府忧。
<br>
<br>　　卷285_75  「送郑宥入蜀迎觐」李端
<br>
<br>　　宁亲西陟险，君去异王阳。在世谁非客，还家即是乡。
<br>
<br>　　剑门千转尽，巴水一支长。请语愁猿道，无烦促泪行。
<br>
<br>　　卷285_76  「送耿拾遗使江南括图书」李端
<br>
<br>　　驱传草连天，回风满树蝉。将过夫子宅，前问孝廉船。
<br>
<br>　　汉使收三箧，周诗采百篇。别来将有泪，不是怨流年。
<br>
<br>　　卷285_77  「送王少府游河南」李端
<br>
<br>　　马卿方失意，东去谒诸侯。过宋人应少，游梁客独愁。
<br>
<br>　　鸟翻千室暮，蝉急两河秋。仆本无媒者，因君泪亦流。
<br>
<br>　　卷285_78  「送别驾赴晋陵即舍人叔之兄」李端
<br>
<br>　　诸宗称叔父，从子亦光辉。谢x中书直，王祥别乘归。
<br>
<br>　　江帆冲雨上，海树隔潮微。南阮贫无酒，唯将泪湿衣。
<br>
<br>　　卷285_79  「卧病寄阎u」李端
<br>
<br>　　病中贪好景，强步出幽居。紫葛垂山径，黄花绕野渠。
<br>
<br>　　荒林飞老鹤，败堰过游鱼。纵忆同年友，无人可寄书。
<br>
<br>　　卷285_80  「晚夏闻蝉寄广文（一作郎士元诗）」李端
<br>
<br>　　昨日莺啭声，今朝蝉忽鸣。朱颜向华发，定是几年程。
<br>
<br>　　故国白云远，闲居青草生。因垂数行泪，书报十年兄。
<br>
<br>　　卷285_81  「归山居寄钱起」李端
<br>
<br>　　怅望青山下，回头泪满巾。故乡多古树，落日少行人。
<br>
<br>　　发鬓将回色，簪缨未到身。谁知武陵路，亦有汉家臣。
<br>
<br>　　卷285_82  「晓发瓜州」李端
<br>
<br>　　晓发悲行客，停桡独未前。寒江半有月，野戍渐无烟。
<br>
<br>　　棹唱临高岸，鸿嘶发远田。谁知避徒御，对酒一潸然。
<br>
<br>　　卷285_83  「江上喜逢司空文明」李端
<br>
<br>　　秦人江上见，握手泪沾巾。落日见秋草，暮年逢故人。
<br>
<br>　　非夫长作客，多病浅谋身。台阁旧亲友，谁曾见苦辛。
<br>
<br>　　卷285_84  「同苗发慈恩寺避暑」李端
<br>
<br>　　追凉寻宝刹，畏日望璇题。卧草同鸳侣，临池似虎溪。
<br>
<br>　　树闲人迹外，山晚鸟行西。若问无心法，莲花隔淤泥。
<br>
<br>　　卷285_85  「送潘述宏词下第归江外」李端
<br>
<br>　　唱高人不和，此去泪难收。上国经年住，长江满目流。
<br>
<br>　　弈棋知胜偶，射策请焚舟。应是田□□，玄成许尔游。
<br>
<br>　　卷285_86  「送张少府赴夏县」李端
<br>
<br>　　虽为州县职，还欲抱琴过。树古闻风早，山枯见雪多。
<br>
<br>　　鸡声连绛市，马色傍黄河。太守新临郡，还逢五F歌。
<br>
<br>　　卷285_87  「酬秘书元丞郊园卧疾见寄」李端
<br>
<br>　　闻说漳滨卧，题诗怨岁华。求医主高手，报疾到贫家。
<br>
<br>　　撒枕销行蚁，移杯失画蛇。明朝九衢上，应见玉人车。
<br>
<br>　　卷285_88  「送成都韦丞还蜀」李端
<br>
<br>　　蜀门云树合，高栈有猿愁。驱传加新命，之官向旧游。
<br>
<br>　　晨装逢酒雨，夜梦见刀州。远别长相忆，当年莫滞留。
<br>
<br>　　卷285_89  「晚秋旅舍寄苗员外」李端
<br>
<br>　　争途苦不前，贫病遂连牵。向暮同行客，当秋独长年。
<br>
<br>　　晚花唯有菊，寒叶已无蝉。吏部逢今日，还应瓮下眠。
<br>
<br>　　卷285_90  「送惟良上人归润州」李端
<br>
<br>　　拟诗偏不类，又送上人归。寄世同高鹤，寻仙称坏衣。
<br>
<br>　　雨行江草短，露坐海帆稀。正被空门缚，临岐乞解围。
<br>
<br>　　卷285_91  「送何兆下第还蜀」李端
<br>
<br>　　重江不可涉，孤客莫晨装。高木莎城小，残星栈道长。
<br>
<br>　　袅猿枫子落，过雨荔枝香。劝尔成都住，文翁有草堂。
<br>
<br>　　卷285_92  「送友人宰湘阴」李端
<br>
<br>　　从宦舟行远，浮湘又入闽。蒹葭无朔雁，柽栝有蛮神。
<br>
<br>　　传吏闲调象，山精暗讼人。唯须千树橘，暂救李衡贫。
<br>
<br>　　卷285_93  「送元晟归江东旧居」李端
<br>
<br>　　泽国舟车接，关门雨雪乖。春天行故楚，夜月下清淮。
<br>
<br>　　讲易居山寺，论诗到郡斋。蒋家人暂别，三路草连阶。
<br>
<br>　　卷285_94  「送黎少府赴阳翟」李端
<br>
<br>　　诗礼称才子，神仙是丈人。玉山那惜醉，金谷已无春。
<br>
<br>　　白马如风疾，青袍夺草新。不嫌鸣吠客，愿用百年身。
<br>
<br>　　卷285_95  「送夏侯审游蜀」李端
<br>
<br>　　西望烟绵树，愁君上蜀时。同林息商客，隔栈见B师。
<br>
<br>　　石滑羊肠险，山空杜宇悲。琴心正幽怨，莫奏凤凰诗。
<br>
<br>　　卷285_96  「单推官厅前双桐咏」李端
<br>
<br>　　封植因高兴，孤贞契素期。由来得地早，何事结花迟。
<br>
<br>　　叶重凝烟后，条寒过雨时。还同李家树，争赋角弓诗。
<br>
<br>　　卷285_97  「送宋校书赴宣州幕」李端
<br>
<br>　　浮舟压芳草，容裔逐江春。远避看书吏，行当入幕宾。
<br>
<br>　　夜潮冲老树，晓雨破轻O.鸳鹭多伤别，栾家德在人。
<br>
<br>　　卷285_98  「送赵给事侄尉丹阳」李端
<br>
<br>　　太傅怜群从，门人亦贱回。入官先爱子，赐酒许同杯。
<br>
<br>　　淮海春多雨，蒹葭夜有雷。遥知拜庆后，梅尉称仙才。
<br>
<br>　　卷285_99  「宿瓜洲寄柳中庸」李端
<br>
<br>　　怀人同不寐，清夜起论文。月魄正出海，雁行斜上云。
<br>
<br>　　寒潮来滟滟，秋叶下纷纷。便送江东去，徘徊只待君。
<br>
<br>　　卷285_100  「夜宴虢县张明府宅逢宇文评事」李端
<br>
<br>　　虢田留古宅，入夜足秋风。月影来窗里，灯光落水中。
<br>
<br>　　征诗逢谢客，饮酒得陶公。更爱疏篱下，繁霜湿菊丛。
<br>
<br>　　卷285_101  「冬夜集张尹后阁」李端
<br>
<br>　　乘龟兼戴豸，白面映朱衣。安石还须起，泉明不得归。
<br>
<br>　　应门常吏在，登席旧寮稀。远客长先醉，那知亚相威。
<br>
<br>　　卷285_102  「将之泽潞留别王郎中」李端
<br>
<br>　　弱年知己少，前路主人稀。贫病期相惜，艰难又忆归。
<br>
<br>　　事成应未卜，身贱又无机。幸到龙门下，须因羽翼飞。
<br>
<br>　　卷285_103  「晚次巴陵」李端
<br>
<br>　　雪后柳条新，巴陵城下人。烹鱼邀水客，载酒奠山神。
<br>
<br>　　云去低斑竹，波回动白O.不堪逢楚老，日暮正江春。
<br>
<br>　　卷285_104  「送荀道士归庐山」李端
<br>
<br>　　先生归有处，欲别笑无言。绿水到山口，青林连洞门。
<br>
<br>　　月明寻石路，云霁望花源。早晚还乘鹤，悲歌向故园。
<br>
<br>　　卷285_105  「送张淑归觐叔父」李端
<br>
<br>　　日惨长亭暮，天高大泽闲。风中闻草木，雪里见江山。
<br>
<br>　　马向塞云去，人随古道还。阮家今夜乐，应在竹林间。
<br>
<br>　　卷285_106  「送郭参军赴绛州」李端
<br>
<br>　　登车君莫望，故绛柳条春。蒲泽逢胡雁，桃源见晋人。
<br>
<br>　　佐军髯尚短，掷地思还新。小谢常携手，因之醉路尘。
<br>
<br>　　卷285_107  「送袁稠游江南」李端
<br>
<br>　　江南衰草遍，十里见长亭。客去逢摇落，鸿飞入杳冥。
<br>
<br>　　空城寒雨细，深院晓灯青。欲去行人起，徘徊恨酒醒。
<br>
<br>　　卷285_108  「送夏中丞赴宁国任」李端
<br>
<br>　　楚县入青枫，长江一派通。板桥寻谢客，古邑事陶公。
<br>
<br>　　片雨收山外，连云上汉东。陆机犹滞洛，念子望南鸿。
<br>
<br>　　卷285_109  「送卫雄下第归同州」李端
<br>
<br>　　不才先上第，词客却空还。边地行人少，平芜尽日闲。
<br>
<br>　　一蝉陂树里，众火陇云间。羡汝归茅屋，书窗见远山。
<br>
<br>　　卷285_110  「送单少府赴扶风」李端
<br>
<br>　　少年趋盛府，颜色比花枝。范非童子，杨修岂小儿。
<br>
<br>　　叨陪丈人行，常恐阿戎欺。此去云霄近，看君逸足驰。
<br>
<br>　　卷285_111  「题山中别业」李端
<br>
<br>　　旧宅在山中，闲门与寺通。往来黄叶路，交结白头翁。
<br>
<br>　　晚笋难成竹，秋花不满丛。生涯只粗粝，吾岂讳言穷。
<br>
<br>　　卷285_112  「送司空文明归江上旧居」李端
<br>
<br>　　野菊有黄花，送君千里还。鸿来燕又去，离别惜容颜。
<br>
<br>　　流水通归梦，行云失故关。江风正摇落，宋玉莫登山。
<br>
<br>　　卷285_113  「送新城戴叔伦明府」李端
<br>
<br>　　遥想隋堤路，春天楚国情。白云当海断，青草隔淮生。
<br>
<br>　　雁起斜还直，潮回远复平。莱芜不可到，一醉送君行。
<br>
<br>　　卷285_114  「送雍丘任少府」李端
<br>
<br>　　丛车饯才子，路走许东偏。远水同春色，繁花胜雪天。
<br>
<br>　　鸟行侵楚邑，树影向殷田。莫学生乡思，梅真正少年。
<br>
<br>　　卷285_115  「送雍郢州」李端
<br>
<br>　　厌郎思出守，遂领汉东军。望月逢殷浩，缘江送范云。
<br>
<br>　　城闲烟草遍，浦迥雪林分。谁伴楼中宿，吟诗估客闻。
<br>
<br>　　卷285_116  「寄王密卿」李端
<br>
<br>　　酒乐今年少，僧期近日频。买山多为竹，卜宅不缘贫。
<br>
<br>　　志业归初地，文章寄此身。嵇康虽有病，犹得见情人。
<br>
<br>　　卷285_117  「与萧远上人游少华山寄皇甫侍御」李端
<br>
<br>　　寻危兼采药，渡水又登山。独与高僧去，逍遥落日间。
<br>
<br>　　渐看闾里远，自觉性情闲。回首知音在，因令怅望还。
<br>
<br>　　卷285_118  「代村中老人答」李端
<br>
<br>　　京洛风尘后，村乡烟火稀。少年曾失所，衰暮欲何依。
<br>
<br>　　夜静临江哭，天寒踏雪归。时清应不见，言罢泪盈衣。
<br>
<br>　　卷285_119  「赠故将军」李端
<br>
<br>　　平生在边日，鞍马若星流。独出间千里，相知满九州。
<br>
<br>　　恃功凌主将，作气见王侯。谁道廉颇老，犹能报远雠。
<br>
<br>　　卷285_120  「送陆郎中归田司空幕」李端
<br>
<br>　　汉家分列宿，东土佐诸侯。结束还军府，光辉过御沟。
<br>
<br>　　农桑连紫陌，分野入青州。覆被恩难报，西看成白头。
<br>
<br>　　卷285_121  「酬晋侍御见寄」李端
<br>
<br>　　野客蒙诗赠，殊恩欲报难。本求文举识，不在子真官。
<br>
<br>　　细雨双林暮，重阳九日寒。贫斋一丛菊，愿与上宾看。
<br>
<br>　　卷285_122  「送铜泽王归城」李端
<br>
<br>　　昔闻公族出，其从亦高车。为善唯求乐，分贫必及疏。
<br>
<br>　　身承汉枝叶，手习鲁诗书。尚说无功德，三年在石渠。
<br>
<br>　　卷285_123  「江上别柳中庸」李端
<br>
<br>　　秦人江上见，握手便沾衣。近日相知少，往年亲故稀。
<br>
<br>　　远游何处去，旧业几时归。更向巴陵宿，堪闻雁北飞。
<br>
<br>　　卷285_124  「喜皇甫郎中拜谕德兼集贤学士」李端
<br>
<br>　　为郎三载后，宠命一朝新。望苑迁词客，儒林拜丈人。
<br>
<br>　　莺飞绮阁曙，柳拂画堂春。几日调金鼎，诸君欲望尘。
<br>
<br>　　卷285_125  「送黎兵曹往陕府结婚」李端
<br>
<br>　　东方发车骑，君是上头人。奠雁逢良日，行媒及仲春。
<br>
<br>　　时称渡河妇，宜配坦床宾。安得同门吏，扬鞭入后尘。
<br>
<br>　　卷285_126  「送窦兵曹」李端
<br>
<br>　　梨花开上苑，游女著罗衣。闻道情人怨，应须走马归。
<br>
<br>　　御桥迟日暖，官渡早莺稀。莫遣佳期过，看看蝴蝶飞。
<br>
<br>　　卷285_127  「留别故人（一作李颀诗）」李端
<br>
<br>　　此别不可道，此心当语谁。春风灞水上，饮马桃花时。
<br>
<br>　　误作好文士，只应游宦迟。留书下朝客，我有故山期。
<br>
<br>　　卷285_128  「奉送宋中丞使河源」李端
<br>
<br>　　东周遣戍役，才子欲离群。部领河源去，悠悠陇水分。
<br>
<br>　　笳声悲塞草，马首渡关云。辛苦逢炎热，何时及汉军。
<br>
<br>　　卷285_129  「都亭驿送郭判官之幽州幕府」李端
<br>
<br>　　幕府参戎事，承明伏奏归。都亭使者出，杯酒故人违。
<br>
<br>　　细雨沾官骑，轻风拂客衣。还从大夫后，吾党亦光辉。
<br>
<br>　　卷285_130  「送王羽林往秦州」李端
<br>
<br>　　秦州贵公子，汉日羽林郎。事主来中禁，荣亲上北堂。
<br>
<br>　　车花拥路，宝剑雪生光。直扫三边靖，承恩向建章。
<br>
<br>　　卷285_131  「送友入关」李端
<br>
<br>　　闻君帝城去，西望一沾巾。落日见秋草，暮年逢故人。
<br>
<br>　　非才长作客，有命懒谋身。近更婴衰疾，空思老汉滨。
<br>
<br>　　卷285_132  「代宗挽歌」李端
<br>
<br>　　祖庭三献罢，严卫百灵朝。警跸移前殿，宫车上渭桥。
<br>
<br>　　寒霜凝羽葆，野吹咽笳箫。已向新京兆，谁云天路遥。
<br>
<br>　　卷285_133  「张左丞挽歌二首」李端
<br>
<br>　　素旆低寒水，清笳出晓风。鸟来伤贾傅，马立葬滕公。
<br>
<br>　　松柏青山上，城池白日中。一朝今古隔，唯有月明同。
<br>
<br>　　祸集钩方失，灾生剑忽飞。无由就日拜，空忆自天归。
<br>
<br>　　门吏看还葬，宫官识赐衣。东堂哀赠毕，从此故臣稀。
<br>
<br>　　卷285_134  「奉和王元二相避暑怀杜太尉」李端
<br>
<br>　　艰难尝共理，海晏更相悲。况复登堂处，分明避暑时。
<br>
<br>　　绿槐千穗绽，丹药一番迟。蓬荜今何幸，先朝大雅诗。
<br>
<br>　　卷285_135  「青龙寺题故昙上人房」李端
<br>
<br>　　远公留故院，一径雪中微。童子逢皆老，门人问亦稀。
<br>
<br>　　翻经徒有处，携履遂无归。空念寻巢鹤，时来傍影飞。
<br>
<br>　　卷285_136  「早春夜望」李端
<br>
<br>　　旧雪逐泥沙，新雷发草芽。晓霜应傍鬓，夜雨莫催花。
<br>
<br>　　行矣前途晚，归与故国赊。不劳报春尽，从此惜年华。
<br>
<br>　　卷285_137  「宴伊东岸」李端
<br>
<br>　　晴洲无远近，一树一潭春。芳草留归骑，朱樱掷舞人。
<br>
<br>　　空花对酒落，小翠隔林新。竟日皆携手，何由遇此辰。
<br>
<br>　　卷285_138  「云际中峰居喜见苗发（一作祖咏诗）」李端
<br>
<br>　　自得中峰住，深林亦闭关。经秋无客到，入夜有僧还。
<br>
<br>　　暗涧泉声小，荒村树影闲。高窗不可望，星月满空山。
<br>
<br>　　卷285_139  「宿洞庭」李端
<br>
<br>　　白水连天暮，洪波带日流。风高云梦夕，月满洞庭秋。
<br>
<br>　　沙上渔人火，烟中贾客舟。西园与南浦，万里共悠悠。
<br>
<br>　　卷285_140  「江上赛神」李端
<br>
<br>　　疏鼓应繁丝，送神归九疑。苍龙随赤凤，帝子上天时。
<br>
<br>　　骤雨归山疾，长江下日迟。独怜游宦子，今夜泊天涯。
<br>
<br>　　卷285_141  「奉和元丞侍从游南城别业」李端
<br>
<br>　　垂朱领孙子，从宴在池塘。献寿回龟顾，和羹跃鲤香。
<br>
<br>　　高松先草晚，平石助泉凉。馀橘期相及，门生有陆郎。
<br>
<br>　　卷285_142  「送从舅成都丞广南归蜀（一作卢纶诗）」李端
<br>
<br>　　巴字天边水，秦人去是归。栈长山雨响，溪乱火田稀。
<br>
<br>　　俗富行应乐，官雄禄岂微。魏舒终有泪，还湿宁家衣。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
