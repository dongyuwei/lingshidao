<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷八百三十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷八百三十八
<br>
<br>　　卷838_1  「夏日草堂作」齐己
<br>
<br>　　沙泉带草堂，纸帐卷空床。静是真消息，吟非俗肺肠。
<br>
<br>　　园林坐清影，梅杏嚼红香。谁住原西寺，钟声送夕阳。
<br>
<br>　　卷838_2  「寄镜湖方干处士（一作寄方干处士鉴湖旧居）」齐己
<br>
<br>　　贺监旧山川，空来近百年。闻君与琴鹤，终日在渔船。
<br>
<br>　　岛露深秋石，湖澄半夜天。云门几回去，题遍好林泉。
<br>
<br>　　卷838_3  「送人归吴」齐己
<br>
<br>　　比说归耕钓，迢迢向海涯。春寒游子路，村晚主人家。
<br>
<br>　　□□□□□，□山绿过茶。重寻旧邻里，菱藕正开花。
<br>
<br>　　卷838_4  「赠仰上人」齐己
<br>
<br>　　避地依真境，安闲似旧溪。干戈百里外，泉石乱峰西。
<br>
<br>　　草瑞香难歇，松灵盖尽低。寻应报休马，瓶锡向南携。
<br>
<br>　　卷838_5  「夜坐」齐己
<br>
<br>　　百虫声里坐，夜色共冥冥。远忆诸峰顶，曾栖此性灵。
<br>
<br>　　月华澄有象，诗思在无形。彻曙都忘寝，虚窗日照经。
<br>
<br>　　卷838_6  「新栽松」齐己
<br>
<br>　　野僧教种法，苒苒出蓬蒿。百岁催人老，千年待尔高。
<br>
<br>　　静宜兼竹石，幽合近猿猱。他日成阴后，秋风吹海涛。
<br>
<br>　　卷838_7  「期友人」齐己
<br>
<br>　　早晚逐兹来，闲门日为开。乱蛩鸣白草，残菊藉苍苔。
<br>
<br>　　困卧谁惊起，闲行自欲回。何时此携手，吾子本多才。
<br>
<br>　　卷838_8  「和郑谷郎中看棋」齐己
<br>
<br>　　个是仙家事，何人合用心。几时终一局，万木老千岑。
<br>
<br>　　有路如飞出，无机似陆沈。樵夫可能解，也此废光阴。
<br>
<br>　　卷838_9  「寄钱塘罗给事」齐己
<br>
<br>　　愤愤呕谗书，无人诵子虚。伤心天v末，搔首懿宗初。
<br>
<br>　　海树青丛短，湖山翠点疏。秋涛看足否，罗刹石边居。
<br>
<br>　　卷838_10  「戊辰岁湘中寄郑谷郎中」齐己
<br>
<br>　　白发久慵簪，常闻病亦吟。瘦应成鹤骨，闲想似禅心。
<br>
<br>　　上国杨花乱，沧洲荻笋深。不堪思翠t，西望独沾襟。
<br>
<br>　　卷838_11  「寓言」齐己
<br>
<br>　　造化安能保，山川凿欲翻。精华销地底，珠玉聚侯门。
<br>
<br>　　始作骄奢本，终为祸乱根。亡家与亡国，云此更何言。
<br>
<br>　　卷838_12  「寄王振拾遗（戊辰岁）」齐己
<br>
<br>　　折槛意何如，平安信不虚。近来焚谏草，深去觅山居。
<br>
<br>　　□□□□□，□□□□馀。分明知在处，难寄乱离书。
<br>
<br>　　卷838_13  「经贾岛旧居」齐己
<br>
<br>　　先生居处所，野烧几为灰。若有吟魂在，应随夜魄回。
<br>
<br>　　地宁销志气，天忍罪清才。古木霜风晚，江禽共宿来。
<br>
<br>　　卷838_14  「送人游塞」齐己
<br>
<br>　　槐柳野桥边，行尘暗马前。秋风来汉地，客路入胡天。
<br>
<br>　　雁聚河流浊，羊群碛草膻。那堪陇头宿，乡梦逐潺。
<br>
<br>　　卷838_15  「桃花」齐己
<br>
<br>　　千株含露态，何处照人红。风暖仙源里，春和水国中。
<br>
<br>　　流莺应见落，舞蝶未知空。拟欲求图画，枝枝带竹丛。
<br>
<br>　　卷838_16  「闻雁」齐己
<br>
<br>　　何处人惊起，飞来过草堂。丹心劳避弋，万里念随阳。
<br>
<br>　　影断风天月，声孤荻岸霜。明年趁春去，江上别鸳鸯。
<br>
<br>　　卷838_17  「送人游南」齐己
<br>
<br>　　南国多山水，君游兴可知。船中江上景，晚泊早行时。
<br>
<br>　　子美遗魂地，藏真旧墨池。经过几销日，荒草里寻碑。
<br>
<br>　　卷838_18  「送益公归旧居」齐己
<br>
<br>　　旧隐终牵梦，春残结束归。溪山无伴过，风雨有花飞。
<br>
<br>　　片石留题字，孤潭照浣衣。邻僧喜相接，扫径与开扉。
<br>
<br>　　卷838_19  「不睡」齐己
<br>
<br>　　永夜不欲睡，虚堂闭复开。却离灯影去，待得月光来。
<br>
<br>　　落叶逢巢住，飞萤值我回。天明拂经案，一炷白檀灰。
<br>
<br>　　卷838_20  「新秋雨后」齐己
<br>
<br>　　夜雨洗河汉，诗怀觉有灵。篱声新蟋蟀，草影老蜻蜓。
<br>
<br>　　静引闲机发，凉吹远思醒。逍遥向谁说，时注漆园经。
<br>
<br>　　卷838_21  「送刘蜕秀才赴举」齐己
<br>
<br>　　百发百中□，□□□□年。丹枝如计分，一箭的无偏。
<br>
<br>　　文物兵销国，关河雪霁天。都人看春榜，韩字在谁前。
<br>
<br>　　卷838_22  「留题仰山大师塔院」齐己
<br>
<br>　　岚光叠杳冥，晓翠湿窗明。欲起游方去，重来绕塔行。
<br>
<br>　　乱云开鸟道，群木发秋声。曾约诸徒弟，香灯尽此生。
<br>
<br>　　卷838_23  「乱中闻郑谷、吴延保下世」齐己
<br>
<br>　　小谏才埋玉，星郎亦逝川。国由多聚盗，天似不容贤。
<br>
<br>　　兵火焚诗草，江流涨墓田。长安已涂炭，追想更凄然。
<br>
<br>　　卷838_24  「送东林寺睦公往吴国」齐己
<br>
<br>　　八月江行好，风帆日夜飘。烟霞经北固，禾黍过南朝。
<br>
<br>　　社客无宗炳，诗家有鲍昭。莫因贤相请，不返旧山椒。
<br>
<br>　　卷838_25  「除夜」齐己
<br>
<br>　　夜久谁同坐，炉寒鼎亦澄。乱松飘雨雪，一室掩香灯。
<br>
<br>　　白发添新岁，清吟减旧朋。明朝待晴旭，池上看春冰。
<br>
<br>　　卷838_26  「送秘上人」齐己
<br>
<br>　　谁喜老闲身，春山起送君。欲凭莲社信，转入洞庭云。
<br>
<br>　　道路长无阻，干戈渐不闻。秋来向何处，相忆雁成群。
<br>
<br>　　卷838_27  「寓居岳麓，谢进士沈彬再访」齐己
<br>
<br>　　去岁来寻我，留题在藓痕。又因风雪夜，重宿古松门。
<br>
<br>　　玉有疑休泣，诗无主且言。明朝此相送，披褐入桃源。
<br>
<br>　　卷838_28  「对雪」齐己
<br>
<br>　　松门堆复积，埋石亦埋莎。为瑞还难得，居贫莫厌多。
<br>
<br>　　听怜终夜落，吟惜一年过。谁在江楼望，漫漫堕绿波。
<br>
<br>　　卷838_29  「和岷公送李评事往宜春」齐己
<br>
<br>　　兵火销邻境，龙沙有去人。江潭牵兴远，风物入题新。
<br>
<br>　　雪湛将残腊，霞明向早春。郡侯开宴处，桃李照歌尘。
<br>
<br>　　卷838_30  「送僧」齐己
<br>
<br>　　老忆游方日，天涯锡独摇。凌晨从北固，冲雪向南朝。
<br>
<br>　　鬓发泉边剃，香灯树下烧。双峰诸道友，夏满有书招。
<br>
<br>　　卷838_31  「过荆门」齐己
<br>
<br>　　路出荆门远，行行日欲西。草枯蛮冢乱，山断汉江低。
<br>
<br>　　野店丛蒿短，烟村簇树齐。翻思故林去，在处有猿啼。
<br>
<br>　　卷838_32  「山中答人」齐己
<br>
<br>　　谩道诗名出，何曾著苦吟。忽来还有意，已过即无心。
<br>
<br>　　夏月山长往，霜天寺独寻。故人怜拙朴，时复寄空林。
<br>
<br>　　卷838_33  「赠卢明府闲居」齐己
<br>
<br>　　鬓霜垂七十，江国久辞官。满箧新风雅，何人旧岁寒。
<br>
<br>　　闲居当野水，幽鸟宿渔竿。终欲相寻去，兵戈时转难。
<br>
<br>　　卷838_34  「幽庭」齐己
<br>
<br>　　不放生纤草，从教遍绿苔。还防长者至，未著牡丹栽。
<br>
<br>　　蛱蝶空飞过，Wo时下来。南邻折芳子，到此寂寥回。
<br>
<br>　　卷838_35  「送休师归长沙宁觐」齐己
<br>
<br>　　吾子此归宁，风烟是旧经。无穷芳草色，何处故山青。
<br>
<br>　　偶泊鸣蝉岛，难眠好月汀。殷勤问安外，湘岸采诗灵。
<br>
<br>　　卷838_36  「将游嵩华行次荆渚」齐己
<br>
<br>　　莲峰映敷水，嵩岳压伊河。两处思归久，前贤隐去多。
<br>
<br>　　闲身应绝迹，在世幸无他。会向红霞峤，僧龛对薜萝。
<br>
<br>　　卷838_37  「远思」齐己
<br>
<br>　　远思极何处，南楼烟水长。秋风过鸿雁，游子在潇湘。
<br>
<br>　　海面云生白，天涯堕晚光。徘徊古堤上，曾此赠垂杨。
<br>
<br>　　卷838_38  「寄勉二三子」齐己
<br>
<br>　　不见二三子，悠然吴楚间。尽应生白发，几个在青山。
<br>
<br>　　□□□□□，□□莫放闲。君闻国风否，千载咏关关。
<br>
<br>　　卷838_39  「渚宫江亭寓目」齐己
<br>
<br>　　津亭虽极望，未称本心闲。白有三江水，青无一点山。
<br>
<br>　　新鸿喧夕浦，远棹聚空湾。终遂归匡社，孤帆即此还。
<br>
<br>　　卷838_40  「蝴蝶」齐己
<br>
<br>　　何处背繁红，迷芳到槛重。分飞还独出，成队偶相逢。
<br>
<br>　　远害终防雀，争先不避蜂。桃蹊牵往复，兰径引相从。
<br>
<br>　　翠`丹心冷，香凝粉翅浓。可寻穿树影，难觅宿花踪。
<br>
<br>　　日晚来仍急，春残舞未慵。西风旧池馆，犹得采芙蓉。
<br>
<br>　　卷838_41  「送刘秀才往东洛」齐己
<br>
<br>　　羡子去东周，行行非旅游。烟霄有兄弟，事业尽曹刘。
<br>
<br>　　洛水清奔夏，嵩云白入秋。来年遂鹏化，一举上瀛洲。
<br>
<br>　　卷838_42  「移竹」齐己
<br>
<br>　　旧溪千万竿，风雨夜珊珊。白首来江国，黄金买岁寒。
<br>
<br>　　乍移伤粉节，终绕著朱栏。会得承春力，新抽锦箨看。
<br>
<br>　　卷838_43  「雉」齐己
<br>
<br>　　角角类关关，春晴锦羽干。文呈五色异，瑞入九苞难。
<br>
<br>　　暮宿红兰暖，朝飞绿野寒。山梁从行者，错解仲尼叹。
<br>
<br>　　卷838_44  「怀轩辕先生」齐己
<br>
<br>　　不得先生信，空怀汗漫秋。月华离鹤背，日影上鳌头。
<br>
<br>　　欲学孤云去，其如重骨留。槎程在何处，人世屡荒丘。
<br>
<br>　　卷838_45  「永夜感怀寄郑谷郎中」齐己
<br>
<br>　　展转复展转，所思安可论。夜凉难就枕，月好重开门。
<br>
<br>　　霜杀百草尽，蛩归四壁根。生来苦章句，早遇至公言。
<br>
<br>　　卷838_46  「卖松者」齐己
<br>
<br>　　未得凌云价，何惭所买真。自知桃李世，有爱岁寒人。
<br>
<br>　　瑟瑟初离涧，青青未识尘。宁同买花者，贵逐片时春。
<br>
<br>　　卷838_47  「丙寅岁寄潘归仁」齐己
<br>
<br>　　九土尽荒墟，干戈杀害馀。更须忧去国，未可守贫居。
<br>
<br>　　康泰终来在，编联莫破除。他年遇知己，无耻报b。
<br>
<br>　　卷838_48  「尝茶」齐己
<br>
<br>　　石屋晚烟生，松窗铁碾声。因留来客试，共说寄僧名。
<br>
<br>　　味击诗魔乱，香搜睡思轻。春风川上，忆傍绿丛行。
<br>
<br>　　卷838_49  「杨花」齐己
<br>
<br>　　暖景照悠悠，遮空势渐稠。乍如飞雪远，未似落花休。
<br>
<br>　　万带都门外，千株渭水头。纷纭知近夏，销歇恐成秋。
<br>
<br>　　软著朝簪去，狂随别骑游。旆冲离馆驿，莺扑绕宫楼。
<br>
<br>　　江国晴愁对，池塘晚见浮。虚窗萦笔雅，深院藉苔幽。
<br>
<br>　　静堕王孙酒，繁黏客子裘。咏吟何洁白，根本属风流。
<br>
<br>　　向日还轻举，因风更自由。不堪思汴岸，千里到扬州。
<br>
<br>　　卷838_50  「咏影」齐己
<br>
<br>　　万物患有象，不能逃大明。始随残魄灭，又逐晓光生。
<br>
<br>　　曲直宁相隐，洪纤必自呈。还如至公世，洞鉴是非情。
<br>
<br>　　卷838_51  「南归舟中二首」齐己
<br>
<br>　　南归乘客棹，道路免崎岖。江上经时节，船中听鹧鸪。
<br>
<br>　　春容含众岫，雨气泛平芜。落日停舟望，王维未有图。
<br>
<br>　　长江春气寒，客况棹声闲。夜泊诸村雨，程回数郡山。
<br>
<br>　　桑根垂断岸，浪沫聚空湾。已去邻园近，随缘是暂还。
<br>
<br>　　卷838_52  「送迁客」齐己
<br>
<br>　　天涯即爱州，谪去莫多愁。若似承恩好，何如傍主休。
<br>
<br>　　瘴昏铜柱黑，草赤火山秋。应想尧阴下，当时獬豸头。
<br>
<br>　　卷838_53  「题中上人院」齐己
<br>
<br>　　高房占境幽，讲退即冥搜。欠鹤同支遁，多诗似惠休。
<br>
<br>　　瓶澄孤井浪，案白小窗秋。莫道归山字，朝贤日献酬。
<br>
<br>　　卷838_54  「逢乡友」齐己
<br>
<br>　　无况来江岛，逢君话滞留。生缘同一国，相识共他州。
<br>
<br>　　竹影斜青藓，茶香在白瓯。犹怜心道合，多事亦冥搜。
<br>
<br>　　卷838_55  「自勉」齐己
<br>
<br>　　试算平生事，中年欠五年。知非未落后，读易尚加前。
<br>
<br>　　分受诗魔役，宁容俗态牵。闲吟见秋水，数只钓鱼船。
<br>
<br>　　卷838_56  「寄诗友」齐己
<br>
<br>　　天地有万物，尽应输苦心。他人虽欲解，此道奈何深。
<br>
<br>　　返朴遗时态，关门度岁阴。相思去秋夕，共对冷灯吟。
<br>
<br>　　卷838_57  「居道林寺书怀」齐己
<br>
<br>　　花落水喧喧，端居信昼昏。谁来看山寺，自要扫松门。
<br>
<br>　　是事皆能讳，唯诗未懒言。传闻好时世，亦欲背啼猿。
<br>
<br>　　卷838_58  「经吴平观」齐己
<br>
<br>　　中元斋醮后，残烬满空坛。老鹤心何待，尊师鬓已干。
<br>
<br>　　幡灯古殿夜，霜霰大椿寒。谁见长生路，人间事万端。
<br>
<br>　　卷838_59  「剑客」齐己
<br>
<br>　　拔剑绕残樽，歌终便出门。西风满天雪，何处报人恩。
<br>
<br>　　勇死寻常事，轻雠不足论。翻嫌易水上，细碎动离魂。
<br>
<br>　　卷838_60  「白发」齐己
<br>
<br>　　莫染亦莫镊，任从伊满头。白虽无耐药，黑也不禁秋。
<br>
<br>　　静枕听蝉卧，闲垂看水流。浮生未达此，多为尔为愁。
<br>
<br>　　卷838_61  「秋兴寄胤公」齐己
<br>
<br>　　风声吹竹健，凉气著身轻。谁有闲心去，江边看水行。
<br>
<br>　　村遥红树远，野阔白烟平。试裂芭蕉片，题诗问竺卿。
<br>
<br>　　卷838_62  「野步」齐己
<br>
<br>　　城里无闲处，却寻城外行。田园经雨水，乡国忆桑耕。
<br>
<br>　　傍涧蕨薇老，隔村冈陇横。何穷此心兴，时复鹧鸪声。
<br>
<br>　　卷838_63  「残春」齐己
<br>
<br>　　三月看无也，芳时此可嗟。园林欲向夕，风雨更吹花。
<br>
<br>　　影乱冲人蝶，声繁绕堑蛙。那堪傍杨柳，飞絮满邻家。
<br>
<br>　　卷838_64  「酬尚颜」齐己
<br>
<br>　　取尽风骚妙，名高身倍闲。久离王者阙，欲向祖师山。
<br>
<br>　　幕府秋招去，溪邻日望还。伊余岂酬敌，来往踏苔斑。
<br>
<br>　　卷838_65  「苦热」齐己
<br>
<br>　　云势M于峰，金流断竹风。万方应望雨，片景欲焚空。
<br>
<br>　　毒害芙蓉死，烦蒸瀑布红。恩多是团扇，出入画屏中。
<br>
<br>　　卷838_66  「送欧阳秀才赴举」齐己
<br>
<br>　　莫疑空手去，无援取高科。直是文章好，争如德行多。
<br>
<br>　　烟霄心一寸，霜雪路千坡。称意东归后，交亲那喜何。
<br>
<br>　　卷838_67  「放鹭鸶」齐己
<br>
<br>　　洁白虽堪爱，腥膻不那何。到头从所欲，还汝旧沧波。
<br>
<br>　　卷838_68  「谢王秀才见示诗卷」齐己
<br>
<br>　　谁见少年心，低摧向苦吟。后须离影响，得必洞精深。
<br>
<br>　　道院春苔径，僧楼夏竹林。天如爱才子，何虑未知音。
<br>
<br>　　卷838_69  「送徐秀才之吴」齐己
<br>
<br>　　吴都霸道昌，才子去观光。望阙云天近，朝宗水路长。
<br>
<br>　　海门收片雨，建业泊残阳。欲问淮王信，仙都即帝乡。
<br>
<br>　　卷838_70  「独院偶作」齐己
<br>
<br>　　风篁清一院，坐卧润肌肤。此境终抛去，邻房肯信无。
<br>
<br>　　身非王者役，门是祖师徒。毕竟伊云鸟，从来我友于。
<br>
<br>　　卷838_71  「酬元员外见寄」齐己
<br>
<br>　　僻巷谁相访，风篱翠蔓牵。易中通性命，贫里过流年。
<br>
<br>　　且有吟情挠，都无俗事煎。时闻得新意，多是此忘缘。
<br>
<br>　　卷838_72  「寄文秀大师」齐己
<br>
<br>　　皎然灵一时，还有屈于诗。世岂无英主，天何惜大师。
<br>
<br>　　道终归正始，心莫问多岐。览卷堪惊立，贞风喜未衰。
<br>
<br>　　卷838_73  「夏雨」齐己
<br>
<br>　　Kzw蔽穹苍，冥髯砸环健５笔毕酷毒，随处有清凉。
<br>
<br>　　著物声虽暴，滋农润即长。乍红萦急电，微白露残阳。
<br>
<br>　　应祷尤难得，经旬甚不妨。吟听喧竹树，立见涨池塘。
<br>
<br>　　众类声休出，群峰色尽藏。颓沱来洞壑，汗漫入潇湘。
<br>
<br>　　下叶黎m望，高旱鹿狻Ｓ恼飘卧簟，极浦洒归樯。
<br>
<br>　　藓在阶从湿，花衰苑任伤。闲思济时力，歌咏发哀肠。
<br>
<br>　　卷838_3  「谢兴公上人寄山水簇子」齐己
<br>
<br>　　半幅古潺颜，看来心意闲。何须寻鸟道，即此出人间。
<br>
<br>　　t暮疑啼，松深认掩关。知君远相惠，免我忆归山。
<br>
<br>　　卷838_4  「酬微上人」齐己
<br>
<br>　　古律皆深妙，新吟复造微。搜难穷月窟，琢苦尽天机。
<br>
<br>　　晚桧清蝉咽，寒江白鸟飞。他年旧山去，为子远携归。
<br>
<br>　　卷838_5  「同光岁送人及第东归」齐己
<br>
<br>　　西笑道何光，新朝旧桂堂。春官如白傅，内试似文皇。
<br>
<br>　　变化龙三十，升腾凤一行。还家几多兴，满袖月中香。
<br>
<br>　　卷838_6  「寄江居耿处士」齐己
<br>
<br>　　野癖虽相似，生涯即不同。红霞禅石上，明月钓船中。
<br>
<br>　　醉倒芦花白，吟缘蓼岸红。相思何以寄，吾道本空空。
<br>
<br>　　卷838_7  「病起二首」齐己
<br>
<br>　　一卧四十日，起来秋气深。已甘长逝魄，还见旧交心。
<br>
<br>　　撑拄筇犹重，枝梧力未任。终将此形陋，归死故丘林。
<br>
<br>　　秋风已伤骨，更带竹声吹。抱疾关门久，扶羸傍砌时。
<br>
<br>　　无生即不可，有死必相随。除却归真觉，何由拟免之。
<br>
<br>　　卷838_8  「送中观进公归巴陵」齐己
<br>
<br>　　一论破双空，持行大国中。不知从此去，何处挫邪宗。
<br>
<br>　　昼雨悬帆黑，残阳泊岛红。应游到岸，相忆绕茶丛。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
