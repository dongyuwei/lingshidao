<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷六百四十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷六百四十五
<br>
<br>　　卷645_1  「春风」李咸用
<br>
<br>　　青帝使和气，吹嘘万国中。发生宁有异，先后自难同。
<br>
<br>　　辇草不消力，岩花应费功。年年三十骑，飘入玉蟾宫。
<br>
<br>　　卷645_2  「自愧」李咸用
<br>
<br>　　多负悬弧礼，危时隐薜萝。有心明俎豆，无力执干戈。
<br>
<br>　　壮士难移节，贞松不改柯。缨尘徒自满，欲濯待清波。
<br>
<br>　　卷645_3  「夜吟」李咸用
<br>
<br>　　白兔轮当午，儒家业敢慵。竹轩吟未已，锦帐梦应重。
<br>
<br>　　落笔思成虎，悬梭待化龙。景清神自爽，风递远楼钟。
<br>
<br>　　卷645_4  「昭君」李咸用
<br>
<br>　　古帝修文德，蛮夷莫敢侵。不知桃李貌，能转虎狼心。
<br>
<br>　　日暮边风急，程遥碛雪深。千秋青冢骨，留怨在胡琴。
<br>
<br>　　卷645_5  「秋夕」李咸用
<br>
<br>　　寥廓秋云薄，空庭月影微。树寒栖鸟密，砌冷夜蛩稀。
<br>
<br>　　晓鼓军容肃，疏钟客梦归。吟馀何所忆，圣主尚宵衣。
<br>
<br>　　卷645_6  「秋日与友生言别」李咸用
<br>
<br>　　利名心未已，离别恨难休。为个文儒业，致多岐路愁。
<br>
<br>　　数花篱菊晚，片叶井梧秋。又决出门计，一尊期少留。
<br>
<br>　　卷645_7  「边城听角」李咸用
<br>
<br>　　戍楼鸣画角，寒露滴金枪。细引云成阵，高催雁著行。
<br>
<br>　　唤回边将梦，吹薄晓蟾光。未遂终军志，何劳思故乡。
<br>
<br>　　卷645_8  「秋日访同人」李咸用
<br>
<br>　　忽忆金兰友，携琴去自由。远寻寒涧碧，深入乱山秋。
<br>
<br>　　见后却无语，别来长独愁。幸逢三五夕，露坐对冥搜。
<br>
<br>　　卷645_9  「寄楚琼上人」李咸用
<br>
<br>　　遥知无事日，静对五峰秋。鸟隔寒烟语，泉和夕照流。
<br>
<br>　　凭栏疏磬尽，瞑目远云收。几句出人意，风高白雪浮。
<br>
<br>　　卷645_10  「游寺」李咸用
<br>
<br>　　无家自身在，时得到莲宫。秋觉暑衣薄，老知尘世空。
<br>
<br>　　幽情怜水石，野性任萍蓬。是处堪闲坐，与僧行止同。
<br>
<br>　　卷645_11  「春日」李咸用
<br>
<br>　　浩荡东风里，裴回无所亲。危城三面水，古树一边春。
<br>
<br>　　衰世难修道，花时不称贫。滔滔天下者，何处问通津。
<br>
<br>　　卷645_12  「论交」李咸用
<br>
<br>　　行亏何必富，节在不妨贫。易得笑言友，难逢终始人。
<br>
<br>　　松篁贞管鲍，桃李艳张陈。少见岁寒后，免为霜雪尘。
<br>
<br>　　卷645_13  「秋兴」李咸用
<br>
<br>　　木叶乱飞尽，故人犹未还。心虽游紫阙，时合在青山。
<br>
<br>　　近寺僧邻静，临池鹤对闲。兵戈如未息，名位莫相关。
<br>
<br>　　卷645_14  「山居」李咸用
<br>
<br>　　草堂书一架，苔径竹千竿。难世投谁是，清贫且自安。
<br>
<br>　　邻居皆学稼，客至亦无官。焦尾何人听，凉宵对月弹。
<br>
<br>　　卷645_15  「遣兴」李咸用
<br>
<br>　　风细酒初醒，凭栏别有情。蝉稀秋树瘦，雨尽晚云轻。
<br>
<br>　　旅鬓一丝出，乡心寸火生。子牟魂欲断，何日是升平。
<br>
<br>　　卷645_16  「待旦」李咸用
<br>
<br>　　檐静燕雏语，窗虚蟾影过。时情因客老，归梦入秋多。
<br>
<br>　　蔽日群山雾，滔天四海波。吾皇思壮士，谁应大风歌。
<br>
<br>　　卷645_17  「送从兄坤载」李咸用
<br>
<br>　　忍泪不敢下，恐兄情更伤。别离当乱世，骨肉在他乡。
<br>
<br>　　语尽意不尽，路长愁更长。那堪回首处，残照满衣裳。
<br>
<br>　　卷645_18  「惜别」李咸用
<br>
<br>　　细雨妆行色，霏霏入户来。须知相识喜，却是别愁媒。
<br>
<br>　　白刃方盈国，黄金不上台。俱为邹鲁士，何处免尘埃。
<br>
<br>　　卷645_19  「早秋游山寺」李咸用
<br>
<br>　　闲卧云岩稳，攀缘笑戏猱。静于诸境静，高却众山高。
<br>
<br>　　至理无言了，浮生一梦劳。清风朝复暮，四海自波涛。
<br>
<br>　　卷645_20  「秋日疾中寄诸同志」李咸用
<br>
<br>　　闲居无胜事，公干卧来心。门静秋风晚，人稀古巷深。
<br>
<br>　　花疏篱菊色，叶减井梧阴。赖有斯文在，时时得强寻。
<br>
<br>　　卷645_21  「赠山僧」李咸用
<br>
<br>　　荣枯虽在目，名利不关身。高出城隍寺，野为云鹤邻。
<br>
<br>　　松声寒后远，潭色雨馀新。岂住空空里，空空亦是尘。
<br>
<br>　　卷645_22  「宿隐者居」李咸用
<br>
<br>　　永日连清夜，因君识躁君。竹扉难掩月，岩树易延云。
<br>
<br>　　曙鸟枕前起，寒泉梦里闻。又须随计吏，鸡鹤迥然分。
<br>
<br>　　卷645_23  「送钱契明尊师归庐山」李咸用
<br>
<br>　　瘦倚青竹杖，炉峰指欲归。霜黏行日屦，风暖到时衣。
<br>
<br>　　凭槛云还在，攀松鹤不飞。何曾有别恨，杨柳自依依。
<br>
<br>　　卷645_24  「送进士刘松」李咸用
<br>
<br>　　滔滔皆鲁客，难得是心知。到寺多同步，游山未失期。
<br>
<br>　　云低春雨后，风细暮钟时。忽别垂杨岸，遥遥望所之。
<br>
<br>　　卷645_25  「赠任肃」李咸用
<br>
<br>　　玄发难姑息，青云有路岐。莫言多事日，虚掷少年时。
<br>
<br>　　松色雪中出，人情难后知。圣朝公道在，中鹄勿差池。
<br>
<br>　　卷645_26  「题陈正字山居」李咸用
<br>
<br>　　怪来忘禄位，习学近潇湘。见处云山好，吟中岁月长。
<br>
<br>　　花光笼晚雨，树影浸寒塘。几日凭栏望，归心自不忙。
<br>
<br>　　卷645_27  「赠来进士鹏」李咸用
<br>
<br>　　语玄人不到，星汉在灵空。若使无良遇，虚言有至公。
<br>
<br>　　月明千峤雪，滩急五更风。此际若吟力，分将造化功。
<br>
<br>　　卷645_28  「送曹税」李咸用
<br>
<br>　　掺袂向春风，何时约再逢。若教相见密，肯恨别离重。
<br>
<br>　　芳草渔家路，残阳水寺钟。落帆当此处，吟兴不应慵。
<br>
<br>　　卷645_29  「赠来鹏」李咸用
<br>
<br>　　默坐非关闷，凝情只在诗。庭闲花落后，山静月明时。
<br>
<br>　　答客言多简，寻僧步稍迟。既同和氏璧，终有玉人知。
<br>
<br>　　卷645_30  「途中作」李咸用
<br>
<br>　　瘦马倦行役，斜阳劝著鞭。野桥寒树亚，山店暮云连。
<br>
<br>　　退o风虽急，攀龙志已坚。路人休莫笑，百里有时贤。
<br>
<br>　　卷645_31  「秋晚」李咸用
<br>
<br>　　斜阳山雨外，秋色思无穷。柳叶飘干翠，枫枝撼碎红。
<br>
<br>　　鬓毛看似雪，生计尚如蓬。不及樵童乐，蒹葭一笛风。
<br>
<br>　　卷645_32  「晓望」李咸用
<br>
<br>　　露惊松上鹤，晓色动扶桑。碧浪催人老，红轮照物忙。
<br>
<br>　　世情随日变，利路与天长。好驾觥船去，陶陶入醉乡。
<br>
<br>　　卷645_33  「寄友生」李咸用
<br>
<br>　　交情应不变，何事久离群。圆月思同步，寒泉忆共闻。
<br>
<br>　　雪霜松色在，风雨雁行分。每见人来说，窗前改旧文。
<br>
<br>　　卷645_34  「江行」李咸用
<br>
<br>　　潇湘无事后，征棹复呕哑。高岫留斜照，归鸿背落霞。
<br>
<br>　　鱼残沙岸草，蝶寄流槎。共说干戈苦，汀洲减钓家。
<br>
<br>　　卷645_35  「题王氏山居」李咸用
<br>
<br>　　檐有烟岚色，地多松竹风。自言离乱后，不到鼓鼙中。
<br>
<br>　　径柳拂云绿，山樱带雪红。南边青嶂下，时见采芝翁。
<br>
<br>　　卷645_36  「送别」李咸用
<br>
<br>　　别意说难尽，离杯深莫辞。长歌终此席，一笑又何时。
<br>
<br>　　棹入寒潭急，帆当落照迟。远书如不寄，无以慰相思。
<br>
<br>　　卷645_37  「览文僧卷」李咸用
<br>
<br>　　虽无先圣耳，异代得闻韶。怪石难为古，奇花不敢妖。
<br>
<br>　　调高非郢雪，思静碍箕瓢。未可重吟过，云山兴转饶。
<br>
<br>　　卷645_38  「望仰山忆玄泰上人」李咸用
<br>
<br>　　晴岚凝片碧，知在此中禅。见面定何日，无书已一年。
<br>
<br>　　高秋关静梦，良夜入新篇。仰德心如是，清风不我传。
<br>
<br>　　卷645_39  「闻泉」李咸用
<br>
<br>　　淅淅梦初惊，幽窗枕簟清。更无人共听，只有月空明。
<br>
<br>　　急想穿岩曲，低应过石平。欲将琴强写，不是自然声。
<br>
<br>　　卷645_40  「酬郑进士九江新居见寄」李咸用
<br>
<br>　　蹑屐扣柴关，因成尽日闲。独听黄鸟语，深似白云间。
<br>
<br>　　萍沼宽于井，莎城绿当山。前期招我作，此景得吟还。
<br>
<br>　　卷645_41  「九江和人赠陈生」李咸用
<br>
<br>　　天畏斯文坠，凭君助素风。意深皆可补，句逸不因功。
<br>
<br>　　暮替云愁远，秋惊月占空。寄家当瀑布，时得笑言同。
<br>
<br>　　卷645_42  「登楼值雨二首」李咸用
<br>
<br>　　共讶高楼望，匡庐色已空。白云横野阔，遮岳与天同。
<br>
<br>　　数点雨入酒，满襟香在风。远江吟得出，方下郡斋东。
<br>
<br>　　江徼多佳景，秋吟兴未穷。送来松槛雨，半是蓼花风。
<br>
<br>　　浪猛惊翘鹭，烟昏叫断鸿。不知今夜客，几处卧鸣篷。
<br>
<br>　　卷645_43  「送赵舒处士归庐山」李咸用
<br>
<br>　　归岫香炉碧，行吟步益迟。诸侯师不得，樵客偶相随。
<br>
<br>　　思旧江云断，谈玄岳月移。只应张野辈，异代作心知。
<br>
<br>　　卷645_44  「僧院蔷薇」李咸用
<br>
<br>　　客引擎茶看，离披晒锦红。不缘开净域，争忍负春风。
<br>
<br>　　小片当吟落，清香入定空。何人来此植，应固恼休公。
<br>
<br>　　卷645_45  「友生携修睦上人诗见访」李咸用
<br>
<br>　　雪中敲竹户，袖出岳僧诗。语尽景皆活，吟阑角独吹。
<br>
<br>　　意如将俗背，业必少人知。共约冰销日，云边访所思。
<br>
<br>　　卷645_46  「冬夕喜友生至」李咸用
<br>
<br>　　天涯行欲遍，此夜故人情。乡国别来久，干戈还未平。
<br>
<br>　　灯残偏有焰，雪甚却无声。多少新闻见，应须语到明。
<br>
<br>　　卷645_47  「牡丹」李咸用
<br>
<br>　　少见南人识，识来嗟复惊。始知春有色，不信尔无情。
<br>
<br>　　恐是天地媚，暂随云雨生。缘何绝尤物，更可比妍明。
<br>
<br>　　卷645_48  「送春」李咸用
<br>
<br>　　四时为第一，一岁一重来。好景应难胜，馀花虚自开。
<br>
<br>　　相思九个月，得信数枝梅。不向东门送，还成负酒杯。
<br>
<br>　　卷645_49  「送边将」李咸用
<br>
<br>　　天骄频犯塞，铁骑又征西。臣节轻乡土，雄心生鼓鼙。
<br>
<br>　　地寒花不艳，沙远日难低。渐喜秋弓健，雕翻白草齐。
<br>
<br>　　卷645_50  「春晴」李咸用
<br>
<br>　　檐滴春膏绝，凭栏晚吹生。良朋在何处，高树忽流莺。
<br>
<br>　　游寺期应定，寻芳步已轻。新诗吟未稳，迟日又西倾。
<br>
<br>　　卷645_51  「冬夜与修睦上人宿远公亭，寄南岳玄泰禅师」李咸用
<br>
<br>　　丈室掩孤灯，更深霰雹增。相看云梦客，共忆祝融僧。
<br>
<br>　　语合茶忘味，吟欹卷有棱。楚南山水秀，行止岂无凭。
<br>
<br>　　卷645_52  「落花」李咸用
<br>
<br>　　拾得移时看，重思造化功。如何飘丽景，不似遇春风。
<br>
<br>　　满地馀香在，繁枝一夜空。只应公子见，先忆坠楼红。
<br>
<br>　　卷645_53  「寄嵩阳隐者」李咸用
<br>
<br>　　昔年江上别，初入乱离中。我住匡山北，君之少室东。
<br>
<br>　　信来经险道，诗半忆皇风。何事犹高卧，岩边梦未通。
<br>
<br>　　卷645_54  「早蝉」李咸用
<br>
<br>　　门柳不连野，乍闻为早蝉。游人无定处，入耳更应先。
<br>
<br>　　暂默斜阳雨，重吟远岸烟。前年湘竹里，风激绕离筵。
<br>
<br>　　卷645_55  「酬蕴微」李咸用
<br>
<br>　　白衣经乱世，相遇一开颜。得句禅思外，论交野步间。
<br>
<br>　　举朝无旧识，入眼只青山。几度斜阳寺，访君还独还。
<br>
<br>　　卷645_56  「萱草」李咸用
<br>
<br>　　芳草比君子，诗人情有由。只应怜雅态，未必解忘忧。
<br>
<br>　　积雨莎庭小，微风藓砌幽。莫言开太晚，犹胜菊花秋。
<br>
<br>　　卷645_57  「访友人不遇」李咸用
<br>
<br>　　出门无至友，动即到君家。空掩一庭竹，去看何寺花。
<br>
<br>　　短僮应捧杖，稚女学擎茶。吟罢留题处，苔阶日影斜。
<br>
<br>　　卷645_58  「苔」李咸用
<br>
<br>　　几年风雨迹，叠在石孱颜。生处景长静，看来情尽闲。
<br>
<br>　　吟亭侵坏壁，药院掩空关。每忆东行径，移筇独自还。
<br>
<br>　　卷645_59  「红薇」李咸用
<br>
<br>　　春雨有五色，洒来花旋成。欲留池上景，别染草中英。
<br>
<br>　　画出看还欠，为插未轻。王孙多好事，携酒寄吟倾。
<br>
<br>　　卷645_60  「别所知」李咸用
<br>
<br>　　有路有西东，天涯自恨同。却须深酌酒，况不比飘蓬。
<br>
<br>　　帆冒新秋雨，鼓传微浪风。闰牵寒气早，何浦值宾鸿。
<br>
<br>　　卷645_61  「小雪」李咸用
<br>
<br>　　散漫阴风里，天涯不可收。压松犹未得，扑石暂能留。
<br>
<br>　　阁静萦吟思，途长拂旅愁。崆峒山北面，早想玉成丘。
<br>
<br>　　卷645_62  「和修睦上人听猿」李咸用
<br>
<br>　　禅客闻犹苦，是声应是啼。自然无稳梦，何必到巴溪。
<br>
<br>　　疏雨洒不歇，回风吹暂低。此宵秋欲半，山在二林西。
<br>
<br>　　卷645_63  「庭竹」李咸用
<br>
<br>　　嫩绿与老碧，森然庭砌中。坐销三伏景，吟起数竿风。
<br>
<br>　　叶影重还密，梢声远或通。更期春共看，桃映小花红。
<br>
<br>　　卷645_64  「早行」李咸用
<br>
<br>　　家国三千里，中宵算去程。困才成蝶梦，行不待鸡鸣。
<br>
<br>　　马首摇残月，鸦群起古城。发来经几堠，村寺远钟声。
<br>
<br>　　卷645_65  「哭所知」李咸用
<br>
<br>　　朝作青云士，暮为玄夜人。风灯无定度，露薤亦逡巡。
<br>
<br>　　乘马惊新冢，书帷摆旧尘。只应从此去，何处福生民。
<br>
<br>　　卷645_66  「分题雪霁望炉峰」李咸用
<br>
<br>　　雪霁上庭除，炉峰势转孤。略无烟作带，独有影沈湖。
<br>
<br>　　冷触归鸿急，明凝落照俱。□□□□□，□□□□□。
<br>
<br>　　卷645_67  「雪十二韵」李咸用
<br>
<br>　　六出凝阴气，同云指上天。结时风乍急，集处霰长先。
<br>
<br>　　草穗翘祥燕，陂桩叶白莲。犬狂南陌上，竹醉小池前。
<br>
<br>　　樵径花黏屦，渔舟玉帖舷。阵经D谷薄，势想朔方偏。
<br>
<br>　　楼面光摇锡，篱头晓列钱。石苔青鹿卧，殿网素蛾穿。
<br>
<br>　　嘶马应思塞，蹲乌似为燕。童痴为兽捏，僧爱用茶煎。
<br>
<br>　　念物希周穆，含毫愧惠连。吟阑馀兴逸，还忆剡溪船。
<br>
<br>　　卷645_68  「庐山」李咸用
<br>
<br>　　非岳不言岳，此山通岳言。高人居乱世，几处满前轩。
<br>
<br>　　秀作神仙宅，灵为风雨根。馀阴铺楚甸，一柱表吴门。
<br>
<br>　　静得八公侣，雄临九子尊。对犹青熨眼，到必冷凝魂。
<br>
<br>　　势受重湖让，形难七泽吞。黑岩藏昼电，紫雾泛朝暾。
<br>
<br>　　莲堕宁唯华，玉焚堪小昆。倒松微发罅，飞瀑远成痕。
<br>
<br>　　叠见云容衬，棱收雪气昏。裁诗曾困谢，作赋偶无孙。
<br>
<br>　　流碍星光撇，惊冲雁阵翻。峰奇寒倚剑，泉曲旋如盆。
<br>
<br>　　草短分雏雉，林明露掷猿。秋枫红叶散，春石谷雷奔。
<br>
<br>　　月好虎溪路，烟深栗里源。醉吟长易醒，梦去亦销烦。
<br>
<br>　　有觉南方重，无疑厚地掀。轻扬闻旧俗，端用镇元元。
<br>
<br>　　卷645_69  「和吴处士题村叟壁」李咸用
<br>
<br>　　因阅乡居景，归心寸火然。吾家依碧嶂，小槛枕清川。
<br>
<br>　　远雨笼孤戍，斜阳隔断烟。沙虚遗虎迹，水聚蛟涎。
<br>
<br>　　粝曲芟汀蓼，甘茶挈石泉。霜朝巡栗树，风夜探渔船。
<br>
<br>　　戏日鱼呈腹，翘滩鹭并肩。棋寻盘石净，酒傍野花妍。
<br>
<br>　　器以锄为利，家惟竹直钱。饭香同豆熟，汤暖摘松煎。
<br>
<br>　　睡岛凫藏足，攀藤冻拳。浅茅鸣斗雉，曲ㄐズ鸢。
<br>
<br>　　秋果楂梨涩，晨羞笋蕨鲜。衣蓑留冷阁，席草种闲田。
<br>
<br>　　椎髻担铺饷，庞眉识稔年。吓鹰刍戴笠，驱犊筱充鞭。
<br>
<br>　　不重官于社，常尊食作天。谷深青霭蔽，峰迥白云缠。
<br>
<br>　　每忆关魂梦，长夸表爱怜。览君书壁句，诱我率成篇。
<br>
<br>　　卷645_70  「谢友生遗端溪砚瓦」李咸用
<br>
<br>　　寻常濡翰次，恨不到端溪。得自新知己，如逢旧解携。
<br>
<br>　　玩馀轻照乘，谢欲等悬黎。静对胜凡客，闲窥忆好题。
<br>
<br>　　娲天补剩石，昆剑切来泥。著指痕犹湿，停旬水未低。
<br>
<br>　　呵云润柱础，笔彩饮虹霓。鹆眼工谙谬，羊肝士乍l.
<br>
<br>　　连澌光比镜，囚墨腻于cD.书信成池黑，吟须到日西。
<br>
<br>　　正夸忧盗窃，将隐怯攀跻。捧受同交印，矜持过秉。
<br>
<br>　　草颠终近旭，懒癖必无嵇。用合缘鹦鹉，珍应负会稽。
<br>
<br>　　贞姿还落落，寒韵落凄凄。风月情相半，烟花思岂迷。
<br>
<br>　　宜从方袋挈，枉把短行批。浅小金为斗，泓澄玉作堤。
<br>
<br>　　遇人依我惜，想尔与天齐。□□□□□，行时只独赍。
<br>
<br>　　卷645_71  「和殷衙推春霖即事」李咸用
<br>
<br>　　东风吹暖雨，润下不能休。古道云横白，移时客共愁。
<br>
<br>　　绿沈莎似藻，红泛叶为舟。忽起江湖兴，疑邻畎浍流。
<br>
<br>　　此时无胜会，何处滞奇游。阵急如酣战，点粗成乱沤。
<br>
<br>　　竹因添洒落，松得长飕v.花惨闲庭晚，兰深曲径幽。
<br>
<br>　　丝牵汀鸟足，线挂岳猿头。天地昏同醉，寰区浩欲浮。
<br>
<br>　　柳眉低带泣，蒲剑锐初抽。石燕翻空重，虫罗缀滴稠。
<br>
<br>　　荷倾蛟泪尽，岩拆电鞭收。岂直望尧喜，却怀微禹忧。
<br>
<br>　　树滋堪采菌，矶没懒垂钩。腥觉闻龙气，寒宜拥豹裘。
<br>
<br>　　名膏那作l，思稔必通侯。蚌鹬徒喧竞，笙歌罢献酬。
<br>
<br>　　山川藏秀媚，草木逞调柔。极目非吾意，行吟独下楼。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
