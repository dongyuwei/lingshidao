<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百七十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百七十五
<br>
<br>　　卷175_1  「南阳送客」李白
<br>
<br>　　斗酒勿为薄，寸心贵不忘。坐惜故人去，偏令游子伤。
<br>
<br>　　离颜怨芳草，春思结垂杨。挥手再三别，临岐空断肠。
<br>
<br>　　卷175_2  「送张舍人之江东」李白
<br>
<br>　　张翰江东去，正值秋风时。天清一雁远，海阔孤帆迟。
<br>
<br>　　白日行欲暮，沧波杳难期。吴洲如见月，千里幸相思。
<br>
<br>　　卷175_3  「送王屋山人魏万还王屋」李白
<br>
<br>　　仙人东方生，浩荡弄云海。沛然乘天游，独往失所在。
<br>
<br>　　魏侯继大名，本家聊摄城。卷舒入元化，迹与古贤并。
<br>
<br>　　十三弄文史，挥笔如振绮。辩折田巴生，心齐鲁连子。
<br>
<br>　　西涉清洛源，颇惊人世喧。采秀卧王屋，因窥洞天门。
<br>
<br>　　A来游嵩峰，羽客何双双。朝携月光子，暮宿玉女窗。
<br>
<br>　　鬼谷上窈窕，龙潭下奔。东浮汴河水，访我三千里。
<br>
<br>　　逸兴满吴云，飘u浙江汜。挥手杭越间，樟亭望潮还。
<br>
<br>　　涛卷海门石，云横天际山。白马走素车，雷奔骇心颜。
<br>
<br>　　遥闻会稽美，且度耶溪水。万壑与千岩，峥嵘镜湖里。
<br>
<br>　　秀色不可名，清辉满江城。人游月边去，舟在空中行。
<br>
<br>　　此中久延伫，入剡寻王许。笑读曹娥碑，沉吟黄绢语。
<br>
<br>　　天台连四明，日入向国清。五峰转月色，百里行松声。
<br>
<br>　　灵溪咨沿越，华顶殊超忽。石梁横青天，侧足履半月。
<br>
<br>　　忽然思永嘉，不惮海路赊。挂席历海峤，回瞻赤城霞。
<br>
<br>　　赤城渐微没，孤屿前i兀。水续万古流，亭空千霜月。
<br>
<br>　　缙云川谷难，石门最可观。瀑布挂北斗，莫穷此水端。
<br>
<br>　　喷壁洒素雪，空魃昼寒。却思恶溪去，宁惧恶溪恶。
<br>
<br>　　咆哮七十滩，水石相喷薄。路创李北海，岩开谢康乐。
<br>
<br>　　松风和猿声，搜索连洞壑。径出梅花桥，双溪纳归潮。
<br>
<br>　　落帆金华岸，赤松若可招。沈约八咏楼，城西孤i.
<br>
<br>　　i四荒外，旷望群川会。云卷天地开，波连浙西大。
<br>
<br>　　乱流新安口，北指严光濑。钓台碧云中，邈与苍岭对。
<br>
<br>　　稍稍来吴都，裴回上姑苏。烟绵横九疑，漭荡见五湖。
<br>
<br>　　目极心更远，悲歌但长吁。回桡楚江滨，挥策扬子津。
<br>
<br>　　身著日本裘，昂藏出风尘。五月造我语，知非人。
<br>
<br>　　相逢乐无限，水石日在眼。徒干五诸侯，不致百金产。
<br>
<br>　　吾友扬子云，弦歌播清芬。虽为江宁宰，好与山公群。
<br>
<br>　　乘兴但一行，且知我爱君。君来几何时，仙台应有期。
<br>
<br>　　东窗绿玉树，定长三五枝。至今天坛人，当笑尔归迟。
<br>
<br>　　我苦惜远别，茫然使心悲。黄河若不断，白首长相思。
<br>
<br>　　卷175_4  「送当涂赵少府赴长芦」李白
<br>
<br>　　我来扬都市，送客回轻s.因夸楚太子，便睹广陵涛。
<br>
<br>　　仙尉赵家玉，英风凌四豪。维舟至长芦，目送烟云高。
<br>
<br>　　摇扇对酒楼，持袂把蟹螯。前途倘相思，登岳一长谣。
<br>
<br>　　卷175_5  「送友人寻越中山水」李白
<br>
<br>　　闻道稽山去，偏宜谢客才。千岩泉洒落，万壑树萦回。
<br>
<br>　　东海横秦望，西陵绕越台。湖清霜镜晓，涛白雪山来。
<br>
<br>　　八月枚乘笔，三吴张翰杯。此中多逸兴，早晚向天台。
<br>
<br>　　卷175_6  「送族弟凝之滁求婚崔氏」李白
<br>
<br>　　与尔情不浅，忘筌已得鱼。玉台挂宝镜，持此意何如。
<br>
<br>　　坦腹东床下，由来志气疏。遥知向前路，掷果定盈车。
<br>
<br>　　卷175_7  「送友人游梅湖」李白
<br>
<br>　　送君游梅湖，应见梅花发。有使寄我来，无令红芳歇。
<br>
<br>　　暂行新林浦，定醉金陵月。莫惜一雁书，音尘坐胡越。
<br>
<br>　　卷175_8  「送崔十二游天竺寺」李白
<br>
<br>　　还闻天竺寺，梦想怀东越。每年海树霜，桂子落秋月。
<br>
<br>　　送君游此地，已属流芳歇。待我来岁行，相随浮溟渤。
<br>
<br>　　卷175_9  「送杨山人归天台」李白
<br>
<br>　　客有思天台，东行路超忽。涛落浙江秋，沙明浦阳月。
<br>
<br>　　今游方厌楚，昨梦先归越。且尽秉烛欢，无辞凌晨发。
<br>
<br>　　我家小阮贤，剖竹赤城边。诗人多见重，官烛未曾然。
<br>
<br>　　兴引登山屐，情催泛海船。石桥如可度，携手弄云烟。
<br>
<br>　　卷175_10  「送温处士归黄山白鹅峰旧居」李白
<br>
<br>　　黄山四千仞，三十二莲峰。丹崖夹石柱，菡萏金芙蓉。
<br>
<br>　　伊昔升绝顶，下窥天目松。仙人炼玉处，羽化留馀踪。
<br>
<br>　　亦闻温伯雪，独往今相逢。采秀辞五岳，攀岩历万重。
<br>
<br>　　归休白鹅岭，渴饮丹砂井。凤吹我时来，云车尔当整。
<br>
<br>　　去去陵阳东，行行芳桂丛。回溪十六度，碧嶂尽晴空。
<br>
<br>　　他日还相访，乘桥蹑彩虹。
<br>
<br>　　卷175_11  「送方士赵叟之东平」李白
<br>
<br>　　长桑晓洞视，五藏无全牛。赵叟得秘诀，还从方士游。
<br>
<br>　　西过获麟台，为我吊孔丘。念别复怀古，潸然空泪流。
<br>
<br>　　卷175_12  「送韩准、裴政、孔巢父还山」李白
<br>
<br>　　猎客张兔D，不能挂龙虎。所以青云人，高歌在岩户。
<br>
<br>　　韩生信英彦，裴子含清真。孔侯复秀出，俱与云霞亲。
<br>
<br>　　峻节凌远松，同衾卧盘石。斧冰嗽寒泉，三子同二屐。
<br>
<br>　　时时或乘兴，往往云无心。出山揖牧伯，长啸轻衣簪。
<br>
<br>　　昨宵梦里还，云弄竹溪月。今晨鲁东门，帐饮与君别。
<br>
<br>　　雪崖滑去马，萝径迷归人。相思若烟草，历乱无冬春。
<br>
<br>　　卷175_13  「送杨少府赴选」李白
<br>
<br>　　大国置衡镜，准平天地心。群贤无邪人，朗鉴穷情深。
<br>
<br>　　吾君咏南风，衮冕弹鸣琴。时泰多美士，京国会缨簪。
<br>
<br>　　山苗落涧底，幽松出高岑。夫子有盛才，主司得球琳。
<br>
<br>　　流水非郑曲，前行遇知音。衣工剪绮绣，一误伤千金。
<br>
<br>　　何惜刀尺馀，不裁寒女衾。我非弹冠者，感别但开襟。
<br>
<br>　　空谷无白驹，贤人岂悲吟。大道安弃物，时来或招寻。
<br>
<br>　　尔见山吏部，当应无陆沉。
<br>
<br>　　卷175_14  「对雪奉饯任城六父秩满归京」李白
<br>
<br>　　龙虎谢鞭策，g鸾不司晨。君看海上鹤，何似笼中鹑。
<br>
<br>　　独用天地心，浮云乃吾身。虽将簪组狎，若与烟霞亲。
<br>
<br>　　季父有英风，白眉超常伦。一官即梦寐，脱屣归西秦。
<br>
<br>　　窦公敞华筵，墨客尽来臻。燕歌落胡雁，郢曲回阳春。
<br>
<br>　　征马百度嘶，游车动行尘。踌躇未忍去，恋此四座人。
<br>
<br>　　饯离驻高驾，惜别空殷勤。何时竹林下，更与步兵邻。
<br>
<br>　　卷175_15  「鲁郡尧祠送吴五之琅琊」李白
<br>
<br>　　尧没三千岁，青松古庙存。送行奠桂酒，拜舞清心魂。
<br>
<br>　　日色促归人，连歌倒芳樽。马嘶俱醉起，分手更何言。
<br>
<br>　　卷175_16  「鲁郡尧祠送窦明府薄华还西京（时久病初起作）」李白
<br>
<br>　　朝策犁眉m，举鞭力不堪。强扶愁疾向何处，
<br>
<br>　　角巾微服尧祠南。长杨扫地不见日，石门喷作金沙潭。
<br>
<br>　　笑夸故人指绝境，山光水色青于蓝。庙中往往来击鼓，
<br>
<br>　　尧本无心尔何苦。门前长跪双石人，有女如花日歌舞。
<br>
<br>　　银鞍绣毂往复回，簸林蹶石鸣风雷。远烟空翠时明灭，
<br>
<br>　　白鸥历乱长飞雪。红泥亭子赤阑干，碧流环转青锦湍。
<br>
<br>　　深沉百丈洞海底，那知不有蛟龙蟠。
<br>
<br>　　君不见绿珠潭水流东海，绿珠红粉沉光彩。
<br>
<br>　　绿珠楼下花满园，今日曾无一枝在。昨夜秋声阊阖来，
<br>
<br>　　洞庭木落骚人哀。遂将三五少年辈，登高远望形神开。
<br>
<br>　　生前一笑轻九鼎，魏武何悲铜雀台。我歌白云倚窗牖，
<br>
<br>　　尔闻其声但挥手。长风吹月度海来，遥劝仙人一杯酒。
<br>
<br>　　酒中乐酣宵向分，举觞酹尧尧可闻。
<br>
<br>　　何不令皋繇拥_横八极，直上青天挥浮云。
<br>
<br>　　高阳小饮真琐琐，山公酩酊何如我。竹林七子去道赊，
<br>
<br>　　兰亭雄笔安足夸。尧祠笑杀五湖水，至今憔悴空荷花。
<br>
<br>　　尔向西秦我东越，暂向瀛洲访金阙。蓝田太白若可期，
<br>
<br>　　为余扫洒石上月。
<br>
<br>　　卷175_17  「金乡送韦八之西京」李白
<br>
<br>　　客自长安来，还归长安去。狂风吹我心，西挂咸阳树。
<br>
<br>　　此情不可道，此别何时遇。望望不见君，连山起烟雾。
<br>
<br>　　卷175_18  「送薛九被谗去鲁」李白
<br>
<br>　　宋人不辨玉，鲁贱东家丘。我笑薛夫子，胡为两地游。
<br>
<br>　　黄金消众口，白璧竟难投。梧桐生蒺藜，绿竹乏佳实。
<br>
<br>　　凤凰宿谁家，遂与群鸡匹。田家养老马，穷士归其门。
<br>
<br>　　蛾眉笑K者，宾客去平原。却斩美人首，三千还骏奔。
<br>
<br>　　毛公一挺剑，楚赵两相存。孟尝习狡兔，三窟赖冯谖。
<br>
<br>　　信陵夺兵符，为用侯生言。春申一何愚，刎首为李园。
<br>
<br>　　贤哉四公子，抚掌黄泉里。借问笑何人，笑人不好士。
<br>
<br>　　尔去且勿喧，桃李竟何言。沙丘无漂母，谁肯饭王孙。
<br>
<br>　　卷175_19  「单父东楼秋夜送族弟沈之秦（时凝弟在席）」李白
<br>
<br>　　尔从咸阳来，问我何劳苦。沐猴而冠不足言，
<br>
<br>　　身骑土牛滞东鲁。沈弟欲行凝弟留，孤飞一雁秦云秋。
<br>
<br>　　坐来黄叶落四五，北斗已挂西城楼。丝桐感人弦亦绝，
<br>
<br>　　满堂送君皆惜别。卷帘见月清兴来，疑是山阴夜中雪。
<br>
<br>　　明日斗酒别，惆怅清路尘。遥望长安日，不见长安人。
<br>
<br>　　长安宫阙九天上，此地曾经为近臣。一朝复一朝，
<br>
<br>　　发白心不改。屈原憔悴滞江潭，亭伯流离放辽海。
<br>
<br>　　折翮翻飞随转蓬，闻弦坠虚下霜空。圣朝久弃青云士，
<br>
<br>　　他日谁怜张长公。
<br>
<br>　　卷175_20  「送族弟凝至晏兀ǖジ溉十里）」李白
<br>
<br>　　雪满原野白，戎装出盘游。挥鞭布猎骑，四顾登高丘。
<br>
<br>　　兔起马足间，苍鹰下平畴。喧呼相驰逐，取乐销人忧。
<br>
<br>　　舍此戒禽荒，微声列齐讴。鸣鸡发晏兀别雁惊涞沟。
<br>
<br>　　西行有东音，寄与长河流。
<br>
<br>　　卷175_21  「鲁城北郭曲腰桑下送张子还嵩阳」李白
<br>
<br>　　送别枯桑下，凋叶落半空。我行懵道远，尔独知天风。
<br>
<br>　　谁念张仲蔚，还依蒿与蓬。何时一杯酒，更与李膺同。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
