<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷四百二十九</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷四百二十九
<br>
<br>　　卷429_1  「自题写真（时为翰林学士）」白居易
<br>
<br>　　我貌不自识，李放写我真。静观神与骨，合是山中人。
<br>
<br>　　蒲柳质易朽，麋鹿心难驯。何事赤墀上，五年为侍臣。
<br>
<br>　　况多刚狷性，难与世同尘。不惟非贵相，但恐生祸因。
<br>
<br>　　宜当早罢去，收取云泉身。
<br>
<br>　　卷429_2  「遣怀（自此后诗在渭村作）」白居易
<br>
<br>　　寓心身体中，寓性方寸内。此身是外物，何足苦忧爱。
<br>
<br>　　况有假饰者，华簪及高盖。此又疏于身，复在外物外。
<br>
<br>　　操之多惴栗，失之又悲悔。乃知名与器，得丧俱为害。
<br>
<br>　　颓然环堵客，萝蕙为巾带。自得此道来，身穷心甚泰。
<br>
<br>　　卷429_3  「渭上偶钓」白居易
<br>
<br>　　渭水如镜色，中有鲤与鲂。偶持一竿竹，悬钓在其傍。
<br>
<br>　　微风吹钓丝，袅袅十尺长。谁知对鱼坐，心在无何乡。
<br>
<br>　　昔有白头人，亦钓此渭阳。钓人不钓鱼，七十得文王。
<br>
<br>　　况我垂钓意，人鱼又兼忘。无机两不得，但弄秋水光。
<br>
<br>　　兴尽钓亦罢，归来饮我觞。
<br>
<br>　　卷429_4  「隐几」白居易
<br>
<br>　　身适忘四支，心适忘是非。既适又忘适，不知吾是谁。
<br>
<br>　　百体如槁木，兀然无所知。方寸如死灰，寂然无所思。
<br>
<br>　　今日复明日，身心忽两遗。行年三十九，岁暮日斜时。
<br>
<br>　　四十心不动，吾今其庶几。
<br>
<br>　　卷429_5  「春眠」白居易
<br>
<br>　　新浴肢体畅，独寝神魂安。况因夜深坐，遂成日高眠。
<br>
<br>　　春被薄亦暖，朝窗深更闲。却忘人间事，似得枕上仙。
<br>
<br>　　至适无梦想，大和难名言。全胜彭泽醉，欲敌曹溪禅。
<br>
<br>　　何物呼我觉，伯劳声关关。起来妻子笑，生计春茫然。
<br>
<br>　　卷429_6  「闲居」白居易
<br>
<br>　　空腹一盏粥，饥食有馀味。南檐半床日，暖卧因成睡。
<br>
<br>　　绵袍拥两膝，竹几支双臂。从旦直至昏，身心一无事。
<br>
<br>　　心足即为富，身闲乃当贵。富贵在此中，何必居高位。
<br>
<br>　　君看裴相国，金紫光照地。心苦头尽白，才年四十四。
<br>
<br>　　乃知高盖车，乘者多忧畏。
<br>
<br>　　卷429_7  「夏日」白居易
<br>
<br>　　东窗晚无热，北户凉有风。尽日坐复卧，不离一室中。
<br>
<br>　　中心本无系，亦与出门同。
<br>
<br>　　卷429_8  「适意二首」白居易
<br>
<br>　　十年为旅客，常有饥寒愁。三年作谏官，复多尸素羞。
<br>
<br>　　有酒不暇饮，有山不得游。岂无平生志，拘牵不自由。
<br>
<br>　　一朝归渭上，泛如不系舟。置心世事外，无喜亦无忧。
<br>
<br>　　终日一蔬食，终年一布裘。寒来弥懒放，数日一梳头。
<br>
<br>　　朝睡足始起，夜酌醉即休。人心不过适，适外复何求。
<br>
<br>　　早岁从旅游，颇谙时俗意。中年忝班列，备见朝廷事。
<br>
<br>　　作客诚已难，为臣尤不易。况余方且介，举动多忤累。
<br>
<br>　　直道速我尤，诡遇非吾志。胸中十年内，消尽浩然气。
<br>
<br>　　自从返田亩，顿觉无忧愧。蟠木用难施，浮云心易遂。
<br>
<br>　　悠悠身与世，从此两相弃。
<br>
<br>　　卷429_9  「首夏病间」白居易
<br>
<br>　　我生来几时，万有四千日。自省于其间，非忧即有疾。
<br>
<br>　　老去虑渐息，年来病初愈。忽喜身与心，泰然两无苦。
<br>
<br>　　况兹孟夏月，清和好时节。微风吹袷衣，不寒复不热。
<br>
<br>　　移榻树阴下，竟日何所为。或饮一瓯茗，或吟两句诗。
<br>
<br>　　内无忧患迫，外无职役羁。此日不自适，何时是适时。
<br>
<br>　　卷429_10  「晚春酤酒」白居易
<br>
<br>　　百花落如雪，两鬓垂作丝。春去有来日，我老无少时。
<br>
<br>　　人生待富贵，为乐常苦迟。不如贫贱日，随分开愁眉。
<br>
<br>　　卖我所乘马，典我旧朝衣。尽将酤酒饮，酩酊步行归。
<br>
<br>　　名姓日隐晦，形骸日变衰。醉卧黄公肆，人知我是谁。
<br>
<br>　　卷429_11  「兰若寓居」白居易
<br>
<br>　　名宦老慵求，退身安草野。家园病懒归，寄居在兰若。
<br>
<br>　　薜衣换簪组，藜杖代车马。行止辄自由，甚觉身潇洒。
<br>
<br>　　晨游南坞上，夜息东庵下。人间千万事，无有关心者。
<br>
<br>　　卷429_12  「L生访宿」白居易
<br>
<br>　　西斋寂已暮，叩门声怠Ｖ是君宿来，自拂尘埃席。
<br>
<br>　　村家何所有，茶果迎来客。贫静似僧居，竹林依四壁。
<br>
<br>　　厨灯斜影出，檐雨馀声滴。不是爱闲人，肯来同此夕。
<br>
<br>　　卷429_13  「闻庾七左降，因咏所怀」白居易
<br>
<br>　　我病卧渭北，君老谪巴东。相悲一长叹，薄命与君同。
<br>
<br>　　既叹还自哂，哂叹两未终。后心诮前意，所见何迷蒙。
<br>
<br>　　人生大块间，如鸿毛在风。或飘青云上，或落泥涂中。
<br>
<br>　　衮服相天下，倘来非我通。布衣委草莽，偶去非吾穷。
<br>
<br>　　外物不可必，中怀须自空。无令怏怏气，留滞在心胸。
<br>
<br>　　卷429_14  「答卜者」白居易
<br>
<br>　　病眼昏似夜，衰鬓飒如秋。除却须衣食，平生百事休。
<br>
<br>　　知君善易者，问我决疑不。不卜非他故，人间无所求。
<br>
<br>　　卷429_15  「归田三首」白居易
<br>
<br>　　人生何所欲，所欲唯两端。中人爱富贵，高士慕神仙。
<br>
<br>　　神仙须有籍，富贵亦在天。莫恋长安道，莫寻方丈山。
<br>
<br>　　西京尘浩浩，东海浪漫漫。金门不可入，琪树何由攀。
<br>
<br>　　不如归山下，如法种春田。
<br>
<br>　　种田意已决，决意复何如。卖马买犊使，徒步归田庐。
<br>
<br>　　迎春治耒耜，候雨辟。策杖田头立，躬亲课仆夫。
<br>
<br>　　吾闻老农言，为稼慎在初。所施不卤莽，其报必有馀。
<br>
<br>　　上求奉王税，下望备家储。安得放慵惰，拱手而曳裾。
<br>
<br>　　学农未为鄙，亲友勿笑余。更待明年后，自拟执犁锄。
<br>
<br>　　三十为近臣，腰间鸣佩玉。四十为野夫，田中学锄谷。
<br>
<br>　　何言十年内，变化如此速。此理固是常，穷通相倚伏。
<br>
<br>　　为鱼有深水，为鸟有高木。何必守一方，窘然自牵束。
<br>
<br>　　化吾足为马，吾因以行陆。化吾手为弹，吾因以求肉。
<br>
<br>　　形骸为异物，委顺心犹足。幸得且归农，安知不为福。
<br>
<br>　　况吾行欲老，瞥若风前烛。孰能俄顷间，将心系荣辱。
<br>
<br>　　卷429_16  「秋游原上」白居易
<br>
<br>　　七月行已半，早凉天气清。清晨起巾栉，徐步出柴荆。
<br>
<br>　　露杖筇竹冷，风襟越蕉轻。闲携弟侄辈，同上秋原行。
<br>
<br>　　新枣未全赤，晚瓜有馀馨。依依田家叟，设此相逢迎。
<br>
<br>　　自我到此村，往来白发生。村中相识久，老幼皆有情。
<br>
<br>　　留连向暮归，树树风蝉声。是时新雨足，禾黍夹道青。
<br>
<br>　　见此令人饱，何必待西成。
<br>
<br>　　卷429_17  「九日登西原宴望（同诸兄弟作）」白居易
<br>
<br>　　病爱枕席凉，日高眠未辍。弟兄呼我起，今日重阳节。
<br>
<br>　　起登西原望，怀抱同一豁。移座就菊丛，糕酒前罗列。
<br>
<br>　　虽无丝与管，歌笑随情发。白日未及倾，颜酡耳已热。
<br>
<br>　　酒酣四向望，六合何空阔。天地自久长，斯人几时活。
<br>
<br>　　请看原下村，村人死不歇。一村四十家，哭葬无虚月。
<br>
<br>　　指此各相勉，良辰且欢悦。
<br>
<br>　　卷429_18  「寄同病者」白居易
<br>
<br>　　三十生二毛，早衰为沉疴。四十官七品，拙宦非由他。
<br>
<br>　　年颜日枯槁，时命日蹉跎。岂独我如此，圣贤无奈何。
<br>
<br>　　回观亲旧中，举目尤可嗟。或有终老者，沉贱如泥沙。
<br>
<br>　　或有始壮者，飘忽如风花。穷饿与夭促，不如我者多。
<br>
<br>　　以此反自慰，常得心平和。寄言同病者，回叹且为歌。
<br>
<br>　　卷429_19  「游蓝田山卜居」白居易
<br>
<br>　　脱置腰下组，摆落心中尘。行歌望山去，意似归乡人。
<br>
<br>　　朝蹋玉峰下，暮寻蓝水滨。拟求幽僻地，安置疏慵身。
<br>
<br>　　本性便山寺，应须旁悟真。
<br>
<br>　　卷429_20  「村雪夜坐」白居易
<br>
<br>　　南窗背灯坐，风霰暗纷纷。寂寞深村夜，残雁雪中闻。
<br>
<br>　　卷429_21  「东园玩菊」白居易
<br>
<br>　　少年昨已去，芳岁今又阑。如何寂寞意，复此荒凉园。
<br>
<br>　　园中独立久，日澹风露寒。秋蔬尽芜没，好树亦凋残。
<br>
<br>　　唯有数丛菊，新开篱落间。携觞聊就酌，为尔一留连。
<br>
<br>　　忆我少小日，易为兴所牵。见酒无时节，未饮已欣然。
<br>
<br>　　近从年长来，渐觉取乐难。常恐更衰老，强饮亦无欢。
<br>
<br>　　顾谓尔菊花，后时何独鲜。诚知不为我，借尔暂开颜。
<br>
<br>　　卷429_22  「观稼」白居易
<br>
<br>　　世役不我牵，身心常自若。晚出看田亩，闲行旁村落。
<br>
<br>　　累累绕场稼，啧啧群飞雀。年丰岂独人，禽鸟声亦乐。
<br>
<br>　　田翁逢我喜，默起具尊杓。敛手笑相延，社酒有残酌。
<br>
<br>　　愧兹勤且敬，藜杖为淹泊。言动任天真，未觉农人恶。
<br>
<br>　　停杯问生事，夫种妻儿获。筋力苦疲劳，衣食常单薄。
<br>
<br>　　自惭禄仕者，曾不营农作。饥食无所劳，何殊卫人鹤。
<br>
<br>　　卷429_23  「闻哭者」白居易
<br>
<br>　　昨日南邻哭，哭声一何苦。云是妻哭夫，夫年二十五。
<br>
<br>　　今朝北里哭，哭声又何切。云是母哭儿，儿年十七八。
<br>
<br>　　四邻尚如此，天下多夭折。乃知浮世人，少得垂白发。
<br>
<br>　　余今过四十，念彼聊自悦。从此明镜中，不嫌头似雪。
<br>
<br>　　卷429_24  「新构亭台，示诸弟侄」白居易
<br>
<br>　　平台高数尺，台上结茅茨。东西疏二牖，南北开两扉。
<br>
<br>　　芦帘前后卷，竹簟当中施。清泠白石枕，疏凉黄葛衣。
<br>
<br>　　开襟向风坐，夏日如秋时。啸傲颇有趣，窥临不知疲。
<br>
<br>　　东窗对华山，三峰碧参差。南檐当渭水，卧见云帆飞。
<br>
<br>　　仰摘枝上果，俯折畦中葵。足以充饥渴，何必慕甘肥。
<br>
<br>　　况有好群从，旦夕相追随。
<br>
<br>　　卷429_25  「自吟拙什，因有所怀」白居易
<br>
<br>　　懒病每多暇，暇来何所为。未能抛笔砚，时作一篇诗。
<br>
<br>　　诗成淡无味，多被众人嗤。上怪落声韵，下嫌拙言词。
<br>
<br>　　时时自吟咏，吟罢有所思。苏州及彭泽，与我不同时。
<br>
<br>　　此外复谁爱，唯有元微之。谪向江陵府，三年作判司。
<br>
<br>　　相去二千里，诗成远不知。
<br>
<br>　　卷429_26  「东坡秋意，寄元八」白居易
<br>
<br>　　寥落野陂畔，独行思有馀。秋荷病叶上，白露大如珠。
<br>
<br>　　忽忆同赏地，曲江东北隅。秋池少游客，唯我与君俱。
<br>
<br>　　啼蛩隐红蓼，瘦马蹋青芜。当时与今日，俱是暮秋初。
<br>
<br>　　节物苦相似，时景亦无馀。唯有人分散，经年不得书。
<br>
<br>　　卷429_27  「闲居」白居易
<br>
<br>　　深闭竹间扉，静扫松下地。独啸晚风前，何人知此意。
<br>
<br>　　看山尽日坐，枕帙移时睡。谁能从我游，使君心无事。
<br>
<br>　　卷429_28  「咏拙」白居易
<br>
<br>　　所禀有巧拙，不可改者性。所赋有厚薄，不可移者命。
<br>
<br>　　我性愚且蠢，我命薄且屯。问我何以知，所知良有因。
<br>
<br>　　亦曾举两足，学人蹋红尘。从兹知性拙，不解转如轮。
<br>
<br>　　亦曾奋六翮，高飞到青云。从兹知命薄，摧落不逡巡。
<br>
<br>　　慕贵而厌贱，乐富而恶贫。同此天地间，我岂异于人。
<br>
<br>　　性命苟如此，反则成苦辛。以此自安分，虽穷每欣欣。
<br>
<br>　　葺茅为我庐，编蓬为我门。缝布作袍被，种谷充盘飧。
<br>
<br>　　静读古人书，闲钓清渭滨。优哉复游哉，聊以终吾身。
<br>
<br>　　卷429_29  「咏慵」白居易
<br>
<br>　　有官慵不选，有田慵不农。屋穿慵不葺，衣裂慵不缝。
<br>
<br>　　有酒慵不酌，无异尊常空。有琴慵不弹，亦与无弦同。
<br>
<br>　　家人告饭尽，欲炊慵不舂。亲朋寄书至，欲读慵开封。
<br>
<br>　　尝闻嵇叔夜，一生在慵中。弹琴复锻铁，比我未为慵。
<br>
<br>　　卷429_30  「冬夜」白居易
<br>
<br>　　家贫亲爱散，身病交游罢。眼前无一人，独掩村斋卧。
<br>
<br>　　冷落灯火暗，离披帘幕破。策策窗户前，又闻新雪下。
<br>
<br>　　长年渐省睡，夜半起端坐。不学坐忘心，寂莫安可过。
<br>
<br>　　兀然身寄世，浩然心委化。如此来四年，一千三百夜。
<br>
<br>　　卷429_31  「村中留李三固言宿」白居易
<br>
<br>　　平生早游宦，不道无亲故。如我与君心，相知应有数。
<br>
<br>　　春明门前别，金氏陂中遇。村酒两三杯，相留寒日暮。
<br>
<br>　　勿嫌村酒薄，聊酌论心素。请君少踟蹰，系马门前树。
<br>
<br>　　明年身若健，便拟江湖去。他日纵相思，知君无觅处。
<br>
<br>　　后会既茫茫，今宵君且住。
<br>
<br>　　卷429_32  「友人夜访」白居易
<br>
<br>　　檐间清风簟，松下明月杯。幽意正如此，况乃故人来。
<br>
<br>　　卷429_33  「游悟真寺诗（一百三十韵）」白居易
<br>
<br>　　元和九年秋，八月月上弦。我游悟真寺，寺在王顺山。
<br>
<br>　　去山四五里，先闻水潺。自兹舍车马，始涉蓝溪湾。
<br>
<br>　　手拄青竹杖，足蹋白石滩。渐怪耳目旷，不闻人世喧。
<br>
<br>　　山下望山上，初疑不可攀。谁知中有路，盘折通岩巅。
<br>
<br>　　一息幡竿下，再休石龛边。龛间长丈馀，门户无扃关。
<br>
<br>　　仰窥不见人，石发垂若鬟。惊出白蝙蝠，双飞如雪翻。
<br>
<br>　　回首寺门望，青崖夹朱轩。如擘山腹开，置寺于其间。
<br>
<br>　　入门无平地，地窄虚空宽。房廊与台殿，高下随峰峦。
<br>
<br>　　岩无撮土，树木多瘦坚。根株抱石长，屈曲虫蛇蟠。
<br>
<br>　　松桂乱无行，四时郁芊芊。枝梢袅青翠，韵若风中弦。
<br>
<br>　　日月光不透，绿阴相交延。幽鸟时一声，闻之似寒蝉。
<br>
<br>　　首憩宾位亭，就坐未及安。须臾开北户，万里明豁然。
<br>
<br>　　拂檐虹霏微，绕栋云回旋。赤日间白雨，阴晴同一川。
<br>
<br>　　野绿簇草树，眼界吞秦原。渭水细不见，汉陵小于拳。
<br>
<br>　　却顾来时路，萦纡映朱栏。历历上山人，一一遥可观。
<br>
<br>　　前对多宝塔，风铎鸣四端。栾栌与户牖，恰恰金碧繁。
<br>
<br>　　云昔迦叶佛，此地坐涅。至今铁钵在，当底手迹穿。
<br>
<br>　　西开玉像殿，白佛森比肩。斗薮尘埃衣，礼拜冰雪颜。
<br>
<br>　　叠霜为袈裟，贯雹为华N.逼观疑鬼功，其迹非雕镌。
<br>
<br>　　次登观音堂，未到闻钐础Ｉ辖淄阉履，敛足升净筵。
<br>
<br>　　六楹排玉镜，四座敷金钿。黑夜自光明，不待灯烛燃。
<br>
<br>　　众宝互低昂，碧珊瑚幡。风来似天乐，相触声珊珊。
<br>
<br>　　白珠垂露凝，赤珠滴血殷。点缀佛髻上，合为七宝冠。
<br>
<br>　　双瓶白琉璃，色若秋水寒。隔瓶见舍利，圆转如金丹。
<br>
<br>　　玉笛何代物，天人施o园。吹如秋鹤声，可以降灵仙。
<br>
<br>　　是时秋方中，三五月正圆。宝堂豁三门，金魄当其前。
<br>
<br>　　月与宝相射，晶光争鲜妍。照人心骨冷，竟夕不欲眠。
<br>
<br>　　晓寻南塔路，乱竹低婵娟。林幽不逢人，寒蝶飞QQ.
<br>
<br>　　山果不识名，离离夹道蕃。足以疗饥乏，摘尝味甘酸。
<br>
<br>　　道南蓝谷神，紫伞白纸钱。若岁有水旱，诏使修O蘩。
<br>
<br>　　以地清净故，献奠无荤膻。危石叠四五，pI嵬欹且\.
<br>
<br>　　造物者何意，堆在岩东偏。冷滑无人迹，苔点如花笺。
<br>
<br>　　我来登上头，下临不测渊。目眩手足掉，不敢低头看。
<br>
<br>　　风从石下生，薄人而上抟。衣服似羽翮，开张欲飞N.
<br>
<br>　　gf々三面峰，峰尖刀剑攒。往往白云过，决开露青天。
<br>
<br>　　西北日落时，夕晖红团团。千里翠屏外，走下丹砂丸。
<br>
<br>　　东南月上时，夜气青漫漫。百丈碧潭底，写出黄金盘。
<br>
<br>　　蓝水色似蓝，日夜长潺潺。周回绕山转，下视如青环。
<br>
<br>　　或铺为慢流，或激为奔湍。泓澄最深处，浮出蛟龙涎。
<br>
<br>　　侧身入其中，悬磴尤险艰。扪萝蹋湍荆下逐饮涧猿。
<br>
<br>　　雪迸起白鹭，锦跳惊红@.歇定方盥漱，濯去支体烦。
<br>
<br>　　浅深皆洞彻，可照脑与肝。但爱清见底，欲寻不知源。
<br>
<br>　　东崖饶怪石，积L苍琅\.温润发于外，其间韫_[.
<br>
<br>　　卞和死已久，良玉多弃捐。或时泄光彩，夜与星月连。
<br>
<br>　　中顶最高峰，拄天青玉竿。q0p0上不得，岂我能攀援。
<br>
<br>　　上有白莲池，素葩覆清澜。闻名不可到，处所非人寰。
<br>
<br>　　又有一片石，大如方尺砖。插在半壁上，其下万仞悬。
<br>
<br>　　云有过去师，坐得无生禅。号为定心石，长老世相传。
<br>
<br>　　却上谒仙祠，蔓草生绵绵。昔闻王氏子，羽化升上玄。
<br>
<br>　　其西晒药台，犹对芝X田。时复明月夜，上闻黄鹤言。
<br>
<br>　　回寻画龙堂，二叟鬓发斑。想见听法时，欢喜礼印坛。
<br>
<br>　　复归泉窟下，化作龙蜿蜒。阶前石孔在，欲雨生白烟。
<br>
<br>　　往有写经僧，身静心精专。感彼云外鸽，群飞千翩翩。
<br>
<br>　　来添砚中水，去吸岩底泉。一日三往复，时节长不愆。
<br>
<br>　　经成号圣僧，弟子名杨难。诵此莲花偈，数满百亿千。
<br>
<br>　　身坏口不坏，舌根如红莲。颅骨今不见，石函尚存焉。
<br>
<br>　　粉壁有吴画，笔彩依旧鲜。素屏有褚书，墨色如新干。
<br>
<br>　　灵境与异迹，周览无不殚。一游五昼夜，欲返仍盘桓。
<br>
<br>　　我本山中人，误为时网牵。牵率使读书，推挽令效官。
<br>
<br>　　既登文字科，又忝谏诤员。拙直不合时，无益同素餐。
<br>
<br>　　以此自惭惕，戚戚常寡欢。无成心力尽，未老形骸残。
<br>
<br>　　今来脱簪组，始觉离忧患。及为山水游，弥得纵疏顽。
<br>
<br>　　野麋断羁绊，行走无拘挛。池鱼放入海，一往何时还。
<br>
<br>　　身著居士衣，手把南华篇。终来此山住，永谢区中缘。
<br>
<br>　　我今四十馀，从此终身闲。若以七十期，犹得三十年。
<br>
<br>　　卷429_34  「酬张十八访宿见赠（自此后诗为赞善大夫时所作）」白居易
<br>
<br>　　昔我为近臣，君常稀到门。今我官职冷，君君来往频。
<br>
<br>　　我受狷介性，立为顽拙身。平生虽寡合，合即无缁磷。
<br>
<br>　　况君秉高义，富贵视如云。五侯三相家，眼冷不见君。
<br>
<br>　　问其所与游，独言韩舍人。其次即及我，我愧非其伦。
<br>
<br>　　胡为谬相爱，岁晚逾勤勤。落然颓檐下，一话夜达晨。
<br>
<br>　　床单食味薄，亦不嫌我贫。日高上马去，相顾犹逡巡。
<br>
<br>　　长安久无雨，日赤风昏昏。怜君将病眼，为我犯埃尘。
<br>
<br>　　远从延康里，来访曲江滨。所重君子道，不独愧相亲。
<br>
<br>　　卷429_35  「朝归书寄元八」白居易
<br>
<br>　　进入阁前拜，退就廊下餐。归来昭国里，人卧马歇鞍。
<br>
<br>　　却睡至日午，起坐心浩然。况当好时节，雨后清和天。
<br>
<br>　　柿树绿阴合，王家庭院宽。瓶中县酒，墙上终南山。
<br>
<br>　　独眠仍独坐，开襟当风前。禅师与诗客，次第来相看。
<br>
<br>　　要语连夜语，须眠终日眠。除非奉朝谒，此外无别牵。
<br>
<br>　　年长身且健，官贫心甚安。幸无急病痛，不至苦饥寒。
<br>
<br>　　自此聊以适，外缘不能干。唯应静者信，难为动者言。
<br>
<br>　　台中元侍御，早晚作郎官。未作郎官际，无人相伴闲。
<br>
<br>　　卷429_36  「酬吴七见寄」白居易
<br>
<br>　　曲江有病客，寻常多掩关。又闻马死来，不出身更闲。
<br>
<br>　　闻有送书者，自起出门看。素缄署丹字，中有琼瑶篇。
<br>
<br>　　口吟耳自听，当暑忽然。似漱寒玉冰，如闻商风弦。
<br>
<br>　　首章叹时节，末句思笑言。懒慢不相访，隔街如隔山。
<br>
<br>　　尝闻陶潜语，心远地自偏。君住安邑里，左右车徒喧。
<br>
<br>　　竹药闭深院，琴尊开小轩。谁知市南地，转作壶中天。
<br>
<br>　　君本上清人，名在石堂间。不知有何过，谪作人间仙。
<br>
<br>　　常恐岁月满，飘然归紫烟。莫忘蜉蝣内，进士有同年。
<br>
<br>　　卷429_37  「昭国闲居」白居易
<br>
<br>　　贫闲日高起，门巷昼寂寂。时暑放朝参，天阴少人客。
<br>
<br>　　槐花满田地，仅绝人行迹。独在一床眠，清凉风雨夕。
<br>
<br>　　勿嫌坊曲远，近即多牵役。勿嫌禄俸薄，厚即多忧责。
<br>
<br>　　平生尚恬旷，老大宜安适。何以养吾真，官闲居处僻。
<br>
<br>　　卷429_38  「喜陈兄至」白居易
<br>
<br>　　黄鸟啼欲歇，青梅结半成。坐怜春物尽，起入东园行。
<br>
<br>　　携觞懒独酌，忽闻叩门声。闲人犹喜至，何况是陈兄。
<br>
<br>　　从容尽日语，稠叠长年情。勿轻一盏酒，可以话平生。
<br>
<br>　　卷429_39  「赠杓直」白居易
<br>
<br>　　世路重禄位，栖栖者孔宣。人情爱年寿，夭死者颜渊。
<br>
<br>　　二人如何人，不奈命与天。我今信多幸，抚己愧前贤。
<br>
<br>　　已年四十四，又为五品官。况兹知足外，别有所安焉。
<br>
<br>　　早年以身代，直赴逍遥篇。近岁将心地，回向南宗禅。
<br>
<br>　　外顺世间法，内脱区中缘。进不厌朝市，退不恋人寰。
<br>
<br>　　自吾得此心，投足无不安。体非导引适，意无江湖闲。
<br>
<br>　　有兴或饮酒，无事多掩关。寂静夜深坐，安稳日高眠。
<br>
<br>　　秋不苦长夜，春不惜流年。委形老小外，忘怀生死间。
<br>
<br>　　昨日共君语，与余心膂然。此道不可道，因君聊强言。
<br>
<br>　　卷429_40  「寄张十八」白居易
<br>
<br>　　饥止一簟食，渴止一壶浆。出入止一马，寝兴止一床。
<br>
<br>　　此外无长物，于我有若亡。胡然不知足，名利心遑遑。
<br>
<br>　　念兹弥懒放，积习遂为常。经旬不出门，竟日不下堂。
<br>
<br>　　同病者张生，贫僻住延康。慵中每相忆，此意未能忘。
<br>
<br>　　迢迢青槐街，相去八九坊。秋来未相见，应有新诗章。
<br>
<br>　　早晚来同宿，天气转清凉。
<br>
<br>　　卷429_41  「题玉泉寺」白居易
<br>
<br>　　湛湛玉泉色，悠悠浮云身。闲心对定水，清净两无尘。
<br>
<br>　　手把青筇杖，头戴白纶巾。兴尽下山去，知我是谁人。
<br>
<br>　　卷429_42  「朝回游城南」白居易
<br>
<br>　　朝退马未困，秋初日犹长。回辔城南去，郊野正清凉。
<br>
<br>　　水竹夹小径，萦回绕川冈。仰看晚山色，俯弄秋泉光。
<br>
<br>　　青松系我马，白石为我床。常时簪组累，此日和身忘。
<br>
<br>　　旦随g鹭末，暮游鸥鹤旁。机心一以尽，两处不乱行。
<br>
<br>　　谁辨心与迹，非行亦非藏。
<br>
<br>　　卷429_43  「舟行（江州路上作）」白居易
<br>
<br>　　帆影日渐高，闲眠犹未起。起问鼓と耍已行三十里。
<br>
<br>　　船头有行灶，炊稻烹红鲤。饱食起婆娑，盥漱秋江水。
<br>
<br>　　平生沧浪意，一旦来游此。何况不失家，舟中载妻子。
<br>
<br>　　卷429_44  「湓浦早冬」白居易
<br>
<br>　　浔阳孟冬月，草木未全衰。o抵长安陌，凉风八月时。
<br>
<br>　　日西湓水曲，独行吟旧诗。蓼花始零落，蒲叶稍离披。
<br>
<br>　　但作城中想，何异曲江池。
<br>
<br>　　卷429_45  「江州雪」白居易
<br>
<br>　　新雪满前山，初晴好天气。日西骑马出，忽有京都意。
<br>
<br>　　城柳方缀花，檐冰才结穗。须臾风日暖，处处皆飘坠。
<br>
<br>　　行吟赏未足，坐叹销何易。犹胜岭南看，不到地。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
