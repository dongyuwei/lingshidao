<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三十六</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷三十六
<br>
<br>　　卷36_1  「从军行二首（一作拟古）」虞世南
<br>
<br>　　涂山烽候惊，弭节度龙城。冀马楼兰将，燕犀上谷兵。
<br>
<br>　　剑寒花不落，弓晓月逾明。凛凛严霜节，冰壮黄河绝。
<br>
<br>　　蔽日卷征蓬，浮天散飞雪。全兵值月满，精骑乘胶折。
<br>
<br>　　结发早驱驰，辛苦事旌麾。马冻重关冷，轮摧九折危。
<br>
<br>　　独有西山将，年年属数奇。
<br>
<br>　　烽火发金微，连营出武威。孤城塞云起，绝阵虏尘飞。
<br>
<br>　　侠客吸龙剑，恶少缦胡衣。朝摩骨都垒，夜解谷蠡围。
<br>
<br>　　萧关远无极，蒲海广难依。沙磴离旌断，晴川候马归。
<br>
<br>　　交河梁已毕，燕山旆欲挥。方知万里相，侯服见光辉。
<br>
<br>　　卷36_2  「拟饮马长城窟」虞世南
<br>
<br>　　驰马渡河干，流深马渡难。前逢锦车使，都护在楼兰。
<br>
<br>　　轻骑犹衔勒，疑兵尚解鞍。温池下绝涧，栈道接危峦。
<br>
<br>　　拓地勋未赏，亡城律岂宽。有月关犹暗，经春陇尚寒。
<br>
<br>　　云昏无复影，冰合不闻湍。怀君不可遇，聊持报一餐。
<br>
<br>　　卷36_3  「出塞」虞世南
<br>
<br>　　上将三略远，元戎九命尊。缅怀古人节，思酬明主恩。
<br>
<br>　　山西多勇气，塞北有游魂。扬桴上陇坂，勒骑下平原。
<br>
<br>　　誓将绝沙漠，悠然去玉门。轻赍不遑舍，惊策骛戎轩。
<br>
<br>　　凛凛边风急，萧萧征马烦。雪暗天山道，冰塞交河源。
<br>
<br>　　雾锋黯无色，霜旗冻不翻。耿介倚长剑，日落风尘昏。
<br>
<br>　　卷36_4  「结客少年场行」虞世南
<br>
<br>　　韩魏多奇节，倜傥遗声利。共矜然诺心，各负纵横志。
<br>
<br>　　结交一言重，相期千里至。绿沉明月弦，金络浮云辔。
<br>
<br>　　吹箫入吴市，击筑游燕肆。寻源博望侯，结客远相求。
<br>
<br>　　少年怀一顾，长驱背陇头。焰焰戈霜动，耿耿剑虹浮。
<br>
<br>　　天山冬夏雪，交河南北流。云起龙沙暗，木落雁门秋。
<br>
<br>　　轻生殉知己，非是为身谋。
<br>
<br>　　卷36_5  「怨歌行」虞世南
<br>
<br>　　紫殿秋风冷，雕甍落日沉。裁纨凄断曲，织素别离心。
<br>
<br>　　掖庭羞改画，长门不惜金。宠移恩稍薄，情疏恨转深。
<br>
<br>　　香销翠羽帐，弦断凤凰琴。镜前红粉歇，阶上绿苔侵。
<br>
<br>　　谁言掩歌扇，翻作白头吟。
<br>
<br>　　卷36_6  「中妇织流黄」虞世南
<br>
<br>　　寒闺织素锦，含怨敛双蛾。综新交缕涩，经脆断丝多。
<br>
<br>　　衣香逐举袖，钏动应鸣梭。还恐裁缝罢，无信达交河。
<br>
<br>　　卷36_7  「门有车马客」虞世南
<br>
<br>　　陈遵重交结，田`擅豪华。曲台临上路，高轩抵狭斜。
<br>
<br>　　赭汗千金马，绣轴五香车。白鹤随飞盖，朱鹭入鸣笳。
<br>
<br>　　夏莲开剑水，春桃发绶花。高谈辩飞兔，ぴ逦樟樯摺
<br>
<br>　　逢恩出毛羽，失路委泥沙。暧暧风烟晚，路长归骑远。
<br>
<br>　　日斜青琐第，尘飞金谷苑。危弦促柱奏巴渝，
<br>
<br>　　遗簪堕珥解罗襦。如何守直道，翻使谷名愚。
<br>
<br>　　卷36_8  「飞来双白鹤」虞世南
<br>
<br>　　飞来双白鹤，奋翼远凌烟。俱栖集紫盖，一举背青田。
<br>
<br>　　r影过伊洛，流声入管弦。鸣群倒景外，刷羽阆风前。
<br>
<br>　　映海疑浮雪，拂涧泻飞泉。燕雀宁知去，蜉蝣不识还。
<br>
<br>　　何言别俦侣，从此间山川。顾步已相失，裴回各自怜。
<br>
<br>　　危心犹警露，哀响讵闻天。无因振六翮，轻举复随仙。
<br>
<br>　　卷36_9  「奉和幽山雨后应令」虞世南
<br>
<br>　　肃城邻上苑，黄山迩桂宫。雨歇连峰翠，烟开竟野通。
<br>
<br>　　排虚翔戏鸟，跨水落长虹。日下林全暗，云收岭半空。
<br>
<br>　　山泉鸣石涧，地籁响岩风。
<br>
<br>　　卷36_10  「赋得吴都」虞世南
<br>
<br>　　画野通淮泗，星躔应斗牛。玉牒宏图表，黄旗美气浮。
<br>
<br>　　三分开霸业，万里宅神州。高台临茂苑，飞阁跨澄流。
<br>
<br>　　江涛如素盖，海气似朱楼。吴趋自有乐，还似镜中游。
<br>
<br>　　卷36_11  「赋得慎罚」虞世南
<br>
<br>　　帝图光往册，上德表鸿名。道冠二仪始，风高三代英。
<br>
<br>　　乐和知化洽，讼息表刑清。罚轻犹在念，勿喜尚留情。
<br>
<br>　　明慎全无枉，哀矜在好生。五疵过亦察，二辟理弥精。
<br>
<br>　　探硎玖耻，嘉石务详平。每削繁苛性，常深恻隐诚。
<br>
<br>　　政宽思济猛，疑罪必从轻。于张惩不滥，陈郭宪无倾。
<br>
<br>　　刑措谅斯在，欢然仰颂声。
<br>
<br>　　卷36_12  「奉和咏日午」虞世南
<br>
<br>　　高天净秋色，长汉转曦车。玉树阴初正，桐圭影未斜。
<br>
<br>　　翠盖飞圆彩，明镜发轻花。再中良表瑞，共仰璧晖赊。
<br>
<br>　　卷36_13  「发营逢雨应诏」虞世南
<br>
<br>　　豫游欣胜地，皇泽乃先天。油云阴御道，膏雨润公田。
<br>
<br>　　陇麦沾逾翠，山花湿更然。稼穑良所重，方复悦丰年。
<br>
<br>　　卷36_14  「赋得临池竹应制」虞世南
<br>
<br>　　葱翠梢云质，垂彩映清池。波泛含风影，流摇防露枝。
<br>
<br>　　龙鳞漾O谷，凤翅拂涟漪。欲识凌冬性，唯有岁寒知。
<br>
<br>　　卷36_15  「侍宴应诏赋韵得前字」虞世南
<br>
<br>　　芬芳禁林晚，容与桂舟前。横空一鸟度，照水百花然。
<br>
<br>　　绿野明斜日，青山澹晚烟。滥陪终宴赏，握管类窥天。
<br>
<br>　　卷36_16  「侍宴归雁堂」虞世南
<br>
<br>　　歌堂面渌水，舞馆接金塘。竹开霜后翠，梅动雪前香。
<br>
<br>　　凫归初命侣，雁起欲分行。刷羽同栖集，怀恩愧稻粱。
<br>
<br>　　卷36_17  「凌晨早朝」虞世南
<br>
<br>　　万瓦宵光曙，重檐夕雾收。玉花停夜烛，金壶送晓筹。
<br>
<br>　　日晖青琐殿，霞生结绮楼。重门应启路，通籍引王侯。
<br>
<br>　　卷36_18  「奉和咏风应魏王教」虞世南
<br>
<br>　　逐舞飘轻袖，传歌共绕梁。动枝生乱影，吹花送远香。
<br>
<br>　　卷36_19  「初晴应教」虞世南
<br>
<br>　　初日明燕馆，新溜满梁池。归云半入岭，残滴尚悬枝。
<br>
<br>　　卷36_20  「春夜」虞世南
<br>
<br>　　春苑月裴回，竹堂侵夜开。惊鸟排林度，风花隔水来。
<br>
<br>　　卷36_21  「咏舞」虞世南
<br>
<br>　　繁弦奏渌水，长袖转回鸾。一双俱应节，还似镜中看。
<br>
<br>　　卷36_22  「咏萤」虞世南
<br>
<br>　　的历流光小，飘u弱翅轻。恐畏无人识，独自暗中明。
<br>
<br>　　卷36_23  「蝉」虞世南
<br>
<br>　　垂q饮清露，流响出疏桐。居高声自远，非是藉秋风。
<br>
<br>　　卷36_24  「秋雁（一作褚亮诗）」虞世南
<br>
<br>　　日暮霜风急，羽翮转难任。为有传书意，联翩入上林。
<br>
<br>　　卷36_25  「奉和月夜观星应令」虞世南
<br>
<br>　　早秋炎景暮，初弦月彩新。清风涤暑气，零露净嚣尘。
<br>
<br>　　薄雾销轻e，鲜云卷夕鳞。休光灼前曜，瑞彩接重轮。
<br>
<br>　　缘情なピ澹并作命徐陈。宿草诚渝滥，吹嘘偶|绅。
<br>
<br>　　天文岂易述，徒知仰北辰。
<br>
<br>　　卷36_26  「和銮舆顿戏下（一作追从銮舆夕顿戏下应令）」虞世南
<br>
<br>　　重轮依紫极，前耀奉丹霄。天经恋宸，帝命扈仙镳。
<br>
<br>　　乘星开鹤禁，带月下虹桥。银书含晓色，金辂转晨飙。
<br>
<br>　　雾澈轩营近，尘暗苑城遥。莲花分秀萼，竹箭下惊潮。
<br>
<br>　　抚己惭龙干，承恩集凤条。瑶山盛风乐，抽简荐徒谣。
<br>
<br>　　卷36_27  「奉和至寿春应令」虞世南
<br>
<br>　　瑶山盛风乐，南巡务逸游。如何事巡抚，民瘼谅斯求。
<br>
<br>　　文鹤扬轻盖，苍龙饰桂舟。泛沫萦沙屿，寒澌拥急流。
<br>
<br>　　路指八仙馆，途经百尺楼。眷言昔游践，回驾且淹留。
<br>
<br>　　后车喧凤吹，前旌映彩旒。龙骖驻六马，飞阁上三休。
<br>
<br>　　调谐金石奏，欢洽羽觞浮。天文徒可仰，何以厕琳球。
<br>
<br>　　卷36_28  「奉和幸江都应诏」虞世南
<br>
<br>　　南国行周化，稽山秘夏图。百王岂殊轨，千载协前谟。
<br>
<br>　　肆觐遵时豫，顺动悦来苏。安流进玉轴，戒道翼金吾。
<br>
<br>　　龙缁莱较螅凤吹溢川涂。封唐昔敷锡，分陕被荆吴。
<br>
<br>　　沐道咸知让，慕义久成都。冬律初飞管，阳鸟正衔芦。
<br>
<br>　　严飙肃林薄，暧景澹江湖。鸿私浃幽远，厚泽润凋枯。
<br>
<br>　　虞琴起歌咏，汉筑动巴Q.多幸沾行苇，无庸类散樗。
<br>
<br>　　卷36_29  「奉和献岁宴宫臣」虞世南
<br>
<br>　　履端初起节，长苑命高筵。肆夏喧金奏，重润响朱弦。
<br>
<br>　　春光催柳色，日彩泛槐烟。微臣同滥吹，谬得仰钧天。
<br>
<br>　　卷36_30  「奉和出颍至淮应令」虞世南
<br>
<br>　　良晨喜利涉，解缆入淮浔。寒流泛o首，霜吹响哀吟。
<br>
<br>　　潜鳞波里跃，水鸟浪前沉。邗沟非复远，怅望悦宸襟。
<br>
<br>　　卷36_31  「应诏嘲司花女」虞世南
<br>
<br>　　学画鸦黄半未成，垂肩袖太憨生。
<br>
<br>　　缘憨却得君王惜，长把花枝傍辇行。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
