<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷二百</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷二百
<br>
<br>　　卷200_1  「长门怨」岑参
<br>
<br>　　君王嫌妾妒，闭妾在长门。舞袖垂新宠，愁眉结旧恩。
<br>
<br>　　绿钱侵履迹，红粉湿啼痕。羞被夭桃笑，看春独不言。
<br>
<br>　　卷200_2  「寄左省杜拾遗」岑参
<br>
<br>　　联步趋丹陛，分曹限紫微。晓随天仗入，暮惹御香归。
<br>
<br>　　白发悲花落，青云羡鸟飞。圣朝无阙事，自觉谏书稀。
<br>
<br>　　卷200_3  「岁暮碛外寄元帧贯参
<br>
<br>　　西风传戍鼓，南望见前军。沙碛人愁月，山城犬吠云。
<br>
<br>　　别家逢逼岁，出塞独离群。发到阳关白，书今远报君。
<br>
<br>　　卷200_4  「寄宇文判官」岑参
<br>
<br>　　西行殊未已，东望何时还。终日风与雪，连天沙复山。
<br>
<br>　　二年领公事，两度过阳关。相忆不可见，别来头已斑。
<br>
<br>　　卷200_5  「宿关西客舍寄东山严、许二山人时天宝初…见有高道举征」岑参
<br>
<br>　　云送关西雨，风传渭北秋。孤灯然客梦，寒杵捣乡愁。
<br>
<br>　　滩上思严子，山中忆许由。苍生今有望，飞诏下林丘。
<br>
<br>　　卷200_6  「丘中春卧寄王子」岑参
<br>
<br>　　田中开白室，林下闭玄关。卷迹人方处，无心云自闲。
<br>
<br>　　竹深喧暮鸟，花缺露春山。胜事那能说，王孙去未还。
<br>
<br>　　卷200_7  「江行夜宿龙吼滩，临眺思峨眉隐者，兼寄幕中诸公」岑参
<br>
<br>　　官舍临江口，滩声人惯闻。水烟晴吐月，山火夜烧云。
<br>
<br>　　且欲寻方士，无心恋使君。异乡何可住，况复久离群。
<br>
<br>　　卷200_8  「汉川山行，呈成少尹」岑参
<br>
<br>　　西蜀方携手，南宫忆比肩。平生犹不浅，羁旅转相怜。
<br>
<br>　　山店云迎客，江村犬吠船。秋来取一醉，须待月光眠。
<br>
<br>　　卷200_9  「奉和杜相公初发京城作」岑参
<br>
<br>　　按节辞黄阁，登坛恋赤墀。衔恩期报主，授律远行师。
<br>
<br>　　野鹊迎金印，郊云拂画旗。叨陪幕中客，敢和出车诗。
<br>
<br>　　卷200_10  「敬酬李判官使院即事见呈」岑参
<br>
<br>　　公府日无事，吾徒只是闲。草根侵柱础，苔色上门关。
<br>
<br>　　饮砚时见鸟，卷帘晴对山。新诗吟未足，昨夜梦东还。
<br>
<br>　　卷200_11  「虢州酬辛侍御见赠」岑参
<br>
<br>　　门柳叶已大，春花今复阑。鬓毛方二色，愁绪日千端。
<br>
<br>　　夫子屡新命，鄙夫仍旧官。相思难见面，时展尺书看。
<br>
<br>　　卷200_12  「酬崔十三侍御登玉垒山思故园见寄」岑参
<br>
<br>　　玉垒天晴望，诸峰尽觉低。故园江树北，斜日岭云西。
<br>
<br>　　旷野看人小，长空共鸟齐。高山徒仰止，不得日攀跻。
<br>
<br>　　卷200_13  「南楼送卫凭（得归字）」岑参
<br>
<br>　　近县多过客，似君诚亦稀。南楼取凉好，便送故人归。
<br>
<br>　　鸟向望中灭，雨侵晴处飞。应须乘月去，且为解征衣。
<br>
<br>　　卷200_14  「送王伯伦应制授正字归」岑参
<br>
<br>　　当年最称意，数子不如君。战胜时偏许，名高人共闻。
<br>
<br>　　半天城北雨，斜日灞西云。科斗皆成字，无令错古文。
<br>
<br>　　卷200_15  「送宇文舍人出宰元城（得阳字）」岑参
<br>
<br>　　双凫出未央，千里过河阳。马带新行色，衣闻旧御香。
<br>
<br>　　县花迎墨绶，关柳拂铜章。别后能为政，相思淇水长。
<br>
<br>　　卷200_16  「崔驸马山池重送宇文明府（得苗字）」岑参
<br>
<br>　　竹里过红桥，花间藉绿苗。池凉醒别酒，山翠拂行镳。
<br>
<br>　　凤去妆楼闭，凫飞叶县遥。不逢秦女在，何处听吹箫。
<br>
<br>　　卷200_17  「送李郎尉武康」岑参
<br>
<br>　　潘郎腰绶新，上县花春。山色低官舍，湖光映吏人。
<br>
<br>　　不须嫌邑小，莫即耻家贫。更作东征赋，知君有老亲。
<br>
<br>　　卷200_18  「碛西头送李判官入京」岑参
<br>
<br>　　一身从远使，万里向安西。汉月垂乡泪，胡沙费马蹄。
<br>
<br>　　寻河愁地尽，过碛觉天低。送子军中饮，家书醉里题。
<br>
<br>　　卷200_19  「陪使君早春西亭送王赞府赴选（得归字）」岑参
<br>
<br>　　西亭系五马，为送故人归。客舍草新出，关门花欲飞。
<br>
<br>　　到来逢岁酒，却去换春衣。吏部应相待，如君才调稀。
<br>
<br>　　卷200_20  「送刘郎将归河东（同用边字）」岑参
<br>
<br>　　借问虎贲将，从军凡几年。杀人宝刀缺，走马貂裘穿。
<br>
<br>　　山雨醒别酒，关云迎渡船。谢君贤主将，岂忘轮台边。
<br>
<br>　　卷200_21  「核东店送唐子归嵩阳」岑参
<br>
<br>　　野店临官路，重城压御堤。山开灞水北，雨过杜陵西。
<br>
<br>　　归梦秋能作，乡书醉懒题。桥回忽不见，征马尚闻嘶。
<br>
<br>　　卷200_22  「西亭送蒋侍御还京（得来字）」岑参
<br>
<br>　　忽闻骢马至，喜见故人来。欲语多时别，先愁计日回。
<br>
<br>　　山河宜晚眺，云雾待君开。为报乌台客，须怜白发催。
<br>
<br>　　卷200_23  「水亭送刘J使还归节度（得低字）」岑参
<br>
<br>　　无计留君住，应须绊马蹄。红亭莫惜醉，白日眼看低。
<br>
<br>　　解带怜高柳，移床爱小溪。此来相见少，正事各东西。
<br>
<br>　　卷200_24  「送杨录事充潼关判官（得江字。一作充使）」岑参
<br>
<br>　　夫子方寸里，秋天澄霁江。关西望第一，郡内政无双。
<br>
<br>　　狭室下珠箔，连宵倾玉缸。平明犹未醉，斜月隐书窗。
<br>
<br>　　卷200_25  「送裴判官自贼中再归河阳幕府」岑参
<br>
<br>　　东郊未解围，忠义似君稀。误落胡尘里，能持汉节归。
<br>
<br>　　卷帘山对酒，上马雪沾衣。却向嫖姚幕，翩翩去若飞。
<br>
<br>　　卷200_26  「送陕县王主簿赴襄阳成亲」岑参
<br>
<br>　　六月襄山道，三星汉水边。求凰应不远，去马剩须鞭。
<br>
<br>　　野店愁中雨，江城梦里蝉。襄阳多故事，为我访先贤。
<br>
<br>　　卷200_27  「送李卿，赋得孤岛石（得离字）」岑参
<br>
<br>　　一片他山石，ff映小池。绿窠攒剥藓，尖硕坐鸬鹚。
<br>
<br>　　水底看常倒，花边势欲欹。君心能不转，卿月岂相离。
<br>
<br>　　卷200_28  「送王录事却归华阴」岑参
<br>
<br>　　相送欲狂歌，其如此别何。攀辕人共惜，解印日无多。
<br>
<br>　　仙掌云重见，关门路再过。双鱼莫不寄，县外是黄河。
<br>
<br>　　卷200_29  「送二十二兄北游寻罗中」岑参
<br>
<br>　　斗柄欲东指，吾兄方北游。无媒谒明主，失计干诸侯。
<br>
<br>　　夜雪入穿履，朝霜凝敝裘。遥知客舍饮，醉里闻春鸠。
<br>
<br>　　卷200_30  「送郑堪归东京汜水别业（得闲字）」岑参
<br>
<br>　　客舍见春草，忽闻思旧山。看君灞陵去，匹马成皋还。
<br>
<br>　　对酒风与雪，向家河复关。因悲宦游子，终岁无时闲。
<br>
<br>　　卷200_31  「送崔全被放归都觐省」岑参
<br>
<br>　　夫子不自炫，世人知者稀。来倾阮氏酒，去著老莱衣。
<br>
<br>　　渭北草新出，关东花欲飞。楚王犹自惑，宋玉且将归。
<br>
<br>　　卷200_32  「送孟孺卿落第归济阳」岑参
<br>
<br>　　献赋头欲白，还家衣已穿。羞过灞陵树，归种汶阳田。
<br>
<br>　　客舍少乡信，床头无酒钱。圣朝徒侧席，济上独遗贤。
<br>
<br>　　卷200_33  「送裴校书从大夫淄川觐省」岑参
<br>
<br>　　尚书未出守，爱子向青州。一路通关树，孤城近海楼。
<br>
<br>　　怀中江橘熟，倚处戟门秋。更奉轻轩去，知君无客愁。
<br>
<br>　　卷200_34  「送杨千牛趁岁赴汝南郡觐省便成婚（得寒字）」岑参
<br>
<br>　　问吉转征鞍，安仁道姓潘。归期明主赐，别酒故人欢。
<br>
<br>　　珠箔障炉暖，狐裘耐腊寒。汝南遥倚望，早去及春盘。
<br>
<br>　　卷200_35  「送胡象落第归王屋别业」岑参
<br>
<br>　　看君尚少年，不第莫凄然。可即疲献赋，山村归种田。
<br>
<br>　　野花迎短褐，河柳拂长鞭。置酒聊相送，青门一醉眠。
<br>
<br>　　卷200_36  「送颜韶（得飞字）」岑参
<br>
<br>　　迁客犹未老，圣朝今复归。一从襄阳住，几度梨花飞。
<br>
<br>　　世事了可见，怜君人亦稀。相逢贪醉卧，未得作春衣。
<br>
<br>　　卷200_37  「送杜佐下第归陆浑别业」岑参
<br>
<br>　　正月今欲半，陆浑花未开。出关见青草，春色正东来。
<br>
<br>　　夫子且归去，明时方爱才。还须及秋赋，莫即隐嵩莱。
<br>
<br>　　卷200_38  「送张郎中赴陇右觐省卿公（时张卿公亦充节度留后）」岑参
<br>
<br>　　中郎凤一毛，世上独贤豪。弱冠已银印，出身唯宝刀。
<br>
<br>　　还家卿月迥，度陇将星高。幕下多相识，边书醉懒操。
<br>
<br>　　卷200_39  「送楚丘L少府赴官」岑参
<br>
<br>　　青袍美少年，黄绶一神仙。微子城东面，梁王苑北边。
<br>
<br>　　桃花色似马，榆荚小于钱。单父闻相近，家书早为传。
<br>
<br>　　卷200_40  「送蜀郡李掾」岑参
<br>
<br>　　饮酒俱未醉，一言聊赠君。功曹善为政，明主还应闻。
<br>
<br>　　夜宿剑门月，朝行巴水云。江城菊花发，满道香氛氲。
<br>
<br>　　卷200_41  「送郑少府赴滏阳」岑参
<br>
<br>　　子真河朔尉，邑里带清漳。春草迎袍色，晴花拂绶香。
<br>
<br>　　青山入官舍，黄鸟度宫墙。若到铜台上，应怜魏寝荒。
<br>
<br>　　卷200_42  「还高冠潭口留别舍弟」岑参
<br>
<br>　　昨日山有信，只今耕种时。遥传杜陵叟，怪我还山迟。
<br>
<br>　　独向潭上酌，无人林下棋。东G忆汝处，闲卧对鸬鹚。
<br>
<br>　　卷200_43  「醴泉东G送程皓、元镜微入蜀（得寒字）」岑参
<br>
<br>　　蜀郡路漫漫，梁州过七盘。二人来信宿，一县醉衣冠。
<br>
<br>　　G逼春衫冷，林交宴席寒。西南如喷酒，遥向雨中看。
<br>
<br>　　卷200_44  「夏初醴泉南楼送太康颜少府」岑参
<br>
<br>　　何地堪相饯，南楼出万家。可怜高处送，远见故人车。
<br>
<br>　　野果新成子，庭槐欲作花。爱君兄弟好，书向颍中夸。
<br>
<br>　　卷200_45  「送严诜擢第归蜀」岑参
<br>
<br>　　巴江秋月新，阁道发征轮。战胜真才子，名高动世人。
<br>
<br>　　工文能似舅，擢第去荣亲。十月天官待，应须早赴秦。
<br>
<br>　　卷200_46  「送张直公归南郑拜省」岑参
<br>
<br>　　夫子思何速，世人皆叹奇。万言不加点，七步犹嫌迟。
<br>
<br>　　对酒落日后，还家飞雪时。北堂应久待，乡梦促征期。
<br>
<br>　　卷200_47  「送周子落第游荆南」岑参
<br>
<br>　　足下复不第，家贫寻故人。且倾湘南酒，羞对关西尘。
<br>
<br>　　山店橘花发，江城枫叶新。若从巫峡过，应见楚王神。
<br>
<br>　　卷200_48  「送薛彦伟擢第东归」岑参
<br>
<br>　　时辈似君稀，青春战胜归。名登郄诜第，身著老莱衣。
<br>
<br>　　称意人皆羡，还家马若飞。一枝谁不折，棣萼独相辉。
<br>
<br>　　卷200_49  「送杨瑗尉南海」岑参
<br>
<br>　　不择南州尉，高堂有老亲。楼台重蜃气，邑里杂鲛人。
<br>
<br>　　海暗三山雨，花明五岭春。此乡多宝玉，慎莫厌清贫。
<br>
<br>　　卷200_50  「凤翔府行军送程使君赴成州」岑参
<br>
<br>　　程侯新出守，好日发行军。拜命时人羡，能官圣主闻。
<br>
<br>　　江楼黑塞雨，山郭冷秋云。竹马诸童子，朝朝待使君。
<br>
<br>　　卷200_51  「送张升卿宰新滏」岑参
<br>
<br>　　官柳叶尚小，长安春未浓。送君浔阳宰，把酒青门钟。
<br>
<br>　　水驿楚云冷，山城江树重。遥知南湖上，只对香炉峰。
<br>
<br>　　卷200_52  「送陈子归陆浑别业」岑参
<br>
<br>　　虽不旧相识，知君丞相家。故园伊川上，夜梦方山花。
<br>
<br>　　种药畏春过，出关愁路赊。青门酒垆别，日暮东城鸦。
<br>
<br>　　卷200_53  「稠桑驿喜逢严河南中丞便别（得时字）」岑参
<br>
<br>　　驷马映花枝，人人夹路窥。离心且莫问，春草自应知。
<br>
<br>　　不谓青云客，犹思紫禁时。别君能几日，看取鬓成丝。
<br>
<br>　　卷200_54  「送蒲秀才擢第归蜀」岑参
<br>
<br>　　去马疾如飞，看君战胜归。新登郄诜第，更著老莱衣。
<br>
<br>　　汉水行人少，巴山客舍稀。向南风候暖，腊月见春辉。
<br>
<br>　　卷200_55  「送郭司马赴伊吾郡请示李明府（郭子是赵节度同好）」岑参
<br>
<br>　　安西美少年，脱剑卸弓弦。不倚将军势，皆称司马贤。
<br>
<br>　　秋山城北面，古治郡东边。江上舟中月，遥思李郭仙。
<br>
<br>　　卷200_56  「送滕亢擢第归苏州拜亲」岑参
<br>
<br>　　送尔姑苏客，沧波秋正凉。橘怀三个去，桂折一枝将。
<br>
<br>　　湖上山当舍，天边水是乡。江村人事少，时作捕鱼郎。
<br>
<br>　　卷200_57  「送任郎中出守明州」岑参
<br>
<br>　　罢起郎官草，初封刺史符。城边楼枕海，郭里树侵湖。
<br>
<br>　　郡政傍连楚，朝恩独借吴。观涛秋正好，莫不上姑苏。
<br>
<br>　　卷200_58  「临洮客舍留别祁四」岑参
<br>
<br>　　无事向边外，至今仍不归。三年绝乡信，六月未春衣。
<br>
<br>　　客舍洮水聒，孤城胡雁飞。心知别君后，开口笑应稀。
<br>
<br>　　卷200_59  「送弘文李校书往汉南拜亲」岑参
<br>
<br>　　未识已先闻，清辞果出群。如逢祢处士，似见鲍参军。
<br>
<br>　　梦暗巴山雨，家连汉水云。慈亲思爱子，几度泣沾裙。
<br>
<br>　　卷200_60  「送李别将摄伊吾令充使赴武威，便寄崔员外」岑参
<br>
<br>　　词赋满书囊，胡为在战场。行间脱宝剑，邑里挂铜章。
<br>
<br>　　马疾飞千里，凫飞向五凉。遥知竹林下，星使对星郎。
<br>
<br>　　卷200_61  「送四镇薛侍御东归」岑参
<br>
<br>　　相送泪沾衣，天涯独未归。将军初得罪，门客复何依。
<br>
<br>　　梦去湖山阔，书停陇雁稀。园林幸接近，一为到柴扉。
<br>
<br>　　卷200_62  「送张都尉东归」岑参
<br>
<br>　　白羽绿弓弦，年年只在边。还家剑锋尽，出塞马蹄穿。
<br>
<br>　　逐虏西逾海，平胡北到天。封侯应不远，燕颔岂徒然。
<br>
<br>　　卷200_63  「送樊侍御使丹阳便觐」岑参
<br>
<br>　　卧病穷巷晚，忽惊骢马来。知君京口去，借问几时回。
<br>
<br>　　驿舫江风引，乡书海雁催。慈亲应倍喜，爱子在霜台。
<br>
<br>　　卷200_64  「送张卿郎君赴硖石尉」岑参
<br>
<br>　　卿家送爱子，愁见灞头春。草羡青袍色，花随黄绶新。
<br>
<br>　　县西函谷路，城北大阳津。日暮征鞍去，东郊一片尘。
<br>
<br>　　卷200_65  「送颜少府投郑陈州」岑参
<br>
<br>　　一尉便垂白，数年唯草玄。出关策匹马，逆旅闻秋蝉。
<br>
<br>　　爱客多酒债，罢官无俸钱。知君羁思少，所适主人贤。
<br>
<br>　　卷200_66  「赵少尹南亭送郑侍御归东台（得长字）」岑参
<br>
<br>　　红亭酒瓮香，白面绣衣郎。砌冷虫喧坐，帘疏雨到床。
<br>
<br>　　钟催离兴急，弦逐醉歌长。关树应先落，随君满鬓霜。
<br>
<br>　　卷200_67  「祁四再赴江南别诗」岑参
<br>
<br>　　万里来又去，三湘东复西。别多人换鬓，行远马穿蹄。
<br>
<br>　　山驿秋云冷，江帆暮雨低。怜君不解说，相忆在书题。
<br>
<br>　　卷200_68  「送许员外江外置常平仓」岑参
<br>
<br>　　诏置海陵仓，朝推画省郎。还家锦服贵，出使绣衣香。
<br>
<br>　　水驿风催舫，江楼月透床。仍怀陆氏橘，归献老亲尝。
<br>
<br>　　卷200_69  「送秘省虞校书赴虞乡丞」岑参
<br>
<br>　　花绶傍腰新，关东县欲春。残书厌科斗，旧阁别麒麟。
<br>
<br>　　虞坂临官舍，条山映吏人。看君有知己，坦腹向平津。
<br>
<br>　　卷200_70  「送江陵泉少府赴任，便呈卫荆州」岑参
<br>
<br>　　神仙吏姓梅，人吏待君来。渭北草新出，江南花已开。
<br>
<br>　　城边宋玉宅，峡口楚王台。不畏无知己，荆州甚爱才。
<br>
<br>　　卷200_71  「奉送李太保兼御史大夫充渭北节度使（即太尉光弼弟）」岑参
<br>
<br>　　诏出未央宫，登坛近总戎。上公周太保，副相汉司空。
<br>
<br>　　弓抱关西月，旗翻渭北风。弟兄皆许国，天地荷成功。
<br>
<br>　　卷200_72  「送江陵黎少府」岑参
<br>
<br>　　悔系腰间绶，翻为膝下愁。那堪汉水远，更值楚山秋。
<br>
<br>　　新橘香官舍，征帆拂县楼。王城不敢住，岂是爱荆州。
<br>
<br>　　卷200_73  「虢州送天平何丞入京市马」岑参
<br>
<br>　　关树晚苍苍，长安近夕阳。回风醒别酒，细雨湿行装。
<br>
<br>　　习战边尘黑，防秋塞草黄。知君市骏马，不是学燕王。
<br>
<br>　　卷200_74  「送扬州王司马」岑参
<br>
<br>　　君家旧淮水，水上到扬州。海树青官舍，江云黑郡楼。
<br>
<br>　　东南随去鸟，人吏待行舟。为报吾兄道，如今已白头。
<br>
<br>　　卷200_75  「陕州月城楼送辛判官入奏」岑参
<br>
<br>　　送客飞鸟外，城头楼最高。樽前遇风雨，窗里动波涛。
<br>
<br>　　谒帝向金殿，随身唯宝刀。相思灞陵月，只有梦偏劳。
<br>
<br>　　卷200_76  「送王七录事赴虢州」岑参
<br>
<br>　　早岁即相知，嗟君最后时。青云仍未达，白发欲成丝。
<br>
<br>　　小店关门树，长河华岳祠。弘农人吏待，莫使马行迟。
<br>
<br>　　卷200_77  「阌乡送上官秀才归关西别业」岑参
<br>
<br>　　风尘奈汝何，终日独波波。亲老无官养，家贫在外多。
<br>
<br>　　醉眼轻白发，春梦渡黄河。相去关城近，何时更肯过。
<br>
<br>　　卷200_78  「送羽林长孙将军赴歙州」岑参
<br>
<br>　　剖竹向江澹能名计日闻。隼旗新刺史，虎剑旧将军。
<br>
<br>　　驿舫宿湖月，州城浸海云。青门酒楼上，欲别醉醺醺。
<br>
<br>　　卷200_79  「送崔主簿赴夏阳」岑参
<br>
<br>　　常爱夏阳县，往年曾再过。县中饶白鸟，郭外是黄河。
<br>
<br>　　地近行程少，家贫酒债多。知君新称意，好得奈春何。
<br>
<br>　　卷200_80  「送梁判官归女几旧庐」岑参
<br>
<br>　　女几知君忆，春云相逐归。草堂开药裹，苔壁取荷衣。
<br>
<br>　　老竹移时小，新花旧处飞。可怜真傲吏，尘事到山稀。
<br>
<br>　　卷200_81  「送怀州吴别驾」岑参
<br>
<br>　　灞上柳枝黄，垆头酒正香。春流饮去马，暮雨湿行装。
<br>
<br>　　驿路通函谷，州城接太行。覃怀人总喜，别驾得王祥。
<br>
<br>　　卷200_82  「送人归江宁」岑参
<br>
<br>　　楚客忆乡信，向家湖水长。住愁春草绿，去喜桂枝香。
<br>
<br>　　海月迎归楚，江云引到乡。吾兄应借问，为报鬓毛霜。
<br>
<br>　　卷200_83  「送襄州任别驾」岑参
<br>
<br>　　别乘向襄州，萧条楚地秋。江声官舍里，山色郡城头。
<br>
<br>　　莫羡黄公盖，须乘彦伯舟。高阳诸醉客，唯见古时丘。
<br>
<br>　　卷200_84  「送李司谏归京（得长字）」岑参
<br>
<br>　　别酒为谁香，春官驳正郎。醉经秦树远，梦怯汉川长。
<br>
<br>　　雨过风头黑，云开日脚黄。知君解起草，早去入文昌。
<br>
<br>　　卷200_85  「送绵州李司马秩满归京，因呈李兵部」岑参
<br>
<br>　　久客厌江月，罢官思早归。眼看春光老，羞见梨花飞。
<br>
<br>　　剑北山居小，巴南音信稀。因君报兵部，愁泪日沾衣。
<br>
<br>　　卷200_86  「送崔员外入秦因访故园」岑参
<br>
<br>　　欲谒明光殿，先趋建礼门。仙郎去得意，亚相正承恩。
<br>
<br>　　竹里巴山道，花间汉水源。凭将两行泪，为访邵平园。
<br>
<br>　　卷200_87  「送柳录事赴梁州」岑参
<br>
<br>　　英掾柳家郎，离亭酒瓮香。折腰思汉北，随传过巴阳。
<br>
<br>　　江树连官舍，山云到卧床。知君归梦积，去去剑川长。
<br>
<br>　　卷200_88  「送韦侍御先归京（得宽字）」岑参
<br>
<br>　　闻欲朝龙阙，应须拂豸冠。风霜随马去，炎暑为君寒。
<br>
<br>　　客泪题书落，乡愁对酒宽。先凭报亲友，后月到长安。
<br>
<br>　　卷200_89  「送裴侍御赴岁入京（得阳字）」岑参
<br>
<br>　　羡他骢马郎，元日谒明光。立处闻天语，朝回惹御香。
<br>
<br>　　台寒柏树绿，江暖柳条黄。惜别津亭暮，挥戈忆鲁阳。
<br>
<br>　　卷200_90  「送颜评事入京」岑参
<br>
<br>　　颜子人叹屈，宦游今未迟。伫闻明主用，岂负青云姿。
<br>
<br>　　江柳秋吐叶，山花寒满枝。知君客愁处，月满巴川时。
<br>
<br>　　卷200_91  「送赵侍御归上都」岑参
<br>
<br>　　骢马五花毛，青云归处高。霜随驱夏暑，风逐振江涛。
<br>
<br>　　执简皆推直，勤王岂告劳。帝城谁不恋，回望动离骚。
<br>
<br>　　卷200_92  「送杨子」岑参
<br>
<br>　　斗酒渭城边，垆头耐醉眠。梨花千树雪，杨叶万条烟。
<br>
<br>　　惜别添壶酒，临岐赠马鞭。看君颍上去，新月到家圆。
<br>
<br>　　卷200_93  「送人赴安西」岑参
<br>
<br>　　上马带胡钩，翩翩度陇头。小来思报国，不是爱封侯。
<br>
<br>　　万里乡为梦，三边月作愁。早须清黠虏，无事莫经秋。
<br>
<br>　　卷200_94  「发临洮将赴北庭留别（得飞字）」岑参
<br>
<br>　　闻说轮台路，连年见雪飞。春风曾不到，汉使亦应稀。
<br>
<br>　　白草通疏勒，青山过武威。勤王敢道远，私向梦中归。
<br>
<br>　　卷200_95  「临洮泛舟，赵仙舟自北庭罢使还京」岑参
<br>
<br>　　白发轮台使，边功竟不成。云沙万里地，孤负一书生。
<br>
<br>　　池上风回舫，桥西雨过城。醉眠乡梦罢，东望羡归程。
<br>
<br>　　卷200_96  「春日醴泉杜明府承恩五品宴席上赋诗」岑参
<br>
<br>　　凫舄旧称仙，鸿私降自天。青袍移草色，朱绶夺花然。
<br>
<br>　　邑里雷仍震，台中星欲悬。吾兄此栖棘，因得贺初筵。
<br>
<br>　　卷200_97  「早春陪崔中丞同泛浣花G宴」岑参
<br>
<br>　　旌节临G口，寒郊陡觉暄。红亭移酒席，画舸逗江村。
<br>
<br>　　云带歌声r，风飘舞袖翻。花间催秉烛，川上欲黄昏。
<br>
<br>　　卷200_98  「喜华阴王少府使到南池宴集」岑参
<br>
<br>　　有客至铃下，自言身姓梅。仙人掌里使，黄帝鼎边来。
<br>
<br>　　竹影拂棋局，荷香随酒杯。池前堪醉卧，待月未须回。
<br>
<br>　　卷200_99  「行军雪后月夜宴王卿家」岑参
<br>
<br>　　子夜雪华馀，卿家月影初。酒香薰枕席，炉气暖轩除。
<br>
<br>　　晚岁宦情薄，行军欢宴疏。相逢剩取醉，身外尽空虚。
<br>
<br>　　卷200_100  「梁州陪赵行军龙冈寺北庭泛舟宴王侍御（得长字）」岑参
<br>
<br>　　谁宴霜台使，行军粉署郎。唱歌江鸟没，吹笛岸花香。
<br>
<br>　　酒影摇新月，滩声聒夕阳。江钟闻已暮，归棹绿川长。
<br>
<br>　　卷200_101  「奉陪封大夫宴，得征字，时封公兼鸿胪卿」岑参
<br>
<br>　　西边虏尽平，何处更专征。幕下人无事，军中政已成。
<br>
<br>　　座参殊俗语，乐杂异方声。醉里东楼月，偏能照列卿。
<br>
<br>　　卷200_102  「陪封大夫宴瀚海亭纳凉（得时字）」岑参
<br>
<br>　　细管杂青丝，千杯倒接z5.军中乘兴出，海上纳凉时。
<br>
<br>　　日没鸟飞急，山高云过迟。吾从大夫后，归路拥旌旗。
<br>
<br>　　卷200_21  「虢州西亭陪端公宴集」岑参
<br>
<br>　　红亭出鸟外，骏马系云端。万岭窗前睥，千家肘底看。
<br>
<br>　　开瓶酒色嫩，踏地叶声干。为逼霜台使，重裘也觉寒。
<br>
<br>　　卷200_22  「陪使君早春东郊游眺（得春字）」岑参
<br>
<br>　　太守拥朱轮，东郊物候新。莺声随坐啸，柳色唤行春。
<br>
<br>　　谷口云迎马，溪边水照人。郡中叨佐理，何幸接芳尘。
<br>
<br>　　卷200_23  「雪后与群公过慈恩寺」岑参
<br>
<br>　　乘兴忽相招，僧房暮与朝。雪融双树湿，沙一灯烧。
<br>
<br>　　竹外山低塔，藤间院隔桥。归家如欲懒，俗虑向来销。
<br>
<br>　　卷200_24  「与县群官泛陂」岑参
<br>
<br>　　万顷浸天色，千寻穷地根。舟移城入树，岸阔水浮村。
<br>
<br>　　闲鹭惊箫管，潜虬傍酒樽。暝来呼小吏，列火俨归轩。
<br>
<br>　　卷200_25  「与县源少府泛陂（得人字）」岑参
<br>
<br>　　载酒入天色，水凉难醉人。清摇县郭动，碧洗云山新。
<br>
<br>　　吹笛惊白鹭，垂竿跳紫鳞。怜君公事后，陂上日娱宾。
<br>
<br>　　卷200_26  「终南东G中作」岑参
<br>
<br>　　G水碧于草，潺潺花底流。沙平堪濯足，石浅不胜舟。
<br>
<br>　　洗药朝与暮，钓鱼春复秋。兴来从所适，还欲向沧洲。
<br>
<br>　　卷200_27  「与鲜于庶子泛汉江」岑参
<br>
<br>　　急管更须吹，杯行莫遣迟。酒光红琥珀，江色碧琉璃。
<br>
<br>　　日影浮归棹，芦花I钓丝。山公醉不醉，问取葛强知。
<br>
<br>　　卷200_28  「晦日陪侍御泛北池」岑参
<br>
<br>　　春池满复宽，晦节耐邀欢。月带虾蟆冷，霜随獬豸寒。
<br>
<br>　　水云低锦席，岸柳拂金盘。日暮舟中散，都人夹道看。
<br>
<br>　　卷200_29  「登凉州尹台寺」岑参
<br>
<br>　　胡地三月半，梨花今始开。因从老僧饭，更上夫人台。
<br>
<br>　　清唱云不去，弹弦风飒来。应须一倒载，还似山公回。
<br>
<br>　　卷200_30  「登总持阁」岑参
<br>
<br>　　高阁逼诸天，登临近日边。晴开万井树，愁看五陵烟。
<br>
<br>　　槛外低秦岭，窗中小渭川。早知清净理，常愿奉金仙。
<br>
<br>　　卷200_31  「奉陪封大夫九日登高」岑参
<br>
<br>　　九日黄花酒，登高会昔闻。霜威逐亚相，杀气傍中军。
<br>
<br>　　横笛惊征雁，娇歌落塞云。边头幸无事，醉舞荷吾君。
<br>
<br>　　卷200_32  「郡斋平望江山」岑参
<br>
<br>　　水路东连楚，人烟北接巴。山光围一郡，江月照千家。
<br>
<br>　　庭树纯栽橘，园畦半种茶。梦魂知忆处，无夜不京华。
<br>
<br>　　卷200_33  「宿岐州北郭严给事别业」岑参
<br>
<br>　　郭外山色暝，主人林馆秋。疏钟入卧内，片月到床头。
<br>
<br>　　遥夜惜已半，清言殊未休。君虽在青琐，心不忘沧洲。
<br>
<br>　　卷200_34  「暮秋会严京兆后厅竹斋」岑参
<br>
<br>　　京兆小斋宽，公庭半药阑。瓯香茶色嫩，窗冷竹声干。
<br>
<br>　　盛德中朝贵，清风画省寒。能将吏部镜，照取寸心看。
<br>
<br>　　卷200_35  「省中即事」岑参
<br>
<br>　　华省谬为郎，蹉跎鬓已苍。到来恒L被，随例且含香。
<br>
<br>　　竹影遮窗暗，花阴拂簟凉。君王新赐笔，草奏向明光。
<br>
<br>　　卷200_36  「寻阳七郎中宅即事」岑参
<br>
<br>　　万事信苍苍，机心久已忘。无端来出守，不是厌为郎。
<br>
<br>　　雨滴芭蕉赤，霜催橘子黄。逢君开口笑，何处有他乡。
<br>
<br>　　卷200_37  「携琴酒寻阎防崇济寺所居僧院（得浓字）」岑参
<br>
<br>　　相访但寻钟，门寒古殿松。弹琴醒暮酒，卷幔引诸峰。
<br>
<br>　　事惬林中语，人幽物外踪。吾庐幸接近，兹地兴偏慵。
<br>
<br>　　卷200_38  「春寻河阳陶处士别业」岑参
<br>
<br>　　风暖日暾暾，黄鹂飞近村。花明潘子县，柳暗陶公门。
<br>
<br>　　药碗摇山影，鱼竿带水痕。南桥车马客，何事苦喧喧。
<br>
<br>　　卷200_39  「晚过盘石寺礼郑和尚」岑参
<br>
<br>　　暂诣高僧话，来寻野寺孤。岸花藏水碓，溪水映风炉。
<br>
<br>　　顶上巢新鹊，衣中带旧珠。谈禅未得去，辍棹且踟蹰。
<br>
<br>　　卷200_40  「寻少室张山人，闻与偃师周明府同入都」岑参
<br>
<br>　　中峰炼金客，昨日游人间。叶县凫共去，葛陂龙暂还。
<br>
<br>　　春云凑深水，秋雨悬空山。寂寂清溪上，空馀丹灶闲。
<br>
<br>　　卷200_41  「虢州卧疾，喜刘判官相过水亭」岑参
<br>
<br>　　卧疾尝晏起，朝来头未梳。见君胜服药，清话病能除。
<br>
<br>　　低柳共系马，小池堪钓鱼。观棋不觉暝，月出水亭初。
<br>
<br>　　卷200_42  「武威春暮，闻宇文判官西使还，已到晋昌」岑参
<br>
<br>　　岸雨过城头，黄鹂上戍楼。塞花飘客泪，边柳挂乡愁。
<br>
<br>　　白发悲明镜，青春换敝裘。君从万里使，闻已到瓜州。
<br>
<br>　　卷200_43  「虢州南池候严中丞不至」岑参
<br>
<br>　　池上日相待，知君殊未回。徒教柳叶长，漫使梨花开。
<br>
<br>　　驷马去不见，双鱼空往来。思想不解说，孤负舟中杯。
<br>
<br>　　卷200_44  「春兴思南山旧庐，招柳建正字」岑参
<br>
<br>　　终岁不得意，春风今复来。自怜蓬鬓改，羞见梨花开。
<br>
<br>　　西掖诚可恋，南山思早回。园庐幸接近，相与归蒿莱。
<br>
<br>　　卷200_45  「郡斋南池招杨辚」岑参
<br>
<br>　　郡僻人事少，云山常眼前。偶从池上醉，便向舟中眠。
<br>
<br>　　与子居最近，周官情又偏。闲时耐相访，正有床头钱。
<br>
<br>　　卷200_46  「高冠谷口招郑」岑参
<br>
<br>　　谷口来相访，空斋不见君。涧花然暮雨，潭树暖春云。
<br>
<br>　　门径稀人迹，檐峰下鹿群。衣裳与枕席，山霭碧氛氲。
<br>
<br>　　卷200_47  「题新乡王釜厅壁」岑参
<br>
<br>　　怜君守一尉，家计复清贫。禄米尝不足，俸钱供与人。
<br>
<br>　　城头苏门树，陌上黎阳尘。不是旧相识，声同心自亲。
<br>
<br>　　卷200_48  「题山寺僧房」岑参
<br>
<br>　　窗影摇群木，墙阴载一峰。野炉风自k，山碓水能舂。
<br>
<br>　　勤学翻知误，为官好欲慵。高僧暝不见，月出但闻钟。
<br>
<br>　　卷200_49  「汉上题韦氏庄」岑参
<br>
<br>　　结茅闻楚客，卜筑汉江边。日落数归鸟，夜深闻扣舷。
<br>
<br>　　水痕侵岸柳，山翠借厨烟。调笑提筐妇，春来蚕几眠。
<br>
<br>　　卷200_50  「题永乐韦少府厅壁」岑参
<br>
<br>　　大河南郭外，终日气昏昏。白鸟下公府，青山当县门。
<br>
<br>　　故人是邑尉，过客驻征轩。不惮烟波阔，思君一笑言。
<br>
<br>　　卷200_51  「题金城临河驿楼」岑参
<br>
<br>　　古戍依重险，高楼见五凉。山根盘驿道，河水浸城墙。
<br>
<br>　　庭树巢鹦鹉，园花隐麝香。忽如江浦上，忆作捕鱼郎。
<br>
<br>　　卷200_52  「初授官题高冠草堂」岑参
<br>
<br>　　三十始一命，宦情多欲阑。自怜无旧业，不敢耻微官。
<br>
<br>　　涧水吞樵路，山花醉药栏。只缘五斗米，辜负一渔竿。
<br>
<br>　　卷200_53  「题虢州西楼」岑参
<br>
<br>　　错料一生事，蹉跎今白头。纵横皆失计，妻子也堪羞。
<br>
<br>　　明主虽然弃，丹心亦未休。愁来无去处，只上郡西楼。
<br>
<br>　　卷200_54  「夜过盘石，隔河望永乐，寄闺中，效齐梁体」岑参
<br>
<br>　　盈盈一水隔，寂寂二更初。波上思罗袜，鱼边忆素书。
<br>
<br>　　月如眉已画，云似鬓新梳。春物知人意，桃花笑索居。
<br>
<br>　　卷200_55  「河西春暮忆秦中」岑参
<br>
<br>　　渭北春已老，河西人未归。边城细草出，客馆梨花飞。
<br>
<br>　　别后乡梦数，昨来家信稀。凉州三月半，犹未脱寒衣。
<br>
<br>　　卷200_56  「过酒泉，忆杜陵别业」岑参
<br>
<br>　　昨夜宿祁连，今朝过酒泉。黄沙西际海，白草北连天。
<br>
<br>　　愁里难消日，归期尚隔年。阳关万里梦，知处杜陵田。
<br>
<br>　　卷200_57  「早发焉耆，怀终南别业」岑参
<br>
<br>　　晓笛别乡泪，秋冰鸣马蹄。一身虏云外，万里胡天西。
<br>
<br>　　终日见征战，连年闻鼓鼙。故山在何处，昨日梦清溪。
<br>
<br>　　卷200_58  「宿铁关西馆」岑参
<br>
<br>　　马汗踏成泥，朝驰几万蹄。雪中行地角，火处宿天倪。
<br>
<br>　　塞迥心常怯，乡遥梦亦迷。那知故园月，也到铁关西。
<br>
<br>　　卷200_59  「首秋轮台」岑参
<br>
<br>　　异域阴山外，孤城雪海边。秋来唯有雁，夏尽不闻蝉。
<br>
<br>　　雨拂毡墙湿，风摇毳幕膻。轮台万里地，无事历三年。
<br>
<br>　　卷200_60  「北庭作」岑参
<br>
<br>　　雁塞通盐泽，龙堆接醋沟。孤城天北畔，绝域海西头。
<br>
<br>　　秋雪春仍下，朝风夜不休。可知年四十，犹自未封侯。
<br>
<br>　　卷200_61  「轮台即事」岑参
<br>
<br>　　轮台风物异，地是古单于。三月无青草，千家尽白榆。
<br>
<br>　　蕃书文字别，胡俗语音殊。愁见流沙北，天西海一隅。
<br>
<br>　　卷200_62  「还东山洛上作」岑参
<br>
<br>　　春流急不浅，归とズ纬佟３羁鸵吨劾铮夕阳花水时。
<br>
<br>　　云晴开EX，棹发起鸬鹚。莫道东山远，衡门在梦思。
<br>
<br>　　卷200_63  「杨固店」岑参
<br>
<br>　　客舍梨叶赤，邻家闻捣衣。夜来尝有梦，坠泪缘思归。
<br>
<br>　　洛水行欲尽，缑山看渐微。长安只千里，何事信音稀。
<br>
<br>　　卷200_64  「巴南舟中，思陆浑别业」岑参
<br>
<br>　　泸水南州远，巴山北客稀。岭云撩乱起，G鹭等闲飞。
<br>
<br>　　镜里愁衰鬓，舟中换旅衣。梦魂知忆处，无夜不先归。
<br>
<br>　　卷200_65  「晚发五渡」岑参
<br>
<br>　　客厌巴南地，乡邻剑北天。江村片雨外，野寺夕阳边。
<br>
<br>　　芋叶藏山径，芦花杂渚田。舟行未可住，乘月且须牵。
<br>
<br>　　卷200_66  「巴南舟中夜市」岑参
<br>
<br>　　渡口欲黄昏，归人争流喧。近钟清野寺，远火点江村。
<br>
<br>　　见雁思乡信，闻猿积泪痕。孤舟万里外，秋月不堪论。
<br>
<br>　　卷200_67  「江上春叹」岑参
<br>
<br>　　腊月江上暖，南桥新柳枝。春风触处到，忆得故园时。
<br>
<br>　　终日不如意，出门何所之。从人觅颜色，自笑弱男儿。
<br>
<br>　　卷200_68  「初至犍为作」岑参
<br>
<br>　　山色轩槛内，滩声枕席间。草生公府静，花落讼庭闲。
<br>
<br>　　云雨连三峡，风尘接百蛮。到来能几日，不觉鬓毛斑。
<br>
<br>　　卷200_69  「使院中新栽柏树子，呈李十五栖筠」岑参
<br>
<br>　　爱尔青青色，移根此地来。不曾台上种，留向碛中栽。
<br>
<br>　　脆叶欺门柳，狂花笑院梅。不须愁岁晚，霜露岂能摧。
<br>
<br>　　卷200_70  「咏郡斋壁画片云（得归字）」岑参
<br>
<br>　　云片何人画，尘侵粉色微。未曾行雨去，不见逐风归。
<br>
<br>　　只怪偏凝壁，回看欲惹衣。丹青忽借便，移向帝乡飞。
<br>
<br>　　卷200_71  「临洮龙兴寺玄上人院，同咏青木香丛」岑参
<br>
<br>　　移根自远方，种得在僧房。六月花新吐，三春叶已长。
<br>
<br>　　抽茎高锡杖，引影到绳床。只为能除疾，倾心向药王。
<br>
<br>　　卷200_72  「成王挽歌」岑参
<br>
<br>　　幽山悲旧桂，长坂怆馀兰。地底孤灯冷，泉中一镜寒。
<br>
<br>　　铭旌门客送，骑吹路人看。漫作琉璃碗，淮王误合丹。
<br>
<br>　　卷200_73  「苗侍中挽歌二首」岑参
<br>
<br>　　摄政朝章重，持衡国相尊。笔端通造化，掌内运乾坤。
<br>
<br>　　青史遗芳满，黄枢故事存。空悲渭桥路，谁对汉皇言。
<br>
<br>　　天子悲元老，都人惜上公。优贤几杖在，会葬市朝空。
<br>
<br>　　丹矸尚比眨清笳怨暮风。平生门下客，继美庙堂中。
<br>
<br>　　卷200_74  「故仆射裴公挽歌三首」岑参
<br>
<br>　　盛德资邦杰，嘉谟作世程。门瞻驷马贵，时仰八龙名。
<br>
<br>　　罢市秦人送，还乡绛老迎。莫埋丞相印，留著付玄成。
<br>
<br>　　五府瞻高位，三台丧大贤。礼容还故绛，宠赠冠新田。
<br>
<br>　　气歇汾阴鼎，魂飞京兆阡。先时剑已没，陇树久苍然。
<br>
<br>　　富贵徒言久，乡闾殁后归。锦衣都未著，丹砗鱿确伞
<br>
<br>　　哀挽辞秦塞，悲笳出帝畿。遥知九原上，渐觉吊人稀。
<br>
<br>　　卷200_75  「河西太守杜公挽歌四首」岑参
<br>
<br>　　蒙叟悲藏壑，殷宗惜济川。长安非旧日，京兆是新阡。
<br>
<br>　　黄霸官犹屈，苍生望已愆。唯馀卿月在，留向杜陵悬。
<br>
<br>　　鼓角城中出，坟茔郭外新。雨随思太守，云从送夫人。
<br>
<br>　　蒿里埋双剑，松门闭万春。回瞻北堂上，金印已生尘。
<br>
<br>　　忆昨明光殿，新承天子恩。剖符移北地，授钺领西门。
<br>
<br>　　塞草迎军幕，边云拂使轩。至今闻陇外，戎虏尚亡魂。
<br>
<br>　　漫漫澄波阔，沉沉大厦深。秉心常匪席，行义每挥金。
<br>
<br>　　汲引窥兰室，招携入翰林。多君有令子，犹注世人心。
<br>
<br>　　卷200_76  「故河南尹岐国公赠工部尚书苏公挽歌二首」岑参
<br>
<br>　　河尹恩荣旧，尚书宠赠新。一门传画戟，几世驾朱轮。
<br>
<br>　　夜色何时晓，泉台不复春。唯馀朝服在，金印已生尘。
<br>
<br>　　白日扃泉户，青春掩夜台。旧堂阶草长，空院砌花开。
<br>
<br>　　山晚铭旌去，郊寒骑吹回。三川难可见，应惜庾公才。
<br>
<br>　　卷200_77  「韩员外夫人清河县君崔氏挽歌二首」岑参
<br>
<br>　　令德当时重，高门举世推。从夫荣已绝，封邑宠难追。
<br>
<br>　　陌上人皆惜，花间鸟亦悲。仙郎看陇月，犹忆画眉时。
<br>
<br>　　遽闻伤别剑，忽复叹藏舟。灯冷泉中夜，衣寒地下秋。
<br>
<br>　　青松吊客泪，丹砺啡顺睢Ｍ接星搴釉冢空悲逝水流。
<br>
<br>　　卷200_78  「西河郡太原守张夫人挽歌」岑参
<br>
<br>　　鹊印庆仍传，鱼轩宠莫先。从夫元凯贵，训子孟轲贤。
<br>
<br>　　龙是双归日，鸾非独舞年。哀容今共尽，凄怆杜陵田。
<br>
<br>　　卷200_79  「南溪别业」岑参
<br>
<br>　　结宇依青嶂，开轩对翠畴。树交花两色，溪合水重流。
<br>
<br>　　竹径春来扫，兰樽夜不收。逍遥自得意，鼓腹醉中游。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
