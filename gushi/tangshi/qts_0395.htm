<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷三百九十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　　　　　　　　　　　　　卷三百九十五
<br>
<br>　　卷395_1  「冰柱」刘叉
<br>
<br>　　师干久不息，农为兵兮民重嗟。骚然县宇，土崩水溃。
<br>
<br>　　畹中无熟谷，垄上无桑麻。王春判序，百卉茁甲含葩。
<br>
<br>　　有客避兵奔游僻，跋履险厄至三巴。貂裘蒙茸已敝缕，
<br>
<br>　　鬓发蓬u.雀惊鼠伏，宁遑安处。独卧旅舍无好梦，
<br>
<br>　　更堪走风沙。天人一夜剪瑛f，诘旦都成六出花。
<br>
<br>　　南亩未盈尺，纤片乱舞空纷。旋落旋逐朝暾化，
<br>
<br>　　檐间冰柱若削出交加。或低或昂，小大莹洁，随势无等差。
<br>
<br>　　始疑玉龙下界来人世，齐向茅檐布爪牙。又疑汉高帝，
<br>
<br>　　西方未斩蛇。人不识，谁为当风杖莫邪。铿镗冰有韵，
<br>
<br>　　的玉无瑕。不为四时雨，徒于道路成泥肌２晃九江浪，
<br>
<br>　　徒为汩没天之涯。不为双井水，满瓯泛泛烹春茶。
<br>
<br>　　不为中山浆，清新馥鼻盈百车。不为池与沼，
<br>
<br>　　养鱼种芰成霪霪。不为醴泉与甘露，使名异瑞世俗夸。
<br>
<br>　　特禀朝澈气，洁然自许靡间其迩遐。森然气结一千里，
<br>
<br>　　滴沥声沈十万家。明也虽小，暗之大不可遮。
<br>
<br>　　勿被曲瓦，直下不能抑群邪。奈何时逼，不得时在我目中，
<br>
<br>　　倏然漂去无馀些。自是成毁任天理，天于此物岂宜有忒赊。
<br>
<br>　　反令井蛙壁虫变容易，背人缩首竞呀呀。
<br>
<br>　　我愿天子回造化，藏之韫椟玩之生光华。
<br>
<br>　　卷395_2  「雪车」刘叉
<br>
<br>　　腊令凝绨三十日，缤纷密雪一复一。孰云润泽在枯D，
<br>
<br>　　XT饿民冻欲死。死中犹被豺狼食，官车初还城垒未完备。
<br>
<br>　　人家千里无烟火，鸡犬何太怨。天下恤吾氓，
<br>
<br>　　如何连夜瑶花乱。皎洁既同君子节，沾濡多著小人面。
<br>
<br>　　寒锁侯门见客稀，色迷塞路行商断。小小细细如尘间，
<br>
<br>　　轻轻缓缓成朴簌。官家不知民馁寒，尽驱牛车盈道载屑玉。
<br>
<br>　　载载欲何之，秘藏深宫以御炎酷。徒能自卫九重间，
<br>
<br>　　岂信车辙血，点点尽是农夫哭。刀兵残丧后，
<br>
<br>　　满野谁为载白骨。远戍久乏粮，太仓谁为运红粟。
<br>
<br>　　戎夫尚逆命，扁箱鹿角谁为敌。士夫困征讨，
<br>
<br>　　买花载酒谁为适。天子端然少旁求，股肱耳目皆奸慝。
<br>
<br>　　依违用事佞上方，犹驱饿民运造化防暑厄。
<br>
<br>　　吾闻躬耕南亩舜之圣，为民吞蝗唐之德。
<br>
<br>　　未闻eK孽苦苍生，相群相党上下为蝥贼。
<br>
<br>　　庙堂食禄不自惭，我为斯民叹息还叹息。
<br>
<br>　　卷395_3  「修养」刘叉
<br>
<br>　　损神终日谈虚空，不必归命于胎中。我神不西亦不东，
<br>
<br>　　烟收云散何鳌３⒘钐迦缥⑽⒎纾绵绵不断道自冲。
<br>
<br>　　世人逢一不逢一，一回存想一回出。只知一切望一切，
<br>
<br>　　不觉一日损一日。劝君修真复识真，世上道人多忤人，
<br>
<br>　　披图醮录益乱神。此法那能坚此身，心田自有灵地珍。
<br>
<br>　　惜哉自有不自亲，明真汩没随埃尘。
<br>
<br>　　卷395_4  「勿执古寄韩潮州」刘叉
<br>
<br>　　古人皆执古，不辞冻饿悲。今人亦执古，自取行坐危。
<br>
<br>　　老菊凌霜葩，狞松抱雪姿。武王亦至明，宁哀首阳饥。
<br>
<br>　　仲尼岂非圣，但为互乡嗤。寸心生万路，今古棼若丝。
<br>
<br>　　逐逐行不尽，茫茫休者谁。来恨不可遏，去悔何足追。
<br>
<br>　　玉石共笑唾，驽骥相奔驰。请君勿执古，执古徒自隳。
<br>
<br>　　卷395_5  「答孟东野」刘叉
<br>
<br>　　酸寒孟夫子，苦爱老叉诗。生涩有百篇，谓是琼瑶辞。
<br>
<br>　　百篇非所长，忧来豁穷悲。唯有刚肠铁，百炼不柔亏。
<br>
<br>　　退之何可骂，东野何可欺。文王已云没，谁顾好爵縻。
<br>
<br>　　生死守一丘，宁计饱与饥。万事付杯酒，从人笑狂痴。
<br>
<br>　　卷395_6  「自古无长生劝姚合酒（一本作劝杨勉酒）」刘叉
<br>
<br>　　奉子一杯酒，为子照颜色。但愿腮上红，莫管颏下白。
<br>
<br>　　自古无长生，生者何戚戚。登山勿厌高，四望都无极。
<br>
<br>　　丘陇逐日多，天地为我窄。只见李耳书，对之空脉脉。
<br>
<br>　　何曾见天上，著得刘安宅。若问长生人，昭昭孔丘籍。
<br>
<br>　　卷395_7  「独饮」刘叉
<br>
<br>　　尽欲调太羹，自古无好手。所以山中人，兀兀但饮酒。
<br>
<br>　　卷395_8  「作诗」刘叉
<br>
<br>　　作诗无知音，作不如不作。未逢赓载人，此道终寂寞。
<br>
<br>　　有虞今已殁，来者谁为托。朗咏豁心胸，笔与泪俱落。
<br>
<br>　　卷395_9  「天津桥」刘叉
<br>
<br>　　洛阳宫阙照天地，四面山川无毒气。
<br>
<br>　　谁令汉祖都秦关，从此奸雄转相炽。
<br>
<br>　　卷395_10  「嘲荆卿」刘叉
<br>
<br>　　白虹千里气，血颈一剑义。报恩不到头，徒作轻生士。
<br>
<br>　　卷395_11  「代牛言」刘叉
<br>
<br>　　渴饮颍水流，饿喘吴门月。黄金如可种，我力终不竭。
<br>
<br>　　卷395_12  「莫问卜」刘叉
<br>
<br>　　莫问卜，人生吉凶皆自速。伏羲文王若无死，
<br>
<br>　　今人不为古人哭。
<br>
<br>　　卷395_13  「观八骏图」刘叉
<br>
<br>　　穆王八骏走不歇，海外去寻长日月。
<br>
<br>　　五云望断阿母宫，归来落得新白发。
<br>
<br>　　卷395_14  「经战地」刘叉
<br>
<br>　　杀气不上天，阴风吹雨血。冤魂不入地，髑髅哭沙月。
<br>
<br>　　人命固有常，此地何夭折。
<br>
<br>　　卷395_15  「野哭」刘叉
<br>
<br>　　棘针生狞义路闲，野泉相吊声潺潺。
<br>
<br>　　哀哉异教溺颓俗，淳源一去何时还。
<br>
<br>　　卷395_16  「古怨」刘叉
<br>
<br>　　君莫嫌丑妇，丑妇死守贞。山头一怪石，长作望夫名。
<br>
<br>　　鸟有并翼飞，兽有比肩行。丈夫不立义，岂如鸟兽情。
<br>
<br>　　卷395_17  「烈士咏」刘叉
<br>
<br>　　烈士或爱金，爱金不为贫。义死天亦许，利生鬼亦嗔。
<br>
<br>　　胡为轻薄儿，使酒杀平人。
<br>
<br>　　卷395_18  「狂夫」刘叉
<br>
<br>　　大妻唱舜歌，小妻鼓湘瑟。狂夫游冶归，端坐仍作色。
<br>
<br>　　不读关雎篇，安知后妃德。
<br>
<br>　　卷395_19  「饿咏」刘叉
<br>
<br>　　文王久不出，贤士如土贱。妻孥从饿死，敢爱黄金篆。
<br>
<br>　　卷395_20  「自问」刘叉
<br>
<br>　　自问彭城子，何人授汝颠。酒肠宽似海，诗胆大于天。
<br>
<br>　　断剑徒劳匣，枯琴无复弦。相逢不多合，赖是向林泉。
<br>
<br>　　卷395_21  「入蜀」刘叉
<br>
<br>　　望空问真宰，此路为谁开。峡色侵天去，江声滚地来。
<br>
<br>　　孔明深有意，钟会亦何才。信此非人事，悲歌付一杯。
<br>
<br>　　卷395_22  「塞上逢卢仝」刘叉
<br>
<br>　　直到桑干北，逢君夜不眠。上楼腰脚健，怀土眼睛穿。
<br>
<br>　　斗柄寒垂地，河流冻彻天。羁魂泣相向，何事有诗篇。
<br>
<br>　　卷395_23  「偶书」刘叉
<br>
<br>　　日出扶桑一丈高，人间万事细如毛。
<br>
<br>　　野夫怒见不平处，磨损胸中万古刀。
<br>
<br>　　卷395_24  「爱碣山石」刘叉
<br>
<br>　　碣石何青青，挽我双眼睛。爱尔多古峭，不到人间行。
<br>
<br>　　卷395_25  「与孟东野」刘叉
<br>
<br>　　寒衣草木皮，饥饭葵藿根。不为孟夫子，岂识市井门。
<br>
<br>　　卷395_26  「姚秀才爱予小剑因赠」刘叉
<br>
<br>　　一条古时水，向我手心流。临行泻赠君，勿薄细碎仇。
<br>
<br>　　卷395_27  「老恨」刘叉
<br>
<br>　　雪打杉松残，补书书不完。懒学渭上翁，辛苦把钓竿。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
