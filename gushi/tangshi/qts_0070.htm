<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷七十</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷七十
<br>
<br>　　卷70_1  「汾阴后土祠作」李m
<br>
<br>　　昔予读旧史，遍睹汉世君。武皇实稽古，建兹百代勋。
<br>
<br>　　号令垂懋典，旧经备阙文。西巡历九嶷，舳舻被江滨。
<br>
<br>　　勒兵十八万，旌旗何纷纷。A来茂陵下，英声不复闻。
<br>
<br>　　我行岁方晏，极望山河分。神光终冥漠，鼎气独氛氲。
<br>
<br>　　揽涕步上，登高见彼汾。雄图今安在，飞飞有白云。
<br>
<br>　　卷70_2  「答宋十一崖口五渡见赠」李m
<br>
<br>　　闻君访远山，跻险造幽绝。眇然青云境，观奇弥年月。
<br>
<br>　　登岭亦溯溪，孤舟事沿越。嶂传彩翠，崖磴互欹缺。
<br>
<br>　　石林上攒丛，金涧下明灭。扪壁窥丹井，梯苔瞰乳穴。
<br>
<br>　　忽枉岩中赠，对玩未尝辍。殷勤独往事，委曲炼药说。
<br>
<br>　　邀余名山期，从尔泛海獭Ｋ觋瘫宿心，斯言非徒设。
<br>
<br>　　卷70_3  「饯许州宋司马赴任」李m
<br>
<br>　　昔吾游箕山，A来涉颍水。复有许由庙，迢迢白云里。
<br>
<br>　　闻君佐繁昌，临风怅怀此。傥到平舆泉，寄谢干将里。
<br>
<br>　　卷70_4  「奉和圣制九日侍宴应制得高字」李m
<br>
<br>　　禁苑秋光入，宸游霁色高。萸房颁彩笥，菊蕊荐香醪。
<br>
<br>　　后骑萦堤柳，前旌拂御桃。王枚俱得从，浅浅愧飞毫。
<br>
<br>　　卷70_5  「游禁苑幸临渭亭遇雪应制」李m
<br>
<br>　　长乐喜春归，披香瑞雪霏。花从银阁度，絮绕玉窗飞。
<br>
<br>　　写曜衔天藻，呈祥拂御衣。上林纷可望，无处不光辉。
<br>
<br>　　卷70_6  「奉和九日登慈恩寺浮图应制」李m
<br>
<br>　　凤辇乘朝霁，鹦林对晚秋。天文贝叶写，圣泽菊花浮。
<br>
<br>　　塔似神功造，龛疑佛影留。幸陪清汉跸，欣奉净居游。
<br>
<br>　　卷70_7  「侍宴长宁公主东庄应制」李m
<br>
<br>　　凤楼纡睿幸，龙舸畅宸襟。歌舞平阳第，园亭沁水林。
<br>
<br>　　山花添圣酒，涧竹绕熏琴。愿奉瑶池驾，千春侍德音。
<br>
<br>　　卷70_8  「奉和送金城公主适西蕃应制」李m
<br>
<br>　　绛河从远聘，青海赴和亲。月作临边晓，花为度陇春。
<br>
<br>　　主歌悲顾鹤，帝策重安人。独有琼箫去，悠悠思锦轮。
<br>
<br>　　卷70_9  「安乐公主移入新宅」李m
<br>
<br>　　星桥他日创，仙榜此时开。马向铺钱埒，箫闻奏玉台。
<br>
<br>　　人疑卫叔美，客似长卿才。借问游天使，谁能取石回。
<br>
<br>　　卷70_10  「奉和幸望春宫送朔方军大总管张仁」李m
<br>
<br>　　地限骄南牧，天临饯北征。解衣延宠命，横剑总威名。
<br>
<br>　　豹略恭宸旨，雄文动睿情。坐观膜拜入，朝夕受降城。
<br>
<br>　　卷70_11  「人日宴大明宫恩赐彩缕人胜应制」李m
<br>
<br>　　朱城待凤韶年至，碧殿疏龙淑气来。宝帐金屏人已帖，
<br>
<br>　　图花学鸟胜初裁。林香近接宜春苑，山翠遥添献寿杯。
<br>
<br>　　向夕凭高风景丽，天文垂耀象昭回。
<br>
<br>　　卷70_12  「奉和春日幸望春宫应制」李m
<br>
<br>　　玉辇金舆天上来，花园四望锦屏开。轻丝半拂朱门柳，
<br>
<br>　　细缬全披画阁梅。舞蝶飞行飘御席，歌莺度曲绕仙杯。
<br>
<br>　　圣词今日光辉满，汉主秋风莫道才。
<br>
<br>　　卷70_13  「奉和立春游苑迎春」李m
<br>
<br>　　金舆翠辇迎嘉节，御苑仙宫待献春。淑气初衔梅色浅，
<br>
<br>　　条风半拂柳墙新。天杯庆寿齐南岳，圣藻光辉动北辰。
<br>
<br>　　稍觉披香歌吹近，龙骖日暮下城。
<br>
<br>　　卷70_14  「帝幸兴庆池戏竞渡应制」李m
<br>
<br>　　拂露金舆丹旆转，凌晨黼帐碧池开。南山倒影从云落，
<br>
<br>　　北涧摇光写溜回。急桨争标排荇度，轻帆截浦触荷来。
<br>
<br>　　横汾宴镐欢无极，歌舞年年圣寿杯。
<br>
<br>　　卷70_15  「侍宴安乐公主庄应制」李m
<br>
<br>　　平阳金榜凤凰楼，沁水银河鹦鹉洲。彩仗遥临丹壑里，
<br>
<br>　　仙舆暂幸绿亭幽。前池锦石莲花艳，后岭香炉桂蕊秋。
<br>
<br>　　贵主称觞万年寿，还轻汉武济汾游。
<br>
<br>　　卷70_16  「侍宴安乐公主新宅应制」李m
<br>
<br>　　银河半倚凤凰台，玉酒相传鹦鹉杯。
<br>
<br>　　若见君平须借问，仙槎一去几时来。
<br>
<br>　　卷70_17  「饯唐永昌赴任东都」李m
<br>
<br>　　闻道飞凫向洛阳，翩翩矫翮度文昌。
<br>
<br>　　因声寄意三花树，少室岩前几过香。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
