<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：全唐诗卷一百一十四</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center>
<p><div align="left">

　　卷一百一十四
<br>
<br>　　卷114_1  「登翅头山题俨公石壁」包融
<br>
<br>　　晨登翅头山，山曛黄雾起。却瞻迷向背，直下失城市。
<br>
<br>　　暾日衔东郊，朝光生邑里。扫除诸烟氛，照出众楼雉。
<br>
<br>　　青为洞庭山，白是太湖水。苍茫远郊树，倏忽不相似。
<br>
<br>　　万象以区别，森然共盈几。坐令开心胸，渐觉落尘滓。
<br>
<br>　　北岩千馀仞，结庐谁家子。愿陪中峰游，朝暮白云里。
<br>
<br>　　卷114_2  「阮公啸台」包融
<br>
<br>　　荒台森荆杞，蒙笼无上路。传是古人迹，阮公长啸处。
<br>
<br>　　至今清风来，时时动林树。逝者共已远，升攀想遗趣。
<br>
<br>　　静然荒榛门，久之若有悟。灵光未歇灭，千载知仰慕。
<br>
<br>　　卷114_3  「酬忠公林亭」包融
<br>
<br>　　江外有真隐，寂居岁已侵。结庐近西术，种树久成阴。
<br>
<br>　　人迹乍及户，车声遥隔林。自言解尘事，咫尺能辎尘。
<br>
<br>　　为道岂庐霍，会静由吾心。方秋院木落，仰望日萧森。
<br>
<br>　　持我兴来趣，采菊行相寻。尘念到门尽，远情对君深。
<br>
<br>　　一谈入理窟，再索破幽襟。安得山中信，致书移尚禽。
<br>
<br>　　卷114_4  「送国子张主簿」包融
<br>
<br>　　湖岸缆初解，莺啼别离处。遥见舟中人，时时一回顾。
<br>
<br>　　坐悲芳岁晚，花落青轩树。春梦随我心，悠扬逐君去。
<br>
<br>　　卷114_5  「和陈校书省中玩雪」包融
<br>
<br>　　芸阁朝来雪，飘u正满空。褰开明月下，校理落花中。
<br>
<br>　　色向怀铅白，光因翰简融。能令草玄者，回思入流风。
<br>
<br>　　卷114_6  「和崔会稽咏王兵曹厅前涌泉势城中字」包融
<br>
<br>　　茂德来征应，流泉入咏歌。含灵符上善，作字表中和。
<br>
<br>　　有草恒垂露，无风欲偃波。为看人共水，清白定谁多。
<br>
<br>　　卷114_7  「赋得岸花临水发」包融
<br>
<br>　　笑笑傍溪花，丛丛逐岸斜。朝开川上日，夜发浦中霞。
<br>
<br>　　照灼如临镜，zv茸胜浣纱。春来武陵道，几树落仙家。
<br>
<br>　　卷114_13  「武陵桃源送人」包融
<br>
<br>　　武陵川径入幽遐，中有鸡犬秦人家。
<br>
<br>　　先时见者为谁耶，源水今流桃复花。
<br>
<br>　　卷114_14  「和荐福寺英公新构禅堂」丁仙芝
<br>
<br>　　上人久弃世，中道自忘筌。寂照出群有，了心清众缘。
<br>
<br>　　所以于此地，筑馆开青莲。果药罗砌下，烟虹垂户前。
<br>
<br>　　咒中洒甘露，指处流香泉。禅远目无事，体清宵不眠。
<br>
<br>　　枳闻庐山法，松入汉阳禅。一枕西山外，虚舟常浩然。
<br>
<br>　　卷114_15  「赠朱中书」丁仙芝
<br>
<br>　　十年种田滨五湖，十年遭涝尽为芜。频年井税常不足，
<br>
<br>　　今年缗钱谁为输。东邻转谷五之利，西邻贩缯日已贵。
<br>
<br>　　而我守道不迁业，谁能肯敢效此事。紫微侍郎白虎殿，
<br>
<br>　　出入通籍回天眷。晨趋彩笔柏梁篇，昼出雕盘大官膳。
<br>
<br>　　会应怜尔居素约，可即长年守贫贱。
<br>
<br>　　卷114_16  「戏赠姚侍御」丁仙芝
<br>
<br>　　繁霜晓幕鸣柏乌，待子兽炭然金炉。重门启锁紫髯胡。
<br>
<br>　　新披骢马陇西驹，头戴獬豸急晨趋。明光殿前见天子，
<br>
<br>　　今日应弹佞幸夫。
<br>
<br>　　卷114_17  「馀杭醉歌赠吴山人」丁仙芝
<br>
<br>　　晓幕红襟燕，春城白项乌。只来梁上语，不向府中趋。
<br>
<br>　　城头坎坎鼓声曙，满庭新种樱桃树。桃花昨夜撩乱开，
<br>
<br>　　当轩发色映楼台。十千兑得馀杭酒，二月春城长命杯。
<br>
<br>　　酒后留君待明月，还将明月送君回。
<br>
<br>　　卷114_18  「京中守岁」丁仙芝
<br>
<br>　　守岁多然烛，通宵莫掩扉。客愁当暗满，春色向明归。
<br>
<br>　　玉斗巡初匝，银河落渐微。开正献岁酒，千里间庭闱。
<br>
<br>　　卷114_19  「渡扬子江」丁仙芝
<br>
<br>　　桂楫中流望，空波两畔明。林开扬子驿，山出润州城。
<br>
<br>　　海尽边阴静，江寒朔吹生。更闻风叶下，淅沥度秋声。
<br>
<br>　　卷114_20  「长宁公主旧山池」丁仙芝
<br>
<br>　　平阳旧池馆，寂寞使人愁。座卷流黄簟，帘垂白玉钩。
<br>
<br>　　庭闲花自落，门闭水空流。追想吹箫处，应随仙鹤游。
<br>
<br>　　卷114_21  「剡G馆闻笛」丁仙芝
<br>
<br>　　夜久闻羌笛，寥寥虚客堂。山空响不散，G静曲宜长。
<br>
<br>　　草木生边气，城池泛夕凉。虚然异风出，仿佛宿平阳。
<br>
<br>　　卷114_22  「越裳贡白雉（一作孙昌胤诗）」丁仙芝
<br>
<br>　　圣哲承休运，伊夔列上台。覃恩丹徼远，入贡素来。
<br>
<br>　　北阙欣初见，南枝顾未回。敛容残雪净，矫翼片云开。
<br>
<br>　　驯扰将无惧，翻飞幸不猜。甘从上林里，饮啄自徘徊。
<br>
<br>　　卷114_23  「江南曲五首」丁仙芝
<br>
<br>　　长干斜路北，近浦是儿家。有意来相访，明朝出浣纱。
<br>
<br>　　发向横塘口，船开值急流。知郎旧时意，且请拢船头。
<br>
<br>　　昨暝逗南陵，风声波浪阻。入浦不逢人，归家谁信汝。
<br>
<br>　　未晓已成妆，乘潮去茫茫。因从京口渡，使报邵陵王。
<br>
<br>　　始下芙蓉楼，言发琅琊岸。急为打船开，恶许傍人见。
<br>
<br>　　卷114_24  「句」丁仙芝
<br>
<br>　　穷花常闭户，秋城闻捣衣。
<br>
<br>　　树回早秋色，川长迟落晖。（见《吟窗杂录》）
<br>
<br>　　卷114_25  「石桥琪树」蔡隐丘
<br>
<br>　　山上天将近，人间路渐遥。谁当云里见，知欲渡仙桥。
<br>
<br>　　卷114_26  「句」蔡隐丘
<br>
<br>　　整巾千嶂耸，曳履百泉鸣。
<br>
<br>　　卷114_27  「奉和扈从温泉宫承恩赐浴」蔡希周
<br>
<br>　　天行云从指骊宫，浴日馀波锡诏同。彩殿氤氲拥香溜，
<br>
<br>　　纱窗宛转闭和风。来将兰气冲皇泽，去引星文捧碧空。
<br>
<br>　　自怜遇坎便能止，愿托仙槎路未通。
<br>
<br>　　卷114_28  「同家兄题渭南王公别业」蔡希寂
<br>
<br>　　好闲知在家，退迹何必深。不出人境外，萧条江海心。
<br>
<br>　　轩车自来往，空名对清阴。川褰钓玉，乡亭期散金。
<br>
<br>　　素晖射流濑，翠色绵森林。曾为诗书癖，宁惟耕稼任。
<br>
<br>　　吾兄许微尚，枉道来相寻。朝庆老莱服，夕闲安道琴。
<br>
<br>　　文章遥颂美，寤寐增所钦。既郁苍生望，明时岂陆沉。
<br>
<br>　　卷114_29  「登福先寺上方然公禅室」蔡希寂
<br>
<br>　　名都标佛刹，梵构临河干。举目上方峻，森森青翠攒。
<br>
<br>　　步登诸劫尽，忽造浮云端。当暑敞扃闼，却嫌寒。
<br>
<br>　　禅房最高顶，静者殊闲安。疏雨向空城，数峰帘外盘。
<br>
<br>　　午钟振衣坐，招我同一餐。真味杂饴露，众香唯兰。
<br>
<br>　　晚来恣偃俯，茶果仍留欢。
<br>
<br>　　卷114_30  「陕中作」蔡希寂
<br>
<br>　　西别秦关近，东行陕服长。川原馀让畔，歌吹忆遗棠。
<br>
<br>　　河水流城下，山云起路傍。更怜栖泊处，池馆绕林篁。
<br>
<br>　　卷114_31  「洛阳客舍逢祖咏留宴」蔡希寂
<br>
<br>　　绵绵钟漏洛阳城，客舍贫居绝送迎。
<br>
<br>　　逢君贳酒因成醉，醉后焉知世上情。
<br>
<br>　　卷114_32  「赠张敬微」蔡希寂
<br>
<br>　　大河东北望桃林，杂树冥冥结翠阴。
<br>
<br>　　不知君作神仙尉，特讶行来云雾深。
<br>
<br>　　卷114_33  「江风行（一作长干行）」张潮
<br>
<br>　　婿贫如珠玉，婿富如埃尘。贫时不忘旧，富日多宠新。
<br>
<br>　　妾本富家女，与君为偶匹。惠好一何深，中门不曾出。
<br>
<br>　　妾有绣衣裳，葳蕤金缕光。念君贫且贱，易此从远方。
<br>
<br>　　远方三千里，思君心未已。日暮情更来，空望去时水。
<br>
<br>　　孟夏麦始秀，江上多南风。商贾归欲尽，君今尚巴东。
<br>
<br>　　巴东有巫山，窈窕神女颜。常恐游此方，果然不知还。
<br>
<br>　　卷114_34  「襄阳行」张潮
<br>
<br>　　玉盘转明珠，君心无定准。昨见襄阳客，剩说襄阳好无尽。
<br>
<br>　　襄汉水，岘山垂，汉水东流风北吹。只言一世长娇宠，
<br>
<br>　　那悟今朝见别离。君渡清羌渚，知人独不语，
<br>
<br>　　妾见鸟栖林，忆君相思深。莫作云间鸿，离声顾俦侣。
<br>
<br>　　尚如匣中剑，分形会同处。是君妇，识君情，
<br>
<br>　　怨君恨君为此行。下床一宿不可保，况乃万里襄阳城。
<br>
<br>　　襄阳传近大堤北，君到襄阳莫回惑。大堤诸女儿，
<br>
<br>　　怜钱不怜德。
<br>
<br>　　卷114_35  「采莲词」张潮
<br>
<br>　　朝出沙头日正红，晚来云起半江中。
<br>
<br>　　赖逢邻女曾相识，并著莲舟不畏风。
<br>
<br>　　卷114_36  「江南行」张潮
<br>
<br>　　茨菰叶烂别西湾，莲子花开犹未还。
<br>
<br>　　妾梦不离江水上，人传郎在凤凰山。
<br>
<br>　　卷114_37  「长干行（一作李白诗，一作李益诗）」张潮
<br>
<br>　　忆昔深闺里，烟尘不曾识。嫁与长干人，沙头候风色。
<br>
<br>　　五月南风兴，思君下巴陵。八月西风起，想君发扬子。
<br>
<br>　　去来悲如何，见少离别多。湘潭几日到，妾梦越风波。
<br>
<br>　　昨夜狂风度，吹折江头树。淼淼暗无边，行人在何处。
<br>
<br>　　北客真三公，朱衣满江中。薄暮来投宿，数朝不肯东。
<br>
<br>　　好乘浮云骢，佳期兰渚东。鸳鸯绿浦上，翡翠锦屏中。
<br>
<br>　　自怜十五馀，颜色桃花红。那作商人妇，愁水复愁风。
<br>
<br>　　卷114_38  「句」张潮
<br>
<br>　　寒林苞晚橘，风絮露垂杨。（《纪事》。又见周r诗中）
<br>
<br>　　卷114_39  「游栖霞寺」张
<br>
<br>　　跻险入幽林，翠微含竹殿。泉声无休歇，山色时隐见。
<br>
<br>　　潮来杂风雨，梅落成霜霰。一从方外游，顿觉尘心变。
<br>
<br>　　卷114_40  「绝句」张
<br>
<br>　　茫茫烟水上，日暮阴云飞。孤坐正愁绪，湖南谁捣衣。
<br>
<br>　　卷114_41  「潘司马别业」周r
<br>
<br>　　门对青山近，汀牵绿草长。寒深包晚橘，风紧落垂杨。
<br>
<br>　　湖畔闻渔唱，天边数雁行。萧然有高士，清思满书堂。
<br>
<br>　　卷114_42  「送潘三入京」周r
<br>
<br>　　故人嗟此别，相送出烟s.柳色分官路，荷香入水亭。
<br>
<br>　　离歌未尽曲，酌酒共忘形。把手河桥上，孤山日暮青。
<br>
<br>　　卷114_43  「临川山行」周r
<br>
<br>　　朝见青山雪，暮见青山云。云山无断绝，秋思日纷纷。
<br>
<br>　　卷114_44  「清G馆作」谈
<br>
<br>　　指途清G里，左右唯深林。云蔽望乡处，雨愁为客心。
<br>
<br>　　遇人多物役，听鸟时幽音。何必沧浪水，庶兹浣尘襟。
<br>
<br>　　卷114_45  「句」谈
<br>
<br>　　清清江潭树，日夕增所思。
<br>
<br>　　卷114_46  「塞上」殷遥
<br>
<br>　　万里P城在，三边虏气衰。沙填孤嶂角，烧断故关碑。
<br>
<br>　　马色经寒惨，雕声带晚悲。将军正闲暇，留客换歌辞。
<br>
<br>　　卷114_47  「送友人下第归省（一作刘得仁诗）」殷遥
<br>
<br>　　君此卜行日，高堂应梦归。莫将和氏泪，滴著老莱衣。
<br>
<br>　　岳雨连河细，田禽出麦飞。到家调膳后，吟好送斜晖。
<br>
<br>　　卷114_48  「送杜士瞻楚州觐省」殷遥
<br>
<br>　　风流与才思，俱似晋时人。淮月归心促，江花入兴新。
<br>
<br>　　云深沧海暮，柳暗白门春。共道官犹小，怜君孝养亲。
<br>
<br>　　卷114_49  「友人山亭」殷遥
<br>
<br>　　故人虽薄宦，往往涉清溪。凿牖对山月，褰裳拂涧霓。
<br>
<br>　　游鱼逆水上，宿鸟向风栖。一见桃花发，能令秦汉迷。
<br>
<br>　　卷114_50  「春晚山行」殷遥
<br>
<br>　　寂历青山晚，山行趣不稀。野花成子落，江燕引雏飞。
<br>
<br>　　暗草薰苔径，晴杨扫石矶。俗人犹语此，余亦转忘归。
<br>
<br>　　卷114_51  「寄张徵古」沈如筠
<br>
<br>　　寂历远山意，微冥半空碧。绿萝无冬春，彩云竟朝夕。
<br>
<br>　　张子海内奇，久为岩中客。圣君当梦想，安得老松石。
<br>
<br>　　卷114_52  「闺怨二首」沈如筠
<br>
<br>　　雁尽书难寄，愁多梦不成。愿随孤月影，流照伏波营。
<br>
<br>　　陇底嗟长别，流襟一动君。何言幽咽所，更作死生分。
<br>
<br>　　卷114_53  「寄天台司马道士」沈如筠
<br>
<br>　　河洲花艳~，庭树光彩`.白云天台山，可思不可见。
<br>
<br>　　卷114_54  「句」沈如筠
<br>
<br>　　思酸寒雁断，淅沥秋树空。
<br>
<br>　　渔阳燕旧都，美女花不如。（见《吟窗杂录》）
<br>
<br>　　卷114_55  「咏黄莺（一作郑质，又作郑缙）」孙处玄
<br>
<br>　　欲啭声犹涩，将飞羽未调。高风不借便，何处得迁乔。
<br>
<br>　　卷114_56  「失题」孙处玄
<br>
<br>　　汉家轻壮士，无状杀彭王。一遇风尘起，令谁守四方。
<br>
<br>　　卷114_57  「句」孙处玄
<br>
<br>　　残花与露落，坠叶随风翻。
<br>
<br>　　日侧南涧幽，风凝北林暮。
<br>
<br>　　卷114_58  「折杨柳」徐延寿
<br>
<br>　　大道连国门，东西种杨柳。葳蕤君不见，袅娜垂来久。
<br>
<br>　　缘枝栖暝禽，雄去雌独吟。馀花怨春尽，微月起秋阴。
<br>
<br>　　坐望窗中蝶，起攀枝上叶。好风吹长条，婀娜何如妾。
<br>
<br>　　妾见柳园新，高楼四五春。莫吹胡塞曲，愁杀陇头人。
<br>
<br>　　卷114_59  「南州行」徐延寿
<br>
<br>　　摇艇至南国，国门连大江。中洲西边岸，数步一垂杨。
<br>
<br>　　金钏越溪女，罗衣胡粉香。织缣春卷幔，采蕨暝提筐。
<br>
<br>　　弄瑟娇垂幌，迎人笑下堂。河头浣衣处，无数紫鸳鸯。
<br>
<br>　　卷114_60  「人日剪彩」徐延寿
<br>
<br>　　闺妇持刀坐，自怜裁剪新。叶催情缀色，花寄手成春。
<br>
<br>　　帖燕留妆户，黏鸡待饷人。擎来问夫婿，何处不如真。
<br>
<br>　　卷114_61  「南中感怀」樊晃
<br>
<br>　　南路蹉跎客未回，常嗟物候暗相催。
<br>
<br>　　四时不变江头草，十月先开岭上梅。
<br>
<br>　　卷114_62  「句」樊晃
<br>
<br>　　巧裁蝉鬓畏风吹，尽作蛾眉恐人妒。
<br>
<br>
<br>   
<br>
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
