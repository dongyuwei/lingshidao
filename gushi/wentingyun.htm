<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：温庭筠词选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">温庭筠词选<br>
</p>
<p align="left"><a href="wentingyun.htm#1">菩萨蛮</a> <a href="wentingyun.htm#2">菩萨蛮</a>
<a href="wentingyun.htm#3">菩萨蛮</a> <a href="wentingyun.htm#4">菩萨蛮</a> <a href="wentingyun.htm#5">菩萨蛮</a>
<a href="wentingyun.htm#6">杨柳枝</a> <a href="wentingyun.htm#7">更漏子</a> <a href="wentingyun.htm#8">更漏子</a>
<a href="wentingyun.htm#9">更漏子</a> <a href="wentingyun.htm#10">更漏子</a> <a href="wentingyun.htm#11">梦江南</a>
<a href="wentingyun.htm#12">梦江南</a> <a href="wentingyun.htm#13">杨柳枝</a> <a href="wentingyun.htm#14">柳枝</a>
<a href="wentingyun.htm#15">杨柳枝</a> <a href="wentingyun.htm#16">杨柳枝</a> </p>
<hr>
<p><br>
<a name="1"></a>菩萨蛮<p>
南园满地堆轻絮，愁闻一霎清明雨。雨后却斜阳，杏华零落香。<br>
无言匀睡脸，枕上屏山掩。时节欲黄昏，无聊独倚门。<p>
<br>
<a name="2"></a>菩萨蛮<p>
宝函钿雀金，沉香阁上吴山碧。杨柳又如丝，驿桥春雨时。<br>
画楼音信断，芳草江南岸。鸾镜与花枝，此情谁得知？　<p>
<br>
<a name="3"></a>菩萨蛮<p>
玉楼明月长相忆，柳丝袅娜春无力。门外草萋萋，送君闻马嘶。<br>
画罗金翡翠，香烛销成泪。花落子归啼，绿窗残梦迷。<p>
<br>
<a name="4"></a>菩萨蛮　<p>
小山重叠金明灭，鬓云欲度香鳃雪。懒起画蛾眉，弄妆梳洗迟。<br>
照花前后镜，花面交相映。新帖绣罗襦，双双金鹧鸪。<p>
<br>
<a name="5"></a>菩萨蛮　<p>
水精帘里颇黎枕，暖香惹梦鸳鸯湖。江上柳如烟，雁飞残月天。<br>
藕丝秋色浅，人胜参差剪。双鬓隔香红，玉钗头上风。<p>
<br>
<a name="6"></a>杨柳枝<p>
织锦机边莺语频，停梭垂泪忆征人。塞门三月犹萧索，纵有垂杨未觉春。<p>
<br>
<a name="7"></a>更漏子<p>
星斗稀，钟鼓歇，帘外晓莺残月。兰雾重，柳风斜，满庭堆落花。<br>
虚阁上，倚阑望，还似去年惆怅。春欲暮，思无穷，旧歌如梦中。<p>
<br>
<a name="8"></a>更漏子<p>
柳丝长，春雨细，花外漏声迢递。惊塞雁，起城鸟，画屏金鹧鸪。<br>
香雾薄，透帘幕，惆怅谢家池阁。红烛背，绣帘垂，梦长君不知。<p>
<br>
<a name="9"></a>更漏子<p>
玉炉香，红烛泪，偏照画堂秋思。眉翠薄，鬓云残，夜长衾枕寒。<br>
梧桐树，三更雨，不道离情正苦。一叶叶，一声声，空阶滴到明。<p>
<br>
<a name="10"></a>更漏子<p>
杏花含露团香雪，绿杨陌上多离别。灯在月胧明，觉来闻晓莺。<br>
玉钩褰翠幕，妆浅旧眉薄。春梦正关情，镜中蝉鬓轻。　<p>
<br>
<a name="11"></a>梦江南<p>
千万恨，恨极在天涯。山月不知心里事，水风空落眼前花，摇曳碧云斜。<p>
<br>
<a name="12"></a>梦江南<p>
梳洗罢，独倚望江楼。过尽千帆皆不是，斜晖脉脉水悠悠，肠断白苹洲！<p>
<br>
<a name="13"></a>杨柳枝<p>
宜春苑外最长条，闲袅春风伴舞腰。正是玉人肠断处，一渠春水赤栏桥。<p>
<br>
<a name="14"></a>柳枝<p>
苏小门前柳万条，毵毵金线拂平桥。黄莺不语东风起，深闭朱门伴舞腰。　<p>
<br>
<a name="15"></a>杨柳枝<p>
馆娃宫外邺城西，远映征帆近拂堤。椎猛跛锕橐馇校不关芳草录萋萋。　<p>
<br>
<a name="16"></a>杨柳枝<br>
雨雨黄鹂色似金，袅枝啼露动芳音。春来幸自长如线，可惜牵缠荡子心。
</p>
<hr>

<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>

</html>



