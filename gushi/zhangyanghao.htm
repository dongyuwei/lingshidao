<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：张养浩散曲选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">张养浩散曲选</p>
<p><br>
<a href="zhangyanghao.htm#1">[双调]雁儿落带得胜令 退隐</a> <a href="zhangyanghao.htm#2">[中吕]普天乐  
大明湖泛舟</a> <a href="zhangyanghao.htm#3">[落梅风] 失题</a> <a href="zhangyanghao.htm#4">[双调]水仙子  
咏江南</a> <a href="zhangyanghao.htm#5">[双调]折桂令 棋</a> <a href="zhangyanghao.htm#6">[中吕]最高歌兼喜春来</a>  
<a href="zhangyanghao.htm#7">[中吕]朱履曲</a> <a href="zhangyanghao.htm#8">[中吕]朝天曲</a> <a href="zhangyanghao.htm#9">[中吕]山坡羊  
北邙山怀古</a> <a href="zhangyanghao.htm#10">[中吕]山坡羊 潼关怀古</a> <a href="zhangyanghao.htm#11">[双调]殿前欢  
对菊自叹</a> <a href="zhangyanghao.htm#12">[双调]雁儿落带得胜令</a> <a href="zhangyanghao.htm#13">[双调]折桂令  
中秋</a> <a href="zhangyanghao.htm#14">[越调]寨儿令 冬（白战体）</a> <a href="zhangyanghao.htm#15">[正宫]鹦鹉曲</a>  
</p>  
<hr>  
<p><a name="1"></a>[双调]雁儿落带得胜令 退隐<p>  
云来山更佳，云去山如画，山因云晦明，云共山高下。<br>  
倚仗立云沙，回首见山家，野鹿眠山草，山猿戏野花。<br>  
云霞，我爱山无价，看时，行踏，云山也爱咱。 </p>  
<p><a name="2"></a>[中吕]普天乐 大明湖泛舟 <p>  
画船开，红尘外，人从天上，载得春来。烟水间，乾坤大，四面云山无遮碍。<br>  
影摇动城郭楼台，杯斟的金波滟滟，诗吟的青霄惨惨，人惊的白鸟皑皑。  
<br>  
</p>  
<p><a name="3"></a>[落梅风] 失题<p>  
野鹤才鸣罢，山猿又复啼。压松梢月轮将坠，响金钟洞天人睡起。拂不散满衣云气。  
</p>  
<p><a name="4"></a>[双调]水仙子 咏江南<p>  
一江烟水照晴岚，两岸人家接画檐。芰荷丛一段秋光淡，看沙鸥舞再三，卷香风十里珠帘。<br>  
画船儿天边至，酒旗儿风外□，爱杀江南。 <br>  
</p>  
<p><a name="5"></a>[双调]折桂令 棋<p>  
烂樵柯石室忘归。足智神谋，妙理仙机。险似隋唐，胜如楚汉，败若梁齐。<br>  
消日月闲中是非，傲乾坤忙里轻肥。不曳旌旗，寸纸关河，万里安危。  
<br>  
</p>  
<p><a name="6"></a>[中吕]最高歌兼喜春来<p>  
诗磨的剔透玲珑，酒灌的痴呆懵懂。高车大纛成何用，一部笙歌断送。<br>  
金波潋滟浮银瓮，袖殷勤捧玉钟。对一缕绿杨烟，看一弯梨花月，卧一枕海棠风。<br>  
似这般闲受用，再谁想丞相府帝王宫。<p>  
<a name="7"></a>[中吕]朱履曲<p>  
弄世界机关识破，叩天门意气消磨。人潦倒青山慢嵯峨。<br>  
前面有千古远，后头有万年多。量半炊时成得甚么。<br>  
[中吕]普天乐<br>  
折腰惭，迎尘拜。槐根梦觉，苦尽甘来。花也喜欢，山也相爱。<br>  
万古东篱天留在，做高人轮到吾侪。山妻稚子，团栾笑语，其乐无涯。<p>  
<a name="8"></a>[中吕]朝天曲<p>  
柳堤，竹溪，日影筛金翠。杖藜徐步近钓矶，看鸥鹭闲游戏。<br>  
农父渔翁，贪营活计，不知他在图画里。对这般景致，坐的，便无酒也令人醉。<br>  
[中吕]山坡羊<br>  
骊山四顾，阿房一炬，当时奢侈今何处？只见草萧疏，水萦纡。<br>  
至今遗恨迷烟树，列国周齐秦汉楚。赢，都变做了土；输，都变做了土！<p>  
<a name="9"></a>[中吕]山坡羊 北邙山怀古<p>  
悲风成阵，荒烟埋恨，碑铭残缺应难认。知他是汉朝君，晋朝臣？<br>  
把风云庆会消磨尽，都做北邙山下尘。便是君，也唤不应；便不臣，也唤不应。<br>  
</p>  
<p><a name="10"></a>[中吕]山坡羊 潼关怀古<p>  
峰峦如聚，波涛如怒，山河表里潼关路。望西都，意踌蹰。<br>  
伤心秦汉经行处，宫阙万间都做了土。兴，百姓苦！亡，百姓苦！<p>  
<a name="11"></a>[双调]殿前欢 对菊自叹<p>  
可怜秋，一帘疏雨暗西楼。黄花零落重阳后，减尽风流。<br>  
对黄花人自羞。花依旧，人比黄花瘦。问花不语，花替人愁。<br>  
</p>  
<p><a name="12"></a>[双调]雁儿落带得胜令 <p>  
也不学严了陵七里滩，也不学姜太公溪岸，<br>  
也不学贺知章乞鉴湖，也不学柳子厚游南涧。<p>  
俺住云水屋三间，风月竹千竿。一任傀儡棚中闹，且向昆仑顶上看。<br>  
身安，倒大来无忧患；游观，壶中天地宽。<p>  
<a name="13"></a>[双调]折桂令 中秋<p>  
一轮飞镜谁磨？照彻乾坤，印透山河。玉露泠泠，洗秋空银汉无波，<br>  
比常夜清光更多，尽无碍桂影婆婆娑。老子高歌，为问嫦娥，良夜恹恹，不醉如何？<br>  
</p>  
<p><a name="14"></a>[越调]寨儿令 冬（白战体）<p>  
天欲明，觉寒生，打书窗只闻风有声。步出柴荆，遥望郊s，滚滚势如倾。<br>  
四周山岩壑都平，道途间无个人行。爱园林春浩荡，喜天地气澄清。巧丹青，怎画绰然亭。  
<p>  
<a name="15"></a>[正宫]鹦鹉曲<br>  
侬家鹦鹉洲边住，是个不识字渔父。浪花一叶扁舟，睡煞江南烟雨。<br>  
[幺]觉来时满眼青山，抖擞绿蓑归去。算从前错怨天公，甚也有安排我处。  
</p>  
<hr>  
  
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>  
  
</html>  
  
  
  
