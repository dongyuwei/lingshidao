<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：苏轼诗词选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">苏轼诗词选<br>
</p>
<p align="left">词：<a href="sushi.htm#1">昭君怨</a> <a href="sushi.htm#2">减字木兰花   
春月</a> <a href="sushi.htm#3">卜算子 黄州定惠院寓居作</a> <a href="sushi.htm#4">浣溪沙   
游蕲水清泉寺，寺临兰溪，溪水西流</a> <a href="sushi.htm#5">浣溪沙   
徐门石潭谢雨道上作，五首<br> 
</a> <a href="sushi.htm#6">浣溪沙</a> <a href="sushi.htm#7">浣溪沙   
寓意</a> <a href="sushi.htm#8">浣溪沙 即事</a> <a href="sushi.htm#9">西江月</a> <a href="sushi.htm#10">西江月   
重九</a> <a href="sushi.htm#11">阮郎归 初夏</a> <a href="sushi.htm#12">少年游   
润州作，代人寄远</a> <a href="sushi.htm#13">鹧鸪天</a> <a href="sushi.htm#14">虞美人   
有美堂赠述古</a> <a href="sushi.htm#15">南乡子 送述古</a> &nbsp; <a href="sushi.htm#16"><br>
南乡子   
梅花词，和杨元素</a> <a href="sushi.htm#17">南乡子 自述</a> <a href="sushi.htm#18">南乡子   
重九涵辉楼呈徐君猷</a> <a href="sushi.htm#19">醉落魄 离京口作</a> <a href="sushi.htm#20">定风波</a>   
<a href="sushi.htm#21">定风波 南海归赠王定国侍人寓娘</a> <a href="sushi.htm#22">蝶恋花</a>   
<a href="sushi.htm#23">蝶恋花 密州上元</a> <a href="sushi.htm#24">蝶恋花</a> <a href="sushi.htm#25">临江仙   
夜归临皋</a> <a href="sushi.htm#26">渔家傲 送张元唐省亲秦州</a> &nbsp; <a href="sushi.htm#27"><br>
行香子   
过七里滩</a> <a href="sushi.htm#28">行香子 丹阳寄述古</a> <a href="sushi.htm#29">江城子   
密州出猎</a> <a href="sushi.htm#30">江城子 乙卯正月二十日夜记梦</a> <a href="sushi.htm#31">江城子   
湖上与张先同赋</a> <a href="sushi.htm#32">江城子 孤山竹阁送述古</a> <a href="sushi.htm#33">江城子   
别徐州</a> <a href="sushi.htm#34">洞仙歌</a> <a href="sushi.htm#35">水调歌头   
丙辰中秋，欢饮达旦，大醉，作此篇，兼怀子由</a> <a href="sushi.htm#36">水调歌头   
快哉亭作</a> &nbsp; <a href="sushi.htm#37"><br>
念奴娇 赤壁怀古</a> <a href="sushi.htm#38">满江红</a>   
<a href="sushi.htm#39">满江红 怀子由作</a> <a href="sushi.htm#40">永遇乐   
彭城夜宿燕子楼，梦盼盼，因作此词</a> <a href="sushi.htm#41">沁园春   
赴密州，早行，马上寄子由</a> <a href="sushi.htm#42">八声甘州 寄参寥子</a>   
<a href="sushi.htm#43">贺新郎 夏景</a> <a href="sushi.htm#44">水龙吟   
次韵章质夫杨花词<br>   
</a>诗：<a href="sushi.htm#45">和子由渑池怀旧</a> <a href="sushi.htm#46">寓居定惠院之东杂花满山有海棠一株土人不知贵也</a>   
<a href="sushi.htm#47">腊日游孤山访惠勤惠思二僧</a> <a href="sushi.htm#48">石苍舒醉墨堂</a>   
<a href="sushi.htm#49">正月二十日与潘郭二生出郊寻春，忽记去年是日同至女王城作诗，乃和前韵</a>   
<a href="sushi.htm#50">有美堂暴雨</a> <a href="sushi.htm#51">和子由踏青</a> <a href="sushi.htm#52">六月二十七日望湖楼醉书</a>   
<a href="sushi.htm#53">题西林壁</a> <a href="sushi.htm#54">惠崇春江晚景</a> <a href="sushi.htm#55">春宵</a>   
<a href="sushi.htm#56">上元侍宴</a> <a href="sushi.htm#57">海棠</a> <a href="sushi.htm#58">花影</a>   
<a href="sushi.htm#59">湖上初雨</a> <a href="sushi.htm#60">冬景</a> <a href="sushi.htm#61">南堂<br>  
</a>文：<a href="sushi.htm#62">赤壁赋</a> <a href="sushi.htm#63">后赤壁赋</a></p> 
<hr> 
<p><br> 
<a name="1"></a>昭君怨<p> 
谁作桓伊三弄，惊破绿窗幽梦。<br> 
新月与愁烟，满江天。<p> 
欲去又还不去，明日落花飞絮。<br> 
飞絮送行舟，水东流。<p> 
<br> 
<a name="2"></a>减字木兰花 春月<p>     
春庭月午，摇荡香醪光欲舞。<br>     
步转回廊，半落梅花婉娩香。<p>     
轻云薄雾，总是少年行乐处。<br>     
不似秋光，只与离人照断肠。<p>     
<br>     
<a name="3"></a>卜算子 黄州定惠院寓居作<p>     
缺月挂疏桐，漏断人初静。<br>     
时见幽人独往来，缥缈孤鸿影。<p>     
惊起却回头，有恨无人省。<br>     
拣尽寒枝不肯栖，枫落吴江冷。<p>     
<br>     
<a name="4"></a>浣溪沙 游蕲水清泉寺，寺临兰溪，溪水西流。<p>     
山下兰芽短浸溪，松间沙路净无泥。<br>     
萧萧暮雨子规啼。<p>     
谁道人生无再少？门前流水尚能西！<br>     
休将白发唱黄鸡。<p>     
</p>     
<hr>     
<p><br>     
<a name="5"></a>浣溪沙 徐门石潭谢雨道上作，五首。<p>     
照日深红暖见鱼，连溪绿暗晚藏乌。<br>     
黄童白叟聚睢盱。<p>     
麋鹿逢人虽未惯，猿猱闻鼓不须呼。<br>     
归家说与采桑姑。<p>     
<br>     
又<p>     
旋抹红妆看使君，三三五五棘篱门。<br>     
相挨踏破茜罗裙。<p>     
老幼扶携收麦社，乌鸢翔舞赛神村。<br>     
道逢醉叟卧黄昏。<p>     
<br>     
又<p>     
麻叶层层苘叶光，谁家煮茧一村香。<br>     
隔篱娇语络丝娘。<p>     
垂白杖藜抬醉眼，捋青捣［麦少］软饥肠。<br>     
问言豆叶几时黄。<p>     
<br>     
又<p>     
蔌蔌衣巾落枣花，村南村北响缫车。<br>     
牛衣古柳卖黄瓜。<p>     
酒困路长惟欲睡，日高人渴漫思茶。<br>     
敲门试问野人家。<p>     
<br>     
又<p>     
软草平莎过雨新，轻沙走马路无尘。<br>     
何时收拾耦耕身。<p>     
日暖桑麻光似泼，风来蒿艾气如薰。<br>     
使君元是此中人。<p>     
</p>     
<hr>     
<p><br>     
<a name="6"></a>浣溪沙<p>     
山色横侵蘸晕霞，湘川风静吐寒花。<br>     
远林屋散尚啼鸦。<p>     
梦到故园多少路，酒醒南望隔天涯。<br>     
月明千里照平沙。<p>     
<br>     
<a name="7"></a>浣溪沙 寓意<p>     
炙手无人傍屋头，萧萧晚雨脱梧楸。<br>     
谁怜季子敝貂裘。<p>     
顾我已无当世望，似君须向古人求。<br>     
岁寒松柏肯惊秋。<p>     
<br>     
<a name="8"></a>浣溪沙 即事<p>     
画隼横江喜再游，老鱼跳槛识青讴。<br>     
流年未肯付东流。<p>     
黄菊篱边无怅望，白云乡里有温柔。<br>     
挽回霜鬓莫教休。<p>     
<br>     
<a name="9"></a>西江月<p>     
顷在黄州，春夜行蕲水中。过酒家饮酒，醉。乘月至一溪桥上，解鞍曲肱，醉<br>     
卧少休。及觉已晓。乱山攒拥，流水铿然，疑非人世也。书此语桥柱上。<p>     
<br>     
照野弥弥浅浪，横空隐隐层霄。<br>     
障泥未解玉骢骄，我欲醉眠芳草。<p>     
可惜一溪风月，莫教踏碎琼瑶。<br>     
解鞍欹枕绿杨桥，杜宇一声春晓。<p>     
<br>     
<a name="10"></a>西江月 重九<p>     
点点楼头细雨，重重江外平湖。<br>     
当年戏马会东徐，今日凄凉南浦。<p>     
莫恨黄花未吐，且教红粉相扶。<br>     
酒阑不必看茱萸，俯仰人间今古。<p>     
<br>     
<a name="11"></a>阮郎归 初夏<p>     
绿槐高柳咽新蝉，薰风初入弦。<br>     
碧纱窗下洗沉烟，棋声惊昼眠。<p>     
微雨过，小荷翻，榴花开欲然。<br>     
玉盆纤手弄清泉，琼珠碎却圆。<p>     
<br>     
<a name="12"></a>少年游 润州作，代人寄远。<p>     
去年相送，馀杭门外，飞雪似杨花。<br>     
今年春尽，杨花似雪，犹不见还家。<p>     
对酒卷帘邀明月，风露透窗纱。<br>     
恰似［女亘］娥怜双燕，分明照、画梁斜。<p>     
<br>     
<a name="13"></a>鹧鸪天<p>     
林断山明竹隐墙，乱蝉衰草小池塘。<br>     
翻空白鸟时时见，照水红蕖细细香。<p>     
村舍外，古城旁，杖藜徐步转斜阳。<br>     
殷勤昨夜三更雨，又得浮生一日凉。<p>     
<br>     
<a name="14"></a>虞美人 有美堂赠述古<p>     
湖山信是东南美，一望弥千里。<br>     
使君能得几回来？便使尊前醉倒且徘徊。<p>     
沙河塘里灯初上，水调谁家唱。<br>     
夜阑风静欲归时，惟有一江明月碧琉璃。<p>     
<br>     
<a name="15"></a>南乡子 送述古<p>     
回首乱山横，不见居人只见城。<br>     
谁似临平山上塔，亭亭，迎客西来送客行。<p>     
归路晚风清，一枕初寒梦不成。<br>     
今夜残灯斜照处，荧荧，秋雨晴时泪不晴。<p>     
<br>     
<a name="16"></a>南乡子 梅花词，和杨元素。<p>     
寒雀满疏篱，争抱寒柯看玉蕤。<br>     
忽见客来花下坐，惊飞，蹋散芳英落酒卮。<p>     
痛饮又能诗，座客无毡醉不知。<br>     
花谢酒阑春到也，离离．一点微酸已著枝。<p>     
<br>     
<a name="17"></a>南乡子 自述<p>     
凉簟碧纱厨，一枕清风昼睡馀。<br>     
睡听晚衙无一事，徐徐，读尽床头几卷书。<p>     
搔首赋归欤，自觉功名懒更疏。<br>     
若问使君才与术，何如？占得人间一味愚。<p>     
<br>     
<a name="18"></a>南乡子 重九涵辉楼呈徐君猷<p>     
霜降水痕收，浅碧鳞鳞露远洲。<br>     
酒力渐消风力软，飕飕，破帽多情却恋头。<p>     
佳节若为酬，但把清尊断送秋。<br>     
万事到头都是梦，休休，明日黄花蝶也愁。<p>     
<br>     
<a name="19"></a>醉落魄 离京口作<p>     
轻云微月，二更酒醒船初发。<br>     
孤城回望苍烟合。<br>     
记得歌时，不记归时节。<p>     
巾偏扇坠藤床滑，觉来幽梦无人说。<br>     
此生飘荡何时歇。<br>     
家在西南，长作东南别。<p>     
<br>     
</p>     
<hr>     
<p><a name="20"></a>定风波<p>     
三月七日沙湖道中遇雨。雨具先去，同行皆狼狈，余独不觉。已而遂晴，故作<br>     
此词。<p>     
莫听穿林打叶声，何妨吟啸且徐行。<br>     
竹杖芒鞋轻胜马，谁怕？一蓑烟雨任平生。<p>     
料峭春风吹酒醒，微冷，山头斜照却相迎。<br>     
回首向来萧瑟处，归去，也无风雨也无晴。<p>     
<br>     
<a name="21"></a>定风波 南海归赠王定国侍人寓娘<p>     
常羡人间琢玉郎，天应乞与点酥娘。<br>     
尽道清歌传皓齿，风起，雪飞炎海变清凉。<p>     
万里归来颜愈少，微笑，笑时犹带岭梅香。<br>     
试问岭南应不好，却道：此心安处是吾乡。<p>     
<br>     
<a name="22"></a>蝶恋花<p>     
花褪残红青杏小。<br>     
燕子飞时，绿水人家绕。<br>     
枝上柳绵吹又少，天涯何处无芳草！<p>     
墙里秋千墙外道。<br>     
墙外行人，墙里佳人笑。<br>     
笑渐不闻声渐悄，多情却被无情恼。<p>     
<br>     
<a name="23"></a>蝶恋花 密州上元<p>     
灯火钱塘三五夜。<br>     
明月如霜，照见人如画。<br>     
帐底吹笙香吐麝，此般风味应无价。<p>     
寂寞山城人老也。<br>     
击鼓吹箫，乍入农桑社。<br>     
火冷灯稀霜露下，昏昏雪意云垂野。<p>     
<br>     
<a name="24"></a>蝶恋花<p>     
记得画屏初会遇。<br>     
好梦惊回，望断高唐路。<br>     
燕子双飞来又去，纱窗几度春光暮。<p>     
那日绣帘相见处，<br>     
低眼佯行，笑整香云缕。<br>     
敛尽春山羞不语，人前深意难轻诉。<p>     
<br>     
</p>     
<hr>     
<p><a name="25"></a>临江仙 夜归临皋<p>     
夜饮东坡醒复醉，归来仿佛三更。<br>     
家童鼻息已雷鸣。<br>     
敲门都不应，倚杖听江声。<p>     
长恨此身非我有，何时忘却营营？<br>     
夜阑风静谷纹平。<br>     
小舟从此逝，江海寄余生。<p>     
<br>     
<a name="26"></a>渔家傲 送张元唐省亲秦州<p>     
一曲阳关情几许，知君欲向秦川去。<br>     
白马皂貂留不住。<br>     
回首处，孤城不见天霖雾。<p>     
到日长安花似雨，故关杨柳初飞絮。<br>     
渐见靴刀迎夹路。<br>     
谁得似，风流膝上王文度。<p>     
<br>     
<a name="27"></a>行香子 过七里滩<p>     
一叶舟轻，双桨鸿惊。<br>     
水天清、影湛波平。<br>     
鱼翻藻鉴，鹭点烟汀。<br>     
过沙溪急，霜溪冷，月溪明。<p>     
重重似画，曲曲如屏。<br>     
算当年、虚老严陵。<br>     
君臣一梦，今古空名。<br>     
但远山长，云山乱，晓山青。<p>     
<br>     
<a name="28"></a>行香子 丹阳寄述古<p>     
携手江村，梅雪飘裙。<br>     
情何限、处处销魂。<br>     
故人不见，旧曲重闻。<br>     
向望湖楼，孤山寺，涌金门。<p>     
寻常行处，题诗千首，<br>     
绣罗衫、与拂红尘。<br>     
别来相忆，知是何人？<br>     
有湖中月，江边柳，陇头云。<p>     
<br>     
<a name="29"></a>江城子 密州出猎<p>     
老夫聊发少年狂，左牵黄，右擎苍。<br>     
锦帽貂裘，千骑卷平冈。<br>     
欲报倾城随太守，亲射虎，看孙郎。<p>     
酒酣胸胆尚开张，鬓微霜，又何妨！<br>     
持节云中，何日遣冯唐？<br>     
会挽雕弓如满月，西北望，射天狼。<p>     
<br>     
<a name="30"></a>江城子 乙卯正月二十日夜记梦<p>     
十年生死两茫茫。<br>     
不思量，自难忘。<br>     
千里孤坟，无处话凄凉。<br>     
纵使相逢应不识，尘满面，鬓如霜。<p>     
夜来幽梦忽还乡。<br>     
小轩窗，正梳妆。<br>     
相顾无言，惟有泪千行。<br>     
料得年年肠断处，明月夜，短松冈。<p>     
<br>     
<a name="31"></a>江城子 湖上与张先同赋<p>     
凤凰山上雨初晴。<br>     
水风清，晚霞明。<br>     
一朵芙蓉，开过尚盈盈。<br>     
何处飞来双白鹭，如有意，慕娉婷。<p>     
忽闻江上弄哀筝。<br>     
苦含情，遣谁听？<br>     
烟敛云收，依约是湘灵。<br>     
欲待曲终寻问取，人不见，数峰青。<p>     
<br>     
<a name="32"></a>江城子 孤山竹阁送述古<p>     
翠娥羞黛怯人看。<br>     
掩霜纨，泪偷弹。<br>     
且尽一尊，收泪听阳关。<br>     
漫道帝城天样远，天易见，见君难。<p>     
画堂新构近孤山。<br>     
曲阑干，为谁安？<br>     
飞絮落花，春色属明年。<br>     
欲棹小舟寻旧事，无处问，水连天。<p>     
<br>     
<a name="33"></a>江城子 别徐州<p>     
天涯流落思无穷。<br>     
既相逢，却匆匆。<br>     
携手佳人，和泪折残红。<br>     
为问东风余如许？春纵在，与谁同？<p>     
隋堤三月水溶溶。<br>     
背归鸿，去吴中。<br>     
回首彭城，清泗与淮通。<br>     
欲寄相思千点泪，流不到，楚江东。<p>     
</p>     
<hr>     
<p><br>     
<a name="34"></a>洞仙歌<p>     
余七岁时见眉山老尼，姓朱，忘其名，年九十余，自言尝随其师入蜀主孟昶宫<br>     
中。一日，大热，蜀主与花蕊夫人夜纳凉摩诃池上，作一词，朱具能记之。今四十<br>     
年，朱已死久矣，人无知此词者，但记其首两句。暇日寻味，岂洞仙歌乎？乃为足<br>     
之云。<p>     
冰肌玉骨，自清凉无汗。<br>     
水殿风来暗香满。<br>     
绣帘开，一点明月窥人；人未寝，倚枕钗横鬓乱。<p>     
起来携素手，庭户无声，时见疏星度河汉。<br>     
试问夜如何？夜已三更，金波淡，玉绳低转。<br>     
但屈指西风几时来，又不道流年暗中偷换。<p>     
<br>     
<a name="35"></a>水调歌头     
丙辰中秋，欢饮达旦，大醉，作此篇，兼怀子由。<p>     
明月几时有？把酒问青天。<br>     
不知天上宫阙，今夕是何年。<br>     
我欲乘风归去，又恐琼楼玉宇，高处不胜寒。<br>     
起舞弄清影，何似在人间？<p>     
转朱阁，低绮户，照无眠。<br>     
不应有恨，何事长向别时圆？<br>     
人有悲欢离合，月有阴晴圆缺，此事古难全。<br>     
但愿人长久，千里共婵娟。<p>     
<br>     
<a name="36"></a>水调歌头 快哉亭作<p>     
落日绣帘卷，亭下水连空。<br>     
知君为我，新作窗户湿青红。<br>     
长记平山堂上，欹枕江南烟雨，渺渺没孤鸿。<br>     
认得醉翁语，山色有无中。<p>     
一千顷，都镜净，倒碧峰。<br>     
忽然浪起，掀舞一叶白头翁。<br>     
堪笑兰台公子，未解庄生天籁，刚道有雌雄。<br>     
一点浩然气，千里快哉风。<p>     
<br>     
<a name="37"></a>念奴娇 赤壁怀古<p>     
大江东去，浪淘尽，千古风流人物。<br>     
故垒西边，人道是、三国周郎赤壁。<br>     
乱石穿空，惊涛拍岸，卷起千堆雪。<br>     
江山如画，一时多少豪杰。<p>     
遥想公谨当年，小乔初嫁了，雄姿英发。<br>     
羽扇纶巾，谈笑间、强虏灰飞烟灭。<br>     
故国神游，多情应笑我，早生华发。<br>     
人间如梦，一尊还酹江月。<p>     
<br>     
</p>     
<hr>     
<p><a name="38"></a>满江红<p>     
江汉西来，高楼下、葡萄深碧。<br>     
犹自带、岷峨云浪，锦江春色。<br>     
君是南山遗爱守，我为剑外思归客。<br>     
对此间、风物岂无情，殷勤说。<p>     
江表传，君休读。<br>     
狂处士，真堪惜。<br>     
空洲对鹦鹉，苇花萧瑟。<br>     
不独笑书生争底事，曹公黄祖俱飘忽。<br>     
愿使君、还赋谪仙诗，追黄鹤。<p>     
<br>     
<a name="39"></a>满江红 怀子由作<p>     
清颍东流，愁目断、孤帆明灭。<br>     
宦游处、青山白浪，万重千叠。<br>     
孤负当年林下意，对床夜雨听萧瑟。<br>     
恨此生、长向别离中，添华发。<p>     
一尊酒，黄河侧。<br>     
无限事，从头说。<br>     
相看恍如昨，许多年月。<br>     
衣上旧痕馀苦泪，眉间喜气添黄色。<br>     
便与君、池上觅残春，花如雪。<p>     
<br>     
<a name="40"></a>永遇乐 彭城夜宿燕子楼，梦盼盼，因作此词。<p>     
明月如霜，好风如水，清景无限。<br>     
曲港跳鱼，圆荷泻露，寂寞无人见。<br>     
□（纟＋沈去掉三点水）如三鼓，铿然一叶，黯黯梦云惊断。<br>     
夜茫茫，重寻无处，觉来小园行遍。<p>     
天涯倦客，山中归路，望断故园心眼。<br>     
燕子楼空，佳人何在？空锁楼中燕。<br>     
古今如梦，何曾梦觉，但有旧欢新怨。<br>     
异时对，黄楼夜景，为余浩叹。<p>     
<br>     
<a name="41"></a>沁园春 赴密州，早行，马上寄子由。<p>     
孤馆灯青，野店鸡号，旅枕梦残。<br>     
渐月华收练，晨霜耿耿，云山［扌离］锦，朝露［氵专］［氵专］。<br>     
世路无穷，劳生有限。似此区区长鲜欢。<br>     
微吟罢，凭征鞍无语，往事千端。<p>     
当时共客长安，似二陆初来俱少年。<br>     
有笔头千字，胸中万卷，致君尧舜，此事何难！<br>     
用舍由时，行藏在我，袖手何妨闲处看？<br>     
身长健，但优游卒岁，且斗樽前。<p>     
<br>     
<a name="42"></a>八声甘州 寄参寥子<p>     
有情风、万里卷潮来，无情送潮归。<br>     
问钱塘江上，西兴浦口，几度斜晖？<br>     
不用思量今古，俯仰昔人非。<br>     
谁似东坡老，白首忘机。<p>     
记取西湖西畔，正暮山好处，空翠烟霏。<br>     
算诗人相得，如我与君稀。<br>     
约他年、东还海道，愿谢公、雅志莫相违。<br>     
西州路，不应回首，为我沾衣。<p>     
<br>     
<a name="43"></a>贺新郎 夏景<p>     
乳燕飞华屋。<br>     
悄无人、桐阴转午，晚凉新浴。<br>     
手弄生绡白团扇，扇手一时似玉。<br>     
渐困倚、孤眠清热。<br>     
帘外谁来推绣户，枉教人、梦断瑶台曲。<br>     
又却是，风敲竹。<p>     
石榴半吐红巾蹙。<br>     
待浮花、浪蕊都尽，伴君幽独。<br>     
浓艳一枝细看取，芳心千重似束。<br>     
又恐被、秋风惊绿。<br>     
若待得君来向此，花前对酒不忍触。<br>     
共粉泪，两簌簌。<p>     
<br>     
<a name="44"></a>水龙吟 次韵章质夫杨花词<p>     
似花还似非花，也无人惜从教坠。<br>     
抛家傍路，思量却是，无情有思。<br>     
萦损柔肠，困酣娇眼，欲开还闭。<br>     
梦随风万里，寻郎去处，又还被、莺呼起。<p>     
不恨此花飞尽，恨西园、落红难缀。<br>     
晓来雨过，遗踪何在，一池萍碎。<br>     
春色三分，二分尘土，一分流水。<br>     
细看来，不是杨花，点点是、离人泪。<br>     
</p>     
<hr>     
<p><a name="45"></a>和子由渑池怀旧<p>     
人生到处知何似，应似飞鸿踏雪泥：<br>     
泥上偶然留指爪，鸿飞那复计东西。<br>     
老僧已死成新塔，坏壁无由见旧题。<br>     
往日崎岖还记否，路上人困蹇驴嘶。<p>     
</p>     
<p><a name="46"></a>寓居定惠院之东杂花满山有海棠一株土人不知贵也<p>     
江城地瘴蕃草木，只有名花苦幽独。<br>     
嫣然一笑竹篱间，桃李满山总粗俗。<br>     
也知造物有深意，故遣佳人在空谷。<br>     
自然富贵出天姿，不待金盘荐华屋。<br>     
朱唇得酒晕生脸，翠袖卷纱红映肉。<br>     
林深雾暗晓光迟，日暖风轻春睡足。<br>     
雨中有泪亦凄怆，月下无人更清淑。<br>     
先生食饱无一事，散步逍遥自扪腹。<br>     
不问人家与僧舍，拄杖敲门看修竹。<br>     
忽逢绝艳照衰朽，叹息无言揩病目。<br>     
陋邦何处得此花，无乃好事移西蜀。<br>     
寸根千里不易到，衔子飞来定鸿鹄。<br>     
天涯流落俱可念，为饮一樽歌此曲。<br>     
明朝酒醒还独来，雪落纷纷哪忍触。<p>     
</p>     
<p><a name="47"></a>腊日游孤山访惠勤惠思二僧<p>     
天欲雪，云满湖，楼台明灭山有无。<br>     
水清出石鱼可数，林深无人鸟相呼。<br>     
腊日不归对妻孥，名寻道人实自娱。<br>     
道人之居在何许？宝云山前路盘纡。<br>     
孤山孤绝谁肯庐？道人有道山不孤。<br>     
纸窗竹屋深自暖，拥褐坐睡依团蒲。<br>     
天寒路远愁仆夫，整驾催归及未晡。<br>     
出山回望云木合，但见野鹘盘浮图。<br>     
兹游淡薄欢有余，到家恍如梦蘧蘧。<br>     
作诗火急追亡逋，清景一失后难摹。<p>     
</p>     
<p><a name="48"></a>石苍舒醉墨堂<p>     
人生识字忧患始，姓名粗记可以休。<br>     
何用草书夸神速，开卷［忄党］恍令人愁。<br>     
我尝好之每自笑，君有此病何能瘳！<br>     
自言其中有至乐，适意无异逍遥游。<p>     
</p>     
<p><a name="49"></a>正月二十日与潘郭二生出郊寻春，忽记去年是日同至女王城作诗，乃和前韵<p>     
东风未肯入东门，走马还寻去岁春。<br>     
人似秋鸿来有信，事如春梦了无痕。<br>     
江城白酒三杯酽，野老苍颜一笑温。<br>     
已约年年为此会，故人不用赋招魂。<p>     
</p>     
<p><a name="50"></a>有美堂暴雨<p>     
游人脚底一声雷，满座顽云拨不开，<br>     
天外黑风吹海立，浙东飞雨过江来。<br>     
十分潋滟金樽凸，千杖敲铿羯鼓催。<br>     
唤起谪仙泉酒面，倒倾鲛室泻琼瑰。<p>     
</p>     
<p><a name="51"></a>和子由踏青<p>     
春风陌上惊微尘，游人初乐岁华新。<br>     
人闲正好路旁饮，麦短未怕游车轮。<br>     
城中居人厌城郭，喧阗晓出空四邻。<br>     
歌鼓惊山草木动，箪瓢散野乌鸢驯。<br>     
何人聚众称道人，遮道卖符色怒嗔。<br>     
宜蚕使汝茧如瓮，宜畜使汝羊如□［鹿下菌字去草头］。<br>     
路人未必信此语，强为买符禳新春。<br>     
道人得钱径沽酒，醉倒自谓吾符神。<p>     
</p>     
<p><a name="52"></a>六月二十七日望湖楼醉书<p>     
黑云翻墨未遮山，白雨跳珠乱入船。<p>卷地风来忽吹散，望湖楼下水如天。<p>     
</p>     
<p><a name="53"></a>题西林壁<p>     
横看成岭侧成峰，远近高低各不同。<br>     
不识庐山真面目，只缘身在此山中。<p>     
</p>     
<p><a name="54"></a>惠崇春江晚景<p>     
竹外桃花三两枝，春江水暖鸭先知。<br>     
萎蒿满地芦芽短，正是河豚欲上时。<br>     
</p>     
<p><a name="55"></a>春宵<p>     
春宵一刻值千金，花有清香月有阴。<br>     
歌管楼台声细细，秋千院落夜沈沈。<br>     
</p>     
<p><a name="56"></a>上元侍宴<p>     
淡月疏星绕建章，仙风吹下御炉香。<br>     
侍臣鹄立通明殿，一朵红云捧玉皇。<br>     
</p>     
<p><a name="57"></a>海棠<p>     
东风袅袅泛崇光，香雾空蒙月转廊。<br>     
只恐夜深花睡去，故烧高烛照红妆。<br>     
</p>     
<p><a name="58"></a>花影<p>     
重重叠叠上瑶台，几度呼童扫不开。<br>     
刚被太阳收拾去，却教明月送将来。<br>     
</p>     
<p><a name="59"></a>湖上初雨<p>     
水光潋滟晴方好，山色空蒙雨亦奇。<br>     
欲把西湖比西子，淡妆浓抹总相宜。<br>     
</p>     
<p><a name="60"></a>冬景<p>     
荷尽已无擎雨盖，菊残犹有傲霜枝。<br>     
一年好景君须记，最是橙黄橘绿时。</p>     
<p><br>     
<a name="61"></a>南堂<p>    
扫地焚香闭阁眠，簟纹如水帐如烟。<br>    
客来梦觉如何处，挂起西窗浪接天。</p>    
<hr>  
<p><a name="62"></a>赤壁赋</p> 
<p><br> 
　　壬戌之秋，七月既望，苏子与客泛舟游于赤壁之下。清风徐来，水波不兴。举酒属客，  
诵明月之诗，歌窈窕之章。少焉，月出于东山之上，徘徊于斗牛之间。白露横江，水光接  
天。纵一苇之所如，凌万顷之茫然。浩浩乎如冯虚御风，而不知其所止；飘飘乎如遗世独  
立，羽化而登仙。<p> 
&nbsp;&nbsp;&nbsp; 于是饮酒乐甚，扣舷而歌之。歌曰：“桂棹兮兰桨，击空明兮溯流光。渺渺兮于怀，望  
美人兮天一方。”客有吹洞萧者，倚歌而和之，其声呜呜然：如怨如慕，如泣如诉；余音袅  
袅，不绝如缕；舞幽壑之潜蛟，泣孤舟之嫠妇。<p> 
&nbsp;&nbsp;&nbsp; 苏子愀然，正襟危坐，而问客曰：“何为其然也？”客曰：“月明星稀，乌鹊南飞，此  
非曹孟德之诗乎？西望夏口，东望武昌。山川相缪，郁乎苍苍；此非孟德之困于周郎者乎？  
方其破荆州，下江陵，顺流而东也，舳舻千里，旌旗蔽空，酾酒临江，横槊赋诗；固一世之  
雄也，而今安在哉？况吾与子，渔樵于江渚之上，侣鱼虾而友糜鹿，驾一叶之扁舟，举匏樽  
以相属；寄蜉蝣与天地，渺沧海之一粟。哀吾生之须臾，羡长江之无穷；挟飞仙以遨游，抱  
明月而长终；知不可乎骤得，托遗响于悲风。”<p> 
&nbsp;&nbsp;&nbsp; 苏子曰：“客亦知夫水与月乎？逝者如斯，而未尝往也；盈虚者如彼，而卒莫消长也。  
盖将自其变者而观之，而天地曾不能一瞬；自其不变者而观之，则物于我皆无尽也。而又何  
羡乎？且夫天地之间，物各有主。苟非吾之所有，虽一毫而莫取。惟江上之清风，与山间之  
明月，耳得之而为声，目遇之而成色。取之无禁，用之不竭。是造物者之无尽藏也，而吾与  
子之所共适。”<p> 
&nbsp;&nbsp;&nbsp;  
客喜而笑，洗盏更酌，肴核既尽，杯盘狼藉。相与枕藉乎舟中，不知东方之既白。</p> 
<hr> 
<p><a name="63"></a>后赤壁赋</p> 
<p><br> 
&nbsp;&nbsp;&nbsp;  
是岁十月之望，步自雪堂，将归于临皋。二客从予过黄泥之坂。霜露既降，木叶尽脱，  
人影在地，仰见明月，顾而乐之，行歌相答。已而叹曰：“有客无酒，有酒无肴，月白风  
清，如此良夜何！”客曰：“今者薄暮，举网得鱼，巨口细鳞，状如松江之鲈。顾安所得酒  
乎？”归而谋诸妇。妇曰：“我有斗酒，藏之久矣，以待子不时之需。”于是携酒与鱼，复  
游于赤壁之下。江流有声，断岸千尺；山高月小，水落石出。曾日月之几何，而江山不可复  
识矣。予乃摄衣而上，履谗①岩，披蒙茸，踞虎豹，登虬龙，攀栖鹘之危巢，俯冯夷之幽  
宫。盖二客不能从焉。划然长啸，草木震动，山鸣谷应，风起水涌。予亦悄然而悲，肃然而  
恐，凛乎其不可留也。反而登舟，放乎中流，听其所止而休焉。时夜将半，四顾寂寥。适有  
孤鹤，横江东来。翅如车轮，玄裳缟衣，戛然长鸣，掠予舟而西也。<p> 
&nbsp;&nbsp;&nbsp;  
须臾客去，予亦就睡。梦一道士，羽衣蹁跹，过临皋之下，揖予而言曰：“赤壁之游乐  
乎？”问其姓名，俯而不答。“呜呼！噫嘻！我知之矣。畴昔之夜，飞鸣而过我者，非子也  
邪？”道士顾笑，予亦惊寤。开户视之，不见其处。</p> 
<hr>   
<p><br>   
</p>   
   
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>   
   
</html>   
   
   
   
