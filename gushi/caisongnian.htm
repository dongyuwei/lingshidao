<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：蔡松年词选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">蔡松年词选</p>
<p align="left"><br>
<a href="caisongnian.htm#1">    水调歌头</a> <a href="caisongnian.htm#2">    念奴娇</a> <a href="caisongnian.htm#3">    念奴娇</a> 
<a href="caisongnian.htm#4">  蓦山溪</a> <a href="caisongnian.htm#5">满江红</a> <a href="caisongnian.htm#6">  月华清</a> 
<a href="caisongnian.htm#7">  尉迟杯</a> <a href="caisongnian.htm#8">  鹧鸪天</a></p>
<hr>
<p align="left"><a name="1"></a>    水调歌头&nbsp;</p>  
<p align="left">                                                                                                                                                                           星河淡城阙，疏柳转清流。黄云南卷千骑，晓猎冷貂裘。<br> 
我欲幽寻节物，只有西风黄菊，香似故园秋。俯仰十年事，华屋几山邱。<p> 
倦游客，一樽酒，便忘忧。拟穷醉眼何处，还有一层楼。<br> 
不用悲凉今昔，好在西山寒碧，金屑酒光浮。老境玩清世，甘作醉乡侯。<p> 
　<p>
<a name="2"></a>    念奴娇&nbsp;</p>  
<p align="left">                                                                                                                                                                               离骚痛饮，笑人生佳处，能消何物。夷甫当年成底事，空想岩岩玉壁。<br> 
五亩苍烟，一邱寒碧，风晚忧风雪。西州扶病，至今悲感前杰。<p> 
我梦卜筑萧闲，觉来岩桂，十里幽香发。嵬隗胸中冰与炭，一酌春风都灭。<br> 
胜日神交，悠然得意，遗恨无毫发。古今同致，永和徒记年月。<p> 
　<p>
<a name="3"></a>    念奴娇&nbsp;</p>  
<p align="left">  九日作  
倦游老眼，放闲身、管领黄花三日。客子秋多茅舍外，满眼秋岚欲滴。<br> 
泽国清霜，澄江爽气，染出千林赤。感时怀古，酒前一笑都释。<p>  
千古栗里高情，雄豪割据，戏马空陈迹。醉里谁知许事，俯仰人间今昔。<br> 
三弄胡床，九层飞观，唤取穿云笛。凉蟾有意，为人点破空碧。<p>  
<p>  
<a name="4"></a>  蓦山溪</p>  
<p align="left">霜林万籁，秋满人间世。。客子旧山心，误西风、悲号涧水。<br> 
茅檐夜久，仍送雨疏疏，焚香坐，对床眠，多少闲滋味。<p> 
钓舡篷底，闲杀烟蓑辈。老眼倦纷华，宦情与，秋光似纸。<br> 
幽栖归去，梧影小楼寒，看山眼，打窗声，莫放颓然醉。<p> 
　<p>
<a name="5"></a>满江红</p>
<p align="left">翠扫山光，春江梦，蒲萄绿遍。人换世、岁华良是，此身流转。<br>
云破春阴花玉立，又逢故国春风面。记去年，晓月挂星河，香凌乱。<p>
年年约，常相见。但无事，身强健。赖孙垆独有，酒乡温粲。<br>
老骥天山非我事，一蓑烟雨违人愿。识醉歌、悲壮一生心，狂嵇阮。<p>
　<p>
<a name="6"></a>  月华清</p>  
<p align="left">楼倚明河，山蟠乔木，故国秋光如水。常记别时，月冷半山环佩。<br> 
到而今、桂影寻人，端好在、竹西歌吹。如醉。望白苹风里，关山无际。<p> 
可惜琼瑶千里，有年少玉人，吟啸天外。脂粉清辉，冷射藕花新蕊。<br> 
念老去，镜里流年，空解道、人生适意。谁会。更微云疏雨，空庭鹤唳。<p> 
　<p>
<a name="7"></a>  尉迟杯</p>  
<p align="left">紫云暖，恨翠雏珠树双栖晚。小花静院相逢，的的风流心眼。<br> 
红潮照玉碗，午香重，草绿宫罗淡。喜银屏、小语私分，麝月春心一点。<p> 
华年共有好愿。何时定，妆鬟暮雨零乱。梦似花飞，人归月冷，一夜小山新怨。<br> 
刘郎兴、寻常不浅。况不似、桃花春溪远。觉情随、晓马东风，病酒余香相伴。<p> 
　<p>
<a name="8"></a>  鹧鸪天</p>  
<p align="left">秀樾横塘十里香，水花晚色静年芳。胭脂雪瘦熏沉水，翡翠盘高走夜光。<p>  
山黛远，月波长，暮云秋影蘸潇湘。醉魂应逐凌波梦，分付西风此夜凉。　</p> 
<hr> 
 
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body> 
 
</html> 
