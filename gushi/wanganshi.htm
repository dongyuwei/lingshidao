<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：王安石诗词选</title>
</head>
<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>

<p align="center">王安石诗词选</p>
<p align="left"><br>
词：<a href="wanganshi.htm#1">浣溪沙</a> <a href="wanganshi.htm#2">南乡子</a> <a href="wanganshi.htm#3">渔家傲</a>     
<a href="wanganshi.htm#4">菩萨蛮</a> <a href="wanganshi.htm#5">桂枝香</a> <a href="wanganshi.htm#6">千秋岁引</a>     
<a href="wanganshi.htm#7">菩萨蛮・集句<br>     
</a>诗：<a href="wanganshi.htm#8">明妃曲二首</a> <a href="wanganshi.htm#9">书湖阴先生壁</a> <a href="wanganshi.htm#10">元日</a>     
<a href="wanganshi.htm#11">棋</a> <a href="wanganshi.htm#12">登飞来峰</a> <a href="wanganshi.htm#13">泊船瓜洲</a>     
<a href="wanganshi.htm#14">与薛肇明弈棋赌梅花诗输一首</a> <a href="wanganshi.htm#15">春夜</a>     
<a href="wanganshi.htm#16">北山</a> <a href="wanganshi.htm#17">葛溪驿</a> <a href="wanganshi.htm#18">示长安君</a></p>    
<hr>    
<p>    
<br>    
<a name="1"></a>浣溪沙<p>    
百亩中庭半是苔，门前白道水萦回。爱闲能有几人来？<br>    
小院回廊春寂寂，山桃溪杏两三栽。为谁零落为谁开？<p>    
<br>    
<a name="2"></a>南乡子<p>    
自古帝王州，郁郁葱葱佳气浮。四百年来成一梦，堪愁，晋代衣冠成古丘。<br>    
绕水恣行游，上尽层楼更上楼。往事悠悠君莫问，回头，槛外长江空自流。<p>    
<br>    
<a name="3"></a>渔家傲<p>    
平岸小桥千嶂抱，揉兰一水萦花草。茅屋数间窗窈窕。尘不到，时时自有春风扫。<br>    
午枕觉来闻语鸟，眠似听朝鸡早。忽忆故人今总老。贪梦好，茫然忘了邯郸道。　<p>
<br>
<a name="4"></a>菩萨蛮<p>
数家茅屋闲临水，轻衫短帽垂杨里。今日是何朝？看余度石桥。<br>
梢梢新月偃，午醉醒来晚。何物最关情？黄鹂一两声。<p>
<br>
<a name="5"></a>桂枝香<p>
登临送目，正故国晚秋，天气初肃。千里澄江似练，翠峰如簇。<br>
征帆去棹残阳里，背西风、酒旗斜矗。　<br>
彩舟云淡，星河鹭起，画图难足。<p>
念往昔、繁华竞逐，叹门外楼头，悲恨相绪。<br>
千古凭高对此，漫嗟荣辱。六朝旧事随流水，但寒烟芳草凝绿。<br>
至今商女，时时犹唱，后庭遗曲。　<p>
<br>
<a name="6"></a>千秋岁引<p>
别馆寒砧，孤城画角，一派秋声入寥廓。<br>
东归燕从海上去，南来雁向沙头落。<br>
楚台风，庾楼月，宛如昨。<p>
无奈被些名利缚！无奈被它情耽阁！<br>
可惜风流总闲却！当初谩留华表语，<br>
而今误我秦楼约。梦阑时，酒醒后，思量著。<p>
<br>
<a name="7"></a>菩萨蛮。集句<p>
海棠乱发皆临水，君知此处花何似？凉月白纷纷，香风隔岸闻。<br>  
啭枝黄鸟近，隔岸声相应。随意坐莓苔，飘零酒一杯。  
</p>  
<hr>  
<p><a name="8"></a>明妃曲二首<p>  
其一<p>  
明妃初出汉宫时，泪湿春风鬓脚垂。<br>  
低徊顾影无颜色，尚得君王不自持。<br>  
归来却怪丹青手，入眼平生几曾有；<br>  
意态由来画不成，当时枉杀毛延寿。<br>  
一去心知更不归，可怜着尽汉宫衣；<br>  
寄声欲问塞南事，只有年年鸿雁飞。<br>  
家人万里传消息，好在毡城莫相忆；<br>  
君不见咫尺长门闭阿娇，人生失意无南北。<p>  
其二<p>  
明妃初嫁与胡儿，毡车百辆皆胡姬。<br>  
含情欲语独无处，传与琵琶心自知。<br>  
黄金杆拨春风手，弹看飞鸿劝胡酒。<br>  
汉宫侍女暗垂泪，沙上行人却回首。<br>  
汉恩自浅胡恩深，人生乐在相知心。<br>  
可怜青冢已芜没，尚有哀弦留至今。<p>  
</p>  
<p><a name="9"></a>书湖阴先生壁<p>  
茅檐长扫静无苔，花木成畦手自栽。<br>  
一水护田将绿绕，两山排闼送青来。<p>  
</p>  
<p><a name="10"></a>元日<p>  
爆竹声中一岁除，春风送暖入屠苏。<br>  
千门万户［日童］［日童］日，总把新桃换旧符。<p>  
</p>  
<p><a name="11"></a>棋<p>  
莫将戏事扰真情，且可随缘道我赢。<br>  
战罢两奁分白黑，一枰何处有亏成。<p>  
</p>  
<p><a name="12"></a>登飞来峰<p>  
飞来峰上千寻塔，闻说鸡鸣见日升。<br>  
不畏浮云遮望眼，只缘身在最高层。<br>  
</p>  
<p><br>  
<a name="13"></a>泊船瓜洲<p>  
京口瓜洲一水间，钟山只隔数重山。<br>  
春风又绿江南岸，明月何时照我还。<p>  
</p>  
<p><a name="14"></a>与薛肇明弈棋赌梅花诗输一首<p>  
华发寻春喜见梅，一株临路雪倍堆。<br>  
凤城南陌他年忆，香杳难随驿使来。<br>  
</p>  
<p><a name="15"></a>春夜<p>  
金炉香尽漏声残，剪剪轻风阵阵寒。<br>  
春色恼人眠不得，月移花影上栏杆。<br>  
</p>  
<p><a name="16"></a>北山<br>  
北山输绿涨横陂，直堑回塘滟滟时。<br>  
细数落花因坐久，缓寻芳草得归迟。  
</p>  
<p><br> 
<a name="17"></a>葛溪驿<p> 
缺月昏昏漏未央，一灯明灭照秋床。<br> 
病身最觉风露早，归梦不知山水长。<br> 
坐感岁时歌慷慨，起看天地色凄凉。<br> 
鸣蝉更乱行人耳，正抱疏桐叶半黄。<p> 
<br> 
<a name="18"></a>示长安君<p> 
少年离别意非轻，老去相逢亦怆情。<br> 
革草杯盘供笑语，昏昏灯火话平生。<br> 
自怜湖海三年隔，又作尘沙万里行。<br> 
欲问后期何日是，寄书应见雁南征。 
</p> 
<hr> 
 
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body> 
 
</html> 
 
 
 
