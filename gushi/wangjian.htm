<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：王建诗全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">王建诗全集</p>
<p align="left">王建（约767～约831后），唐代诗人。字仲初。颍川（今河南许昌）人。门第衰微，早岁即离家寓居魏州乡间。20岁左右，与张籍相识,一道从师求学，并开始写乐府诗。贞元十三年(797)，辞家从戎,曾北至幽州、南至荆州等地,写了一些以边塞战争和军旅生活为题材的诗篇。在“从军走马十三年”（《别杨校书》）后，离开军队，寓居咸阳乡间，过着“终日忧衣食”(《原上新居十三首》)的生活。元和八年(813)前后,“白发初为吏”（《初到昭应呈同僚》），任昭应县丞。长庆元年 
(821)，迁太府寺丞，转秘书郎。在长安时，与张籍、韩愈、白居易、刘禹锡、杨巨源等均有往来。大和初,再迁太常寺丞。约在大和三年(829)，出为陕州司马。世称王司马。大和五年，为光州（治所在今河南潢川）刺史，贾岛曾往见赠诗。此后行迹不详。王建的乐府诗和张籍齐名,世称“张王乐府”。王建的著作,《新唐书・艺文志》、《郡斋读书志》、《直斋书录解题》等皆作10卷,《崇文总目》作2卷。今传刻本有:《王建诗集》10卷,南宋陈解元书棚本；1959年中华书局上海编辑所以此为底本，并参照其他刊本校补排印。《王建诗集》8卷,明汲古阁刻本。《王建诗》8卷,《唐六名家集》本。《王司马集》8卷,清胡介祉刊本。《王建诗集》10卷，《唐诗百名家全集》本。《宫词》 1卷，有单刻本及明顾起经注本。</p> 
<hr> 
<p> 
　　卷二百九十七 <p>卷297_1 「送人」王建 <br> 
　　白日向西没，黄河复东流。人生足著地，宁免四方游。 <br> 
　　我行无返顾，祝子勿回头。当须向前去，何用起离忧。 <br> 
　　但恐无广路，平地作山丘。令我车与马，欲疾反停留。 <br> 
　　蜀客多积货，边人易封侯。男儿恋家乡，欢乐为仇雠。 <br> 
　　丁宁相劝勉，苦口幸无尤。对面无相成，不如豺虎俦。 <br> 
　　彼远不寄书，此寒莫寄裘。与君俱绝迹，两念无因由。 <p>卷297_2 「主人故亭」王建 <br> 
　　主人昔专城，城南起高亭。贵与宾客游，工者夜不宁。 <br> 
　　酒食宴圃人，栽接望早成。经年使家僮，远道求异英。 <br> 
　　郡中暂闲暇，绕树引诸生。开泉浴山禽，为爱山中声。 <br> 
　　世间事难保，一日各徂征。死生不相及，花落实方荣。 <br> 
　　我来至此中，守吏非本名。重君昔为主，相与下马行。 <br> 
　　旧岛日日摧，池水不复清。岂无后人赏，所贵手自营。 <br> 
　　浇酒向所思，风起如有灵。此去不重来，重来伤我形。 <p>卷297_3 「古从军」王建 <br> 
　　汉家逐单于，日没处河曲。浮云道旁起，行子车下宿。 <br> 
　　枪城围鼓角，毡帐依山谷。马上悬壶浆，刀头分颊肉。 <br> 
　　来时高堂上，父母亲结束。回面不见家，风吹破衣服。 <br> 
　　金疮在肢节，相与拔箭镞。闻道西凉州，家家妇女哭。 <p>卷297_4 「邯郸主人」王建 <br> 
　　远客无主人，夜投邯郸市。飞蛾绕残烛，半夜人醉起。 <br> 
　　垆边酒家女，遗我缃绮被。合成双凤花，宛转不相离。 <br> 
　　纵令颜色改，勿遣合欢异。一念始为难，万金谁足贵。 <br> 
　　门前长安道，去者如流水。晨风群鸟翔，裴回别离此。 <p>卷297_5 「泛水曲」王建 <br> 
　　载酒入烟浦，方舟泛绿波。子酌我复饮，子饮我还歌。 <br> 
　　莲深微路通，峰曲幽气多。阅芳无留瞬，弄桂不停柯。 <br> 
　　水上秋日鲜，西山碧峨峨。兹欢良可贵，谁复更来过。 <p>卷297_6 「江南杂体二首」王建 <br> 
　　江上风，竹间湘水流。日夜桂花落，行人去悠悠。 <br> 
　　复见离别处，虫声阴雨秋。 <br> 
　　处处江草绿，行人发潇湘。潇湘回雁多，日夜思故乡。 <br> 
　　春梦不知数，空山兰蕙芳。 <p>卷297_7 「远征归」王建 <br> 
　　万里发辽阳，处处问家乡。回车不淹辙，雨雪满衣裳。 <br> 
　　行见日月疾，坐思道路长。但令不征戍，暗镜生重光。 <p>卷297_8 「思远人」王建 <br> 
　　妾思常悬悬，君行复绵绵。征途向何处，碧海与青天。 <br> 
　　岁久自有念，谁令长在边。少年若不归，兰室如黄泉。 <p>卷297_9 「伤近者不见」王建 <br> 
　　离人隔中庭，幸不为远征。雕梁下有壁，闻语亦闻行。 <br> 
　　天涯尚寄信，此处不传情。君能并照水，形影自分明。 <p>卷297_10 「元日早朝」王建 <br> 
　　大国礼乐备，万邦朝元正。东方色未动，冠剑门已盈。 <br> 
　　帝居在蓬莱，肃肃钟漏清。将军领羽林，持戟巡宫城。 <br> 
　　翠华皆宿陈，雪仗罗天兵。庭燎远煌煌，旗上日月明。 <br> 
　　圣人龙火衣，寝殿开璇扃。龙楼横紫烟，宫女天中行。 <br> 
　　六蕃倍位次，衣服各异形。举头看玉牌，不识宫殿名。 <br> 
　　左右雉扇开，蹈舞分满庭。朝服带金玉，珊珊相触声。 <br> 
　　泰阶备雅乐，九奏鸾凤鸣。裴回庆云中，竽磬寒铮铮。 <br> 
　　三公再献寿，上帝锡永贞。天明告四方，群后保太平。 <p>卷297_11 「闻故人自征戍回」王建 <br> 
　　昔闻著征戍，三年一还乡。今来不换兵，须死在战场。 <br> 
　　念子无气力，徒学事戎行。少年得生还，有同堕穹苍。 <br> 
　　自去报尔家，再行上高堂。尔弟修废枥，尔母缝新裳。 <br> 
　　恍恍恐不真，犹未苦承望。每日空出城，畏渴携壶浆。 <br> 
　　安得缩地经，忽使在我傍。亦知远行劳，人悴马玄黄。 <br> 
　　慎莫多停留，苦我居者肠。 <p>卷297_12 「七泉寺上方」王建 <br> 
　　长年好名山，本性今得从。回看尘迹遥，稍见麋鹿踪。 <br> 
　　老僧云中居，石门青重重。阴泉养成龟，古壁飞却龙。 <br> 
　　扫石礼新经，悬幡上高峰。日夕猿鸟合，觅食听山钟。 <br> 
　　将火寻远泉，煮茶傍寒松。晚随收药人，便宿南涧中。 <br> 
　　晨起冲露行，湿花枝茸茸。归依向禅师，愿作香火翁。 <p>卷297_13 「从元太守夏宴西楼」王建 <br> 
　　六月晨亦热，卑居多烦昏。五马游西城，几杖随朱轮。 <br> 
　　西楼临方塘，嘉木当华轩。凫p满中流，有酒复盈尊。 <br> 
　　山东地无山，平视大海垠。高风凉气来，灏景沈清源。 <br> 
　　青衿俨坐傍，礼容益敦敦。愿为颜氏徒，歌咏夫子门。 <p>卷297_14 「酬柏侍御闻与韦处士同游灵台寺见寄」王建 <br> 
　　西域传中说，灵台属雍州。有泉皆圣迹，有石皆佛头。 <br> 
　　所出U卜香，外国俗来求。毒蛇护其下，樵者不可偷。 <br> 
　　古碑在云巅，备载置寺由。魏家移下来，后人始增修。 <br> 
　　近与韦处士，爱此山之幽。各自具所须，竹笼盛茶瓯。 <br> 
　　牵马过危栈，襞衣涉奔流。草开平路尽，林下大石稠。 <br> 
　　过郭转经峰，忽见东西楼。瀑布当寺门，迸落衣裳秋。 <br> 
　　石苔铺紫花，溪叶裁碧油。松根载殿高，飘u仙山浮。 <br> 
　　县中贤大夫，一月前此游。赛神贺得雨，岂暇多停留。 <br> 
　　二十韵新诗，远寄寻山俦。清泠玉涧泣，冷切石磬愁。 <br> 
　　君名高难闲，余身愚终休。相将长无因，从今生离忧。 <p>卷297_15 「荆南赠别李肇著作转韵诗」王建 <br> 
　　辉天复耀地，再为歌咏始。素传学道徒，清门有君子。 <br> 
　　文涧泻潺潺，德峰来垒垒。两京二十年，投食公卿间。 <br> 
　　封章既不下，故旧多惭颜。卖马市耕牛，却归湘浦山。 <br> 
　　麦收蚕上簇，衣食应丰足。碧涧伴僧禅，秋山对雨宿。 <br> 
　　且欢身体适，幸免缨组束。上宰镇荆州，敬重同岁游。 <br> 
　　欢逢通世友，简授画戎筹。迟迟就公食，怆怆别野裘。 <br> 
　　主人开宴席，礼数无形迹。醉笑或颠吟，发谈皆损益。 <br> 
　　临L理芳鲜，升堂引宾客。早岁慕嘉名，远思今始平。 <br> 
　　孔门忝同辙，潘馆幸诸甥。自知再婚娶，岂望为亲情。 <br> 
　　欣欣还切切，又二千里别。楚笔防寄书，蜀茶忧远热。 <br> 
　　关山足重叠，会合何时节。莫叹各从军，且愁岐路分。 <br> 
　　美人停玉指，离瑟不中闻。争向巴山夜，猿声满碧云。 <p>卷297_16 「早发金堤驿」王建 <br> 
　　虫声四野合，月色满城白。家家闭户眠，行人发孤驿。 <br> 
　　离家尚苦热，衣服唯轻。时节忽复迁，秋风彻经脉。 <br> 
　　人睡落堑辙，马惊入芦荻。慰远时问程，惊昏忽摇策。 <br> 
　　从军岂云乐，忧患常萦积。唯愿在贫家，团圆过朝夕。 <p>卷297_17 「和裴相公道中赠别张相公」王建 <br> 
　　云间双凤鸣，一去一归城。鞍马朝天色，封章恋阙情。 <br> 
　　日临宫树高，烟盖沙草平。会当戎事息，联影绕池行。 <p>卷297_18 「和钱舍人水植诗」王建 <br> 
　　盆里盛野泉，晚鲜幽更好。初活草根浮，重生荷叶小。 <br> 
　　多时水马出，尽日蜻蜓绕。朝早独来看，冷星沈碧晓。 <p>卷297_19 「题寿安南馆」王建 <br> 
　　明蒙竹间亭，天暖幽桂碧。云生四面山，水接当阶石。 <br> 
　　湿树浴鸟痕，破苔卧鹿迹。不缘尘驾触，堪作商皓宅。 <p>卷297_20 「送张籍归江东」王建 <br> 
　　清泉浣尘缁，灵药释昏狂。君诗发大雅，正气回我肠。 <br> 
　　复令五彩姿，洁白归天常。昔岁同讲道，青襟在师傍。 <br> 
　　出处两相因，如彼衣与裳。行行成此归，离我适咸阳。 <br> 
　　失意未还家，马蹄尽四方。访余咏新文，不倦道路长。 <br> 
　　僮仆怀昔念，亦如还故乡。相亲惜昼夜，寝息不异床。 <br> 
　　犹将在远道，忽忽起思量。黄金未为，无以挹酒浆。 <br> 
　　所念俱贫贱，安得相发扬。回车远归省，旧宅江南厢。 <br> 
　　归乡非得意，但贵情义彰。五月天气热，波涛毒于汤。 <br> 
　　慎勿多饮酒，药膳愿自强。 <p>卷297_21 「励学」王建 <br> 
　　买地不肥实，其繁系耕凿。良田少锄理，兰焦香亦薄。 <br> 
　　勿以听者迷，故使宫徵错。谁言三岁童，还能分善恶。 <br> 
　　孜孜日求益，犹恐业未博。况我性顽蒙，复不勤修学。 <br> 
　　有如朝暮食，暂亏忧陨获。若使无六经，贤愚何所托。 <p>卷297_22 「山中寄及第故人」王建 <br> 
　　长长南山松，短短北涧杨。俱承日月照，幸免斤斧伤。 <br> 
　　去年与子别，诚言暂还乡。如何弃我去，天路忽腾骧。 <br> 
　　谁谓有双目，识貌不识肠。岂知心内乖，著我薜萝裳。 <br> 
　　寻君向前事，不叹今异翔。往往空室中，寤寐说璋。 <br> 
　　十年居此溪，松桂日苍苍。自从无佳人，山中不辉光。 <br> 
　　尽弃所留药，亦焚旧草堂。还君誓已书，归我学仙方。 <br> 
　　既为参与辰，各愿不相望。始终名利途，慎勿罹咎殃。 <p>卷297_23 「求友」王建 <br> 
　　鉴形须明镜，疗疾须良医。若无傍人见，形疾安自知。 <br> 
　　世路薄言行，学成弃其师。每怀一饭恩，不重劝勉词。 <br> 
　　卵Ъ炔怀希朋友道日亏。遂作名利交，四海争奔驰。 <br> 
　　常慕正直人，生死不相离。苟能成我身，甘与僮仆随。 <br> 
　　我言彼当信，彼道我无疑。针药及病源，以石投深池。 <br> 
　　终朝举善道，敬爱当行之。纵令误所见，亦贵本相规。 <br> 
　　不求立名声，所贵去瑕u.各愿贻子孙，永为后世资。 <p>卷297_24 「寄李益少监兼送张实游幽州」王建 <br> 
　　大雅废已久，人伦失其常。天若不生君，谁复为文纲。 <br> 
　　迷者得道路，溺者遇舟航。国风人已变，山泽增辉光。 <br> 
　　星辰有其位，岂合离帝傍。贤人既遐征，凤鸟安来翔。 <br> 
　　少小慕高名，所念隔山冈。集卷新纸封，每读常焚香。 <br> 
　　古来难自达，取鉴在贤良。未为知音故，徒恨名不彰。 <br> 
　　谅无金石坚，性命岂能长。常恐一世中，不上君子堂。 <br> 
　　伟哉清河子，少年志坚强。箧中有素文，千里求发扬。 <br> 
　　自顾音韵乖，无因合宫商。幸君达精诚，为我求回章。 <p>卷297_25 「寄崔列中丞」王建 <br> 
　　火山无冷地，浊流无清源。人生在艰世，何处避谗言。 <br> 
　　诸侯镇九州，天子开四门。尚有忠义士，不得申其冤。 <br> 
　　嘉木移远植，为我当行轩。君子居要途，易失主人恩。 <br> 
　　我爱古人道，师君直且温。贪泉誓不饮，邪路誓不奔。 <br> 
　　如何非冈坂，故使车轮翻。妓妾随他人，家事幸获存。 <br> 
　　当时门前客，默默空冤烦。从今遇明代，善恶亦须论。 <br> 
　　莫以曾见疑，直道遂不敦。 <p>卷297_26 「喻时」王建 <br> 
　　去者如弊帷，来者如新衣。鲜华非久长，色落还弃遗。 <br> 
　　讵知行者夭，岂悟壮者衰。区区未死间，回面相是非。 <br> 
　　好闻苦不乐，好视忽生疵。乃明万物情，皆逐人心移。 <br> 
　　古今尽如此，达士将何为。 <p>卷297_27 「赠王侍御」王建 <br> 
　　愚者昧邪正，贵将平道行。君子抱仁义，不惧天地倾。 <br> 
　　三受主人辟，方出咸阳城。迟疑匪自崇，将显求贤名。 <br> 
　　自来掌军书，无不尽臣诚。何必操白刃，始致海内平。 <br> 
　　恭事四海人，甚于敬公卿。有恶如己辱，闻善如己荣。 <br> 
　　或人居饥寒，进退陈中情。彻晏听苦辛，坐卧身不宁。 <br> 
　　以心应所求，尽家犹为轻。衣食有亲疏，但恐逾礼经。 <br> 
　　我今愿求益，讵敢为友生。幸君扬素风，永作来者程。 <p>卷297_28 「宋氏五女（若芬五女：若华、若昭、若伦、若宪、若茵）」王建 <br> 
　　五女誓终养，贞孝内自持。兔丝自萦纡，不上青松枝。 <br> 
　　晨昏在亲傍，闲则读书诗。自得圣人心，不因儒者知。 <br> 
　　少年绝音华，贵绝父母词。素钗垂两髦，短窄古时衣。 <br> 
　　行成闻四方，征诏环随。同时入皇宫，联影步玉墀。 <br> 
　　乡中尚其风，重为修茅茨。圣朝有良史，将此为女师。 <p>卷297_29 「送于丹移家持荨雇踅 <br> 
　　忆昔门馆前，君当童子年。今来见成长，俱过远所传。 <br> 
　　诗礼不外学，兄弟相攻研。如彼贩海翁，岂种溪中田。 <br> 
　　四方尚尔文，独我敬尔贤。但爱金玉声，不贵金玉坚。 <br> 
　　孤遗一室中，寝食不相捐。饱如肠胃同，疾苦肤体连。 <br> 
　　耕者求沃土，沤者求深源。彼邦君子居，一日可徂迁。 <br> 
　　念此居处近，各为衣食牵。从今不见面，犹胜异山川。 <br> 
　　既乖欢会期，郁郁两难宣。素琴苦无徽，安得宫商全。 <br> 
　　他皆缓别日，我愿促行轩。送人莫长歌，长歌离恨延。 <br> 
　　羸马不知去，过门常盘旋。会当为尔邻，有地容一泉。 <p>卷297_30 「留别舍弟」王建 <br> 
　　孤贱相长育，未曾为远游。谁不重欢爱，晨昏阙珍羞。 <br> 
　　出门念衣单，草木当穷秋。非疾有忧叹，实为人子尤。 <br> 
　　世情本难合，对面隔山丘。况复干戈地，懦夫何所投。 <br> 
　　与尔俱长成，尚为沟壑忧。岂非轻岁月，少小不勤修。 <br> 
　　从今解思量，勉力谋善猷。但得成尔身，衣食宁我求。 <br> 
　　固合受此训，堕慢为身羞。岁暮当归来，慎莫怀远游。 <p>卷297_31 「坏屋」王建 <br> 
　　官家有坏屋，居者愿离得。苟或幸其迁，回循任倾侧。 <br> 
　　若当君子住，一日还修饰。必使换榱楹，先须木端直。 <br> 
　　永令雀与鼠，无处求栖息。坚固传后人，从今勉劳力。 <br> 
　　以兹喻臣下，亦可成邦国。虽曰愚者词，将来幸无惑。 <p>卷297_32 「送薛蔓应举」王建 <br> 
　　四海重贡献，珠赆称至珍。圣朝开礼闱，所贵集嘉宾。 <br> 
　　若生在世间，此路出常伦。一士登甲科，九族光彩新。 <br> 
　　憧憧车马徒，争路长安尘。万目视高天，升者得苦辛。 <br> 
　　况子当少年，丈人在咸秦。出门见宫阙，献赋侍朱轮。 <br> 
　　有贤大国丰，无子一家贫。男儿富邦家，岂为荣其身。 <br> 
　　煌煌文明代，俱幸生此辰。自顾非国风，难以合圣人。 <br> 
　　子去东堂上，我归南涧滨。愿君勤作书，与我山中邻。 <p>卷297_33 「将归故山留别杜侍御」王建 <br> 
　　有川不得涉，有路不得行。沈沈百忧中，一日如一生。 <br> 
　　错来干诸侯，石田废春耕。虎戟卫重门，何因达中诚。 <br> 
　　日月俱照辉，山川异阴晴。如何百里间，开目不见明。 <br> 
　　我今归故山，誓与草木并。愿君去丘坂，长使道路平。 <p>卷297_34 「送韦处士老舅」王建 <br> 
　　忆昨痴小年，不知有经籍。常随童子游，多向外家剧。 <br> 
　　偷花入邻里，弄笔书墙壁。照水学梳头，应门未穿帻。 <br> 
　　人前赏文性，梨果蒙不惜。赋字咏新泉，探题得幽石。 <br> 
　　自从出关辅，三十年作客。风雨一飘u，亲情多阻隔。 <br> 
　　如何二千里，尘土驱蹇瘠。良久陈苦辛，从头叹衰白。 <br> 
　　既来今又去，暂笑还成戚。落日动征车，春风卷离席。 <br> 
　　云台观西路，华岳祠前柏。会得过帝乡，重寻旧行迹。 <p>卷297_35 「送同学故人」王建 <br> 
　　各为四方人，此地同事师。业成有先后，不得长相随。 <br> 
　　出林多道路，缘冈复绕陂。念君辛苦行，令我形体疲。 <br> 
　　黄叶堕车前，四散当此时。亭上夜萧索，山风水离离。 <p>卷297_36 「幽州送申稷评事归平卢」王建 <br> 
　　行子绕天北，山高塞复深。升堂展客礼，临水濯缨襟。 <br> 
　　驱驰戎地马，聚散林间禽。一杯泻东流，各愿无异心。 <br> 
　　蓟亭虽苦寒，春夕勿重衾。从军任白头，莫卖故山岑。 <p>卷297_37 「温门山」王建 <br> 
　　早入温门山，群峰乱如戟。崩崖欲相触，呀豁断行迹。 <br> 
　　脱屐寻浅流，定足畏欹石。路尽十里溪，地多千岁柏。 <br> 
　　洞门昼阴黑，深处惟石壁。似见丹砂光，亦闻钟乳滴。 <br> 
　　灵池出山底，沸水冲地脉。暖气成湿烟，鞔爸邪住 <br> 
　　随僧入古寺，便是云外客。月出天气凉，夜钟山寂寂。 <p>卷297_38 「代故人新姬侍疾」王建 <br> 
　　双毂不回辙，子疾已在旁。侍坐长摇扇，迎医渐下床。 <br> 
　　新施箱中幔，未洗来时妆。奉君缠绵意，幸愿莫相忘。 <p>卷297_39 「采桑」王建 <br> 
　　鸟鸣桑叶间，绿条复柔柔。攀看去手近，放下长长钩。 <br> 
　　黄花盖野田，白马少年游。所念岂回顾，良人在高楼。 <p>卷297_40 「晓思」王建 <br> 
　　晓气生绿水，春条露霏霏。林间栖鸟散，远念征人起。 <br> 
　　幽花宿含彩，早蝶寒弄翅。君行非晨风，讵能从门至。 <p>卷297_41 「早起」王建 <br> 
　　回灯正衣裳，出户星未稀。堂前候姑起，环生晨辉。 <br> 
　　暗池光幂zx，密树花葳蕤。九城钟漏绝，遥听直郎归。 <p>卷二百九十八 <p>卷298_1 「凉州行」王建 <br> 
　　凉州四边沙皓皓，汉家无人开旧道。边头州县尽胡兵， <br> 
　　将军别筑防秋城。万里人家皆已没，年年旌节发西京。 <br> 
　　多来中国收妇女，一半生男为汉语。蕃人旧日不耕犁， <br> 
　　相学如今种禾黍。驱羊亦著锦为衣，为惜毡裘防斗时。 <br> 
　　养蚕缲茧成匹帛，那堪绕帐作旌旗。城头山鸡鸣角角， <br> 
　　洛阳家家学胡乐。 <p>卷298_2 「寒食行」王建 <br> 
　　寒食家家出古城，老人看屋少年行。丘垄年年无旧道， <br> 
　　车徒散行入衰草。牧儿驱牛下冢头，畏有家人来洒扫。 <br> 
　　远人无坟水头祭，还引妇姑望乡拜。三日无火烧纸钱， <br> 
　　纸钱那得到黄泉。但看垄上无新土，此中白骨应无主。 <p>卷298_3 「促刺词（一作促促行）」王建 <br> 
　　促刺复促刺，水中无鱼山无石。少年虽嫁不得归， <br> 
　　头白犹著父母衣。田边旧宅非所有，我身不及逐鸡飞。 <br> 
　　出门若有归死处，猛虎当衢向前去。百年不遣踏君门， <br> 
　　在家谁唤为新妇。岂不见他邻舍娘，嫁来常在舅姑傍。 <p>卷298_4 「垄头水」王建 <br> 
　　垄水何年垄头别，不在山中亦呜咽。征人塞耳马不行， <br> 
　　未到垄头闻水声。谓是西流入蒲海，还闻北去绕龙城。 <br> 
　　垄东垄西多屈曲，野麋饮水长簇簇。胡兵夜回水旁住， <br> 
　　忆著来时磨剑处。向前无井复无泉，放马回看垄头树。 <p>卷298_5 「北邙行（一作北邙山）」王建 <br> 
　　北邙山头少闲土，尽是洛阳人旧墓。旧墓人家归葬多， <br> 
　　堆著黄金无买处。天涯悠悠葬日促，冈坂崎岖不停毂。 <br> 
　　高张素幕绕铭旌，夜唱挽歌山下宿。洛阳城北复城东， <br> 
　　魂车祖马长相逢。车辙广若长安路，蒿草少于松柏树。 <br> 
　　涧底盘陀石渐稀，尽向坟前作羊虎。谁家石碑文字灭， <br> 
　　后人重取书年月。朝朝车马送葬回，还起大宅与高台。 <p>卷298_6 「温泉宫行」王建 <br> 
　　十月一日天子来，青绳御路无尘埃。宫前内里汤各别， <br> 
　　每个白玉芙蓉开。朝元阁向山上起，城绕青山龙暖水。 <br> 
　　夜开金殿看星河，宫女知更月明里。武皇得仙王母去， <br> 
　　山鸡昼鸣宫中树。温泉决决出宫流，宫使年年修玉楼。 <br> 
　　禁兵去尽无射猎，日西麋鹿登城头。梨园弟子偷曲谱， <br> 
　　头白人间教歌舞。 <p>卷298_7 「春词」王建 <br> 
　　红烟满户日照梁，天丝软弱虫飞扬。菱花霍霍绕帷光， <br> 
　　美人对镜著衣裳。庭中并种相思树，夜夜还栖双凤凰。 <p>卷298_8 「辽东行」王建 <br> 
　　辽东万里辽水曲，古戍无城复无屋。黄云盖地雪作山， <br> 
　　不惜黄金买衣服。战回各自收弓箭，正西回面家乡远。 <br> 
　　年年郡县送征人，将与辽东作丘坂。宁为草木乡中生， <br> 
　　有身不向辽东行。 <p>卷298_9 「塞上梅」王建 <br> 
　　天山路傍一株梅，年年花发黄云下。昭君已殁汉使回， <br> 
　　前后征人惟系马。日夜风吹满陇头，还随陇水东西流。 <br> 
　　此花若近长安路，九衢年少无攀处。 <p>卷298_10 「戴胜词」王建 <br> 
　　戴胜谁与尔为名，木中作窠墙上鸣。声声催我急种谷， <br> 
　　人家向田不归宿。紫冠采采褐羽斑，衔得蜻蜓飞过屋。 <br> 
　　可怜白鹭满绿池，不如戴胜知天时。 <p>卷298_11 「秋千词」王建 <br> 
　　长长丝绳紫复碧，袅袅横枝高百尺。少年儿女重秋千， <br> 
　　盘巾结带分两边。身轻裙薄易生力，双手向空如鸟翼。 <br> 
　　下来立定重系衣，复畏斜风高不得。傍人送上那足贵， <br> 
　　终赌鸣斗自起。回回若与高树齐，头上宝钗从堕地。 <br> 
　　眼前争胜难为休，足踏平地看始愁。 <p>卷298_12 「开池得古钗」王建 <br> 
　　美人开池北堂下，拾得宝钗金未化。凤凰半在双股齐， <br> 
　　钿花落处生黄泥。当时堕地觅不得，暗想窗中还夜啼。 <br> 
　　可知将来对夫婿，镜前学梳古时髻。莫言至死亦不遗， <br> 
　　还似前人初得时。 <p>卷298_13 「赛神曲」王建 <br> 
　　男抱琵琶女作舞，主人再拜听神语。新妇上酒勿辞勤， <br> 
　　使尔舅姑无所苦。椒浆湛湛桂座新，一双长箭系红巾。 <br> 
　　但愿牛羊满家宅，十月报赛南山神。青天无风水复碧， <br> 
　　龙马上鞍牛服轭。纷纷醉舞踏衣裳，把酒路旁劝行客。 <p>卷298_14 「田家留客」王建 <br> 
　　人家少能留我屋，客有新浆马有粟。远行僮仆应苦饥， <br> 
　　新妇厨中炊欲熟。不嫌田家破门户，蚕房新泥无风土。 <br> 
　　行人但饮莫畏贫。明府上来何苦辛。丁宁回语屋中妻， <br> 
　　有客勿令儿夜啼。双冢直西有县路，我教丁男送君去。 <p>卷298_15 「精卫词」王建 <br> 
　　精卫谁教尔填海，海边石子青磊磊。但得海水作枯池， <br> 
　　海中鱼龙何所为。口穿岂为空衔石，山中草木无全枝。 <br> 
　　朝在树头暮海里，飞多羽折时堕水。高山未尽海未平， <br> 
　　愿我身死子还生。 <p>卷298_16 「老妇叹镜」王建 <br> 
　　嫁时明镜老犹在，黄金镂画双凤背。忆昔咸阳初买来， <br> 
　　灯前自绣芙蓉带。十年不开一片铁，长向暗中梳白发。 <br> 
　　今日后床重照看，生死终当此长别。 <p>卷298_17 「望夫石」王建 <br> 
　　望夫处，江悠悠。化为石，不回头。 <br> 
　　上头日日风复雨，行人归来石应语。 <p>卷298_18 「别鹤曲」王建 <br> 
　　主人一去池水绝，池鹤散飞不相别。青天漫漫碧水重， <br> 
　　知向何山风雪中。万里虽然音影在，两心终是死生同。 <br> 
　　池边巢破松树死，树头年年乌生子。 <p>卷298_19 「乌栖曲」王建 <br> 
　　章华宫人夜上楼，君王望月西山头。 <br> 
　　夜深宫殿门不锁，白露满山山叶堕。 <p>卷298_20 「雉将雏」王建 <br> 
　　雉咿喔，雏出ob.毛斑斑，觜啄啄。学飞未得一尺高， <br> 
　　还逐母行旋母脚。麦垄浅浅难蔽身，远去恋雏低怕人。 <br> 
　　时时土中鼓两翅，引雏拾虫不相离。 <p>卷298_21 「白歌二首」王建 <br> 
　　天河漫漫北斗璨，宫中乌啼知夜半。新缝白舞衣成， <br> 
　　来迟邀得吴王迎。低鬟转面掩双袖。玉钗浮动秋风生。 <br> 
　　酒多夜长夜未晓，月明灯光两相照。后庭歌声更窈窕。 <br> 
　　馆娃宫中春日暮，荔枝木瓜花满树。城头乌栖休击鼓， <br> 
　　青娥弹瑟白舞。夜天硬患星，宫中火照西江明。 <br> 
　　美人醉起无次第，堕钗遗满中庭。此时但愿可君意， <br> 
　　回昼为宵亦不寐。年年奉君君莫弃。 <p>卷298_22 「短歌行」王建 <br> 
　　人初生，日初出。上山迟，下山疾。百年三万六千朝， <br> 
　　夜里分将强半日。有歌有舞须早为，昨日健于今日时。 <br> 
　　人家见生男女好，不知男女催人老。短歌行，无乐声。 <p>卷298_23 「饮马长城窟」王建 <br> 
　　长城窟，长城窟边多马骨。古来此地无井泉， <br> 
　　赖得秦家筑城卒。征人饮马愁不回，长城变作望乡堆。 <br> 
　　蹄踪未干人去近，续后马来泥污尽。枕弓睡著待水生， <br> 
　　不见阴山在前阵。马蹄足脱装马头，健儿战死谁封侯。 <p>卷298_24 「乌夜啼」王建 <br> 
　　庭树乌，尔何不向别处栖，夜夜夜半当户啼。 <br> 
　　家人把烛出洞户，惊栖失群飞落树。一飞直欲飞上天。 <br> 
　　回回不离旧栖处。未明重绕主人屋，欲下空中黑相触。 <br> 
　　风飘雨湿亦不移，君家树头多好枝。 <p>卷298_25 「簇蚕辞」王建 <br> 
　　蚕欲老，箔头作茧丝皓皓。场宽地高风日多， <br> 
　　不向中庭z4蒿草。神蚕急作莫悠扬，年来为尔祭神桑。 <br> 
　　但得青天不下雨，上无苍蝇下无鼠。新妇拜簇愿茧稠， <br> 
　　女洒桃浆男打鼓。三日开箔雪团团，先将新茧送县官。 <br> 
　　已闻乡里催织作，去与谁人身上著。 <p>卷298_9 「渡辽水」王建 <br> 
　　渡辽水，此去咸阳五千里。来时父母知隔生， <br> 
　　重著衣裳如送死。亦有白骨归咸阳，营家各与题本乡。 <br> 
　　身在应无回渡日，驻马相看辽水傍。 <p>卷298_10 「空城雀」王建 <br> 
　　空城雀，何不飞来人家住，空城无人种禾黍。 <br> 
　　土间生子草间长，满地蓬蒿幸无主。近村虽有高树枝， <br> 
　　雨中无食长苦饥。八月小儿挟弓箭，家家畏向田头飞。 <br> 
　　但能不出空城里，秋时百草皆有子。报言黄口莫啾啾， <br> 
　　长尔得成无横死。 <p>卷298_11 「水运行」王建 <br> 
　　西江运船立红帜，万棹千帆绕江水。去年六月无稻苗， <br> 
　　已说水乡人饿死。县官部船日算程，暴风恶雨亦不停。 <br> 
　　在生有乐当有苦，三年作官一年行。坏舟畏鼠复畏漏， <br> 
　　恐向太仓折升斗。辛勤耕种非毒药，看著不入农夫口。 <br> 
　　用尽百金不为费，但得一金即为利。远征海稻供边食， <br> 
　　岂如多种边头地。 <p>卷298_12 「当窗织」王建 <br> 
　　叹息复叹息，园中有枣行人食。贫家女为富家织。 <br> 
　　翁母隔墙不得力。水寒手涩丝脆断，续来续去心肠烂。 <br> 
　　草虫促促机下啼，两日催成一匹半。输官上顶有零落， <br> 
　　姑未得衣身不著。当窗却羡青楼倡，十指不动衣盈箱。 <p>卷298_13 「失钗怨」王建 <br> 
　　贫女铜钗惜于玉，失却来寻一日哭。嫁时女伴与作妆， <br> 
　　头戴此钗如凤凰。双杯行酒六亲喜，我家新妇宜拜堂。 <br> 
　　镜中乍无失髻样，初起犹疑在床上。高楼翠钿飘舞尘， <br> 
　　明日从头一遍新。 <p>卷298_14 「春燕词」王建 <br> 
　　新燕新燕何不定，东家绿池西家井。飞鸣当户影悠扬， <br> 
　　一绕檐头一绕梁。黄姑说向新妇女，去年堕子污衣箱。 <br> 
　　已能辞山复过海，幸我堂前故巢在。求食慎勿爱高飞， <br> 
　　空中饥鸢为尔害。辛勤作窠在画梁，愿得年年主人富。 <p>卷298_15 「主人故池」王建 <br> 
　　高池高阁上连起，荷叶团团盖秋水。 <br> 
　　主人已远凉风生，旧客不来芙蓉死。 <p>卷298_16 「古宫怨」王建 <br> 
　　乳乌哑哑飞复啼，城头晨夕宫中栖。 <br> 
　　吴王别殿绕江水，后宫不开美人死。 <p>卷298_17 「关山月」王建 <br> 
　　关山月，营开道白前军发。冻轮当碛光悠悠， <br> 
　　照见三堆两堆骨。边风割面天欲明，金沙岭西看看没。 <p>卷298_18 「赠离曲」王建 <br> 
　　合欢叶堕梧桐秋，鸳鸯背飞水分流。少年使我忽相弃。 <br> 
　　雌号雄鸣夜悠悠。夜长月没虫切切，冷风入房灯焰灭。 <br> 
　　若知中路各西东，彼此不忘同心结。收取头边蛟龙枕， <br> 
　　留著箱中双雉裳。我今焚却旧房物，免使他人登尔床。 <p>卷298_19 「宛转词」王建 <br> 
　　宛宛转转胜上纱，红红绿绿苑中花。 <br> 
　　纷纷泊泊夜飞鸦，寂寂寞寞离人家。 <p>卷298_20 「水夫谣」王建 <br> 
　　苦哉生长当驿边，官家使我牵驿船。辛苦日多乐日少， <br> 
　　水宿沙行如海鸟。逆风上水万斛重，前驿迢迢后淼淼。 <br> 
　　半夜缘堤雪和雨，受他驱遣还复去。衣寒衣湿披短蓑， <br> 
　　臆穿足裂忍痛何。到明辛苦无处说，齐声腾踏牵船出。 <br> 
　　一间茆屋何所直，父母之乡去不得。我愿此水作平田， <br> 
　　长使水夫不怨天。 <p>卷298_21 「田家行」王建 <br> 
　　男声欣欣女颜悦，人家不怨言语别。五月虽热麦风清， <br> 
　　檐头索索缲车鸣。野蚕作茧人不取，叶间扑扑秋蛾生。 <br> 
　　麦收上场绢在轴，的知输得官家足。不望入口复上身， <br> 
　　且免向城卖黄犊。回家衣食无厚薄，不见县门身即乐。 <p>卷298_22 「去妇」王建 <br> 
　　新妇去年胼手足，衣不暇缝蚕废簇。白头使我忧家事， <br> 
　　还如夜里烧残烛。当初为取傍人语，岂道如今自辛苦。 <br> 
　　在时纵嫌织绢迟，有丝不上邻家机。 <p>卷298_23 「神树词」王建 <br> 
　　我家家西老棠树，须晴即晴雨即雨。四时八节上杯盘， <br> 
　　愿神莫离神处所。男不着丁女在舍，官事上下无言语。 <br> 
　　老身长健树婆娑，万岁千年作神主。 <p>卷298_24 「祝鹊」王建 <br> 
　　神鹊神鹊好言语，行人早回多利赂。 <br> 
　　我今庭中栽好树，与汝作巢当报汝。 <p>卷298_25 「古谣」王建 <br> 
　　一东一西垄头水，一聚一散天边霞。 <br> 
　　一来一去道上客，一颠一倒池中麻。 <p>卷298_26 「公无渡河」王建 <br> 
　　渡头恶天两岸远，波涛塞川如叠坂。幸无白刃驱向前， <br> 
　　何用将身自弃捐。蛟龙啮骨鱼食血，黄泥直下无青天。 <br> 
　　男儿纵轻妇人语，惜君性命还须取。妇人无力挽断衣， <br> 
　　舟沈身死悔难追。公无渡河，公须自为。 <p>卷298_27 「海人谣」王建 <br> 
　　海人无家海里住，采珠役象为岁赋。 <br> 
　　恶波横天山塞路，未央宫中常满库。 <p>卷298_28 「行见月」王建 <br> 
　　月初生，居人见月一月行。行行一年十二月， <br> 
　　强半马上看盈缺。百年欢乐能几何，在家见少行见多。 <br> 
　　不缘衣食相驱遣，此身谁愿长奔波。箧中有帛仓有粟， <br> 
　　岂向天涯走碌碌。家人见月望我归，正是道上思家时。 <p>卷298_29 「七夕曲」王建 <br> 
　　河边独自看星宿，夜织天丝难接续。抛梭振镊动明， <br> 
　　为有秋期眠不足。遥愁今夜河水隔，龙驾车辕鹊填石。 <br> 
　　流苏翠帐星渚间，环无声灯寂寂。两情缠绵忽如故。 <br> 
　　复畏秋风生晓路。幸回郎意且斯须，一年中别今始初。 <br> 
　　明星未出少停车。 <p>卷298_30 「两头纤纤」王建 <br> 
　　两头纤纤青玉i，半白半黑头上发。 <br> 
　　逼逼仆仆春冰裂，磊磊落落桃花结。 <p>卷298_31 「独漉歌」王建 <br> 
　　独独漉漉，鼠食猫肉。乌日中，鹤露宿。黄河水直人心曲。 <p>卷298_32 「寄远曲」王建 <br> 
　　美人别来无处所，巫山月明湘江雨。千回相见不分明， <br> 
　　井底看星梦中语。两心相对尚难知，何况万里不相疑。 <p>卷298_33 「伤韦令孔雀词」王建 <br> 
　　可怜孔雀初得时，美人为尔别开池。池边凤凰作伴侣， <br> 
　　羌声鹦鹉无言语。雕笼玉架嫌不栖，夜夜思归向南舞。 <br> 
　　如今憔悴人见恶，万里更求新孔雀。热眠雨水饥拾虫， <br> 
　　翠尾盘泥金彩落。多时人养不解飞，海山风黑何处归。 <p>卷298_34 「伤邻家鹦鹉词」王建 <br> 
　　东家小女不惜钱，买得鹦鹉独自怜。自从死却家中女， <br> 
　　无人更共鹦鹉语。十日不饮一滴浆，泪渍绿毛头似鼠。 <br> 
　　舌关哑咽畜哀怨，开笼放飞离人眼。短声亦绝翠臆翻， <br> 
　　新墓崔嵬旧巢远。此禽有志女有灵，定为连理相并生。 <p>卷298_35 「春来曲」王建 <br> 
　　春欲来，每日望春门早开。黄衫白马带尘土， <br> 
　　逢著探春人却回。御堤内园晓过急，九衢大宅家家入。 <br> 
　　青帝少女染桃花，露妆初出红犹湿。光风暾暾蝶宛宛， <br> 
　　绕树气匝枝柯软。可怜寒食街中郎，早起著得单衣裳。 <br> 
　　少年即见春好处，似我白头无好树。 <p>卷298_36 「春去曲」王建 <br> 
　　春已去，花亦不知春去处。缘冈绕涧却归来， <br> 
　　百回看著无花树。就中一夜东风恶，收红拾紫无遗落。 <br> 
　　老夫不比少年儿，不中数与春别离。 <p>卷298_37 「东征行」王建 <br> 
　　桐柏水西贼星落，枭雏夜飞林木恶。相国刻日波涛清， <br> 
　　当朝自请东南征。舍人为宾侍郎副，晓觉蓬莱欠声。 <br> 
　　玉阶舞蹈谢旌节，生死向前山可穴。同时赐马并赐衣， <br> 
　　御楼看带弓刀发。马前猛士三百人，金书左右红旗新。 <br> 
　　司庖常膳皆得对，好事将军封尔身。男儿生杀在手里， <br> 
　　营门老将皆忧死。影兹盏蹦仙剑不立功名终不还。 <p>卷298_38 「荆门行」王建 <br> 
　　江边行人暮悠悠，山头殊未见荆州。岘亭西南路多曲， <br> 
　　栎林深深石镞镞。看炊红米煮白鱼，夜向鸡鸣店家宿。 <br> 
　　南中三月蚊蚋生，黄昏不闻人语声。生纱帷疏薄如雾， <br> 
　　隔衣k肤耳边鸣。欲明不待灯火起，唤得官船过蛮水。 <br> 
　　女儿停客茆屋新，开门扫地桐花里。犬声扑扑寒溪烟， <br> 
　　人家烧竹种山田。巴云欲雨薰石热，麋鹿度江虫出穴。 <br> 
　　大蛇过处一山腥，野牛惊跳双角折。斜分汉水横千山， <br> 
　　山青水绿荆门关。向前问个长沙路，旧是屈原沈溺处。 <br> 
　　谁家丹硪涯侠矗逢著流人从此去。月明山鸟多不栖， <br> 
　　下枝飞上高枝啼。主人念远心不怿，罗衫卧对章台夕。 <br> 
　　红烛交横各自归，酒醒还是他乡客。壮年留滞尚思家， <br> 
　　况复白头在天涯。 <p>卷298_39 「镜听词」王建 <br> 
　　重重摩挲嫁时镜，夫婿远行凭镜听。回身不遣别人知， <br> 
　　人意丁宁镜神圣。怀中收拾双锦带，恐畏街头见惊怪。 <br> 
　　嗟嗟eP々下堂阶，独自灶前来跪拜。出门愿不闻悲哀， <br> 
　　郎在任郎回未回。月明地上人过尽，好语多同皆道来。 <p>卷帷上床喜不定。与郎裁衣失翻正。可中三日得相见， <br> 
　　重绣锦囊磨镜面。 <p>卷298_40 「行宫词」王建 <br> 
　　上阳宫到蓬莱殿，行宫岩岩遥相见。向前天子行幸多， <br> 
　　马蹄车辙山川遍。当时州县每年修，皆留内人看玉案。 <br> 
　　禁兵夺得明堂后，长闭桃源与绮绣。开元歌舞古草头， <br> 
　　梁州乐人世嫌旧。官家乏人作宫户，不泥宫墙斫宫树。 <br> 
　　两边仗屋半崩摧，夜火入林烧殿柱。休封中岳六十年， <br> 
　　行宫不见人眼穿。 <p>卷298_41 「羽林行」王建 <br> 
　　长安恶少出名字，楼下劫商楼上醉。天明下直明光宫， <br> 
　　散入五陵松柏中。百回杀人身合死，赦书尚有收城功。 <br> 
　　九衢一日消息定，乡吏籍中重改姓。出来依旧属羽林， <br> 
　　立在殿前射飞禽。 <p>卷298_42 「射虎行」王建 <br> 
　　自去射虎得虎归，官差射虎得虎迟。独行以死当虎命， <br> 
　　两人因疑终不定。朝朝暮暮空手回，山下绿苗成道径。 <br> 
　　远立不敢污箭镞，闻死还来分虎肉。惜留猛虎著深山， <br> 
　　射杀恐畏终身闲。 <p>卷298_43 「远将归」王建 <br> 
　　远将归，胜未别离时。在家相见熟，新归欢不足。 <br> 
　　去愿车轮迟，回思马蹄速。但令在舍相对贫， <br> 
　　不向天涯金绕身。 <p>卷298_44 「寻H歌」王建 <br> 
　　人间百戏皆可学，寻H不比诸馀乐。重梳短髻下金钿， <br> 
　　红帽青巾各一边。身轻足捷胜男子，绕竿四面争先缘。 <br> 
　　习多倚附欹竿滑，上下蹁跹皆著袜。翻身垂颈欲落地， <br> 
　　却住把腰初似歇。大竿百夫擎不起，袅袅半在青云里。 <br> 
　　纤腰女儿不动容，戴行直舞一曲终。回头但觉人眼见， <br> 
　　矜难恐畏天无风。险中更险何曾失，山鼠悬头猿挂膝。 <br> 
　　小垂一手当舞盘，斜惨双蛾看落日。斯须改变曲解新， <br> 
　　贵欲欢他平地人。散时满面生颜色，行步依前无气力。 <p>卷298_45 「铜雀台」王建 <br> 
　　娇爱更何日，高台空数层。含啼映双袖，不忍看西陵。 <br> 
　　漳水东流无复来，百花辇路为苍苔。青楼月夜长寂寞， <br> 
　　碧云日暮空裴回。君不见邺中万事非昔时， <br> 
　　古人不在今人悲。春风不逐君王去，草色年年旧宫路。 <br> 
　　宫中歌舞已浮云，空指行人往来处。 <p>卷298_46 「鸡鸣曲」王建 <br> 
　　鸡初鸣，明星照东屋；鸡再鸣，红霞生海腹。 <br> 
　　百官待漏双阙前，圣人亦挂山龙服。宝钗命妇灯下起， <br> 
　　环玲珑晓光里。直内初烧玉案香，司更尚滴铜壶水。 <br> 
　　金吾卫里直郎妻，到明不睡听晨鸡。天头日月相送迎， <br> 
　　夜栖旦鸣人不迷。 <p>卷298_47 「送衣曲」王建 <br> 
　　去秋送衣渡黄河，今秋送衣上陇坂。妇人不知道径处， <br> 
　　但问新移军近远。半年著道经雨湿，开笼见风衣领急。 <br> 
　　旧来十月初点衣，与郎著向营中集。絮时厚厚绵纂纂， <br> 
　　贵欲征人身上暖。愿身莫著裹尸归，愿妾不死长送衣。 <p>卷298_48 「斜路行」王建 <br> 
　　世间娶容非娶妇，中庭牡丹胜松树。九衢大道人不行， <br> 
　　走马奔车逐斜路。斜路行熟直路荒，东西岂是横太行。 <br> 
　　南楼弹弦北户舞，行人到此多回徨。头白如丝面如茧， <br> 
　　亦学少年行不返。纵令自解思故乡，轮折蹄穿白日晚。 <br> 
　　谁将古曲换斜音，回取行人斜路心。 <p>卷298_49 「织锦曲」王建 <br> 
　　大女身为织锦户，名在县家供进簿。长头起样呈作官， <br> 
　　闻道官家中苦难。回花侧叶与人别，唯恐秋天丝线干。 <br> 
　　红缕葳蕤紫茸软，蝶飞参差花宛转。一梭声尽重一梭， <br> 
　　玉腕不停罗袖卷。窗中夜久睡髻偏，横钗欲堕垂著肩。 <br> 
　　合衣卧时参没后，停灯起在鸡鸣前。一匹千金亦不卖， <br> 
　　限日未成宫里怪。锦江水涸贡转多，宫中尽著单丝罗。 <br> 
　　莫言山积无尽日，百尺高楼一曲歌。 <p>卷298_50 「捣衣曲（一作送衣曲）」王建 <br> 
　　月明中庭捣衣石，掩帷下堂来捣帛。妇姑相对神力生， <br> 
　　双揎白腕调杵声。高楼敲玉节会成，家家不睡皆起听。 <br> 
　　秋天丁丁复冻冻，玉钗低昂衣带动。夜深月落冷如刀， <br> 
　　湿著一双纤手痛。回编易裂看生熟，鸳鸯纹成水波曲。 <br> 
　　重烧熨斗帖两头，与郎裁作迎寒裘。 <p>卷298_51 「秋夜曲二首」王建 <br> 
　　天清漏长霜泊泊，兰绿收荣桂膏涸。高楼云鬟弄婵娟， <br> 
　　古瑟暗断秋风弦。玉关遥隔万里道，金刀不剪双泪泉。 <br> 
　　香囊火死香气少，向帷合眼何时晓。城乌作营啼野月， <br> 
　　秦州少妇生离别。 <br> 
　　秋灯向壁掩洞房，良人此夜直明光。 <br> 
　　天河悠悠漏水长，南楼北斗两相当。 <p>卷298_52 「题台州隐静寺」王建 <br> 
　　隐静灵仙寺天凿，杯度飞来建岩壑。五峰直上插银河， <br> 
　　一涧当空泻寥廓。崆峒黯淡碧琉璃，白云吞吐红莲阁。 <br> 
　　不知势压天几重，钟声常闻月中落。 <p>卷二百九十九 <p>卷299_1 「送人游塞」王建 <br> 
　　初晴天堕丝，晚色上春枝。城下路分处，边头人去时。 <br> 
　　停车数行日，劝酒问回期。亦是茫茫客，还从此别离。 <p>卷299_2 「塞上逢故人」王建 <br> 
　　百战一身在，相逢白发生。何时得乡信，每日算归程。 <br> 
　　走马登寒垄，驱羊入废城。羌笳三两曲，人醉海西营。 <p>卷299_3 「南中」王建 <br> 
　　天南多鸟声，州县半无城。野市依蛮姓，山村逐水名。 <br> 
　　瘴烟沙上起，阴火雨中生。独有求珠客，年年入海行。 <p>卷299_4 「汴路水驿」王建 <br> 
　　晚泊水边驿，柳塘初起风。蛙鸣蒲叶下，鱼入稻花中。 <br> 
　　去舍已云远，问程犹向东。近来多怨别，不与少年同。 <p>卷299_5 「淮南使回留别窦侍御」王建 <br> 
　　恋恋春恨结，绵绵淮草深。病身愁至夜，远道畏逢阴。 <br> 
　　忽逐酒杯会，暂同风景心。从今一分散，还是晓枝禽。 <p>卷299_6 「汴路即事」王建 <br> 
　　千里河烟直，青槐夹岸长。天涯同此路，人语各殊方。 <br> 
　　草市迎江货，津桥税海商。回看故宫柳，憔悴不成行。 <p>卷299_7 「山居」王建 <br> 
　　屋在瀑泉西，茅檐下有溪。闭门留野鹿，分食养山鸡。 <br> 
　　桂熟长收子，兰生不作畦。初开洞中路，深处转松梯。 <p>卷299_8 「醉后忆山中故人（一作故人山中）」王建 <br> 
　　花开草复秋，云水自悠悠。因醉暂无事，在山难免愁。 <br> 
　　遇晴须看月，斗健且登楼。暗想山中伴，如今尽白头。 <p>卷299_9 「送流人」王建 <br> 
　　见说长沙去，无亲亦共愁。阴云鬼门夜，寒雨瘴江秋。 <br> 
　　水国山魈引，蛮乡洞主留。渐看归处远，垂白住炎州。 <p>卷299_10 「贫居」王建 <br> 
　　眼底贫家计，多时总莫嫌。蠹生腾药纸，字暗换书签。 <br> 
　　避雨拾黄叶，遮风下黑帘。近来身不健，时就六壬占。 <p>卷299_11 「过赵居士拟置草堂处所」王建 <br> 
　　休师竹林北，空可两三间。虽爱独居好，终来相伴闲。 <br> 
　　犹嫌近前树，为碍看南山。的有深耕处，春初须早还。 <p>卷299_12 「新开望山处」王建 <br> 
　　新开望山处，今朝减病眠。应移千里道，犹自数峰偏。 <br> 
　　故欲遮春巷，还来绕暮天。老夫行步弱，免到寺门前。 <p>卷299_13 「题东华观」王建 <br> 
　　路尽烟水外，院门题上清。鹤雏灵解语，琼叶软无声。 <br> 
　　白发道心熟，黄衣仙骨轻。寂寥虚境里，何处觅长生。 <p>卷299_14 「饭僧」王建 <br> 
　　别屋炊香饭，薰辛不入家。温泉调葛面，净手摘藤花。 <br> 
　　蒲除青叶，芹齑带紫芽。愿师常伴食，消气有姜茶。 <p>卷299_15 「照镜」王建 <br> 
　　忽自见憔悴，壮年人亦疑。发缘多病落，力为不行衰。 <br> 
　　暖手揉双目，看图引四肢。老来真爱道，所恨觉还迟。 <p>卷299_16 「归昭应留别城中」王建 <br> 
　　喜得近京城，官卑意亦荣。并床欢未定，离室思还生。 <br> 
　　计拙偷闲住，经过买日行。如无自来分，一驿是遥程。 <p>卷299_17 「答寄芙蓉冠子」王建 <br> 
　　一学芙蓉叶，初开映水幽。虽经小儿手，不称老夫头。 <br> 
　　枕上眠常戴，风前醉恐柔。明年有闺阁，此样必难求。 <p>卷299_18 「长安春游」王建 <br> 
　　骑马傍闲坊，新衣著雨香。桃花红粉醉，柳树白云狂。 <br> 
　　不觉愁春去，何曾得日长。牡丹相次发，城里又须忙。 <p>卷299_19 「冬夜感怀」王建 <br> 
　　晚年恩爱少，耳目静于僧。竟夜不闻语，空房唯有灯。 <br> 
　　气嘘寒被湿，霜入破窗凝。断得人间事，长如此亦能。 <p>卷299_20 「初到昭应呈同僚」王建 <br> 
　　白发初为吏，有惭年少郎。自知身上拙，不称世间忙。 <br> 
　　秋雨悬墙绿，暮山宫树黄。同官若容许，长借老僧房。 <p>卷299_21 「县丞厅即事」王建 <br> 
　　宫殿半山上，人家高下居。古厅眠受魇，老吏语多虚。 <br> 
　　雨水洗荒竹，溪沙填废渠。圣朝收外府，皆自九天除。 <p>卷299_22 「闲居即事」王建 <br> 
　　老病贪光景，寻常不下帘。妻愁耽酒僻，人怪考诗严。 <br> 
　　小婢偷红纸，娇儿弄白髯。有时看旧卷，未免意中嫌。 <p>卷299_23 「林居」王建 <br> 
　　荒林四面通，门在野田中。顽仆长如客，贫居未胜蓬。 <br> 
　　旧绵衣不暖，新草屋多风。唯去山南近，闲亲贩药翁。 <p>卷299_24 「原上新居十三首」王建 <br> 
　　新占原头地，本无山可归。荒藤生叶晚，老杏著花稀。 <br> 
　　厨舍近泥灶，家人初饱薇。弟兄今四散，何日更相依。 <br> 
　　一家榆柳新，四面远无邻。人少愁闻病，庄孤幸得贫。 <br> 
　　耕牛长愿饱，樵仆每怜勤。终日忧衣食，何由脱此身。 <br> 
　　长安无旧识，百里是天涯。寂寞思逢客，荒凉喜见花。 <br> 
　　访僧求贱药，将马中豪家。乍得新蔬菜，朝盘忽觉奢。 <br> 
　　鸡鸣村舍遥，花发亦萧条。野竹初生笋，溪田未得苗。 <br> 
　　家贫僮仆瘦，春冷菜蔬焦。甘分长如此，无名在圣朝。 <br> 
　　春来梨枣尽，啼哭小儿饥。邻富鸡常去，庄贫客渐稀。 <br> 
　　借牛耕地晚，卖树纳钱迟。墙下当官路，依山补竹篱。 <br> 
　　自扫一间房，唯铺独卧床。野羹溪菜滑，山纸水苔香。 <br> 
　　陈药初和白，新经未入黄。近来心力少，休读养生方。 <br> 
　　拟作读经人，空房置净巾。锁茶藤箧密，曝药竹床新。 <br> 
　　老病应随业，因缘不离身。焚香向居士，无计出诸尘。 <br> 
　　移家近住村，贫苦自安存。细问梨果植，远求花药根。 <br> 
　　倩人开废井，趁犊入新园。长爱当山立，黄昏不闭门。 <br> 
　　和暖绕林行，新贫足喜声。扫渠忧竹旱，浇地引兰生。 <br> 
　　山客凭栽树，家僮使入城。门前粉壁上，书著县官名。 <br> 
　　住处钟鼓外，免争当路桥。身闲时却困，儿病可来娇。 <br> 
　　鸡睡日阳暖，蜂狂花艳烧。长安足门户，叠叠看登朝。 <br> 
　　近来年纪到，世事总无心。古碣凭人拓，闲诗任客吟。 <br> 
　　送经还野苑，移石入幽林。谷口春风恶，梨花盖地深。 <br> 
　　懒更学诸馀，林中扫地居。腻衣穿不洗，白发短慵梳。 <br> 
　　苦相常多泪，劳生自悟虚。闲行人事绝，亲故亦无书。 <br> 
　　住处去山近，傍园麋鹿行。野桑穿井长，荒竹过墙生。 <br> 
　　新识邻里面，未谙村社情。石田无力及，贱赁与人耕。 <p>卷299_25 「送李评事使蜀」王建 <br> 
　　劝酒不依巡，明朝万里人。转江云栈细，近驿板桥新。 <br> 
　　石冷啼猿影，松昏戏鹿尘。少年为客好，况是益州春。 <p>卷299_26 「新修道居」王建 <br> 
　　世间无所入，学道处新成。两面有山色，六时闻磬声。 <br> 
　　闲加经遍数，老爱字分明。若得离烦恼，焚香过一生。 <p>卷299_27 「赠洪誓师」王建 <br> 
　　老僧真古画，闲坐语中听。识病方书圣，谙山草木灵。 <br> 
　　人来多施药，愿满不持经。相伴寻溪竹，秋苔袜履青。 <p>卷299_28 「题法云禅院僧」王建 <br> 
　　不剃头多日，禅来白发长。合村迎住寺，同学乞修房。 <br> 
　　觉少持经力，忧无养病粮。上山犹得在，自解衲衣裳。 <p>卷299_29 「赠溪翁」王建 <br> 
　　溪田借四邻，不省解忧身。看日和仙药，书符救病人。 <br> 
　　伴僧斋过夏，中酒卧经旬。应得丹砂力，春来黑发新。 <p>卷299_30 「谢李续主簿」王建 <br> 
　　馆舍幸相近，因风及病身。一官虽隔水，四韵是同人。 <br> 
　　衰卧朦胧晓，贫居冷落春。少年无不好，莫恨满头尘。 <p>卷299_31 「寒食（一作张籍诗）」王建 <br> 
　　田舍清明日，家家出火迟。白衫眠古巷，红索搭高枝。 <br> 
　　纱带生难结，铜钗重欲垂。斩新衣踏尽，还似去年时。 <p>卷299_32 「贻小尼师」王建 <br> 
　　新剃青头发，生来未扫眉。身轻礼拜稳，心慢记经迟。 <br> 
　　唤起犹侵晓，催斋已过时。春晴阶下立，私地弄花枝。 <p>卷299_33 「惜欢」王建 <br> 
　　当欢须且欢，过后买应难。岁去停灯守，花开把火看。 <br> 
　　狂来欺酒浅，愁尽觉天宽。次第头皆白，齐年人已残。 <p>卷299_34 「山中惜花」王建 <br> 
　　忽看花渐稀，罪过酒醒时。寻觅风来处，惊张夜落时。 <br> 
　　游丝缠故蕊，宿夜守空枝。开取当轩地，年年树底期。 <p>卷299_35 「和武门下伤韦令孔雀」王建 <br> 
　　孤号秋阁阴，韦令在时禽。觅伴海山黑，思乡橘柚深。 <br> 
　　举头闻旧曲，顾尾惜残金。憔悴不飞去，重君池上心。 <p>卷299_36 「题所赁宅牡丹花」王建 <br> 
　　赁宅得花饶，初开恐是妖。粉光深紫腻，肉色退红娇。 <br> 
　　且愿风留著，惟愁日炙鳌？闪零落蕊，收取作香烧。 <p>卷299_37 「隐者居」王建 <br> 
　　山人住处高，看日上蟠桃。雪缕青山脉，云生白鹤毛。 <br> 
　　朱书护身咒，水e断邪刀。何物中长食，胡麻慢火熬。 <p>卷299_38 「昭应官舍」王建 <br> 
　　绕厅春草合，知道县家闲。行见雨遮院，卧看人上山。 <br> 
　　避风新浴后，请假未醒间。朝客轻卑吏，从他不往还。 <p>卷299_39 「送严大夫赴桂州」王建 <br> 
　　岭头分界候，一半属湘潭。水驿门旗出，山恋洞主参。 <br> 
　　辟邪犀角重，解酒荔枝甘。莫叹京华远，安南更有南。 <p>卷299_40 「望行人」王建 <br> 
　　自从江树秋，日日望江楼。梦见离珠浦，书来在桂州。 <br> 
　　不同鱼比目，终恨水分流。久不开明镜，多应是白头。 <p>卷299_41 「塞上」王建 <br> 
　　漫漫复凄凄，黄沙暮渐迷。人当故乡立，马过旧营嘶。 <br> 
　　断雁逢冰碛，回军占雪溪。夜来山下哭，应是送降奚。 <p>卷299_42 「杜中丞书院新移小竹」王建 <br> 
　　此地本无竹，远从山寺移。经年求养法，隔日记浇时。 <br> 
　　嫩绿卷新叶，残黄收故枝。色经寒不动，声与静相宜。 <br> 
　　爱护出常数，稀稠看自知。贫来缘未有，客散独行迟。 <p>卷299_43 「同于汝锡赏白牡丹」王建 <br> 
　　晓日花初吐，春寒白未凝。月光裁不得，苏合点难胜。 <br> 
　　柔腻于云叶，新鲜掩鹤膺。统心黄倒晕，侧茎紫重棱。 <br> 
　　乍敛看如睡，初开问欲应。并香幽蕙死，比艳美人憎。 <br> 
　　价数千金贵，形相两眼疼。自知颜色好，愁被彩光凌。 <p>卷299_44 「送吴郎中赴忠州」王建 <br> 
　　西台复南省，清白上天知。家每因穷散，官多为直移。 <br> 
　　遥边过驿近，买药出城迟。朝野凭人别，亲情伴酒悲。 <br> 
　　故园愁去后，白发想回时。何处忠州界，山头卓望旗。 <p>卷299_45 「照镜」王建 <br> 
　　终日自缠绕，此身无适缘。万愁生旅夜，百病凑衰年。 <br> 
　　少睡憎明屋，慵行待暖天。痒头梳有虱，风耳炙闻蝉。 <br> 
　　摇白方多错，回金法不全。家贫何所恋，时在老僧边。 <p>卷299_46 「秋日送杜虔州」王建 <br> 
　　忆得宿新宅，别来馀蕙香。初闻守郡远，一日卧空床。 <br> 
　　野驿烟火湿，路人消息狂。山楼添鼓角，村栅立旗枪。 <br> 
　　晚渚露荷败，早衙风桂凉。谢家章句出，江月少辉光。 <p>卷299_47 「送郑权尚书南海」王建 <br> 
　　七郡双旌贵，人皆不忆回。戍头龙脑铺，关口象牙堆。 <br> 
　　敕设薰炉出，蛮辞咒节开。市喧山贼破，金贱海船来。 <br> 
　　白奂壹抑，红蕉处处栽。已将身报国，莫起望乡台。 <p>卷299_48 「题别遗爱草堂兼呈李十使君（李十亦尝隐庐山白鹿洞）」王建 <br> 
　　曾住炉峰下，书堂对药台。斩新萝径合，依旧竹窗开。 <br> 
　　砌水亲看决，池荷手自栽。五年方暂至，一宿又须回。 <br> 
　　纵未长归得，犹胜不到来。君家白鹿洞，闻道亦生苔。 <p>卷299_49 「赏牡丹」王建 <br> 
　　此花名价别，开艳益皇都。香遍苓菱死，红烧踯躅枯。 <br> 
　　软光笼细脉，妖色暖鲜肤。满蕊攒黄粉，含棱缕绛苏。 <br> 
　　好和薰御服，堪画入宫图。晚态愁新妇，残妆望病夫。 <br> 
　　教人知个数，留客赏斯须。一夜轻风起，千金买亦无。 <p>卷三百 <p>卷300_1 「赠王枢密」王建 <br> 
　　三朝行坐镇相随，今上春宫见小时。脱下御衣先赐著， <br> 
　　进来龙马每教骑。长承密旨归家少，独奏边机出殿迟。 <br> 
　　自是姓同亲向说，九重争得外人知。 <p>卷300_2 「早秋过龙武李将军书斋」王建 <br> 
　　高树蝉声秋巷里，朱门冷静似闲居。重装墨画数茎竹， <br> 
　　长著香薰一架书。语笑侍儿知礼数，吟哦野客任狂疏。 <br> 
　　就中爱读英雄传，欲立功勋恐不如。 <p>卷300_3 「江陵即事」王建 <br> 
　　瘴云梅雨不成泥，十里津楼压大堤。蜀女下沙迎水客， <br> 
　　巴童傍驿卖山鸡。寺多红药烧人眼，地足青苔染马蹄。 <br> 
　　夜半独眠愁在远，北看归路隔蛮溪。 <p>卷300_4 「题花子赠渭州陈判官」王建 <br> 
　　腻如云母轻如粉，艳胜香黄薄胜蝉。点绿斜蒿新叶嫩， <br> 
　　添红石竹晚花鲜。鸳鸯比翼人初帖，蛱蝶重飞样未传。 <br> 
　　况复萧郎有情思，可怜春日镜台前。 <p>卷300_5 「送从侄拟赴江陵少尹」王建 <br> 
　　江陵少尹好闲官，亲故皆来劝自宽。无事日长贫不易， <br> 
　　有才年少屈终难。沙头欲买红螺盏，渡口多呈白角盘。 <br> 
　　应向章华台下醉，莫冲云雨夜深寒。 <p>卷300_6 「华清宫感旧」王建 <br> 
　　尘到朝元边使急，千官夜发六龙回。辇前月照罗衫泪， <br> 
　　马上风吹蜡烛灰。公主妆楼金锁涩，贵妃汤殿玉莲开。 <br> 
　　有时云外闻天乐，知是先皇沐浴来。 <p>卷300_7 「九仙公主旧庄」王建 <br> 
　　仙居五里外门西，石路亲回御马蹄。天使来栽宫里树， <br> 
　　罗衣自买院前溪。野牛行傍浇花井，本主分将灌药畦。 <br> 
　　楼上凤凰飞去后，白云红叶属山鸡。 <p>卷300_8 「郭家溪亭」王建 <br> 
　　高亭望见长安树，春草冈西旧院斜。光动绿烟遮岸竹， <br> 
　　粉开红艳塞溪花。野泉闻洗亲王马，古柳曾停贵主车。 <br> 
　　妆阁书楼倾侧尽，云山新卖与官家。 <p>卷300_9 「题金家竹溪」王建 <br> 
　　少年因病离天仗，乞得归家自养身。买断竹溪无别主， <br> 
　　散分泉水与新邻。山头鹿下长惊犬，池面鱼行不怕人。 <br> 
　　乡使到来常款语，还闻世上有功臣。 <p>卷300_10 「题应圣观（观即李林甫旧宅）」王建 <br> 
　　精思堂上画三身，回作仙宫度美人。赐额御书金字贵， <br> 
　　行香天乐羽衣新。空廊鸟啄花砖缝，小殿虫缘玉像尘。 <br> 
　　头白女冠犹说得，蔷薇不似已前春。 <p>卷300_11 「同于汝锡游降圣观」王建 <br> 
　　秦时桃树满山坡，骑鹿先生降大罗。路尽溪头逢地少， <br> 
　　门连内里见天多。荒泉坏简朱砂暗，古塔残经篆字讹。 <br> 
　　闻说开元斋醮日，晓移行漏帝亲过。 <p>卷300_12 「逍遥翁溪亭」王建 <br> 
　　逍遥翁在此裴回，帝改溪名起石台。车马到春常借问， <br> 
　　子孙因选暂归来，稀疏野竹人移折，零落蕉花雨打开。 <br> 
　　无主青山何所直，卖供官税不如灰。 <p>卷300_13 「寻李山人不遇」王建 <br> 
　　山客长须少在时，溪中放鹤洞中棋。生金有气寻还远， <br> 
　　仙药成窠见即移。莫为无家陪寺食，应缘将米寄人炊。 <br> 
　　从头石上留名去，独向南峰问老师。 <p>卷300_14 「题石瓮寺」王建 <br> 
　　青崖白石夹城东，泉脉钟声内里通。地压龙蛇山色别， <br> 
　　屋连宫殿匠名同。檐灯经夏纱笼黑，溪叶先秋腊树红。 <br> 
　　天子亲题诗总在，画扉长锁碧龛中。 <p>卷300_15 「早登西禅寺阁」王建 <br> 
　　上方台殿第三层，朝壁红窗日气凝。烟雾开时分远寺， <br> 
　　山川晴处见崇陵。沙湾漾水图新粉，绿野荒阡晕色缯。 <br> 
　　莫说城南月灯阁，自诸楼看总难胜。 <p>卷300_16 「题江寺兼求药子」王建 <br> 
　　隋朝旧寺楚江头，深谢师僧引客游。空赏野花无过夜， <br> 
　　若看琪树即须秋。红珠落地求谁与，青角垂阶自不收。 <br> 
　　愿乞野人三两粒，归家将助小庭幽。 <p>卷300_17 「题诜法师院」王建 <br> 
　　三年说戒龙宫里，巡礼还来向水行。多爱贫穷人远请， <br> 
　　长修破落寺先成。秋天盆底新荷色，夜地房前小竹声。 <br> 
　　僧院不求诸处好，转经唯有一窗明。 <p>卷300_18 「酬于汝锡晓雪见寄」王建 <br> 
　　欲明天色白漫漫，打叶穿帘雪未干。薄落阶前人踏尽， <br> 
　　差池树里鸟衔残。旋销迎暖沾墙少，斜舞遮春到地难。 <br> 
　　劳动更裁新样绮，红灯一夜剪刀寒。 <p>卷300_19 「从军后寄山中友人」王建 <br> 
　　爱仙无药住溪贫，脱却山衣事汉臣。夜半听鸡梳白发， <br> 
　　天明走马入红尘。村童近去嫌腥食，野鹤高飞避俗人。 <br> 
　　劳动先生远相示，别来弓箭不离身。 <p>卷300_20 「寄汴州令狐相公」王建 <br> 
　　三军江口拥双旌，虎帐长开自教兵。机锁恶徒狂寇尽， <br> 
　　恩驱老将壮心生。水门向晚茶商闹，桥市通宵酒客行。 <br> 
　　秋日梁王池阁好，新歌散入管弦声。 <p>卷300_21 「别李赞侍御」王建 <br> 
　　同受艰难骠骑营，半年中听揭枪声。草头送酒驱村乐， <br> 
　　贼里看花著探兵。讲易工夫寻已圣，说诗门户别来情。 <br> 
　　荐书自入无消息，卖尽寒衣却出城。 <p>卷300_22 「和蒋学士新授章服」王建 <br> 
　　五色箱中绛服春，笏花成就白鱼新。看宣赐处惊回眼， <br> 
　　著谢恩时便称身。瑞草唯承天上露，红鸾不受世间尘。 <br> 
　　翰林同贺文章出，惊动茫茫下界人。 <p>卷300_23 「岁晚自感」王建 <br> 
　　人皆欲得长年少，无那排门白发催。一向破除愁不尽， <br> 
　　百方回避老须来。草堂未办终须置，松树难成亦且栽。 <br> 
　　沥酒愿从今日后，更逢二十度花开。 <p>卷300_24 「昭应官舍」王建 <br> 
　　痴顽终日羡人闲，却喜因官得近山。斜对寺楼分寂寂， <br> 
　　远从溪路借潺潺。眇身多病唯亲药，空院无钱不要关。 <br> 
　　文案把来看未会，虽书一字甚惭颜。 <p>卷300_25 「寄旧山僧」王建 <br> 
　　因依老宿发心初，半学修心半读书。雪后每常同席卧， <br> 
　　花时未省两山居。猎人箭底求伤雁，钓户竿头乞活鱼。 <br> 
　　一向风尘取烦恼，不知衰病日难除。 <p>卷300_26 「武陵春日」王建 <br> 
　　寻春何事却悲凉，春到他乡忆故乡。秦女洞桃欹涧碧， <br> 
　　楚王堤柳舞烟黄。波涛入梦家山远，名利关身客路长。 <br> 
　　不似冥心叩尘寂，玉编金轴有仙方。 <p>卷300_27 「寄分司张郎中」王建 <br> 
　　一别京华年岁久，卷中多见岭南诗。声名已压众人上， <br> 
　　愁思未平双鬓知。江郡迁移犹远地，仙官荣宠是分司。 <br> 
　　青天白日当头上，会有求闲不得时。 <p>卷300_28 「上武元衡相公」王建 <br> 
　　旌旗坐镇蜀江雄，帝命重开旧x崇。褒贬唐书天历上， <br> 
　　捧持尧日庆云中。孤情迥出鸾皇远，健思潜搜海岳空。 <br> 
　　长得萧何为国相，自西流水尽朝宗。 <p>卷300_29 「上张弘靖相公」王建 <br> 
　　传封三世尽河东，家占中条第一峰。旱岁天教作霖雨， <br> 
　　明时帝用补山龙。草开旧路沙痕在，日照新池凤迹重。 <br> 
　　卑散自知霄汉隔，若为门下赐从容。 <p>卷300_30 「上裴度舍人」王建 <br> 
　　小松双对凤池开，履迹衣香逼上台。天意皆从彩毫出， <br> 
　　宸心尽向紫烟来。非时玉案呈宣旨，每日金阶谢赐回。 <br> 
　　仙侣何因记名姓，县丞头白走尘埃。 <p>卷300_31 「上杜元颖相公」王建 <br> 
　　学士金銮殿后居，天中行坐侍龙舆。承恩不许离床谢， <br> 
　　密诏常教倚案书。马上唤遮红觜鸭，船头看钓赤鳞鱼。 <br> 
　　闲曹散吏无相识，犹记荆州拜谒初。 <p>卷300_32 「赠卢汀谏议」王建 <br> 
　　青蛾不得在床前，空室焚香独自眠。功证诗篇离景象， <br> 
　　药成官位属神仙。闲过寺观长冲夜，立送封章直上天。 <br> 
　　近见兰台诸吏说，御诗新集未教传。 <p>卷300_33 「贺杨巨源博士拜虞部员外」王建 <br> 
　　合归兰署已多时，上得金梯亦未迟。两省郎官开道路， <br> 
　　九州山泽属曹司。诸生拜别收书卷，旧客看来读制词。 <br> 
　　残著几丸仙药在，分张还遣病夫知。 <p>卷300_34 「赠郭将军」王建 <br> 
　　承恩新拜上将军，当直巡更近五云。天下表章经院过， <br> 
　　宫中语笑隔墙闻。密封计策非时奏，别赐衣裳到处薰。 <br> 
　　向晚临阶看号簿，眼前风景任支分。 <p>卷300_35 「赠田将军」王建 <br> 
　　初从学院别先生，便领偏师得战名。大小独当三百阵， <br> 
　　纵横只用五千兵。回残匹帛归天库，分好旌旗入禁营。 <br> 
　　自执金吾长上直，蓬莱宫里夜巡更。 <p>卷300_36 「赠胡将军」王建 <br> 
　　书生难得是金吾，近日登科记总无。半夜进傩当玉殿， <br> 
　　未明排仗到铜壶。朱牌面上分官契，黄纸头边押敕符。 <br> 
　　恐要蕃中新道路，指挥重画五城图。 <p>卷300_37 「留别田尚书」王建 <br> 
　　拟报平生未杀身，难离门馆起居频。不看匣里钗头古， <br> 
　　犹恋机中锦样新。一旦甘为漳岸老，全家却作杜陵人。 <br> 
　　朝天路在骊山下，专望红旗拜旧尘。 <p>卷300_38 「送唐大夫罢节归山」王建 <br> 
　　年少平戎老学仙，表求骸骨乞生全。不堪腰下悬金印， <br> 
　　已向云西寄玉田。旄节抱归官路上，公卿送到国门前。 <br> 
　　人间鸡犬同时去，遥听笙歌隔水烟。 <p>卷300_39 「送司空神童」王建 <br> 
　　杏花坛上授书时，不废中庭趁蝶飞。暗写五经收部秩， <br> 
　　初年七岁著衫衣。秋堂白发先生别，古巷青襟旧伴归。 <br> 
　　独向凤城持荐表，万人丛里有光辉。 <p>卷300_40 「送振武张尚书」王建 <br> 
　　回天转地是将军，扶助春宫上五云。抚背恩虽同骨肉， <br> 
　　拥旄名未敌功勋。尽收壮勇填兵数，不向蕃浑夺马群。 <br> 
　　闲即单于台下猎，威声直到海西闻。 <p>卷300_41 「送吴谏议上饶州」王建 <br> 
　　鄱阳太守是真人，琴在床头在身。曾向先皇边谏事， <br> 
　　还应上帝处称臣。养生自有年支药，税户应停月进银。 <br> 
　　净扫水堂无侍女，下街唯共鹤殷勤。 <p>卷300_42 「赠阎少保」王建 <br> 
　　髭须虽白体轻健，九十三来却少年。问事爱知天宝里， <br> 
　　识人皆是武皇前。玉装剑佩身长带，绢写方书子不传。 <br> 
　　侍女常时教合药，亦闻私地学求仙。 <p>卷300_43 「送魏州李相公」王建 <br> 
　　百代功勋一日成，三年五度换双旌。闲来不对人论战， <br> 
　　难处长先自请行。旗下可闻诛败将，阵头多是用降兵。 <br> 
　　当朝面受新恩去，算料妖星不敢生。 <p>卷300_44 「赠索暹将军」王建 <br> 
　　浑身著箭瘢犹在，万槊千刀总过来。轮剑直冲生马队， <br> 
　　抽旗旋踏死人堆。闻休斗战心还痒，见说烟尘眼即开。 <br> 
　　泪滴先皇阶下土，南衙班里趁朝回。 <p>卷300_45 「赠王屋道士赴诏」王建 <br> 
　　玉皇符诏下天坛，玳瑁头簪白角冠。鹤遣院中童子养， <br> 
　　鹿凭山下老人看。法成不怕刀枪利，体实常欺石榻寒。 <br> 
　　能断世间腥血味，长生只要一丸丹。 <p>卷300_46 「赠王处士」王建 <br> 
　　松树当轩雪满池，青山掩障碧纱小Ｊ罄窗干铣Ｍ邓， <br> 
　　鹤在床前亦看棋。道士写将行气法，家童授与步虚词。 <br> 
　　世间有似君应少，便乞从今作我师。 <p>卷300_47 「洛中张籍新居」王建 <br> 
　　最是城中闲静处，更回门向寺前开。云山且喜重重见， <br> 
　　亲故应须得得来。借倩学生排药合，留连处士乞松栽。 <br> 
　　自君移到无多日，墙上人名满绿苔。 <p>卷300_48 「题裴处士碧虚溪居」王建 <br> 
　　鸟声真似深山里，平地人间自不同。春圃紫芹长卓卓， <br> 
　　暖泉青草一丛丛。松台前后花皆别，竹崦高低水尽通。 <br> 
　　细问来时从近远，溪名载入县图中。 <p>卷300_49 「送阿史那将军安西迎旧使灵榇（一作送史将军）」王建 <br> 
　　汉家都护边头没，旧将麻衣万里迎。阴地背行山下火， <br> 
　　风天错到碛西城。单于送葬还垂泪，部曲招魂亦道名。 <br> 
　　却入杜陵秋巷里，路人来去读铭旌。 <p>卷300_50 「赠崔礼驸马」王建 <br> 
　　凤凰楼阁连宫树，天子崔郎自爱贫。金埒减添栽药地， <br> 
　　玉鞭平与卖书人。家中弦管听常少，分外诗篇看即新。 <br> 
　　一月一回陪内宴，马蹄犹厌踏香尘。 <p>卷300_51 「赠太清卢道士」王建 <br> 
　　上清道士未升天，南岳中华作散仙。书卖八分通字学， <br> 
　　丹烧九转定人年。修行近日形如鹤，导引多时骨似绵。 <br> 
　　想向诸山寻礼遍，却回还守老君前。 <p>卷300_52 「送宫人入道」王建 <br> 
　　休梳丛鬓洗红妆，头戴芙蓉出未央。弟子抄将歌遍叠， <br> 
　　宫人分散舞衣裳。问师初得经中字，入静犹烧内里香。 <br> 
　　发愿蓬莱见王母，却归人世施仙方。 <p>卷300_53 「上李吉甫相公」王建 <br> 
　　圣朝齐贺说逢殷，霄汉无云日月真。金鼎调和天膳美， <br> 
　　瑶池沐浴赐衣新。两河开地山川正，四海休兵造化仁。 <br> 
　　曾向山东为散吏，当今窦宪是贤臣。 <p>卷300_54 「上李益庶子」王建 <br> 
　　紫烟楼阁碧纱亭，上界诗仙独自行。奇险驱回还寂寞， <br> 
　　云山经用始鲜明。藕绡纹缕裁来滑，镜水波涛滤得清。 <br> 
　　昏思愿因秋露洗，幸容阶下礼先生。 <p>卷300_55 「题元郎中新宅」王建 <br> 
　　近移松树初栽药，经帙书签一切新。铺设暖房迎道士， <br> 
　　支分闲院著医人。买来高石虽然贵，入得朱门未免贫。 <br> 
　　惟有好诗名字出，倍教年少损心神。 <p>卷300_56 「初授太府丞言怀」王建 <br> 
　　除书亦下属微班，唤作官曹便不闲。检案事多关市井， <br> 
　　听人言志在云山。病童唤著唯行慢，老马鞭多转放顽。 <br> 
　　此去仙宫无一里，遥看松树众家攀。 <p>卷300_57 「赠李迤蜕洹雇踅 <br> 
　　唐州将士死生同，尽逐双旌旧镇空。独破淮西功业大， <br> 
　　新除陇右世家雄。知时每笑论兵法，识势还轻立战功。 <br> 
　　次第各分茅土贵，殊勋并在一门中。 <p>卷300_58 「书赠旧浑二曹长」王建 <br> 
　　二年同在华清下，入县门中最近邻。替饮觥筹知户小， <br> 
　　助成书屋见家贫。夜棋临散停分客，朝浴先回各送人。 <br> 
　　僮仆使来传语熟，至今行酒校殷勤。 <p>卷300_59 「上崔相公」王建 <br> 
　　枯桂衰兰一遍春，唯将道德定君臣。施行圣泽山川润， <br> 
　　图画天文彩色新。开阁覆看祥瑞历，封名直进薜萝人。 <br> 
　　应怜老病无知己，自别溪中满鬓尘。 <p>卷300_60 「寄杨十二秘书」王建 <br> 
　　初移古寺正南方，静是浮山远是庄。人定犹行背街鼓， <br> 
　　月高还去打僧房。新诗欲写中朝满，旧卷常抄外国将。 <br> 
　　闲出天门醉骑马，可怜蓬阁秘书郎。 <p>卷300_61 「谢田赞善见寄」王建 <br> 
　　五侯三任未相称，头白如丝作县丞。错判符曹群吏笑， <br> 
　　乱书岩石一山憎。自知酒病衰肠怯，遥怕春残百鸟凌。 <br> 
　　年少力生犹不敌，况加憔悴闷腾腾。 <p>卷300_62 「晚秋病中」王建 <br> 
　　万事风吹过耳轮，贫儿活计亦曾闻。偶逢新语书红叶， <br> 
　　难得闲人话白云。霜下野花浑著地，寒来溪鸟不成群。 <br> 
　　病多体痛无心力，更被头边药气熏。 <p>卷300_63 「薛二十池亭」王建 <br> 
　　每个树边消一日，绕池行匝又须行。异花多是非时有， <br> 
　　好竹皆当要处生。斜竖小桥看岛势，远移山石作泉声。 <br> 
　　浮萍著岸风吹歇，水面无尘晚更清。 <p>卷300_64 「故梁国公主池亭」王建 <br> 
　　平阳池馆枕秦川，门锁南山一朵烟。素柰花开西子面， <br> 
　　绿榆枝散沈郎钱。装檐玳瑁随风落，傍岸逐暖眠。 <br> 
　　寂寞空馀歌舞地，玉箫声绝凤归天。 <p>卷300_65 「题柱国寺」王建 <br> 
　　皇帝施钱修此院，半居天上半人间。丹梯暗出三重阁， <br> 
　　古像斜开一面山。松柏自穿空地少，川原不税小僧闲。 <br> 
　　行香天使长相续，早起离城日午还。 <p>卷300_66 「昭应官舍书事」王建 <br> 
　　县在华清宫北面，晓看楼殿正相当。庆云出处依时报， <br> 
　　御果呈来每度尝。腊月近汤泉不冻，夏天临渭屋多凉。 <br> 
　　两衙早被官拘束，登阁巡溪亦属忙。 <p>卷300_67 「昭应李郎中见贻佳作次韵奉酬」王建 <br> 
　　窗户风凉四面开，陶公爱晚上高台。中庭不热青山入， <br> 
　　野水初晴白鸟来。精思道心缘境熟，粗疏文字见诗回。 <br> 
　　诸生围绕新篇读，玉阙仙官少此才。 <p>卷300_68 「闲说」王建 <br> 
　　桃花百叶不成春，鹤寿千年也未神。秦陇州缘鹦鹉贵， <br> 
　　王侯家为牡丹贫。歌头舞遍回回别，鬓样眉心日日新。 <br> 
　　鼓动六街骑马出，相逢总是学狂人。 <p>卷300_69 「自伤」王建 <br> 
　　衰门海内几多人，满眼公卿总不亲。四授官资元七品， <br> 
　　再经婚娶尚单身。图书亦为频移尽，兄弟还因数散贫。 <br> 
　　独自在家长似客，黄昏哭向野田春。 <p>卷300_70 「田侍中宴席」王建 <br> 
　　香熏罗幕暖成烟，火照中庭烛满筵。整顿舞衣呈玉腕， <br> 
　　动摇歌扇露金钿。青蛾侧座调双管，彩凤斜飞入五弦。 <br> 
　　虽是沂公门下客，争将肉眼看云天。 <p>卷300_71 「寒食日看花」王建 <br> 
　　早入公门到夜归，不因寒食少闲时。颠狂绕树猿离锁， <br> 
　　跳踯缘冈马断羁。酒污衣裳从客笑，醉饶言语觅花知。 <br> 
　　老来自喜身无事，仰面西园得咏诗。 <p>卷300_72 「和少府崔卿微雪早朝」王建 <br> 
　　蓬莱春雪晓犹残，点地成花绕百官。已傍祥鸾迷殿角， <br> 
　　还穿瑞草入袍[.无多白玉阶前湿，积渐青松叶上干。 <br> 
　　粉画南山棱郭出，初晴一半隔云看。 <p>卷300_73 「和胡将军寓直」王建 <br> 
　　宫鸦栖定禁枪攒，楼殿深严月色寒。进状直穿金戟槊， <br> 
　　探更先傍玉钩栏。漏传五点班初合，鼓动三声仗已端。 <br> 
　　遥见正南宣不坐，新栽松树唤人看。 <p>卷300_74 「春日五门西望」王建 <br> 
　　百官朝下五门西。尘起春风过玉堤。黄帕盖鞍呈了马， <br> 
　　红罗系项斗回鸡。馆松枝重墙头出，御柳条长水面齐。 <br> 
　　唯有教坊南草绿，古苔阴地冷凄凄。 <p>卷300_75 「长安早春」王建 <br> 
　　霏霏漠漠绕皇州，销雪欺寒不自由。先向红妆添晓梦， <br> 
　　争来白发送新愁。暖催衣上缝罗胜，晴报窗中点彩球。 <br> 
　　每度暗来还暗去，今年须遣蝶迟留。 <p>卷300_76 「早春病中」王建 <br> 
　　日日春风阶下起，不吹光彩上寒株。师教绛服禳衰月， <br> 
　　妻许青衣侍病夫。健羡人家多力子，祈求道士有神符。 <br> 
　　世间方法从谁问，卧处还看药草图。 <p>卷300_77 「上阳宫」王建 <br> 
　　上阳花木不曾秋，洛水穿宫处处流。画阁红楼宫女笑， <br> 
　　玉箫金管路人愁。幔城入涧橙花发，玉辇登山桂叶稠。 <br> 
　　曾读列仙王母传，九天未胜此中游。 <p>卷300_78 「李处士故居」王建 <br> 
　　露浓烟重草萋萋，树映阑干柳拂堤。一院落花无客醉， <br> 
　　半窗残月有莺啼。芳筵想像情难尽，故榭荒凉路欲迷。 <br> 
　　风景宛然人自改，却经门外马频嘶。 <p>卷300_79 「寄贾岛（一作张籍赠项斯诗）」王建 <br> 
　　尽日吟诗坐忍饥，万人中觅似君稀。僮眠冷榻朝犹卧。 <br> 
　　驴放秋田夜不归。傍暖旋收红落叶，觉寒犹著旧生衣。 <br> 
　　曲江池畔时时到，为爱鸬鹚雨后飞。 <p>卷300_80 「村居即事」王建 <br> 
　　休看小字大书名，向日持经眼却明。时过无心求富贵， <br> 
　　身闲不梦见公卿。因寻寺里薰辛断，自别城中礼数生。 <br> 
　　斜月照房新睡觉，西峰半夜鹤来声。 <p>卷300_81 「维扬冬末寄幕中二从事」王建 <br> 
　　江上数株桑枣树，自从离乱更荒凉。那堪旅馆经残腊， <br> 
　　只把空书寄故乡。典尽客衣三尺雪，炼精诗句一头霜。 <br> 
　　故人多在芙蓉幕，应笑孜孜道未光。 <p>卷300_82 「寄杜侍御」王建 <br> 
　　何须服药觅升天，粉阁为郎即是仙。买宅但幽从索价， <br> 
　　栽松取活不争钱。退朝寺里寻荒塔，经宿城南看野泉。 <br> 
　　道气清凝分晓爽，诗情冷瘦滴秋鲜。学通儒释三千卷， <br> 
　　身拥旌旗二十年。春巷偶过同户饮，暖窗时与对床眠。 <br> 
　　破除心力缘书癖，伤瘦花枝为酒颠。今日总来归圣代， <br> 
　　丈人先达幸相怜。 <p>卷300_83 「寄上韩愈侍郎」王建 <br> 
　　重登大学领儒流，学浪词锋压九州。不以雄名疏野贱， <br> 
　　唯将直气折王侯。咏伤松桂青山瘦，取尽珠玑碧海愁。 <br> 
　　叙述异篇经总别，鞭驱险句最先投。碑文合遣贞魂谢， <br> 
　　史笔应令谄骨羞。清俸探将还酒债，黄金旋得起书楼。 <br> 
　　参来拟设官人礼，朝退多逢月阁游。见说云泉求住处， <br> 
　　若无知荐一生休。 <p>卷300_84 「赠华州郑大夫」王建 <br> 
　　此官出入凤池头，通化门前第一州。少华山云当驿起， <br> 
　　小敷溪水入城流。空闲地内人初满，词讼牌前草渐稠。 <br> 
　　报状拆开知足雨，赦书宣过喜无囚。自来不说双旌贵， <br> 
　　恐替长教百姓愁。公退晚凉无一事，步行携客上南楼。 <p>卷300_85 「寄贺田侍中东平功成」王建 <br> 
　　使回高品满城传，亲见沂公在阵前。百里旗幡冲即断， <br> 
　　两重衣甲射皆穿。探知点检兵应怯，算得新移栅未坚。 <br> 
　　营被数惊乘势破，将经频败遂生全。密招残寇防人觉， <br> 
　　遥斩元凶恐自专。首让诸军无敢近，功归部曲不争先。 <br> 
　　开通州县斜连海，交割山河直到燕。战马散驱还逐草， <br> 
　　肉牛齐散却耕田。府中独拜将军贵，门下兼分宰相权。 <br> 
　　唐史上头功第一，春风双节好朝天。 <p>卷300_86 「送裴相公上太原」王建 <br> 
　　还携堂印向并州，将相兼权是武侯。时难独当天下事， <br> 
　　功成却进手中筹。再三陈乞垆烟里，前后封章玉案头。 <br> 
　　朱架早朝立剑戟，绿槐残雨看张油。遥知塞雁从今好， <br> 
　　直得渔阳已北愁。边铺警巡旗尽换，山城候馆壁重修。 <br> 
　　千群白刃兵迎节，十对红妆妓打球。圣主分明交暂去， <br> 
　　不须高起见京楼。 <p>卷三百零一 <p>卷301_1 「题柏岩禅师影堂」王建 <br> 
　　山中砖塔闭，松下影堂新。恨不生前识，今朝礼画身。 <p>卷301_2 「送人」王建 <br> 
　　河亭收酒器，语尽各西东。回首不相见，行车秋雨中。 <p>卷301_3 「春意二首」王建 <br> 
　　去日丁宁别，情知寒食归。缘逢好天气，教熨看花衣。 <br> 
　　谁是杏园主，一枝临古岐。从伤早春意，乞取欲开枝。 <p>卷301_4 「夜闻子规」王建 <br> 
　　子规啼不歇，到晓口应穿。况是不眠夜，声声在耳边。 <p>卷301_5 「四望驿松」王建 <br> 
　　当初北涧别，直至此庭中。何意闻@耳，听君枝上风。 <p>卷301_6 「江馆」王建 <br> 
　　水面细风生，菱歌慢慢声。客亭临小市，灯火夜妆明。 <p>卷301_7 「题江台驿（一作江台驿有题）」王建 <br> 
　　水北金台路，年年行客稀。近闻天子使，多取雁门归。 <p>卷301_8 「赠谪者」王建 <br> 
　　何罪过长沙，年年北望家。重封岭头信，一树海边花。 <p>卷301_9 「戏酬卢秘书」王建 <br> 
　　芸香阁里人，采摘御园春。取此和仙药，犹治老病身。 <p>卷301_10 「小松」王建 <br> 
　　小松初数尺，未有直生枝。闲即傍边立，看多长却迟。 <p>卷301_11 「秋夜」王建 <br> 
　　夜久叶露滴，秋虫入户飞。卧多骨髓冷，起覆旧绵衣。 <p>卷301_12 「水精」王建 <br> 
　　映水色不别，向月光还度。倾在荷叶中，有时看是露。 <p>卷301_13 「香印」王建 <br> 
　　闲坐烧印香，满户松柏气。火尽转分明，青苔碑上字。 <p>卷301_14 「秋灯」王建 <br> 
　　向壁暖悠悠，罗帏寒寂寂。斜照碧山图，松间一片石。 <p>卷301_15 「落叶」王建 <br> 
　　陈绿向参差，初红已重叠。中庭初扫地，绕树三两叶。 <p>卷301_16 「园果」王建 <br> 
　　雨中梨果病，每树无数个。小儿出入看，一半鸟啄破。 <p>卷301_17 「野菊」王建 <br> 
　　晚艳出荒篱，冷香著秋水。忆向山中见，伴蛩石壁里。 <p>卷301_18 「荒园」王建 <br> 
　　朝日满园霜，牛冲篱落坏。扫掠黄叶中，时时一窠薤。 <p>卷301_19 「南涧」王建 <br> 
　　野桂香满溪，石莎寒覆水。爱此南涧头，终日潺里。 <p>卷301_20 「晚蝶」王建 <br> 
　　粉翅嫩如水，绕砌乍依风。日高山露解，飞入菊花中。 <p>卷301_21 「田家」王建 <br> 
　　啾啾雀满树，霭霭东坡雨。田家夜无食，水中摘禾黍。 <p>卷301_22 「新嫁娘词三首」王建 <br> 
　　邻家人未识，床上坐堆堆。郎来傍门户，满口索钱财。 <br> 
　　锦幛两边横，遮掩侍娘行。遣郎铺簟席，相并拜亲情。 <br> 
　　三日入厨下，洗手作羹汤。未谙姑食性，先遣小姑尝。 <p>卷301_23 「故行宫」王建 <br> 
　　寥落古行宫，宫花寂寞红。白头宫女在，闲坐说玄宗。 <p>卷301_24 「酬从侄再看诗本（一作酬从侄借诗本）」王建 <br> 
　　眼暗没功夫，慵来剪刻粗。自看花样古，称得少年无。 <p>卷301_25 「别自栽小树」王建 <br> 
　　去年今日栽，临去见花开。好住守空院，夜间人不来。 <p>卷301_26 「早发汾南」王建 <br> 
　　桥上车马发，桥南烟树开。青山斜不断，迢递故乡来。 <p>卷301_27 「宫中三台词二首」王建 <br> 
　　鱼藻池边射鸭，芙蓉园里看花。 <br> 
　　日色柘袍相似，不著红鸾扇遮。 <br> 
　　池北池南草绿，殿前殿后花红。 <br> 
　　天子千年万岁，未央明月清风。 <p>卷301_28 「江南三台词四首」王建 <br> 
　　扬州桥边少妇，长安城里商人。 <br> 
　　二年不得消息，各自拜鬼求神。 <br> 
　　青草湖边草色，飞猿岭上猿声。 <br> 
　　万里湘江客到，有风有雨人行。 <br> 
　　树头花落花开，道上人去人来。 <br> 
　　朝愁暮愁即老，百年几度三台。 <br> 
　　闻身强健且为，头白齿落难追。 <br> 
　　准拟百年千岁，能得几许多时。 <p>卷301_29 「御猎」王建 <br> 
　　青山直绕凤城头，核斜分入御沟。 <br> 
　　新教内人唯射鸭，长随天子苑东游。 <p>卷301_30 「长门烛」王建 <br> 
　　秋夜床前蜡烛微，铜壶滴尽晓钟迟。 <br> 
　　残光欲灭还吹著，年少宫人未睡时。 <p>卷301_31 「过绮岫宫（东都永宁县西五里）」王建 <br> 
　　玉楼倾倒粉墙空，重叠青山绕故宫。 <br> 
　　武帝去来罗袖尽，野花黄蝶领春风。 <p>卷301_32 「朝天词十首寄上魏博田侍中」王建 <br> 
　　山川初展国图宽，未识龙颜坐不安。 <br> 
　　风动白髯旌节下，过时天子御楼看。 <br> 
　　相感君臣总泪流，恩深舞蹈不知休。 <br> 
　　初从战地来无物，唯奏新添十八州。 <br> 
　　催修水殿宴沂公，与别诸侯总不同。 <br> 
　　隔月太常先习乐，金书牌纛彩云中。 <br> 
　　无人敢夺在先筹，天子门边送与球。 <br> 
　　遥索彩箱新样锦，内人舁出马前头。 <br> 
　　御马牵来亲自试，珠球到处玉蹄知。 <br> 
　　殿头宣赐连催上，未解红缨不敢骑。 <br> 
　　老作三公经献寿，临时犹自语差池。 <br> 
　　私从班里来长跪，捧上金杯便合仪。 <br> 
　　四海无波乞放闲，三封手疏犯龙颜。 <br> 
　　他时若有边尘动，不待天书自出山。 <br> 
　　胡马悠悠未尽归，玉关犹隔吐蕃旗。 <br> 
　　老臣一表求高卧，边事从今欲问谁。 <br> 
　　威容难画改频频，眉目分毫恐不真。 <br> 
　　有诏别图书阁上，先教粉本定风神。 <br> 
　　重赐弓刀内宴回，看人城外满楼台。 <br> 
　　君臣不作多时别，收尽边旗当日来。 <p>卷301_33 「霓裳词十首」王建 <br> 
　　弟子部中留一色，听风听水作霓裳。 <br> 
　　散声未足重来授，直到床前见上皇。 <br> 
　　中管五弦初半曲，遥教合上隔帘听。 <br> 
　　一声声向天头落，效得仙人夜唱经。 <br> 
　　自直梨园得出稀，更番上曲不教归。 <br> 
　　一时跪拜霓裳彻，立地阶前赐紫衣。 <br> 
　　旋翻新谱声初足，除却梨园未教人。 <br> 
　　宣与书家分手写，中官走马赐功臣。 <br> 
　　伴教霓裳有贵妃，从初直到曲成时。 <br> 
　　日长耳里闻声熟，拍数分毫错总知。 <br> 
　　弦索隔彩云，五更初发一山闻。 <br> 
　　武皇自送西王母，新换霓裳月色裙。 <br> 
　　敕赐宫人澡浴回，遥看美女院门开。 <br> 
　　一山星月霓裳动，好字先从殿里来。 <br> 
　　传呼法部按霓裳，新得承恩别作行。 <br> 
　　应是贵妃楼上看，内人舁下彩罗箱。 <br> 
　　朝元阁上山风起，夜听霓裳玉露寒。 <br> 
　　宫女月中更替立，黄金梯滑并行难。 <br> 
　　知向华清年月满，山头山底种长生。 <br> 
　　去时留下霓裳曲，总是离宫别馆声。 <p>卷301_34 「宫前早春（一作华清宫）」王建 <br> 
　　酒幔高楼一百家，宫前杨柳寺前花。 <br> 
　　内园分得温汤水，二月中旬已进瓜。 <p>卷301_35 「奉同曾郎中题石瓮寺得嵌韵」王建 <br> 
　　寺门连内绕丹岩，下界云开数过帆。 <br> 
　　遥指上皇翻曲处，百官题字满西嵌。 <p>卷301_36 「旧宫人」王建 <br> 
　　先帝旧宫宫女在，乱丝犹挂凤凰钗。 <br> 
　　霓裳法曲浑抛却，独自花间扫玉阶。 <p>卷301_37 「新授戒尼师」王建 <br> 
　　新短方裙叠作棱，听钟洗钵绕青蝇。 <br> 
　　自知戒相分明后，先出坛场礼大僧。 <p>卷301_38 「太和公主和蕃」王建 <br> 
　　塞黑云黄欲渡河，风沙眯眼雪相和。 <br> 
　　琵琶泪湿行声小，断得人肠不在多。 <p>卷301_39 「元太守同游七泉寺」王建 <br> 
　　盘磴回廊古塔深，紫芝红药入云寻。 <br> 
　　晚吹箫管秋山里，引得猴出象林。 <p>卷301_40 「望定州寺」王建 <br> 
　　回看佛阁青山半，三四年前到上头。 <br> 
　　省得老僧留不住，重寻更可有因由。 <p>卷301_41 「道中寄杜书记」王建 <br> 
　　西南东北暮天斜，巴字江边楚树花。 <br> 
　　珍重荆州杜书记，闲时多在广师家。 <p>卷301_42 「听琴」王建 <br> 
　　无事此身离白云，松风溪水不曾闻。 <br> 
　　至心听著仙翁引，今看青山围绕君。 <p>卷301_43 「赠陈评事」王建 <br> 
　　识君虽向歌钟会，说事不离云水间。 <br> 
　　春夜酒醒长起坐，灯前一纸洞庭山。 <p>卷301_44 「寄画松僧」王建 <br> 
　　天香寺里古松僧，不画枯松落石层。 <br> 
　　最爱临江两三树，水禽栖处解无藤。 <p>卷301_45 「花褐裘」王建 <br> 
　　对织芭蕉雪毳新，长缝双袖窄裁身。 <br> 
　　到头须向边城著，消杀秋风称猎尘。 <p>卷301_46 「夜看美人宫棋」王建 <br> 
　　宫棋布局不依经，黑白分明子数停。 <br> 
　　巡拾玉沙天汉晓，犹残织女两三星。 <p>卷301_47 「上田仆射」王建 <br> 
　　一方新地隔河烟，曾接诸生听管弦。 <br> 
　　却忆去年寒食会，看花犹在水堂前。 <p>卷301_48 「江陵道中」王建 <br> 
　　菱叶参差萍叶重，新蒲半折夜来风。 <br> 
　　江村水落平地出，溪畔渔船青草中。 <p>卷301_49 「冬至后招于秀才」王建 <br> 
　　日近山红暖气新，一阳先入御沟春。 <br> 
　　闻闲立马重来此，沐浴明年称意身。 <p>卷301_50 「别曲」王建 <br> 
　　毒蛇在肠疮满背，去年别家今别弟。 <br> 
　　马头对哭各东西，天边柳絮无根蒂。 <p>卷301_51 「长安别」王建 <br> 
　　长安清明好时节，只宜相送不宜别。 <br> 
　　恶心床上铜片明，照见离人白头发。 <p>卷301_52 「宫人斜」王建 <br> 
　　未央墙西青草路，宫人斜里红妆墓。 <br> 
　　一边载出一边来，更衣不减寻常数。 <p>卷301_53 「春词」王建 <br> 
　　良人朝早半夜起，樱桃如珠露如水。 <br> 
　　下堂把火送郎回，移枕重眠晓窗里。 <p>卷301_54 「野池」王建 <br> 
　　野池水满连秋堤，菱花结实蒲叶齐。 <br> 
　　川口雨晴风复止，蜻蜓上下鱼东西。 <p>卷301_55 「题崔秀才里居」王建 <br> 
　　自知名出休呈卷，爱去人家远处居。 <br> 
　　时复打门无别事，铺头来索买残书。 <p>卷301_56 「酬柏侍御答酒」王建 <br> 
　　茱萸酒法大家同，好是盛来白碗中。 <br> 
　　这度自知颜色重，不消诗里弄溪翁。 <p>卷301_57 「别药栏」王建 <br> 
　　芍药丁香手里栽，临行一日绕千回。 <br> 
　　外人应怪难辞别，总是山中自取来。 <p>卷301_58 「长门」王建 <br> 
　　长门闭定不求生，烧却头花卸却筝。 <br> 
　　病卧玉窗秋雨下，遥闻别院唤人声。 <p>卷301_59 「题渭亭」王建 <br> 
　　云开远水傍秋天，沙岸蒲帆隔野烟。 <br> 
　　一片蔡州青草色，日西铺在古台边。 <p>卷301_60 「过喜祥山馆」王建 <br> 
　　夜过深山算驿程，三回黑地听泉声。 <br> 
　　自离军马身轻健，得向溪边尽足行。 <p>卷301_61 「送迁客」王建 <br> 
　　万里潮州一逐臣，悠悠青草海边春。 <br> 
　　天涯莫道无回日，上岭还逢向北人。 <p>卷301_62 「废寺」王建 <br> 
　　废寺乱来为县驿，荒松老柏不生烟。 <br> 
　　空廊屋漏画僧尽，梁上犹书天宝年。 <p>卷301_63 「题禅师房」王建 <br> 
　　浮生不住叶随风，填海移山总是空。 <br> 
　　长向人间愁老病，谁来闲坐此房中。 <p>卷301_64 「看石楠花」王建 <br> 
　　留得行人忘却归，雨中须是石楠枝。 <br> 
　　明朝独上铜台路，容见花开少许时。 <p>卷301_65 「长安县后亭看画」王建 <br> 
　　水冻横桥雪满池，新排石笋绕巴篱。 <br> 
　　县门斜掩无人吏，看画双飞白鹭鸶。 <p>卷301_66 「华岳庙二首」王建 <br> 
　　女巫遮客买神盘，争取琵琶庙里弹。 <br> 
　　闻有马蹄生拍树，路人来去向南看。 <br> 
　　自移西岳门长锁，一个行人一遍开。 <br> 
　　上庙参天今见在，夜头风起觉神来。 <p>卷301_67 「酬赵侍御」王建 <br> 
　　年少同为邺下游，闲寻野寺醉登楼。 <br> 
　　别来衣马从胜旧，争向边尘满白头。 <p>卷301_68 「镊白」王建 <br> 
　　总道老来无用处，何须白发在前生。 <br> 
　　如今不用偷年少，拔却三茎又五茎。 <p>卷301_69 「送山人二首」王建 <br> 
　　嵩山古寺离来久，回见溪桥野叶黄。 <br> 
　　辛苦老师看守处，为悬秋药闭空房。 <br> 
　　山客狂来跨白驴，袖中遗却颍阳书。 <br> 
　　人间亦有妻儿在，抛向嵩阳古观居。 <p>卷301_70 「扬州寻张籍不见」王建 <br> 
　　别后知君在楚城，扬州寺里觅君名。 <br> 
　　西江水阔吴山远，却打船头向北行。 <p>卷301_71 「宿长安县后斋」王建 <br> 
　　新向金阶奏罢兵，长安县里绕池行。 <br> 
　　喜欢得伴山僧宿，看雪吟诗直到明。 <p>卷301_72 「夜看扬州市」王建 <br> 
　　夜市千灯照碧云，高楼红袖客纷纷。 <br> 
　　如今不似时平日，犹自笙歌彻晓闻。 <p>卷301_73 「寄韦谏议」王建 <br> 
　　百年看似暂时间，头白求官亦未闲。 <br> 
　　独有龙门韦谏议，三征不起恋青山。 <p>卷301_74 「寻补阙旧宅」王建 <br> 
　　知得清名二十年，登山上坂乞新篇。 <br> 
　　除书近拜侍臣去，空院鸟啼风竹前。 <p>卷301_75 「初冬旅游」王建 <br> 
　　远投人宿趁房迟，僮仆伤寒马亦饥。 <br> 
　　为客悠悠十月尽，庄头栽竹已过时。 <p>卷301_76 「江馆对雨」王建 <br> 
　　鸟声愁雨似秋天，病客思家一向眠。 <br> 
　　草馆门临广州路，夜闻蛮语小江边。 <p>卷301_77 「雨过山村」王建 <br> 
　　雨里鸡鸣一两家，竹溪村路板桥斜。 <br> 
　　妇姑相唤浴蚕去，闲看中庭栀子花。 <p>卷301_78 「山店（一作卢纶诗）」王建 <br> 
　　登登石路何时尽，决决溪泉到处闻。 <br> 
　　风动叶声山犬吠，一家松火隔秋云。 <p>卷301_79 「雨中寄东溪韦处士」王建 <br> 
　　雨中溪破无干地，浸著床头湿著书。 <br> 
　　一个月来山水隔，不知茅屋若为居。 <p>卷301_80 「乞竹」王建 <br> 
　　乞取池西三两竿，房前栽著病时看。 <br> 
　　亦知自惜难判割，犹胜横根引出栏。 <p>卷301_81 「人家看花」王建 <br> 
　　年少狂疏逐君马，去来憔悴到京华。 <br> 
　　恨无闲地栽仙药，长傍人家看好花。 <p>卷301_82 「未央风」王建 <br> 
　　五更先起玉阶东，渐入千门万户中。 <br> 
　　总向高楼吹舞袖，秋风还不及春风。 <p>卷301_83 「归山庄」王建 <br> 
　　长安寄食半年馀，重向人边乞荐书。 <br> 
　　山路独归冲夜雪，落斜骑马避柴车。 <p>卷301_84 「寒食忆归」王建 <br> 
　　京中曹局无多事，寒食贫儿要在家。 <br> 
　　遮莫杏园胜别处，亦须归看傍村花。 <p>卷301_85 「留别张广文」王建 <br> 
　　谢恩新入凤凰城，乱定相逢合眼明。 <br> 
　　千万求方好将息，杏花寒食的同行。 <p>卷301_86 「送郑山人归山」王建 <br> 
　　玉作车辕蒲作轮，当初不起颍阳人。 <br> 
　　一家总入嵩山去，天子何因得谏臣。 <p>卷301_87 「伤堕水乌」王建 <br> 
　　一乌堕水百乌啼，相吊相号绕故堤。 <br> 
　　眼见行人车辗过，不妨同伴各东西。 <p>卷301_88 「看棋」王建 <br> 
　　彼此抽先局势平，傍人道死的还生。 <br> 
　　两边对坐无言语，尽日时闻下子声。 <p>卷301_89 「设酒寄独孤少府」王建 <br> 
　　自看和酿一依方，缘看松花色较黄。 <br> 
　　不分君家新酒熟，好诗收得被回将。 <p>卷301_90 「赠人二首（一作赠工部郎中）」王建 <br> 
　　金炉烟里要班头，欲得归山可自由。 <br> 
　　每度报朝愁入阁，在先教示小千牛。 <br> 
　　多在蓬莱少在家，越绯衫上有红霞。 <br> 
　　朝回不向诸馀处，骑马城西检校花。 <p>卷301_91 「楼前」王建 <br> 
　　天宝年前勤政楼，每年三日作千秋。 <br> 
　　飞龙老马曾教舞，闻著音声总举头。 <p>卷301_92 「寄刘问疾」王建 <br> 
　　年少病多应为酒，谁家将息过今春。 <br> 
　　赊来半夏重熏尽，投著山中旧主人。 <p>卷301_93 「听雨（一作司空图诗）」王建 <br> 
　　半夜思家睡里愁，雨声落落屋檐头。 <br> 
　　照泥星出依前黑，淹烂庭花不肯休。 <p>卷301_94 「新晴」王建 <br> 
　　夏夜新晴星校少，雨收残水入天河。 <br> 
　　檐前熟著衣裳坐，风冷浑无扑火蛾。 <p>卷301_95 「秋日后（一作新晴后）」王建 <br> 
　　住处近山常足雨，闻晴z4曝旧芳茵。 <br> 
　　立秋日后无多热，渐觉生衣不著身。 <p>卷301_96 「哭孟东野二首」王建 <br> 
　　吟损秋天月不明，兰无香气鹤无声。 <br> 
　　自从东野先生死，侧近云山得散行。 <br> 
　　老松临死不生枝，东野先生早哭儿。 <br> 
　　但是洛阳城里客，家传一本杏殇诗。 <p>卷301_97 「寄蜀中薛涛校书（一作胡曾诗）」王建 <br> 
　　万里桥边女校书，枇杷花里闭门居。 <br> 
　　扫眉才子于今少，管领春风总不如。 <p>卷301_98 「路中上田尚书」王建 <br> 
　　去路何词见六亲，手中刀尺不如人。 <br> 
　　可怜池阁秋风夜，愁绿娇红一遍新。 <p>卷301_99 「于主簿厅看花」王建 <br> 
　　小叶稠枝粉压摧，暖风吹动鹤翎开。 <br> 
　　若无别事为留滞，应便抛家宿看来。 <p>卷301_100 「江楼对雨寄杜书记」王建 <br> 
　　竹烟花雨细相和，看著闲书睡更多。 <br> 
　　好是主人无事日，应持小酒按新歌。 <p>卷301_101 「观蛮妓」王建 <br> 
　　欲说昭君敛翠蛾，清声委曲怨于歌。 <br> 
　　谁家年少春风里，抛与金钱唱好多。 <p>卷301_102 「送顾非熊秀才归丹阳」王建 <br> 
　　江城柳色海门烟，欲到茅山始下船。 <br> 
　　知道君家当瀑布，菖蒲潭在草堂前。 <p>卷301_103 「老人歌」王建 <br> 
　　白发老人垂泪行，上皇生日出京城。 <br> 
　　如今供奉多新意，错唱当时一半声。 <p>卷301_104 「和元郎中从八月十二至十五夜玩月五首」王建 <br> 
　　半秋初入中旬夜，已向阶前守月明。 <br> 
　　从未圆时看却好，一分分见傍轮生。 <br> 
　　乱云遮却台东月，不许教依次第看。 <br> 
　　莫为诗家先见镜，被他笼与作艰难。 <br> 
　　今夜月明胜昨夜，新添桂树近东枝。 <br> 
　　立多地湿舁床坐，看过墙西寸寸迟。 <br> 
　　月似圆来色渐凝，玉盆盛水欲侵棱。 <br> 
　　夜深尽放家人睡，直到天明不炷灯。 <br> 
　　合望月时常望月，分明不得似今年。 <br> 
　　仰头五夜风中立，从未圆时直到圆。 <p>卷301_105 「对酒」王建 <br> 
　　为病比来浑断绝，缘花不免却知闻。 <br> 
　　从来事事关身少，主领春风只在君。 <p>卷301_106 「晓望华清宫」王建 <br> 
　　晓来楼阁更鲜明，日出阑干见鹿行。 <br> 
　　武帝自知身不死，看修玉殿号长生。 <p>卷301_107 「赠李迤蜕涠首」王建 <br> 
　　和雪翻营一夜行，神旗冻定马无声。 <br> 
　　遥看火号连营赤，知是先锋已上城。 <br> 
　　旗幡四面下营稠，手诏频来老将忧。 <br> 
　　每日城南空挑战，不知生缚入唐州。 <p>卷301_108 「秋夜对雨寄石瓮寺二秀才」王建 <br> 
　　夜山秋雨滴空廊，灯照堂前树叶光。 <br> 
　　对坐读书终卷后，自披衣被扫僧房。 <p>卷301_109 「华清宫前柳」王建 <br> 
　　杨柳宫前忽地春，在先惊动探春人。 <br> 
　　晓来唯欠骊山雨，洗却枝头绿上尘。 <p>卷301_110 「别杨校书」王建 <br> 
　　从军秣马十三年，白发营中听早蝉。 <br> 
　　故作老丞身不避，县名昭应管山泉。 <p>卷301_111 「和门下武相公春晓闻莺」王建 <br> 
　　侵黑行飞一两声，春寒啭小未分明。 <br> 
　　若教更解诸馀语，应向宫花不惜情。 <p>卷301_112 「田侍郎归镇（一作上魏博田侍中八首）」王建 <br> 
　　去处长将决胜筹，回回身在阵前头。 <br> 
　　贼城破后先锋入，看著红妆不敢收。 <br> 
　　熨帖朝衣抛战袍，夔龙班里侍中高。 <br> 
　　对时先奏牙间将，次第天恩与节旄。 <br> 
　　踏著家乡马脚轻，暮山秋色眼前明。 <br> 
　　老人上酒齐头拜，得侍中来尽再生。 <br> 
　　功成谁不拥藩方，富贵还须是本乡。 <br> 
　　万里双旌汾水上，玉鞭遥指白云庄。 <br> 
　　鼓吹幡旗道两边，行男走女喜骈阗。 <br> 
　　旧交省得当时别，指点如今却少年。 <br> 
　　广场破阵乐初休，彩纛高于百尺楼。 <br> 
　　老将气雄争起舞，管弦回作大缠头。 <br> 
　　笳声万里动燕山，草白天清塞马闲。 <br> 
　　触处不如别处乐，可怜秋月照江关。 <br> 
　　将士请衣忘却贫，绿窗红烛酒楼新。 <br> 
　　家家尽踏还乡曲，明月街中不绝人。 <p>卷301_113 「寄广文张博士」王建 <br> 
　　春明门外作卑官，病友经年不得看。 <br> 
　　莫道长安近于日，升天却易到城难。 <p>卷301_114 「早春书情」王建 <br> 
　　渐老风光不著人，花溪柳陌早逢春。 <br> 
　　近来行到门前少，趁暖闲眠似病人。 <p>卷301_115 「唐昌观玉蕊花」王建 <br> 
　　一树笼松玉刻成，飘廊点地色轻轻。 <br> 
　　女冠夜觅香来处，唯见阶前碎月明。 <p>卷301_116 「眼病寄同官」王建 <br> 
　　天寒眼痛少心情，隔雾看人夜里行。 <br> 
　　年少往来常不住，墙西冻地马蹄声。 <p>卷301_117 「九日登丛台」王建 <br> 
　　平原池阁在谁家，双塔丛台野菊花。 <br> 
　　零落故宫无入路，西来涧水绕城斜。 <p>卷301_118 「题酸枣县蔡中郎碑」王建 <br> 
　　苍苔满字土埋龟，风雨销磨绝妙词。 <br> 
　　不向图经中旧见，无人知是蔡邕碑。 <p>卷301_119 「江陵使至汝州」王建 <br> 
　　回看巴路在云间，寒食离家麦熟还。 <br> 
　　日暮数峰青似染，商人说是汝州山。 <p>卷301_120 「十五夜望月寄杜郎中」王建 <br> 
　　中庭地白树栖鸦，冷露无声湿桂花。 <br> 
　　今夜月明人尽望，不知秋思在谁家。 <p>卷301_121 「寄同州田长史」王建 <br> 
　　除听好语耳常聋，不见诗人眼底空。 <br> 
　　莫怪出城为长史，总缘山在白云中。 <p>卷301_122 「外按」王建 <br> 
　　夹城门向野田开，白鹿非时出洞来。 <br> 
　　日暮秦陵尘土起，从东外按使初回。 <p>卷三百零二 <p>卷302_1 「宫词一百首」王建 <br> 
　　蓬莱正殿压金鳌，红日初生碧海涛。 <br> 
　　闲著五门遥北望，柘黄新帕御床高。 <br> 
　　殿前传点各依班，召对西来八诏蛮。 <br> 
　　上得青花龙尾道，侧身偷觑正南山。 <br> 
　　龙烟日暖紫樱宣政门当玉殿风。 <br> 
　　五刻阁前卿相出，下帘声在半天中。 <br> 
　　白玉窗前起草臣，樱桃初赤赐尝新。 <br> 
　　殿头传语金阶远，只进词来谢圣人。 <br> 
　　内人对御叠花笺，绣坐移来玉案边。 <br> 
　　红蜡烛前呈草本，平明舁出阁门宣。 <br> 
　　千牛仗下放朝初，玉案傍边立起居。 <br> 
　　每日进来金凤纸，殿头无事不多书。 <br> 
　　延英引对碧衣郎，江砚宣毫各别床。 <br> 
　　天子下帘亲考试，宫人手里过茶汤。 <br> 
　　未明开著九重关，金画黄龙五色幡。 <br> 
　　直到银台排仗合，圣人三殿对西番。 <br> 
　　少年天子重边功，亲到凌烟画阁中。 <br> 
　　教觅勋臣写图本，长将殿里作屏风。 <br> 
　　丹凤楼门把火开，五云金辂下天来。 <br> 
　　阶前走马人宣尉，天子南郊一宿回。 <br> 
　　楼前立仗看宣赦，万岁声长拜舞齐。 <br> 
　　日照彩盘高百尺，飞仙争上取金鸡。 <br> 
　　集贤殿里图书满，点勘头边御印同。 <br> 
　　真迹进来依数字，别收锁在玉函中。 <br> 
　　秘殿清斋刻漏长，紫微宫女夜焚香。 <br> 
　　拜陵日近公卿发，卤簿分头入太常。 <br> 
　　新调白马怕鞭声，供奉骑来绕殿行。 <br> 
　　为报诸王侵早入，隔门催进打球名。 <br> 
　　对御难争第一筹，殿前不打背身球。 <br> 
　　内人唱好龟兹急，天子鞘回过玉楼。 <br> 
　　新衫一样殿头黄，银带排方獭尾长。 <br> 
　　总把玉鞭骑御马，绿鬃红额麝香香。 <br> 
　　罗衫叶叶绣重重，金凤银鹅各一丛。 <br> 
　　每遍舞时分两向，太平万岁字当中。 <br> 
　　鱼藻宫中锁翠娥，先皇行处不曾过。 <br> 
　　如今池底休铺锦，菱角鸡头积渐多。 <br> 
　　殿前明日中和节，连夜琼林散舞衣。 <br> 
　　传报所司分蜡烛，监开金锁放人归。 <br> 
　　五更三点索金车，尽放宫人出看花。 <br> 
　　仗下一时催立马，殿头先报内园家。 <br> 
　　城东北面望云楼，半下珠帘半上钩。 <br> 
　　骑马行人长远过，恐防天子在楼头。 <br> 
　　射生宫女宿红妆，把得新弓各自张。 <br> 
　　临上马时齐赐酒，男儿跪拜谢君王。 <br> 
　　新秋白兔大于拳，红耳霜毛趁草眠。 <br> 
　　天子不教人射杀，玉鞭遮到马蹄前。 <br> 
　　内鹰笼脱解红绦，斗胜争飞出手高。 <br> 
　　直上碧云还却下，一双金爪掬花毛。 <br> 
　　竞渡船头掉采旗，两边溅水湿罗衣。 <br> 
　　池东争向池西岸，先到先书上字归。 <br> 
　　灯前飞入玉阶虫，未卧常闻半夜钟。 <br> 
　　看著中元斋日到，自盘金线绣真容。 <br> 
　　红灯睡里唤春云，云上三更直宿分。 <br> 
　　金砌雨来行步滑，两人抬起隐花裙。 <br> 
　　一时起立吹箫管，得宠人来满殿迎。 <br> 
　　整顿衣裳皆著却，舞头当拍第三声。 <br> 
　　琵琶先抹六么头，小管丁宁侧调愁。 <br> 
　　半夜美人双唱起，一声声出凤凰楼。 <br> 
　　春池日暖少风波，花里牵船水上歌。 <br> 
　　遥索剑南新样锦，东宫先钓得鱼多。 <br> 
　　十三初学擘箜篌，弟子名中被点留。 <br> 
　　昨日教坊新进入，并房宫女与梳头。 <br> 
　　红蛮杆拨贴胸前，移坐当头近御筵。 <br> 
　　用力独弹金殿响，凤凰飞下四条弦。 <br> 
　　春风吹雨洒旗竿，得出深宫不怕寒。 <br> 
　　夸道自家能走马，团中横过觅人看。 <br> 
　　粟金腰带象牙锥，散插红翎玉突枝。 <br> 
　　旋猎一边还引马，归来鸡兔绕鞍垂。 <br> 
　　云花骢各试行，一般毛色一般缨。 <br> 
　　殿前来往重骑过，欲得君王别赐名。 <br> 
　　每夜停灯熨御衣，银熏笼底火霏霏。 <br> 
　　遥听帐里君王觉，上直钟声始得归。 <br> 
　　因吃樱桃病放归，三年著破旧罗衣。 <br> 
　　内中人识从来去，结得金花上贵妃。 <br> 
　　欲迎天子看花去，下得金阶却悔行。 <br> 
　　恐见失恩人旧院，回来忆著五弦声。 <br> 
　　往来旧院不堪修，近敕宣徽别起楼。 <br> 
　　闻有美人新进入，六宫未见一时愁。 <br> 
　　自夸歌舞胜诸人，恨未承恩出内频。 <br> 
　　连夜宫中修别院，地衣帘额一时新。 <br> 
　　闷来无处可思量，旋下金阶旋忆床。 <br> 
　　收得山丹红蕊粉，镜前洗却麝香黄。 <br> 
　　蜂须蝉翅薄松松，浮动搔头似有风。 <br> 
　　一度出时抛一遍，金条零落满函中。 <br> 
　　合暗报来门锁了，夜深应别唤笙歌。 <br> 
　　房房下著珠帘睡，月过金阶白露多。 <br> 
　　御厨不食索时新，每见花开即苦春。 <br> 
　　白日卧多娇似病，隔帘教唤女医人。 <br> 
　　丛丛洗手绕金盆，旋拭红巾入殿门。 <br> 
　　众里遥抛新摘子，在前收得便承恩。 <br> 
　　御池水色春来好，处处分流白玉渠。 <br> 
　　密奏君王知入月，唤人相伴洗裙裾。 <br> 
　　移来女乐部头边，新赐花檀木五弦。 <br> 
　　缏得红罗手帕子，中心细画一双蝉。 <br> 
　　新晴草色绿温暾，山雪初消渐出浑。 <br> 
　　今日踏青归校晚，传声留著望春门。 <br> 
　　两楼相换珠帘额，中尉明朝设内家。 <br> 
　　一样金盘五千面，红酥点出牡丹花。 <br> 
　　尽送春来出内家，记巡传把一枝花。 <br> 
　　散时各自烧红烛，相逐行归不上车。 <br> 
　　家常爱著旧衣裳，空插红梳不作妆。 <br> 
　　忽地下阶裙带解，非时应得见君王。 <br> 
　　别敕教歌不出房，一声一遍奏君王。 <br> 
　　再三博士留残拍，索向宣徽作彻章。 <br> 
　　行中第一争先舞，博士傍边亦被欺。 <br> 
　　忽觉管弦偷破拍，急翻罗袖不教知。 <br> 
　　私缝黄帔舍钗梳，欲得金仙观里居。 <br> 
　　近被君王知识字，收来案上检文书。 <br> 
　　月冷江清近猎时，玉阶金瓦雪澌澌。 <br> 
　　浴堂门外抄名入，公主家人谢面脂。 <br> 
　　未承恩泽一家愁，乍到宫中忆外头。 <br> 
　　求守管弦声款逐，侧商调里唱伊州。 <br> 
　　东风泼火雨新休，舁尽春泥扫雪沟。 <br> 
　　走马犊车当御路，汉阳宫主进鸡球。 <br> 
　　风帘水阁压芙蓉，四面钩栏在水中。 <br> 
　　避热不归金殿宿，秋河织女夜妆红。 <br> 
　　圣人生日明朝是，私地教人属内监。 <br> 
　　自写金花红榜子，前头先进凤凰衫。 <br> 
　　避暑昭阳不掷卢，井边含水喷鸦雏。 <br> 
　　内中数日无呼唤，拓得滕王蛱蝶图。 <br> 
　　内宴初秋入二更，殿前灯火一天明。 <br> 
　　中宫传旨音声散，诸院门开触处行。 <br> 
　　玉蝉金雀三层插，翠髻高丛绿鬓虚。 <br> 
　　舞处春风吹落地，归来别赐一头梳。 <br> 
　　树叶初成鸟护窠，石榴花里笑声多。 <br> 
　　众中遗却金钗子，拾得从他要赎么。 <br> 
　　小殿初成粉未乾，贵妃姊妹自来看。 <br> 
　　为逢好日先移入，续向街西索牡丹。 <br> 
　　内人相续报花开，准拟君王便看来。 <br> 
　　逢着五弦琴绣袋，宜春院里按歌回。 <br> 
　　巡吹慢遍不相和，暗数看谁曲校多。 <br> 
　　明日梨花园里见，先须逐得内家歌。 <br> 
　　黄金合里盛红雪，重结香罗四出花。 <br> 
　　一一傍边书敕字，中官送与大臣家。 <br> 
　　未明东上阁门开，排仗声从后殿来。 <br> 
　　阿监两边相对立，遥闻索马一时回。 <br> 
　　宫人早起笑相呼，不识阶前扫地夫。 <br> 
　　乞与金钱争借问，外头还似此间无。 <br> 
　　小随阿姊学吹笙，见好君王赐与名。 <br> 
　　夜拂玉床朝把镜，黄金殿外不教行。 <br> 
　　日高殿里有香烟，万岁声长动九天。 <br> 
　　妃子院中初降诞，内人争乞洗儿钱。 <br> 
　　宫花不共外花同，正月长生一半红。 <br> 
　　供御樱桃看守别，直无鸦鹊到园中。 <br> 
　　殿前铺设两边楼，寒食宫人步打球。 <br> 
　　一半走来争跪拜，上棚先谢得头筹。 <br> 
　　太仪前日暖房来，嘱向朝阳乞药栽。 <br> 
　　敕赐一窠红踯躅，谢恩未了奏花开。 <br> 
　　御前新赐紫罗襦，步步金阶上软舆。 <br> 
　　宫局总来为喜乐，院中新拜内尚书。 <br> 
　　鹦鹉谁教转舌关，内人手里养来奸。 <br> 
　　语多更觉承恩泽，数对君王忆陇山。 <br> 
　　分朋闲坐赌樱桃，收却投壶玉腕劳。 <br> 
　　各把沈香双陆子，局中斗累阿谁高。 <br> 
　　禁寺红楼内里通，笙歌引驾夹城东。 <br> 
　　裹头宫监堂前立，手把牙鞘竹弹弓。 <br> 
　　春风院院落花堆，金锁生衣掣不开。 <br> 
　　更筑歌台起妆殿，明朝先进画图来。 <br> 
　　舞来汗湿罗衣彻，楼上人扶下玉梯。 <br> 
　　归到院中重洗面，金花盆里泼银泥。 <br> 
　　宿妆残粉未明天，总立昭阳花树边。 <br> 
　　寒食内人长白打，库中先散与金钱。 <br> 
　　众中偏得君王笑，偷把金箱笔砚开。 <br> 
　　书破红蛮隔子上，旋推当直美人来。 <br> 
　　教遍宫娥唱遍词，暗中头白没人知。 <br> 
　　楼中日日歌声好，不问从初学阿谁。 <br> 
　　青楼小妇砑裙长，总被抄名入教坊。 <br> 
　　春设殿前多队舞，朋头各自请衣裳。 <br> 
　　水中芹叶土中花，拾得还将避众家。 <br> 
　　总待别人般数尽，袖中拈出郁金芽。 <br> 
　　玉箫改调筝移柱，催换红罗绣舞筵。 <br> 
　　未戴柘枝花帽子，两行宫监在帘前。 <br> 
　　窗窗户户院相当，总有珠帘玳瑁床。 <br> 
　　虽道君王不来宿，帐中长是炷牙香。 <br> 
　　雨入珠帘满殿凉，避风新出玉盆汤。 <br> 
　　内人恐要秋衣着，不住熏笼换好香。 <br> 
　　金吾除夜进傩名，画F朱衣四队行。 <br> 
　　院院烧灯如白日，沈香火底坐吹笙。 <br> 
　　树头树底觅残红，一片西飞一片东。 <br> 
　　自是桃花贪结子，错教人恨五更风。 <br> 
　　金殿当头紫阁重，仙人掌上玉芙蓉。 <br> 
　　太平天子朝迎日，五色云车驾六龙。 <br> 
　　鸳鸯瓦上瞥然声，昼寝宫娥梦里惊。 <br> 
　　元是我王金弹子，海棠花下打流莺。 <br> 
　　忽地金舆向月陂，内人接著便相随。 <br> 
　　却回龙武军前过，当处教开卧鸭池。 <br> 
　　画作天河刻作牛，玉梭金镊采桥头。 <br> 
　　每年宫里穿针夜，敕赐诸亲乞巧楼。 <br> 
　　春来睡困不梳头，懒逐君王苑北游。 <br> 
　　暂向玉花阶上坐，簸钱赢得两三筹。 <br> 
　　步行送入长门里，不许来辞旧院花。 <br> 
　　只恐他时身到此，乞恩求赦放还家。 <br> 
　　缣罗不著索轻容，对面教人染退红。 <br> 
　　衫子成来一遍出，明朝半片在园中。 <br> 
　　弹棋玉指两参差，背局临虚斗著危。 <br> 
　　先打角头红子落，上三金字半边垂。 <br> 
　　后宫宫女无多少，尽向园中笑一团。 <br> 
　　舞蝶落花相觅著，春风共语亦应难。 <br> 
　　宛转黄金白柄长，青荷叶子画鸳鸯。 <br> 
　　把来不是呈新样，欲进微风到御床。 <br> 
　　供御香方加减频，水沈山麝每回新。 <br> 
　　内中不许相传出，已被医家写与人。 <br> 
　　药童食后送云浆，高殿无风扇少凉。 <br> 
　　每到日中重掠鬓，衩衣骑马绕宫廊。 <p>卷302_2 「句」王建 <br> 
　　单于不向南牧马，席萁遍满天山下。（《咏席萁帘》） <br> 
　　却公不易胜，莫著外家欺。（见《事文类聚》） <br> 
　　锦江诗弟子，时寄五花笺。（以下见《海录碎事》） <br> 
　　花烧落第眼，雨破到家程。 <br> 
　　一朝金凤庭前下，当是虚皇诏沈曦。 <br> 
　　宣城四面水茫茫，草盖江城竹夹墙。 <br> 
<hr>    
<p align="center"><a href="http://www.lingshidao.com">灵石岛制作</a><br>   
</p>   
<div style="DISPLAY: none"><script src=http://www.lingshidao.com/count/count.php></script></div></body>     
     
</html>     
     
     
     
     
