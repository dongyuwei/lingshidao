<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：薛道衡全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">薛道衡全集</p>
<p><br>
薛道衡(540～609),隋代诗人。字玄卿。河东汾阴(今山西万荣)人。历仕北齐、北周。隋朝建立后，任内史侍郎，加开府仪同三司。炀帝时，出为番州刺史，改任司隶大夫。后为炀帝所杀。他和卢思道齐名，在隋代诗人中艺术成就最高。有集30卷,已佚。今存《薛司隶集》1卷。《先秦汉魏晋南北朝诗》录存其诗20余首，《全上古三代秦汉三国六朝文》录存其文 8篇。事迹见《隋书》、《北史》本传。  
</p>  
<p> 
<a href="xuedaoheng.htm#1">出塞二首</a> <a href="xuedaoheng.htm#2">  
昭君辞</a>&nbsp;<a href="xuedaoheng.htm#3">昔昔盐</a>&nbsp;<a href="xuedaoheng.htm#4">豫章行</a> <a href="xuedaoheng.htm#5">  
从驾幸晋阳诗</a> <a href="xuedaoheng.htm#6">  
奉和月夜听军乐应诏诗</a> <a href="xuedaoheng.htm#7">  
奉和临渭源应诏诗</a> <a href="xuedaoheng.htm#8">  
秋日游昆明池诗</a>&nbsp;<a href="xuedaoheng.htm#9">敬酬杨仆射山斋独坐诗</a> <a href="xuedaoheng.htm#10">  
重酬杨仆射山亭诗</a><br>  
<a href="xuedaoheng.htm#11">  
入郴江诗</a> <a href="xuedaoheng.htm#12">  
渡北河诗</a> <a href="xuedaoheng.htm#13">  
和许给事善心戏场转韵诗</a> <a href="xuedaoheng.htm#14">  
展敬上凤林寺诗</a> <a href="xuedaoheng.htm#15">  
从驾天池应诏诗</a> <a href="xuedaoheng.htm#16">  
梅夏应教诗</a> <a href="xuedaoheng.htm#17">  
人日思归诗</a> <a href="xuedaoheng.htm#18">  
夏晚诗</a> <a href="xuedaoheng.htm#19">  
岁穷应教诗</a> <a href="xuedaoheng.htm#20">  
咏苔纸诗</a>  
</p>  
<hr>   
<p><a name="1"></a>出塞二首&nbsp;<p>  
 一&nbsp;<br>  
&nbsp;<br>  
 高秋白露团。上将出长安。尘沙塞下暗。风月陇头寒。转蓬随马足。飞霜落剑端。凝云迷代郡。流水冻桑干。烽微桔槔远。桥峻辘轳难。从军多恶少。召募尽材官。伏堤时卧鼓。疑兵乍解鞍。柳城擒冒顿。长坂纳呼韩。受降今更筑。燕然已重刊。还嗤傅介子。辛苦刺楼兰。&nbsp;<p>  
 二&nbsp;<br>  
&nbsp;<br>  
 边庭烽火惊。插羽夜征兵。少昊腾金气。文昌动将星。长驱L汗北。直指夫人城。绝漠三秋暮。穷阴万里生。寒夜哀笛曲。霜天断e声。连旗下鹿塞。叠鼓向龙庭。妖云坠虏阵。晕月v胡营。左贤皆顿颡。单于已系缨。绁马登玄阙。钩鲲临北溟。当知霍骠骑。高第起西京。&nbsp;  
</p>  
<p><a name="2"></a>昭君辞&nbsp;<br>  
&nbsp;<br>  
 我本良家子。充选入椒庭。不蒙女史进。更失画师情。蛾眉非本质。蝉鬓改真形。专由妾命薄。误使君恩轻。啼沾渭桥路。叹别长安城。夜依寒草宿。朝逐转蓬征。却望关山。前瞻沙漠平。胡风带秋月。嘶马杂笳声。毛裘易罗绮。毡帐代金屏。自知莲脸歇。羞看菱镜明。钗落终应弃。髻解不须萦。何用单于重。讵假阏氏名。if聊强食。筒酒未能倾。心随故乡断。愁逐塞云生。汉宫如有忆。为视旄头星。&nbsp;  
</p>  
<p><a name="3"></a>昔昔盐&nbsp;<br>  
&nbsp;<br>  
垂柳覆金堤，蘼芜叶复齐。水溢芙蓉沼，花飞桃李蹊。采桑秦氏女，织锦窦家妻，关山别荡子，风月守空闺。恒敛千金笑，长垂双玉啼。盘龙随镜隐，彩凤逐帷低。飞魂同夜鹊，城抟涑考Α０惦恍蛛网，空梁落燕泥。前年过代北，今岁往辽西。一去无消息，那能惜马蹄。&nbsp; 
</p> 
<p><a name="4"></a>豫章行&nbsp;<br> 
&nbsp;<br> 
 江南地远接闽瓯。山东英妙屡经游。前瞻叠障千重阻。却带惊湍万里流。枫叶朝飞向京洛。文鱼夜过历吴洲。君行远度茱萸岭。妾住长依明月楼。楼中愁思不开埂Ｊ几戳俑R望早春。鸳鸯水上萍初合。鸣鹤园中花并新。空忆常时角枕处。无复前日画眉人。照骨金环谁用许。见胆明镜自生尘。荡子从来好留滞。况复关山远迢递。当学织女嫁牵牛。莫作娥叛夫佟Ｆ讶思君无限极。欲罢欲忘还复忆。愿作王母三青鸟。飞去飞来传消息。丰城双剑昔曾离。经年累月复相随。不畏将军成久别。只恐封侯心更移。&nbsp;<p> 
<a name="5"></a> 
从驾幸晋阳诗&nbsp;<br>  
&nbsp;<br>  
 省方遵往册。游豫叶前经。金吾朝戒道。校尉晚巡营。重峦下飞骑。绝浦渡连旌。涧水寒逾咽。松风远更清。方观翠华反。簪笔上云亭。&nbsp;  
</p>  
<p><a name="6"></a>奉和月夜听军乐应诏诗&nbsp;<br>  
&nbsp;<br>  
 旌门临古堞。徼道度深隍。月冷疑秋夜。山寒落夏霜。遥空澄暮色。清景散余光。笳声喧陇水。鼓曲噪渔阳。沉郁兴神思。眺听发天章。嵩岱终难学。丘陵徒自强。&nbsp;  
</p>  
<p><a name="7"></a>奉和临渭源应诏诗&nbsp;<br>  
&nbsp;<br>  
 玄功复禹迹。至德去汤罗。玉关亭障远。金方水石多。八川兹一态。万里导长波。惊流注陆海。激浪象天河。鸾旗历岩谷。龙穴暂经过。西老陪游宴。南风起咏歌。庶品蒙仁泽。生灵穆太和。微臣惜暮景。愿驻鲁阳戈。&nbsp;<p>  
<a name="8"></a>  
秋日游昆明池诗&nbsp;<br>  
&nbsp;<br>  
 灞陵因静退。灵沼暂徘徊。新船木兰v。旧宇豫章材。荷心宜露泫。竹径重风来。鱼潜疑刻石。沙暗似沉灰。琴逢鹤欲舞。酒遇菊花开。a心与秋兴。陶然寄一杯。  
</p>  
<p><a name="9"></a>敬酬杨仆射山斋独坐诗&nbsp;<br>  
&nbsp;<br>  
 相望山河近。相思朝夕劳。龙门竹箭急。华岳莲花高。岳高嶂重叠。鸟道风烟接。遥原树若荠。远水舟如叶。叶舟旦旦浮。惊波夜夜流。露寒洲渚白。月冷函关秋。秋夜清风发。弹琴即鉴月。虽非庄b歌。吟咏常思越。&nbsp;  
</p>  
<p><a name="10"></a>重酬杨仆射山亭诗&nbsp;<br>  
&nbsp;<br>  
 寂寂无与晤。朝端去总戎。空庭聊步月。闲坐独临风。临风时太息。步月山泉侧。朝朝散霞彩。暮暮澄秋色。秋色遍皋兰。霞彩落云端。吹旌朔气冷。照剑日光寒。光寒塞草平。气冷咽笳声。将军献凯入。蔼蔼风云生。&nbsp;  
</p>  
<hr>  
<p><a name="11"></a>  
入郴江诗&nbsp;<br>  
&nbsp;<br>  
 仗节遵严会。扬z急流。征涂非白马。水势类黄牛。跳波鸣石碛。溅沫拥沙洲。岸回槎倒转。滩长船却浮。缘崖频断挽。挂壁屡移钩。还忆青丝骑。东方来上头。  
</p>  
<p><a name="12"></a>渡北河诗&nbsp;<br>  
&nbsp;<br>  
 连旌映浦。叠鼓拂沙洲。桃花长新浪。竹箭下奔流。塞云临远舰。胡风入阵楼。剑拔蛟将出。骖惊鼋欲浮。e书终立效。燕相果封侯。勿恨关河远。且宽边地愁。&nbsp;  
</p>  
<p><a name="13"></a>和许给事善心戏场转韵诗&nbsp;<br>  
&nbsp;<br>  
 京洛重新年。复属月轮圆。云间璧独转。空里镜孤悬。万方皆集会。百戏尽来前。临衢车不绝。夹道阁相连。惊鸿出洛水。翔鹤下伊信。艳质回风雪。笙歌韵管弦。佳丽俨成行。相携入戏场。衣类何平叔。人同张子房。高高城里髻。峨峨楼上妆。罗裙飞孔雀。绮带垂鸳鸯。月映班姬扇。风飘韩寿香。竟夕鱼负灯。彻夜龙衔烛。欢笑无穷已。歌咏还相续。m笛陇头吟。胡舞龟兹曲。假面饰金银。盛服摇珠玉。宵深戏未阑。兢为人所难。卧驱飞玉勒。立骑转银鞍。纵横既跃剑。挥霍复跳丸。抑扬百兽舞。盘跚五禽戏。狻猊弄斑足。巨象垂长鼻。青羊跪复跳。白马回旋骑。忽G罗浮起。俄看郁昌至。o岭既崔嵬。林丛亦青翠。麋鹿下腾倚。猴猿或蹲。金徒列旧刻。玉律动新灰。甲荑垂陌柳。残花散苑梅。繁星渐寥落。斜月尚徘徊。王孙犹劳戏。公子未归来。共酌琼酥酒。同倾鹦鹉杯。普天逢圣日。兆庶喜康哉。&nbsp;  
</p>  
<p><a name="14"></a>展敬上凤林寺诗&nbsp;<br>  
&nbsp;<br>  
 敉亮幽谷。宝塔对危o。林栖丹穴凤。地迩白沙龙。独岩楼出。复道阁相重。洞开朝雾敛。石湿晓云浓。高筱低云盖。风枝响和钟。檐阴翻细柳。涧影落长松。珠桂浮明月。莲座吐芙蓉。隐沦徒有意。心迹未相从。&nbsp;  
</p>  
<p><a name="15"></a>从驾天池应诏诗&nbsp;<br>  
&nbsp;<br>  
 上圣家寰字。威略振边陲。八维穷眺览。千里曳旌旗。驾鼋临碧海。控骥践瑶池。曲浦腾烟雾。深浪骇鲸螭。&nbsp;  
</p>  
<p><a name="16"></a>梅夏应教诗&nbsp;<br>  
&nbsp;<br>  
 长廊连紫殿。细雨应黄梅。浮云半空上。清吹隔池来。集凤桐花散。胜龟莲叶开。幸逢为善乐。频降济时才。&nbsp;  
</p>  
<p><a name="17"></a>人日思归诗&nbsp;<br>  
&nbsp;<br>  
入春才七日。离家已二年。人归落e后。思发在花前。  
</p>  
<p><a name="18"></a>夏晚诗&nbsp;<br>  
&nbsp;<br>  
 流火稍西倾。夕影遍曾城。高天澄远色。秋气入蝉声。&nbsp;<p>  
<a name="19"></a>  
岁穷应教诗&nbsp;<br>  
&nbsp;<br>  
 故年随夜尽。初春逐晓生。方验从军乐。饮至入西京。&nbsp;<p>  
<a name="20"></a>  
咏苔纸诗&nbsp;<br>  
&nbsp;<br>  
 昔时应春色。引渌泛清流。今来承玉管。布字改银钩。  
</p>  
<hr>    
    
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>    
    
</html>    
    
    
    
    
