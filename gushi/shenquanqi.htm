<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：沈缙谑全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">沈缙谑全集</p>
<p align="left">沈缙(约656～约714或715)，唐代诗人。字云卿。相州内黄(今属河南)人。上元二年 
(675)进士及第。由协律郎累迁考功员外郎。曾因受贿入狱。出狱后复职，迁给事中。中宗即位，因谄附张易之，被流放□州。神龙三年(707),召拜起居郎兼修文馆直学士，常侍宫中。后历中书舍人、太子少詹事。沈缙谟胨沃问齐名，并称“沈宋”。他们的近体诗格律谨严精密，史论以为是律诗体制定型的代表诗人。原有文集10卷，已散佚。明人辑有《沈缙诩》。　　　　　　　　　　　　 
　</p>
<hr> 
<p>　　卷九十五<p>卷95_1 「芳树（一作宋之问）」沈缙<br> 
　　何地早芳菲，宛在长门殿。夭桃色若绶，李光如练。<br>
　　啼鸟弄花疏，游蜂饮香遍。叹息春风起，飘零君不见。<p>卷95_2 「长安道（一作宋之问诗）」沈缙<br> 
　　秦地平如掌，层城入云汉。楼阁九衢春，车马千门旦。<br>
　　绿槐开复合，红尘聚还散。日晚斗鸡还，经过狭斜看。<p>卷95_3 「有所思（一作宋之问诗）」沈缙<br> 
　　君子事行役，再空芳岁期。美人旷延伫，万里浮云思。<br>
　　园槿绽红艳，郊桑柔绿滋。坐看长夏晚，秋月照罗帏。<p>卷95_4 「临高台」沈缙<br> 
　　高台临广陌，车马纷相续。回首思旧乡，云山乱心曲。<br>
　　远望河流缓，周看原野绿。向夕林鸟还，忧来飞景促。<p>卷95_5 「凤笙曲」沈缙<br> 
　　忆昔王子晋，凤笙游云空。挥手弄白日，安能恋青宫。<br>
　　岂无婵娟子，结念罗帏中。怜寿不贵色，身世两无穷。<p>卷95_6 「拟古别离」沈缙<br> 
　　白水东悠悠，中有西行舟。舟行有返棹，水去无还流。<br>
　　奈何生别者，戚戚怀远游。远游谁当惜，所悲会难收。<br>
　　自君阒芳h，青阳四五遒。皓月掩兰室，光风虚蕙楼。<br>
　　相思无明晦，长叹累冬秋。离居久迟暮，高驾何淹留。<p>卷95_7 「辛丑岁十月上幸长安时扈从出西岳作」沈缙<br> 
　　西镇何穹崇，壮哉信灵造。诸岭皆峻秀，中峰特美好。<br>
　　傍见巨掌存，势如石东倒。颇闻首阳去，开坼此河道。<br>
　　磅礴压洪源，巍峨壮清昊。云泉纷乱瀑，天磴屹横抱。<br>
　　子先呼其巅，宫女世不老。下有府君庙，历载传洒扫。<br>
　　皇明应天游，十月戒丰镐。微末忝闲从，兼得事O藻。<br>
　　宿心爱兹山，意欲拾灵草。阴壑已永s，云窦绝探讨。<br>
　　芳月期来过，回策思方浩。<p>卷95_8 「和杜麟台元志春情」沈缙<br> 
　　嘉树满中园，氛氲罗秀色。不见仙山云，倚琴空太息。<br>
　　沉思若在梦，缄怨似无忆。青春坐南移，白日忽西匿。<br>
　　蛾眉返清镜，闺中不相识。<p>卷95_9 「别侍御严凝」沈缙<br> 
　　七泽云梦林，三湘洞庭水。自古传剽俗，有时逋恶子。<br>
　　令君出使车，行迈方靡靡。静言芟枳棘，慎勿伤兰芷。<p>卷95_10 「送乔随州侃」沈缙<br> 
　　结交三十载，同游一万里。情为契阔生，心由别离死。<br>
　　拜恩前后人，从宦差池起。今尔归汉东，明珠报知己。<p>卷95_11 「送友人任括州」沈缙<br> 
　　青春浩无际，白日乃迟迟。胡为赏心客，叹迈此芳时。<br>
　　瓯粤迫兹守，京阙从此辞。茫茫理云帆，草草念行期。<br>
　　纷吾结远佩，帐饯出河湄。太息东流水，盈觞难再持。<p>卷95_12 「饯远」沈缙<br> 
　　任子徇遐禄，结友开旧襟。撰酌辍行叹，指途勤远心。<br>
　　秋~澄回壑，霁色肃明林。暧然青轩暮，浩思非所任。<p>卷95_13 「同工部李侍郎m访司马子微」沈缙<br> 
　　紫微降天仙，丹地投云藻。上言华顶事，中问长生道。<br>
　　华顶居最高，大壑朝阳早。长生术何妙，童颜后天老。<br>
　　清晨朝凤京，静夜思鸿宝。凭崖饮蕙气，过涧摘灵草。<br>
　　人非冢已荒，海变田应燥。昔尝游此郡，三霜弄溟岛。<br>
　　绪言霞上开，机事尘外扫。顷来迫世务，清旷未云保。<br>
　　崎岖待漏恩，怵惕司言造。轩皇重斋拜，汉武爱祈祷。<br>
　　顺风怀崆峒，承露在丰镐。泠然委轻驭，复得散幽抱。<br>
　　柱下留伯阳，储闱登四皓。闻有参同契，何时一探讨。<p>卷95_14 「自昌乐郡溯流至白石岭下行入郴州」沈缙<br> 
　　兹山界夷夏，天险横寥廓。太史漏登探，文命限开凿。<br>
　　北流自南泻，群峰回众壑。驰波如电腾，激石似雷落。<br>
　　崖留盘古树，涧蓄神农药。乳窦何淋漓，苔藓更彩错。<br>
　　娟娟潭里虹，渺渺滩边鹤。岁杪应流火，天高云物薄。<br>
　　金风吹绿梢，玉露洗红箨。溯舟始兴廨，登践桂阳郭。<br>
　　匍匐缘修坂，穹窿曳长dh.碍林阻往来，遇堰每前却。<br>
　　救艰不遑饭，毕昏无暇泊。濯溪宁足惧，磴道谁云恶。<br>
　　我行山水间，湍险皆不若。安能独见闻，书此贻京洛。<p>卷95_15 「过蜀龙门」沈缙<br> 
　　龙门非禹凿，诡怪乃天功。西南出巴峡，不与众山同。<br>
　　长窦亘五里，宛转复嵌空。伏湍那笔，瀑水生轮风。<br>
　　流水无昼夜，喷薄龙门中。潭河势不测，藻葩垂彩虹。<br>
　　我行当季月，烟景共舂融。江关勤亦甚，t意难穷。<br>
　　势将息机事，炼药此山东。<p>卷95_16 「入卫作」沈缙<br> 
　　淇上风日好，纷纷沿岸多。绿芳幸未歇，泛滥此明波。<br>
　　采蘩忆幽吹，理棹想荆歌。郁然怀君子，浩旷将如何。<p>卷95_17 「夜泊越州逢北使」沈缙<br> 
　　天地降雷雨，放逐还国都。重以风潮事，年月戒回舻。<br>
　　容颜荒外老，心想域中愚。憩泊在兹夜，炎云逐斗枢。<br>
　　k3k4萦海若，霹雳耿天吴。鳌\群岛失，鲸吞众流输。<br>
　　偶逢金华使，握手泪相濡。饥共噬齐枣，眠共席秦蒲。<br>
　　既北思攸济，将南睿所图。往来固无咎，何忽惮前桴。<p>卷95_18 「绍隆寺」沈缙<br> 
　　吾从释迦久，无上师涅。探道三十载，得道天南端。<br>
　　非胜适殊方，起喧归理难。放弃乃良缘，世虑不曾干。<br>
　　香界萦北渚，花龛隐南峦。危昂阶下石，演漾窗中澜。<br>
　　云盖看木秀，天空见藤盘。处俗勒宴坐，居贫业行坛。<br>
　　试将有漏躯，聊作无生观。了然究诸品，弥觉静者安。<p>卷95_19 「神龙初废逐南荒途出郴口北望苏耽山」沈缙<br> 
　　少曾读仙史，知有苏耽君。流望来南国，依然会昔闻。<br>
　　泊舟问耆老，遥指孤山云。孤山郴郡北，不与众山群。<br>
　　重崖下萦映，i上纠纷。碧峰泉附落，红壁树傍分。<br>
　　选地今方尔，升天因可云。不才予窜迹，羽化子遗芬。<br>
　　将览成麟凤，旋惊御鬼文。此中迷出处，含思独氛氲。<p>卷95_20 「初达O州」沈缙<br> 
　　流子一十八，命予偏不偶。配远天遂穷，到迟日最后。<br>
　　水行儋耳国，陆行雕题薮。魂魄游鬼门，骸骨遗鲸口。<br>
　　夜则忍饥卧，朝则抱病走。搔首向南荒，拭泪看北斗。<br>
　　何年赦书来，重饮洛阳酒。<p>卷95_21 「被弹」沈缙<br> 
　　知人昔不易，举非贵易失。尔何按国章，无罪见呵叱。<br>
　　平生守直道，遂为众所嫉。少以文作吏，手不曾开律。<br>
　　一旦法相持，荒忙意如漆。幼子双囹圄，老夫一念室。<br>
　　昆弟两三人，相次俱囚桎。万铄当众怒，千谤无片实。<br>
　　庶以白黑谗，显此泾渭质。劾吏何咆哮，晨夜闻扑x.<br>
　　事间拾虚证，理外存枉笔。怀痛不见伸，抱冤竟难悉。<br>
　　穷囚多垢腻，愁坐饶虮虱。三日唯一饭，两旬不再栉。<br>
　　是时盛夏中，潞斩囫┘病５赡棵哂闭，喑呜气不出。<br>
　　有风自扶摇，鼓荡无伦匹。安得吹浮云，令我见白日。<p>卷95_22 「枉系二首」沈缙<br> 
　　吾怜曾家子，昔有投杼疑。吾怜姬公旦，非无鸱^诗。<br>
　　臣子竭忠孝，君亲惑谗欺。萋斐离骨肉，含愁兴此辞。<br>
　　昔日公冶长，非罪遇缧绁。圣人降其子，古来叹独绝。<br>
　　我无毫发瑕，苦心怀冰雪。今代多秀士，谁能继明辙。<p>卷95_23 「黄鹤」沈缙<br> 
　　黄鹤佐丹凤，不能群白鹇。拂云游四海，弄影到三山。<br>
　　遥忆君轩上，来下天池间。明珠世不重，知有报恩环。<p>卷95_24 「伤王学士」沈缙<br> 
　　闭囚断外事，昧坐半馀期。有言颖叔子，亡来已一时。<br>
　　初闻宛不信，中话涕涟。痛哉玄夜重，何遽青春姿。<br>
　　忆汝曾旅食，屡空e涧湄。吾徒禄未厚，筲斗愧相贻。<br>
　　原宪贫无愁，颜回乐自持。诏书择才善，君为王子师。<br>
　　宠儒名可尚，论秩官犹欺。化往不复见，情来安可思。<br>
　　目绝毫翰洒，耳无歌讽期。灵柩寄何处，精魂今何之。<br>
　　恨予在丹棘，不得看素旗。孀妻知己叹，幼子路人悲。<br>
　　感游值商日，绝弦留此词。<p>卷95_25 「古镜」沈缙<br> 
　　莓苔翳清池，虾蟆蚀明月。埋落今如此，照心未尝歇。<br>
　　愿垂拂拭恩，为君鉴玄发。<p>卷95_26 「凤箫曲（一作古意）」沈缙<br> 
　　八月凉风动高阁，千金丽人卷绡幕。已怜池上歇芳菲，<br>
　　不念君恩坐摇落。世上荣华如转蓬，朝随阡陌暮云中。<br>
　　飞燕侍寝昭阳殿，班姬饮恨长信宫。长信宫，昭阳殿，<br>
　　春来歌舞妾自知，秋至帘栊君不见。昔时嬴女厌世纷，<br>
　　学吹凤箫乘彩云。含情转睐向萧史，千载红颜持赠君。<p>卷95_27 「古歌」沈缙<br> 
　　落叶流风向玉台，夜寒秋思洞房开。水晶帘外金波下，<br>
　　云母窗前银汉回。玉阶阴阴苔藓色，君王履綦难再得。<br>
　　璇闺窈窕秋夜长，绣户徘徊明月光。燕姬彩帐芙蓉色，<br>
　　秦女金炉兰麝香。北斗七星横夜半，清歌一曲断君肠。<p>卷95_28 「七夕曝衣篇」沈缙<br> 
　　君不见昔日宜春太液边，披香画阁与天连。<br>
　　灯火灼烁九微映，香气氛氲百和然。此夜星繁河正白，<br>
　　人传织女牵牛客。宫中扰扰曝衣楼，天上娥娥红粉席。<br>
　　曝衣何许曛半黄，宫中彩女提玉箱。珠履奔腾上兰砌，<br>
　　金梯宛转出梅梁。绛河里，碧烟上，双花伏兔画屏风，<br>
　　四子盘龙擎斗帐。舒罗散e云雾开，缀玉垂珠星汉回。<br>
　　朝霞散彩羞衣架，晚月分光劣镜台。上有仙人长命绺，<br>
　　中看玉女迎欢绣。玳瑁帘中别作春，珊瑚窗里翻成昼。<br>
　　椒房金屋宠新流，意气骄奢不自由。汉文宜惜露台费，<br>
　　晋武须焚前殿裘。<p>卷95_29 「入少密溪」沈缙<br> 
　　云峰苔壁绕溪斜，江路香风夹岸花。树密不言通鸟道，<br>
　　鸡鸣始觉有人家。人家更在深岩口，涧水周流宅前后。<br>
　　游鱼瞥瞥双钓童，伐木丁丁一樵叟。自言避喧非避秦，<br>
　　薜衣耕凿帝尧人。相留且待鸡黍熟，夕卧深山萝月春。<p>卷95_30 「霹雳引」沈缙<br> 
　　岁七月，火伏而金生。客有鼓琴于门者，奏霹雳之商声。<br>
　　始戛羽以d砉，终扣宫而砰|.电耀耀兮龙跃，<br>
　　雷阗阗兮雨冥。气呜i以会雅，态H翕以横生。<br>
　　有如驱千旗，制五兵；截荒虺，斫长鲸。孰与广陵比，<br>
　　意别鹤俦精而已。俾我雄子魄动，毅夫发立。怀恩不浅，<br>
　　武义双辑。视胡若芥，剪羯如拾。岂徒慷慨中筵，<br>
　　备群娱之翕习哉。<p>　　　　　　　　　　　　　　　　<p>卷九十六<p>卷96_1 「立春日内出彩花应制」沈缙<br>
　　合殿春应早，开箱彩预知。花迎宸翰发，叶待御筵披。<br>
　　梅讶香全少，桃惊色顿移。轻生承剪拂，长伴万年枝。<p>卷96_2 「晦日核应制」沈缙<br>
　　素航渝肪樱青门盛祓除。摘兰喧凤野，浮藻溢龙渠。<br>
　　苑蝶飞殊懒，宫莺啭不疏。星移天上入，歌舞向储胥。<p>卷96_3 「奉和洛阳玩雪应制」沈缙<br>
　　周王甲子旦，汉后德阳宫。洒瑞天庭里，惊春御苑中。<br>
　　氛氲生浩气，飒沓舞回风。宸藻光盈尺，赓歌乐岁丰。<p>卷96_4 「三日梨园侍宴（一作梨园亭侍宴）」沈缙<br>
　　九重驰道出，三巳禊堂开。画o中流动，青龙上苑来。<br>
　　野花飘御座，河柳拂天杯。日晚迎祥处，笙镛下帝台。<p>卷96_5 「幸梨园亭观打球应制」沈缙<br>
　　今春芳苑游，接武上琼楼。宛转萦香骑，飘u拂画球。<br>
　　俯身迎未落，回辔逐傍流。只为看花鸟，时时误失筹。<p>卷96_6 「九日临渭亭侍宴应制得长字」沈缙<br>
　　御气幸金方，凭高荐羽觞。魏文颁菊蕊，汉武赐萸房。<br>
　　秋变铜池色，晴添银树光。年年重九庆，日月奉天长。<p>卷96_7 「岁夜安乐公主满月侍宴」沈缙<br>
　　除夜子星回，天孙满月杯。咏歌麟趾合，箫管凤雏来。<br>
　　岁炬常然桂，春盘预折梅。圣皇千万寿，垂晓御楼开。<p>卷96_8 「安乐公主移入新宅」沈缙<br>
　　初闻衡汉来，移住斗城隈。锦帐迎风转，琼筵拂雾开。<br>
　　马香遗旧埒，风吹绕新台。为问沈冥子，仙槎何处回。<p>卷96_9 「仙萼亭初成侍宴应制」沈缙<br>
　　山中气色和，宸赏第中过。辇路披仙掌，帷宫拂帝萝。<br>
　　泉临香涧落，峰入翠云多。无异登玄圃，东南望白河。<p>卷96_10 「送金城公主适西蕃应制」沈缙<br>
　　金榜扶丹掖，银河属紫阍。那堪将凤女，还以嫁乌孙。<br>
　　玉就歌中怨，珠辞掌上恩。西戎非我匹，明主至公存。<p>卷96_11 「幸白鹿观应制」沈缙<br>
　　紫凤真人府，斑龙太上家。天流芝盖下，山转桂旗斜。<br>
　　圣藻垂寒露，仙杯落晚霞。唯应问王母，桃作几时花。<p>卷96_12 「洛阳道」沈缙<br>
　　九门开洛邑，双阙对河桥。白日青春道，轩裳半下朝。<br>
　　乘羊稚子看，拾翠美人娇。行乐归恒晚，香尘扑地遥。<p>卷96_13 「骢马」沈缙<br>
　　西北五花骢，来时道向东。四蹄碧玉片，双眼黄金瞳。<br>
　　鞍上留明月，嘶间动朔风。借君驰沛艾，一战取云中。<p>卷96_14 「铜雀台（一作宋之问诗）」沈缙<br>
　　昔年分鼎地，今日望陵台。一旦雄图尽，千秋遗令开。<br>
　　绮罗君不见，歌舞妾空来。恩共漳河水，东流无重回。<p>卷96_15 「长门怨」沈缙<br>
　　月皎风泠泠，长门次掖庭。玉阶闻坠叶，罗幌见飞萤。<br>
　　清露凝珠缀，流尘下翠屏。妾心君未察，愁叹剧繁星。<p>卷96_16 「巫山高二首（一作宋之问诗）」沈缙<br>
　　巫山峰十二，合沓隐昭回。俯眺琵琶峡，平看云雨台。<br>
　　古槎天外倚，瀑水日边来。何忍猿啼夜，荆王枕席开。<br>
　　神女向高唐，巫山下夕阳。裴回作行雨，婉娈逐荆王。<br>
　　电影江前落，雷声峡外长。霁云无处所，台馆晓苍苍。<p>卷96_17 「巫山高」沈缙<br>
　　巫山高不极，合沓状奇新。暗谷疑风雨，阴崖若鬼神。<br>
　　月明三峡曙，潮满九江春。为问阳台客，应知入梦人。<p>卷96_18 「七夕」沈缙<br>
　　秋近雁行稀，天高鹊夜飞。妆成应懒织，今夕渡河归。<br>
　　月皎宜穿线，风轻得曝衣。来时不可觉，神验有光辉。<p>卷96_19 
「春闺（一本连后杂诗三首作杂诗四首）」沈缙<br>
　　铁马三军去，金闺二月还。边愁离上国，春梦失阳关。<br>
　　池水琉璃净，园花玳瑁斑。岁华空自掷，忧思不胜颜。<p>卷96_20 「奉和圣制同皇太子游慈恩寺应制」沈缙<br>
　　肃肃莲花界，荧荧贝叶宫。金人来梦里，白马出城中。<br>
　　涌塔初从地，焚香欲遍空。天歌应春a，非是为春风。<p>卷96_21 
「和洛州康士曹庭芝望月有怀（一作康庭芝或宋之问诗）」沈缙<br>
　　天使下西楼，光含万象秋。台前疑挂镜，帘外似悬钩。<br>
　　张尹将眉学，班姬取扇俦。佳期应借问，为报在刀头。<p>卷96_22 「寿阳王花烛（一作宋之问诗）」沈缙<br>
　　仙媛乘龙夕，天孙捧雁来。可怜桃李树，更绕凤凰台。<br>
　　烛送香车入，花临宝扇开。莫令银箭晓，为尽合欢杯。<p>卷96_23 「陇头水」沈缙<br>
　　陇山飞落叶，陇雁度寒天。愁见三秋水，分为两地泉。<br>
　　西流入羌郡，东下向秦川。征客重回首，肝肠空自怜。<p>卷96_24 「关山月」沈缙<br>
　　汉月生辽海，S胧出半晖。合昏玄菟郡，中夜白登围。<br>
　　晕落关山迥，光含霜霰微。将军听晓角，战马欲南归。<p>卷96_25 「折杨柳（一作宋之问诗）」沈缙<br>
　　玉窗朝日映，罗帐春风吹。拭泪攀杨柳，长条l地垂。<br>
　　白花飞历乱，黄鸟思参差。妾自肝肠断，傍人那得知。<p>卷96_26 「梅花落（一作宋之问诗）」沈缙<br>
　　铁骑几时回，金闺怨早梅。雪寒花已落，风暖叶应开。<br>
　　夕逐新春管，香迎小岁杯。盛时何足贵，书里报轮台。<p>卷96_27 「紫骝马」沈缙<br>
　　青玉紫骝鞍，骄多影屡盘。荷君能剪拂，躞蹀喷桑干。<br>
　　l足追奔易，长鸣遇赏难。金一万里，霜露不辞寒。<p>卷96_28 「上之回」沈缙<br>
　　制书下关右，天子问回中。坛经过远，威仪侍从雄。<br>
　　黄麾摇昼日，青乙匪煞纭；赝甘泉道，龙山隐汉宫。<p>卷96_29 「王昭君（一作宋之问诗）」沈缙<br>
　　非君惜鸾殿，非妾妒蛾眉。薄命由骄虏，无情是画师。<br>
　　嫁来胡地日，不并汉宫时。心苦无聊赖，何堪马上辞。<p>卷96_30 「被试出塞」沈缙<br>
　　十年通大漠，万里出长平。寒日生戈剑，阴云拂旆旌。<br>
　　饥乌啼旧垒，疲马恋空城。辛苦皋兰北，胡霜损汉兵。<p>卷96_31 「牛女（一作宋之问诗）」沈缙<br>
　　粉席秋期缓，针楼别怨多。奔龙争度日，飞鹊乱填河。<br>
　　失喜先临镜，含羞未解罗。谁能留夜色，来夕倍还梭。<p>卷96_32 
「杂诗三首（一本连前春闺作杂诗四首）」沈缙<br>
　　落叶惊秋妇，高砧促暝机。蜘蛛寻月度，萤火傍人飞。<br>
　　清镜红埃入，孤灯绿焰微。怨啼能至晓，独自懒缝衣。<br>
　　妾家临渭北，春梦著辽西。何苦朝鲜郡，年年事鼓鼙。<br>
　　燕来红壁语，莺向绿窗啼。为许长相忆，阑干玉箸齐。<br>
　　闻道黄龙戍，频年不解兵。可怜闺里月，长在汉家营。<br>
　　少妇今春意，良人昨夜情。谁能将旗鼓，一为取龙城。<p>卷96_33 「剪彩」沈缙<br>
　　宫女怜芳树，裁花竞早荣。寒依刀尺尽，春向绮罗生。<br>
　　弱蒂盘丝发，香蕤结素成。纤枝幸不弃，长就玉阶倾。<p>卷96_34 「和中书侍郎杨再思春夜宿直」沈缙<br>
　　西禁青春满，南端皓月微。千庐宵驾合，五夜晓钟稀。<br>
　　星斗横纶阁，天河度琐闱。烟光章奏里，纷向夕郎飞。<p>卷96_35 「和常州崔使君寒食夜」沈缙<br>
　　闻道清明近，春闱向夕阑。行游昼不厌，风物夜宜看。<br>
　　斗柄更初转，梅香暗里残。无劳秉华烛，晴月在南端。<p>卷96_36 「和崔正谏登秋日早朝」沈缙<br>
　　鸡鸣朝谒满，露白禁门秋。爽气临旌戟，朝光映冕旒。<br>
　　河宗来献宝，天子命焚裘。独负池阳议，言从建礼游。<p>卷96_37 「答宁处州书（一作答宁处州报赦）」沈缙<br>
　　书报天中赦，人从海上闻。九泉开白日，六翮起青云。<br>
　　质幸恩先贷，情孤枉未分。自怜泾渭别，谁与奏明君。<p>卷96_38 「李舍人山园送庞邵」沈缙<br>
　　符传有光辉，喧喧出帝畿。东邻借山水，南陌驻骖W.<br>
　　握手凉风至，当歌秋日微。高嗜ノ鸹海人吏待霜威。<p>卷96_39 「送陆侍御馀庆北使」沈缙<br>
　　古人贵将命，之子出轩。受委当不辱，随时敢赠言。<br>
　　朔途际辽海，春思绕S辕。安得回白日，留欢尽绿樽。<p>卷96_40 「洛州萧司兵谒兄还赴洛成礼」沈缙<br>
　　棠棣日光辉，高襟应序归。来成鸿雁聚，去作凤凰飞。<br>
　　细草承轻传，惊花惨别衣。灞亭春有酒，岐路惜芬菲。<p>卷96_41 「饯高唐州询」沈缙<br>
　　弱冠相知早，中年不见多。生涯在王事，客鬓各蹉跎。<br>
　　良守初分岳，嘉声即润河。还从汉阙下，倾耳听中和。<p>卷96_42 「饯唐郎中洛阳令」沈缙<br>
　　一台推往妙，三史伫来修。应宰凫还集，辞郎雉少留。<br>
　　郊筵乘落景，亭传理残秋。愿以弦歌暇，芝兰想旧游。<p>卷96_43 「乐城白鹤寺」沈缙<br>
　　碧海开龙藏，青云起雁堂。潮声迎法鼓，雨气湿天香。<br>
　　树接前山暗，溪承瀑水凉。无言谪居远，清净得空王。<p>卷96_44 「游少林寺」沈缙<br>
　　长歌游宝地，徙倚对珠林。雁塔风霜古，龙池岁月深。<br>
　　绀园澄夕霁，碧殿下秋阴。归路烟霞晚，山蝉处处吟。<p>卷96_45 「岳馆」沈缙<br>
　　洞壑仙人馆，孤峰玉女台。空鞒气合，窈窕夕阳开。<br>
　　流涧含轻雨，虚岩应薄雷。正逢鸾与鹤，歌舞出天来。<p>卷96_46 「早发平昌（一作昌平）岛」沈缙<br>
　　解缆春风后，鸣榔晓涨前。阳乌出海树，云雁下江烟。<br>
　　积气冲长岛，浮光溢大川。不能怀魏阙，心赏独泠然。<p>卷96_47 「夜宿七盘岭」沈缙<br>
　　独游千里外，高卧七盘西。晓月临窗近，天河入户低。<br>
　　芳春平仲绿，清夜子规啼。浮客空留听，褒城闻曙鸡。<p>卷96_48 「十三四时尝从巫峡过他日偶然有思」沈缙<br>
　　小度巫山峡，荆南春欲分。使君滩上草，神女馆前云。<br>
　　树悉江中见，猿多天外闻。别来如梦里，一想一氛氲。<p>卷96_49 「初达O州」沈缙<br>
　　自昔闻铜柱，行来向一年。不知林邑地，犹隔道明天。<br>
　　雨露何时及，京华若个边。思君无限泪，堪作日南泉。<p>卷96_50 「岭表逢寒食」沈缙<br>
　　岭外无寒食，春来不见饧。洛阳新甲子，何日是清明。<br>
　　花柳争朝发，轩车满路迎。帝乡遥可念，肠断报亲情。<p>卷96_51 「O州南亭夜望」沈缙<br>
　　昨夜南亭望，分明梦洛中。室家谁道别，儿女案尝同。<br>
　　忽觉犹言是，沉思始悟空。肝肠馀几寸，拭泪坐春风。<p>卷96_52 「少游荆湘因有是题」沈缙<br>
　　岘北焚蛟浦，巴东射雉田。岁时宜楚俗，耆旧在襄川。<br>
　　忆昨经过处，离今二十年。因君访生死，相识几人全。<p>卷96_53 「咸阳览古」沈缙<br>
　　咸阳秦帝居，千载坐盈虚。版筑林光尽，坛场C听疏。<br>
　　野桥疑望日，山火类焚书。唯有骊峰在，空闻厚葬馀。<p>卷96_54 「览镜」沈缙<br>
　　霏霏日摇蕙，骚骚风洒莲。时芳固相夺，俗态岂恒坚。<br>
　　恍忽夜川里，蹉跎朝镜前。红颜与壮志，太息此流年。<p>卷96_55 「题椰子树」沈缙<br>
　　日南椰子树，香袅出风尘。丛生调木首，圆实槟榔身。<br>
　　玉房九霄露，碧叶四时春。不及涂林果，移根随汉臣。<p>卷96_56 「同狱者叹狱中无燕」沈缙<br>
　　何许乘春燕，多知辨夏台。三时欲并尽，双影未尝来。<br>
　　食蕊嫌丛棘，衔泥怯死灰。不如黄雀语，能雪冶长猜。<p>卷96_57 「则天门赦改年」沈缙<br>
　　圣人宥天下，幽钥动圜狴。六甲迎黄气，三元降紫泥。<br>
　　笼僮上西鼓，振迅广阳鸡。歌舞将金帛，汪洋被远黎。<p>卷96_58 「喜赦」沈缙<br>
　　去岁投荒客，今春肆眚归。律通幽谷暖，盆举太阳辉。<br>
　　喜气迎冤气，青衣报白衣。还将合浦叶，俱向洛城飞。<p>卷96_59 「秦州薛都督挽词」沈缙<br>
　　十里绛山幽，千年汾水流。碑传门客建，剑是故人留。<br>
　　陇树烟含夕，山门月对秋。古来钟鼎盛，共尽一蒿丘。<p>卷96_60 「天官崔侍郎夫人卢氏挽歌」沈缙<br>
　　偕老言何谬，香魂事永违。潘鱼从此隔，陈凤宛然飞。<br>
　　埋镜泉中暗，藏镫地下微。犹凭少君术，仿佛睹容辉。<p>卷96_61 「章怀太子靖妃挽词」沈缙<br>
　　彤史佳声载，青宫懿范留。形将鸾镜隐，魂伴凤笙游。<br>
　　送马嘶残日，新萤落晚秋。不知蒿里曙，空见陇云愁。<p>卷96_62 「奉和立春游苑迎春」沈缙<br>
　　东郊暂转迎春仗，上苑初飞行庆杯。风射蛟冰千片断，<br>
　　气冲鱼钥九关开。林中觅草才生蕙，殿里争花并是梅。<br>
　　歌吹衔恩归路晚，栖乌半下凤城来。<p>卷96_63 「人日重宴大明宫赐彩缕人胜应制」沈缙<br>
　　拂旦鸡鸣仙卫陈，凭高龙首帝城春。千官黼帐杯前寿，<br>
　　百福香奁胜里人。山鸟初来犹怯啭，林花未发已偷新。<br>
　　天文正应韶光转，设报悬知用此辰。<p>卷96_64 「奉和春初幸太平公主南庄应制」沈缙<br>
　　主家山第早春归，御辇春游绕翠微。买地铺金曾作埒，<br>
　　寻河取石旧支机。云间树色千花满，竹里泉声百道飞。<br>
　　自有神仙鸣凤曲，并将歌舞报恩晖。<p>卷96_65 「奉和春日幸望春宫应制」沈缙<br>
　　芳郊绿野散春晴，复道离宫烟雾生。杨柳千条花欲绽，<br>
　　蒲萄百丈蔓初萦。林香酒气元相入，鸟啭歌声各自成。<br>
　　定是风光牵宿醉，来晨复得幸昆明。<p>卷96_66 「侍宴安乐公主新宅应制」沈缙<br>
　　皇家贵主好神仙，别业初开云汉边。山出尽如鸣凤岭，<br>
　　池成不让饮龙川。妆楼翠幌教春住，舞阁金铺借日悬。<br>
　　敬从乘舆来此地，称觞献寿乐钧天。<p>卷96_67 「龙池篇（唐享龙池乐章第三章）」沈缙<br>
　　龙池跃龙龙已飞，龙德先天天不违。池开天汉分黄道，<br>
　　龙向天门入紫微。邸第楼台多气色，君王凫雁有光辉。<br>
　　为报寰中百川水，来朝此地莫东归。<p>卷96_68 「兴庆池侍宴应制」沈缙<br>
　　碧水澄潭映远空，紫云香驾御微风。汉家城阙疑天上，<br>
　　秦地山川似镜中。向浦回舟萍已绿，分林蔽殿槿初红。<br>
　　古来徒羡横汾赏，今日宸游圣藻雄。<p>卷96_69 「从幸香山寺应制」沈缙<br>
　　南山奕奕通丹禁，北阙峨峨连翠云。岭上楼台千地起，<br>
　　城中钟鼓四天闻。旃檀晓阁金舆度，鹦鹉晴林采g分。<br>
　　愿以醍醐参圣酒，还将o苑当秋汾。<p>卷96_70 「红楼院应制（一作僧广宣诗）」沈缙<br>
　　红楼疑见白毫光，寺逼宸居福盛唐。支遁爱山情谩切，<br>
　　昙摩泛海路空长。经声夜息闻天语，炉气晨飘接御香。<br>
　　谁谓此中难可到，自怜深院得徊翔。<p>卷96_71 「再入道场纪事应制（一作僧广宣诗）」沈缙<br>
　　南方归去再生天，内殿今年异昔年。见辟乾坤新定位，<br>
　　看题日月更高悬。行随香辇登仙路，坐近炉烟讲法筵。<br>
　　自喜恩深陪侍从，两朝长在圣人前。<p>卷96_72 「嵩山石淙侍宴应制」沈缙<br>
　　金舆旦下绿云衢，彩殿晴临碧涧隅。溪水泠泠杂行漏，<br>
　　山烟片片绕香炉。仙人六膳调神鼎，玉女三浆捧帝壶。<br>
　　自惜汾阳纡道驾，无如太室览真图。<p>卷96_73 
「古意呈补阙乔知之（一作古意，又作独不见）」沈缙<br>
　　卢家少妇郁金堂，海燕双栖玳瑁梁。九月寒砧催木叶，<br>
　　十年征戍忆辽阳。白狼河北音书断，丹凤城南秋夜长。<br>
　　谁谓含愁独不见，更教明月照流黄。<p>卷96_74 「遥同杜员外审言过岭」沈缙<br>
　　天长地阔岭头分，去国离家见白云。洛浦风光何所似，<br>
　　崇山瘴疠不堪闻。南浮涨海人何处，北望衡阳雁几群。<br>
　　两地江山万馀里，何时重谒圣明君。<p>卷96_75 「和上巳连寒食有怀京洛」沈缙<br>
　　天津御柳碧遥遥，轩骑相从半下朝。行乐光辉寒食借，<br>
　　太平歌舞晚春饶。红妆楼下东回辇，青草洲边南渡桥。<br>
　　坐见司空扫西第，看君侍从落花朝。<p>卷96_76 「陪幸太平公主南庄诗（一作苏F诗）」沈缙<br>
　　主第山门起灞川，宸游风景入初年。凤凰楼下交天仗，<br>
　　乌鹊桥头敞御筵。往往花间逢彩石，时时竹里见红泉。<br>
　　今朝扈跸平阳馆，不羡乘槎云汉边。<p>卷96_77 「守岁应制」沈缙<br>
　　南渡轻冰解渭桥，东方树色起招摇。天子迎春取今夜，<br>
　　王公献寿用明朝。殿上灯人争烈火，宫中E子乱驱妖。<br>
　　宜将岁酒调神药，圣祚千春万国朝。<p>　　　　　　　　　　　　　　　　<p>卷九十七<p>卷97_1 「陪幸韦嗣立山庄」沈缙<br>
　　台阶好赤松，别业对青峰。茆室承三顾，花源接九重。<br>
　　虹旗萦秀木，凤辇拂疏筇。径直千官拥，溪长万骑容。<br>
　　水堂开禹膳，山阁献尧钟。皇鉴清居远，天文睿奖浓。<br>
　　岩泉他夕梦，渔钓往年逢。共荣丞相府，偏降逸人封。<p>卷97_2 「扈从出长安应制」沈缙<br>
　　汉宅规模壮，周都景命隆。西宾让东主，法驾幸天中。<br>
　　太史占星应，春官奏日同。旌门起长乐，帐殿出新丰。<br>
　　翕习黄山下，纡徐清渭东。金麾张画月，珠掖魉煞纭<br>
　　是节严阴始，寒郊散野蓬。薄霜沾上路，残雪绕离宫。<br>
　　赐帛矜耆老，褰旒问小童。复除恩载洽，望秩礼新崇。<br>
　　臣忝承明召，多惭献赋雄。<p>卷97_3 「初冬从幸汉故青门应制」沈缙<br>
　　汉王建都邑，渭水对青门。朝市俱东逝，坟陵共北原。<br>
　　荒凉萧相阙，芜没邵平园。全盛今何在，英雄难重论。<br>
　　故基仍岳立，遗堞尚云屯。当极土功壮，安知人力烦。<br>
　　天游戒东首，怀昔驻龙轩。何必金汤固，无如道德藩。<br>
　　微臣谅多幸，参乘偶殊恩。预此陈古事，敢奏兴亡言。<p>卷97_4 「昆明池侍宴应制」沈缙<br>
　　武帝伐昆明，穿池习五兵。水同河汉在，馆有豫章名。<br>
　　我后光天德，垂衣文教成。黩兵非帝念，劳物岂皇情。<br>
　　春仗过鲸沼，云旗出凤城。灵鱼衔宝跃，仙女废机迎。<br>
　　柳拂旌门暗，兰依帐殿生。还如流水曲，日晚棹歌清。<p>卷97_5 「白莲花亭侍宴应制」沈缙<br>
　　九日陪天仗，三秋幸禁林。霜威变绿树，云气落青岑。<br>
　　水殿黄花合，山亭绛叶深。朱旗夹小径，宝马驻清浔。<br>
　　苑吏收寒果，饔人膳野禽。承欢不觉暝，遥响素秋砧。<p>卷97_6 「仙萼池亭侍宴应制」沈缙<br>
　　步辇寻丹嶂，行宫在翠微。川长看鸟灭，谷转听猿稀。<br>
　　天磴扶阶迥，云泉透户飞。闲花开石竹，幽叶吐蔷薇。<br>
　　径狭难留骑，亭寒欲进衣。白龟来献寿，仙吹返彤闱。<p>卷97_7 「奉和晦日驾幸昆明池应制」沈缙<br>
　　法驾乘春转，神池象汉回。双星移旧石，孤月隐残灰。<br>
　　战o逢时去，恩鱼望幸来。山花缇绮绕，堤柳幔城开。<br>
　　思逸横汾唱，欢留宴镐杯。微臣雕朽质，羞睹豫章材。<p>卷97_8 「奉和圣制幸礼部尚书窦希d宅」沈缙<br>
　　北阙垂旒暇，南宫听履回。天临翔凤转，恩向跃龙开。<br>
　　兰气薰仙帐，榴花引御杯。水从金穴吐，云是玉衣来。<br>
　　池影摇歌席，林香散舞台。不知行漏晚，清跸尚裴徊。<p>卷97_9 「钓竿篇」沈缙<br>
　　朝日敛红烟，垂竿向绿川。人疑天上坐，鱼似镜中悬。<br>
　　避楫时惊透，猜钩每误牵。湍危不理辖，潭静欲留船。<br>
　　钓玉君徒尚，征金我未贤。为看芳饵下，贪得会无筌。<p>卷97_10 「和户部岑尚书参迹枢揆」沈缙<br>
　　大君制六合，良佐参万机。大业永开泰，臣道日光辉。<br>
　　盐梅和鼎食，家声众所归。汉章题楚剑，郑武袭缁衣。<br>
　　理识当朝远，文华振古希。风云神契合，舟楫道心微。<br>
　　庙堂喜容与，时物递芳菲。御柳垂仙掖，公槐覆礼闱。<br>
　　昔陪g鹭后，今望d鹏飞。徒御清风颂，巴歌聊自挥。<p>卷97_11 「同李舍人冬日集安乐公主山池」沈缙<br>
　　尝闻天女贵，家即帝宫连。亭插宜春果，山冲太液泉。<br>
　　桥低乌鹊夜，台起凤凰年。故事犹如此，新图更可怜。<br>
　　紫岩妆阁透，青嶂妓楼悬。峰夺香炉巧，池偷明镜圆。<br>
　　梅花寒待雪，桂叶晚留烟。兴尽方投辖，金声还复传。<p>卷97_12 「酬苏员外味道夏晚寓直省中见赠」沈缙<br>
　　并命登仙阁，分曹直礼闱。大官供宿膳，侍史护朝衣。<p>卷幔天河入，开窗月露微。小池残暑退，高树早凉归。<br>
　　冠剑无时释，轩车待漏飞。明朝题汉柱，三署有光辉。<p>卷97_13 「和韦舍人早朝」沈缙<br>
　　阊阖连云起，岩廊拂雾开。玉珂龙影度，珠履雁行来。<br>
　　长乐宵钟尽，明光晓奏催。一经推旧德，五字擢英才。<br>
　　俨若神仙去，纷从霄汉回。千春奉休历，分禁喜趋陪。<p>卷97_14 「自考功员外授给事中」沈缙<br>
　　南省推丹地，东曹拜琐闱。惠移双管笔，恩降五时衣。<br>
　　出入宜真选，遭逢每滥飞。器惭公理拙，才谢子云微。<br>
　　案牍遗常礼，朋僚隔等威。上台行揖让，中禁动光辉。<br>
　　旭日千门起，初春八舍归。赠兰闻宿昔，谈树隐芳菲。<br>
　　何幸盐梅处，唯忧对问机。省躬知任重，宁止冒荣非。<p>卷97_15 「和元舍人万顷临池玩月戏为新体」沈缙<br>
　　春风摇碧树，秋雾卷丹台。复有相宜夕，池清月正开。<br>
　　玉流含吹动，金魄度云来。熠~光如沸，翩Q景若摧。<br>
　　半环投积草，碎璧聚流杯。夜久平无焕，天晴皎未P.<br>
　　镜将池作匣，珠以岸为胎。有美司言暇，高兴独悠哉。<br>
　　挥翰初难拟，飞名岂易陪。夜光殊在握，了了见沉灰。<p>卷97_16 「酬杨给事兼见赠台中」沈缙<br>
　　子云推辨博，公理擅词雄。始自尚书省，旋闻给事中。<br>
　　言从温室秘，籍向琐闱通。顾我叨郎署，惭无草奏功。<br>
　　分曹八舍断，解袂五时空。宿昔陪馀论，平生赖击蒙。<br>
　　神仙应东掖，云雾限南宫。忽枉琼瑶赠，长歌兰渚风。<p>卷97_17 「九真山净居寺谒无碍上人」沈缙<br>
　　大士生天竺，分身化日南。人中出烦恼，山下即伽蓝。<br>
　　小涧香为刹，危峰石作龛。候禅青鸽乳，窥讲白猿参。<br>
　　藤爱云间壁，花怜石下潭。泉行幽供好，林挂浴衣堪。<br>
　　弟子哀无识，医王惜未谈。机疑闻不二，蒙昧即朝三。<br>
　　欲究因缘理，聊宽放弃惭。超然虎溪夕，双树下虚岚。<p>卷97_18 「夜游」沈缙<br>
　　今夕重门启，游春得夜芳。月华连昼色，灯影杂星光。<br>
　　南陌青丝骑，东邻红粉妆。管弦遥辨曲，罗绮暗闻香。<br>
　　人拥行歌路，车攒斗舞场。经过犹未已，钟鼓出长杨。<p>卷97_19 「登瀛州南城楼寄远」沈缙<br>
　　层城起丽谯，凭览出重霄。兹地多形胜，中天宛寂寥。<br>
　　四荣摩鹳鹤，百拱厉风飙。北际燕王馆，东连秦帝桥。<br>
　　晴光七郡满，春色两河遥。傲睨非吾土，踌躇适远嚣。<br>
　　离居欲有赠，春草寄长谣。<p>卷97_20 「塞北二首」沈缙<br>
　　虏障天骄起，秦城地脉分。柏坛飞五将，梅吹动三军。<br>
　　锋刃奔涛色，旌旗焰火文。朔风吹汗漫，飘砾洒M。<br>
　　海气如秋雨，边峰似夏云。二庭无岁月，百战有功勋。<br>
　　形影随鱼贯，音书在雁群。归来拜天子，凯乐助南薰。<br>
　　胡骑犯边埃，风从丑上来。五原烽火急，六郡羽书催。<br>
　　冰壮飞狐冷，霜浓候雁哀。将军朝授钺，战士夜衔枚。<br>
　　紫塞金河里，葱山铁勒隈。莲花秋剑发，桂叶晓旗开。<br>
　　秘略三军动，妖氛百战摧。何言投笔去，终作勒铭回。<p>卷97_21 「李员外秦援宅观妓」沈缙<br>
　　盈盈粉署郎，五日宴春光。选客虚前馆，徵声遍后堂。<br>
　　玉钗翠羽饰，罗袖郁金香。拂黛随时广，挑鬟出意长。<br>
　　啭歌遥合态，度舞暗成行。巧落梅庭里，斜光映晓妆。<p>卷97_22 「送韦商州弼」沈缙<br>
　　会府应文昌，商山镇国阳。闻君监郡史，暂罢尚书郎。<br>
　　王事嗟相失，人情贵不忘。累年同画省，四海接文场。<br>
　　点翰芳春色，传杯明月光。故交从此去，遥忆紫芝香。<p>卷97_23 「夏日梁王席送张岐州」沈缙<br>
　　秦鸡常下雍，周凤昔鸣岐。此地推雄抚，惟良寄在斯。<br>
　　家传七豹贵，人擅八龙奇。高传生光彩，长林叹别离。<br>
　　天人开祖席，朝u候征麾。翠当郊敞，彤氏蛞芭。<br>
　　MM秋麦盛，苒苒夏条垂。奏计何时入，台阶望羽仪。<p>卷97_24 
「夏日都门送司马员外逸客孙员外绫闭鳌股缙<br>
　　二庭追虏骑，六月动周师。庙略天人授，军麾相国持。<br>
　　复言征二妙，才命重当时。画省连征橐，横门共别词。<br>
　　云迎出塞马，风卷度河旗。计日方夷寇，旋闻m杜诗。<p>卷97_25 「送卢管记仙客北伐」沈缙<br>
　　羽檄西北飞，交城日夜围。庙堂盛征选，戎幕生光辉。<br>
　　雁行度函谷，马首向金微。湛湛山川暮，萧萧凉气稀。<br>
　　饯途予悯默，赴敌子英威。今日杨朱泪，无将洒铁衣。<p>卷97_26 「移禁司刑」沈缙<br>
　　畴昔参乡赋，中年忝吏途。丹唇曾学史，白首不成儒。<br>
　　天子开昌，群生偶大炉。散材仍葺厦，弱羽遽抟扶。<br>
　　宠迈乘轩鹤，荣过食稻凫。何功游画省，何德理黄枢。<br>
　　吊影惭非据，倾心事远图。盗泉宁止渴，恶木匪投躯。<br>
　　任直翻多毁，安身遂少徒。一朝逢纠谬，三省竟无虞。<br>
　　白简初心屈，黄纱始望孤。患平终不怒，持劾每相驱。<br>
　　埋剑谁当辨，偷金以自诬。诱言虽委答，流议亦真符。<br>
　　首夏方忧圄，高秋独向隅。严城看熠耀，圜户对蜘蛛。<br>
　　累饷唯妻子，披冤是友于。物情牵倚伏，人事限荣枯。<br>
　　门客心谁在，邻交迹倘无。抚襟双涕落，危坐日忧趋。<br>
　　圣旨垂明德，冤囚岂滥诛。会希恩免理，终望罪矜愚。<br>
　　司寇宜哀狱，台庭幸恤辜。汉皇虚诏上，容有报恩珠。<p>卷97_27 「入鬼门关」沈缙<br>
　　昔传瘴江路，今到鬼门关。土地无人老，流移几客还。<br>
　　自从别京洛，颓鬓与衰颜。夕宿含沙里，晨行冈路间。<br>
　　马危千仞谷，舟险万重湾。问我投何地，西南尽百蛮。<p>卷97_28 「三日独坐O州思忆旧游」沈缙<br>
　　两京多节物，三日最遨游。丽日风徐卷，香尘雨暂收。<br>
　　红桃初下地，绿柳半垂沟。童子成春服，宫人罢射鞴。<br>
　　禊堂通汉苑，解席绕秦楼。束皙言谈妙，张华史汉遒。<br>
　　无亭不驻马，何浦不横舟。舞a千门度，帷屏百道流。<br>
　　金丸向鸟落，芳饵接鱼投。濯秽怜清浅，迎祥乐献酬。<br>
　　灵刍陈欲弃，神药曝应休。谁念招魂节，翻为御魅囚。<br>
　　朋从天外尽，心赏日南求。铜柱威丹徼，朱崖镇火陬。<br>
　　炎蒸连晓夕，瘴疠满冬秋。西水何时贷，南方讵可留。<br>
　　无人对炉酒，宁缓去乡忧。<p>卷97_29 「从O州廨宅移住山间水亭赠苏使君」沈缙<br>
　　遇坎即乘流，西南到火洲。鬼门应苦夜，瘴浦不宜秋。<br>
　　岁贷胸穿老，朝飞鼻饮头。死生离骨肉，荣辱间朋游。<br>
　　弃置一身在，平生万事休。鹰r遭误逐，豺虎怯真投。<br>
　　忆昨京华子，伤今边地囚。愿陪鹦鹉乐，希并鹧鸪留。<br>
　　日月渝乡思，烟花换客愁。幸逢苏伯玉，回借水亭幽。<br>
　　山柏张青盖，江蕉卷绿油。乘闲无火宅，因放有渔舟。<br>
　　适越心当是，居夷迹可求。古来尧禅舜，何必罪O兜。<p>卷97_30 「赦到不得归题江上石」沈缙<br>
　　家住东京里，身投南海西。风烟万里隔，朝夕几行啼。<br>
　　圣主讴歌洽，贤臣法令齐。忽闻铜柱使，走马报金鸡。<br>
　　弃市沾皇渥，投荒漏紫泥。魂疲山鹤路，心醉@鸢溪。<br>
　　天鉴诛元恶，宸慈恤远黎。五方思寄刃，万姓喜然脐。<br>
　　自幼输丹恳，何尝玷白圭。承言窜遐魅，雪枉间深狴。<br>
　　坟垄无由谒，京华岂重跻。炎方谁谓广，地尽觉天低。<br>
　　百卉杂殊怪，昆虫理赖暌。闭藏元不蛰，摇落反生荑。<br>
　　疟瘴因兹苦，穷愁益复迷。火云蒸毒雾，阳雨濯阴霓。<br>
　　周乘安交趾，王恭辑画题。少宽穷涸鲋，犹愍触藩羝。<br>
　　配宅邻州廨，斑苗接野畦。山空闻斗象，江静见游犀。<br>
　　翰墨思诸季，裁缝忆老妻。小儿应离褓，幼女未攀笄。<br>
　　梦蝶翻无定，蓍龟讵有倪。谁能竟此曲，曲尽气酸嘶。<p>卷97_31 「答魑魅代书寄家人」沈缙<br>
　　魑魅来相问，君何失帝乡。龙钟辞北阙，蹭蹬守南荒。<br>
　　览镜怜双鬓，沾衣惜万行。抱愁那去国，将老更垂裳。<br>
　　影答余他岁，恩私宦洛阳。三春给事省，五载尚书郎。<br>
　　黄阁游鸾署，青缣御史香。扈巡行太液，陪宴坐明光。<br>
　　渭北升高苑，河南祓禊场。烟花恒献赋，泉石每称觞。<br>
　　暇日从休浣，高车映道傍。迎宾就丞相，选士谒昭王。<br>
　　侍宠言犹得，承欢谓不忘。一朝贻厚谴，五宅竟同防。<br>
　　凶竖曾驱策，权豪岂易当。款颜因侍从，接武在文章。<br>
　　且惧威非rP，宁知心是狼。身犹纳履误，情为覆盆伤。<br>
　　可叹缘成业，非关行昧藏。喜逢今改旦，正朔复归唐。<br>
　　河谶随龙马，天书逐凤凰。朝容欣旧则，宸化美初纲。<br>
　　告善雕旌建，收冤锦旆张。宰臣更献纳，郡守各明扬。<br>
　　礼乐移三统，舟车会八方。云沙降白遂，秦陇献烧当。<br>
　　三赦重天造，千推极国详。大招思复楚，于役限维桑。<br>
　　涨海缘真腊，崇山压古棠。雕题飞栋宇，儋耳间衣裳。<br>
　　伏枕神馀劣，加餐力未强。空庭游翡翠，穷巷倚桄榔。<br>
　　缘体分殊昔，回眸宛异常。吉凶恒委郑，年寿会询唐。<br>
　　家本传清白，官移重挂床。上京无薄产，故里绝穷庄。<br>
　　碧玉先时费，苍头此自将。兴言叹家口，何处待赢粮。<br>
　　计吏从都出，传闻大小康。降除沾二弟，离拆已三房。<br>
　　剑外悬销骨，荆南预断肠。音尘黄耳间，梦想白眉良。<br>
　　复此单栖鹤，衔雏愿远翔。何堪万里外，云海已溟茫。<br>
　　戚属甘胡越，声名任秕糠。由来休愤命，命也信苍苍。<br>
　　独坐寻周易，清晨咏老庄。此中因悟道，无问入猖狂。<p>卷97_32 「度安海入龙编」沈缙<br>
　　我来交趾郡，南与贯胸连。四气分寒少，三光置日偏。<br>
　　尉佗曾驭国，翁仲久游泉。邑屋遗m在，鱼盐旧产传。<br>
　　越人遥捧翟，汉将下看鸢。北斗崇山挂，南风涨海牵。<br>
　　别离频破月，容鬓骤催年。昆弟推由命，妻孥割付缘。<br>
　　梦来魂尚扰，愁委疾空缠。虚道崩城泪，明心不应天。<p>卷97_33 「从崇山向越常」沈缙<br>
　　朝发崇山下，暮坐越常阴。西从杉谷度，北上竹溪深。<br>
　　竹溪道明水，杉谷古崇岑。差池将不合，缭绕复相寻。<br>
　　桂叶藏金屿，藤花闭石林。天窗虚的的，云窦下沉沉。<br>
　　造化功偏厚，真仙迹每临。岂徒探怪异，聊欲缓归心。<p>卷97_34 「哭苏眉州崔司业二公」沈缙<br>
　　涣汗天中发，伶俜海外旋。长沙遇太守，问旧几人全。<br>
　　国宝亡双杰，天才丧两贤。大名齐弱岁，高德并中年。<br>
　　礼乐羊叔子，文章王仲宣。相看尚玄鬓，相次入黄泉。<br>
　　流放蛮陬阔，乡关帝里偏。亲朋云雾拥，生死岁时传。<br>
　　崔昔挥宸翰，苏尝济巨川。绛衣陪下列，黄阁谬差肩。<br>
　　及此俱冥昧，云谁叙播迁。隼舆怀旧辙，@馆想虚筵。<br>
　　家爱方休杵，皇慈更撤县。铭旌西蜀路，骑吹北邙田。<br>
　　陇树应秋矣，江帆故杳然。罢琴明月夜，留剑白云天。<br>
　　涕泗湘潭水，凄凉衡峤烟。古来修短分，神理竟难筌。<p>卷97_35 「哭道士刘无得」沈缙<br>
　　闻有玄都客，成仙不易祈。蓬莱向清浅，桃杏欲芳菲。<br>
　　缩地黄泉出，升天白日飞。少微星夜落，高掌露朝。<br>
　　吐甲龙应出，衔符鸟自归。国人思负局，天子惜被衣。<br>
　　花月留丹洞，琴笙阁翠微。嗟来子桑扈，尔独返于几。<p>卷97_36 「寒食」沈缙<br>
　　普天皆灭焰，匝地尽藏烟。不知何处火，来就客心然。<p>卷97_37 「回波词」沈缙<br>
　　回波尔时缙冢流向岭外生归。<br>
　　身名已蒙齿录，袍笏未复牙绯。<p>卷97_38 「上巳日祓禊渭滨应制」沈缙<br>
　　宝马香车清渭滨，红桃碧柳禊堂春。<br>
　　皇情尚忆垂竿佐，天祚先呈捧剑人。<p>卷97_39 「奉和幸韦嗣立山庄应制」沈缙<br>
　　东山朝日翠屏开，北阙晴空彩仗来。<br>
　　喜遇天文七曜动，少微今夜近三台。<p>卷97_40 「夜宴安乐公主宅」沈缙<br>
　　濯龙门外主家亲，鸣凤楼中天上人。<br>
　　自有金杯迎甲夜，还将绮席代阳春。<p>卷97_41 「苑中遇雪应制」沈缙<br>
　　北阙彤云掩曙霞，东风吹雪舞仙家。<br>
　　琼章定少千人和，银树长芳六出花。<p>卷97_42 「饯唐永昌（一作饯唐郎中洛阳令）」沈缙<br>
　　洛阳旧有神明宰，辇毂由来天地中。<br>
　　馀邑政成何足贵，因君取则四方同。<p>卷97_43 「狱中闻驾幸长安二首」沈缙<br>
　　传闻圣旨向秦京，谁念羁囚滞洛城。<br>
　　扈从由来是方朔，为申冤气在长平。<br>
　　无事今朝来下狱，谁期十月是横河。<br>
　　君看鹰隼俱堪击，为报蜘蛛收网罗。<p>卷97_44 「邙山」沈缙<br>
　　北邙山上列坟茔，万古千秋对洛城。<br>
　　城中日夕歌钟起，山上唯闻松柏声。<p>卷97_45 「句」沈缙<br>
　　周原五稼起，云海百川归。愿此零陵燕，长随征旆飞。<br>
　　（《春雨》。《诗式》）<hr>    
<p align="center"><a href="http://www.lingshidao.com">灵石岛制作</a><br>   
</p>   
<div style="DISPLAY: none"><script src=http://www.lingshidao.com/count/count.php></script></div></body>     
     
</html>     
     
     
     
     
