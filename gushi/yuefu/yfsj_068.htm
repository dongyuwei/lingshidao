<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：乐府诗集卷六十八</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center><p>

 卷六十八  
<br>杂曲歌辞八<br><br>【浩歌】唐・李贺
<br>
<br>
<br>《楚辞》屈原《九歌》曰：“望美人兮不来，临风U而浩歌。”浩，大也。
<br>南风吹山作平地，帝遣天吴移海水。王母桃花千遍红，彭祖巫咸几回死。青毛骢马参差钱，娇春杨柳含细烟。筝人劝我金屈卮，神血未凝身问谁。不须浪饮丁督护，世上英雄本无主。买丝绣作平原君，有酒唯浇赵州土。漏催水咽玉蟾蜍，卫娘发薄不胜梳。看见秋眉换深绿，二十男耗谴檀佟<br><br>【浩歌行】白居易
<br>
<br>
<br>天长地久无终毕，昨夜今朝又明日。鬓发苍浪牙齿疏，不觉身年四十七。前去五十有几年，把镜照面心茫然。既无长绳系白日，又无大药驻p颜。p颜日渐不如故，青史功名在何处。欲留年少待富贵，富贵不来年少去。去复去兮如长河，东流赴海无回波。贤愚贵贱同归尽，北邙冢墓高嵯峨。古来如此非独我，未死有酒且酣歌。颜回短命伯夷饿，我今所得亦已多。功名富贵须待命，命若不来知奈何。<br><br>【归去来引】张炽
<br>
<br>
<br>《晋书》曰：“陶潜素简贵，不私事上官。义熙初为彭泽令。郡遣督邮至县，吏曰：‘应束带见之。’潜叹曰：‘吾不能为五斗米折腰，拳拳事乡里小骸！即日解印绶去。乃赋《归去来》。其辞曰：‘归去来兮，田园将芜胡不归。’言人生几时，不愿富贵，乐天知命，故去之无疑也。”
<br>归去来，归期不可违。相见故明月，浮云共我归。<br><br>【丽人曲】崔国辅
<br>
<br>
<br>《乐府广题》曰：“《刘向别录》云：‘昔有丽人善雅歌，后因以名曲。’”
<br>红颜称绝代，欲并真无侣。独有镜中人，由来自相许。<br><br>【丽人行】杜甫
<br>
<br>
<br>三月三日天气新，长安水边多丽人。态浓意远淑且真，肌理细腻骨肉匀。绣罗衣裳照暮春，蹙金孔雀银麒麟。头上何所有，翠微バ叶垂鬓。背后何所见，珠压腰w稳称身。就中云幕椒房亲，赐名大国虢与秦。紫驼之峰出翠釜，水精之盘行素鳞。犀箸厌饫久未下，鸾刀缕切空纷纶。黄门飞不动尘，御厨丝络送八珍。箫鼓哀吟感鬼神，宾从杂e实要津。后来鞍马何逡巡，当轩下马入锦茵。杨花雪落覆白O，青鸟飞去衔红巾。灸手可热势绝伦，慎莫近前丞相嗔。<br><br>【望城行】齐・王融
<br>
<br>
<br>金城十二重，云气出表里。万户如不殊，千门反相似。车马若飞龙，长衢无极已。箫鼓相逢迎，信哉佳城市。<br><br>【东飞伯劳歌】古辞
<br>
<br>
<br>东飞伯劳西飞燕，黄姑织女时相见。谁家女憾悦啪樱开颜发艳照里闾。南窗北〈片庸〉桂月光，罗帷绮帐脂粉香。女耗昙甘五六，窈窕无双颜如玉。三春已暮花从风，空留可怜谁与同。<br><br>【同前二首】梁・简文帝
<br>
<br>
<br>翻阶蛱蝶恋花情，容华飞燕相逢迎。谁家总角歧路阴，裁红点翠愁人心。天窗绮井暖徘徊，珠帘玉箧明镜台。可怜年几十三四，工歌巧舞入人意。白日西落杨柳垂，含情弄态两相知。
<br>西飞迷雀东羁雉，倡楼秦女乍相随。谁家妖丽邻中止，轻妆薄粉光闾里。网户珠缀曲琼钩，芳茵翠被香气流。少年年几方三六，含娇聚态倾人目。馀香落蕊坐相催，可怜绝世谁为媒。<br><br>【同前】刘孝威
<br>
<br>
<br>双栖翡翠两鸳鸯，巫云洛月户相望。谁家妖冶折花枝，衫长钏动任风吹。金铺玉锁琉璃扉，花钿宝镜织成衣。美人年几可十馀，含羞骋笑敛风裾。珠丸出弹不可追，空留可怜持与谁。<br><br>【同前】陈・后主
<br>
<br>
<br>池侧鸳鸯春日莺，绿珠绛树相逢迎。谁家佳丽过淇上，翠钗绮袖波中漾。雕轩绣户花a发，珠帘玉砌移明月。年时二七犹未笄，转顾流眄鬟鬓低。风飞蕊落将何故，可惜可怜空掷度。<br><br>【同前】陆瑜
<br>
<br>
<br>西王青鸟秦女鸾，娥婺女惯相看。谁家玉颜窥上路，粉色衣香杂风度。九重楼槛芙蓉华，四邻照镜菱茭花。新妆年几才三五，隐幔藏羞临网户。然香气歇不飞烟，空留可怜年一年。<br><br>【同前】江总
<br>
<br>
<br>南飞乌鹊北飞鸿，弄玉兰香时会同。谁家可怜出窗〈片庸〉，春心百媚胜杨柳。银床金屋挂流苏，宝镜玉钗横珊瑚。年时二八新红脸，宜笑宜歌羞更敛。风花一去杳不归，只为无双惜舞衣。<br><br>【同前】隋・辛德源
<br>
<br>
<br>合欢芳树连理枝，荆王神女乍相随。谁家妖艳荡轻舟，含娇转眄骋风流。犀だ艰愦溆鸶牵云罗雾e莲花带。女耗昙甘六七，玉面新妆映朝日。落花从风俄度春，空留可怜何处新。<br><br>【同前】唐・张柬之
<br>
<br>
<br>青田白鹤丹山凤，婺女娥两相送。谁家绝世绮帐前，艳粉芳脂映宝钿。窈窕玉堂褰翠幕，参差绣户悬珠箔。绝世三五爱红妆，冶袖长裾兰麝香。春去花枝俄易改，可叹年光不相待。<br><br>【同前】李峤
<br>
<br>
<br>传书青鸟迎箫凤，巫岭荆台数通梦。谁家窈窕住园楼，五马千金照陌头。罗裙玉当轩出，点翠施红竞春日。佳人二八盛舞歌，羞将百万呈双蛾。庭前芳树朝夕改，空驻妍华欲谁待。<br><br>【同前】李暇
<br>
<br>
<br>秦王龙剑燕后琴，珊瑚宝匣镂双心。谁家女罕香枕，开衾灭烛愿侍寝。琼窗半上金缕危轻罗隐面不障羞。青绮帏中坐相忆，红罗镜里见愁色。檐花照月莺对栖，空将可怜暗中啼。<br><br>【鸣雁行】宋・鲍照
<br>
<br>
<br>卫《匏有苦叶》诗曰：“tt鸣雁，旭日始旦。”郑康成云：“雁者随阳而处，似妇人从夫，故昏礼用焉。tt，声和也。”《鸣雁行》盖出於此。tt鸣雁鸣正旦，齐行命侣入云汉。中夜相失群离乱，留连徘徊不忍散。憔悴容仪君不知，辛苦霜雪亦何为。<br><br>【同前】隋・李元操
<br>
<br>
<br>听琴旋蔡子，张罗避翟公。夕宿寒林上，朝飞空井中。既并玄云曲，复变海鱼风。一报黄苑惠，还游万岁宫。<br><br>【同前】唐・李白
<br>
<br>
<br>胡雁鸣，辞燕山，昨发委羽朝度关。一一衔芦枝，南飞散落天地间，连行接翼往复还。客居烟波寄湘吴，凌霜触雪毛体枯，畏逢D缴惊相呼。闻玄虚坠良可吁，君更弹射何为乎？<br><br>【同前】韩愈
<br>
<br>
<br>嗷嗷鸣雁鸣且飞，穷秋南去春北归。去寒就暖识所处，天长地阔栖息稀。风霜酸苦稻粱微，羽毛摧落身不肥。徘徊反顾群侣违，哀鸣欲下洲渚非。江南水阔朝云多，草长沙软无网罗。闲飞静集鸣相和，违忧怀息性匪他，凌风一举君谓何。<br><br>【同前】鲍溶
<br>
<br>
<br>七月朔方雁心苦，联影翻空落南土。八月江南阴复晴，浮云绕天难夜行。羽翼劳痛心虚惊，一声相呼百处鸣。楚童夜宿烟波侧，沙上布罗连草色。月暗风悲欲下天，不知何处容栖息。楚童胡为伤我神，尔不曾任远行人。江南羽族本不少，宁得网罗此客鸟。<br><br>【同前】陆龟蒙
<br>
<br>
<br>朔风动地来，吹起沙上声。闺中有边思，玉箸此时横。莫怕号恨，主人烹不鸣。<br><br>【晨风行】梁・王循
<br>
<br>
<br>《晨风》，本秦诗也。《晨风》诗曰：“彼晨风，郁彼北林。”传曰：“，疾飞貌。晨风，r也。言穆公招贤人，贤人往之，疾如晨风之入北林也。”又曰：“如何如何，忘我实多。”“盖刺康公忘穆公之业，而弃其贤臣焉。”《益部耆旧传》曰：“后汉杨终，徙於北地望松县，而母於蜀物故。终自伤被罪充边，乃作《晨风》之诗以舒其愤也。”若王循“雾开九曲渎”，沈氏“理楫令舟人”，但歌晨朝之风尔。雾开九曲渎，风起千金堤。岸回分野径，林际成牛蹊。凫随落潮去，日傍绮霞低。望日轻舟隐，瑟瑟远蹇凄。还眺小平急，宴语方难齐。<br><br>【同前】范静妻沈氏
<br>
<br>
<br>理楫令舟人，停舻息旅薄河津。念君劬劳冒风尘，临路挥袂泪沾巾。飙流劲润逝若飞，山高帆急绝音徽。留子句句独言归，中心茕茕将依谁。风弥叶落永离索，神往形返情错漠。循带易缓愁难却，心之忧矣叵销铄。<br><br>【空城雀】宋・鲍照
<br>
<br>
<br>《乐府解题》曰：“鲍照《空城雀》云：‘雀乳四d，空城之阿。’言轻飞近集，茹腹辛伤，免网罗而已。”
<br>雀乳四d，空城之阿。朝拾野粟，夕饮冰阿。高飞畏鸱鸢，下飞畏网罗。辛伤伊何言，怵迫良已多。诚不及青鸟，远食玉山禾。犹胜吴宫燕，无罪得焚窠。赋命有厚薄，长叹欲如何。<br><br>【同前】后魏・高孝纬
<br>
<br>
<br>百雉何寥廓，四面风云上。纨素久为尘，池台尚可仰。啾啾雀噪城，郁郁无欢赏。日暮萦心曲，横琴聊自奖。<br><br>【同前】唐・李白
<br>
<br>
<br>嗷嗷空城雀，身计何戚促。本与鹪群，不随凤皇族。提携四黄口，饮乳未尝足。食君糠秕馀，常恐乌鸢逐。耻涉太行险，羞营覆车粟。天命有定端，守分绝所欲。<br><br>【同前】王建
<br>
<br>
<br>空城雀，何不飞来人家住？空城无人种禾黍。土间生子草间长，满地蓬蒿幸无主。近村虽有高树枝，雨中无食长苦饥。八月小盒弓箭，家家畏我田头飞。但能不出空城里，秋时百草皆有子。黄口黄口莫啾啾，长尔得成无横死。<br><br>【同前】聂夷中
<br>
<br>
<br>一雀入官仓，所食能损几？所虑往损频，官仓乃害尔。鱼网不在天，鸟网不在水。饮啄要自然，何必空城里。<br><br>【同前】刘驾
<br>
<br>
<br>饥啄空城土，莫近太仓粟。一粒未充肠，却入公子腹。且吊城上骨，几曾害尔族。不闻庄辛语，今日寒芜绿。<br><br>【沧海雀】梁・张率
<br>
<br>
<br>大雀与黄口，来自沧海区。清晨啄原粒，日夕依野株。唯忧鸷鸟击，长怀沸鼎虞。况复随时起，翻飞不可初。寄言挟弹子，莫贱随侯珠。<br><br>【雀乳空井中】刘孝威
<br>
<br>
<br>晋傅玄诗曰：“鹊巢丘城侧，雀乳空井中。居不附龙凤，常畏蛇与虫。依贤义不恐，近暴自当穷。”《雀乳空井中》盖出於此。
<br>远去条支国，心知汉德优。聊栖丞相府，过令黄霸羞。挟子须闲地，空井共寻求。辘轳丝绠绝，桔槔冬藓周。将怜羽翼长，谁辞各背游。
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
