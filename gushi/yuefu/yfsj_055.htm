<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：乐府诗集卷五十五</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center><p>

 卷五十五  
<br>舞曲歌辞四
<br>   杂舞三<br><br>【齐拂舞歌】
<br>
<br><br><br>【白鸠辞】
<br>
<br>
<br>晋《白鸠舞歌》七解，齐乐所奏，是最前一解。
<br>翩翩白鸠，再飞再鸣。怀我君德，来集君庭。
<br>右一曲。<br><br>【济济辞】
<br>
<br>
<br>《南齐书・乐志》曰：“晋《济济舞歌》六解，齐乐所奏，是最后一解。”按《晋书．乐志》是最前一解，疑《齐书》之误。撤澄瑁气流芳，追念三五，大绮黄。
<br>右一曲。<br><br>【独禄辞】
<br>
<br>
<br>《南齐书・乐志》曰：“晋《独鹿歌》六解，齐乐所奏，是最前一解。”
<br>独禄独禄，水深泥浊。泥浊尚可，水深杀我！
<br>右一曲。<br><br>【碣石辞】
<br>
<br>
<br>《南齐书・乐志》曰：“晋《碣石舞歌》四章，齐乐所奏，是前一章。”
<br>东临碣石，以观沧海。水河淡淡，山岛竦峙。树木丛生，百草丰茂，秋风萧瑟，洪波涌起。日月之行，若出其中。星汉粲烂，若出其里。幸甚至哉，歌以言志。
<br>右一曲。<br><br>【淮南王辞】
<br>
<br>
<br>《南齐书・乐志》曰：“晋《淮南王舞歌》六解，齐乐所奏，前是第一解，后是第五解。”
<br>淮南王，自言尊，百尺高楼与天连。我欲渡河河无梁，原作双黄鹄，还故乡。
<br>右一曲。<br><br>【梁拂舞歌】
<br>
<br>
<br>《古今乐录》曰：“梁三朝乐第十九，设《拂舞》。”
<br>翩翩白鸠，再飞再鸣。怀我君德，来集君庭。暧暧鸣球，或丹或黄。乐我君恩，振羽来翔。<br><br>【拂舞歌】
<br>
<br><br><br>【拂舞辞】唐・李贺
<br>
<br>
<br>吴娥声绝天，空云闲徘徊。门外满车马，亦须生绿苔。樽有乌程酒，劝君千万寿。全胜汉武锦楼上，晓望晴寒饮花露。东方日不破，天光无老时。丹成作蛇乘白雾，千年重化玉井龟。从蛇作龟二千载，吴堤绿草年年在。背有八卦称神仙，邪鳞顽甲滑腥涎。<br><br>【白鸠辞】李白
<br>
<br>
<br>《古今乐录》曰：“@、铎、巾、拂四舞，梁并夷则格，钟磬鸠拂和，故白拟之，为《夷则格上白鸠拂舞辞》云。”
<br>铿鸣钟，考朗鼓，歌白鸠，引拂舞。白鸠之白谁与邻，霜衣雪襟诚可珍。含哺七子能平均，食不咽，性安驯，首农政，鸣阳春。天子刻玉杖，镂形赐耆人。白鹭亦白非纯真，外洁其色心匪仁。阙五德，无司晨，胡为啄我葭下之紫鳞。鹰r雕鹗，贪而好杀，凤皇虽大圣，不原以为臣。<br><br>【独漉篇】李白
<br>
<br>
<br>独漉水中泥，水浊不见月。不见月尚可，水深行人没。越鸟从南来，胡鹰亦北度。我欲弯弓向天射，惜其中道失归路。落叶别树，飘零随风，客无所托，悲与此同。罗帷舒卷，似有人开。明月直入，无心可猜。雄剑挂壁，时时龙鸣。不断犀象，绣涩苔生。国耻未雪，何由成名。神鹰梦泽，不顾鸱鸢。为君一击，抟鹏九天。<br><br>【独漉歌】王建
<br>
<br>
<br>独独漉漉，鼠食猫肉。乌日中，鹤露宿，黄河水直人心曲。<br><br>【临碣石】梁・沈约
<br>
<br>
<br>碣石送返潮，登罘礼朝日。溟涨无端倪，山岛互崇。骥老心未穷，酬恩岂终毕。<br><br>【小临海】刘孝威
<br>
<br>
<br>碣石望山海，留连降尊极。秦帝枉钩陈，汉家增礼饰。石桥终不成，桑田竟难测。蜃气远生楼，鲛人近潜织。空劳帝女填，讵动波神色。<br><br>【淮南王二首】宋・鲍照
<br>
<br>
<br>淮南王，好长生，服食炼气读仙经。琉璃药碗牙作盘，金鼎玉匕合神丹。合神丹，赐紫房，紫房彩女弄明，鸾歌凤舞断君肠。p门九重门九闺，愿逐明月入君怀。入君怀，结君佩，怨君恨君恃君爱。筑城思坚剑思利，同盛同衰莫相弃。<br><br>【晋白舞歌诗】
<br>
<br>
<br>《宋书・乐志》曰：“《白舞》，按舞辞有巾袍之言，本吴地所出，宜是吴舞也。晋俳歌云：‘皎皎白绪，节节为双。’吴音呼绪为，疑白绪即白也。”《南齐书・乐志》曰：“《白歌》，周处《风土记》云：‘吴黄龙中童谣云：行白者君，追汝句骊马。后孙权征公孙渊，浮海乘舶，舶白也。今歌和声犹云行白焉。’”《乐府解题》曰：“古词盛称舞者之美，宜及芳时为乐，其誉白曰：‘质如轻云色如银，制以为袍馀作巾。袍以光躯巾拂尘。’”《唐书・乐志》曰：“梁武帝令沈约改其辞为《四时白歌》。今中原有《白曲》，辞旨与此全殊。”
<br>轻躯徐起何洋洋，高举两手白鹄翔。宛若龙转乍低昂，凝停善睐客仪光。如推若引留且行，随世而变诚无方。舞以尽神安可忘，晋世方昌乐未央。质如轻云色如银，爱之遗谁赠佳人。制以为袍馀作巾，袍以光驱巾拂尘。丽服在御会嘉宾，醪醴盈樽美且淳。清歌徐舞降o神，四座欢乐胡可陈。
<br>右一篇。
<br>双袂齐举鸾风翔，罗裾飘u昭仪光。趋步生姿进流芳，鸣弦清歌及三阳。人生世间如电过，乐时每少苦日多。幸及良辰耀春华，齐倡献舞赵女歌。羲和驰景逝不停，春露未严霜零。百草凋索花落英，蟋蟀吟牖寒蝉鸣。百年之命忽若倾，早知迅速秉烛行。东造扶桑游紫庭，西至昆仑戏曾城。
<br>右一曲。
<br>阳春白日风花香，趋步明玉舞瑶。声发金石媚笙簧，罗O徐转红袖扬。清歌流响绕凤梁，如矜若思凝且翔。转_遗精艳辉光，将流将引双雁行。欢来何晚意何长，明君御世永歌昌。
<br>右一曲。<br><br>【宋白舞歌诗】
<br>
<br>
<br>《宋书・乐志》曰：“《白舞歌诗》，旧新合三篇，二篇与晋辞同，其一篇异。”
<br>高举两手白鹄翔，轻躯徐起何洋洋。凝停善睐客仪光，宛若龙转乍低昂。随世而变诚无方，如推若引留且行。宋世方昌乐未央，舞以尽神安可忘。爱之遗谁赠佳人，质如轻云色如银。袍以光躯巾拂尘，制以为袍馀作巾，四坐欢乐胡可陈，清歌徐舞降o神。
<br>右一篇。<br><br>【齐白辞】王俭
<br>
<br>
<br>阳春白日风花香，趋步明月舞瑶裳。
<br>情发金石媚笙簧，罗O徐转红袖扬。
<br>清歌流响绕凤梁，如惊若思凝且翔。
<br>转眄流精艳辉光，将流将引双雁行。
<br>欢来何晚意何长，明君驭世永歌昌。
<br>右五曲。<br><br>【梁白辞二首】梁・武帝
<br>
<br>
<br>《古今乐录》曰：“梁三朝乐第二十，设《巾舞》，并《白》，盖《巾舞》以《白》四解送也。”
<br>p丝玉柱罗象筵，飞g促节舞少年。短歌流目未肯前，含笑一转私自怜。
<br>纤腰袅袅不任衣，娇怨独立特为谁。赴曲君前未忍归，上声急调中心飞。<br><br>【白舞辞】
<br>
<br><br><br>【白曲】宋・刘铄
<br>
<br>
<br>仙仙徐动何盈盈，玉腕俱凝若云行。佳人举袖耀青蛾，掺掺擢手映鲜罗。
<br>状似明月泛云河，体如轻风动流波。<br><br>【白歌六首】鲍照
<br>
<br>
<br>吴刀楚制为佩t，纤罗雾e垂羽衣。含商咀徵歌露，珠屣飒沓纨袖飞。凄凄风夏起素云回，车怠马烦客忘归，兰膏明烛承夜晖。
<br>桂宫柏寝拟天居，p爵文窗韬绮疏。象床瑶席镇犀渠，雕屏铪匝组帷舒。秦筝赵瑟挟笙竽，垂散盈玉除，停觞不语欲谁须。
<br>三星参差露沾湿，弦悲管清月将入。寒光箫条候虫急，荆王流叹楚妃泣。红颜难长时易戢，凝华结藻久延立，非君之故岂安集。
<br>池中赤鲤庖所捐，琴高乘云腾上天。命逢福世丁溢恩，簪金藉绮升曲筵。思君厚德委如山，洁诚洗志期暮年，乌白马角宁足言。
<br>p动，素腕举，洛阳少童邯郸女。古称《渌水》今《白》，催弦急管为君舞。穷秋九月荷叶黄，北风驱雁天雨霜，夜长酒多乐未央。
<br>春风淡荡侠思多，天色净绿气妍和。桃含红萼兰紫牙，朝日灼烁发园花。卷幌结帷罗玉筵，齐讴秦吹卢女弦，千金顾笑买芳年。<br><br>【同前二首】汤惠休
<br>
<br>
<br>琴瑟未调心已悲，任罗胜绮强自持。忍思一舞望所思，将转未转a如疑。桃花水上春风出，舞袖逶迤鸾照日。徘徊鹤转情艳逸，君为迎歌心如一。
<br>少年窈窕舞君前，容华艳艳将欲然。为君娇凝复迁延，流目送笑不敢言。长袖拂面心自煎，愿君流光及盛年。<br><br>【同前九首】梁・张率
<br>
<br>
<br>歌毫鞒声欲清，舞女趁节体自轻。歌舞并妙会人情，依弦度曲婉盈盈，扬蛾为态谁目成。
<br>妙声屡唱轻体飞，流津染面散芳菲。俱动齐息不相违，令彼嘉客淡忘归，时久玩夜明星稀。
<br>日暮搴门望所思，风吹庭树月入帷。凉阴既满草虫悲，谁能离别长夜时。流叹不寝泪如丝，与君之别终何知。
<br>秋风萧条露垂叶，空闺光尽坐愁妾。独向长夜泪承睫，山高水深路难涉，望君光景何时接。
<br>遥夜方远时既寒，秋风萧瑟白露团。佳期不待岁欲阑，念此迟暮独无欢，鸣弦流管增长叹。
<br>夜寒湛湛夜未央，华灯空烂月悬光。从风衣起发芬香，为君起舞幸不忘。
<br>列坐华筵纷羽爵，清曲未终月将落。歌舞及时酒常酌，无令朝露坐销铄。
<br>愁来夜迟犹叹息，抚枕思君终反仄。金翠钗环稍不饰，雾e流黄不能织。但坐空闺思何极，欲以短书寄飞翼。
<br>遥夜忘寐起长叹，但望云中双飞翰。明月入牖风吹幔，终夜悠悠坐申旦。谁能知我心中乱，终然有怀岁方晏。<br><br>【白辞二首】唐・崔国辅
<br>
<br>
<br>洛阳梨花落如霰，河阳桃叶生复齐。坐恐玉楼春欲尽，红锦粉絮`妆啼。
<br>董贤女弟在椒风，窈窕繁华贵后宫。璧带金G皆翡翠，一朝零落变成空。<br><br>【同前二首】杨衡
<br>
<br>
<br>王缨翠杂轻罗，香汗微渍p颜蟆@。为君起唱《白歌》，清声云思繁多，凝笳哀琴时相和。金壶半倾芳夜促，梁尘霏霏暗红烛。令君安坐听终曲，坠叶飘花难再复。
<br>蹑珠履，步琼筵，轻身起舞红烛前。芳姿艳态妖且妍，回眸转袖暗催弦。凉风萧萧流水急，月华泛艳红连湿，牵裙览带翻成泣。<br><br>【同前三首】李白
<br>
<br>
<br>扬清歌，发皓齿，北方佳人东邻子。旦吟《白》停《渌水》，长袖拂面为君起。寒云夜卷霜海空，胡风吹天飘塞鸿。玉颜满堂乐未终，馆娃日落歌吹鳌
<br>月寒江清夜沈沈，美人一笑千黄金。垂罗舞e扬哀音，郢中《白雪》且莫吟。《子夜》吴歌动君心。动君心，冀君赏，原作天池双鸳鸯，一朝飞去青云上。
<br>吴刀翦彩缝舞衣，明妆丽服夺春辉。扬眉转袖若雪飞，倾城独立世所稀。《激楚》《结风》醉忘归，高堂月落烛已微，玉钗挂缨君莫违。<br><br>【白歌二首】王建
<br>
<br>
<br>天河漫漫北斗粲，宫中乌啼知夜半。新缝白舞衣成，来迟邀得吴天迎。低鬟转面掩双袖，玉钗浮动秋风生。酒多夜长夜未晓。月明灯光两相照，后庭歌声更窈窕。
<br>馆娃宫中春日暮，荔枝木瓜花满树。城头乌栖休击鼓，青蛾弹瑟白舞。夜天不见星，宫中火照西江明。美人醉起无次第，堕钗遗佩满中庭。此时但愿可君意，回昼为宵亦不寐，年年奉君君莫弃。<br><br>【同前】张籍
<br>
<br>
<br>皎皎白白且鲜，将作春衫称少年。裁缝长短不能定，自持刀尺向姑前。复恐兰膏污纤指，常遣傍人收堕珥。衣裳著时寒食下，还把玉鞭鞭白马。<br><br>【同前】柳宗元
<br>
<br>
<br>翠帷双卷出倾城，龙剑破匣霜月明。p掩抑悄无声，金簧玉磬宫中生。下沈秋水激太清，天高地迥凝日晶。羽觞荡漾何事倾。
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
