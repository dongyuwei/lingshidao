<html>
<head>
<meta http-equiv="Content-Type" content="text/html; charset=gb2312">
<link rel="stylesheet" href="../../style.css"><title>古诗库：乐府诗集卷一十二</title>
<meta name="GENERATOR" content="Microsoft FrontPage 3.0">

</head>
<body><script language="javascript" src="../../search.js"></script>
<center><input type="button" value="本页内部搜索" onclick="gofind()"></center><p>

 卷一十二  
<br>郊庙歌辞十二
<br>   唐享章怀太子庙乐章
<br>《唐书・乐志》曰：“神龙初，享章怀太子庙乐章：第一迎神，第二登歌酌鬯，第三迎俎及酌献，第四送文舞出、迎武舞入，第五武舞作，第六送神，词同隐庙。”<br><br>【迎神】
<br>
<br>
<br>副君昭象，道应黄离。铜楼备德，玉裕成规。仙气霭霭，灵从师师。前驱戾止，控鹤来仪。<br><br>【登歌酌鬯】
<br>
<br>
<br>忠孝本著，羽翼先成。寝门昭德，驰道为程。币帛有典，容卫无声。司存既肃，庙享惟清。<br><br>【迎俎酌献】
<br>
<br>
<br>通三锡胤，明两承英。太山比赫，伊水闻笙。宗祧是寄，礼乐其亨。嘉辰荐俎，以发声明。<br><br>【送文舞迎武舞】
<br>
<br>
<br>羽a崇文礼以毕，干K奋武事将行。用舍由来其有致，壮志宣威乐太平。<br><br>【武舞作】
<br>
<br>
<br>绿林炽炎历，黄虞格有苗。沙尘惊塞外，帷幄命嫖姚。七德干戈止，三边云雾消。宝祚长无极，歌舞盛今朝。<br><br>【唐享懿德太子庙乐章】
<br>
<br>
<br>《唐书・乐志》曰：“神龙初，享懿德太子庙乐章：第一迎神，第二登歌酌鬯，第三迎俎及酌献，第四送文舞出、迎武舞入，第五武舞作，第六送神，词同隐庙。<br><br>【迎神】
<br>
<br>
<br>甲观昭祥，画堂升位。礼绝群后，望尊储贰。启诵惭德，庄丕掩粹。伊浦凤翔，缑峰鹤至。<br><br>【登歌酌鬯】
<br>
<br>
<br>誉阐元储，寄崇明两。玉裕虽晦，铜楼可想。弦诵辍音，笙歌罢响。币帛言设，礼容无爽。<br><br>【迎俎酌献】
<br>
<br>
<br>雍雍盛典，肃肃灵祠。宾天有圣，对日无期。飘u羽服，掣曳云旗。眷言主鬯，心乎怆兹。<br><br>【送文舞迎武舞】
<br>
<br>
<br>八音协奏陈金石，六佾分行整礼容。沧溟赴海还称少，素月开轮即是重。<br><br>【武舞作】
<br>
<br>
<br>隋季昔云终，唐年初启圣。纂戎将禁暴，崇儒更敷政。威略静三边，仁恩覃万姓。<br><br>【唐享节愍太子庙乐章】
<br>
<br>
<br>《唐书・乐志》曰：“景云中，享节愍太子庙乐章：第一迎神，第二登歌酌鬯，第三迎俎及酌献，第四送文舞出、迎武舞入，第五武舞作，第六送神，词同隐庙。”<br><br>【迎神】
<br>
<br>
<br>储后望崇，元良寄切。寝门是仰，驰道不绝。仙袂云会，灵旗电。煌煌而来，礼物攸设。<br><br>【登歌酌鬯】
<br>
<br>
<br>灼灼重明，仰承元首。既贤且哲，惟孝与友。惟孝虽遥，灵规不朽。礼因诚致，备洁玄酒。<br><br>【迎俎酌献】
<br>
<br>
<br>嘉荐有典，至诚莫骞。画梁云亘，雕俎星联。乐器周列，礼容备宣。依稀如在，若未宾天。<br><br>【送文舞迎武舞】
<br>
<br>
<br>邕邕阐化凭文德，赫赫宣威藉武功。既执羽旄先拂吹，还持玉K更挥空。<br><br>【武舞作】
<br>
<br>
<br>武德谅雄雄，由来扫寇戎。剑光挥作电，旗影列成虹。雾廓三边静，波澄四海同。睿图今已盛，相共舞皇风。<br><br>【唐享文敬太子庙乐章・请神】许孟容
<br>
<br>
<br>觞牢具品，管磬有节。祝道夤恭，神仪昭。桐早贵，象辂追设。声达乐成，降歆丰洁。<br><br>【登歌】陈京
<br>
<br>
<br>歌以德发，声以乐贵。乐善名存，追仙礼异。鸾旌拱，凤鸣合吹。神听皇慈，仲月皆至。<br><br>【迎俎酌献】冯伉
<br>
<br>
<br>撰日瞻景，诚陈乐张。礼容秩秩，羽舞煌煌。肃将涤濯，祗荐芬芳。永锡繁祉，思深享尝。<br><br>【退文舞迎武舞】
<br>
<br>
<br>干旄羽a相亏蔽，一进一退殊行缀。昔献三雍盛礼容，今陈六佾崇仪制。<br><br>【亚献终献】崔
<br>
<br>
<br>醴齐泛樽彝，轩县动干戚。入室v如在，升阶虔所历。奋疾合威容，定利舒绎。方崇庙貌礼，永被君恩锡。<br><br>【送神】张荐
<br>
<br>
<br>三献具举，九旗将旋。追劳表德，罢享宾天。风引仙管，堂虚画筵。芳馨常在，瞻望悠然。<br><br>【唐享惠昭太子庙乐章・请神】归登
<br>
<br>
<br>嘉荐既陈，祀事孔明。闲歌在堂，万舞在庭。外则尽物，内则尽诚。凤笙如闻，歆其洁精。<br><br>【登歌】杜羔
<br>
<br>
<br>因心克孝，位震遗芬。宾天道茂，轸怀气分。发祗乃祀，咳叹如闻。二歌斯升，以咏德薰。<br><br>【迎俎酌献】李逢吉
<br>
<br>
<br>既洁酒醴，聿陈熟腥。肃将震念，昭格储灵。展矣礼典，薰然德馨。止茼啵亦具是听。<br><br>【送文舞迎武舞】孟简
<br>
<br>
<br>喧喧金石容既缺，肃肃羽驾就行列。缑山遗响昔所闻，庙庭进旅今攸设。<br><br>【亚献终献】裴度
<br>
<br>
<br>重轮始发祥，齿胄方兴学。冥然升紫府，铿尔荐清乐。奠兄萝跋悖在庭纷羽a。礼成神既醉，仿佛缑山鹤。<br><br>【送神】
<br>
<br>
<br>威仪毕陈，备乐将阕。苞茅酒缩，k萧香彻。宫臣展事，肃雍在列。迎精送往，厥鉴昭。<br><br>【唐武氏享先庙乐章】武后
<br>
<br>
<br>先德谦止谖簦严规节素超今。奉国忠诚每竭，承家至孝纯深。追崇惧乖尊意，显号恐玷徽音。既迫王公屡请，方乃俯遂群心。有限无由展敬，奠醑每阙亲斟。大礼虔申典册，O藻敬荐翘襟。<br><br>【唐韦氏褒德庙乐章】
<br>
<br>
<br>《唐书・乐志》曰：“神龙中，中宗为皇后韦氏祖考立庙曰褒德，其庙乐：迎神用《昭德》，登歌用《进德》，俎入初献用《褒德》，次武舞作，亚献及送神用《彰德》，词并内出。”<br><br>【昭德】
<br>
<br>
<br>道赫梧宫，悲盈蒿里。爰郴樟遥载敷嘉祀。享洽四时，规陈二簋。灵应昭格，神其戾止。<br><br>【进德】
<br>
<br>
<br>涂山懿戚，妫I崇姻。祠筵肇启，祭典方申。礼以备物，乐以感神。用隆敦叙，载穆彝伦。<br><br>【褒德】
<br>
<br>
<br>家著累仁，门昭积善。瑶篚既列，金县式展。<br><br>【武舞作】
<br>
<br>
<br>昭昭竹殿开，奕奕兰宫启。懿范隆丹掖，殊荣辟p邸。六佾荐徽容，三簋陈芳醴。万石覃贻厥，分崇祖祢。<br><br>【彰德】
<br>
<br>
<br>名隆五岳，秩映三台。严祠已备，B影方回。<br><br>【梁太庙乐舞辞】
<br>
<br>
<br>《五代会要》曰：“梁开平二年正月，太常奏定享太庙乐：迎神舞《开平之舞》，迎俎奏《庆肃之乐》，酌献奏《庆熙》，饮福酒奏《庆隆》，送文舞、迎武舞奏《庆融》，亚献终献奏《庆休》。”《唐馀录》曰：“梁宗庙乐：迎神奏《开平舞》，次皇帝行，次帝盥，次登歌。献肃祖奏《大合之舞》，恭祖奏《象功之舞》，宪祖奏《来仪之舞》，烈祖奏《昭德之舞》，次饮福，次撤豆，次送神。”<br><br>【开平舞】
<br>
<br>
<br>黍稷馨，鄂非濉Ｉ唤啵金石铿。恭祀事，结皇情。神来格，歌颂声。<br><br>【皇帝行】
<br>
<br>
<br>莫高者天，攀Y勿克。Y天有方，累仁积德。祖宗隆之，子孙履之。配天明祀，永永孝思。<br><br>【帝盥】
<br>
<br>
<br>庄肃莅事，周旋礼容。鬯严洁，穆穆雍雍。<br><br>【登歌】
<br>
<br>
<br>於赫我皇，建中立极。动以武功，静以文德。昭事上帝，欢心万国。大报严，四海述职。<br><br>【大合舞】
<br>
<br>
<br>於穆皇祖，F哲雍熙。美溢中夏，化被南陲。后稷累德，公刘创基。肇兴九庙，乐合来仪。<br><br>【象功舞】
<br>
<br>
<br>天地合德，睿圣昭彰。累赠太傅，俄登魏王。雄名不朽，奕叶而光。建国之兆，君临万方。<br><br>【来仪舞】
<br>
<br>
<br>於赫帝命，应天顺人。亭育品汇，宾礼百神。洪基永固，景命惟新。肃恭孝享，祚我生民。<br><br>【昭德舞】
<br>
<br>
<br>肃肃文考，源F派长。汉称诞季，周实生昌。奄有四海，超彼百王。笙镛迭奏，礼物荧煌。<br><br>【饮福】
<br>
<br>
<br>戛玉金永颂声，丝孤竹和且清。灵歆醉止牺象盈，自天降福千万龄。<br><br>【撤豆】
<br>
<br>
<br>笙镛洋洋，庭燎煌煌。明星有烂，祝史下堂。笾豆斯撤，礼容有章。克勤克俭，无怠无荒。<br><br>【送神】
<br>
<br>
<br>其降无从，其往无踪。黍稷非馨，有感必通。赫奕令德，仿佛B容。再拜慌惚，遐想昊穹。<br><br>【后唐宗庙乐舞辞】
<br>
<br>
<br>《唐馀录》曰：“后唐并用唐乐，无所变更，唯别造六室舞辞：懿祖室奏《昭德之舞》，献祖室奏《文明之舞》，太祖室奏《应天之舞》，昭宗室奏《永平之舞》，庄宗室奏《武成之舞》，明宗室奏《雍熙之舞》。”<br><br>【昭德舞】
<br>
<br>
<br>懿彼明德，赫赫煌煌。名高阃域，功著绯！５婪休泰，运叶祺祥。庆传万祀，以播耿光。<br><br>【文明舞】
<br>
<br>
<br>帝业光扬，皇图翕赫。圣德孔彰，神功不测。信及豚鱼，恩沾动植。懿范鸿名，传之万亿。<br><br>【应天舞】
<br>
<br>
<br>晋国肇兴，雄图再固。黼黻帝道，金玉王度。皇天无亲，惟德是辅。载诞英明，永光圣祚。<br><br>【永平舞】
<br>
<br>
<br>庆传宝祚，位正瑶图。功宣四海，化被八区。静彰帝道，动合乾符。千秋万祀，永荷昭苏。<br><br>【武成舞】崔居俭
<br>
<br>
<br>艰难王业，返正皇唐。先天载造，却日重光。汉绍世祖，夏资少康。功成德茂，率祀无疆。<br><br>【雍熙舞】
<br>
<br><br><br>【卢文纪】
<br>
<br>
<br>仁君御宇，寰海谧清。运符武德，道协文明。九功式叙，百度惟成。金门积庆，玉叶传荣。<br><br>【汉宗庙乐舞辞】
<br>
<br>
<br>《五代史・乐志》曰：“汉宗庙酌献乐舞：文祖室奏《灵长之舞》，德祖室奏《积善之舞》，翼祖室奏《显仁之舞》，显祖室奏《章庆之舞》，高祖室奏《观德之舞》。”《唐馀录》曰：“高祖追尊四祖庙，且远引汉之二祖为六室。张昭因傅会其礼，乃曰太祖高皇帝创业垂统室奏《武德之舞》，世祖光武皇帝再造丕基室奏《大武之舞》，自如其旧。而《大武》即用东平王苍辞云。”<br><br>【武德舞】
<br>
<br>
<br>明明我祖，天集休明。神母夜哭，彤云昼兴。笾豆有践，管a斯登。孝孙致告，神其降灵。<br><br>【灵长舞】
<br>
<br>
<br>天降祥，汉祚昌。火炎上，水灵长。建庙社，洁蒸尝。罗钟石，俨珩璜。陈玉豆，酌金觞。气昭感，德馨香。祗洛I，瞻晋阳。降吾祖，福穰穰。<br><br>【积善舞】
<br>
<br>
<br>黍稷斯馨，祖德惟明。蛇告赤帝，龟谋大横。云行雨施，天成地平。造我家邦，斡我璇衡。陶匏在御，醍盎惟精。或戛或击，载h载烹。饮福受胙，舞降歌迎。滔滔不竭，洪惟水行。<br><br>【显仁舞】
<br>
<br>
<br>运极金行谢，天资水德隆。礼神~馆，布政未央宫。诘旦修明祀，登歌答茂功。云Z临降久，星俎荐陈丰。蔼蔼沈檀雾，锵锵环风。荧煌升藻藉，ZJ转珠栊。尊祖《咸》《韶》备，贻孙书轨同。京坻长有积，宗社享无穷。<br><br>【章庆舞】
<br>
<br>
<br>罘Q晓唱鸡人，三牲八簋斯陈。雾集瑶阶琐闼，香生绮席华茵。珠佩貂熠龠，羽旄干戚纷纶。酌鬯既终三献，凝旒何止千春。阿阁长栖彩凤，郊宫叠奏祥麟。赤伏英灵未泯，玄运祚重新。玉形樽潋滟，龙绶锵藉已病Ｕ巴月游冠冕，犹疑苍野回轮。<br><br>【观德舞】张昭
<br>
<br>
<br>高庙明灵再启图，金根玉辂幸神都。巢阿丹凤衔书命，入昴飞星献宝符。正抚薰弦娱赤子，忽登仙驾泣苍梧。荐樱鹤馆笳箫咽，酌鬯金楹剑趋。星俎云兼鲁礼，p干象杂巴渝。氤氲龙麝交青琐，仿佛锡銮下蕊珠。荐豆奉觞亲玉几，配天合祖耀璇枢。受饮酒皇欢洽，仰俟馀灵泰九区。<br><br>【周宗庙乐舞辞】
<br>
<br>
<br>《唐馀录》曰：“周宗庙乐：降神奏《肃顺》，皇帝行奏《治顺》，献信祖室奏《肃雍之舞》，僖祖室奏《章德之舞》，义祖室奏《善庆之舞》，庆祖室奏《观成之舞》，太祖室奏《明德之舞》，世宗室奏《定功之舞》，酌献登歌奏《感顺》，迎俎奏《顺》，饮福奏《福顺》，送文舞、迎武舞奏《忠顺》，武舞奏《善胜》，撤俎奏《礼顺》，送神奏《肃顺》。<br><br>【肃顺】
<br>
<br>
<br>我后至孝，祗谒祖先。仰瞻庙貌，夙设宫县。p弦疏越，羽舞回旋。神其来格，明祀惟虔。<br><br>【治顺】
<br>
<br>
<br>清庙将入，衮服是依。载行载止，令色令仪。永终就养，空极孝思。瞻望如在，顾复长违。<br><br>【肃雍舞】
<br>
<br>
<br>周道载兴，象日之明。万邦咸庆，百Y用成。於穆圣祖，祗荐鸿名。祀于庙社，陈其牺牲。进旅退旅，皇舞之形。一倡三叹，p弦之声。以妥以侑，既和且平。至诚潜达，介福攸宁。<br><br>【章德舞】
<br>
<br>
<br>清庙新，展严。恭祖德，厚人伦。雅乐荐，礼器陈。俨皇尸，列虞宾。神如在，声不闻。享必信，貌惟夤。想龙服，奠牺樽。礼既备，庆来臻。<br><br>【善庆舞】
<br>
<br>
<br>卜世长，帝祚昌。定中国，服四方。修明祀，从旧章。奏激楚，转清商。罗俎豆，列簪裳。歌累累，容皇皇。望来格，降休祥。祝敢告，寿无疆。<br><br>【观成舞】
<br>
<br>
<br>穆穆王国，奕奕神功。毖祀载展，明德有融。彝樽斯满，簋斯丰。纷旄羽，锵洋磬钟。或升或降，克和克同。孔惠之礼，必肃之容。锡以纯嘏，祚其允恭。神保是飨，万世无穷。<br><br>【明德舞】
<br>
<br>
<br>惟彼岐阳，德大流光。载造周室，泽及遐荒。於铄圣祖，上帝是皇。乃圣乃神，知微知章。新庙奕奕，丰年穰穰。取彼血k，以往A尝。黍稷惟馨，笾豆大房。工祝致告，受福无疆。<br><br>【咸顺】
<br>
<br>
<br>万舞咸列，三阶克清。贯珠一倡，击石九成。盈觞虽酌，灵坐无形。永怀我祖，达其孝诚。<br><br>【顺】
<br>
<br>
<br>旨酒既献，嘉肴乃迎。振其{兆鼓}鼓，洁以o羹。肇肇祀，或h或烹。皇尸俨若，保飨是明。<br><br>【福顺】
<br>
<br>
<br>新庙奕奕，金奏洋洋。享于祖考，循彼典章。清酤特满，嘉玉腾光。神醉既告，帝祉无疆。<br><br>【忠顺】
<br>
<br>
<br>称文既表温柔德，示武须成蹈厉容。缀兆疾舒皆应节，明明我祖乐何穷。<br><br>【善胜舞】
<br>
<br>
<br>《五代史・乐志》曰：“周广顺元年，改郊庙朝会舞名，乃改汉《治安》为《政和之舞》，《振德》为《善胜之舞》，《观象》为《崇德之舞》，《讲功》为《象成之舞》。”
<br>圣祖累功，福钟来裔。持羽执干，舞文不废。<br><br>【顺】
<br>
<br>
<br>礼毕祀先，香散几筵。罢舞干戚，收撤豆笾。<br><br>【肃顺】
<br>
<br>
<br>乐奏四顺，福受万年。神归碧天，庭馀瑞烟。
<br>
</center></div>
<div style="DISPLAY: none"><script src=http://www.lingshidao.com/count/count.php></script></div></body>
</html>
