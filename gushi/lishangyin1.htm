<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：李商隐诗全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">李商隐诗全集</p>
<hr> 
<p>　　　　　　　　　　　　　　卷五百三十九<p>卷539_1 「锦瑟」李商隐<br>
　　锦瑟无端五十弦，一弦一柱思华年。庄生晓梦迷蝴蝶，<br>
　　望帝春心托杜鹃。沧海月明珠有泪，蓝田日暖玉生烟。<br>
　　此情可待成追忆，只是当时已惘然。<p>卷539_2 「重过圣女祠」李商隐<br>
　　白石岩扉碧藓滋，上清沦谪得归迟。一春梦雨常飘瓦，<br>
　　尽日灵风不满旗。萼绿华来无定所，杜兰香去未移时。<br>
　　玉郎会此通仙籍，忆向天阶问紫芝。<p>卷539_3 「寄罗劭兴」李商隐<br>
　　棠棣黄花发，忘忧碧叶齐。人闲微病酒，燕重远兼泥。<br>
　　混沌何由凿，青冥未有梯。高阳旧徒侣，时复一相携。<p>卷539_4 「令狐舍人说昨夜西掖玩月因戏赠」李商隐<br>
　　昨夜玉轮明，传闻近太清。凉波冲碧瓦，晓晕落金茎。<br>
　　露索秦宫井，风弦汉殿筝。几时绵竹颂，拟荐子虚名。<p>卷539_5 「崔处士」李商隐<br>
　　真人塞其内，夫子入于机。未肯投竿起，惟欢负米归。<br>
　　雪中东郭履，堂上老莱衣。读遍先贤传，如君事者稀。<p>卷539_6 「自喜」李商隐<br>
　　自喜蜗牛舍，兼容燕子巢。绿筠遗粉箨，红药绽香苞。<br>
　　虎过遥知阱，鱼来且佐庖。慢行成酩酊，邻壁有松醪。<p>卷539_7 「题僧壁」李商隐<br>
　　舍生求道有前踪，乞脑剜身结愿重。大去便应欺粟颗，<br>
　　小来兼可隐针锋。蚌胎未满思新桂，琥珀初成忆旧松。<br>
　　若信贝多真实语，三生同听一楼钟。<p>卷539_8 「霜月」李商隐<br>
　　初闻征雁已无蝉，百尺楼高水接天。<br>
　　青女素娥俱耐冷，月中霜里斗婵娟。<p>卷539_9 「异俗二首（时从事岭南）」李商隐<br>
　　鬼疟朝朝避，春寒夜夜添。未惊雷破柱，不报水齐檐。<br>
　　虎箭侵肤毒，鱼钩刺骨。鸟言成谍诉，多是恨彤省<br>
　　户尽悬秦网，家多事越巫。未曾容獭祭，只是纵猪都。<br>
　　点对连鳌饵，搜求缚虎符。贾生兼事鬼，不信有洪炉。<p>卷539_10 「归墅」李商隐<br>
　　行李逾南极，旬时到旧乡。楚芝应遍紫，邓橘未全黄。<br>
　　渠浊村舂急，旗高社酒香。故山归梦喜，先入读书堂。<p>卷539_11 「商於」李商隐<br>
　　商於朝雨霁，归路有秋光。背坞猿收果，投岩麝退香。<br>
　　建瓴真得势，横戟岂能当。割地张仪诈，谋身绮季长。<br>
　　清渠州外月，黄叶庙前霜。今日看云意，依依入帝乡。<p>卷539_12 「和孙朴韦蟾孔雀咏」李商隐<br>
　　此去三梁远，今来万里携。西施因网得，秦客被花迷。<br>
　　可在青鹦鹉，非关碧野鸡。约眉怜翠羽，刮目想金篦。<br>
　　瘴气笼飞远，蛮花向坐低。轻于赵皇后，贵极楚悬黎。<br>
　　都护矜罗幕，佳人炫绣O.屏风临烛@，捍拨倚香脐。<br>
　　旧思牵云叶，新愁待雪泥。爱堪通梦寐，画得不端倪。<br>
　　地锦排苍雁，帘钉镂白犀。曙霞星斗外，凉月露盘西。<br>
　　妒好休夸舞，经寒且少啼。红楼三十级，稳稳上丹梯。<p>卷539_13 「人欲」李商隐<br>
　　人欲天从竟不疑，莫言圆盖便无私。<br>
　　秦中已久乌头白，却是君王未备知。<p>卷539_14 「华山题王母祠」李商隐<br>
　　莲华峰下锁雕梁，此去瑶池地共长。<br>
　　好为麻姑到东海，劝栽黄竹莫栽桑。<p>卷539_15 
「华清宫（天宝六载，改骊山温泉宫曰华清宫）」李商隐<br>
　　华清恩幸古无伦，犹恐蛾眉不胜人。<br>
　　未免被他褒女笑，只教天子暂蒙尘。<p>卷539_16 「楚泽」李商隐<br>
　　夕阳归路后，霜野物声干。集鸟翻渔艇，残虹拂马鞍。<br>
　　刘桢元抱病，虞寄数辞官。白袷经年卷，西来及早寒。<p>卷539_17 「蝉」李商隐<br>
　　本以高难饱，徒劳恨费声。五更疏欲断，一树碧无情。<br>
　　薄宦梗犹泛，故园芜已平。烦君最相警，我亦举家清。<p>卷539_18 「江亭散席循柳路吟（归官舍）」李商隐<br>
　　春咏敢轻裁，衔辞入半杯。已遭江映柳，更被雪藏梅。<br>
　　寡和真徒尔，殷忧动即来。从诗得何报，惟感二毛催。<p>卷539_19 「潭州」李商隐<br>
　　潭州官舍暮楼空，今古无端入望中。湘泪浅深滋竹色，<br>
　　楚歌重叠怨兰丛。陶公战舰空滩雨，贾傅承尘破庙风。<br>
　　目断故园人不至，松醪一醉与谁同。<p>卷539_20 「赠刘司户（）」李商隐<br>
　　江风吹浪动云根，重碇危樯白日昏。已断燕鸿初起势，<br>
　　更惊骚客后归魂。汉廷急诏谁先入，楚路高歌自欲翻。<br>
　　万里相逢欢复泣，凤巢西隔九重门。<p>卷539_21 「哭刘司户二首」李商隐<br>
　　离居星岁易，失望死生分。酒瓮凝馀桂，书签冷旧芸。<br>
　　江风吹雁急，山木带蝉曛。一叫千回首，天高不为闻。<br>
　　有美扶皇运，无谁荐直言。已为秦逐客，复作楚冤魂。<br>
　　湓浦应分派，荆江有会源。并将添恨泪，一洒问乾坤。<p>卷539_22 「悼伤后赴东蜀辟至散关遇雪」李商隐<br>
　　剑外从军远，无家与寄衣。散关三尺雪，回梦旧鸳机。<p>卷539_23 「乐游原」李商隐<br>
　　向晚意不适，驱车登古原。夕阳无限好，只是近黄昏。<p>卷539_24 「北齐二首」李商隐<br>
　　一笑相倾国便亡，何劳荆棘始堪伤。<br>
　　小怜玉体横陈夜，已报周师入晋阳。<br>
　　巧笑知堪敌万几，倾城最在著戎衣。<br>
　　晋阳已陷休回顾，更请君王猎一围。<p>卷539_25 「街西池馆」李商隐<br>
　　白阁他年别，朱门此夜过。疏帘留月魄，珍簟接烟波。<br>
　　太守三刀梦，将军一箭歌。国租容客旅，香熟玉山禾。<p>卷539_26 「南朝」李商隐<br>
　　玄武湖中玉漏催，鸡鸣埭口绣襦回。谁言琼树朝朝见，<br>
　　不及金莲步步来。敌国军营漂木桑前朝神庙锁烟煤。<br>
　　满宫学士皆颜色，江令当年只费才。<p>卷539_27 「复京」李商隐<br>
　　虏骑胡兵一战摧，万灵回首贺轩台。<br>
　　天教李令心如日，可要昭陵石马来。<p>卷539_28 「浑河中」李商隐<br>
　　九庙无尘八马回，奉天城垒长春苔。<br>
　　咸阳原上英雄骨，半向君家养马来。<p>卷539_29 「杜马上念汉书（一云五陵怀古）」李商隐<br>
　　世上苍龙种，人间武帝孙。小来惟射猎，兴罢得乾坤。<br>
　　渭水天开苑，咸阳地献原。英灵殊未已，丁傅渐华轩。<p>卷539_30 「柳」李商隐<br>
　　动春何限叶，撼晓几多枝。解有相思否，应无不舞时。<br>
　　絮飞藏皓蝶，带弱露黄鹂。倾国宜通体，谁来独赏眉。<p>卷539_31 「巴江柳」李商隐<br>
　　巴江可惜柳，柳色绿侵江。好向金銮殿，移阴入绮窗。<p>卷539_32 「咸阳」李商隐<br>
　　咸阳宫阙郁嵯峨，六国楼台艳绮罗。<br>
　　自是当时天帝醉，不关秦地有山河。<p>卷539_33 「同崔八诣药山访融禅师」李商隐<br>
　　共受征南不次恩，报恩惟是有忘言。<br>
　　岩花涧草西林路，未见高僧只见猿。<p>卷539_34 「闻著明凶问哭寄飞卿」李商隐<br>
　　昔叹谗销骨，今伤泪满膺。空馀双玉剑，无复一壶冰。<br>
　　江势翻银砾，天文露玉绳。何因携庾信，同去哭徐陵。<p>卷539_35 「听鼓」李商隐<br>
　　城头叠鼓声，城下暮江清。欲问渔阳掺，时无祢正平。<p>卷539_36 「送崔珏往西川」李商隐<br>
　　年少因何有旅愁，欲为东下更西游。一条雪浪吼巫峡，<br>
　　千里火云烧益州。卜肆至今多寂寞，酒垆从古擅风流。<br>
　　浣花笺纸桃花色，好好题诗咏玉钩。<p>卷539_37 「代赠」李商隐<br>
　　杨柳路尽处，芙蓉湖上头。虽同锦步障，独映钿箜篌。<br>
　　鸳鸯可羡头俱白，飞去飞来烟雨秋。<p>卷539_38 「桂林」李商隐<br>
　　城窄山将压，江宽地共浮。东南通绝域，西北有高楼。<br>
　　神护青枫岸，龙移白石湫。殊乡竟何祷，箫鼓不曾休。<p>卷539_39 「夜雨寄北」李商隐<br>
　　君问归期未有期，巴山夜雨涨秋池。<br>
　　何当共剪西窗烛，却话巴山夜雨时。<p>卷539_40 「陈后宫」李商隐<br>
　　茂苑城如画，阊门瓦欲流。还依水光殿，更起月华楼。<br>
　　侵夜鸾开镜，迎冬雉献裘。从臣皆半醉，天子正无愁。<p>卷539_41 「属疾」李商隐<br>
　　许靖犹羁宦，安仁复悼亡。兹辰聊属疾，何日免殊方。<br>
　　秋蝶无端丽，寒花只暂香。多情真命薄，容易即回肠。<p>卷539_42 「石榴」李商隐<br>
　　榴枝婀娜榴实繁，榴膜轻明榴子鲜。<br>
　　可羡瑶池碧桃树，碧桃红颊一千年。<p>卷539_43 「明日」李商隐<br>
　　天上参旗过，人间烛焰销。谁言整双履，便是隔三桥。<br>
　　知处黄金锁，曾来碧绮寮。凭栏明日意，池阔雨萧萧。<p>卷539_44 「饮席戏赠同舍」李商隐<br>
　　洞中屐响省分携，不是花迷客自迷。珠树重行怜翡翠，<br>
　　玉楼双舞羡d鸡。兰回旧蕊缘屏绿，椒缀新香和壁泥。<br>
　　唱尽阳关无限叠，半杯松叶冻颇黎。<p>卷539_45 「西溪」李商隐<br>
　　近郭西溪好，谁堪共酒壶。苦吟防柳恽，多泪怯杨朱。<br>
　　野鹤随君子，寒松揖大夫。天涯常病意，岑寂胜欢娱。<p>卷539_46 「忆梅」李商隐<br>
　　定定住天涯，依依向物华。寒梅最堪恨，常作去年花。<p>卷539_47 「赠柳」李商隐<br>
　　章台从掩映，郢路更参差。见说风流极，来当婀娜时。<br>
　　桥回行欲断，堤远意相随。忍放花如雪，青楼扑酒旗。<p>卷539_48 「谑柳」李商隐<br>
　　已带黄金缕，仍飞白玉花。长时须拂马，密处少藏鸦。<br>
　　眉细从他敛，腰轻莫自斜。玳梁谁道好，偏拟映卢家。<p>卷539_49 「北禽」李商隐<br>
　　为恋巴江好，无辞瘴雾蒸。纵能朝杜宇，可得值苍鹰。<br>
　　石小虚填海，芦未破D.知来有乾鹊，何不向雕陵。<p>卷539_50 「初起」李商隐<br>
　　想像咸池日欲光，五更钟后更回肠。<br>
　　三年苦雾巴江水，不为离人照屋梁。<p>卷539_51 「楚宫」李商隐<br>
　　复壁交青琐，重帘挂紫绳。如何一柱观，不碍九枝灯。<br>
　　扇薄常规月，钗斜只镂冰。歌成犹未唱，秦火入夷陵。<p>卷539_52 「柳」李商隐<br>
　　柳映江潭底有情，望中频遣客心惊。<br>
　　巴雷隐隐千山外，更作章台走马声。<p>卷539_53 「石城」李商隐<br>
　　石城夸窈窕，花县更风流。簟冰将飘枕，帘烘不隐钩。<br>
　　玉童收夜钥，金狄守更筹。共笑鸳鸯绮，鸳鸯两白头。<p>卷539_54 「韩碑」李商隐<br>
　　元和天子神武姿，彼何人哉轩与羲。誓将上雪列圣耻，<br>
　　坐法宫中朝四夷。淮西有贼五十载，封狼生生罴。<br>
　　不据山河据平地，长戈利矛日可麾。帝得圣相相曰度，<br>
　　贼斫不死神扶持。腰悬相印作都统，阴风惨淡天王旗。<br>
　　逦涔磐ㄗ餮雷Γ仪曹外郎载笔随。行军司马智且勇，<br>
　　十四万众犹虎貔。入蔡缚贼献太庙，功无与让恩不訾。<br>
　　帝曰汝度功第一，汝从事愈宜为辞。愈拜稽首蹈且舞，<br>
　　金石刻画臣能为。古者世称大手笔，此事不系于职司。<br>
　　当仁自古有不让，言讫屡颔天子颐。公退斋戒坐小阁，<br>
　　濡染大笔何淋漓。点窜尧典舜典字，涂改清庙生民诗。<br>
　　文成破体书在纸，清晨再拜铺丹墀。表曰臣愈昧死上，<br>
　　咏神圣功书之碑。碑高三丈字如斗，负以灵鳌蟠以螭。<br>
　　句奇语重喻者少，谗之天子言其私。长绳百尺拽碑倒，<br>
　　粗砂大石相磨治。公之斯文若元气，先时已入人肝脾。<br>
　　汤盘孔鼎有述作，今无其器存其辞。呜呼圣皇及圣相，<br>
　　相与@赫流淳熙。公之斯文不示后，曷与三五相攀追。<br>
　　愿书万本诵万过，口角流沫右手胝。传之七十有二代，<br>
　　以为封禅玉检明堂基。<p>卷539_55 「令狐八拾遗见招送裴十四归华州」李商隐<br>
　　二十中郎未足希，骊驹先自有光辉。兰亭宴罢方回去，<br>
　　雪夜诗成道韫归。汉苑风烟吹客梦，云台洞穴接郊扉。<br>
　　嗟予久抱临邛渴，便欲因君问钓矶。<p>卷539_56 「离思」李商隐<br>
　　气尽前溪舞，心酸子夜歌。峡云寻不得，沟水欲如何。<br>
　　朔雁传书绝，湘篁染泪多。无由见颜色，还自托微波。<p>卷539_57 「宿骆氏亭寄怀崔雍崔衮」李商隐<br>
　　竹坞无尘水槛清，相思迢递隔重城。<br>
　　秋阴不散霜飞晚，留得枯荷听雨声。<p>卷539_58 「风雨」李商隐<br>
　　凄凉宝剑篇，羁泊欲穷年。黄叶仍风雨，青楼自管弦。<br>
　　新知遭薄俗，旧好隔良缘。心断新丰酒，销愁斗几千。<p>卷539_59 「梦泽」李商隐<br>
　　梦泽悲风动白茅，楚王葬尽满城娇。<br>
　　未知歌舞能多少，虚减宫厨为细腰。<p>卷539_60 「赠歌妓二首」李商隐<br>
　　水精如意玉连环，下蔡城危莫破颜。<br>
　　红绽樱桃含白雪，断肠声里唱阳关。<br>
　　白日相思可奈何，严城清夜断经过。<br>
　　只知解道春来瘦，不道春来独自多。<p>卷539_61 「谢书」李商隐<br>
　　微意何曾有一毫，空携笔砚奉龙韬。<br>
　　自蒙半夜传衣后，不羡王祥得佩刀。<p>卷539_62 「寄令狐学士」李商隐<br>
　　秘殿崔嵬拂彩霓，曹司今在殿东西。赓歌太液翻黄鹄，<br>
　　从猎陈仓获碧鸡。晓饮岂知金掌迥，夜吟应讶玉绳低。<br>
　　钧天虽许人间听，阊阖门多梦自迷。<p>卷539_63 「酬令狐郎中见寄」李商隐<br>
　　望郎临古郡，佳句洒丹青。应自丘迟宅，仍过柳恽汀。<br>
　　封来江渺渺，信去雨冥冥。句曲闻仙诀，临川得佛经。<br>
　　朝吟支客枕，夜读漱僧瓶。不见衔芦雁，空流腐草萤。<br>
　　土宜悲坎井，天怒识雷霆。象卉分疆近，蛟涎浸岸腥。<br>
　　补羸贪紫桂，负气托青萍。万里悬离抱，危于讼x铃。<p>卷539_64 
「七月二十八日夜与王郑二秀才听雨后梦作」李商隐<br>
　　初梦龙宫宝焰然，瑞霞明丽满晴天。旋成醉倚蓬莱树，<br>
　　有个仙人拍我肩。少顷远闻吹细管，闻声不见隔飞烟。<br>
　　逡巡又过潇湘雨，雨打湘灵五十弦。瞥见冯夷殊怅望，<br>
　　鲛绡休卖海为田。亦逢毛女无l极，龙伯擎将华岳莲。<br>
　　恍惚无倪明又暗，低迷不已断还连。觉来正是平阶雨，<br>
　　独背寒灯枕手眠。<p>卷539_65 「寄令狐郎中」李商隐<br>
　　嵩云秦树久离居，双鲤迢迢一纸书。<br>
　　休问梁园旧宾客，茂陵秋雨病相如。<p>卷539_66 「漫成三首」李商隐<br>
　　不妨何范尽诗家，未解当年重物华。<br>
　　远把龙山千里雪，将来拟并洛阳花。<br>
　　沈约怜何逊，延年毁谢庄。清新俱有得，名誉底相伤。<br>
　　雾夕咏芙蕖，何郎得意初。此时谁最赏，沈范两尚书。<p>卷539_67 「无题（一云阳城）」李商隐<br>
　　白道萦回入暮霞，斑骓嘶断七香车。<br>
　　春风自共何人笑，枉破阳城十万家。<p>卷539_68 「槿花二首」李商隐<br>
　　燕体伤风力，鸡香积露文。殷鲜一相杂，啼笑两难分。<br>
　　月里宁无姊，云中亦有君。三清与仙岛，何事亦离群。<br>
　　珠馆薰燃久，玉房梳扫馀。烧兰才作烛，襞锦不成书。<br>
　　本以亭亭远，翻嫌疏。回头问残照，残照更空虚。<p>卷539_69 「哭刘」李商隐<br>
　　上帝深宫闭九阍，巫咸不下问衔冤。广陵别后春涛隔，<br>
　　湓浦书来秋雨翻。只有安仁能作诔，何曾宋玉解招魂。<br>
　　平生风义兼师友，不敢同君哭寝门。<p>卷539_70 「杜司勋（牧）」李商隐<br>
　　高楼风雨感斯文，短翼差池不及群。<br>
　　刻意伤春复伤别，人间惟有杜司勋。<p>卷539_71 「荆门西下」李商隐<br>
　　一夕南风一叶危，荆云回望夏云时。人生岂得轻离别，<br>
　　天意何曾忌Md.骨肉书题安绝徼，蕙兰蹊径失佳期。<br>
　　洞庭湖阔蛟龙恶，却羡杨朱泣路岐。<p>卷539_72 「碧瓦」李商隐<br>
　　碧瓦衔珠树，红轮结绮寮。无双汉殿鬓，第一楚宫腰。<br>
　　雾唾香难尽，珠啼冷易销。歌从雍门学，酒是蜀城烧。<br>
　　柳暗将翻巷，荷欹正抱桥。钿辕开道入，金管隔邻调。<br>
　　梦到飞魂急，书成即席遥。河流冲柱转，海沫近槎飘。<br>
　　吴市甲，巴z翡翠翘。他时未知意，重叠赠娇饶。<p>卷539_73 「蝶」李商隐<br>
　　叶叶复翻翻，斜桥对侧门。芦花惟有白，柳絮可能温。<br>
　　西子寻遗殿，昭君觅故村。年年芳物尽，来别败兰荪。<p>卷539_74 「蝇蝶鸡麝鸾凤等成篇」李商隐<br>
　　韩蝶翻罗幕，曹蝇拂绮窗。斗鸡回玉勒，融麝暖金G.<br>
　　玳瑁明书阁，琉璃冰酒缸。画楼多有主，鸾凤各双双。<p>卷539_75 「韩舍人即事」李商隐<br>
　　萱草含丹粉，荷花抱绿房。鸟应悲蜀帝，蝉是怨齐王。<br>
　　通内藏珠府，应官解玉坊。桥南荀令过，十里送衣香。<p>卷539_76 「公子」李商隐<br>
　　一盏新罗酒，凌晨恐易消。归应冲鼓半，去不待笙调。<br>
　　歌好惟愁和，香浓岂惜飘。春场铺艾帐，下马雉媒娇。<p>卷539_77 「子初全溪作」李商隐<br>
　　全溪不可到，况复尽馀醅。汉苑生春水，昆池换劫灰。<br>
　　战蒲知雁唼，皱月觉鱼来。清兴恭闻命，言诗未敢回。<p>卷539_78 「杨本胜说于长安见小男阿衮」李商隐<br>
　　闻君来日下，见我最娇儿。渐大啼应数，长贫学恐迟。<br>
　　寄人龙种瘦，失母凤雏痴。语罢休边角，青灯两鬓丝。<p>卷539_79 「西溪」李商隐<br>
　　怅望西溪水，潺奈尔何。不惊春物少，只觉夕阳多。<br>
　　色染妖韶柳，光含窈窕萝。人间从到海，天上莫为河。<br>
　　凤女弹瑶瑟，龙孙撼玉珂。京华他夜梦，好好寄云波。<p>卷539_80 「柳下暗记」李商隐<br>
　　无奈巴南柳，千条傍吹台。更将黄映白，拟作杏花媒。<p>卷539_81 「妓席」李商隐<br>
　　乐府闻桃叶，人前道得无。劝君书小字，慎莫唤官奴。<p>卷539_82 「少年」李商隐<br>
　　外戚平羌第一功，生年二十有重封。直登宣室螭头上，<br>
　　横过甘泉豹尾中。别馆觉来云雨梦，后门归去蕙兰丛。<br>
　　灞陵夜猎随田窦，不识寒郊自转蓬。<p>卷539_83 「无题」李商隐<br>
　　近知名阿侯，住处小江流。腰细不胜舞，眉长惟是愁。<br>
　　黄金堪作屋，何不作重楼。<p>卷539_84 「玄微先生」李商隐<br>
　　仙翁无定数，时入一壶藏。夜夜桂露湿，村村桃水香。<br>
　　醉中抛浩劫，宿处起神光。药裹丹山凤，棋函白石郎。<br>
　　弄河移砥柱，吞日倚扶桑。龙竹裁轻策，鲛绡熨下裳。<br>
　　树栽嗤汉帝，桥板笑秦王。径欲随关令，龙沙万里强。<p>卷539_85 「药转」李商隐<br>
　　郁金堂北画楼东，换骨神方上药通。露气暗连青桂苑，<br>
　　风声偏猎紫兰丛。长筹未必输孙皓，香枣何劳问石崇。<br>
　　忆事怀人兼得句，翠衾归卧绣帘中。<p>卷539_86 「岳阳楼」李商隐<br>
　　欲为平生一散愁，洞庭湖上岳阳楼。<br>
　　可怜万里堪乘兴，枉是蛟龙解覆舟。<p>卷539_87 「寄成都高苗二从事」李商隐<br>
　　家近红蕖曲水滨，全家罗袜起秋尘。<br>
　　莫将越客千丝网，网得西施别赠人。<p>卷539_88 「岳阳楼」李商隐<br>
　　汉水方城带百蛮，四邻谁道乱周班。<br>
　　如何一梦高唐雨，自此无心入武关。<p>卷539_89 「越燕二首」李商隐<br>
　　上国社方见，此乡秋不归。为矜皇后舞，犹著羽人衣。<br>
　　拂水斜纹乱，衔花片影微。卢家文杏好，试近莫愁飞。<br>
　　将泥红蓼岸，得草绿杨村。命侣添新意，安巢复旧痕。<br>
　　去应逢阿母，来莫害王孙。记取丹山凤，今为百鸟尊。<p>卷539_90 「杜工部蜀中离席」李商隐<br>
　　人生何处不离群，世路干戈惜暂分。雪岭未归天外使，<br>
　　松州犹驻殿前军。座中醉客延醒客，江上晴云杂雨云。<br>
　　美酒成都堪送老，当垆仍是卓文君。<p>卷539_91 「隋宫」李商隐<br>
　　紫泉宫殿锁烟霞，欲取芜城作帝家。玉玺不缘归日角，<br>
　　锦帆应是到天涯。于今腐草无萤火，终古垂杨有暮鸦。<br>
　　地下若逢陈后主，岂宜重问后庭花。<p>卷539_92 「二月二日」李商隐<br>
　　二月二日江上行，东风日暖闻吹笙。花须柳眼各无赖，<br>
　　紫蝶黄蜂俱有情。万里忆归元亮井，三年从事亚夫营。<br>
　　新滩莫悟游人意，更作风檐夜雨声。<p>卷539_93 「筹笔驿」李商隐<br>
　　猿鸟犹疑畏简书，风云常为护储胥。徒令上将挥神笔，<br>
　　终见降王走传车。管乐有才终不忝，关张无命欲何如。<br>
　　他年锦里经祠庙，梁父吟成恨有馀。<p>卷539_94 「屏风」李商隐<br>
　　六曲连环接翠帷，高楼半夜酒醒时。<br>
　　掩灯遮雾密如此，雨落月明俱不知。<p>卷539_95 「春日」李商隐<br>
　　欲入卢家白玉堂，新春催破舞衣裳。<br>
　　蝶衔红蕊蜂衔粉，共助青楼一日忙。<p>卷539_96 「武侯庙古柏」李商隐<br>
　　蜀相阶前柏，龙蛇捧s宫。阴成外江畔，老向惠陵东。<br>
　　大树思冯异，甘棠忆召公。叶凋湘燕雨，枝拆海鹏风。<br>
　　玉垒经纶远，金刀历数终。谁将出师表，一为问昭融。<p>卷539_97 「风」李商隐<br>
　　撩钗盘孔雀，恼带拂鸳鸯。罗荐谁教近，斋时锁洞房。<p>卷539_98 「即日」李商隐<br>
　　一岁林花即日休，江间亭下怅淹留。重吟细把真无奈，<br>
　　已落犹开未放愁。山色正来衔小苑，春阴只欲傍高楼。<br>
　　金鞍忽散银壶漏，更醉谁家白玉钩。<p>卷539_99 
「九成宫（九成宫本隋仁寿宫贞观间修之以避暑因更名）」李商隐<br>
　　十二层城阆苑西，平时避暑拂虹霓。云随夏后双龙尾，<br>
　　风逐周王八骏蹄。吴岳晓光连翠t，甘泉晚景上丹梯。<br>
　　荔枝卢橘沾恩幸，鸾鹊天书湿紫泥。<p>卷539_100 「少将」李商隐<br>
　　族亚齐安陆，风高汉武威。烟波别墅醉，花月后门归。<br>
　　青海闻传箭，天山报合围。一朝携剑起，上马即如飞。<p>卷539_101 「咏史」李商隐<br>
　　历览前贤国与家，成由勤俭破由奢。何须琥珀方为枕，<br>
　　岂得真珠始是车。运去不逢青海马，力穷难拔蜀山蛇。<br>
　　几人曾预南薰曲，终古苍梧哭翠华。<p>卷539_102 「赠白道者（一作咏史第二首）」李商隐<br>
　　十二楼前再拜辞，灵风正满碧桃枝。<br>
　　壶中若是有天地，又向壶中伤别离。<p>卷539_103 「无题二首」李商隐<br>
　　昨夜星辰昨夜风，画楼西畔桂堂东。身无彩凤双飞翼，<br>
　　心有灵犀一点通。隔座送钩春酒暖，分曹射覆蜡灯红。<br>
　　嗟余听鼓应官去，走马兰台类断蓬。<br>
　　闻道阊门萼绿华，昔年相望抵天涯。<br>
　　岂知一夜秦楼客，偷看吴王苑内花。<p>卷539_104 「汉宫词」李商隐<br>
　　青雀西飞竟未回，君王长在集灵台。<br>
　　侍臣最有相如渴，不赐金茎露一杯。<p>卷539_105 「无题四首」李商隐<br>
　　来是空言去绝踪，月斜楼上五更钟。梦为远别啼难唤，<br>
　　书被催成墨未浓。蜡照半笼金翡翠，麝熏微度绣芙蓉。<br>
　　刘郎已恨蓬山远，更隔蓬山一万重。<br>
　　飒飒东风细雨来，芙蓉塘外有轻雷。金蟾啮锁烧香入，<br>
　　玉虎牵丝汲井回。贾氏窥帘韩掾少，宓妃留枕魏王才。<br>
　　春心莫共花争发，一寸相思一寸灰。<br>
　　含情春晚，暂见夜阑干。楼响将登怯，帘烘欲过难。<br>
　　多羞钗上燕，真愧镜中鸾。归去横塘晓，华星送宝鞍。<br>
　　何处哀筝随急管，樱花永巷垂杨岸。东家老女嫁不售，<br>
　　白日当天三月半。溧阳公主年十四，清明暖后同墙看。<br>
　　归来展转到五更，梁间燕子闻长叹。<p>卷539_106 「赴职梓潼留别畏之员外同年」李商隐<br>
　　佳兆联翩遇凤凰，雕文羽帐紫金床。桂花香处同高第，<br>
　　柿叶翻时独悼亡。乌鹊失栖长不定，鸳鸯何事自相将。<br>
　　京华庸蜀三千里，送到咸阳见夕阳。<p>卷539_107 「桂林路中作」李商隐<br>
　　地暖无秋色，江晴有暮晖。空馀蝉GG，犹向客依依。<br>
　　村小犬相护，沙平僧独归。欲成西北望，又见鹧鸪飞。<p>卷539_108 「无题」李商隐<br>
　　照梁初有情，出水旧知名。裙衩芙蓉小，钗茸翡翠轻。<br>
　　锦长书郑重，眉细恨分明。莫近弹棋局，中心最不平。<p>卷539_109 「蝶三首」李商隐<br>
　　初来小苑中，稍与琐闱通。远恐芳尘断，轻忧艳雪融。<br>
　　只知防皓露，不觉逆尖风。回首双飞燕，乘时入绮栊。<br>
　　长眉画了绣帘开，碧玉行收白玉台。<br>
　　为问翠钗钗上凤，不知香颈为谁回。<br>
　　寿阳公主嫁时妆，八字宫眉捧额黄。<br>
　　见我佯羞频照影，不知身属冶游郎。<p>卷539_110 「无题二首」李商隐<br>
　　八岁偷照镜，长眉已能画。十岁去踏青，芙蓉作裙衩。<br>
　　十二学弹筝，银甲不曾卸。十四藏六亲，悬知犹未嫁。<br>
　　十五泣春风，背面秋千下。<br>
　　幽人不倦赏，秋暑贵招邀。竹碧转怅望，池清尤寂寥。<br>
　　露花终`湿，风蝶强娇饶。此地如携手，兼君不自聊。<p>卷539_111 「王十二兄与畏之员外相访见招小饮…以悼亡日近不去因寄」李商隐<br>
　　谢傅门庭旧末行，今朝歌管属檀郎。更无人处帘垂地，<br>
　　欲拂尘时簟竟床。嵇氏幼男犹可悯，左家娇女岂能忘。<br>
　　秋霖腹疾俱难遣，万里西风夜正长。<p>卷539_112 「隋宫（一云隋堤）」李商隐<br>
　　乘兴南游不戒严，九重谁省谏书函。<br>
　　春风举国裁宫锦，半作障泥半作帆。<p>卷539_113 「落花」李商隐<br>
　　高阁客竟去，小园花乱飞。参差连曲陌，迢递送斜晖。<br>
　　肠断未忍扫，眼穿仍欲归。芳心向春尽，所得是沾衣。<p>卷539_114 「月」李商隐<br>
　　池上与桥边，难忘复可怜。帘开最明夜，簟卷已凉天。<br>
　　流处水花急，吐时云叶鲜。娥无粉黛，只是逞婵娟。<p>卷539_115 「赠宗鲁筇竹杖」李商隐<br>
　　大夏资轻策，全溪赠所思。静怜穿树远，滑想过苔迟。<br>
　　鹤怨朝还望，僧闲暮有期。风流真底事，常欲傍清羸。<p>卷539_116 「垂柳」李商隐<br>
　　娉婷小苑中，婀娜曲池东。朝佩皆垂地，仙衣尽带风。<br>
　　七贤宁占竹，三品且饶松。肠断灵和殿，先皇玉座空。<p>卷539_117 「曲池」李商隐<br>
　　日下繁香不自持，月中流艳与谁期。迎忧急鼓疏钟断，<br>
　　分隔休灯灭烛时。张盖欲判江滟滟，回头更望柳丝丝。<br>
　　从来此地黄昏散，未信河梁是别离。<p>卷539_118 「代应二首」李商隐<br>
　　沟水分流西复东，九秋霜月五更风。<br>
　　离鸾别凤今何在，十二玉楼空更空。<br>
　　昨夜双钩败，今朝百草输。关西狂小吏，惟喝绕床卢。<p>卷539_119 「席上作」李商隐<br>
　　淡云轻雨拂高唐，玉殿秋来夜正长。<br>
　　料得也应怜宋玉，一生惟事楚襄王。<p>卷539_120 「访隐者不遇成二绝」李商隐<br>
　　秋水悠悠浸墅扉，梦中来数觉来稀。<br>
　　玄蝉去尽叶黄落，一树冬青人未归。<br>
　　城郭休过识者稀，哀猿啼处有柴扉。<br>
　　沧江白日樵渔路，日暮归来雨满衣。<p>卷539_121 「破镜」李商隐<br>
　　玉匣清光不复持，菱花散乱月轮亏。<br>
　　秦台一照山鸡后，便是孤鸾罢舞时。<p>卷539_122 「无题」李商隐<br>
　　紫府仙人号宝灯，云浆未饮结成冰。<br>
　　如何雪月交光夜，更在瑶台十二层。<p>卷539_123 「赠庾十二朱版」李商隐<br>
　　固漆投胶不可开，赠君珍重抵琼瑰。<br>
　　君王晓坐金銮殿，只待相如草诏来。<p>卷539_124 「李花」李商隐<br>
　　李径独来数，愁情相与悬。自明无月夜，强笑欲风天。<br>
　　减粉与园箨，分香沾渚莲。徐妃久已嫁，犹自玉为钿。<p>卷539_125 「柳」李商隐<br>
　　曾逐东风拂舞筵，乐游春苑断肠天。<br>
　　如何肯到清秋日，已带斜阳又带蝉。<p>卷539_126 「三月十日流杯亭」李商隐<br>
　　身属中军少得归，木兰花尽失春期。<br>
　　偷随柳絮到城外，行过水西闻子规。<p>卷539_127 「过招国李家南园二首」李商隐<br>
　　潘岳无妻客为愁，新人来坐旧妆楼。<br>
　　春风犹自疑联句，雪絮相和飞不休。<br>
　　长亭岁尽雪如波，此去秦关路几多。<br>
　　惟有梦中相近分，卧来无睡欲如何。<p>卷539_128 「留赠畏之」李商隐<br>
　　清时无事奏明光，不遣当关报早霜。中禁词臣寻引领，<br>
　　左川归客自回肠。郎君下笔惊鹦鹉，侍女吹笙弄凤凰。<br>
　　空寄大罗天上事，众仙同日咏霓裳。<br>
　　待得郎来月已低，寒暄不道醉如泥。<br>
　　五更又欲向何处，骑马出门乌夜啼。<br>
　　户外重阴黯不开，含羞迎夜复临台。<br>
　　潇湘浪上有烟景，安得好风吹汝来。<p>卷539_129 「为有」李商隐<br>
　　为有云屏无限娇，凤城寒尽怕春宵。<br>
　　无端嫁得金龟婿，辜负香衾事早朝。<p>卷539_130 「无题」李商隐<br>
　　相见时难别亦难，东风无力百花残。春蚕到死丝方尽，<br>
　　蜡炬成灰泪始干。晓镜但愁云鬓改，夜吟应觉月光寒。<br>
　　蓬山此去无多路，青鸟殷勤为探看。<p>卷539_131 「碧城三首」李商隐<br>
　　碧城十二曲阑干，犀辟尘埃玉辟寒。阆苑有书多附鹤，<br>
　　女床无树不栖鸾。星沈海底当窗见，雨过河源隔座看。<br>
　　若是晓珠明又定，一生长对水晶盘。<br>
　　对影闻声已可怜，玉池荷叶正田田。不逢萧史休回首，<br>
　　莫见洪崖又拍肩。紫凤放娇衔楚佩，赤鳞狂舞拨湘弦。<br>
　　鄂君怅望舟中夜，绣被焚香独自眠。<br>
　　七夕来时先有期，洞房帘箔至今垂。玉轮顾兔初生魄，<br>
　　铁网珊瑚未有枝。检与神方教驻景，收将凤纸写相思。<br>
　　武皇内传分明在，莫道人间总不知。<p>卷539_132 「对雪二首」李商隐<br>
　　寒气先侵玉女扉，清光旋透省郎闱。梅花大庾岭头发，<br>
　　柳絮章台街里飞。欲舞定随曹植马，有情应湿谢庄衣。<br>
　　龙山万里无多远，留待行人二月归。<br>
　　旋扑珠帘过粉墙，轻于柳絮重于霜。已随江令夸琼树，<br>
　　又入卢家妒玉堂。侵夜可能争桂魄，忍寒应欲试梅妆。<br>
　　关河冻合东西路，肠断斑骓送陆郎。<p>卷539_133 「蜂」李商隐<br>
　　小苑华池烂熳通，后门前槛思无穷。宓妃腰细才胜露，<br>
　　赵后身轻欲倚风。红壁寂寥崖蜜尽，碧帘迢递雾巢空。<br>
　　青陵粉蝶休离恨，长定相逢二月中。<p>卷539_134 「公子」李商隐<br>
　　外戚封侯自有恩，平明通籍九华门。<br>
　　金唐公主年应小，二十君王未许婚。<p>卷539_135 「赋得鸡」李商隐<br>
　　稻粱犹足活诸雏，妒敌专场好自娱。<br>
　　可要五更惊晓梦，不辞风雪为阳乌。<p>卷539_136 「明神」李商隐<br>
　　明神司过岂令冤，暗室由来有祸门。<br>
　　莫为无人欺一物，他时须虑石能言。<p>卷539_137 「辛未七夕」李商隐<br>
　　恐是仙家好别离，故教迢递作佳期。由来碧落银河畔，<br>
　　可要金风玉露时。清漏渐移相望久，微云未接过来迟。<br>
　　岂能无意酬乌鹊，惟与蜘蛛乞巧丝。<p>卷539_138 「壬申七夕」李商隐<br>
　　已驾七香车，心心待晓霞。风轻惟响，日薄不嫣花。<br>
　　桂嫩传香远，榆高送影斜。成都过卜肆，曾妒识灵槎。<p>卷539_139 「壬申闰秋题赠乌鹊」李商隐<br>
　　绕树无依月正高，邺城新泪溅云袍。<br>
　　几年始得逢秋闰，两度填河莫告劳。<p>卷539_140 「端居」李商隐<br>
　　远书归梦两悠悠，只有空床敌素秋。<br>
　　阶下青苔与红树，雨中寥落月中愁。<p>卷539_141 「夜半」李商隐<br>
　　三更三点万家眠，露欲为霜月堕烟。<br>
　　斗鼠上堂蝙蝠出，玉琴时动倚窗弦。<p>卷539_142 「玉山」李商隐<br>
　　玉山高与阆风齐，玉水清流不贮泥。何处更求回日驭，<br>
　　此中兼有上天梯。珠容百斛龙休睡，桐拂千寻凤要栖。<br>
　　闻道神仙有才子，赤箫吹罢好相携。<p>卷539_143 「张恶子庙」李商隐<br>
　　下马捧椒浆，迎神白玉堂。如何铁如意，独自与姚苌。<p>卷539_144 「雨」李商隐<br>
　　憾裙显埃依依傍竹轩。秋池不自冷，风叶共成喧。<br>
　　窗迥有时见，檐高相续翻。侵宵送书雁，应为稻粱恩。<p>卷539_145 「菊」李商隐<br>
　　暗暗淡淡紫，融融冶冶黄。陶令篱边色，罗含宅里香。<br>
　　几时禁重露，实是怯残阳。愿泛金鹦鹉，升君白玉堂。<p>卷539_146 「牡丹」李商隐<br>
　　锦帏初卷卫夫人，绣被犹堆越鄂君。垂手乱翻雕玉佩，<br>
　　招腰争舞郁金裙。石家蜡烛何曾剪，荀令香炉可待熏。<br>
　　我是梦中传彩笔，欲书花叶寄朝云。<p>卷539_147 「北楼」李商隐<br>
　　春物岂相干，人生只强欢。花犹曾敛夕，酒竟不知寒。<br>
　　异域东风湿，中华上象宽。此楼堪北望，轻命倚危栏。<p>卷539_148 「拟沈下贤」李商隐<br>
　　千二百轻鸾，春衫瘦著宽。倚风行稍急，含雪语应寒。<br>
　　带火遗金斗，兼珠碎玉盘。河阳看花过，曾不问潘安。<p>卷539_149 「蝶」李商隐<br>
　　飞来绣户阴，穿过画楼深。重傅秦台粉，轻涂汉殿金。<br>
　　相兼惟柳絮，所得是花心。可要凌孤客，邀为子夜吟。<p>卷539_150 「饮席代官妓赠两从事」李商隐<br>
　　新人桥上著春衫，旧主江边侧帽檐。<br>
　　愿得化为红绶带，许教双凤一时衔。<p>卷539_151 「代魏宫私赠」李商隐<br>
　　来时西馆阻佳期，去后漳河隔梦思。<br>
　　知有宓妃无限意，春松秋菊可同时。<p>卷539_152 「代元城吴令暗为答」李商隐<br>
　　背阙归藩路欲分，水边风日半西曛。<br>
　　荆王枕上原无梦，莫枉阳台一片云。<p>卷539_153 「牡丹」李商隐<br>
　　压径复缘沟，当窗又映楼。终销一国破，不啻万金求。<br>
　　鸾凤戏三岛，神仙居十洲。应怜萱草淡，却得号忘忧。<p>卷539_154 「百果嘲樱桃」李商隐<br>
　　珠实虽先熟，琼莩纵早开。流莺犹故在，争得讳含来。<p>卷539_155 「樱桃答」李商隐<br>
　　众果莫相诮，天生名品高。何因古乐府，惟有郑樱桃。<p>卷539_156 「晓坐（一云后x）」李商隐<br>
　　后x罢朝眠，前墀思黯然。梅应未假雪，柳自不胜烟。<br>
　　泪续浅深绠，肠危高下弦。红颜无定所，得失在当年。<p>卷539_157 「咏史」李商隐<br>
　　北湖南埭水漫漫，一片降旗百尺竿。<br>
　　三百年间同晓梦，钟山何处有龙盘。<p>卷539_158 「一片」李商隐<br>
　　一片非烟隔九枝，蓬峦仙仗俨云旗。天泉水暖龙吟细，<br>
　　露畹春多凤舞迟。榆荚散来星斗转，桂花寻去月轮移。<br>
　　人间桑海朝朝变，莫遣佳期更后期。<p>卷539_159 「日射」李商隐<br>
　　日射纱窗风撼扉，香罗拭手春事违。<br>
　　回廊四合掩寂寞，碧鹦鹉对红蔷薇。<p>卷539_160 「题鹅」李商隐<br>
　　眠沙卧水自成群，曲岸残阳极浦云。<br>
　　那解将心怜孔翠，羁雌长共故雄分。<p>卷539_161 「华清宫」李商隐<br>
　　朝元阁迥羽衣新，首按昭阳第一人。<br>
　　当日不来高处舞，可能天下有胡尘。<p>卷539_162 「梓潼望长卿山至巴西复怀谯秀」李商隐<br>
　　梓潼不见马相如，更欲南行问酒垆。<br>
　　行到巴西觅谯秀，巴西惟是有寒芜。<p>卷539_163 「齐宫词」李商隐<br>
　　永寿兵来夜不扃，金莲无复印中庭。<br>
　　梁台歌管三更罢，犹自风摇九子铃。<p>卷539_164 「十一月中旬至扶风界见梅花」李商隐<br>
　　匝路亭亭艳，非时``香。素娥惟与月，青女不饶霜。<br>
　　赠远虚盈手，伤离适断肠。为谁成早秀，不待作年芳。<p>卷539_165 「青陵台」李商隐<br>
　　青陵台畔日光斜，万古贞魂倚暮霞。<br>
　　莫讶韩凭为蛱蝶，等闲飞上别枝花。<p>卷539_166 「东还」李商隐<br>
　　自有仙才自不知，十年长梦采华芝。<br>
　　秋风动地黄云暮，归去嵩阳寻旧师。<p>卷539_167 「酬崔八早梅有赠兼示之作」李商隐<br>
　　知访寒梅过野塘，久留金勒为回肠。谢郎衣袖初翻雪，<br>
　　荀令熏炉更换香。何处拂胸资蝶粉，几时涂额藉蜂黄。<br>
　　维摩一室虽多病，亦要天花作道场。<p>卷539_168 「春风」李商隐<br>
　　春风虽自好，春物太昌昌。若教春有意，惟遣一枝芳。<br>
　　我意殊春意，先春已断肠。<p>卷539_169 「蜀桐」李商隐<br>
　　玉垒高桐拂玉绳，上含非雾下含冰。<br>
　　枉教紫凤无栖处，斫作秋琴弹坏陵。<p>卷539_170 「汉宫」李商隐<br>
　　通灵夜醮达清晨，承露盘甲帐春。<br>
　　王母不来方朔去，更须重见李夫人。<p>卷539_171 「判春」李商隐<br>
　　一桃复一李，井上占年芳。笑处如临镜，窥时不隐墙。<br>
　　敢言西子短，谁觉宓妃长。珠玉终相类，同名作夜光。<p>卷539_172 「促漏」李商隐<br>
　　促漏遥钟动静闻，报章重叠杳难分。舞鸾镜匣收残黛，<br>
　　睡鸭香炉换夕熏。归去定知还向月，梦来何处更为云。<br>
　　南塘渐暖蒲堪结，两两鸳鸯护水纹。<p>卷539_173 「江东」李商隐<br>
　　惊鱼拨剌燕翩Q，独自江东上钓船。<br>
　　今日春光太漂荡，谢家轻絮沈郎钱。<p>卷539_174 「读任彦升碑」李商隐<br>
　　任P当年有美名，可怜才调最纵横。<br>
　　梁台初建应惆怅，不得萧公作骑兵。<p>卷539_175 「荷花」李商隐<br>
　　都无色可并，不奈此香何。瑶席乘凉设，金羁落晚过。<br>
　　回衾灯照绮，渡袜水沾罗。预想前秋别，离居梦棹歌。<p>卷539_176 「五松驿」李商隐<br>
　　独下长亭念过秦，五松不见见舆薪。<br>
　　只应既斩斯高后，寻被樵人用斧斤。<p>卷539_177 「灞岸」李商隐<br>
　　山东今岁点行频，几处冤魂哭虏尘。<br>
　　灞水桥边倚华表，平时二月有东巡。<p>卷539_178 「送臻师二首」李商隐<br>
　　昔去灵山非拂席，今来沧海欲求珠。<br>
　　楞伽顶上清凉地，善眼仙人忆我无。<br>
　　苦海迷途去未因，东方过此几微尘。<br>
　　何当百亿莲花上，一一莲花见佛身。<p>卷539_179 「七夕」李商隐<br>
　　鸾扇斜分凤幄开，星桥横过鹊飞回。<br>
　　争将世上无期别，换得年年一度来。<p>卷539_180 
「谢先辈防记念拙诗甚多，异日偶有此寄」李商隐<br>
　　晓用云添句，寒将雪命篇。良辰多自感，作者岂皆然。<br>
　　熟寝初同鹤，含嘶欲并蝉。题时长不展，得处定应偏。<br>
　　南浦无穷树，西楼不住烟。改成人寂寂，寄与路绵绵。<br>
　　星势寒垂地，河声晓上天。夫君自有恨，聊借此中传。<p>卷539_181 「马嵬二首」李商隐<br>
　　冀马燕犀动地来，自埋红粉自成灰。<br>
　　君王若道能倾国，玉辇何由过马嵬。<br>
　　海外徒闻更九州，他生未卜此生休。空闻虎旅传宵柝，<br>
　　无复鸡人报晓筹。此日六军同驻马，当时七夕笑牵牛。<br>
　　如何四纪为天子，不及卢家有莫愁。<p>卷539_182 「可叹」李商隐<br>
　　幸会东城宴未回，年华忧共水相催。梁家宅里秦宫入，<br>
　　赵后楼中赤凤来。冰簟且眠金镂枕，琼筵不醉玉交杯。<br>
　　宓妃愁坐芝田馆，用尽陈王八斗才。<p>卷539_183 「望喜驿别嘉陵江水二绝」李商隐<br>
　　嘉陵江水此东流，望喜楼中忆阆州。<br>
　　若到阆中还赴海，阆州应更有高楼。<br>
　　千里嘉陵江水色，含烟带月碧于蓝。<br>
　　今朝相送东流后，犹自驱车更向南。<p>卷539_184 「别薛岩宾」李商隐<br>
　　曙爽行将拂，晨清坐欲凌。别离真不那，风物正相仍。<br>
　　漫水任谁照，衰花浅自矜。还将两袖泪，同向一窗灯。<br>
　　桂树乖真隐，芸香是小惩。清规无以况，且用玉壶冰。<p>卷539_185 「富平少侯」李商隐<br>
　　七国三边未到忧，十三身袭富平侯。不收金弹抛林外，<br>
　　却惜银床在井头。彩树转灯珠错落，绣檀回枕玉雕锼。<br>
　　当关不报侵晨客，新得佳人字莫愁。<p>卷539_186 「肠」李商隐<br>
　　有怀非惜恨，不奈寸肠何。即席回弥久，前时断固多。<br>
　　热应翻急烧，冷欲彻微波。隔树澌澌雨，通池点点荷。<br>
　　倦程山向背，望国阙嵯峨。故念飞书及，新欢借梦过。<br>
　　染筠休伴泪，绕雪莫追歌。拟问阳台事，年深楚语讹。<p>卷539_187 「赠宇文中丞」李商隐<br>
　　欲构中天正急材，自缘烟水恋平台。<br>
　　人间只有嵇延祖，最望山公启事来。<p>卷539_188 「晓起」李商隐<br>
　　拟杯当晓起，呵镜可微寒。隔箔山樱熟，褰帷桂烛残。<br>
　　书长为报晚，梦好更寻难。影响输双蝶，偏过旧畹兰。<p>卷539_189 「闺情」李商隐<br>
　　红露花房白蜜脾，黄蜂紫蝶两参差。<br>
　　春窗一觉风流梦，却是同袍不得知。<p>卷539_190 「月夕」李商隐<br>
　　草下阴虫叶上霜，朱栏迢递压湖光。<br>
　　兔寒蟾冷桂花白，此夜娥应断肠。<p>卷539_191 「杏花」李商隐<br>
　　上国昔相值，亭亭如欲言。异乡今暂赏，岂无恩。<br>
　　援少风多力，墙高月有痕。为含无限意，遂对不胜繁。<br>
　　仙子玉京路，主人金谷园。几时辞碧落，谁伴过黄昏。<br>
　　镜拂铅华腻，炉藏桂烬温。终应催竹叶，先拟咏桃根。<br>
　　莫学啼成血，从教梦寄魂。吴王采香径，失路入烟村。<p>卷539_192 「灯」李商隐<br>
　　皎洁终无倦，煎熬亦自求。花时随酒远，雨后背窗休。<br>
　　冷暗黄茅驿，暄明紫桂楼。锦囊名画掩，玉局败棋收。<br>
　　何处无佳梦，谁人不隐忧。影随帘押转，光信簟文流。<br>
　　客自胜潘岳，侬今定莫愁。固应留半焰，回照下帏羞。<p>卷539_193 「清河」李商隐<br>
　　舟小回仍数，楼危凭亦频。燕来从及社，蝶舞太侵晨。<br>
　　绛雪除烦后，霜梅取味新。年华无一事，只是自伤春。<p>卷539_194 「袜」李商隐<br>
　　尝闻宓妃袜，渡水欲生尘。好借常娥著，清秋踏月轮。<p>卷539_195 「追代卢家人嘲堂内」李商隐<br>
　　道却横波字，人前莫谩羞。只应同楚水，长短入淮流。<p>卷539_196 「代应」李商隐<br>
　　本来银汉是红墙，隔得卢家白玉堂。<br>
　　谁与王昌报消息，尽知三十六鸳鸯。<p>卷539_197 
「离亭赋得折杨柳二首（乐府诗题作杨柳枝）」李商隐<br>
　　暂凭樽酒送无l，莫损愁眉与细腰。<br>
　　人世死前惟有别，春风争拟惜长条。<br>
　　含烟惹雾每依依，万绪千条拂落晖。<br>
　　为报行人休尽折，半留相送半迎归。<p>卷539_198 「寄永道士」李商隐<br>
　　共上云山独下迟，阳台白道细如丝。<br>
　　君今并倚三珠树，不记人间落叶时。<p>卷539_199 「华州周大夫宴席」李商隐<br>
　　郡斋何用酒如泉，饮德先时已醉眠。<br>
　　若共门人推礼分，戴崇争得及彭宣。<p>卷539_200 「荆山」李商隐<br>
　　压河连华势孱颜，鸟没云归一望间。<br>
　　杨仆移关三百里，可能全是为荆山。<p>卷539_201 「次陕州先寄源从事」李商隐<br>
　　离思羁愁日欲晡，东周西雍此分涂。<br>
　　回銮佛寺高多少，望尽黄河一曲无。<p>卷539_202 「过郑广文旧居（郑虔）」李商隐<br>
　　宋玉平生恨有馀，远循三楚吊三闾。<br>
　　可怜留著临江宅，异代应教庾信居。<p>卷539_203 「东下三旬苦于风土马上戏作」李商隐<br>
　　路绕函关东复东，身骑征马逐惊蓬。<br>
　　天池辽阔谁相待，日日虚乘九万风。<p>卷539_204 「莫愁」李商隐<br>
　　雪中梅下与谁期，梅雪相兼一万枝。<br>
　　若是石城无艇子，莫愁还自有愁时。<p>卷539_205 「梦令狐学士」李商隐<br>
　　山驿荒凉白竹扉，残灯向晓梦清晖。<br>
　　右银台路雪三尺，凤诏裁成当直归。<p>卷539_206 「涉洛川」李商隐<br>
　　通谷阳林不见人，我来遗恨古时春。<br>
　　宓妃漫结无穷恨，不为君王杀灌均。<p>卷539_207 「有感」李商隐<br>
　　中路因循我所长，古来才命两相妨。<br>
　　劝君莫强安蛇足，一盏芳醪不得尝。<p>卷539_208 「宫妓」李商隐<br>
　　珠箔轻明拂玉墀，披香新殿斗腰支。<br>
　　不须看尽鱼龙戏，终遣君王怒偃师。<p>卷539_209 「宫辞」李商隐<br>
　　君恩如水向东流，得宠忧移失宠愁。<br>
　　莫向尊前奏花落，凉风只在殿西头。<p>卷539_210 「代赠二首」李商隐<br>
　　楼上黄昏欲望休，玉梯横绝月中钩。<br>
　　芭蕉不展丁香结，同向春风各自愁。<br>
　　东南日出照高楼，楼上离人唱石州。<br>
　　总把春山扫眉黛，不知供得几多愁。<p>卷539_211 「楚吟」李商隐<br>
　　山上离宫宫上楼，楼前宫畔暮江流。<br>
　　楚天长短黄昏雨，宋玉无愁亦自愁。<p>卷539_212 「瑶池」李商隐<br>
　　瑶池阿母绮窗开，黄竹歌声动地哀。<br>
　　八骏日行三万里，穆王何事不重来。<p>卷539_213 「柳」李商隐<br>
　　为有桥边拂面香，何曾自敢占流光。<br>
　　后庭玉树承恩泽，不信年华有断肠。<p>卷539_214 「寄在朝郑曹独孤李四同年」李商隐<br>
　　昔岁陪游旧迹多，风光今日两蹉跎。<br>
　　不因醉本兰亭在，兼忘当年旧永和。 
<p>　　　　　　　　　　　　　　　卷五百四十<p>卷540_1 「南朝」李商隐<br>
　　地险悠悠天险长，金陵王气应瑶光。<br>
　　休夸此地分天下，只得徐妃半面妆。<p>卷540_2 「题汉祖庙」李商隐<br>
　　乘运应须宅八荒，男儿安在恋池隍。<br>
　　君王自起新丰后，项羽何曾在故乡。<p>卷540_3 「韩冬郎即席为诗相送一座尽惊他日余方…兼呈畏之员外」李商隐<br>
　　十岁裁诗走马成，冷灰残烛动离情。<br>
　　桐花万里丹山路，雏凤清于老凤声。<br>
　　剑栈风樯各苦辛，别时冰雪到时春。<br>
　　为凭何逊休联句，瘦尽东阳姓沈人。<p>卷540_4 「评事翁寄赐饧粥走笔为答」李商隐<br>
　　粥香饧白杏花天，省对流莺坐绮筵。<br>
　　今日寄来春已老，凤楼迢递忆秋千。<p>卷540_5 「东阿王」李商隐<br>
　　国事分明属灌均，西陵魂断夜来人。<br>
　　君王不得为天子，半为当时赋洛神。<p>卷540_6 「圣女祠」李商隐<br>
　　松篁台殿蕙香帏，龙护瑶窗凤掩扉。无质易迷三里雾，<br>
　　不寒长著五铢衣。人间定有崔罗什，天上应无刘武威。<br>
　　寄问钗头双白燕，每朝珠馆几时归。<p>卷540_7 「独居有怀」李商隐<br>
　　麝重愁风逼，罗疏畏月侵。怨魂迷恐断，娇喘细疑沈。<br>
　　数急芙蓉带，频抽翡翠簪。柔情终不远，遥妒已先深。<br>
　　浦冷鸳鸯去，园空蛱蝶寻。蜡花长递泪，筝柱镇移心。<br>
　　觅使嵩云暮，回头灞岸阴。只闻凉叶院，露井近寒砧。<p>卷540_8 「过景陵」李商隐<br>
　　武皇精魄久仙升，帐殿凄凉烟雾凝。<br>
　　俱是苍生留不得，鼎湖何异魏西陵。<p>卷540_9 「临发崇让宅紫薇」李商隐<br>
　　一树浓姿独看来，秋庭暮雨类轻埃。不先摇落应为有，<br>
　　已欲别离休更开。桃绶含情依露井，柳绵相忆隔章台。<br>
　　天涯地角同荣谢，岂要移根上苑栽。<p>卷540_10 「及第东归次灞上，却寄同年」李商隐<br>
　　芳桂当年各一枝，行期未分压春期。江鱼朔雁长相忆，<br>
　　秦树嵩云自不知。下苑经过劳想像，东门送饯又差池。<br>
　　灞陵柳色无离恨，莫枉长条赠所思。<p>卷540_11 
「野菊（又见《孙逖集》，题作咏楼前海石榴）」李商隐<br>
　　苦竹园南椒坞边，微香冉冉泪涓涓。已悲节物同寒雁，<br>
　　忍委芳心与暮蝉。细路独来当此夕，清尊相伴省他年。<br>
　　紫云新苑移花处，不敢霜栽近御筵。<p>卷540_12 「板桥晓别」李商隐<br>
　　回望高城落晓河，长亭窗户压微波。<br>
　　水仙欲上鲤鱼去，一夜芙蓉红泪多。<p>卷540_13 「过伊仆射旧宅」李商隐<br>
　　朱邸方酬力战功，华筵俄叹逝波穷。回廊檐断燕飞去，<br>
　　小阁尘凝人语空。幽泪欲干残菊露，馀香犹入败荷风。<br>
　　何能更涉泷江去，独立寒流吊楚宫。<p>卷540_14 「关门柳」李商隐<br>
　　永定河边一行柳，依依长发故年春。<br>
　　东来西去人情薄，不为清阴减路尘。<p>卷540_15 「酬别令狐补阙」李商隐<br>
　　惜别夏仍半，回途秋已期。那修直谏草，更赋赠行诗。<br>
　　锦段知无报，青萍肯见疑。人生有通塞，公等系安危。<br>
　　警露鹤辞侣，吸风蝉抱枝。弹冠如不问，又到扫门时。<p>卷540_16 「银河吹笙」李商隐<br>
　　怅望银河吹玉笙，楼寒院冷接平明。重衾幽梦他年断，<br>
　　别树羁雌昨夜惊。月榭故香因雨发，风帘残烛隔霜清。<br>
　　不须浪作缑山意，湘瑟秦箫自有情。<p>卷540_17 「与同年李定言曲水闲话戏作」李商隐<br>
　　海燕参差沟水流，同君身世属离忧。相携花下非秦赘，<br>
　　对泣春天类楚囚。碧草暗侵穿苑路，珠帘不卷枕江楼。<br>
　　莫惊五胜埋香骨，地下伤春亦白头。<p>卷540_18 「彭城公薨后赠杜二十七胜李十七潘二君…安平公门下」李商隐<br>
　　梁山兖水约从公，两地参差一旦空。<br>
　　谢墅庾村相吊后，自今岐路各西东。<p>卷540_19 「闻歌」李商隐<br>
　　敛笑凝眸意欲歌，高云不动碧嵯峨。铜台罢望归何处，<br>
　　玉辇忘还事几多。青冢路边南雁尽，细腰宫里北人过。<br>
　　此声肠断非今日，香碌乒饽味何。<p>卷540_20 「赠华阳宋真人兼寄清都刘先生」李商隐<br>
　　沦谪千年别帝宸，至今犹谢蕊珠人。但惊茅许同仙籍，<br>
　　不道刘卢是世亲。玉检赐书迷凤篆，金华归驾冷龙鳞。<br>
　　不因杖屦逢周史，徐甲何曾有此身。<p>卷540_21 「楚宫二首（后首一作天水闲话旧事）」李商隐<br>
　　十二峰前落照微，高唐宫暗坐迷归。<br>
　　朝云暮雨长相接，犹自君王恨见稀。<br>
　　月姊曾逢下彩蟾，倾城消息隔重帘。已闻佩响知腰细，<br>
　　更辨弦声觉指纤。暮雨自归山悄悄，秋河不动夜厌厌。<br>
　　王昌且在墙东住，未必金堂得免嫌。<p>卷540_22 
「和友人戏赠二首（一作和令狐八戏题）」李商隐<br>
　　东望花楼曾不同，西来双燕信休通。仙人掌冷三霄露，<br>
　　玉女窗虚五夜风。翠袖自随回雪转，烛房寻类外庭空。<br>
　　殷勤莫使清香透，牢合金鱼锁桂丛。<br>
　　迢递青门有几关，柳梢楼角见南山。明珠可贯须为佩，<br>
　　白璧堪裁且作环。子夜休歌团扇掩，新正未破剪刀闲。<br>
　　猿啼鹤怨终年事，未抵熏炉一夕间。<p>卷540_23 「题二首后重有戏赠任秀才」李商隐<br>
　　一丈红蔷拥翠筠，罗窗不识绕街尘。峡中寻觅长逢雨，<br>
　　月里依稀更有人。虚为错刀留远客，枉缘书札损文鳞。<br>
　　适知小阁还斜照，羡杀乌龙卧锦茵。<p>卷540_24 
「有感二首（乙卯年有感丙辰年诗成二诗纪甘露之变）」李商隐<br>
　　九服归元化，三灵叶睿图。如何本初辈，自取屈牦诛。<br>
　　有甚当车泣，因劳下殿趋。何成奏云物，直是灭萑苻。<br>
　　证逮符书密，辞连性命俱。竟缘尊汉相，不早辨胡雏。<br>
　　鬼分朝部，军烽照上都。敢云堪恸哭，未免怨洪炉。<br>
　　丹陛犹敷奏，彤庭H战争。临危对卢植，始悔用庞萌。<br>
　　御仗收前殿，兵徒剧背城。苍黄五色棒，掩遏一阳生。<br>
　　古有清君侧，今非乏老成。素心虽未易，此举太无名。<br>
　　谁瞑衔冤目，宁吞欲绝声。近闻开寿宴，不废用咸英。<p>卷540_25 「重有感」李商隐<br>
　　玉帐牙旗得上游，安危须共主君忧。窦融表已来关右，<br>
　　陶侃军宜次石头。岂有蛟龙愁失水，更无鹰隼与高秋。<br>
　　昼号夜哭兼幽显，早晚星关雪涕收。<p>卷540_26 「寿安公主出降」李商隐<br>
　　沩水闻贞媛，常山索锐师。昔忧迷帝力，今分送王姬。<br>
　　事等和强虏，恩殊睦本枝。四郊多垒在，此礼恐无时。<p>卷540_27 「夕阳楼」李商隐<br>
　　花明柳暗绕天愁，上尽重城更上楼。<br>
　　欲问孤鸿向何处，不知身世自悠悠。<p>卷540_28 「春雨」李商隐<br>
　　怅卧新春白袷衣，白门寥落意多违。红楼隔雨相望冷，<br>
　　珠箔飘灯独自归。远路应悲春晚，残宵犹得梦依稀。<br>
　　玉缄札何由达，万里云罗一雁飞。<p>卷540_29 「中元作」李商隐<br>
　　绛节飘u宫国来，中元朝拜上清回。羊权须得金条脱，<br>
　　温峤终虚玉镜台。曾省惊眠闻雨过，不知迷路为花开。<br>
　　有晃吹皱洲远，青雀如何鸩鸟媒。<p>卷540_30 「鸳鸯」李商隐<br>
　　雌去雄飞万里天，云罗满眼泪潸然。<br>
　　不须长结风波愿，锁向金笼始两全。<p>卷540_31 「楚宫」李商隐<br>
　　湘波如泪色xx，楚厉迷魂逐恨遥。枫树夜猿愁自断，<br>
　　女萝山鬼语相邀。空归腐败犹难复，更困腥臊岂易招。<br>
　　但使故乡三户在，彩丝谁惜惧长蛟。<p>卷540_32 「妓席暗记送同年独孤云之武昌」李商隐<br>
　　叠嶂千重叫恨猿，长江万里洗离魂。<br>
　　武昌若有山头石，为拂苍苔检泪痕。<p>卷540_33 「宿晋昌亭闻惊禽」李商隐<br>
　　羁绪鳏鳏夜景侵，高窗不掩见惊禽。飞来曲渚烟方合，<br>
　　过尽南塘树更深。胡马嘶和榆塞笛，楚猿吟杂橘村砧。<br>
　　失群挂木知何限，远隔天涯共此心。<p>卷540_34 「深宫」李商隐<br>
　　金殿销香闭绮栊，玉壶传点咽铜龙。狂飙不惜萝阴薄，<br>
　　清露偏知桂叶浓。斑竹岭边无限泪，景阳宫里及时钟。<br>
　　岂知为雨为云处，只有高唐十二峰。<p>卷540_35 「明禅师院酬从兄见寄」李商隐<br>
　　贞吝嫌兹世，会心驰本原。人非四禅缚，地绝一尘喧。<br>
　　霜露欹高木，星河压故园。斯游傥为胜，九折幸回轩。<p>卷540_36 「寄裴衡」李商隐<br>
　　别地萧条极，如何更独来。秋应为黄叶，雨不厌青苔。<br>
　　沈约只能瘦，潘仁岂是才。杂情堪底寄，惟有冷于灰。<p>卷540_37 「即日」李商隐<br>
　　小苑试春衣，高楼倚暮晖。夭桃惟是笑，舞蝶不空飞。<br>
　　赤岭久无耗，鸿门犹合围。几家缘锦字，含泪坐鸳机。<p>卷540_38 「淮阳路」李商隐<br>
　　荒村倚废营，投宿旅魂惊。断雁高仍急，寒溪晓更清。<br>
　　昔年尝聚盗，此日颇分兵。猜贰谁先致，三朝事始平。<p>卷540_39 「崇让宅东亭醉后沔然有作」李商隐<br>
　　曲岸风雷罢，东亭霁日凉。新秋仍酒困，幽兴暂江乡。<br>
　　摇落真何遽，交亲或未忘。一帆彭蠡月，数雁塞门霜。<br>
　　俗态虽多累，仙标发近狂。声名佳句在，身世玉琴张。<br>
　　万古山空碧，无人鬓免黄。骅骝忧老大，_妒芬芳。<br>
　　密竹沈虚籁，孤莲泊晚香。如何此幽胜，淹卧剧清漳。<p>卷540_40 「晚晴」李商隐<br>
　　深居俯夹城，春去夏犹清。天意怜幽草，人间重晚晴。<br>
　　并添高阁迥，微注小窗明。越鸟巢干后，归飞体更轻。<p>卷540_41 「迎寄韩鲁州（瞻同年）」李商隐<br>
　　积雨晚骚骚，相思正郁陶。不知人万里，时有燕双高。<br>
　　寇盗缠三辅，莓苔滑百牢。圣朝推卫霍，归日动仙曹。<p>卷540_42 「武夷山」李商隐<br>
　　只得流霞酒一杯，空中箫鼓几时回。<br>
　　武夷洞里生毛竹，老尽曾孙更不来。<p>卷540_43 「一片」李商隐<br>
　　一片琼英价动天，连城十二昔虚传。<br>
　　良工巧费真为累，楮叶成来不直钱。<p>卷540_44 
「寄成都高苗二从事（时二公从事商隐座主府）」李商隐<br>
　　红莲幕下紫梨新，命断湘南病渴人。<br>
　　今日问君能寄否，二江风水接天津。<p>卷540_45 「郑州献从叔舍人」李商隐<br>
　　蓬岛烟霞阆苑钟，三官笺奏附金龙。茅君奕世仙曹贵，<br>
　　许掾全家道气浓。绛简尚参黄纸案，丹炉犹用紫泥封。<br>
　　不知他日华阳洞，许上经楼第几重。<p>卷540_46 「西南行却寄相送者」李商隐<br>
　　百里阴云覆雪泥，行人只在雪云西。<br>
　　明朝惊破还乡梦，定是陈仓碧野鸡。<p>卷540_47 「四皓庙」李商隐<br>
　　羽翼殊勋弃若遗，皇天有运我无时。<br>
　　庙前便接山门路，不长青松长紫芝。<p>卷540_48 「题白石莲花寄楚公」李商隐<br>
　　白石莲花谁所共，六时长捧佛前灯。空庭苔藓饶霜露，<br>
　　时梦西山老病僧。大海龙宫无限地，诸天雁塔几多层。<br>
　　漫夸j子真罗汉，不会牛车是上乘。<p>卷540_49 「安定城楼」李商隐<br>
　　迢递高城百尺楼，绿杨枝外尽汀洲。贾生年少虚垂泪，<br>
　　王粲春来更远游。永忆江湖归白发，欲回天地入扁舟。<br>
　　不知腐鼠成滋味，猜意鸳雏竟未休。<p>卷540_50 「隋宫守岁」李商隐<br>
　　消息东郊木帝回，宫中行乐有新梅。沈香甲煎为庭燎，<br>
　　玉液琼苏作寿杯。遥望露盘疑是月，远闻鼍鼓欲惊雷。<br>
　　昭阳第一倾城客，不踏金莲不肯来。<p>卷540_51 「利州江潭作（感孕金轮所）」李商隐<br>
　　神剑飞来不易销，碧潭珍重驻兰桡。自携明月移灯疾，<br>
　　欲就行云散锦遥。河伯轩窗通贝阙，水宫帷箔卷冰绡。<br>
　　他时燕脯无人寄，雨满空城蕙叶雕。<p>卷540_52 「即目」李商隐<br>
　　地宽楼已迥，人更迥于楼。细意经春物，伤酲属暮愁。<br>
　　望赊殊易断，恨久欲难收。大势真无利，多情岂自由。<br>
　　空园兼树废，败港拥花流。书去青枫驿，鸿归杜若洲。<br>
　　单栖应分定，辞疾索谁忧。更替林鸦恨，惊频去不休。<p>卷540_53 「相思（一作相思树上）」李商隐<br>
　　相思树上合欢枝，紫凤青鸾共羽仪。<br>
　　肠断秦台吹管客，日西春尽到来迟。<p>卷540_54 「茂陵」李商隐<br>
　　汉家天马出蒲梢，苜蓿榴花遍近郊。内苑只知含凤觜，<br>
　　属车无复插鸡翘。玉桃偷得怜方朔，金屋修成贮阿娇。<br>
　　谁料苏卿老归国，茂陵松柏雨萧萧。<p>卷540_55 「镜槛」李商隐<br>
　　镜槛芙蓉入，香台翡翠过。拨弦惊火凤，交扇拂天鹅。<br>
　　隐忍阳城笑，喧传郢市歌。仙眉琼作叶，佛髻钿为螺。<br>
　　五里无因雾，三秋只见河。月中供药剩，海上得绡多。<br>
　　玉集胡沙割，犀留圣水磨。斜门穿戏蝶，小阁锁飞蛾。<br>
　　骑b侵鞯卷，车帷约意e.传书两行雁，取酒一封驼。<br>
　　桥迥凉风压，沟横夕照和。待乌燕太子，驻马魏东阿。<br>
　　想像铺芳褥，依稀解醉罗。散时帘隔露，卧后幕生波。<br>
　　梯稳从攀桂，弓调任射莎。岂能抛断梦，听鼓事朝珂。<p>卷540_56 「送郑大台文南觐（郑畋）」李商隐<br>
　　黎辟滩声五月寒，南风无处附平安。<br>
　　君怀一匹胡威绢，争拭酬恩泪得干。<p>卷540_57 「风」李商隐<br>
　　迥拂来鸿急，斜催别燕高。已寒休惨淡，更远尚呼号。<br>
　　楚色分西塞，夷音接下牢。归舟天外有，一为戒波涛。<p>卷540_58 「洞庭鱼」李商隐<br>
　　洞庭鱼可拾，不假更垂罾。闹若雨前蚁，多于秋后蝇。<br>
　　岂思鳞作簟，仍计腹为灯。浩荡天池路，翱翔欲化鹏。<p>卷540_59 「天涯」李商隐<br>
　　春日在天涯，天涯日又斜。莺啼如有泪，为湿最高花。<p>卷540_60 「喜舍弟羲叟及第上礼部魏公」李商隐<br>
　　国以斯文重，公仍内署来。风标森太华，星象逼中台。<br>
　　朝满迁莺侣，门多吐凤才。宁同鲁司寇，惟铸一颜回。<p>卷540_61 「哀筝」李商隐<br>
　　延颈全同鹤，柔肠素怯猿。湘波无限泪，蜀魄有馀冤。<br>
　　轻页の薜溃哀筝不出门。何由问香炷，翠幕自黄昏。<p>卷540_62 「自南山北归经分水岭」李商隐<br>
　　水急愁无地，山深故有云。那通极目望，又作断肠分。<br>
　　郑驿来虽及，燕台哭不闻。犹馀遗意在，许刻镇南勋。<p>卷540_63 
「旧顿（顿，宿食处也。天子行幸住宿处，亦曰顿）」李商隐<br>
　　东人望幸久咨嗟，四海于今是一家。<br>
　　犹锁平时旧行殿，尽无宫户有宫鸦。<p>卷540_64 「代董秀才却扇」李商隐<br>
　　莫将画扇出帷来，遮掩春山滞上才。<br>
　　若道团圆似明月，此中须放桂花开。<p>卷540_65 「有感」李商隐<br>
　　非关宋玉有微辞，却是襄王梦觉迟。<br>
　　一自高唐赋成后，楚天云雨尽堪疑。<p>卷540_66 「骊山有感」李商隐<br>
　　骊岫飞泉泛暖香，九龙呵护玉莲房。<br>
　　平明每幸长生殿，不从金舆惟寿王。<p>卷540_67 「别智玄法师」李商隐<br>
　　云鬓无端怨别离，十年移易住山期。<br>
　　东西南北皆垂泪，却是杨朱真本师。<p>卷540_68 「赠孙绮新及第」李商隐<br>
　　长乐遥听上苑钟，彩衣称庆桂香浓。<br>
　　陆机始拟夸文赋，不觉云间有士龙。<p>卷540_69 「代秘书赠弘文馆诸校书」李商隐<br>
　　清切曹司近玉除，比来秋兴复何如。<br>
　　崇文馆里丹霜后，无限红梨忆校书。<p>卷540_70 「乱石」李商隐<br>
　　虎踞龙蹲纵复横，星光渐减雨痕生。<br>
　　不须并碍东西路，哭杀厨头阮步兵。<p>卷540_71 「日日」李商隐<br>
　　日日春光斗日光，山城斜路杏花香。<br>
　　几时心绪浑无事，得及游丝百尺长。<p>卷540_72 「过楚宫」李商隐<br>
　　巫峡迢迢旧楚宫，至今云雨暗丹枫。<br>
　　微生尽恋人间乐，只有襄王忆梦中。<p>卷540_73 「龙池」李商隐<br>
　　龙池赐酒敞云屏，羯鼓声高众乐停。<br>
　　夜半宴归宫漏永，薛王沉醉寿王醒。<p>卷540_74 「泪」李商隐<br>
　　永巷长年怨绮罗，离情终日思风波。湘江竹上痕无限，<br>
　　岘首碑前洒几多。人去紫台秋入塞，兵残楚帐夜闻歌。<br>
　　朝来灞水桥边问，未抵青袍送玉珂。<p>卷540_75 
「十字水期韦潘侍御同年不至时韦寓居水次故郭汾宁宅」李商隐<br>
　　伊水溅溅相背流，朱栏画阁几人游。漆灯夜照真无数，<br>
　　蜡炬晨炊竟未休。顾我有怀同大梦，期君不至更沈忧。<br>
　　西园碧树今谁主，与近高窗卧听秋。<p>卷540_76 「流莺」李商隐<br>
　　流莺漂荡复参差，渡陌临流不自持。巧啭岂能无本意，<br>
　　良辰未必有佳期。风朝露夜阴晴里，万户千门开闭时。<br>
　　曾苦伤春不忍听，凤城何处有花枝。<p>卷540_77 「出关宿盘豆馆对丛芦有感」李商隐<br>
　　芦叶梢梢夏景深，邮亭暂欲洒尘襟。昔年曾是江南客，<br>
　　此日初为关外心。思子台边风自急，玉娘湖上月应沉。<br>
　　清声不远行人去，一世荒城伴夜砧。<p>卷540_78 「和韩录事送宫人入道」李商隐<br>
　　星使追还不自由，双童捧上绿琼c.九枝灯下朝金殿，<br>
　　三素云中侍玉楼。凤女颠狂成久别，月娥孀独好同游。<br>
　　当时若爱韩公子，埋骨成灰恨未休。<p>卷540_79 「即目」李商隐<br>
　　小鼎煎茶面曲池，白须道士竹间棋。<br>
　　何人书破蒲葵扇，记著南塘移树时。<p>卷540_80 「圣女祠」李商隐<br>
　　杳蔼逢仙迹，苍茫滞客途。何年归碧落，此路向皇都。<br>
　　消息期青雀，逢迎异紫姑。肠回楚国梦，心断汉宫巫。<br>
　　从骑裁寒竹，行车荫白榆。星娥一去后，月姊更来无。<br>
　　寡鹄迷苍壑，羁凰怨翠梧。惟应碧桃下，方朔是狂夫。<p>卷540_81 「七月二十九日崇让宅宴作」李商隐<br>
　　露如微霰下前池，月过回塘万竹悲。浮世本来多聚散，<br>
　　红蕖何事亦离披。悠扬归梦惟灯见，C落生涯独酒知。<br>
　　岂到白头长只尔，嵩阳松雪有心期。<p>卷540_82 「赠从兄阆之」李商隐<br>
　　怅望人间万事违，私书幽梦约忘机。荻花村里鱼标在，<br>
　　石藓庭中鹿迹微。幽径定携僧共入，寒塘好与月相依。<br>
　　城中a犬憎兰佩，莫损幽芳久不归。<p>卷540_83 「吴宫」李商隐<br>
　　龙槛沉沉水殿清，禁门深掩断人声。<br>
　　吴王宴罢满宫醉，日暮水漂花出城。<p>卷540_84 「常娥」李商隐<br>
　　云母屏风烛影深，长河渐落晓星沈。<br>
　　常娥应悔偷灵药，碧海青天夜夜心。<p>卷540_85 「残花」李商隐<br>
　　残花啼露莫留春，尖发谁非怨别人。<br>
　　若但掩关劳独梦，宝钗何日不生尘。<p>卷540_86 「天津西望」李商隐<br>
　　虏马崩腾忽一狂，翠华无日到东方。<br>
　　天津西望肠真断，满眼秋波出苑墙。<p>卷540_87 「西亭」李商隐<br>
　　此夜西亭月正圆，疏帘相伴宿风烟。<br>
　　梧桐莫更翻清露，孤鹤从来不得眠。<p>卷540_88 「忆住一师」李商隐<br>
　　无事经年别远公，帝城钟晓忆西峰。<br>
　　炉烟消尽寒灯晦，童子开门雪满松。<p>卷540_89 「昨夜」李商隐<br>
　　不辞_妒年芳，但惜流尘暗烛房。<br>
　　昨夜西池凉露满，桂花吹断月中香。<p>卷540_90 「海客」李商隐<br>
　　海客乘槎上紫氛，星娥罢织一相闻。<br>
　　只应不惮牵牛妒，聊用支机石赠君。<p>卷540_91 「初食笋呈座中」李商隐<br>
　　嫩箨香苞初出林，於陵论价重如金。<br>
　　皇都陆海应无数，忍剪凌云一寸心。<p>卷540_92 「早起」李商隐<br>
　　风露澹清晨，帘间独起人。莺花啼又笑，毕竟是谁春。<p>卷540_93 「寄蜀客」李商隐<br>
　　君到临邛问酒垆，近来还有长卿无。<br>
　　金徽却是无情物，不许文君忆故夫。<p>卷540_94 「行至金牛驿寄兴元渤海尚书」李商隐<br>
　　楼上春云水底天，五云章色破巴笺。诸生个个王恭柳，<br>
　　从事人人庾杲莲。六曲屏风江雨急，九枝灯檠夜珠圆。<br>
　　深惭走马金牛路，骤和陈王白玉篇。<p>卷540_95 「深树见一颗樱桃尚在」李商隐<br>
　　高桃留晚实，寻得小庭南。矮堕绿云髻，欹危红玉簪。<br>
　　惜堪充凤食，痛已被莺含。越鸟夸香荔，齐名亦未甘。<p>卷540_96 「细雨」李商隐<br>
　　帷飘白玉堂，簟卷碧牙床。楚女当时意，萧萧发彩凉。<p>卷540_97 「歌舞」李商隐<br>
　　遏云歌响清，回雪舞腰轻。只要君流眄，君倾国自倾。<p>卷540_98 「海上」李商隐<br>
　　石桥东望海连天，徐福空来不得仙。<br>
　　直遣麻姑与搔背，可能留命待桑田。<p>卷540_99 
「魏侯第东北楼堂郢叔言别，聊用书所见成篇」李商隐<br>
　　暗楼连夜阁，不拟为黄昏。未必断别泪，何曾妨梦魂。<br>
　　疑穿花逶迤，渐近火温Q.海底翻无水，仙家却有村。<br>
　　锁香金屈戌，酒玉昆仑。羽白风交扇，冰清月映盆。<br>
　　旧欢尘自积，新岁电犹奔。霞绮空留段，云峰不带根。<br>
　　念君千里舸，江草漏灯痕。<p>卷540_100 「白云夫旧居」李商隐<br>
　　平生误识白云夫，再到仙檐忆酒垆。<br>
　　墙外万株人绝迹，夕阳惟照欲栖乌。<p>卷540_101 「同学彭道士参寥」李商隐<br>
　　莫羡仙家有上真，仙家暂谪亦千春。<br>
　　月中桂树高多少，试问西河斫树人。<p>卷540_102 「到秋」李商隐<br>
　　扇风淅沥簟流离，万里南风滞所思。<br>
　　守到清秋还寂寞，叶丹苔碧闭门时。<p>卷540_103 「华师」李商隐<br>
　　孤鹤不睡云无心，衲衣筇杖来西林。<br>
　　院门昼锁回廊静，秋日当阶柿叶阴。<p>卷540_104 「华岳下题西王母庙」李商隐<br>
　　神仙有分岂关情，八马虚随落日行。<br>
　　莫恨名姬中夜没，君王犹自不长生。<p>卷540_105 「过华清内厩门」李商隐<br>
　　华清别馆闭黄昏，碧草悠悠内厩门。<br>
　　自是明时不巡幸，至今青海有龙孙。<p>卷540_106 「乐游原」李商隐<br>
　　万树鸣蝉隔岸虹，乐游原上有西风。<br>
　　羲和自趁虞泉宿，不放斜阳更向东。<p>卷540_107 「赠荷花」李商隐<br>
　　世间花叶不相伦，花入金盆叶作尘。惟有绿荷红菡萏，<p>卷舒开合任天真。此花此叶常相映，翠减红衰愁杀人。<p>卷540_108 「丹丘」李商隐<br>
　　青女丁宁结夜霜，羲和辛苦送朝阳。<br>
　　丹丘万里无消息，几对梧桐忆凤凰。<p>卷540_109 「房君珊瑚散」李商隐<br>
　　不见娥影，清秋守月轮。月中闲杵臼，桂子捣成尘。<p>卷540_110 「小桃园」李商隐<br>
　　竟日小桃园，休寒亦未暄。坐莺当酒重，送客出墙繁。<br>
　　啼久艳粉薄，舞多香雪翻。犹怜未圆月，先出照黄昏。<p>卷540_111 「嘲樱桃」李商隐<br>
　　朱实鸟含尽，青楼人未归。南园无限树，独自叶如帏。<p>卷540_112 「和张秀才落花有感」李商隐<br>
　　晴暖感馀芳，红苞杂绛房。落时犹自舞，扫后更闻香。<br>
　　梦罢收罗荐，仙归敕玉箱。回肠九回后，犹有剩回肠。<p>卷540_113 
「代越公房妓嘲徐公主（一作代公主答）」李商隐<br>
　　笑啼俱不敢，几欲是吞声。遽遣离琴怨，都由半镜明。<br>
　　应防啼与笑，微露浅深情。<p>卷540_114 「代贵公主」李商隐<br>
　　芳条得意红，飘落忽西东。分逐春风去，风回得故丛。<br>
　　明朝金井露，始看忆春风。<p>卷540_115 「凤」李商隐<br>
　　万里峰峦归路迷，未判容彩借山鸡。<br>
　　新春定有将雏乐，阿阁华池两处栖。<p>卷540_116 「昭肃皇帝挽歌辞三首」李商隐<br>
　　九县怀雄武，三灵仰睿文。周王传叔父，汉后重神君。<br>
　　玉律朝惊露，金茎夜切云。笳箫凄欲断，无复咏横汾。<br>
　　玉塞惊宵柝，金桥罢举烽。始巢阿阁凤，旋驾鼎湖龙。<br>
　　门咽通神鼓，楼凝警夜钟。小臣观吉从，犹误欲东封。<br>
　　莫验昭华g，虚传甲帐神。海迷求药使，雪隔献桃人。<br>
　　桂寝青云断，松扉白露新。万方同象鸟，举恸满秋尘。<p>卷540_117 「梓州罢吟寄同舍」李商隐<br>
　　不拣花朝与雪朝，五年从事霍嫖姚。君缘接座交珠履，<br>
　　我为分行近翠翘。楚雨含情皆有托，漳滨卧病竟无l.<br>
　　长吟远下燕台去，惟有衣香染未销。<p>卷540_118 「无题二首」李商隐<br>
　　凤尾香罗薄几重，碧文圆顶夜深缝。扇裁月魄羞难掩，<br>
　　车走雷声语未通。曾是寂寥金烬暗，断无消息石榴红。<br>
　　斑骓只系垂杨岸，何处西南任好风。<br>
　　重帷深下莫愁堂，卧后清宵细细长。神女生涯原是梦，<br>
　　小姑居处本无郎。风波不信菱枝弱，月露谁教桂叶香。<br>
　　直道相思了无益，未妨惆怅是清狂。<p>卷540_119 「病中早访招国李十将军遇挈家游曲江」李商隐<br>
　　十顷平波溢岸清，病来惟梦此中行。<br>
　　相如未是真消渴，犹放沱江过锦城。<p>卷540_120 「昨日」李商隐<br>
　　昨日紫姑神去也，今朝青鸟使来赊。未容言语还分散，<br>
　　少得团圆足怨嗟。二八月轮蟾影破，十三弦柱雁行斜。<br>
　　平明钟后更何事，笑倚墙边梅树花。<p>卷540_121 「樱桃花下」李商隐<br>
　　流莺舞蝶两相欺，不取花芳正结时。<br>
　　他日未开今日谢，嘉辰长短是参差。<p>卷540_122 「故驿迎吊故桂府常侍有感」李商隐<br>
　　饥乌翻树晚鸡啼，泣过秋原没马泥。<br>
　　二纪征南恩与旧，此时丹碛裆轿鳌<p>卷540_123 「槿花」李商隐<br>
　　风露凄凄秋景繁，可怜荣落在朝昏。<br>
　　未央宫里三千女，但保红颜莫保恩。<p>卷540_124 「暮秋独游曲江」李商隐<br>
　　荷叶生时春恨生，荷叶枯时秋恨成。<br>
　　深知身在情长在，怅望江头江水声。<p>卷540_125 「任弘农尉献州刺史乞假还京」李商隐<br>
　　黄昏封印点刑徒，愧负荆山入座隅。<br>
　　却羡卞和双刖足，一生无复没阶趋。<p>卷540_126 「赠句芒神」李商隐<br>
　　佳期不定春期赊，春物夭阏兴咨嗟。<br>
　　愿得句芒索青女，不教容易损年华。<p>卷540_127 「无愁果有愁曲北齐歌」李商隐<br>
　　东有青龙西白虎，中含福星包世度。玉壶渭水笑清潭，<br>
　　凿天不到牵牛处。骐踏云天马狞，牛山撼碎珊瑚声。<br>
　　秋娥点滴不成泪，十二玉楼无故钉。推烟唾月抛千里，<br>
　　十番红桐一行死。白杨别屋鬼迷人，空留暗记如蚕纸。<br>
　　日暮向风牵短丝，血凝血散今谁是。<p>卷540_128 「房中曲」李商隐<br>
　　蔷薇泣幽素，翠带花钱小。娇郎痴若云，抱日西帘晓。<br>
　　枕是龙宫石，割得秋波色。玉簟失柔肤，但见蒙罗碧。<br>
　　忆得前年春，未语含悲辛。归来已不见，锦瑟长于人。<br>
　　今日涧底松，明日山头檗。愁到天池翻，相看不相识。<p>卷540_129 「齐梁晴云」李商隐<br>
　　缓逐烟波起，如妒柳绵飘。故临飞阁度，欲入回陂销。<br>
　　萦歌怜画扇，敞景弄柔条。更奈天南位，牛渚宿残宵。<p>卷540_130 「效徐陵体赠更衣」李商隐<br>
　　密帐真珠络，温帏翡翠装。楚腰知便宠，宫眉正斗强。<br>
　　结带悬栀子，绣领刺鸳鸯。轻寒衣省夜，金斗熨沈香。<p>卷540_131 「又效江南曲」李商隐<br>
　　郎船安两桨，侬舸动双桡。扫黛开宫额，裁裙约楚腰。<br>
　　乖期方积思，临酒欲拌娇。莫以采菱唱，欲羡秦台箫。<p>卷540_132 「月夜重寄宋华阳姊妹」李商隐<br>
　　偷桃窃药事难兼，十二城中锁彩蟾。<br>
　　应共三英同夜赏，玉楼仍是水精帘。<p>卷540_133 「访人不遇留别馆」李商隐<br>
　　卿卿不惜锁窗春，去作长楸走马身。<br>
　　闲倚绣帘吹柳絮，日高深院断无人。<p>卷540_134 「雨中长乐水馆送赵十五滂不及」李商隐<br>
　　碧云东去雨云西，苑路高高驿路低。<br>
　　秋水绿芜终尽分，夫君太骋锦障泥。<p>卷540_135 「汴上送李郢之苏州」李商隐<br>
　　人高诗苦滞夷门，万里梁王有旧园。烟幌自应怜白，<br>
　　月楼谁伴咏黄昏。露桃涂颊依苔井，风柳夸腰住水村。<br>
　　苏小小坟今在否，紫兰香径与招魂。<p>卷540_136 「赠郑谠处士」李商隐<br>
　　浪迹江湖白发新，浮云一片是吾身。寒归山观随棋局，<br>
　　暖入汀洲逐钓轮。越桂留烹张翰，蜀姜供煮陆机莼。<br>
　　相逢一笑怜疏放，他日扁舟有故人。<p>卷540_137 「复至裴明府所居」李商隐<br>
　　伊人卜筑自幽深，桂巷杉篱不可寻。柱上雕虫对书字，<br>
　　槽中瘦马仰听琴。求之流辈岂易得，行矣关山方独吟。<br>
　　赊取松醪一斗酒，与君相伴洒烦襟。<p>卷540_138 「览古」李商隐<br>
　　莫恃金汤忽太平，草间霜露古今情。空糊W壤真何益，<br>
　　欲举黄旗竟未成。长乐瓦飞随水逝，景阳钟堕失天明。<br>
　　回头一吊箕山客，始信逃尧不为名。<p>卷540_139 「子初郊墅」李商隐<br>
　　看山对酒君思我，听鼓离城我访君。腊雪已添墙下水，<br>
　　斋钟不散槛前云。阴移竹柏浓还淡，歌杂渔樵断更闻。<br>
　　亦拟村南买烟舍，子孙相约事耕耘。<p>卷540_140 「汉南书事」李商隐<br>
　　西师万众几时回，哀痛天书近已裁。文吏何曾重刀笔，<br>
　　将军犹自舞轮台。几时拓土成王道，从古穷兵是祸胎。<br>
　　陛下好生千万寿，玉楼长御白云杯。<p>卷540_141 「当句有对」李商隐<br>
　　密迩平阳接上兰，秦楼鸳瓦汉宫盘。池光不定花光乱，<br>
　　日气初涵露气干。但觉游蜂饶舞蝶，岂知孤凤忆离鸾。<br>
　　三星自转三山远，紫府程遥碧落宽。<p>卷540_142 「井络」李商隐<br>
　　井络天彭一掌中，漫夸天设剑为峰。阵图东聚燕江石，<br>
　　边柝西悬雪岭松。堪叹故君成杜宇，可能先主是真龙。<br>
　　将来为报奸雄辈，莫向金牛访旧踪。<p>卷540_143 「写意」李商隐<br>
　　燕雁迢迢隔上林，高秋望断正长吟。人间路有潼江险，<br>
　　天外山惟玉垒深。日向花间留返照，云从城上结层阴。<br>
　　三年已制思乡泪，更入新年恐不禁。<p>卷540_144 「随师东」李商隐<br>
　　东征日调万黄金，几竭中原买斗心。军令未闻诛马谡，<br>
　　捷书惟是报孙歆。但须N|巢阿阁，岂假鸱^在泮林。<br>
　　可惜前朝玄菟郡，积骸成莽阵云深。<p>卷540_145 「宋玉」李商隐<br>
　　何事荆台百万家，惟教宋玉擅才华。楚辞已不饶唐勒，<br>
　　风赋何曾让景差。落日渚宫供观阁，开年云梦送烟花。<br>
　　可怜庾信寻荒径，犹得三朝托后车。<p>卷540_146 「韩同年新居饯韩西迎家室戏赠」李商隐<br>
　　籍籍征西万户侯，新缘贵婿起朱楼。一名我漫居先甲，<br>
　　千骑君翻在上头。云路招邀回彩凤，天河迢递笑牵牛。<br>
　　南朝禁脔无人近，瘦尽琼枝咏四愁。<p>卷540_147 
「奉和太原公送前杨秀才戴兼招杨正字戎」李商隐<br>
　　潼关地接古弘农，万里高飞雁与鸿。桂树一枝当白日，<br>
　　芸香三代继清风。仙舟尚惜乖双美，彩服何由得尽同。<br>
　　谁惮士龙多笑疾，美髭终类晋司空。<p>卷540_148 「池边」李商隐<br>
　　玉管葭灰细细吹，流莺上下燕参差。<br>
　　日西千绕池边树，忆把枯条撼雪时。<p>卷540_149 「贾生」李商隐<br>
　　宣室求贤访逐臣，贾生才调更无伦。<br>
　　可怜夜半虚前席，不问苍生问鬼神。<p>卷540_150 「送王十三校书分司」李商隐<br>
　　多少分曹掌秘文，洛阳花雪梦随君。<br>
　　定知何逊缘联句，每到城东忆范云。<p>卷540_151 「寄恼韩同年二首（时韩住萧洞）」李商隐<br>
　　帘外辛夷定已开，开时莫放艳阳回。<br>
　　年华若到经风雨，便是胡僧话劫灰。<br>
　　龙山晴雪凤楼霞，洞里迷人有几家。<br>
　　我为伤春心自醉，不劳君劝石榴花。<p>卷540_152 「谒山」李商隐<br>
　　从来系日乏长绳，水去云回恨不胜。<br>
　　欲就麻姑买沧海，一杯春露冷如冰。<p>卷540_153 「钧天」李商隐<br>
　　上帝钧天会众灵，昔人因梦到青冥。<br>
　　伶伦吹裂孤生竹，却为知音不得听。<p>卷540_154 「失猿」李商隐<br>
　　祝融南去万重云，清啸无因更一闻。<br>
　　莫遣碧江通箭道，不教肠断忆同群。<p>卷540_155 「戏题友人壁」李商隐<br>
　　花径逶迤柳巷深，小阑亭午啭春禽。<br>
　　相如解作长门赋，却用文君取酒金。<p>卷540_156 「假日」李商隐<br>
　　素琴弦断酒瓶空，倚坐欹眠日已中。<br>
　　谁向刘灵天幕内，更当陶令北窗风。<p>卷540_157 「寄远」李商隐<br>
　　娥捣药无时已，玉女投壶未肯休。<br>
　　何日桑田俱变了，不教伊水向东流。<p>卷540_158 「王昭君」李商隐<br>
　　毛延寿画欲通神，忍为黄金不顾人。<br>
　　马上琵琶行万里，汉宫长有隔生春。<p>卷540_159 「旧将军」李商隐<br>
　　云台高议正纷纷，谁定当时荡寇勋。<br>
　　日暮灞陵原上猎，李将军是故将军。<p>卷540_160 「曼倩辞」李商隐<br>
　　十八年来堕世间，瑶池归梦碧桃闲。<br>
　　如何汉殿穿针夜，又向窗中觑阿环。<p>卷540_161 「所居」李商隐<br>
　　窗下寻书细，溪边坐石平。水风醒酒病，霜日曝衣轻。<br>
　　鸡黍随人设，蒲鱼得地生。前贤无不谓，容易即遗名。<p>卷540_162 「高松」李商隐<br>
　　高松出众木，伴我向天涯。客散初晴候，僧来不语时。<br>
　　有风传雅韵，无雪试幽姿。上药终相待，他年访伏龟。<p>卷540_163 「访秋」李商隐<br>
　　酒薄吹还醒，楼危望已穷。江皋当落日，帆席见归风。<br>
　　烟带龙潭白，霞分鸟道红。殷勤报秋意，只是有丹枫。<p>卷540_164 「昭州」李商隐<br>
　　桂水春犹早，昭川日正西。虎当官道斗，猿上驿楼啼。<br>
　　绳烂金沙井，松干乳洞梯。乡音殊可骇，仍有醉如泥。<p>卷540_165 「哭刘司户」李商隐<br>
　　路有论冤谪，言皆在中兴。空闻迁贾谊，不待相孙弘。<br>
　　江阔惟回首，天高但抚膺。去年相送地，春雪满黄陵。<p>卷540_166 「裴明府居止」李商隐<br>
　　爱君茅屋下，向晚水溶溶。试墨书新竹，张琴和古松。<br>
　　坐来闻好鸟，归去度疏钟。明日还相见，桥南贳酒x.<p>卷540_167 「陆发荆南始至商洛」李商隐<br>
　　昔去真无奈，今还岂自知。青辞木奴橘，紫见地仙芝。<br>
　　四海秋风阔，千岩暮景迟。向来忧际会，犹有五湖期。<p>卷540_168 「陈后宫」李商隐<br>
　　玄武开新苑，龙舟宴幸频。渚莲参法驾，沙鸟犯句陈。<br>
　　寿献金茎露，歌翻玉树尘。夜来江令醉，别诏宿临春。<p>卷540_169 「乐游原」李商隐<br>
　　春梦乱不记，春原登已重。青门弄烟柳，紫阁舞云松。<br>
　　拂砚轻冰散，开尊绿酎浓。无托诗遣，吟罢更无。<p>卷540_170 「赠子直花下（令狐字子直）」李商隐<br>
　　池光忽隐墙，花气乱侵房。屏缘蝶留粉，窗油蜂印黄。<br>
　　官书推小吏，侍史从清郎。并马更吟去，寻思有底忙。<p>卷540_171 「小园独酌」李商隐<br>
　　柳带谁能结，花房未肯开。空馀双蝶舞，竟绝一人来。<br>
　　半展龙须席，轻斟玛瑙杯。年年春不定，虚信岁前梅。<p>卷540_172 「思归」李商隐<br>
　　固有楼堪倚，能无酒可倾。岭云春沮洳，江月夜晴明。<br>
　　鱼乱书何托，猿哀梦易惊。旧居连上苑，时节正迁莺。<p>卷540_173 
「献寄旧府开封公（开封公，令狐楚也）」李商隐<br>
　　幕府三年远，春秋一字褒。书论秦逐客，赋续楚离骚。<br>
　　地理南溟阔，天文北极高。酬恩抚身世，未觉胜鸿毛。<p>卷540_174 「向晚」李商隐<br>
　　当风横去遥临水卷空帷。北土秋千罢，南朝祓禊归。<br>
　　花情羞脉脉，柳意怅微微。莫叹佳期晚，佳期自古稀。<p>卷540_175 「春游」李商隐<br>
　　桥峻斑骓疾，川长白鸟高。烟轻惟润柳，风滥欲吹桃。<br>
　　徙倚三层阁，摩挲七宝刀。庾郎年最少，青草妒春袍。<p>卷540_176 「离席」李商隐<br>
　　出宿金尊掩，从公玉帐新。依依向馀照，远远隔芳尘。<br>
　　细草翻惊雁，残花伴醉人。杨朱不用劝，只是更沾巾。<p>卷540_177 「俳谐」李商隐<br>
　　短顾何由遂，迟光且莫惊。莺能歌子夜，蝶解舞宫城。<br>
　　柳讶眉双浅，桃猜粉太轻。年华有情状，吾岂怯平生。<p>卷540_178 「细雨」李商隐<br>
　　萧洒傍回汀，依微过短亭。气凉先动竹，点细未开萍。<br>
　　稍促高高燕，微疏的的萤。故园烟草色，仍近五门青。<p>卷540_179 「商於新开路」李商隐<br>
　　六百商於路，崎岖古共闻。蜂房春欲暮，虎阱日初曛。<br>
　　路向泉间辨，人从树杪分。更谁开捷径，速拟上青云。<p>卷540_180 「题郑大有隐居」李商隐<br>
　　结构何峰是，喧闲此地分。石梁高泻月，樵路细侵云。<br>
　　偃卧蛟螭室，希夷鸟兽群。近知西岭上，玉管有时闻。<p>卷540_181 「夜饮」李商隐<br>
　　卜夜容衰鬓，开筵属异方。烛分歌扇泪，雨送酒船香。<br>
　　江海三年客，乾坤百战场。谁能辞酩酊，淹卧剧清漳。<p>卷540_182 「江上」李商隐<br>
　　万里风来地，清江北望楼。云通梁苑路，月带楚城秋。<br>
　　刺字从漫灭，归途尚阻修。前程更烟水，吾道岂淹留。<p>卷540_183 「凉思」李商隐<br>
　　客去波平槛，蝉休露满枝。永怀当此节，倚立自移时。<br>
　　北斗兼春远，南陵寓使迟。天涯占梦数，疑误有新知。<p>卷540_184 「鸾凤」李商隐<br>
　　旧镜鸾何处，衰桐凤不栖。金钱饶孔雀，锦段落山鸡。<br>
　　王子调清管，天人降紫泥。岂无云路分，相望不应迷。<p>卷540_185 「李卫公（德裕）」李商隐<br>
　　绛纱弟子音尘绝，鸾镜佳人旧会稀。<br>
　　今日致身歌舞地，木棉花暖鹧鸪飞。<p>卷540_186 「韦蟾（一作寄怀韦蟾）」李商隐<br>
　　谢家离别正凄凉，少傅临岐赌佩囊。<br>
　　却忆短亭回首处，夜来烟雨满池塘。<p>卷540_187 「自贶」李商隐<br>
　　陶令弃官后，仰眠书屋中。谁将五斗米，拟换北窗风。<p>卷540_188 「蝶」李商隐<br>
　　孤蝶小徘徊，翩Q粉翅开。并应伤皎洁，频近雪中来。<p>卷540_189 「夜意」李商隐<br>
　　帘垂幕半卷，枕冷被仍香。如何为相忆，魂梦过潇湘。<p>卷540_190 「因书」李商隐<br>
　　绝徼南通栈，孤城北枕江。猿声连月槛，鸟影落天窗。<br>
　　海石分棋子，郫筒当酒缸。生归话辛苦，别夜对凝G.<p>卷540_191 「奉寄安国大师兼简子蒙」李商隐<br>
　　忆奉莲花座，兼闻贝叶经。岩光分蜡屐，涧响入铜瓶。<br>
　　日下徒推鹤，天涯正对萤。鱼山羡曹植，眷属有文星。<p>卷540_192 「闲游」李商隐<br>
　　危亭题竹粉，曲沼嗅荷花。数日同携酒，平明不在家。<br>
　　寻幽殊未极，得句总堪夸。强下西楼去，西楼倚暮霞。<p>卷540_193 「县中恼饮席」李商隐<br>
　　晚醉题诗赠物华，罢吟还醉忘归家。<br>
　　若无江氏五色笔，争奈河阳一县花。<p>卷540_194 「题李上谟壁」李商隐<br>
　　旧著思玄赋，新编杂拟诗。江庭犹近别，山舍得幽期。<br>
　　嫩割周J韭，肥烹鲍照葵。饱闻南烛酒，仍及拨醅时。<p>卷540_195 「江村题壁」李商隐<br>
　　沙岸竹森森，维艄听越禽。数家同老寿，一径自阴深。<br>
　　喜客尝留橘，应官说采金。倾壶真得地，爱日静霜砧。<p>卷540_196 「即日」李商隐<br>
　　桂林闻旧说，曾不异炎方。山响匡床语，花飘度腊香。<br>
　　几时逢雁足，著处断猿肠。独抚青青桂，临城忆雪霜。<p>卷540_197 「漫成五章」李商隐<br>
　　沈宋裁辞矜变律，王杨落笔得良朋。<br>
　　当时自谓宗师妙，今日惟观对属能。<br>
　　李杜操持事略齐，三才万象共端倪。<br>
　　集仙殿与金銮殿，可是苍蝇惑曙鸡。<br>
　　生儿古有孙征虏，嫁女今无王右军。<br>
　　借问琴书终一世，何如旗盖仰三分。<br>
　　代北偏师衔使节，关中裨将建行台。<br>
　　不妨常日饶轻薄，且喜临戎用草莱。<br>
　　郭令素心非黩武，韩公本意在和戎。<br>
　　两都耆旧偏垂泪，临老中原见朔风。<p>卷540_198 「射鱼曲」李商隐<br>
　　思牢弩箭磨青石，绣额蛮渠三虎力。寻潮背日伺泅鳞，<br>
　　贝阙夜移鲸失色。纤纤粉馨香饵，绿鸭回塘养龙水。<br>
　　含冰汉语远于天，何由回作金盘死。<p>卷540_199 「日高」李商隐<br>
　　镀I故锦縻轻拖，玉xC不动便门锁。水精眠梦是何人，<br>
　　栏药日高红bQ.飞香上云春诉天，云梯十二门九关。<br>
　　轻身灭影何可望，粉蛾帖死屏风上。<p>卷540_200 「宫中曲」李商隐<br>
　　云母滤宫月，夜夜白于水。赚得羊车来，低扇遮黄子。<br>
　　水精不觉冷，自刻鸳鸯翅。蚕缕茜香浓，正朝缠左臂。<br>
　　巴笺两三幅，满写承恩字。欲得识青天，昨夜苍龙是。<p>卷540_201 「海上谣」李商隐<br>
　　桂水寒于江，玉兔秋冷咽。海底觅仙人，香桃如瘦骨。<br>
　　紫鸾不肯舞，满翅蓬山雪。借得龙堂宽，晓出揲云发。<br>
　　刘郎旧香炷，立见茂陵树。云孙帖帖卧秋烟，<br>
　　上元细字如蚕眠。<p>卷540_202 「李夫人三首」李商隐<br>
　　一带不结心，两股方安髻。惭愧白茅人，月没教星替。<br>
　　剩结茱萸枝，多擘秋莲的。独自有波光，彩囊盛不得。<br>
　　蛮丝系条脱，妍眼和香屑。寿宫不惜铸南人，<br>
　　柔肠早被秋眸割。清澄有馀幽素香，鳏鱼渴凤真珠房。<br>
　　不知瘦骨类冰井，更许夜帘通晓霜。土花漠漠云茫茫，<br>
　　黄河欲尽天苍苍。<p>卷540_203 「景阳宫井双桐」李商隐<br>
　　秋港菱花干，玉盘明月蚀。血渗两枯心，情多去未得。<br>
　　徒经白门伴，不见丹山客。未待刻作人，愁多有魂魄。<br>
　　谁将玉盘与，不死翻相误。天更阔于江，孙枝觅郎主。<br>
　　昔妒邻宫槐，道类双眉敛。今日繁红樱，抛人占长簟。<br>
　　翠襦不禁绽，留泪啼天眼。寒灰劫尽问方知，<br>
　　石羊不去谁相绊。<p>卷540_204 「秋日晚思」李商隐<br>
　　桐槿日零落，雨馀方寂寥。枕寒庄蝶去，窗冷胤萤销。<br>
　　取适琴将酒，忘名牧与樵。平生有游旧，一一在烟霄。<p>卷540_205 「春宵自遣」李商隐<br>
　　地胜遗尘事，身闲念岁华。晚晴风过竹，深夜月当花。<br>
　　石乱知泉咽，苔荒任径斜。陶然恃琴酒，忘却在山家。<p>卷540_206 「七夕偶题」李商隐<br>
　　宝婺摇珠佩，常娥照玉轮。灵归天上匹，巧遗世间人。<br>
　　花果香千户，笙竽滥四邻。明朝晒犊鼻，方信阮家贫。<p>卷540_207 「灵仙阁晚眺寄郓州韦评事」李商隐<br>
　　愚公方住谷，仁者本依山。共誓林泉志，胡为尊俎间。<br>
　　华莲开菡萏，荆玉刻孱颜。爽气临周道，岚光入汉关。<br>
　　满壶从蚁泛，高阁已苔斑。想就安车召，宁期负矢还。<br>
　　潘游全璧散，郭去半舟闲。定笑幽人迹，鸿轩不可攀。<p>卷540_208 「幽居冬暮」李商隐<br>
　　羽翼摧残日，郊园寂寞时。晓鸡惊树雪，寒鹜守冰池。<br>
　　急景忽云暮，颓年浸已衰。如何匡国分，不与夙心期。<p>卷540_209 「过姚孝子庐偶书」李商隐<br>
　　拱木临周道，荒庐积古苔。鱼因感姜出，鹤为吊陶来。<br>
　　两鬓蓬常乱，双眸血不开。圣朝敦尔类，非独路人哀。<p>卷540_210 「赋得月照冰池」李商隐<br>
　　皓月方离海，坚冰正满池。金波双激射，璧彩两参差。<br>
　　影占徘徊处，光含的时。高低连素色，上下接清规。<br>
　　顾兔飞难定，潜鱼跃未期。鹊惊俱欲绕，狐听始无疑。<br>
　　似镜将盈手，如霜恐透肌。独怜游玩意，达晓不知疲。<p>卷540_211 
「永乐县所居一草一木无非自栽今春悉已芳茂因书即事一章」李商隐<br>
　　手种悲陈事，心期玩物华。柳飞彭泽雪，桃散武陵霞。<br>
　　枳嫩栖鸾叶，桐香待凤花。绶藤萦弱蔓，袍草展新芽。<br>
　　学植功虽倍，成蹊迹尚赊。芳年谁共玩，终老邵平瓜。<p>卷540_212 「南潭上亭宴集以疾后至因而抒情」李商隐<br>
　　马卿聊应召，谢傅已登山。歌发百花外，乐调深竹间。<br>
　　o舟萦远岸，鱼钥启重关。莺蝶如相引，烟萝不暇攀。<br>
　　佳人启玉齿，上客颔朱颜。肯念沉z士，俱期倒载还。<p>卷540_213 「寒食行次冷泉驿」李商隐<br>
　　驿途仍近节，旅宿倍思家。独夜三更月，空庭一树花。<br>
　　介山当驿秀，汾水绕关斜。自怯春寒苦，那堪禁火赊。<p>卷540_214 「寄华岳孙逸人」李商隐<br>
　　灵岳几千仞，老松逾百寻。攀崖仍蹑壁，啖叶复眠阴。<br>
　　海上呼三岛，斋中戏五禽。唯应逢阮籍，长啸作鸾音。<p>卷540_215 「戏题赠稷山驿吏王全」李商隐<br>
　　绛台驿吏老风尘，耽酒成仙几十春。<br>
　　过客不劳询甲子，惟书亥字与时人。<p>卷540_216 
「和韦潘前辈七月十二日夜泊池州城下先寄上李使君」李商隐<br>
　　桂含爽气三秋首，q吐中旬二叶新。<br>
　　正是澄江如练处，玄晖应喜见诗人。<p>卷540_217 「花下醉」李商隐<br>
　　寻芳不觉醉流霞，倚树沉眠日已斜。<br>
　　客散酒醒深夜后，更持红烛赏残花。<p>卷540_218 
「所居永乐县久旱，县宰祈祷得雨，因赋诗」李商隐<br>
　　甘膏滴滴是精诚，昼夜如丝一尺盈。<br>
　　只怪闾阎喧鼓吹，邑人同报c长生。 
<p>　　　　　　　　　　　　　　卷五百四十一<p>卷541_1 「正月十五夜闻京有灯，恨不得观」李商隐<br>
　　月色灯光满帝都，香车宝辇隘通衢。<br>
　　身闲不睹中兴盛，羞逐乡人赛紫姑。<p>卷541_2 「赠赵协律皙」李商隐<br>
　　俱识孙公与谢公，二年歌哭处还同。已叨邹马声华末，<br>
　　更共刘卢族望通。南省恩深宾馆在，东山事往妓楼空。<br>
　　不堪岁暮相逢地，我欲西征君又东。<p>卷541_3 「摇落」李商隐<br>
　　摇落伤年日，羁留念远心。水亭吟断续，月幌梦飞沉。<br>
　　古木含风久，疏萤怯露深。人闲始遥夜，地迥更清砧。<br>
　　结爱曾伤晚，端忧复至今。未谙沧海路，何处玉山岑。<br>
　　滩激黄牛暮，云屯白帝阴。遥知沾洒意，不减欲分襟。<p>卷541_4 「滞雨」李商隐<br>
　　滞雨长安夜，残灯独客愁。故乡云水地，归梦不宜秋。<p>卷541_5 「偶题二首」李商隐<br>
　　小亭闲眠微醉消，山榴海柏枝相交。<br>
　　水文簟上琥珀枕，傍有堕钗双翠翘。<br>
　　清月依微香露轻，曲房小院多逢迎。<br>
　　春丛定见饶栖鸟，饮罢莫持红烛行。<p>卷541_6 「月」李商隐<br>
　　过水穿楼触处明，藏人带树远含清。<br>
　　初生欲缺虚惆怅，未必圆时即有情。<p>卷541_7 「夜冷」李商隐<br>
　　树绕池宽月影多，村砧坞笛隔风萝。<br>
　　西亭翠被馀香薄，一夜将愁向败荷。<p>卷541_8 「正月崇让宅」李商隐<br>
　　密锁重关掩绿苔，廊深阁迥此徘徊。先知风起月含晕，<br>
　　尚自露寒花未开。蝙拂帘旌终展转，鼠翻窗网小惊猜。<br>
　　背灯独共馀香语，不觉犹歌起夜来。<p>卷541_9 「城外」李商隐<br>
　　露寒风定不无情，临水当山又隔城。<br>
　　未必明时胜蚌蛤，一生长共月亏盈。<p>卷541_10 「撰彭阳公志文毕有感」李商隐<br>
　　延陵留表墓，岘首送沈碑。敢伐不加点，犹当无愧辞。<br>
　　百生终莫报，九死谅难追。待得生金后，川原亦几移。<p>卷541_11 「北青萝」李商隐<br>
　　残阳西入崦，茅屋访孤僧。落叶人何在，寒云路几层。<br>
　　独敲初夜磬，闲倚一枝藤。世界微尘里，吾宁爱与憎。<p>卷541_12 「戏赠张书记」李商隐<br>
　　别馆君孤枕，空庭我闭关。池光不受月，野气欲沉山。<br>
　　星汉秋方会，关河梦几还。危弦伤远道，明镜惜红颜。<br>
　　古木含风久，平芜尽日闲。心知两愁绝，不断若寻环。<p>卷541_13 「幽人」李商隐<br>
　　丹灶三年火，苍崖万岁藤。樵归说逢虎，棋罢正留僧。<br>
　　星斗同秦分，人烟接汉陵。东流清渭苦，不尽照衰兴。<p>卷541_14 「念远」李商隐<br>
　　日月淹秦甸，江湖动越吟。苍桐应露下，白阁自云深。<br>
　　皎皎非鸾扇，翘翘失凤簪。床空鄂君被，杵冷女砧。<br>
　　北思惊沙雁，南情属海禽。关山已摇落，天地共登临。<p>卷541_15 
「过故崔兖海宅与崔明秀才话旧因寄旧僚杜赵李三掾」李商隐<br>
　　绛帐恩如昨，乌衣事莫寻。诸生空会葬，旧掾已华簪。<br>
　　共入留宾驿，俱分市骏金。莫凭无鬼论，终负托孤心。<p>卷541_16 「微雨」李商隐<br>
　　初随林霭动，稍共夜凉分。窗迥侵灯冷，庭虚近水闻。<p>卷541_17 
「南山赵行军新诗盛称游宴之洽，因寄一绝」李商隐<br>
　　莲幕遥临黑水津，岔K无事但寻春。<br>
　　梁王司马非孙武，且免宫中斩美人。<p>卷541_18 「曲江」李商隐<br>
　　望断平时翠辇过，空闻子夜鬼悲歌。金舆不返倾城色，<br>
　　玉殿犹分下苑波。死忆华亭闻唳鹤，老忧王室泣铜驼。<br>
　　天荒地变心虽折，若比阳春意未多。<p>卷541_19 「景阳井」李商隐<br>
　　景阳宫井剩堪悲，不尽龙鸾誓死期。<br>
　　肠断吴王宫外水，浊泥犹得葬西施。<p>卷541_20 
「故番禺侯以赃罪致不辜，事觉，母者他日过其门」李商隐<br>
　　饮鸩非君命，兹身亦厚亡。江陵从种橘，交广合投香。<br>
　　不见千金子，空馀数仞墙。杀人须显戮，谁举汉三章。<p>卷541_21 「咏云」李商隐<br>
　　捧月三更断，藏星七夕明。才闻飘迥路，旋见隔重城。<br>
　　潭暮随龙起，河秋压雁声。只应惟宋玉，知是楚神名。<p>卷541_22 「夜出西溪」李商隐<br>
　　东府忧春尽，西溪许日曛。月澄新涨水，星见欲销云。<br>
　　柳好休伤别，松高莫出群。军书虽倚马，犹未当能文。<p>卷541_23 「效长吉」李商隐<br>
　　长长汉殿眉，窄窄楚宫衣。镜好鸾空舞，帘疏燕误飞。<br>
　　君王不可问，昨夜约黄归。<p>卷541_24 「柳」李商隐<br>
　　江南江北雪初消，漠漠轻黄惹嫩条。灞岸已攀行客手，<br>
　　楚宫先骋舞姬腰。清明带雨临官道，晚日含风拂野桥。<br>
　　如线如丝正牵恨，王孙归路一何遥。<p>卷541_25 「九月於东逢雪」李商隐<br>
　　举家忻共报，秋雪堕前峰。岭外他年忆，於东此日逢。<br>
　　粒轻还自乱，花薄未成重。岂是惊离鬓，应来洗病容。<p>卷541_26 「四皓庙」李商隐<br>
　　本为留侯慕赤松，汉庭方识紫芝翁。<br>
　　萧何只解追韩信，岂得虚当第一功。<p>卷541_27 「送阿龟归华」李商隐<br>
　　草堂归意背烟萝，黄绶垂腰不奈何。<br>
　　因汝华阳求药物，碧松根下茯苓多。<p>卷541_28 「九日」李商隐<br>
　　曾共山翁把酒时，霜天白菊绕阶墀。十年泉下无人问，<br>
　　九日樽前有所思。不学汉臣栽苜蓿，空教楚客咏江蓠。<br>
　　郎君官贵施行马，东阁无因再得窥。<p>卷541_29 「僧院牡丹」李商隐<br>
　　薄叶风才倚，枝轻雾不胜。开先如避客，色浅为依僧。<br>
　　粉壁正荡水，缃帏初卷灯。倾城惟待笑，要裂几多缯。<p>卷541_30 「赠司勋杜十三员外」李商隐<br>
　　杜牧司勋字牧之，清秋一首杜秋诗。前身应是梁江总，<br>
　　名总还曾字总持。心铁已从干镆利，鬓丝休叹雪霜垂。<br>
　　汉江远吊西江水，羊祜韦丹尽有碑。<p>卷541_31 「高花」李商隐<br>
　　花将人共笑，篱外露繁枝。宋玉临江宅，墙低不碍窥。<p>卷541_32 「嘲桃」李商隐<br>
　　无赖夭桃面，平时露井东。春风为开了，却拟笑春风。<p>卷541_33 「送丰都李尉」李商隐<br>
　　万古商於地，凭君泣路岐。固难寻绮季，可得信张仪。<br>
　　雨气燕先觉，叶阴蝉遽知。望乡尤忌晚，山晚更参差。<p>卷541_34 
「天平公座中呈令狐令公时蔡京在坐京曾为僧徒故有第五句」李商隐<br>
　　罢执霓旌上醮坛，慢妆娇树水晶盘。更深欲诉蛾眉敛，<br>
　　衣薄临醒玉艳寒。白足禅僧思败道，青袍御史拟休官。<br>
　　虽然同是将军客，不敢公然子细看。<p>卷541_35 「江上忆严五广休（一本入集外诗）」李商隐<br>
　　征南幕下带长刀，梦笔深藏五色毫。<br>
　　逢著澄江不敢咏，镇西留与谢功曹。<p>卷541_36 「饯席重送从叔余之梓州」李商隐<br>
　　莫叹万重山，君还我未还。武关犹怅望，何况百牢关。<p>卷541_37 「访隐」李商隐<br>
　　路到层峰断，门依老树开。月从平楚转，泉自上方来。<br>
　　薤白罗朝馔，松黄暖夜杯。相留笑孙绰，空解赋天台。<p>卷541_38 「寓兴」李商隐<br>
　　薄宦仍多病，从知竟远游。谈谐叨客礼，休浣接冥搜。<br>
　　树好频移榻，云奇不下楼。岂关无景物，自是有乡愁。<p>卷541_39 「东南」李商隐<br>
　　东南一望日中乌，欲逐羲和去得无。<br>
　　且向秦楼棠树下，每朝先觅照罗敷。<p>卷541_40 「归来」李商隐<br>
　　旧隐无何别，归来始更悲。难寻白道士，不见惠禅师。<br>
　　草径虫鸣急，沙渠水下迟。却将波浪眼，清晓对红梨。<p>卷541_41 「子直晋昌李花（得分字）」李商隐<br>
　　吴馆何时熨，秦台几夜熏。绡轻谁解卷，香异自先闻。<br>
　　月里谁无姊，云中亦有君。樽前见飘荡，愁极客襟分。<p>卷541_42 「河清与赵氏昆季宴集得拟杜工部」李商隐<br>
　　胜概殊江右，佳名逼渭川。虹收青嶂雨，鸟没夕阳天。<br>
　　客鬓行如此，沧波坐渺然。此中真得地，漂荡钓鱼船。<p>卷541_43 「寓目」李商隐<br>
　　园桂悬心碧，池莲饫眼红。此生真远客，几别即衰翁。<br>
　　小幌风烟入，高窗雾雨通。新知他日好，锦瑟傍朱栊。<p>卷541_44 「题道静院院在中条山故王颜中丞所置虢州刺史…写真存焉」李商隐<br>
　　紫府丹成化鹤群，青松手植变龙文。壶中别有仙家日，<br>
　　岭上犹多隐士云。独坐遗芳成故事，褰帷旧貌似元君。<br>
　　自怜筑室灵山下，徒望朝岚与夕曛。<p>卷541_45 「赋得桃李无言」李商隐<br>
　　夭桃花正发，李蕊方繁。应候非争艳，成蹊不在言。<br>
　　静中霞暗吐，香处雪潜翻。得意摇风态，含情泣露痕。<br>
　　芬芳光上苑，寂默委中园。赤白徒自许，幽芳谁与论。<p>卷541_46 「登霍山驿楼」李商隐<br>
　　庙列前峰迥，楼开四望穷。岭鼷岚色外，陂雁夕阳中。<br>
　　弱柳千条露，衰荷一面风。壶关有狂孽，速继老生功。<p>卷541_47 
「寄和水部马郎中题兴德驿，时昭义已平」李商隐<br>
　　仙郎倦去心，郑驿暂登临。水色潇湘阔，沙程朔漠深。<br>
　　o舟时往复，鸥鸟恣浮沉。更想逢归马，悠悠岳树阴。<p>卷541_48 「题小松」李商隐<br>
　　怜君孤秀植庭中，细叶轻阴满座风。桃李盛时虽寂寞，<br>
　　雪霜多后始青葱。一年几变枯荣事，百尺方资柱石功。<br>
　　为谢西园车马客，定悲摇落尽成空。<p>卷541_49 
「行次昭应县道上，送户部李郎中充昭义攻讨」李商隐<br>
　　将军大旆扫狂童，诏选名贤赞武功。暂逐虎牙临故绛，<br>
　　远含鸡舌过新丰。鱼游沸鼎知无日，鸟覆危巢岂待风。<br>
　　早勒勋庸燕石上，伫光纶汉廷中。<p>卷541_50 「水斋」李商隐<br>
　　多病欣依有道邦，南塘宴起想秋江。卷帘飞燕还拂水，<br>
　　开户暗虫犹打窗。更阅前题已披卷，仍斟昨夜未开缸。<br>
　　谁人为报故交道，莫惜鲤鱼时一双。<p>卷541_51 
「奉同诸公题河中任中丞新创河亭四韵之作」李商隐<br>
　　万里谁能访十洲，新亭云构压中流。河鲛纵玩难为室，<br>
　　海蜃遥惊耻化楼。左右名山穷远目，东西大道锁轻舟。<br>
　　独留巧思传千古，长与蒲津作胜游。<p>卷541_52 
「过故府中武威公交城旧庄感事（武威公王茂元也）」李商隐<br>
　　信陵亭馆接郊畿，幽象遥通晋水祠。日落高门喧燕雀，<br>
　　风飘大树撼熊罴。新蒲似笔思投日，芳草如茵忆吐时。<br>
　　山下只今黄绢字，泪痕犹堕六州儿。<p>卷541_53 「赠田叟」李商隐<br>
　　荷筱衰翁似有情，相逢携手绕村行。烧晓映远山色，<br>
　　伐树暝传深谷声。鸥鸟忘机翻浃洽，交亲得路昧平生。<br>
　　抚躬道地诚感激，在野无贤心自惊。<p>卷541_54 「赠别前蔚州契使君」李商隐<br>
　　何年部落到阴陵，奕世勤王国史称。夜卷牙旗千帐雪，<br>
　　朝飞羽骑一河冰。蕃儿襁负来青冢，狄女壶浆出白登。<br>
　　日晚G鹈泉畔猎，路人遥识郅都鹰。<p>卷541_55 
「和人题真娘墓（真娘吴中乐妓墓在虎丘山下寺中）」李商隐<br>
　　虎丘山下剑池边，长遣游人叹逝川。I树断丝悲舞席，<br>
　　出云清梵想歌筵。柳眉空吐效颦叶，榆荚还飞买笑钱。<br>
　　一自香魂招不得，只应江上独婵娟。<p>卷541_56 「人日即事」李商隐<br>
　　文王喻复今朝是，子晋吹笙此日同。舜格有苗旬太远，<br>
　　周称流火月难穷。镂金作胜传荆俗，翦彩为人起晋风。<br>
　　独想道衡诗思苦，离家恨得二年中。<p>卷541_57 「春日寄怀」李商隐<br>
　　世间荣落重逡巡，我独丘园坐四春。纵使有花兼有月，<br>
　　可堪无酒又无人。青袍似草年年定，白发如丝日日新。<br>
　　欲逐风波千万里，未知何路到龙津。<p>卷541_58 「和刘评事永乐闲居见寄」李商隐<br>
　　白社幽闲君暂居，青云器业我全疏。看封谏草归鸾掖，<br>
　　尚贲衡门待鹤书。莲耸碧峰关路近，荷翻翠扇水堂虚。<br>
　　自探典籍忘名利，欹枕时惊落蠹鱼。<p>卷541_59 「和马郎中移白菊见示」李商隐<br>
　　陶诗只采黄金实，郢曲新传白雪英。素色不同篱下发，<br>
　　繁花疑自月中生。浮杯小摘开云母，带露全移缀水精。<br>
　　偏称含香五字客，从兹得地始芳荣。<p>卷541_60 
「喜闻太原同院崔侍御台拜兼寄在台三二同年之什」李商隐<br>
　　鹏鱼何事遇屯同，云水升沉一会中。刘放未归鸡树老，<br>
　　邹阳新去兔园空。寂寥我对先生柳，赫奕君乘御史骢。<br>
　　若向南台见莺友，为传垂翅度春风。<p>卷541_61 「喜雪」李商隐<br>
　　朔雪自龙沙，呈祥势可嘉。有田皆种玉，无树不开花。<br>
　　班扇慵裁素，曹衣讵比麻。鹅归逸少宅，鹤满令威家。<br>
　　寂寞门扉掩，依稀履迹斜。人疑游面市，马似困盐车。<br>
　　洛水妃虚妒，姑山客漫夸。联辞虽许谢，和曲本惭巴。<br>
　　粉署闱全隔，霜台路正赊。此时倾贺酒，相望在京华。<p>卷541_62 「柳枝五首」李商隐<br>
　　花房与蜜脾，蜂雄蛱蝶雌。同时不同类，那复更相思。<br>
　　本是丁香树，春条结始生。玉作弹棋局，中心亦不平。<br>
　　嘉瓜引蔓长，碧玉冰寒浆。东陵虽五色，不忍值牙香。<br>
　　柳枝井上蟠，莲叶浦中干。锦鳞与绣羽，水陆有伤残。<br>
　　画屏绣步障，物物自成双。如何湖上望，只是见鸳鸯。<p>卷541_63 「燕台四首。春」李商隐<br>
　　风光冉冉东西陌，几日娇魂寻不得。蜜房羽客类芳心，<br>
　　冶叶倡条遍相识。暖蔼辉迟桃树西，高鬟立共桃鬟齐。<br>
　　雄龙雌凤杳何许，絮乱丝繁天亦迷。醉起微阳若初曙，<br>
　　映帘梦断闻残语。愁将铁网I珊瑚，海阔天翻迷处所。<br>
　　衣带无情有宽窄，春烟自碧秋霜白。研丹擘石天不知，<br>
　　愿得天牢锁冤魄。夹罗委箧单绡起，香肌冷衬bb。<br>
　　今日东风自不胜，化作幽光入西海。<p>卷541_64 「燕台四首。夏」李商隐<br>
　　前阁雨帘愁不卷，后堂芳树阴阴见。石城景物类黄泉，<br>
　　夜半行郎空柘弹。绫扇唤风阊阖天，轻帷翠幕波渊旋。<br>
　　蜀魂寂寞有伴未，几夜瘴花开木棉。桂宫留影光难取，<br>
　　嫣薰兰破轻轻语。直教银汉堕怀中，未遣星妃镇来去。<br>
　　浊水清波何异源，济河水清黄河浑。安得薄雾起缃裙，<br>
　　手接云呼太君。<p>卷541_65 「燕台四首。秋」李商隐<br>
　　月浪冲天天宇湿，凉蟾落尽疏星入。云屏不动掩孤梗<br>
　　西楼一夜风筝急。欲织相思花寄远，终日相思却相怨。<br>
　　但闻北斗声回环，不见长河水清浅。金鱼锁断红桂春，<br>
　　古时尘满鸳鸯茵。堪悲小苑作长道，玉树未怜亡国人。<br>
　　瑶琴植爻弄，越罗冷薄金泥重。帘钩鹦鹉夜惊霜，<br>
　　唤起南云绕云梦。双丁丁联尺素，内记湘川相识处。<br>
　　歌唇一世衔雨看，可惜馨香手中故。<p>卷541_66 「燕台四首。冬」李商隐<br>
　　天东日出天西下，雌凤孤飞女龙寡。青溪白石不相望，<br>
　　堂中远甚苍梧野。冻壁霜华交隐起，芳根中断香心死。<br>
　　浪乘画舸忆蟾蜍，月娥未必婵娟子。楚管蛮弦愁一概，<br>
　　空城舞罢腰支在。当时欢向掌中销，桃叶桃根双姊妹。<br>
　　破鬟矮堕凌朝寒，白玉燕钗黄金蝉。风车雨马不持去，<br>
　　蜡烛啼红怨天曙。<p>卷541_67 「河内诗二首」李商隐<br>
　　鼍鼓沉沉虬水咽，秦丝不上蛮弦绝。常娥衣薄不禁寒，<br>
　　蟾蜍夜艳秋河月。碧城冷落空蒙烟，帘轻幕重金钩栏。<br>
　　灵香不下两皇子，孤星直上相风竿。八桂林边九芝草，<br>
　　短襟小鬓相逢道。入门暗数一千春，愿去闰年留月小。<br>
　　栀子交加香蓼繁，停辛伫苦留待君。<br>
　　阊门日下吴歌远，陂路绿菱香满满。后溪暗起鲤鱼风，<br>
　　船旗闪断芙蓉干。轻身奉君畏身轻，双桡两桨樽酒清。<br>
　　莫因风雨罢团扇，此曲断肠惟北声。低楼小径城南道，<br>
　　犹自金鞍对芳草。<p>卷541_68 「赠送前刘五经映三十四韵」李商隐<br>
　　建国宜师古，兴邦属上庠。从来以儒戏，安得振朝纲。<br>
　　叔世何多难，兹基遂已亡。泣麟犹委吏，歌凤更佯狂。<br>
　　屋壁馀无几，焚坑逮可伤。挟书秦二世，坏宅汉诸王。<br>
　　草草临盟誓，区区务富强。微茫金马署，狼藉斗鸡场。<br>
　　尽欲心无窍，皆如面正墙。惊疑豹文鼠，贪窃虎皮羊。<br>
　　南渡宜终否，西迁冀小康。策非方正士，贡绝孝廉郎。<br>
　　海鸟悲钟鼓，狙公畏服裳。多岐空扰扰，幽室竟伥伥。<br>
　　凝邈为时范，虚空作士常。何由羞五霸，直自枞皇。<br>
　　别派驱杨墨，他镳并老庄。诗书资破冢，法制困探囊。<br>
　　周礼仍存鲁，隋师果禅唐。鼎新麾一举，革故法三章。<br>
　　星宿森文雅，风雷起退藏。缧囚为学切，掌故受经忙。<br>
　　夫子时之彦，先生迹未荒。褐衣终不召，白首兴难忘。<br>
　　感激殊非圣，栖迟到异。片辞褒有德，一字贬无良。<br>
　　燕地尊邹衍，西河重卜商。式闾真道在，拥彗信谦光。<br>
　　获预青衿列，叨来绛帐旁。虽从各言志，还要大为防。<br>
　　勿谓孤寒弃，深忧讦直妨。叔孙谗易得，盗跖暴难当。<br>
　　雁下秦云黑，蝉休陇叶黄。莫逾巾屦念，容许后升堂。<p>卷541_69 「哭遂州萧侍郎二十四韵（萧浣）」李商隐<br>
　　遥作时多难，先令祸有源。初惊逐客议，旋骇党人冤。<br>
　　密侍荣方入，司刑望愈尊。皆因优诏用，实有谏书存。<br>
　　苦雾三辰没，穷阴四塞昏。虎威狐更假，隼击鸟逾喧。<br>
　　徒欲心存阙，终遭耳属垣。遗音和蜀魄，易箦对巴猿。<br>
　　有女悲初寡，无男泣过门。朝争屈原草，庙馁莫敖魂。<br>
　　迥阁伤神峻，长江极望翻。青云宁寄意，白骨始沾恩。<br>
　　早岁思东阁，为邦属故园。登舟惭郭泰，解榻愧陈蕃。<br>
　　分以忘年契，情犹锡类敦。公先真帝子，我系本王孙。<br>
　　啸傲张高盖，从容接短辕。秋吟小山桂，春醉后堂萱。<br>
　　自叹离通籍，何尝忘叫阍。不成穿圹入，终拟上书论。<br>
　　多士还鱼贯，云谁正骏奔。暂能诛倏忽，长与问乾坤。<br>
　　蚁漏三泉路，啼百草根。始知同泰讲，徼福是虚言。<p>卷541_70 「送千牛李将军赴阙五十韵」李商隐<br>
　　照席琼枝秀，当年紫绶荣。班资古直阁，勋伐旧西京。<br>
　　在昔王纲紊，因谁国步清。如无一战霸，安有大横庚。<br>
　　内竖依凭切，凶门责望轻。中台终恶直，上将更要盟。<br>
　　丹陛祥烟灭，皇闱杀气横。喧阗众狙怒，容易八蛮惊。<br>
　　杌宽之久，防风戮不行。素来矜异类，此去岂亲征。<br>
　　舍鲁真非策，居未有名。曾无力牧御，宁待雨师迎。<br>
　　火箭侵乘石，云桥逼禁营。何时绝刁斗，不夜见偾埂<br>
　　屡亦闻投鼠，谁其敢射鲸。世情休念乱，物议笑轻生。<br>
　　大卤思龙跃，苍梧失象耕。灵衣沾愧汗，仪马困阴兵。<br>
　　别馆兰薰酷，深宫蜡焰明。黄山遮舞态，黑水断歌声。<br>
　　纵未移周鼎，何辞免赵坑。空拳转斗地，数板不沈城。<br>
　　且欲凭神算，无因计力争。幽囚苏武节，弃市仲由缨。<br>
　　下殿言终验，增埤事早萌。蒸鸡殊减膳，屑L异和羹。<br>
　　否极时还泰，屯馀运果亨。流离几南渡，仓卒得西平。<br>
　　神鬼收昏黑，奸凶首满盈。官非督护贵，师以丈人贞。<br>
　　覆载还高下，寒暄急改更。马前烹莽卓，坛上揖韩彭。<br>
　　扈跸三才正，回军六合晴。此时惟短剑，仍世尽双旌。<br>
　　顾我由群从，逢君叹老成。庆流归嫡长，贻厥在名卿。<br>
　　隼击须当要，鹏抟莫问程。趋朝排玉座，出位泣金茎。<br>
　　幸藉梁园赋，叨蒙许氏评。中郎推贵婿，定远重时英。<br>
　　政已标三尚，人今伫一鸣。长刀悬月魄，快马骇星精。<br>
　　披豁惭深眷，睽离动素诚。蕙留春晚，松待岁峥嵘。<br>
　　异县期回雁，登时已饭鲭。去程风刺刺，别夜漏丁丁。<br>
　　庾信生多感，杨朱死有情。弦危中妇瑟，甲冷想夫筝。<br>
　　会与秦楼凤，俱听汉苑莺。洛川迷曲沼，烟月两心倾。<p>卷541_71 「咏怀寄秘阁旧僚二十六韵」李商隐<br>
　　年鬓日堪悲，衡茅益自嗤。攻文枯若木，处世钝如锤。<br>
　　敢忘垂堂戒，宁将暗室欺。悬头曾苦学，折臂反成医。<br>
　　仆御嫌夫懦，孩童笑叔痴。小男方嗜栗，幼女漫忧葵。<br>
　　遇炙谁先啖，逢齑即便吹。官衔同画饼，面貌乏凝脂。<br>
　　典籍将蠡测，文章若管窥。图形翻类狗，入梦肯非罴。<br>
　　自哂成书簏，终当咒酒卮。懒沾襟上血，羞镊镜中丝。<br>
　　橐a言方喻，樗h齿讵知。事神徒惕虑，佞佛愧虚辞。<br>
　　曲艺垂麟角，浮名状虎皮。乘轩宁见宠，巢幕更逢危。<br>
　　礼俗拘嵇喜，侯王忻戴逵。途穷方结舌，静胜但支颐。<br>
　　粝食空弹剑，亨衢讵置锥。柏台成口号，芸阁暂肩随。<br>
　　悔逐迁莺伴，谁观择虱时。瓮间眠太率，床下隐何卑。<br>
　　奋迹登弘阁，摧心对董帷。校雠如有暇，松竹一相思。<p>卷541_72 「戊辰会静中出贻同志二十韵」李商隐<br>
　　大道谅无外，会越自登真。丹元子何索，在己莫问邻。<br>
　　`璨玉琳华，翱翔九真君。戏掷万里火，聊召六甲旬。<br>
　　瑶简被灵诰，持符开七门。金铃摄群魔，绛节何隆<br>
　　吟弄东海若，笑倚扶桑春。三山诚迥视，九州扬一尘。<br>
　　我本玄元胄，禀华由上津。中迷鬼道乐，沉为下土民。<br>
　　托质属太阴，炼形复为人。誓将覆宫泽，安此真与神。<br>
　　龟山有慰荐，南真为弥纶。玉管会玄圃，火枣承天姻。<br>
　　科车遏故气，侍香传灵氛。飘u被青霓，婀娜佩紫纹。<br>
　　林洞何其微，下仙不与群。丹泥因未控，万劫犹逡巡。<br>
　　荆芜既以S，舟壑永无湮。相期保妙命，腾景侍帝宸。<p>卷541_73 「和郑愚赠汝阳王孙家筝妓二十韵」李商隐<br>
　　冰雾怨何穷，秦丝娇未已。寒空烟霞高，白日一万里。<br>
　　碧嶂愁不行，浓翠遥相倚。茜袖捧琼姿，皎日丹霞起。<br>
　　孤猿耿幽寂，西风吹白芷。回首苍梧深，女萝闭山鬼。<br>
　　荒郊白鳞断，别浦晴霞委。长把购有模白道连地尾。<br>
　　秦人昔富家，绿窗闻妙旨。鸿惊雁背飞，象床殊故里。<br>
　　因令五十丝，中道分宫徵。斗粟配新声，娣侄徒纤指。<br>
　　风流大堤上，怅望白门里。蠹粉实雌弦，灯光冷如水。<br>
　　羌管促蛮柱，从醉吴宫耳。满内不扫眉，君王对西子。<br>
　　初花惨朝露，冷臂凄愁髓。一曲送连钱，远别长于死。<br>
　　玉砌衔红兰，妆窗结碧绮。九门十二关，清晨禁桃李。<p>卷541_74 「四年…遂作忆雪又作残雪诗各一百言以寄情于游旧。忆雪」李商隐<br>
　　爱景人方乐，同雪候稍愆。徒闻周雅什，愿赋朔风篇。<br>
　　欲俟千箱庆，须资六出妍。咏留飞絮后，歌唱落梅前。<br>
　　庭树思琼蕊，妆楼认粉绵。瑞邀盈尺日，丰待两岐年。<br>
　　预约延枚酒，虚乘访戴船。映书孤志业，披氅阻神仙。<br>
　　几向霜阶步，频将月幌褰。玉京应已足，白屋但J然。<p>卷541_75 「四年冬以退居蒲之永乐渴然有农夫望岁之志…游旧。残雪」李商隐<br>
　　旭日开晴色，寒空失素尘。绕墙全剥粉，傍井渐消银。<br>
　　刻兽摧盐虎，为山倒玉人。珠还犹照魏，璧碎尚留秦。<br>
　　落日惊侵昼，馀光误惜春。檐冰滴鹅管，屋瓦镂鱼鳞。<br>
　　岭霁岚光坼，松暄翠粒新。拥林愁拂尽，著砌恐行频。<br>
　　焦寝忻无患，梁园去有因。莫能知帝力，空此荷平均。<p>卷541_76 「大卤平后移家到永乐县居书怀十韵寄刘韦…于此县寄居」李商隐<br>
　　驱马绕河干，家山照露寒。依然五柳在，况值百花残。<br>
　　昔去惊投笔，今来分挂冠。不忧悬磬乏，乍喜覆盂安。<br>
　　甑破宁回顾，舟沉岂暇看。脱身离虎口，移疾就猪肝。<br>
　　鬓入新年白，颜无旧日丹。自悲秋获少，谁惧夏畦难。<br>
　　逸志忘鸿鹄，清香披蕙兰。还持一杯酒，坐想二公欢。<p>卷541_77 「河阳诗」李商隐<br>
　　黄河摇溶天上来，玉楼影近中天台。龙头泻酒客寿杯，<br>
　　主人浅笑红玫瑰。梓泽东来七十里，长沟复堑埋云子。<br>
　　可惜秋眸一脔光，汉陵走马黄尘起。南浦老鱼腥古涎，<br>
　　真珠密字芙蓉篇。湘中寄到梦不到，衰容自去抛凉天。<br>
　　忆得蛟丝裁小卓，蛱蝶飞回木绵薄。绿绣笙囊不见人，<br>
　　一口红霞夜深嚼。幽兰泣露新香死，画图浅缥松溪水。<br>
　　楚丝微觉竹枝高，半曲新辞写绵纸。巴西夜市红守宫，<br>
　　后房点臂斑斑红。堤南渴雁自飞久，芦花一夜吹西风。<br>
　　晓帘串断蜻蜓翼，罗屏但有空青色。玉湾不钓三千年，<br>
　　莲房暗被蛟龙惜。湿银注镜井口平，鸾钗映月寒铮铮。<br>
　　不知桂树在何处，仙人不下双金茎。百尺相风插重屋，<br>
　　侧近嫣红伴柔绿。百劳不识对月郎，湘竹千条为一束。<p>卷541_78 「自桂林奉使江陵途中感怀寄献尚书」李商隐<br>
　　下客依莲幕，明公念竹林。纵然膺使命，何以奉徽音。<br>
　　投刺虽伤晚，酬恩岂在今。迎来新琐闼，从到碧瑶岑。<br>
　　水势初知海，天文始识参。固惭非贾谊，惟恐后陈琳。<br>
　　前席惊虚辱，华樽许细斟。尚怜秦痔苦，不遣楚醪沈。<br>
　　既载从戎笔，仍披选胜襟。泷通伏波柱，帘对有虞琴。<br>
　　宅与严城接，门藏别岫深。阁凉松冉冉，堂静桂森森。<br>
　　社内容周续，乡中保展禽。白衣居士访，乌帽逸人寻。<br>
　　佞佛将成传，耽书或类淫。长怀五l赎，终著九州箴。<br>
　　良讯封鸳绮，馀光借玳簪。张衡愁浩浩，沈约瘦帧<br>
　　芦白疑粘鬓，枫丹欲照心。归期无雁报，旅抱有猿侵。<br>
　　短日安能驻，低云只有阴。乱鸦冲晒网，寒女簇遥砧。<br>
　　东道违宁久，西园望不禁。江生魂黯黯，泉客泪涔涔。<br>
　　逸翰应藏法，高辞肯浪吟。数须传庾翼，莫独与卢谌。<br>
　　假寐凭书簏，哀吟叩剑镡。未尝贪偃息，那复议登临。<br>
　　彼美回清镜，其谁受曲针。人皆向燕路，无乃费黄金。<p>卷541_79 「送从翁从东川弘农尚书幕」李商隐<br>
　　大镇初更帅，嘉宾素见邀。使车无远近，归路更烟霄。<br>
　　稳放骅骝步，高安翡翠巢。御风知有在，去国肯无聊。<br>
　　早忝诸孙末，俱从小隐招。心悬紫云阁，梦断赤城标。<br>
　　素女悲清瑟，秦娥弄玉箫。山连玄圃近，水接绛河遥。<br>
　　岂意闻周铎，翻然慕舜韶。皆辞乔木去，远逐断蓬飘。<br>
　　薄俗谁其激，斯民已甚f.鸾皇期一举，燕雀不相饶。<br>
　　敢共颓波远，因之内火烧。是非过别梦，时节惨惊飙。<br>
　　未至谁能赋，中干欲病h.屡曾纡锦绣，勉欲报琼瑶。<br>
　　我恐霜侵鬓，君先绶挂腰。甘心与陈阮，挥手谢松乔。<br>
　　锦里差邻接，云台闭寂寥。一川虚月魄，万崦自芝苗。<br>
　　瘴雨泷间急，离魂峡外销。非关无烛夜，其奈落花朝。<br>
　　几处逢鸣佩，何筵不翠翘。蛮童骑象舞，江市卖鲛绡。<br>
　　南诏知非敌，西山亦屡骄。勿贪佳丽地，不为圣明朝。<br>
　　少减东城饮，时看北斗杓。莫因乖别久，遂逐岁寒凋。<br>
　　盛幕开高宴，将军问故僚。为言公玉季，早日弃渔樵。<p>卷541_80 「李肱所遗画松诗书两纸得四十韵」李商隐<br>
　　万草已凉露，开图披古松。青山遍沧海，此树生何峰。<br>
　　孤根邈无倚，直立撑鸿鳌６巳缇子身，挺若壮士胸。<br>
　　椭κ曝步茫忽欲蟠空。又如惊螭走，默与奔云逢。<br>
　　孙枝擢细叶，旖旎狐裘茸。邹颠蓐发软，丽姬眉黛浓。<br>
　　视久眩目睛，倏忽变辉容。竦削正稠直，婀娜旋敷峰。<br>
　　又如洞房冷，翠被张穹笼。亦若暨罗女，平旦妆颜容。<br>
　　细疑袭气母，猛若争神功。燕雀固寂寂，雾露常冲冲。<br>
　　香兰愧伤暮，碧竹惭空中。可集呈瑞凤，堪藏行雨龙。<br>
　　淮山桂偃蹇，蜀郡桑重童。枝条亮眇脆，灵气何由同。<br>
　　昔闻咸阳帝，近说稽山侬。或著仙人号，或以大夫封。<br>
　　终南与清都，烟雨遥相通。安知夜夜意，不起西南风。<br>
　　美人昔清兴，重之犹月钟。宝笥十八九，香缇千万重。<br>
　　一旦鬼瞰室，稠叠张cZ.赤羽中要害，是非皆匆匆。<br>
　　生如碧海月，死践霜郊蓬。平生握中玩，散失随奴童。<br>
　　我闻照妖镜，及与神剑锋。寓身会有地，不为凡物蒙。<br>
　　伊人秉兹图，顾眄择所从。而我何为者，开颜捧灵踪。<br>
　　报以漆鸣琴，悬之真珠栊。是时方暑夏，座内若严冬。<br>
　　忆昔谢四骑，学仙玉阳东。千株尽若此，路入琼瑶宫。<br>
　　口咏玄云歌，手把金芙蓉。浓蔼深霓袖，色映琅\中。<br>
　　悲哉堕世网，去之若遗弓。形魄天坛上，海日高瞳瞳。<br>
　　终骑紫鸾归，持寄扶桑翁。<p>卷541_81 「戏题枢言草阁三十二韵」李商隐<br>
　　君家在河北，我家在山西。百岁本无业，阴阴仙李枝。<br>
　　尚书文与武，战罢幕府开。君从渭南至，我自仙游来。<br>
　　平昔苦南北，动成云雨乖。逮今两携手，对若床下鞋。<br>
　　夜归碣石馆，朝上黄金台。我有苦寒调，君抱阳春才。<br>
　　年颜各少壮，发绿齿尚齐。我虽不能饮，君时醉如泥。<br>
　　政静筹画简，退食多相携。扫掠走马路，整顿射雉翳。<br>
　　春风二三月，柳密莺正啼。清河在门外，上与浮云齐。<br>
　　欹冠调玉琴，弹作松风哀。又弹明君怨，一去怨不回。<br>
　　感激坐者泣，起视雁行低。翻忧龙山雪，却杂胡沙飞。<br>
　　仲容铜琵琶，项直声凄凄。上贴金捍拨，画为承露鸡。<br>
　　君时卧薮ィ劝客白玉杯。苦云年光疾，不饮将安归。<br>
　　我赏此言是，因循未能谐。君言中圣人，坐卧莫我违。<br>
　　榆荚乱不整，杨花飞相随。上有白日照，下有东风吹。<br>
　　青楼有美人，颜色如玫瑰。歌声入青云，所痛无良媒。<br>
　　少年苦不久，顾慕良难哉。徒令真珠Y，`入珊瑚腮。<br>
　　君今且少安，听我苦吟诗。古诗何人作，老大徒伤悲。<p>卷541_82 「偶成转韵七十二句赠四同舍」李商隐<br>
　　沛国东风吹大泽，蒲青柳碧春一色。我来不见隆准人，<br>
　　沥酒空馀庙中客。征东同舍鸳与鸾，酒酣劝我悬征鞍。<br>
　　蓝山宝肆不可入，玉中仍是青琅\.武威将军使中侠，<br>
　　少年箭道惊杨叶。战功高后数文章，怜我秋斋梦蝴蝶。<br>
　　诘旦九门传奏章，高车大马来煌煌。路逢邹枚不暇揖，<br>
　　腊月大雪过大梁。忆昔公为会昌宰，我时入谒虚怀待。<br>
　　众中赏我赋高唐，回看屈宋由年辈。公事武皇为铁冠，<br>
　　历厅请我相所难。我时憔悴在书阁，卧枕芸香春夜阑。<br>
　　明年赴辟下昭桂，东郊恸哭辞兄弟。韩公堆上跋马时，<br>
　　回望秦川树如荠。依稀南指阳台云，鲤鱼食钩猿失群。<br>
　　湘妃庙下已春尽，虞帝城前初日曛。谢游桥上澄江馆，<br>
　　下望山城如一弹。鹧鸪声苦晓惊眠，朱槿花娇晚相伴。<br>
　　顷之失职辞南风，破帆坏桨荆江中。斩蛟断璧不无意，<br>
　　平生自许非匆匆。归来寂寞灵台下，著破蓝衫出无马。<br>
　　天官补吏府中趋，玉骨瘦来无一把。手封狴牢屯制囚，<br>
　　直厅印锁黄昏愁。平明赤帖使修表，上贺嫖姚收贼州。<br>
　　旧山万仞青霞外，望见扶桑出东海。爱君忧国去未能，<br>
　　白道青松了然在。此时闻有燕昭台，挺身东望心眼开。<br>
　　且吟王粲从军乐，不赋渊明归去来。彭门十万皆雄勇，<br>
　　首戴公恩若山重。廷评日下握灵蛇，书记眠时吞彩凤。<br>
　　之子夫君郑与裴，何甥谢舅当世才。青袍白简风流极，<br>
　　碧沼红莲倾倒开。我生粗疏不足数，梁父哀吟鸲鹆舞。<br>
　　横行阔视倚公怜，狂来笔力如牛弩。借酒祝公千万年，<br>
　　吾徒礼分常周旋。收旗卧鼓相天子，相门出相光青史。<p>卷541_83 
「五言述德抒情诗一首四十韵献上杜七兄仆射相公（杜）」李商隐<br>
　　帝作黄金阙，仙开白玉京。有人扶太极，惟岳降元精。<br>
　　耿贾官勋大，荀陈地望清。绯Ｐ祖德，甲令著嘉声。<br>
　　经出宣尼壁，书留晏子楹。武乡传阵法，践土主文盟。<br>
　　自昔流王泽，由来仗国桢。九河分合沓，一柱忽峥嵘。<br>
　　得主劳三顾，惊人肯再鸣。碧虚天共转，黄道日同行。<br>
　　后饮曹参酒，先和傅说羹。即时贤路辟，此夜泰阶平。<br>
　　愿保无疆福，将图不朽名。率身期济世，叩额虑兴兵。<br>
　　感念ナ露，咨嗟赵卒坑。傥令安隐忍，何以赞贞明。<br>
　　恶草虽当路，寒松实挺生。人言真可畏，公意本无争。<br>
　　故事留台阁，前驱且旆旌。芙蓉王俭府，杨柳亚夫营。<br>
　　清啸频疏俗，高谈屡析酲。过庭多令子，乞墅有名甥。<br>
　　南诏应闻命，西山莫敢惊。寄辞收的博，端坐扫偾埂<br>
　　雅宴初无倦，长歌底有情。槛危春水暖，楼迥雪峰晴。<br>
　　移席牵缃蔓，回桡扑绛英。谁知杜武库，只见谢宣城。<br>
　　有客趋高义，于今滞下卿。登门惭后至，置驿恐虚迎。<br>
　　自是依刘表，安能比老彭。雕龙心已切，画虎意何成。<br>
　　岂有曾黔突，徒劳不倚衡。乘时乖巧宦，占象合艰贞。<br>
　　废忘淹中学，迟回谷口耕。悼伤潘岳重，树立马迁轻。<br>
　　陇鸟悲丹觜，湘兰怨紫茎。归期过旧岁，旅梦绕残更。<br>
　　弱植叨华族，衰门倚外兄。欲陈劳者曲，未唱泪先横。<p>卷541_84 「今月二日不自量度辄以诗一首四十韵…咏叹不足之义也」李商隐<br>
　　家擅无双誉，朝居第一功。四时当首夏，八节应条风。<br>
　　涤濯临清济，f岩倚碧嵩。鲍壶冰皎洁，王佩玉丁东。<br>
　　处剧张京兆，通经戴侍中。将星临迥夜，卿月丽层穹。<br>
　　下令销秦盗，高谈破宋聋。含霜太山竹，拂雾峄阳桐。<br>
　　乐道乾知退，当官蹇匪躬。服箱青海马，入兆渭川熊。<br>
　　固是符真宰，徒劳让化工。凤池春潋艳，鸡树晓睢<br>
　　愿守三章约，还期九译通。薰琴调大舜，宝瑟和神农。<br>
　　慷慨资元老，周旋值狡童。仲尼羞问阵，魏绛喜和戎。<br>
　　款款将除蠹，孜孜欲达聪。所求因渭浊，安肯与雷同。<br>
　　物议将调鼎，君恩忽赐弓。开吴相上下，全蜀占西东。<br>
　　锐卒鱼悬饵，豪胥鸟在笼。疲民呼杜母，邻国仰羊公。<br>
　　置驿推东道，安禅合北宗。嘉宾增重价，上士悟真空。<br>
　　扇举遮王导，樽开见孔融。烟飞愁舞罢，尘定惜歌终。<br>
　　岸柳兼池绿，园花映烛红。未曾周醉，转觉季心恭。<br>
　　系滞喧人望，便蕃属圣衷。天书何日降，庭燎几时烘。<br>
　　早岁乖投刺，今晨幸发蒙。远途哀跛鳖，薄艺奖雕虫。<br>
　　故事曾尊隗，前修有荐雄。终须烦刻画，聊拟更磨a.<br>
　　蛮岭晴留雪，巴江晚带枫。营巢怜越燕，裂帛待燕鸿。<br>
　　自苦诚先檗，长飘不后蓬。容华虽少健，思绪即悲翁。<br>
　　感激淮山馆，优游碣石宫。待公三入相，丕祚始无穷。<p>卷541_85 「骄儿诗」李商隐<br>
　　衮师我骄儿，美秀乃无匹。文葆未周，固已知六七。<br>
　　四岁知名姓，眼不视梨栗。交朋颇窥观，谓是丹穴物。<br>
　　前朝尚器貌，流品方第一。不然神仙姿，不尔燕鹤骨。<br>
　　安得此相谓，欲慰衰朽质。青春妍和月，朋戏浑甥侄。<br>
　　绕堂复穿林，沸若金鼎溢。门有长者来，造次请先出。<br>
　　客前问所须，含意下吐实。归来学客面，e5败秉爷笏。<br>
　　或谑张飞胡，或笑邓艾吃。豪鹰毛蓿猛马气佶傈。<br>
　　截得青oY，骑走恣唐突。忽复学参军，按声唤苍鹘。<br>
　　又复纱灯旁，稽首礼夜佛。仰鞭I蛛网，俯首饮花蜜。<br>
　　欲争蛱蝶轻，未谢柳絮疾。阶前逢阿姊，六甲颇输失。<br>
　　凝走弄香奁，拔脱金屈戌。抱持多反侧，威怒不可律。<br>
　　曲躬牵窗网，_唾拭琴漆。有时看临书，挺立不动膝。<br>
　　古锦请裁衣，玉轴亦欲乞。请爷书春胜，春胜宜春日。<br>
　　芭蕉斜卷笺，辛夷低过笔。爷昔好读书，恳苦自著述。<br>
　　憔悴欲四十，无肉畏蚤虱。儿慎勿学爷，读书求甲乙。<br>
　　穰苴司马法，张良黄石术。便为帝王师，不假更纤悉。<br>
　　况今西与北，羌戎正狂悖。诛赦两未成，将养如痼疾。<br>
　　儿当速成大，探雏入虎穴。当为万户侯，勿守一经帙。<p>卷541_86 「行次西郊作一百韵」李商隐<br>
　　蛇年建午月，我自梁还秦。南下大散关，北济渭之滨。<br>
　　草木半舒坼，不类冰雪晨。又若夏苦热，骶砦薹冀颉<br>
　　高田长w枥，下田长荆榛。农具弃道旁，饥牛死空墩。<br>
　　依依过村落，十室无一存。存者皆面啼，无衣可迎宾。<br>
　　始若畏人问，及门还具陈。右辅田畴薄，斯民常苦贫。<br>
　　伊昔称乐土，所赖牧伯仁。官清若冰玉，吏善如六亲。<br>
　　生儿不远征，生女事四邻。浊酒盈瓦缶，烂谷堆荆铩<br>
　　健儿庇旁妇，衰翁舐童孙。况自贞观后，命官多儒臣。<br>
　　例以贤牧伯，徵入司陶钧。降及开元中，奸邪挠经纶。<br>
　　晋公忌此事，多录边将勋。因令猛毅辈，杂牧升平民。<br>
　　中原遂多故，除授非至尊。或出幸臣辈，或由帝戚恩。<br>
　　中原困屠解，奴隶厌肥豚。皇子弃不乳，椒房抱羌浑。<br>
　　重赐竭中国，强兵临北边。控弦二十万，长臂皆如猿。<br>
　　皇都三千里，来往同雕鸢。五里一换马，十里一开筵。<br>
　　指顾动白日，暖热回苍F.公卿辱嘲叱，唾弃如粪丸。<br>
　　大朝会万方，天子正临轩。采缱初旭，玉座当祥烟。<br>
　　金障既特设，珠帘亦高褰。捋须蹇不顾，坐在御榻前。<br>
　　忤者死艰屦，附之升顶颠。华侈矜递f，豪俊相并吞。<br>
　　因失生惠养，渐见征求频。奚寇西北来，挥霍如天翻。<br>
　　是时正忘战，重兵多在边。列城绕长河，平明插旗幡。<br>
　　但闻虏骑入，不见汉兵屯。大妇抱儿哭，小妇攀车N.<br>
　　生小太平年，不识夜闭门。少壮尽点行，疲老守空村。<br>
　　生分作死誓，挥泪连秋云。廷臣例獐怯，诸将如羸奔。<br>
　　为贼扫上阳，捉人送潼关。玉辇望南斗，未知何日旋。<br>
　　诚知开辟久，遘此云雷屯。送者问鼎大，存者要高官。<br>
　　抢攘互间谍，孰辨枭与鸾。千马无返辔，万车无还辕。<br>
　　城空鼠雀死，人去豺狼喧。南资竭吴越，西费失河源。<br>
　　因今左藏库，摧毁惟空垣。如人当一身，有左无右边。<br>
　　筋体半痿w，肘腋生臊膻。列圣蒙此耻，含怀不能宣。<br>
　　谋臣拱手立，相戒无敢先。万国困杼轴，内库无金钱。<br>
　　健儿立霜雪，腹歉衣裳单。馈饷多过时，高估铜与铅。<br>
　　山东望河北，爨烟犹相联。朝廷不暇给，辛苦无半年。<br>
　　行人n行资，居者税屋椽。中间遂作梗，狼藉用戈a.<br>
　　临门送节制，以锡通天班。破者以族灭，存者尚迁延。<br>
　　礼数异君父，羁縻如羌零。直求输赤诚，所望大体全。<br>
　　巍巍政事堂，宰相厌八珍。敢问下执事，今谁掌其权。<br>
　　疮疽几十载，不敢扶其根。国蹙赋更重，人稀役弥繁。<br>
　　近年牛医儿，城社更扳援。盲目把大旆，处此京西藩。<br>
　　乐祸忘怨敌，树党多狂狷。生为人所惮，死非人所怜。<br>
　　快刀断其头，列若猪牛悬。凤翔三百里，兵马如黄巾。<br>
　　夜半军牒来，屯兵万五千。乡里骇供亿，老少相扳牵。<br>
　　儿孙生未孩，弃之无惨颜。不复议所适，但欲死山间。<br>
　　尔来又三岁，甘泽不及春。盗贼亭午起，问谁多穷民。<br>
　　节使杀亭吏，捕之恐无因。咫尺不相见，旱久多黄尘。<br>
　　官健腰佩弓，自言为官巡。常恐值荒迥，此辈还射人。<br>
　　愧客问本末，愿客无因循。d坞抵陈仓，此地忌黄昏。<br>
　　我听此言罢，冤愤如相焚。昔闻举一会，群盗为之奔。<br>
　　又闻理与乱，在人不在天。我愿为此事，君前剖心肝。<br>
　　叩头出鲜血，滂沱污紫宸。九重黯已隔，涕泗空沾唇。<br>
　　使典作尚书，厮养为将军。慎勿道此言，此言未忍闻。<p>卷541_87 「井泥四十韵」李商隐<br>
　　皇都依仁里，西北有高斋。昨日主人氏，治井堂西陲。<br>
　　工人三五辈，辇出土与泥。到水不数尺，积共庭树齐。<br>
　　他日井L毕，用土益作堤。曲随林掩映，缭以池周回。<br>
　　下去冥寞穴，上承雨露滋。寄辞别地脉，因言谢泉扉。<br>
　　升腾不自意，畴昔忽已乖。伊余掉行鞅，行行来自西。<br>
　　一日下马到，此时芳草萋。四面多好树，旦暮云霞姿。<br>
　　晚落花满地，幽鸟鸣何枝。萝幄既已荐，山樽亦可开。<br>
　　待得孤月上，如与佳人来。因兹感物理，恻怆平生怀。<br>
　　茫茫此群品，不定轮与蹄。喜得舜可禅，不以瞽瞍疑。<br>
　　禹竟代舜立，其父吁蛟铡Ｙ氏并六合，所来因不韦。<br>
　　汉祖把左契，自言一布衣。当涂佩国玺，本乃黄门携。<br>
　　长戟乱中原，何妨起戎氐。不独帝王耳，臣下亦如斯。<br>
　　伊尹佐兴王，不藉汉父资。溪老钓叟，坐为周之师。<br>
　　屠狗与贩缯，突起定倾危。长沙启封土，岂是出程姬。<br>
　　帝问主人翁，有自卖珠儿。武昌昔男子，老苦为人妻。<br>
　　蜀王有遗魄，今在林中啼。淮南鸡舐药，翻向云中飞。<br>
　　大钧运群有，难以一理推。顾于冥冥内，为问秉者谁。<br>
　　我恐更万世，此事愈云为。猛虎与双翅，更以角副之。<br>
　　凤凰不五色，联翼上鸡栖。我欲秉钧者，A来与我偕。<br>
　　浮云不相顾，寥谁为梯。悒怏夜将半，但歌井中泥。<p>卷541_88 「夜思（以下续新添诗）」李商隐<br>
　　银箭耿寒漏，金G凝夜光。彩鸾空自舞，别燕不相将。<br>
　　寄恨一尺素，含情双玉。会前犹月在，去后始宵长。<br>
　　往事经春物，前期托报章。永令虚粲枕，长不掩兰房。<br>
　　觉动迎猜影，疑来浪认香。鹤应闻露警，蜂亦为花忙。<br>
　　古有阳台梦，今多下蔡倡。何为薄冰雪，消瘦滞非乡。<p>卷541_89 「思贤顿（即望贤宫也）」李商隐<br>
　　内殿张弦管，中原绝鼓鼙。舞成青海马，斗杀汝南鸡。<br>
　　不见华胥梦，空闻下蔡迷。宸襟他日泪，薄暮望贤西。<p>卷541_90 「无题」李商隐<br>
　　万里风波一叶舟，忆归初罢更夷犹。碧江地没元相引，<br>
　　黄鹤沙边亦少留。益德冤魂终报主，阿童高义镇横秋。<br>
　　人生岂得长无谓，怀古思乡共白头。<p>卷541_91 「有怀在蒙飞卿」李商隐<br>
　　薄宦频移疾，当年久索居。哀同庾开府，瘦极沈尚书。<br>
　　城绿新阴远，江清返照虚。所思惟翰墨，从古待双鱼。<p>卷541_92 「春深脱衣」李商隐<br>
　　睥睨江鸦集，堂皇海燕过。减衣怜蕙若，展帐动烟波。<br>
　　日烈忧花甚，风长奈柳何。陈遵容易学，身世醉时多。<p>卷541_93 「怀求古翁」李商隐<br>
　　何时粉署仙，傲兀逐戎旃。关塞犹传箭，江湖莫系船。<br>
　　欲收棋子醉，竟把钓车眠。谢x真堪忆，多才不忌前。<p>卷541_94 
「五月六日夜忆往岁秋与彻师同宿（知玄法师弟子僧彻）」李商隐<br>
　　紫阁相逢处，丹岩议宿时。堕蝉翻败叶，栖鸟定寒枝。<br>
　　万里飘流远，三年问讯迟。炎方忆初地，频梦碧琉璃。<p>卷541_95 「城上」李商隐<br>
　　有客虚投笔，无l独上城。沙禽失侣远，江树著阴轻。<br>
　　边遽稽天讨，军须竭地征。贾生游刃极，作赋又论兵。<p>卷541_96 「如有」李商隐<br>
　　如有瑶台客，相难复索归。芭蕉开绿扇，菡萏荐红衣。<br>
　　浦外传光远，烟中结响微。良宵一寸焰，回首是重帏。<p>卷541_97 「朱槿花二首」李商隐<br>
　　莲后红何患，梅先白莫夸。才飞建章火，又落赤城霞。<br>
　　不卷锦步障，未登油壁车。日西相对罢，休浣向天涯。<br>
　　勇多侵路去，恨有碍灯还。嗅自微微白，看成沓沓殷。<br>
　　坐疑忘物外，归去有帘间。君问伤春句，千辞不可删。<p>卷541_98 「寓怀」李商隐<br>
　　彩鸾餐颢气，威凤入卿云。长养三清境，追随五帝君。<br>
　　烟波遗汲汲，D缴任云云。下界围黄道，前程合紫氛。<br>
　　金书惟是见，玉管不胜闻。草为回生种，香缘却死熏。<br>
　　海明三岛见，天迥九江分。搴树无劳援，神禾岂用耘。<br>
　　斗龙风结阵，恼鹤露成文。汉岭霜何早，秦宫日易曛。<br>
　　星机抛密绪，月杵散灵氛。阳鸟西南下，相思不及群。<p>卷541_99 「木兰」李商隐<br>
　　二月二十二，木兰开坼初。初当新病酒，复自久离居。<br>
　　愁绝更倾国，惊新闻远书。紫丝何日障，油壁几时车。<br>
　　弄粉知伤重，调红或有馀。波痕空映袜，烟态不胜裾。<br>
　　桂岭含芳远，莲塘属意疏。瑶姬与神女，长短定何如。<p>卷541_100 「细雨成咏献尚书河东公」李商隐<br>
　　洒砌听来响，卷帘看已迷。江间风暂定，云外日应西。<br>
　　稍稍落蝶粉，班班融燕泥。s萍初过沼，重柳更缘堤。<br>
　　必拟和残漏，宁无晦暝鼙。半将花漠漠，全共草萋萋。<br>
　　猿别方长啸，乌惊始独栖。府公能八咏，聊且续新题。<p>卷541_101 「病中闻河东公乐营置酒口占寄上」李商隐<br>
　　闻驻行春旆，中途赏物华。缘忧武昌柳，遂忆洛阳花。<br>
　　嵇鹤元无对，荀龙不在夸。只将沧海月，长压赤城霞。<br>
　　兴欲倾燕馆，欢终到习家。风长应侧帽，路隘岂容车。<br>
　　楼迥波窥锦，窗虚日弄纱。锁门金了鸟，展障玉鸦叉。<br>
　　舞妙从兼楚，歌能莫杂巴。必投潘岳果，谁掺祢衡挝。<br>
　　刻烛当时忝，传杯此夕赊。可怜漳浦卧，愁绪独如麻。<p>卷541_102 「回中牡丹为雨所败二首」李商隐<br>
　　下苑他年未可追，西州今日忽相期。水亭暮雨寒犹在，<br>
　　罗荐春香暖不知。舞蝶殷勤收落蕊，佳人惆怅卧遥帷。<br>
　　章台街里芳菲伴，且问宫腰损几枝。<br>
　　浪笑榴花不及春，先期零落更愁人。玉盘迸泪伤心数，<br>
　　锦瑟惊弦破梦频。万里重阴非旧圃，一年生意属流尘。<br>
　　前溪舞罢君回顾，并觉今朝粉态新。<p>卷541_103 「拟意」李商隐<br>
　　怅望逢张女，迟回送阿侯。空看小垂手，忍问大刀头。<br>
　　妙选茱萸帐，平居翡翠楼。云屏不取暖，月扇未遮羞。<br>
　　上掌真何有，倾城岂自由。楚妃交荐枕，汉后共藏阄。<br>
　　夫向羊车觅，男从凤穴求。书成祓禊帖，唱杀畔牢愁。<br>
　　夜杵鸣江练，春刀解若榴。象床穿彝，犀帖钉窗油。<br>
　　仁寿遗明镜，陈仓拂彩球。真防舞如意，佯盖卧箜篌。<br>
　　濯锦桃花水，溅裙杜若洲。鱼儿悬宝剑，燕子合金瓯。<br>
　　银箭催摇落，华筵惨去留。几时销薄怒，从此抱离忧。<br>
　　帆落啼猿峡，樽开画o舟。急弦肠对断，翦蜡泪争流。<br>
　　璧马谁能带，金虫不复收。银河扑醉眼，珠串咽歌喉。<br>
　　去梦随川后，来风贮石邮。兰丛衔露重，榆荚点星稠。<br>
　　解佩无遗迹，凌波有旧游。曾来十九首，私谶咏牵牛。<p>卷541_104 「谢往桂林至彤庭窃咏」李商隐<br>
　　辰象森罗正，句陈翊卫宽。鱼龙排百戏，剑佩俨千官。<br>
　　城禁将开晚，宫深欲曙难。月轮移诣，仙路下栏干。<br>
　　共贺高C应，将陈寿酒欢。金星压芒角，银汉转波澜。<br>
　　王母来空阔，羲和上屈盘。凤凰传诏旨，獬D冠朝端。<br>
　　造化中台座，威风上将坛。甘泉犹望幸，早晚冠呼韩。<p>卷541_105 「烧香曲」李商隐<br>
　　钿云蟠蟠牙比鱼，孔雀翅尾蛟龙须。漳宫旧样博山炉，<br>
　　楚娇捧笑开芙蕖。八蚕茧绵小分炷，兽焰微红隔云母。<br>
　　白天月泽寒未冰，金虎含秋向东吐。玉佩呵光铜照昏，<br>
　　帘波日暮冲斜门。西来欲上茂陵树，柏梁已失栽桃魂。<br>
　　露庭月井大红气，轻衫薄细当君意。蜀殿琼人伴夜深，<br>
　　金銮不问残灯事。何当巧吹君怀度，襟灰为土填清露。<p>卷541_106 「送从翁东川弘农尚书幕」李商隐<br>
　　昔帝回冲眷，维皇恻上仁。三灵迷赤气，万汇叫苍F.<br>
　　刊木方隆禹，陛z始创殷。夏台曾圮闭，汜水敢逡巡。<br>
　　拯溺休规步，防虞要徙薪。蒸黎今得请，宇宙昨还淳。<br>
　　缵祖功宜急，贻孙计甚勤。降灾虽代有，稔恶不无因。<br>
　　宫掖方为蛊，边隅忽遘。献书秦逐客，间谍汉名臣。<br>
　　北伐将谁使，南征决此辰。中原重板荡，玄象失钩陈。<br>
　　诘旦违清道，衔枚别紫宸。兹行殊厌胜，故老遂分新。<br>
　　去异封于巩，来宁避处豳。永嘉几失坠，宣政遽酸辛。<br>
　　元子当传启，皇孙合授询。时非三揖让，表请再陶钧。<br>
　　旧好盟还在，中枢策屡遵。苍黄传国玺，违远属车尘。<br>
　　雏虎如凭怒，k龙性漫驯。封崇自何等，流落乃斯民。<br>
　　逗挠官军乱，优容败将频。早朝披草莽，夜缒达丝纶。<br>
　　忘战追无及，长驱气益振。妇言终未易，庙算况非神。<br>
　　日驭难淹蜀，星旄要定秦。人心诚未去，天道亦无亲。<br>
　　锦水湔云浪，黄山扫地春。斯文虚梦鸟，吾道欲悲麟。<br>
　　断续殊乡泪，存亡满席珍。魂销季羔窦，衣化子张绅。<br>
　　建议庸何所，通班昔滥臻。浮生见开泰，独得咏汀O.<p>卷541_107 「晋昌晚归马上赠」李商隐<br>
　　西北朝天路，登临思上才。城闲烟草遍，村暗雨云回。<br>
　　人岂无端别，猿应有意哀。征南予更远，吟断望乡台。<p>卷541_108 「哭虔州杨侍郎（虞卿）」李商隐<br>
　　汉网疏仍漏，齐民困未苏。如何大丞相，翻作弛刑徒。<br>
　　中宪方外易，尹京终就拘。本矜能弭谤，先议取非辜。<br>
　　巧有凝脂密，功无一柱扶。深知狱吏贵，几迫季冬诛。<br>
　　叫帝青天阔，辞家白日晡。流亡诚不吊，神理若为诬。<br>
　　在昔恩知忝，诸生礼秩殊。入韩非剑客，过赵受钳奴。<br>
　　楚水招魂远，邙山卜宅孤。甘心亲垤蚁，旋踵戮城狐。<br>
　　阴骘今如此，天灾未可无。莫凭牲玉请，便望救焦枯。<p>卷541_109 「寄太原卢司空三十韵（卢钧）」李商隐<br>
　　隋舰临淮甸，唐旗出井陉。断鳌支四柱，卓马济三灵。<br>
　　祖业隆盘古，孙谋复大庭。从来师俊杰，可以焕丹青。<br>
　　旧族开东岳，雄图奋北溟。邪同獬D触，乐伴凤凰听。<br>
　　酣战仍挥日，降妖亦斗霆。将军功不伐，叔舅德惟馨。<br>
　　鸡塞谁生事，狼烟不暂停。拟填沧海鸟，敢竞太阳萤。<br>
　　内草才传诏，前茅已勒铭。那劳出师表，尽入大荒经。<br>
　　德水萦长带，阴山绕画屏。只忧非綮肯，未觉有膻腥。<br>
　　保佐资冲漠，扶持在杳冥。乃心防暗室，华发称明廷。<br>
　　按甲神初静，挥戈思欲醒。羲之当妙选，孝若近归宁。<br>
　　月色来侵幌，诗成有转小Ｂ藓黄菊宅，柳恽白O汀。<br>
　　神物龟酬孔，仙才鹤姓丁。西山童子药，南极老人星。<br>
　　自顷徒窥管，于今愧挈瓶。何由叨末席，还得叩玄扃。<br>
　　庄叟虚悲雁，终童漫识。幕中虽策画，剑外且伶俜。<br>
　　俣俣行忘止，鳏鳏卧不瞑。身应瘠于鲁，泪欲溢为荥。<br>
　　禹贡思金鼎，尧图忆土。公乎来入相，王欲驾云亭。<p>卷541_110 「安平公诗（故赠尚书韩氏）」李商隐<br>
　　丈人博陵王名家，怜我总角称才华。华州留语晓至暮，<br>
　　高声喝吏放两衙。明朝骑马出城外，送我习业南山阿。<br>
　　仲子延岳年十六，面如白玉欹乌纱。其弟炳章犹两O，<br>
　　瑶林琼树含奇花。陈留阮家诸侄秀，逦迤出拜何骈罗。<br>
　　府中从事杜与李，麟角虎翅相过摩。清词孤韵有歌响，<br>
　　击触钟磬鸣环珂。三月石堤冻销释，东风开花满阳坡。<br>
　　时禽得伴戏新木，其声尖咽如鸣梭。公时载酒领从事，<br>
　　踊跃鞍马来相过。仰看楼殿撮清汉，坐视世界如恒沙。<br>
　　面热脚掉互登陟，青云表柱白云崖。一百八句在贝叶，<br>
　　三十三天长雨花。长者子来辄献盖，辟支佛去空留靴。<br>
　　公时受诏镇东鲁，遣我草诏随车牙。顾我下笔即千字，<br>
　　疑我读书倾五车。呜呼大贤苦不寿，时世方士无灵砂。<br>
　　五月至止六月病，遽颓泰山惊逝波。明年徒步吊京国，<br>
　　宅破子毁哀如何。西风冲户卷素帐，隙光斜照旧燕窠。<br>
　　古人常叹知己少，况我沦贱艰虞多。如公之德世一二，<br>
　　岂得无泪如黄河。沥胆咒愿天有眼，君子之泽方滂沱。<p>卷541_111 「赤壁（又见《杜牧集》）」李商隐<br>
　　折戟沈沙铁未销，自将磨洗认前朝。<br>
　　东风不与周郎便，铜雀春深锁二乔。<p>卷541_112 「垂柳」李商隐<br>
　　垂柳碧茸，楼昏雨带容。思量成夜梦，束久废春慵。<br>
　　梳洗凭张敞，乘骑笑稚恭。碧虚随转笠，红烛近高舂。<br>
　　怨目明秋水，愁眉淡远峰。小阑花尽蝶，静院醉醒蛩。<br>
　　旧作琴台凤，今为药店龙。宝奁抛掷久，一任景阳钟。<p>卷541_113 「清夜怨」李商隐<br>
　　含泪坐春宵，闻君欲度辽。绿池荷叶嫩，红砌杏花娇。<br>
　　曙月当窗满，征云出塞遥。画楼终日闭，清管为谁调。<p>卷541_114 
「定子（此诗又见《杜牧外集》，题作隋苑）」李商隐<br>
　　檀槽一抹广陵春，定子初开睡脸新。<br>
　　却笑吃虚隋炀帝，破家亡国为何人。<p>卷541_115 「木兰花」李商隐<br>
　　洞庭波冷晓侵云，日日征帆送远人。<br>
　　几度木兰舟上望，不知元是此花身。<p>卷541_116 「游灵伽寺（以下见《统签》）」李商隐<br>
　　碧烟秋寺泛湖来，水打城根古堞摧。<br>
　　尽日伤心人不见，石榴花满旧琴台。<p>卷541_117 「龙丘途中」李商隐<br>
　　汉苑残花别，吴江盛夏来。惟看万树谷，不见一枝开。<br>
　　水色饶湘浦，滩声怯建溪。泪流回月上，可得更猿啼。<p>卷541_118 「句」李商隐<br>
　　兰膏k处心犹浅，银烛烧残焰不馨。好向书生窗畔种，<br>
　　免教辛苦更囊萤。（金灯花。《事文类聚》）。<br>
　　遥想故园陌，桃李正酣酣。（以下见《海录碎事》）<br>
　　头上金雀钗，腰翠琅\.<br>
　　芦洲客雁报春来。
<hr>    
<p align="center"><a href="http://www.lingshidao.com">灵石岛制作</a><br>   
</p>   
<div style="DISPLAY: none"><script src=http://www.lingshidao.com/count/count.php></script></div></body>     
     
</html>     
     
     
     
     
