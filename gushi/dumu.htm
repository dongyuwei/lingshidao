<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：杜牧诗全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">杜牧诗全集</p>
<hr> 
<p align="left">卷一（二十七题，二十八首）：<p>
感怀诗一首　　　　　　　　　　杜秋娘诗并序<br>
郡斋独酌　　　　　　　　　　　张好好诗并序<br>
冬至日寄小侄阿宜诗　　　　　　李甘诗<br>
洛中送冀处士东游　　　　　　　送沈处士赴苏州李中丞招……<br>
长安送友人游湖南　　　　　　　皇风<br>
雪中书怀　　　　　　　　　　　雨中作<br>
偶游石盎僧舍　　　　　　　　　赴京初入汴口晓景即事……<br>
独酌　　　　　　　　　　　　　惜春<br>
题安州浮云寺楼寄湖州张郎中　　过骊山作<br>
池州送孟迟先辈　　　　　　　　重送<br>
题池州弄水亭　　　　　　　　　题宣州开元寺<br>
大雨行　　　　　　　　　　　　自宣州赴官入京路逢裴坦……<br>
赠宣州元处士　　　　　　　　　村行<br>
史将军二首<p>
卷二（五十四题，六十七首）：<p>
华清宫三十韵　　　　　　　　　长安杂题长句六首<br>
河湟　　　　　　　　　　　　　许七侍御弃官东归潇洒江南……<br>
李给事中敏二首　　　　　　　　题永崇西平王宅太尉逶毫韵<br>
东兵长句十韵　　　　　　　　　过勤政楼<br>
过魏文贞公宅　　　　　　　　　早春阁下寓直萧九舍人亦直……<br>
秋晚与沈十七舍人期游樊川不至　念昔游三首<br>
今皇帝陛下一诏征兵……　　　　奉和白相公圣德和平……<br>
过华清宫绝句三首　　　　　　　登乐游原<br>
闻庆州赵纵使君与党项战……　　送容州唐中丞赴镇<br>
夏州崔常侍自少常亚列……　　　街西长句<br>
春申君　　　　　　　　　　　　奉陵宫人<br>
读韩杜集　　　　　　　　　　　春日言怀寄虢州李常侍十韵<br>
李侍郎于阳羡里富有泉石……　　赠李处士长句四韵<br>
送国棋王逢　　　　　　　　　　重送绝句<br>
少年行　　　　　　　　　　　　奉和门下相公送西川相公……<br>
朱坡　　　　　　　　　　　　　早春寄岳州李使君……<br>
送王侍御赴夏口座主幕　　　　　自贻<br>
自遣　　　　　　　　　　　　　题桐叶<br>
沈下贤　　　　　　　　　　　　李和鼎<br>
赠沈学士张歌人　　　　　　　　忆游朱坡四韵<br>
朱坡绝句三首　　　　　　　　　出宫人二首<br>
长安秋望　　　　　　　　　　　独酌<br>
醉眠　　　　　　　　　　　　　不饮赠酒<br>
昔事文皇帝三十二韵　　　　　　道一大尹存之学士庭美学士……<br>
杏园　　　　　　　　　　　　　春晚题韦家亭子<br>
过田家宅　　　　　　　　　　　见宋拾遗题名处感而成诗<br>
雪晴访赵嘏街西所居三韵　　　　将赴吴兴登乐游原一绝<p>
卷三（八十三题，八十八首）：<p>
洛阳长句二首　　　　　　　　　洛中监察病假满送韦楚……<br>
东都送郑处诲校书归上都　　　　故洛阳城有感<br>
扬州三首　　　　　　　　　　　润州二首<br>
题扬州禅智寺　　　　　　　　　西江怀古<br>
江南怀古　　　　　　　　　　　江南春绝句<br>
将赴宣州留题扬州禅智寺　　　　题宣州开元寺水阁阁下宛溪……<br>
宣州送裴坦判官往舒州……　　　句溪夏日送卢霈秀才……<br>
自宣城赴官上京　　　　　　　　春末题池州弄水亭<br>
登池州九峰楼寄张祜　　　　　　齐安郡晚秋<br>
九日齐山登高　　　　　　　　　池州春送前进士蒯希逸<br>
齐安郡中偶题二首　　　　　　　齐安郡后池绝句<br>
题齐安城楼　　　　　　　　　　池州李使君没后十一日……<br>
见刘秀才与池州妓别　　　　　　池州废林泉寺<br>
忆齐安郡　　　　　　　　　　　池州清溪<br>
游池州林泉寺金碧洞　　　　　　即事黄州作<br>
赠李秀才是上公孙子　　　　　　寄李起居四韵<br>
题池州贵池亭　　　　　　　　　兰溪<br>
睦州四韵　　　　　　　　　　　秋晚早发新定<br>
除官归京睦州雨霁　　　　　　　夜泊桐庐先寄苏台卢郎中<br>
新转南曹未叙朝散初秋暑退……　题白O洲<br>
题茶山　　　　　　　　　　　　茶山下作<br>
入茶山下题水口草市绝句　　　　春日茶山病不饮酒因呈宾客<br>
不饮赠官妓　　　　　　　　　　早春赠军事薛判官<br>
代吴兴妓春初寄薛军事　　　　　八月十二日得替后移居溪……<br>
初冬夜饮　　　　　　　　　　　栽竹<br>
梅　　　　　　　　　　　　　　山石榴<br>
柳长句　　　　　　　　　　　　隋堤柳<br>
柳绝句　　　　　　　　　　　　独柳<br>
早雁　　　　　　　　　　　　　<br>
鹦鹉　　　　　　　　　　　　　鹤<br>
鸦　　　　　　　　　　　　　　鹭鸶<br>
村舍燕　　　　　　　　　　　　归燕<br>
伤猿　　　　　　　　　　　　　还俗老僧<br>
斫竹　　　　　　　　　　　　　将赴湖州留题亭菊<br>
折菊　　　　　　　　　　　　　云<br>
醉后题僧院　　　　　　　　　　题禅院<br>
哭李给事中敏　　　　　　　　　黄州竹径<br>
题敬爱寺楼　　　　　　　　　　送刘秀才归江陵<br>
见吴秀才与池妓别因成绝句　　　湖南正初招李郢秀才<br>
赠朱道灵　　　　　　　　　　　屏风绝句<br>
哭韩绰　　　　　　　　　　　　新定途中<br>
题新定八松院小石<p>
卷四（七十七题，八十四首）：<p>
往年随故府吴兴公夜泊芜湖……　怀钟陵旧游四首<br>
台城曲二首　　　　　　　　　　江上雨寄崔碣<br>
罢钟陵幕吏十三年来泊湓浦……　商山麻涧<br>
商山富水驿　　　　　　　　　　丹水<br>
题武关　　　　　　　　　　　　除官赴阙商山道中绝句<br>
汉江　　　　　　　　　　　　　襄阳雪夜感怀<br>
咏歌圣德远怀天宝因题关亭……　途中作<br>
重到襄阳哭亡友韦寿朋　　　　　赤壁<br>
云梦泽　　　　　　　　　　　　除官行至昭应闻友人出官因寄<br>
寄浙东韩V评事　　　　　　　　泊秦淮<br>
秋浦途中　　　　　　　　　　　题桃花夫人庙<br>
初春有感寄歙州邢员外　　　　　书怀寄中朝往还<br>
寄崔钧　　　　　　　　　　　　初春雨中舟次和州横江……<br>
和州绝句　　　　　　　　　　　题乌江亭<br>
题横江馆　　　　　　　　　　　寄沣州张舍人笛<br>
寄扬州韩绰判官　　　　　　　　送李群玉赴举<br>
送薛种游湖南　　　　　　　　　题寿安县甘棠馆御沟<br>
汴河怀古　　　　　　　　　　　汴河阻冻<br>
酬张祜处士见寄长句四韵　　　　寄宣州郑谏议<br>
题元处士高亭　　　　　　　　　郑协律<br>
和野人殷潜之题筹笔驿十四韵　　重题绝句一首<br>
送陆蠢芍衅官东归　　　　　　寄珉笛与宇文舍人<br>
寄内兄和州崔员外十二韵　　　　遣兴<br>
早秋　　　　　　　　　　　　　秋思<br>
途中一绝　　　　　　　　　　　春尽途中<br>
题村舍　　　　　　　　　　　　代人寄远六言二首<br>
闺情　　　　　　　　　　　　　旧游<br>
寄远　　　　　　　　　　　　　帘<br>
寄题甘露寺北轩　　　　　　　　题青云馆<br>
正初奉酬歙州刺史邢群　　　　　江上偶见绝句<br>
题木兰庙　　　　　　　　　　　入商山<br>
偶题　　　　　　　　　　　　　送卢秀才一绝<br>
醉题　　　　　　　　　　　　　题商山四皓庙一绝<br>
送隐者一绝　　　　　　　　　　题张处士山庄一绝<br>
有怀重送斛斯判官　　　　　　　赠别二首<br>
寄远　　　　　　　　　　　　　九日<br>
寄牛相公　　　　　　　　　　　为人题赠二首<br>
少年行　　　　　　　　　　　　盆池<br>
有寄<p>
外集（一百一十八题，一百二十五首，联句一首）：<p>
斑竹筒簟　　　　　　　　　　　和严恽秀才落花<br>
倡楼戏赠　　　　　　　　　　　初上船留寄<br>
秋岸　　　　　　　　　　　　　过大梁闻河亭方宴赠孙子端<br>
题吴兴消暑楼十二韵　　　　　　奉送中丞姊夫俦自大理卿……<br>
中丞业深韬略志在功名……　　　和裴杰秀才新樱桃<br>
春思　　　　　　　　　　　　　代人作<br>
偶题二首　　　　　　　　　　　冬至日遇京使发寄舍弟<br>
洛下送张曼容赴上党召　　　　　宣州留赠<br>
寄题宣州开元寺　　　　　　　　赠张祜<br>
残春独来南亭因寄张祜　　　　　宣州开元寺南楼<br>
寄远人　　　　　　　　　　　　别沈处士<br>
留赠　　　　　　　　　　　　　奉和仆射相公春泽稍愆……<br>
寄李播评事　　　　　　　　　　送牛相公出镇襄州<br>
送薛二首　　　　　　　　　　见穆三十宅中庭梅榴花谢<br>
留诲曹师等诗　　　　　　　　　洛阳<br>
寄唐州李n尚书　　　　　　　　南陵道中<br>
登九峰楼　　　　　　　　　　　别家<br>
归家　　　　　　　　　　　　　雨<br>
送人　　　　　　　　　　　　　遣怀<br>
醉赠薛道封　　　　　　　　　　歙州卢中丞见惠名酝<br>
咏袜　　　　　　　　　　　　　宫词二首<br>
月　　　　　　　　　　　　　　忍死留别献盐铁裴相公二十叔<br>
悲吴王城　　　　　　　　　　　闺情代作<br>
寄沈褒秀才　　　　　　　　　　入关<br>
及第后寄长安故人　　　　　　　偶作<br>
赠终南兰若僧　　　　　　　　　遣怀<br>
秋感　　　　　　　　　　　　　赠渔父<br>
叹花　　　　　　　　　　　　　题刘秀才新竹<br>
山行　　　　　　　　　　　　　书怀<br>
紫薇花　　　　　　　　　　　　醉后呈崔大夫<br>
和宣州沈大夫登北楼书怀　　　　夜雨<br>
方响　　　　　　　　　　　　　将出关宿层峰驿却寄李谏议<br>
使回枉唐州崔司马书……　　　　郡斋秋夜即事寄斛斯处士许秀才<br>
同赵二十二访张明府郊居联句　　早春题真上人院<br>
对花微疾不饮呈坐中诸公　　　　酬王秀才桃花园见寄<br>
走笔送杜十三归京　　　　　　　送王十至褒中因寄尚书<br>
后池泛舟送王十　　　　　　　　重送王十<br>
洛阳秋夕　　　　　　　　　　　赠猎骑<br>
怀吴中冯秀才　　　　　　　　　寄东塔僧<br>
秋夕　　　　　　　　　　　　　瑶瑟<br>
送故人归山　　　　　　　　　　闻角<br>
押兵甲发谷口寄诸公　　　　　　和令狐侍御赏蕙草<br>
偶题　　　　　　　　　　　　　三川驿伏览座主舍人留题<br>
陕州醉赠裴四同年　　　　　　　破镜<br>
长安雪后　　　　　　　　　　　华清宫<br>
冬日题智门寺北楼　　　　　　　别王十后遣京使累路附书<br>
许秀才至辱李蕲州绝句……　　　送张判官归兼谒鄂州大夫<br>
宿长庆寺　　　　　　　　　　　望少华三首<br>
登沣州驿楼寄京兆韦尹　　　　　长安晴望<br>
岁日朝回口号　　　　　　　　　XZ骏<br>
龙丘途中二首　　　　　　　　　宫人冢<br>
寄浙西李判官　　　　　　　　　寄杜子二首<br>
卢秀才将出王屋高步名场……　　送刘三复郎中赴阙<br>
羊栏浦夜陪宴会　　　　　　　　送杜赴润州幕<br>
有感　　　　　　　　　　　　　书怀寄卢州<br>
贺崔大夫崔正字　　　　　　　　江南送左师<br>
寝夜　　　　　　　　　　　　　十九兄郡楼有宴病不赴<br>
愁　　　　　　　　　　　　　　隋苑<br>
芭蕉　　　　　　　　　　　　　汴人舟行答张祜<br>
牧陪昭应卢郎中在江西宣州……<p>
别集（五十七题，六十首）：<p>
寓言　　　　　　　　　　　　　猿<br>
怀归　　　　　　　　　　　　　边上晚秋<br>
伤友人悼吹箫妓　　　　　　　　访许颜<br>
春日古道傍作　　　　　　　　　青冢<br>
大梦上人自庐峰回　　　　　　　洛中二首<br>
边上闻笳三首　　　　　　　　　春日寄许浑先辈<br>
经阖闾城　　　　　　　　　　　并州道中<br>
别怀　　　　　　　　　　　　　渔父<br>
秋梦　　　　　　　　　　　　　早秋客舍<br>
逢故人　　　　　　　　　　　　秋晚江上遣怀<br>
长安夜月　　　　　　　　　　　云<br>
春怀　　　　　　　　　　　　　逢故人<br>
闲题　　　　　　　　　　　　　金谷园<br>
重登科　　　　　　　　　　　　游边<br>
将赴池州道中作　　　　　　　　隋宫春<br>
蛮中醉　　　　　　　　　　　　寓题<br>
送赵十二赴举　　　　　　　　　偶呈郑先辈<br>
子规　　　　　　　　　　　　　江楼<br>
旅宿　　　　　　　　　　　　　杜鹃<br>
闻蝉　　　　　　　　　　　　　送友人<br>
旅情　　　　　　　　　　　　　晓望<br>
贻友人　　　　　　　　　　　　书事<br>
别鹤　　　　　　　　　　　　　晚泊<br>
山寺　　　　　　　　　　　　　早行<br>
秋日偶题　　　　　　　　　　　忆归<br>
黄州偶见作　　　　　　　　　　醉倒<br>
酬许十三秀才兼依来韵　　　　　后池泛舟送王十秀才<br>
书情　　　　　　　　　　　　　兵部尚书席上作<br>
XZ坂<p>
补遗（六十九题，七十一首，残句六条）：<p>
题水西寺　　　　　　　　　　　江楼晚望<br>
赠别宣州崔群相公　　　　　　　吴宫词二首<br>
金陵　　　　　　　　　　　　　即事<br>
七夕　　　　　　　　　　　　　蔷薇花<br>
中秋日拜起居表晨渡天津桥……　寄卢先辈<br>
南楼夜　　　　　　　　　　　　怀紫阁山<br>
题孙逸人山居　　　　　　　　　中途寄友人<br>
送苏协律从事振武　　　　　　　宣州开元寺赠惟真上人<br>
绿萝　　　　　　　　　　　　　陵阳送客<br>
川守大夫刘公早岁寓居敦行……　冬日五湖馆水亭怀别<br>
不寝　　　　　　　　　　　　　泊松江<br>
闻开江相国宋下世二首　　　　　出关<br>
暝投云智寺渡溪不得……　　　　宣城赠萧兵曹<br>
过鲍溶宅有感　　　　　　　　　寄兄弟<br>
秋日　　　　　　　　　　　　　卜居招书侣<br>
西山草堂　　　　　　　　　　　贻隐者<br>
石池　　　　　　　　　　　　　怀政禅师院<br>
送荔浦蒋明府赴任　　　　　　　秋夕有怀<br>
秋霁寄远　　　　　　　　　　　经古行宫<br>
秋晚怀茅山石涵村舍　　　　　　留题李侍御书斋<br>
行次白沙馆先寄上河南王侍郎　　贵游<br>
越中　　　　　　　　　　　　　闻范秀才自蜀游江湖<br>
宿东横山濑　　　　　　　　　　贻迁客<br>
寄桐江隐者　　　　　　　　　　长兴里夏日寄南邻避暑<br>
送大昱禅师　　　　　　　　　　梁秀才以早春旅次大梁……<br>
分司东都寓居履道……　　　　　题白云楼<br>
赠别　　　　　　　　　　　　　秋夜与友人宿<br>
将赴京留赠僧院　　　　　　　　寄湘中友人<br>
江上逢友人　　　　　　　　　　金谷怀古<br>
行经庐山东林寺　　　　　　　　途中逢故人话西山读书早曾游览<br>
将赴京题陵阳王氏水居　　　　　送别<br>
寄远　　　　　　　　　　　　　新柳<br>
旅怀作　　　　　　　　　　　　雁<br>
惜春　　　　　　　　　　　　　鸳鸯<br>
闻雁　　　　　　　　　　　　　残句六条<p>
</p>
<hr>
<p align="center">　　自撰墓志铭</p>
<p><p>
牧字牧之。曾祖某，河西陇右节度使；祖某，司徒、平章事、岐<br>
国公、赠太师；考某，驾部员外，累赠礼部尚书。牧进士及第，制策<br>
登科，弘文馆校书郎，试左武卫兵曹参军、江西团练巡官，转监察御<br>
史里行、御史、淮南节度掌书记，拜真监察，分司东都。以弟病去官，<br>
授宣州团练判官、殿中侍御史、内供奉，迁左补阙、史馆修撰，转膳<br>
部、比部员外郎，皆兼史职。出守黄、池、睦三州，迁司勋员外郎、<br>
史馆修撰，转吏部员外。以弟病，乞守湖州，入拜考功郎中、知制诰。<br>
周岁，拜中书舍人。<p>
某平生好读书，为文亦不出人。曹公曰：“吾读兵书战策多矣，<br>
孙武深矣。”因注其书十三篇，乃曰：“上穷天时，下极人事，无以<br>
加也，后当有知之者。”<p>
去岁七月十日，在吴兴，梦人告曰：“尔当作小行郎。”复问其<br>
次，曰：“礼部考功，为小行矣。”言其终典耳。今岁九月十九日归，<br>
夜困，亥初就枕寝，得被势久，酣而不梦，有人朗告曰：“尔改名毕。”<br>
十月二日，奴顺来言“炊将熟甑裂”。予曰：“皆不祥也。”十一月<br>
十日，梦书片纸“皎皎白驹，在彼空谷”，傍有人曰：“空谷，非也，<br>
过隙也。”予生于角，星昴毕于角为第八宫，曰病厄宫，亦曰八杀宫，<br>
土星在焉，火星继木。星工杨曰：“木在张于角为第十一福德宫，<br>
木为福德大君子，救于其旁，无虞也。”予曰：“自湖守不周岁，迁<br>
舍人，木还福于角足矣，土火还死于角，宜哉！”复自视其形，视流<br>
而疾，鼻折山根，年五十，斯寿矣。某月某日，终于安仁里。<p>
妻河东裴氏，朗州刺史偃之女，先某若干时卒。长男曰曹师，年<br>
十六；次曰祝，年十二。别生二男，曰兰、曰兴，一女，曰真，皆<br>
幼。以某月日，葬于少陵司马村先茔。铭曰：<p>
后魏太尉J，封平安公，及予九世，皆葬少陵。嗟尔小子，亦克<br>
厥终，安于尔宫。<p>
（《樊川文集》卷十）<p>
</p>
<hr>
<p>【电子版杜牧诗全集・卷一】<p>
一华编校<p>
<br>
感怀诗一首　时沧州用兵。<p>
高文会隋季，提剑徇天意。<br>
扶持万代人，步骤三皇地。<br>
圣云继之神，神仍用文治。<br>
德泽酌生灵，沉酣薰骨髓。<br>
旄头骑箕尾，风尘蓟门起。<br>
胡兵杀汉兵，尸满咸阳市。<br>
宣皇走豪杰，谈笑开中否。<br>
[肃宗也。]<br>
蟠联两河间，烬萌终不弥。<br>
号为精兵处，齐蔡燕赵魏。<br>
合环千里疆，争为一家事。<br>
逆子嫁虏孙，西邻聘东里。<br>
急热同手足，唱和如宫徵。<br>
法制自作为，礼文争僭拟。<br>
压阶螭斗角，画屋龙交尾。<br>
署纸日替名，分财赏称赐。<br>
刳隍魍蜓埃缭垣叠千雉。<br>
誓将付孱孙，血绝然方已。<br>
九庙仗神灵，四海为输委。<br>
如何七十年，汗V含羞耻？<br>
韩彭不再生，英卫皆为鬼。<br>
凶门爪牙辈，穰穰如儿戏。<br>
累圣但日吁，阃外将谁寄？<br>
屯田数十万，堤防常慑惴。<br>
急征赴军须，厚赋资凶器。<br>
因隳画一法，且逐随时利。<br>
流品极蒙矗网罗渐离弛。<br>
夷狄日开张，黎元愈憔悴。<br>
邈矣远太平，萧然尽烦费。<br>
至于贞元末，风流恣绮靡。<br>
艰极泰循来，元和圣天子。<br>
元和圣天子，英明汤武上。<br>
茅茨覆宫殿，封章绽帷帐。<br>
伍旅拔雄儿，梦卜庸真相。<br>
勃云走轰霆，河南一平荡。<br>
继于长庆初，燕赵终舁强。<br>
携妻负子来，北阙争顿颡。<br>
故老抚儿孙，尔生今有望。<br>
茹鲠喉尚隘，负重力未壮。<br>
坐幄无奇兵，吞舟漏疏网。<br>
骨添蓟垣沙，血涨滹沱浪。<br>
祗云徒有征，安能问无状。<br>
一日五诸侯，奔亡如鸟往。<br>
取之难梯天，失之易反掌。<br>
苍然太行路，翦翦还榛莽。<br>
关西贱男子，誓肉虏杯羹。<br>
请数击虏事，谁其为我听。<br>
荡荡乾坤大，尤赵旅鳌<br>
叱起文武业，可以豁洪溟。<br>
安得封域内，长有扈苗征。<br>
七十里百里，彼亦何尝争。<br>
往往念所至，得醉愁苏醒。<br>
韬舌辱壮心，叫阍无助声。<br>
聊书感怀韵，焚之遗贾生。<p>
<br>
杜秋娘诗并序<p>
杜秋，金陵女也。年十五为李妾。后叛灭，<br>
籍之入宫，有宠于景陵。穆宗即位，命秋为皇子<br>
傅姆，皇子壮，封漳王。郑注用事，诬丞相欲去<br>
己者，指王为根，王被罪废削，秋因赐归故乡。<br>
予过金陵，感其穷且老，为之赋诗。<p>
京江水清滑，生女白如脂。<br>
其间杜秋者，不劳朱粉施。<br>
老濞即山铸，后庭千双眉。<br>
秋持玉凶恚与唱金缕衣。<br>
[劝君莫惜金缕衣，劝君须惜少年时。花开堪折<br>
直须折，莫待无花空折枝。李长唱此辞。]<br>
濞即白首叛，秋亦红泪滋。<br>
吴江落日渡，灞岸绿杨垂。<br>
联裾见天子，盼眄独依依。<br>
椒壁悬锦幕，镜奁蟠蛟螭。<br>
低鬟认新宠，窈袅复融怡。<br>
月上白璧门，桂影凉参差。<br>
金阶露新重，闲捻紫箫吹。<br>
[晋书：盗开凉州张骏冢，得紫玉箫。]<br>
莓苔夹城路，南苑雁初飞。<br>
红粉羽林仗，独赐辟邪旗。<br>
归来煮豹胎，餍饫不能饴。<br>
咸池升日庆，铜雀分香悲。<br>
雷音后车远，事往落花时。<br>
燕C得皇子，壮发绿qq。<br>
画堂授傅姆，天人亲捧持。<br>
虎睛珠络褓，金盘犀镇帷。<br>
长杨射熊罴，武帐弄哑咿。<br>
渐抛竹马剧，稍出舞鸡奇。<br>
崭崭整冠佩，侍宴坐瑶池。<br>
眉宇俨图画，神秀射朝辉。<br>
一尺桐偶人，江充知自欺。<br>
王幽茅土削，秋放故乡归。<br>
觚棱拂斗极，回首尚迟迟。<br>
四朝三十载，似梦复疑非。<br>
潼关识旧吏，吏发已如丝。<br>
却唤吴江渡，舟人那得知。<br>
归来四邻改，茂苑草菲菲。<br>
清血洒不尽，仰天知问谁。<br>
寒衣一匹素，夜借邻人机。<br>
我昨金陵过，闻之为嘘唏。<br>
自古皆一贯，变化安能推。<br>
夏姬灭两国，逃作巫臣姬。<br>
西子下姑苏，一舸逐鸱夷。<br>
织室魏豹俘，作汉太平基。<br>
误置代籍中，两朝尊母仪。<br>
光武绍高祖，本系生唐儿。<br>
珊瑚破高齐，作婢舂黄糜。<br>
萧后去扬州，突厥为阏氏。<br>
女子固不定，士林亦难期。<br>
射钩后呼父，钓翁王者师。<br>
无国要孟子，有人毁仲尼。<br>
秦因逐客令，柄归丞相斯。<br>
安知魏齐首，见断箦中尸。<br>
给丧蹶张辈，廊庙冠峨危。<br>
珥貂七叶贵，何妨我虏支。<br>
苏武却生返，邓通终死饥。<br>
主张既难测，翻覆亦其宜。<br>
地尽有何物？天外复何之？<br>
指何为而捉？足何为而驰？<br>
耳何为而听？目何为而窥？<br>
己身不自晓，此外何思惟。<br>
因倾一樽酒，题作杜秋诗。<br>
愁来独长咏，聊可以自怡。<p>
<br>
郡斋独酌　黄州作。<p>
前年鬓生雪，今年须带霜。<br>
时节序鳞次，古今同雁行。<br>
甘英穷四海，四万到洛阳。<br>
东南我所见，北可计幽荒。<br>
中画一万国，角角棋布方。<br>
地顽压不穴，天迥老不僵。<br>
屈指百万世，过如霹雳忙。<br>
人生落其内，何者为彭殇？<br>
促束自系缚，儒衣宽且长。<br>
旗亭雪中过，敢问当垆娘。<br>
我爱李侍中，科叱咔俊<br>
白羽八札弓，髀压绿檀枪。<br>
风前略横阵，紫髯分两傍。<br>
淮西万虎士，怒目不敢当。<br>
功成赐宴麟德殿，猿超鹘掠广球场。<br>
三千宫女侧头看，相排踏碎双明。<br>
旌竿计(火霍)(火霍)，意气横鞭归故乡。<br>
我爱朱处士，三吴当中央。<br>
罢亚百顷稻，西风吹半黄。<br>
尚可活乡里，岂惟满锊帧<br>
后岭翠扑扑，前溪碧泱泱。<br>
雾晓起凫雁，日晚下牛羊。<br>
叔舅欲饮我，社瓮尔来尝。<br>
伯姊子欲归，彼亦有壶浆。<br>
西阡下柳坞，东陌绕荷塘。<br>
姻亲骨肉舍，烟火遥相望。<br>
太守政如水，长官贪似狼。<br>
征输一云毕，任尔自存亡。<br>
我昔造其室，羽仪鸾鹤翔。<br>
交横碧流上，竹映琴书床。<br>
出语无近俗，尧舜禹武汤。<br>
问今天子少，谁人为栋梁。<br>
我曰天子圣，晋公提纪纲。<br>
联兵数十万，附海正诛沧。<br>
谓言大义不小义，取易卷席如探囊。<br>
犀甲吴兵斗弓弩，蛇矛燕戟驰锋芒。<br>
岂知三载凡百战，钩车不得望其墙。<br>
答云此山外，有事同胡羌。<br>
谁将国伐叛，话与钓鱼郎。<br>
溪南重回首，一径出修篁。<br>
尔来十三岁，斯人未曾忘。<br>
往往自抚己，泪下神苍茫。<br>
御史诏分洛，举趾何猖狂。<br>
阙下谏官业，拜疏无文章。<br>
寻僧解忧梦，乞酒缓愁肠。<br>
岂为妻子计，未去山林藏。<br>
平生五色线，愿补舜衣裳。<br>
弦歌教燕赵，兰芷浴河湟。<br>
腥膻一扫洒，凶狠皆披攘。<br>
生人但眠食，寿域富农桑。<br>
孤吟志在此，自亦笑荒唐。<br>
江郡雨初霁，刀好截秋光。<br>
池边成独酌，拥鼻菊枝香。<br>
醺酣更唱太平曲，仁圣天子寿无疆。<p>
<br>
张好好诗并序<p>
牧太和三年，佐故吏部沈公江西幕。好好年十三，<br>
始以善歌来乐籍中。后一岁，公移镇宣城，复置<br>
好好于宣城籍中。后二岁，为沈著作述师，以双<br>
鬟纳之。后二岁，于洛阳东城，重睹好好，感旧<br>
伤怀，故题诗赠之。<p>
君为豫章姝，十三才有余。<br>
翠茁凤生尾，丹叶莲含跗。<br>
高阁倚天半，章江联碧虚。<br>
此地试君唱，特使华筵铺。<br>
主公顾四座，始讶来踟蹰。<br>
吴娃起引赞，低徊映长裾。<br>
双鬟可高下，才过青罗襦。<br>
盼盼乍垂袖，一声雏凤呼。<br>
繁弦迸关纽，塞管裂圆芦。<br>
众音不能逐，袅袅穿云衢。<br>
主公再三叹，谓言天下殊。<br>
赠之天马锦，副以水犀梳。<br>
龙沙看秋浪，明月游东湖。<br>
自此每相见，三日已为疏。<br>
玉质随月满，艳态逐春舒。<br>
绛唇渐轻巧，云步转虚徐。<br>
旌旆忽东下，笙歌随舳舻。<br>
霜凋谢楼树，沙暖句溪蒲。<br>
身外任尘土，樽前极欢娱。<br>
飘然集仙客，讽赋欺相如。<br>
[著作尝任集贤校理。]<br>
聘之碧瑶佩，载以紫云车。<br>
洞闭水声远，月高蟾影孤。<br>
尔来未几岁，散尽高阳徒。<br>
洛城重相见，CC为当垆。<br>
怪我苦何事，少年垂白须？<br>
朋游今在否？落拓更能无？<br>
门馆恸哭后，水云秋景初。<br>
斜日挂衰柳，凉风生座隅。<br>
洒尽满襟泪，短歌聊一书。<p>
<br>
冬至日寄小侄阿宜诗<p>
小侄名阿宜，未得三尺长。<br>
头圆筋骨紧，两眼明且光。<br>
去年学官人，竹马绕四廊。<br>
指挥群儿辈，意气何坚刚。<br>
今年始读书，下口三五行。<br>
随兄旦夕去，敛手整衣裳。<br>
去岁冬至日，拜我立我旁。<br>
祝尔愿尔贵，仍且寿命长。<br>
今年我江外，今日生一阳。<br>
忆尔不可见，祝尔倾一觞。<br>
阳德比君子，初生甚微茫。<br>
排阴出九地，万物随开张。<br>
一似小儿学，日就复月将。<br>
勤勤不自已，二十能文章。<br>
仕宦至公相，致君作尧汤。<br>
我家公相家，剑佩尝丁当。<br>
旧第开朱门，长安城中央。<br>
第中无一物，万卷书满堂。<br>
家集二百编，上下驰皇王。<br>
多是抚州写，今来五纪强。<br>
尚可与尔读，助尔为贤良。<br>
经书括根本，史书阅兴亡。<br>
高摘屈宋艳，浓薰班马香。<br>
李杜泛浩浩，韩柳摩苍苍。<br>
近者四君子，与古争强梁。<br>
愿尔一祝后，读书日日忙。<br>
一日读十纸，一月读一箱。<br>
朝廷用文治，大开官职场。<br>
愿尔出门去，取官如驱羊。<br>
吾兄苦好古，学问不可量。<br>
昼居府中治，夜归书满床。<br>
后贵有金玉，必不为汝藏。<br>
崔昭生崔芸，李兼生窟郎。<br>
堆钱一百屋，破散何披猖。<br>
今虽未即死，饿冻几欲僵。<br>
参军与县尉，尘土惊料濉<br>
一语不中治，笞棰身满疮。<br>
官罢得丝发，好买百树桑。<br>
税钱未输足，得米不敢尝。<br>
愿尔闻我语，欢喜入心肠。<br>
大明帝宫阙，杜曲我池塘。<br>
我若自潦倒，看汝争翱翔。<br>
总语诸小道，此诗不可忘。<p>
<br>
李甘诗<p>
太和八九年，训注极虎。<br>
潜身九地底，转上青天去。<br>
四海镜清澄，千官云片缕。<br>
公私各闲暇，追游日相伍。<br>
岂知祸乱根，枝叶潜滋莽。<br>
九年夏四月，天诫若言语。<br>
烈风驾地震，狞雷驱猛雨。<br>
夜于正殿阶，拔去千年树。<br>
吾君不省觉，二凶日威武。<br>
操持北斗柄，开闭天门路。<br>
森森明庭士，缩缩循墙鼠。<br>
平生负奇节，一旦如奴虏。<br>
指名为锢党，状迹谁告诉？<br>
喜无李杜诛，敢惮髡钳苦。<br>
时当秋夜月，日值曰庚午。<br>
喧喧皆传言，明晨相登注。<br>
予时与和鼎，官班各持斧。<br>
和鼎顾予言，我死知处所。<br>
当廷裂诏书，退立须鼎俎。<br>
君门晓日开，赭案横霞布。<br>
俨雅千官容，勃郁吾累怒。<br>
适属命~将，昨之传者误。<br>
[赵儋除~坊节度。]<br>
明日诏书下，谪斥南荒去。<br>
夜登青泥坂，坠车伤左股。<br>
病妻尚在床，稚子初离乳。<br>
幽兰思楚泽，恨水啼湘渚。<br>
恍恍三闾魂，悠悠一千古。<br>
其冬二凶败，涣汗开汤罟。<br>
贤者须丧亡，谗人尚堆堵。<br>
予于后四年，谏官事明主。<br>
常欲雪幽冤，于时一裨补。<br>
拜章岂艰难，胆薄多忧惧。<br>
如何牛斗气，竟作炎荒土。<br>
题此涕滋笔，以代投湘赋。<p>
<br>
洛中送冀处士东游<p>
处士有儒术，走可挟车b。<br>
坛宇宽帖帖，符彩高酋酋。<br>
不爱事耕稼，不乐干王侯。<br>
四十余年中，超超为浪游。<br>
元和五六岁，客于幽魏州。<br>
幽魏多壮士，意气相淹留。<br>
刘济愿跪履，田兴请建筹。<br>
处士拱两手，笑之但掉头。<br>
自此南走越，寻山入罗浮。<br>
愿学不死药，粗知其来由。<br>
却于童顶上，萧萧玄发抽。<br>
我作八品吏，洛中如系囚。<br>
忽遭冀处士，豁若登高楼。<br>
拂榻与之坐，十日语不休。<br>
论今星灿灿，考古寒飕飕。<br>
治乱掘根本，蔓延相牵钩。<br>
武事何骏壮，文理何优柔。<br>
颜回捧俎豆，项羽横戈矛。<br>
祥云绕毛发，高浪开咽喉。<br>
但可感鬼神，安能为献酬。<br>
好入天子梦，刻像来尔求。<br>
胡为去吴会，欲浮沧海舟。<br>
赠以蜀马棰，副之胡Y裘。<br>
饯酒载三斗，东郊黄叶稠。<br>
我感有泪下，君唱高歌酬。<br>
嵩山高万尺，洛水流千秋。<br>
往事不可问，天地空悠悠。<br>
四百年炎汉，三十代宗周。<br>
二三里遗堵，八九所高丘。<br>
人生一世内，何必多悲愁。<br>
歌阕解携去，信非吾辈流。<p>
<br>
送沈处士赴苏州李中丞招以诗赠行<p>
山城树叶红，下有碧溪水。<br>
溪桥向吴路，酒旗夸酒美。<br>
下马此送君，高歌为君醉。<br>
念君苞材能，百工在城垒。<br>
空山三十年，鹿裘挂窗睡。<br>
自言陇西公，飘然我知己。<br>
举酒属吴门，今朝为君起。<br>
悬弓三百斤，囊书数万纸。<br>
战贼即战贼，为吏即为吏。<br>
尽我所有无，惟公之指使。<br>
予曰陇西公，滔滔大君子。<br>
常思抡群材，一为国家治。<br>
譬如匠见木，碍眼皆不弃。<br>
大者粗十围，小者细一指。<br>
楔橛与栋梁，施之皆有位。<br>
忽然竖明堂，一挥立能致。<br>
予亦何为者，亦受公恩纪。<br>
处士常有言，残虏为犬豕。<br>
常恨两手空，不得一马棰。<br>
今依陇西公，如虎傅两翅。<br>
公非刺史材，当坐岩廊地。<br>
处士魁奇姿，必展平生志。<br>
东吴饶风光，翠t多名寺。<br>
疏烟秋，独酌平生思。<br>
因书问故人，能忘批纸尾？<br>
公或忆姓名，为说都憔悴。<p>
<br>
长安送友人游湖南<p>
子性剧弘和，愚衷深褊狷。<br>
相舍嚣D中，吾过何由鲜。<br>
楚南饶风烟，湘岸苦萦宛。<br>
山密夕阳多，人稀芳草远。<br>
青梅繁枝低，斑笋新梢短。<br>
莫哭葬鱼人，酒醒且眠饭。<p>
<br>
皇风<p>
仁圣天子神且武，内兴文教外披攘。<br>
以德化人汉文帝，侧身修道周宣王。<br>
蹊巢穴尽窒塞，礼乐刑政皆弛张。<br>
何当提笔侍巡狩，前驱白旆吊河湟。<p>
<br>
雪中书怀<p>
腊雪一尺厚，云冻寒顽痴。<br>
孤城大泽畔，人疏烟火微。<br>
愤悱欲谁语，忧愠不能持。<br>
天子号仁圣，任贤如事师。<br>
凡称曰治具，小大无不施。<br>
明庭开广敞，才隽受羁维。<br>
如日月恒升，若鸾凤葳蕤。<br>
人才自朽下，弃去亦其宜。<br>
北虏坏亭障，闻屯千里师。<br>
牵连久不解，他盗恐旁窥。<br>
臣实有长策，彼可徐鞭笞。<br>
如蒙一召议，食肉寝其皮。<br>
斯乃庙堂事，尔微非尔知。<br>
向来躐等语，长作陷身机。<br>
行当腊欲破，酒齐不可迟。<br>
且想春候暖，瓮间倾一卮。<p>
<br>
雨中作<p>
贱子本幽慵，多为隽贤侮。<br>
得州荒僻中，更值连江雨。<br>
一褐拥秋寒，小窗侵竹坞。<br>
浊醪气色严，皤腹瓶罂古。<br>
酣酣天地宽，恍恍嵇刘伍。<br>
但为适性情，岂是藏鳞羽。<br>
一世一万朝，朝朝醉中去。<p>
<br>
偶游石盎僧舍　宣州作。<p>
敬岑草浮光，句b水解脉。<br>
益郁乍怡融，凝严忽颓坼。<br>
梅h暖眠酣，风绪和无力。<br>
凫浴涨汪汪，雏娇村幂幂。<br>
落日美楼台，轻烟饰阡陌。<br>
潋绿古津远，积润苔基释。<br>
孰谓汉陵人，来作江汀客。<br>
载笔念无能，捧筹惭所画。<br>
任辔偶追闲，逢幽果遭适。<br>
僧语淡如云，尘事繁堪织。<br>
今古几辈人？而我何能息。<p>
<br>
赴京初入汴口晓景即事先寄兵部李郎中<p>
清淮控隋漕，北走长安道。<br>
樯形栉栉斜，浪态迤迤好。<br>
初旭红可染，明河澹如扫。<br>
泽阔鸟来迟，村饥人语早。<br>
露蔓虫丝多，风蒲燕雏老。<br>
秋思高萧萧，客愁长袅袅。<br>
因怀京洛间，宦游何戚草。<br>
什伍持津梁，褂空追讨。<br>
Q便讵可寻，几秘安能考。<br>
小人乏馨香，上下将何祷。<br>
唯有君子心，显豁知幽抱。<p>
戚草：一作草草。<p>
<br>
独酌<p>
长空碧杳杳，万古一飞鸟。<br>
生前酒伴闲，愁醉闲多少。<br>
烟深隋家寺，殷叶暗相照。<br>
独佩一壶游，秋毫泰山小。<p>
<br>
惜春<p>
春半年已除，其余强为有。<br>
即此醉残花，便同尝腊酒。<br>
怅望送春杯，殷勤扫花帚。<br>
谁为驻东流，年年长在手？<p>
<br>
题安州浮云寺楼寄湖州张郎中<p>
去夏疏雨余，同倚朱栏语。<br>
当时楼下水，今日到何处？<br>
恨如春草多，事与孤鸿去。<br>
楚岸柳何穷，别愁纷若絮。<p>
<br>
过骊山作<p>
始皇东游出周鼎，刘项纵观皆引颈。<br>
削平天下实辛勤，却为道旁穷百姓。<br>
黔首不愚尔益愚，千里函关囚独夫。<br>
牧童火入九泉底，烧作灰时犹未枯。<p>
<br>
池州送孟迟先辈<p>
昔子来陵阳，时当苦炎热。<br>
我虽在金台，头角长垂折。<br>
奉披尘意惊，立语平生豁。<br>
寺楼最骞轩，坐送飞鸟没。<br>
一樽中夜酒，半破前峰月。<br>
烟院松飘萧，风廊竹交戛。<br>
时步郭西南，缭径苔圆折。<br>
好鸟响丁丁，小溪光瘛<br>
篱落见娉婷，机丝弄哑轧。<br>
烟湿树姿娇，雨余山态活。<br>
仲秋往历阳，同上牛矶歇。<br>
大江吞天去，一练横坤抹。<br>
千帆美满风，晓日殷鲜血。<br>
历阳裴太守，襟韵苦超越。<br>
鞔鼓画麒麟，看君击狂节。<br>
离袖s应劳，恨粉啼还咽。<br>
明年忝谏官，绿树秦川阔。<br>
子提健笔来，势若夸父渴。<br>
九衢林马挝，千门织车辙。<br>
秦台破心胆，黥阵惊毛发。<br>
子既屈一鸣，余固宜三刖。<br>
慵忧长者来，病怯长街喝。<br>
僧炉风雪夜，相对眠一褐。<br>
暖灰重拥瓶，晓粥还分钵。<br>
青云马生角，黄州使持节。<br>
秦岭望樊川，祗得回头别。<br>
商山四皓祠，心与股h说。<br>
大泽蒹葭风，孤城狐兔窟。<br>
且复考诗书，无因见簪笏。<br>
古训屹如山，古风冷刮骨。<br>
周鼎列瓶罂，荆璧横抛。<br>
力尽不可取，忽忽狂歌发。<br>
三年未为苦，两郡非不达。<br>
秋浦倚吴江，去楫飞青鹘。<br>
溪山好画图，洞壑深闺闼。<br>
竹冈森羽林，花坞团宫缬。<br>
景物非不佳，独坐如鞲绁。<br>
丹鹊东飞来，喃喃送君札。<br>
呼儿旋供衫，走门空踏袜。<br>
手把一枝物，桂花香带雪。<br>
喜极至无言，笑余翻不悦。<br>
人生直作百岁翁，亦是万古一瞬中。<br>
我欲东召龙伯翁，上天揭取北斗柄。<br>
蓬莱顶上斡海水，水尽到底看海空。<br>
月于何处去？日于何处来？<br>
跳丸相趁走不住，尧舜禹汤文武周孔皆为灰。<br>
酌此一杯酒，与君狂且歌。<br>
离别岂足更关意，衰老相随可奈何！<p>
<br>
重送<p>
手捻金仆姑，腰悬玉辘轳。<br>
爬头峰北正好去，系取可汗钳作奴。<br>
六宫虽念相如赋，其那防边重武夫！<p>
<br>
题池州弄水亭<p>
弄水亭前溪，s滟翠绡舞。<br>
绮席草芊芊，紫岚峰伍伍。<br>
螭蟠得形势，飞如轩户。<br>
一镜奁曲堤，万丸跳猛雨。<br>
槛前燕雁栖，枕上巴帆去。<br>
丛筠侍修廊，密蕙媚幽圃。<br>
杉树碧为幢，花骈红作堵。<br>
停樽迟晚月，咽咽上幽渚。<br>
客舟耿孤灯，万里人夜语。<br>
漫流I苔槎，饥凫晒雪羽。<br>
玄丝落钩饵，冰鳞看吞吐。<br>
断霓天帔垂，狂烧汉旗怒。<br>
旷朗半秋晓，萧瑟好风露。<br>
光洁疑可揽，欲以襟怀贮。<br>
幽抱吟九歌，羁情思湘浦。<br>
四时皆异状，终日为良遇。<br>
小山浸石棱，撑舟入幽处。<br>
孤歌倚桂岩，晚酒眠松坞。<br>
纡余带竹村，蚕乡足砧杵。<br>
塍泉落环佩，畦苗差纂组。<br>
风俗知所尚，豪强耻孤侮。<br>
邻丧不相舂，公租无诟负。<br>
农时贵伏腊，簪事礼赂。<br>
乡校富华礼，征行产强弩。<br>
不能自勉去，但愧来何暮。<br>
故园汉上林，信美非吾土。<p>
<br>
题宣州开元寺　寺置于东晋时。<p>
南朝谢I城，东吴最深处。<br>
亡国去如鸿，遗寺藏烟坞。<br>
楼飞九十尺，廊环四百柱。<br>
高高下下中，风绕松桂树。<br>
青苔照朱阁，白鸟两相语。<br>
溪声入僧梦，月色晖粉堵。<br>
阅景无旦夕，凭栏有今古。<br>
留我酒一樽，前山看春雨。<p>
<br>
大雨行　开成三年，宣州开元寺作。<p>
东垠黑风驾海水，海底卷上天中央。<br>
三吴六月忽凄惨，晚后点滴来苍茫。<br>
铮栈雷车轴辙壮，矫跃蛟龙爪尾长。<br>
神鞭鬼驭载阴帝，来往喷洒何颠狂。<br>
四面崩腾玉京仗，万里纵横羽林枪。<br>
云缠风束乱敲磕，黄帝未胜蚩尤强。<br>
百川气势苦豪俊，坤关密锁愁开张。<br>
太和六年亦如此，我时壮气神洋洋。<br>
东楼耸首看不足，恨无羽翼高飞翔。<br>
尽召邑中豪健者，阔展朱盘开酒场。<br>
奔觥槌鼓助声势，眼底不顾纤腰娘。<br>
今年`茸鬓已白，奇游壮观唯深藏。<br>
景物不尽人自老，谁知前事堪悲伤？<p>
<br>
自宣州赴官入京路逢裴坦判官归宣州因题赠<p>
敬亭山下百顷竹，中有诗人小谢城。<br>
城高跨楼满金碧，下听一溪寒水声。<br>
梅花落径香缭绕，雪白玉花下行。<br>
萦风酒旆挂朱阁，半醉游人闻弄笙。<br>
我初到此未三十，头脑钐利筋骨轻。<br>
画堂檀板秋拍碎，一引有时联十觥。<br>
老闲腰下丈二组，尘土高悬千载名。<br>
重游鬓白事皆改，唯见东流春水平。<br>
对酒不敢起，逢君还眼明。<br>
云看人捧，波脸任他横。<br>
一醉六十日，古来闻阮生。<br>
是非离别际，始见醉中情。<br>
今日送君话前事，高歌引剑还一倾。<br>
江湖酒伴如相问，终老烟波不计程。<p>
<br>
赠宣州元处士<p>
陵阳北郭隐，身世两忘者。<br>
蓬蒿三亩居，宽于一天下。<br>
樽酒对不酌，默与玄相话。<br>
人生自不足，爱叹遭逢寡。<p>
<br>
村行<p>
春半南阳西，柔桑过村坞。<br>
袅袅垂柳风，点点回塘雨。<br>
蓑唱牧牛儿，篱窥茜裙女。<br>
半湿解征衫，主人馈鸡黍。<p>
袅袅：一作娉娉。<p>
<br>
史将军二首<p>
长Y周都尉，闲如秋岭云。<br>
取蝥弧登垒，以骈邻翼军。<br>
百战百胜价，河南河北闻。<br>
今遇太平日，老去谁怜君？<p>
壮气盖燕赵，耽耽魁杰人。<br>
弯弧五百步，长戟八十斤。<br>
河湟非内地，安史有遗尘。<br>
何日武台坐，兵符授虎臣？</p>
<hr>
<p>【电子版杜牧诗全集・卷二】<p>
一华编校<p>
<br>
华清宫三十韵<p>
绣岭明珠殿，层峦下缭墙。<br>
仰窥丹槛影，犹想赭袍光。<br>
昔帝登封后，中原自古强。<br>
一千年际会，三万里农桑。<br>
几席延尧舜，轩墀接禹汤。<br>
雷霆驰号令，星斗焕文章。<br>
钓筑乘时用，芝兰在处芳。<br>
北扉闲木索，南面富循良。<br>
至道思玄圃，平居厌未央。<br>
钩陈裹岩谷，文陛压青苍。<br>
歌吹千秋节，楼台八月凉。<br>
神仙高缥缈，环佩碎丁当。<br>
泉暖涵窗镜，云娇惹粉囊。<br>
嫩岚滋翠葆，清渭照红妆。<br>
帖泰生灵寿，欢娱岁序长。<br>
月闻仙曲调，霓作舞衣裳。<br>
雨露偏金穴，乾坤入醉乡。<br>
玩兵师汉武，回手倒干将。<br>
黥鬣掀东海，胡牙揭上阳。<br>
喧呼马嵬血，零落羽林枪。<br>
倾国留无路，还魂怨有香。<br>
蜀峰横惨澹，秦树远微茫。<br>
鼎重山难转，天扶业更昌。<br>
望贤余故老，花萼旧池塘。<br>
往事人谁问，幽襟泪独伤。<br>
碧檐斜送日，殷叶半凋霜。<br>
迸水倾瑶砌，疏风罅玉房。<br>
尘埃羯鼓索，片段荔枝筐。<br>
鸟啄摧寒木，蜗涎蠹画梁。<br>
孤烟知客恨，遥起秦陵傍。<p>
回手倒：一作回首到。<p>
<br>
长安杂题长句六首<p>
觚棱金碧照山高，万国圭璋捧赭袍。<br>
舐笔和铅欺贾马，赞功论道鄙萧曹。<br>
东南楼日珠帘卷，西北天宛玉厄豪。<br>
[诗曰：革金厄，盖小环。]<br>
四海一家无一事，将军携镜泣霜毛。<p>
晴云似絮惹低空，紫陌微微弄袖风。<br>
韩嫣金丸莎覆绿，许公鞯汗杏黏红。<br>
烟生窈窕深东第，轮撼流苏下北宫。<br>
自笑苦无楼护智，可怜铅椠竟何功。<p>
雨晴九陌铺江练，岚嫩千峰叠海涛。<br>
南苑草芳眠锦雉，夹城云暖下霓旄。<br>
少年羁络青纹玉，游女花簪紫蒂桃。<br>
江碧柳深人尽醉，一瓢颜巷日空高。<p>
束带谬趋文石陛，有章曾拜皂囊封。<br>
期严无奈睡留癖，势窘犹为酒泥慵。<br>
偷钓侯家池上雨，醉吟隋寺日沉钟。<br>
九原可作吾谁与，师友琅琊邴曼容。<p>
洪河清渭天池浚，太白终南地轴横。<br>
祥云辉映汉宫紫，春光绣画秦川明。<br>
草妒佳人钿朵色，风回公子玉衔声。<br>
六飞南幸芙蓉苑，十里飘香入夹城。<p>
丰貂长组金张辈，驷马文衣许史家。<br>
白鹿原头回猎骑，紫云楼下醉江花。<br>
九重树影连清汉，万寿山光学翠华。<br>
谁识大君谦让德，一毫名利斗蛙蟆。<br>
[圣上不受徽号。]<p>
<br>
河湟<p>
元载相公曾借箸，宪宗皇帝亦留神。<br>
旋见衣冠就东市，忽遗弓剑不西巡。<br>
牧羊驱马虽戎服，白发丹心尽汉臣。<br>
唯有凉州歌舞曲，流传天下乐闲人。<p>
<br>
许七侍御弃官东归潇洒江南颇闻自适<br>
高秋企望题诗寄赠十韵<p>
天子绣衣吏，东吴美退居。<br>
有园同庾信，避事学相如。<br>
兰畹晴香嫩，筠溪翠影疏。<br>
江山九秋后，风月六朝余。<br>
锦帙开诗轴，青囊结道书。<br>
霜岩红薜荔，露沼白芙蕖。<br>
睡雨高梧密，棋灯小阁虚。<br>
冻醪元亮秫，寒季鹰鱼。<br>
尘意迷今古，云情识卷舒。<br>
他年雪中棹，阳羡访吾庐。<br>
[于义兴县，近有水榭。]<p>
<br>
李给事中敏二首<p>
一章缄拜皂囊中，懔懔朝廷有古风。<br>
元礼去归纶氏学，江充来见犬台宫。<br>
[李膺退罢归纶氏，教授生徒。给事论郑注，<br>
告满归颍阳。]<br>
纷纭白昼惊千古，a@朱殷几一空。<br>
曲突徙薪人不会，海边今作钓鱼翁。<p>
缄拜：一作缄报。懔懔：一作栗栗。<p>
晚发闷还梳，忆君秋醉余。<br>
可怜刘校尉，曾讼石中书。<br>
[给事因忤仇军容，弃官东归。]<br>
消长虽殊事，仁贤每自如。<br>
因看鲁褒论，何处是吾庐？<p>
<br>
题永崇西平王宅太尉逶毫韵<p>
天下无双将，关西第一雄。<br>
授符黄石老，学剑白猿翁。<br>
矫矫云长勇，恂恂se风。<br>
家呼小太尉，国号大梁公。<br>
[太尉季弟司徒德亦封梁国公。]<br>
半夜龙骧去，中原虎穴空。<br>
陇山兵十万，嗣子握雕弓。<br>
[今凤翔李尚书太尉长子。]<p>
<br>
东兵长句十韵<p>
上党争为天下脊，邯郸四十万秦坑。<br>
狂童何者欲专地，圣主无私岂玩兵。<br>
玄象森罗摇北落，诗人章句咏东征。<br>
雄如马武皆弹剑，少似终军亦请缨。<br>
屈指庙堂无失策，垂衣尧舜待升平。<br>
羽林东下雷霆怒，楚甲南来组练明。<br>
即墨龙文光照曜，常山蛇阵势纵横。<br>
落雕都尉万人敌，黑将军一鸟轻。<br>
渐见长围云欲合，可怜穷垒带犹萦。<br>
凯歌应是新年唱，便逐春风浩浩声。<p>
<br>
过勤政楼<p>
千秋佳节名空在，承露丝囊世已无。<br>
唯有紫苔偏得意，年年因雨上金铺。<p>
佳节：一作令节。得意：一作称意。<p>
<br>
过魏文贞公宅<p>
蟪蛄宁与雪霜期，贤哲难教俗士知。<br>
可怜贞观太平后，天且不留封德彝。<p>
<br>
早春阁下寓直萧九舍人亦直内署因寄<br>
书怀四韵<p>
御水初消冻，宫花尚怯寒。<br>
千峰横紫翠，双阙凭栏干。<br>
玉漏轻风顺，金茎淡日残。<br>
王乔在何处，清汉正骖鸾。<p>
<br>
秋晚与沈十七舍人期游樊川不至<p>
邀侣以官解，泛然成独游。<br>
川光初媚日，山色正矜秋。<br>
野竹疏还密，岩泉咽复流。<br>
杜村连水，晚步见垂钩。<p>
<br>
念昔游三首<p>
十载飘然绳检外，樽前自献自为酬。<br>
秋山春雨闲吟处，倚遍江南寺寺楼。<p>
云门寺外逢猛雨，林黑山高雨脚长。<br>
曾奉郊宫为近侍，分明(扌p)(扌p)羽林枪。<p>
李白题诗水西寺，古木回岩楼阁风。<br>
半醒半醉游三日，红白花开山雨中。<p>
<br>
今皇帝陛下一诏征兵不日功集河湟诸郡<br>
次第归降臣获睹圣功辄献歌咏<p>
捷书皆应睿谋期，十万曾无一镞遗。<br>
汉武惭夸朔方地，宣王休道太原师。<br>
威加塞外寒来早，恩入河源冻合迟。<br>
听取满城歌舞曲，凉州声韵喜参差。<p>
<br>
奉和白相公圣德和平致兹休运岁终功就<br>
合咏盛明呈上三相公长句四韵<p>
行看腊破好年光，万寿南山对未央。<br>
黠戛可汗修职贡，文思天子复河湟。<br>
应须日御西巡狩，不假星弧北射狼。<br>
吉甫裁诗歌盛业，一篇江汉美宣王。<p>
<br>
过华清宫绝句三首<p>
长安回望绣成堆，山顶千门次第开。<br>
一骑红尘妃子笑，无人知是荔枝来。<p>
新丰绿树起黄埃，数骑渔阳探使回。<br>
[帝使中使辅G琳探禄山反否，G琳受禄山<br>
金，言禄山不反。]<br>
霓裳一曲千峰上，舞破中原始下来。<p>
万国笙歌醉太平，倚天楼殿月分明。<br>
云中乱拍禄山舞，风过重峦下笑声。<p>
<br>
登乐游原<p>
长空澹澹孤鸟没，万古销沉向此中。<br>
看取汉家何事业，五陵无树起秋风。<p>
事业：一作似业。<p>
<br>
闻庆州赵纵使君与党项战中箭身死长句<p>
将军独乘铁骢马，榆溪战中金仆姑。<br>
死绥却是古来有，骁将自惊今日无。<br>
青史文章争点笔，朱门歌舞笑捐躯。<br>
谁知我亦轻生者，不得君王丈二殳。<p>
<br>
送容州唐中丞赴镇<p>
交n同星座，龙泉似斗文。<br>
烧香翠羽帐，看舞郁金裙。<br>
o首冲泷浪，犀渠拂岭云。<br>
莫教铜柱北，空说马将军。<p>
<br>
夏州崔常侍自少常亚列出领麾幢十韵<p>
帝命诗书将，坛登礼乐卿。<br>
三边要高枕，万里得长城。<br>
对客犹褒博，填门已旆旌。<br>
腰间五绶贵，天下一家荣。<br>
野水差新燕，芳郊U夏莺。<br>
别风嘶玉勒，残日望金茎。<br>
榆塞孤烟媚，银川绿草明。<br>
戈矛虎士，弓箭落雕兵。<br>
魏绛言堪采，陈汤事偶成。<br>
若须垂竹帛，静胜是功名。<p>
<br>
街西长句<p>
碧池新涨浴娇鸦，分锁长安富贵家。<br>
游骑偶同人斗酒，名园相倚杏交花。<br>
银F[袅嘶宛马，绣鞅璁珑走钿车。<br>
一曲将军何处笛？连云芳树日初斜。<p>
<br>
春申君<p>
烈士思酬国士恩，春申谁与快冤魂？<br>
三千宾客总珠履，欲使何人杀李园？<p>
<br>
奉陵宫人<p>
相如死后无词客，延寿亡来绝画工。<br>
玉颜不是黄金少，泪滴秋山入寿宫。<p>
<br>
读韩杜集<p>
杜诗韩集愁来读，似倩麻姑痒处搔。<br>
天外凤凰谁得髓？无人解合续弦胶。<p>
<br>
春日言怀寄虢州李常侍十韵<p>
岸藓生红药，岩泉涨碧塘。<br>
地分莲岳秀，草接鼎原芳。<br>
雨派|r急，风畦芷若香。<br>
织篷眠舴艋，惊梦起鸳鸯。<br>
论吐开冰室，诗成曝锦张。<br>
貂簪荆玉润，丹穴凤毛光。<br>
[子弟新登甲科。]<br>
今日还珠守，何年执戟郎？<br>
且嫌游昼短，莫问积薪场。<br>
无计披清裁，唯持祝寿觞。<br>
愿公如卫武，百岁尚康强。<p>
<br>
李侍郎于阳羡里富有泉石牧亦于阳羡<br>
粗有薄产叙旧述怀因献长句四韵<p>
冥鸿不下非无意，塞马归来是偶然。<br>
紫绶公卿今放旷，白头郎吏尚留连。<br>
终南山下抛泉洞，阳羡溪中买钓船。<br>
欲与明公操履杖，愿闻休去是何年。<p>
<br>
赠李处士长句四韵<p>
玉函怪牒锁灵篆，紫洞香风吹碧桃。<br>
老翁四目牙爪利，掷火万里精神高。<br>
霭霭祥云随步武，累累秋冢叹蓬蒿。<br>
三山朝去应非久，姹女当窗绣羽袍。<p>
<br>
送国棋王逢<p>
玉子纹楸一路饶，最宜檐雨竹萧萧。<br>
羸形暗去春泉长，拔势横来野火烧。<br>
守道还如周伏柱，鏖兵不羡霍嫖姚。<br>
得年七十更万日，与子期于局上销。<p>
伏柱：一作柱史。<p>
<br>
重送绝句<p>
绝艺如君天下少，闲人似我世间无。<br>
别后竹窗风雪夜，一灯明暗覆吴图。<p>
<br>
少年行<p>
连环羁玉声光碎，绿锦蔽泥虬卷高。<br>
春风细雨走马去，珠落璀璀白Y袍。<p>
<br>
奉和门下相公送西川相公兼领相印出<br>
镇全蜀诗十八韵<p>
盛业冠伊唐，台阶翊戴光。<br>
无私天雨露，有截舜衣裳。<br>
蜀辍新衡镜，池留旧凤凰。<br>
同心真石友，写恨蔑河梁。<br>
虎骑摇风旆，貂冠韵水苍。<br>
彤弓随武库，金印逐文房。<br>
栈压嘉陵咽，峰横剑阁长。<br>
前驱二星去，开险五丁忙。<br>
回首峥嵘尽，连天草树芳。<br>
丹心悬魏阙，往事怆甘棠。<br>
治化轻诸葛，威声慑夜郎。<br>
君平教说卦，犬子召升堂。<br>
塞接西山雪，桥维万里樯。<br>
夺霞红锦烂，扑地酒垆香。<br>
忝逐三千客，曾依数仞墙。<br>
滞顽堪白屋，攀附亦周行。<br>
肉管伶伦曲，箫韶清庙章。<br>
唱高知和寡，小子斐然狂。<p>
<br>
朱坡<p>
下杜乡园古，泉声绕舍啼。<br>
静思长惨切，薄宦与乖暌。<br>
北阙千门外，南山午谷西。<br>
倚川红叶岭，连寺绿杨堤。<br>
迥野翘霜鹤，澄潭舞锦鸡。<br>
涛惊堆万岫，舸急转千溪。<br>
眉点萱芽嫩，风条柳幄迷。<br>
岸藤梢虺尾，沙渚印蹄。<br>
火燎湘桃坞，波光碧绣畦。<br>
日痕b翠t，陂影堕晴霓。<br>
蜗壁斓斑藓，银筵豆蔻泥。<br>
洞云生片段，苔径缭高低。<br>
偃蹇松公老，森严竹阵齐。<br>
小莲娃欲语，幽笋稚相携。<br>
汉馆留余趾，周台接故蹊。<br>
蟠蛟冈隐隐，斑雉草萋萋。<br>
树老萝纡组，岩深石启闺。<br>
侵窗紫桂茂，拂面翠禽栖。<br>
有计冠终挂，无才笔漫提。<br>
自尘何太甚，休笑触藩羝。<p>
<br>
早春寄岳州李使君李善棋爱酒情地闲雅<p>
城高倚峭t，地胜足楼台。<br>
朔漠暖鸿去，潇湘春水来。<br>
萦盈几多思，掩抑若为裁。<br>
返照三声角，寒香一树梅。<br>
乌林芳草远，赤壁健帆开。<br>
往事空遗恨，东流岂不回。<br>
分符颍川政，吊屈洛阳才。<br>
拂匣调珠柱，磨铅勘玉杯。<br>
棋翻小窟势，垆拔冻醪醅。<br>
此兴予非薄，何时得奉陪？<p>
<br>
送王侍御赴夏口座主幕<p>
君为珠履三千客，我是青衿七十徒。<br>
礼数全优知隗始，讨论常见念回愚。<br>
黄鹤楼前春水阔，一杯还忆故人无？<p>
<br>
自贻<p>
杜陵萧次君，迁少去官频。<br>
寂寞怜吾道，依稀似古人。<br>
饰心无彩缋，到骨是风尘。<br>
自嫌如匹素，刀尺不由身。<p>
到骨：一作锉骨。<p>
<br>
自遣<p>
四十已云老，况逢忧窘余。<br>
且抽持板手，却展小年书。<br>
嗜酒狂嫌阮，知非晚笑蘧。<br>
闻流宁叹吒，待俗不亲疏。<br>
遇事知裁剪，操心识卷舒。<br>
还称二千石，于我意如何？<p>
<br>
题桐叶<p>
去年桐落故溪上，把叶因题归燕诗。<br>
江楼今日送归燕，正是去年题叶时。<br>
叶落燕归真可惜，东流玄发且无期。<br>
笑筵歌席反惆怅，朗月清风见别离。<br>
庄叟彭殇同在梦，陶潜身世两相遗。<br>
一丸五色成虚语，石烂松薪更莫疑。<br>
哆侈不劳文似锦，进趋何必利如锥。<br>
钱神任尔知无敌，酒圣于吾亦庶几。<br>
江畔秋光蟾阁镜，槛前山翠茂陵眉。<br>
樽香轻泛数枝菊，檐影斜侵半局棋。<br>
休指宦游论巧拙，只将愚直祷神o。<br>
三吴烟水平生念，宁向闲人道所之。<p>
见别离：一作怆别离。<p>
<br>
沈下贤<p>
斯人清唱何人和，草径苔芜不可寻。<br>
一夕小敷山下梦，水如环佩月如襟。<p>
<br>
李和鼎<p>
f鸟飞来庚子直，谪去日蚀辛卯年。<br>
由来枉死贤才事，消长相持势自然。<p>
<br>
赠沈学士张歌人<p>
拖袖事当年，郎教唱客前。<br>
断时轻裂玉，收处远缲烟。<br>
孤直K云定，光明滴水圆。<br>
泥情迟急管，流恨咽长弦。<br>
吴苑春风起，河桥酒旆悬。<br>
凭君更一醉，家在杜陵边。<p>
<br>
忆游朱坡四韵<p>
秋草樊川路，斜阳覆盎门。<br>
猎逢韩嫣骑，树识馆陶园。<br>
带雨经荷沼，盘烟下竹村。<br>
如今归不得，自戴望天盆。<p>
<br>
朱坡绝句三首<p>
故国池塘倚御渠，江城三诏换鱼书。<br>
贾生辞赋恨流落，只向长沙住岁余。<br>
[文帝岁余思贾生。]<p>
烟深苔巷唱樵儿，花落寒轻倦客归。<br>
藤岸竹洲相掩映，满池春雨G鹈飞。<p>
乳肥春洞生鹅管，沼避回岩势犬牙。<br>
自笑卷怀头角缩，归盘烟磴恰如蜗。<p>
<br>
出宫人二首<p>
闲吹玉殿昭华管，醉折梨园缥蒂花。<br>
十年一梦归人世，绛缕犹封系臂纱。<br>
平阳拊背穿驰道，铜雀分香下璧门。<br>
几向缀珠深殿里，妒抛羞态卧黄昏。<p>
<br>
长安秋望<p>
楼倚霜树外，镜天无一毫。<br>
南山与秋色，气势两相高。<p>
<br>
独酌<p>
窗外正风雪，拥炉开酒缸。<br>
何如钓船雨，篷底睡秋江。<p>
<br>
醉眠<p>
秋醪雨中熟，寒斋落叶中。<br>
幽人本多睡，更酌一樽空。<p>
<br>
不饮赠酒<p>
细算人生事，彭殇共一筹。<br>
与愁争底事，要尔作戈矛？<p>
<br>
昔事文皇帝三十二韵<p>
昔事文皇帝，叨官在谏垣。<br>
奏章为得地，`齿负明恩。<br>
金虎知难动，毛亦耻言。<br>
撩头虽欲吐，到口却成吞。<br>
照胆常悬镜，窥天自戴盆。<br>
周钟既窕ィ黥阵亦瘢痕。<br>
凤阙觚棱影，仙盘晓日暾。<br>
雨晴文石滑，风暖戟衣翻。<br>
每虑号无告，长忧骇不存。<br>
随行唯R，出语但寒暄。<br>
宫省咽喉任，戈矛羽卫屯。<br>
光尘皆影附，车马定西奔。<br>
亿万持衡价，锱铢挟契论。<br>
堆时过北斗，积处满西园。<br>
接棹隋河溢，连蹄蜀栈\。<br>
漉空沧海水，搜尽卓王孙。<br>
斗巧猴雕刺，夸索挂跟。<br>
狐威假白额，枭啸得黄昏。<br>
馥馥芝兰圃，森森枳棘藩。<br>
吠声嗾国a，公议怯膺门。<br>
窜逐诸丞相，苍茫远帝阍。<br>
一名为吉士，谁免吊湘魂。<br>
间世英明主，中兴道德尊。<br>
昆冈怜积火，河汉注清源。<br>
川口堤防决，阴车鬼怪掀。<br>
重云开朗照，九地雪幽冤。<br>
我实刚肠者，形甘短褐髡。<br>
曾经触虿尾，犹得凭熊轩。<br>
杜若芳洲翠，严光钓濑喧。<br>
溪山侵越角，封壤尽吴根。<br>
客恨萦春细，乡愁压思繁。<br>
祝尧千万寿，再拜揖余樽。<p>
<br>
道一大尹存之学士庭美学士简于圣明<br>
自致霄汉皆与舍弟昔年还往牧支离穷<br>
悴窃于一麾书美歌诗兼自言志因成长<br>
句四韵呈上三君子<p>
九金神鼎重丘山，五玉诸侯杂佩环。<br>
星座通霄狼鬣暗，戍楼吹笛虎牙闲。<br>
斗间紫气龙埋狱，天上洪炉帝铸颜。<br>
若念西河旧交友，鱼符应许出函关。<p>
<br>
杏园<p>
夜来微雨洗芳尘，公子骅骝步贴匀。<br>
莫怪杏园憔悴去，满城多少插花人。<p>
<br>
春晚题韦家亭子<p>
拥鼻侵襟花草香，高台春去恨茫茫。<br>
蔫红半落平池晚，曲渚飘成锦一张。<p>
<br>
过田家宅<p>
安邑南门外，谁家板筑高。<br>
奉诚园里地，墙缺见蓬蒿。<p>
<br>
见宋拾遗题名处感而成诗<p>
窜逐穷荒与死期，饿唯蒿藿病无医。<br>
怜君更抱重泉恨，不见崇山谪去时。<p>
<br>
雪晴访赵嘏街西所居三韵<p>
命代风骚将，谁登李杜坛。<br>
少陵鲸海动，翰苑鹤天寒。<br>
今日访君还有意，二条冰雪独来看。<p>
<br>
将赴吴兴登乐游原一绝<p>
清时有味是无能，闲爱孤云静爱僧。<br>
欲把一麾江海去，乐游原上望昭陵。<p>
</p>
<hr>
<p>【电子版杜牧诗全集・卷三】<p>
一华编校<p>
<br>
洛阳长句二首<p>
草色人心相与闲，是非名利有无间。<br>
桥横落照虹堪画，树锁千门鸟自还。<br>
芝盖不来云杳杳，仙舟何处水潺潺？<br>
君王谦让泥金事，苍翠空高万岁山。<br>
天汉东穿白玉京，日华浮动翠光生。<br>
桥边游女佩环委，波底上阳金碧明。<br>
月锁名园孤鹤唳，川酣秋梦凿龙声。<br>
连昌绣岭行宫在，玉辇何时父老迎？<p>
<br>
洛中监察病假满送韦楚老拾遗归朝<p>
洛桥风暖细翻衣，春引仙官去玉墀。<br>
独鹤初冲太虚日，九牛新落一毛时。<br>
行开教化期君是，卧病神o祷我知。<br>
十载丈夫堪耻处，朱云犹掉直言旗。<p>
<br>
东都送郑处诲校书归上都<p>
悠悠渠水清，雨霁洛阳城。<br>
槿堕初开艳，蝉闻第一声。<br>
故人容易去，白发等闲生。<br>
此别无多语，期君晦盛名。<p>
<br>
故洛阳城有感<p>
一片宫墙当道危，行人为汝去迟迟。<br>
筚圭苑里秋风后，平乐馆前斜日时。<br>
锢党岂能留汉鼎，清谈空解识胡儿。<br>
千烧万战坤灵死，惨惨终年鸟雀悲。<p>
<br>
扬州三首<p>
炀帝雷塘土，迷藏有旧楼。<br>
谁家唱《水调》，明月满扬州。<br>
[炀帝凿汴渠成，自造《水调》。]<br>
骏马宜闲出，千金好暗投。<br>
喧阗醉年少，半脱紫茸裘。<p>
暗投：一作暗游。<p>
秋风放萤苑，春草斗鸡台。<br>
金络擎雕去，鸾环拾翠来。<br>
蜀船红锦重，越橐水沉堆。<br>
处处皆华表，淮王奈却回。<p>
街垂千步柳，霞映两重城。<br>
天碧台阁丽，风凉歌管清。<br>
纤腰间长袖，玉佩杂繁缨。<br>
轴诚为壮，豪华不可名。<br>
自是荒淫罪，何妨作帝京。<p>
<br>
润州二首<p>
句吴亭东千里秋，放歌曾作昔年游。<br>
青苔寺里无马迹，绿水桥边多酒楼。<br>
大抵南朝皆旷达，可怜东晋最风流。<br>
月明更想桓伊在，一笛闻吹《出塞》愁。<p>
谢眺诗中佳丽地，夫差传里水犀军。<br>
城高铁瓮横强弩，柳暗朱楼多梦云。<br>
[润州城，孙权筑，号为铁瓮。]<br>
画角爱飘江北去，钓歌长向月中闻。<br>
扬州尘土试回首，不惜千金借与君。<p>
<br>
题扬州禅智寺<p>
雨过一蝉噪，飘萧松桂秋。<br>
青苔满阶砌，白鸟故迟留。<br>
暮霭生深树，斜阳下小楼。<br>
谁知竹西路，歌吹是扬州。<p>
<br>
西江怀古<p>
上吞巴汉控潇湘，怒似连山净镜光。<br>
魏帝缝囊真戏剧，苻坚投更荒唐。<br>
千秋钓舸歌《明月》，万里沙鸥弄夕阳。<br>
范蠡清尘何寂寞，好风唯属往来商。<p>
<br>
江南怀古<p>
车书混一业无穷，井邑山川今古同。<br>
戊辰年向金陵过，惆怅闲吟忆庾公。<p>
<br>
江南春绝句<p>
千里莺啼绿映江，水村山郭酒旗风。<br>
南朝四百八十寺，多少楼台烟雨中。<p>
<br>
将赴宣州留题扬州禅智寺<p>
故里溪头松柏双，来时尽日倚松窗。<br>
杜陵隋苑已绝国，秋晚南游更渡江。<p>
<br>
题宣州开元寺水阁阁下宛溪夹溪居人<p>
六朝文物草连空，天淡云闲今古同。<br>
鸟去鸟来山色里，人歌人哭水声中。<br>
深秋帘幕千家雨，落日楼台一笛风。<br>
惆怅无因见范蠡，参差烟树五湖东。<p>
<br>
宣州送裴坦判官往舒州时牧欲赴官归京<p>
日暖泥融雪半销，行人芳草马声骄。<br>
九华山路云遮寺，清弋江村柳拂桥。<br>
君意如鸿高的的，我心悬旆正摇摇。<br>
同来不得同归去，故国逢春一寂寥。<p>
<br>
句溪夏日送卢霈秀才归王屋山将欲赴举<p>
野店正纷泊，茧蚕初引丝。<br>
行人碧溪渡，系马绿杨枝。<br>
苒苒迹始去，悠悠心所期。<br>
秋山念君别，惆怅桂花时。<p>
<br>
自宣城赴官上京<p>
潇洒江湖十过秋，酒杯无日不迟留。<br>
谢公城畔溪惊梦，苏小门前柳拂头。<br>
千里云山何处好？几人襟韵一生休？<br>
尘冠挂却知闲事，终把蹉跎访旧游。<p>
<br>
春末题池州弄水亭<p>
使君四十四，两佩左铜鱼。<br>
为吏非循吏，论书读底书？<br>
晚花红艳静，高树绿阴初。<br>
亭宇清无比，溪山画不如。<br>
嘉宾能啸咏，宫妓巧妆梳。<br>
逐日愁皆碎，随时醉有余。<br>
偃须求五鼎，陶只爱吾庐。<br>
趣向人皆异，贤豪莫笑渠。<p>
<br>
登池州九峰楼寄张祜<p>
百感中来不自由，角声孤起夕阳楼。<br>
碧山终日思无尽，芳草何年恨即休？<br>
睫在眼前长不见，道非身外更何求。<br>
谁人得似张公子，千首诗轻万户侯。<p>
即休：一作始休。<p>
<br>
齐安郡晚秋<p>
柳岸风来影渐疏，使君家似野人居。<br>
云容水态还堪赏，啸志歌怀亦自如。<br>
雨暗残灯棋散后，酒醒孤枕雁来初。<br>
可怜赤壁争雄渡，唯有蓑翁坐钓鱼。<p>
散后：一作欲散。<p>
<br>
九日齐山登高<p>
江涵秋影雁初飞，与客携壶上翠微。<br>
尘世难逢开口笑，菊花须插满头归。<br>
但将酩酊酬佳节，不用登临恨落晖。<br>
古往今来只如此，牛山何必独沾衣。<p>
恨落晖：一作叹落晖。独沾衣：一作泪沾衣。<p>
<br>
池州春送前进士蒯希逸<p>
芳草复芳草，断肠还断肠。<br>
自然堪下泪，何必更残阳。<br>
楚岸千万里，燕鸿三两行。<br>
有家归不得，况举别君觞。<p>
<br>
齐安郡中偶题二首<p>
两竿落日溪桥上，半缕轻烟柳影中。<br>
多少绿荷相倚恨，一时回首背西风。<p>
秋声无不搅离心，梦泽蒹葭楚雨深。<br>
自滴阶前大梧叶，干君何事动哀吟？<p>
<br>
齐安郡后池绝句<p>
菱透浮萍绿锦池，夏莺千啭弄蔷薇。<br>
尽日无人看微雨，鸳鸯相对浴红衣。<p>
<br>
题齐安城楼<p>
呜轧江楼角一声，微阳潋潋落寒汀。<br>
不用凭栏苦回首，故乡七十五长亭。<p>
<br>
池州李使君没后十一日处州新命始到<br>
后见归妓感而成诗<p>
缙云新命诏初行，才是孤魂寿器成。<br>
黄壤不知新雨露，粉书空换旧铭旌。<br>
巨卿哭处云空断，阿骛归来月正明。<br>
多少四年遗爱事，乡闾生子李为名。<p>
<br>
见刘秀才与池州妓别<p>
远风南浦万重波，未似生离别恨多。<br>
楚管能吹柳花怨，吴姬争唱竹枝歌。<br>
金钗横处绿云堕，玉箸凝时红粉和。<br>
待得枚皋相见日，自应妆镜笑蹉砣。<p>
<br>
池州废林泉寺<p>
废寺碧溪上，颓垣倚乱峰。<br>
看栖归树鸟，犹想过山钟。<br>
石路寻僧去，此生应不逢。<p>
<br>
忆齐安郡<p>
平生睡足处，云梦泽南州。<br>
一夜风欺竹，连江雨送秋。<br>
格卑常汩汩，力学强悠悠。<br>
终掉尘中手，潇湘钓漫流。<p>
<br>
池州清溪<p>
弄溪终日到黄昏，照数秋来白发根。<br>
何物赖君千遍洗，笔头尘土渐无痕。<p>
<br>
游池州林泉寺金碧洞<p>
袖拂霜林下石棱，潺声断满溪冰。<br>
携茶腊月游金碧，合有文章病茂陵。<p>
<br>
即事黄州作<p>
因思上党三年战，闲咏周公七月诗。<br>
竹帛未闻书死节，丹青空见画灵旗。<br>
萧条井邑如鱼尾，早晚干戈识虎皮。<br>
莫笑一麾东下计，满江秋浪碧参差。<p>
<br>
赠李秀才是上公孙子<p>
骨清年少眼如冰，凤羽参差五色层。<br>
天上麒麟时一下，人间不独有徐陵。<p>
<br>
寄李起居四韵<p>
楚女梅簪白雪姿，前溪碧水冻醪时。<br>
云心凸知难捧，凤管簧寒不受吹。<br>
南国剑眸能盼眄，侍臣香袖爱[垂。<br>
自怜穷律穷途客，正劫孤灯一局棋。<p>
<br>
题池州贵池亭<p>
势比凌R宋武台，分明百里远帆开。<br>
蜀江雪浪西江满，强半春寒去却来。<p>
<br>
兰溪<p>
兰溪春尽碧泱泱，映水兰花雨发香。<br>
楚国大夫憔悴日，应寻此路去潇湘。<p>
<br>
睦州四韵<p>
州在钓台边，溪山实可怜。<br>
有家皆掩映，无处不潺。<br>
好树鸣幽鸟，晴楼入野烟。<br>
残春杜陵客，中酒落花前。<p>
晴楼：一作晴峦。<p>
<br>
秋晚早发新定<p>
解印书千轴，重阳酒百缸。<br>
凉风满红树，晓月下秋江。<br>
岩壑会归去，尘埃终不降。<br>
悬缨未敢濯，严濑碧淙淙。<p>
<br>
除官归京睦州雨霁<p>
秋半吴天霁，清凝万里光。<br>
水声侵笑语，岚翠扑衣裳。<br>
远树疑罗帐，孤云认粉囊。<br>
溪山侵两越，时节到重阳。<br>
顾我能甘贱，无由得自强。<br>
误曾公触尾，不敢夜循墙。<br>
岂意笼飞鸟，还为锦帐郎。<br>
网今开傅燮，书旧识黄香。<br>
[曾在史馆四年。]<br>
姹女真虚语，饥儿欲一行。<br>
浅深须揭厉，休更学张纲。<p>
<br>
夜泊桐庐先寄苏台卢郎中<p>
水槛桐庐馆，归舟系石根。<br>
笛吹孤戍月，犬吠隔溪村。<br>
十载违清裁，幽怀未一论。<br>
苏台菊花节，何处与开樽？<p>
<br>
新转南曹未叙朝散初秋暑退出守吴兴<br>
书此篇以自见志<p>
捧诏汀洲去，全家羽翼飞。<br>
喜抛新锦帐，荣借旧朱衣。<br>
且免材为累，何妨拙有机。<br>
宋株聊自守，鲁酒怕旁围。<br>
清尚宁无素，光阴亦未。<br>
一杯宽幕席，五字弄珠玑。<br>
越浦黄柑嫩，吴溪紫蟹肥。<br>
平生江海志，佩得左鱼归。<p>
<br>
题白O洲<p>
山鸟飞红带，亭薇拆紫花。<br>
溪光初透彻，秋色正清华。<br>
静处知生乐，喧中见死夸。<br>
无多组累，终不负烟霞。<p>
<br>
题茶山<p>
山实东吴秀，茶称瑞草魁。<br>
剖符虽俗吏，修贡亦仙才。<br>
溪尽停蛮棹，旗张卓翠苔。<br>
柳村穿窈窕，松涧渡喧Y。<br>
等级云峰峻，宽平洞府开。<br>
拂天闻笑语，特地见楼台。<br>
泉嫩黄金涌，牙香紫璧裁。<br>
[山有金沙泉，修贡出，罢贡即绝。]<br>
拜章期沃日，轻骑疾奔雷。<br>
舞袖岚侵涧，歌声谷答回。<br>
磬音藏叶鸟，雪艳照潭梅。<br>
好是全家到，兼为奉诏来。<br>
树阴香作帐，花径落成堆。<br>
景物残三月，登临怆一杯。<br>
重游难自克，俯首入尘埃。<p>
<br>
茶山下作<p>
春风最窈窕，日晓柳村西。<br>
娇云光占岫，健水鸣分溪。<br>
燎岩野花远，戛瑟幽鸟啼。<br>
把酒坐芳草，亦有佳人携。<p>
日晓：一作日晚。<p>
<br>
入茶山下题水口草市绝句<p>
倚溪侵岭多高树，夸酒书旗有小楼。<br>
惊起鸳鸯岂无恨，一双飞去却回头。<p>
<br>
春日茶山病不饮酒因呈宾客<p>
笙歌登画船，十日清明前。<br>
山秀白云腻，溪光红粉鲜。<br>
欲开未开花，半阴半晴天。<br>
谁知病太守，犹得作茶仙。<p>
<br>
不饮赠官妓<p>
芳草正得意，汀洲日欲西。<br>
无端千树柳，更拂一条溪。<br>
几朵梅堪折，何人手好携。<br>
谁怜佳丽地，春恨却凄凄。<p>
<br>
早春赠军事薛判官<p>
雪后新正半，春来四刻长。<br>
晴梅朱粉艳，嫩水碧罗光。<br>
弦管开双调，花钿坐两行。<br>
唯君莫惜醉，认取少年场。<p>
<br>
代吴兴妓春初寄薛军事<p>
雾冷侵红粉，春阴扑翠钿。<br>
自悲临晓镜，谁与惜流年？<br>
柳暗霏微雨，花愁黯淡天。<br>
金钗有几只，抽当酒家钱。<p>
<br>
八月十二日得替后移居溪馆因题长句四韵<p>
万家相庆喜秋成，处处楼台歌板声。<br>
千岁鹤归犹有恨，一年人住岂无情。<br>
夜凉溪馆留僧话，风定苏潭看月生。<br>
景物登临闲始见，愿为闲客此闲行。<p>
千岁：一作千载。<p>
<br>
初冬夜饮<p>
淮阳多病偶求欢，客袖侵霜与烛盘。<br>
砌下梨花一堆雪，明年谁此凭栏干？<p>
<br>
栽竹<p>
本因遮日种，却似为溪移。<br>
历历羽林影，疏疏烟露姿。<br>
萧骚寒雨夜，敲峦矸缡薄<br>
故国何年到，尘冠挂一枝。<p>
<br>
梅<p>
轻盈照溪水，掩敛下瑶台。<br>
妒雪聊相比，欺春不逐来。<br>
偶同佳客见，似为冻醪开。<br>
若在秦楼畔，堪为弄玉媒。<p>
<br>
山石榴<p>
似火山榴映小山，繁中能薄艳中闲。<br>
一朵佳人玉钗上，只疑烧却翠云鬟。<p>
<br>
柳长句<p>
日落水流西复东，春光不尽柳何穷。<br>
巫娥庙里低含雨，宋玉宅前斜带风。<br>
莫将榆荚共争翠，深感杏花相映红。<br>
灞上汉南千万树，几人游宦别离中。<p>
莫将：一作不嫌。深感杏花：一作深与桃花。<p>
<br>
隋堤柳<p>
夹岸垂杨三百里，只应图画最相宜。<br>
自嫌流落西归疾，不见东风二月时。<p>
<br>
柳绝句<p>
数树新开翠影齐，倚风情态被春迷。<br>
依依故国樊川恨，半掩村桥半拂溪。<p>
<br>
独柳<p>
含烟一株柳，拂地摇风久。<br>
佳人不忍折，怅望回纤手。<p>
<br>
早雁<p>
金河秋半虏弦开，云外惊飞四散哀。<br>
仙掌月明孤影过，长门灯暗数声来。<br>
须知胡骑纷纷在，岂逐春风一一回。<br>
莫厌潇湘少人处，水多菰米岸莓苔。<p>
须知胡骑纷纷在：一作虽随胡马翩翩去。<br>
莫厌：一作好是。<p>
<br>
<p>
芝茎抽绀趾，清唳掷金梭。<br>
日翅闲张锦，风池去I罗。<br>
静眠依翠荇，暖戏折高荷。<br>
山阴岂无尔，茧字换群鹅。<p>
<br>
鹦鹉<p>
华堂日渐高，雕槛系红绦。<br>
故国陇山树，美人金剪刀。<br>
避笼交翠尾，罅嘴静新毛。<br>
不念三缄事，世途皆尔曹。<p>
<br>
鹤<p>
清音迎晓月，愁思立寒蒲。<br>
丹顶西施颊，霜毛四皓须。<br>
碧云行止躁，白鹭性灵粗。<br>
终日无群伴，溪边吊影孤。<p>
<br>
鸦<p>
扰扰复翻翻，黄昏扬冷烟。<br>
毛欺皇后发，声感楚姬弦。<br>
蔓垒盘风下，霜林接翅眠。<br>
只如西旅样，头白岂无缘。<p>
<br>
鹭鸶<p>
雪衣雪发青玉嘴，群捕鱼儿溪影中。<br>
惊飞远映碧山去，一树梨花落晚风。<p>
<br>
村舍燕<p>
汉宫一百四十五，多下珠帘闭琐窗。<br>
何处营巢夏将半，茅檐烟里语双双。<p>
<br>
归燕<p>
画堂歌舞喧喧地，社去社来人不看。<br>
长是江楼使君伴，黄昏犹待倚栏干。<p>
<br>
伤猿<p>
独折南园一朵梅，重寻幽坎已生苔。<br>
无端晚吹惊高树，似袅长枝欲下来。<p>
<br>
还俗老僧<p>
雪发不长寸，秋寒力更微。<br>
独寻一径叶，犹挈衲残衣。<br>
日暮千峰里，不知何处归。<p>
<br>
斫竹<p>
寺废竹色死，宦家宁尔留。<br>
霜根渐随斧，风玉尚敲秋。<br>
江南苦吟客，何处送悠悠。<p>
<br>
将赴湖州留题亭菊<p>
陶菊手自种，楚兰心有期。<br>
遥知渡江日，正是撷芳时。<p>
<br>
折菊<p>
篱东菊径深，折得自孤吟。<br>
雨中衣半湿，拥鼻自知心。<p>
<br>
云<p>
尽日看云首不回，无心都大似无才。<br>
可怜光彩一片玉，万里晴天何处来？<p>
<br>
醉后题僧院<p>
离心忽忽复凄凄，雨晦倾瓶取醉泥。<br>
可羡高僧共心语，一如携稚往东西。<p>
<br>
题禅院<p>
觥船一棹百分空，十岁青春不负公。<br>
今日鬓丝禅榻畔，茶烟轻扬落花风。<p>
<br>
哭李给事中敏<p>
阳陵郭门外，陂u丈五坟。<br>
九泉如结友，兹地好埋君。<br>
[朱云葬阳陵郭外。]<p>
<br>
黄州竹径<p>
竹浊蟠小径，屈折斗蛇来。<br>
三年得归去，知绕几千回？<p>
<br>
题敬爱寺楼<p>
暮景千山雪，春寒百尺楼。<br>
独登还独下，谁会我悠悠？<p>
<br>
送刘秀才归江陵<p>
彩服鲜华觐渚宫，鲈鱼新熟别江东。<br>
刘郎浦夜侵船月，宋玉亭春弄袖风。<br>
落落精神终有立，飘飘才思杳无穷。<br>
谁人世上为金口，借取明时一荐雄？<p>
<br>
见吴秀才与池妓别因成绝句<p>
红烛短时羌笛怨，清歌咽处蜀弦高。<br>
万里分飞两行泪，满江寒雨正萧骚。<p>
<br>
湖南正初招李郢秀才<p>
行乐及时时已晚，对酒当歌歌不成。<br>
千里暮山重叠翠，一溪寒水浅深清。<br>
高人以饮为忙事，浮世除诗尽强名。<br>
看著白O芽欲吐，雪舟相访胜闲行。<p>
<br>
赠朱道灵<p>
刘根丹篆三千字，郭璞青囊两卷书。<br>
牛渚矶南谢山北，白云深处有岩居。<p>
<br>
屏风绝句<p>
屏风周P画纤腰，岁久丹青色半销。<br>
斜倚玉窗鸾发女，拂尘犹自妒娇娆。<p>
<br>
哭韩绰<p>
平明送葬上都门，绋交横逐去魂。<br>
归来冷笑悲身事，唤妇呼儿索酒盆。<p>
<br>
新定途中<p>
无端偶效张文纪，下杜乡园别五秋。<br>
重过江南更千里，万山深处一孤舟。<p>
<br>
题新定八松院小石<p>
雨滴珠玑碎，苔生紫翠重。<br>
故关何日到？且看小三峰。<p>
</p>
<hr>
<p>【电子版杜牧诗全集・卷四】<p>
一华编校<p>
<br>
往年随故府吴兴公夜泊芜湖口今赴官西去<br>
再宿芜湖感旧伤怀因成十六韵<p>
南指陵阳路，东流似昔年。<br>
重恩山未答，双鬓雪飘然。<br>
数仞惭投迹，群公愧拍肩。<br>
驽骀蒙锦绣，尘土浴潺。<br>
郭隗黄金峻，虞卿白璧鲜。<br>
貔貅环玉帐，鹦鹉破蛮笺。<br>
极浦沉碑会，秋花落帽筵。<br>
旌旗明迥野，冠佩照神仙。<br>
筹画言何补，优容道实全。<br>
讴谣人扑地，鸡犬树连天。<br>
紫凤超如电，青襟散似烟。<br>
苍生未经济，坟草已芊绵。<br>
往事唯沙月，孤灯但客船。<br>
岘山云影畔，棠叶水声前。<br>
故国还归去，浮生亦可怜。<br>
高歌一曲泪，明日夕阳边。<p>
<br>
怀钟陵旧游四首<p>
一谒征南最少年，虞卿双璧截肪鲜。<br>
歌谣千里春长暖，丝管高台月正圆。<br>
玉帐军筹罗俊彦，绛帷环佩立神仙。<br>
陆公余德机云在，如我酬恩合执鞭。<p>
滕阁中春绮席开，柘枝蛮鼓殷晴雷。<br>
垂楼万幕青云合，破浪千帆阵马来。<br>
未掘双龙牛斗气，高悬一榻栋梁材。<br>
连巴控越知何有？珠翠沉檀处处堆。<p>
十顷平湖堤柳合，岸秋兰芷绿纤纤。<br>
一声明月采莲女，四面朱楼卷画帘。<br>
白鹭烟分光的的，微涟风定翠。<br>
斜晖更落西山影，千步虹桥气象兼。<p>
控压平江十万家，秋来江静镜新磨。<br>
城头晚鼓雷霆后，桥上游人笑语多。<br>
日落汀痕千里色，月当楼午一声歌。<br>
昔年行乐桃畔，醉与龙沙拣蜀罗。<p>
<br>
台城曲二首<p>
整整复斜斜，隋旗簇晚沙。<br>
门外韩擒虎，楼头张丽华。<br>
谁怜容足地，却羡井中蛙。<p>
王颁兵势急，鼓下坐蛮奴。<br>
潋滟倪塘水，叉牙出骨须。<br>
干芦一炬火，回首是平芜。<p>
<br>
江上雨寄崔碣<p>
春半平江雨，圆文破蜀罗。<br>
声眠篷底客，寒湿钓来蓑。<br>
暗澹遮山远，空髦柳多。<br>
此时怀旧恨，相望意如何？<p>
<br>
罢钟陵幕吏十三年来泊湓浦感旧为诗<p>
青梅雨中熟，樯倚酒旗边。<br>
故国残春梦，孤舟一褐眠。<br>
摇摇远堤柳，暗暗十程烟。<br>
南奏钟陵道，无因似昔年。<p>
<br>
商山麻涧<p>
云光岚彩四面合，柔柔垂柳十余家。<br>
雉飞鹿过芳草远，牛巷鸡埘春日斜。<br>
秀眉老父对樽酒，茜袖女儿簪野花。<br>
征车自念尘土计，惆怅溪边书细沙。<p>
柔柔：一作柔桑。<p>
<br>
商山富水驿　驿本名与阳谏议同姓名，<br>
因此改为富水驿。<p>
益戆由来未觉贤，终须南去吊湘川。<br>
当时物议朱云小，后代声华白日悬。<br>
邪佞每思当面唾，清贫长欠一杯钱。<br>
驿名不合轻移改，留警朝天者惕然。<p>
<br>
丹水<p>
何事苦萦回，离肠不自裁。<br>
恨声随梦去，春态逐云来。<br>
沉定蓝光彻，喧盘粉浪开。<br>
翠岩三百尺，谁作子陵台？<p>
<br>
题武关<p>
碧溪留我武关东，一笑怀王迹自穷。<br>
郑袖娇娆酣似醉，屈原憔悴去如蓬。<br>
山墙谷堑依然在，弱吐强吞尽已空。<br>
今日圣神家四海，戍旗长卷夕阳中。<p>
<br>
除官赴阙商山道中绝句<p>
水叠鸣珂树如帐，长杨春殿九门珂。<br>
我来惆怅不自决，欲去欲住终如何？<p>
<br>
汉江<p>
溶溶漾漾白鸥飞，绿净春深好染衣。<br>
南去北来人自老，夕阳长送钓船归。<p>
<br>
襄阳雪夜感怀<p>
往事起独念，飘然自不胜。<br>
前滩急夜响，密雪映寒灯。<br>
的的三年梦，迢迢一线K。<br>
明朝楚山上，莫上最高层。<p>
<br>
咏歌圣德远怀天宝因题关亭长句四韵<p>
圣敬文思业太平，海寰天下唱歌行。<br>
秋来气势洪河壮，霜后精神泰华狞。<br>
广德者强朝万国，用贤无敌是长城。<br>
君王若悟治安论，安史何人敢弄兵？<p>
<br>
途中作<p>
绿树南阳道，千峰势远随。<br>
碧溪风澹态，芳树雨余姿。<br>
野渡云初暖，征人袖半垂。<br>
残花不一醉，行乐是何时？<p>
<br>
重到襄阳哭亡友韦寿朋<p>
故人坟树立秋风，伯道无儿迹更空。<br>
重到笙歌分散地，隔江吹笛月明中。<p>
<br>
赤壁<p>
折戟沉沙铁未销，自将磨洗认前朝。<br>
东风不与周郎便，铜雀春深锁二乔。<p>
未销：一作半销。<p>
<br>
云梦泽<p>
日旗龙旆想飘扬，一索功高缚楚王。<br>
直是超然五湖客，未如终始郭汾阳。<p>
<br>
除官行至昭应闻友人出官因寄<p>
贱子来千里，明公去一麾。<br>
可能休涕泪，岂独感恩知。<br>
草木穷秋后，山川落照时。<br>
如何望故国，驱马却迟迟？<p>
<br>
寄浙东韩V评事<p>
一笑五云溪上舟，跳丸日月十经秋。<br>
鬓衰酒减欲谁泥，迹辱魂惭好自尤。<br>
梦寐几回迷蛱蝶，文章应广《畔牢愁》。<br>
无穷尘土无聊事，不得清言解不休。<p>
<br>
泊秦淮<p>
烟笼寒水月笼沙，夜泊秦淮近酒家。<br>
商女不知亡国恨，隔江犹唱《后庭花》。<p>
<br>
秋浦途中<p>
萧萧山路穷秋雨，淅淅溪风一岸蒲。<br>
为问寒沙新到雁，来时还下杜陵无？<p>
<br>
题桃花夫人庙<p>
细腰宫里露桃新，脉脉无言几度春。<br>
至竟息亡缘底事？可怜金谷堕楼人。<p>
<br>
初春有感寄歙州邢员外<p>
雪涨前溪水，啼声已绕滩。<br>
梅衰未减态，春嫩不禁寒。<br>
迹去梦一觉，年来事百般。<br>
闻君亦多感，何处倚阑干？<p>
<br>
书怀寄中朝往还<p>
平生自许少尘埃，为吏尘中势自回。<br>
朱绂久惭官借与，白头还叹老将来。<br>
须知世路难轻进，岂是君门不大开。<br>
霄汉几多同学伴，可怜头角尽卿材。<p>
<br>
寄崔钧<p>
缄书报子玉，为我谢平津。<br>
自愧扫门士，谁为乞火人。<br>
词臣陪羽猎，战将骋骈邻。<br>
两地差池恨，江汀醉送君。<p>
<br>
初春雨中舟次和州横江裴使君见迎李赵二<br>
秀才同来因书四韵兼寄江南许浑先辈<p>
芳草渡头微雨时，万株杨柳拂波垂。<br>
蒲根水暖雁初浴，梅径香寒蜂未知。<br>
辞客倚风吟暗淡，使君回马湿旌旗。<br>
江南仲蔚多情调，怅望春阴几首诗。<p>
<br>
和州绝句<p>
江湖醉渡十年春，牛渚山边六问津。<br>
历阳前事知何实，高位纷纷见陷人。<p>
何实：一作虚实。<p>
<br>
题乌江亭<p>
胜败兵家事不期，包羞忍耻是男儿。<br>
江东子弟多才俊，卷土重来未可知。<p>
兵家：一作由来。事不：一作不可。才俊：一作豪俊。<p>
<br>
题横江馆<p>
孙家兄弟晋龙骧，驰骋功名业帝王。<br>
至竟江山谁是主？苔矶空属钓鱼郎。<p>
<br>
寄沣州张舍人笛<p>
发匀肉好生春岭，截玉钻星寄使君。<br>
檀的染时痕半月，《落梅》飘处响穿云。<br>
楼中威凤倾冠听，沙上惊鸿掠水分。<br>
遥想紫泥封诏罢，夜深应隔禁墙闻。<p>
<br>
寄扬州韩绰判官<p>
青山隐隐水遥遥，秋尽江南草木凋。<br>
二十四桥明月夜，玉人何处教吹箫？<p>
遥遥：一作迢迢。草木：一作岸草；又作草未。<br>
教吹箫：一作坐吹箫。<p>
<br>
送李群玉赴举<p>
故人别来面如雪，一榻拂云秋影中。<br>
玉白花红三百首，五陵谁唱与春风？<p>
<br>
送薛种游湖南<p>
贾傅松醪酒，秋来美更香。<br>
怜君片云思，一棹去潇湘。<p>
<br>
题寿安县甘棠馆御沟<p>
一渠东注芳华苑，苑锁池塘百岁空。<br>
水殿半倾蟾口涩，为谁流下蓼花中？<p>
<br>
汴河怀古<p>
锦缆龙舟隋炀帝，平台复道汉梁王。<br>
游人闲起前朝念，《折柳》孤吟断杀肠。<p>
<br>
汴河阻冻<p>
千里长河初冻时，玉珂瑶佩响参差。<br>
浮生恰似冰底水，日夜东流人不知。<p>
<br>
酬张祜处士见寄长句四韵<p>
七子论诗谁似公？曹刘须在指挥中。<br>
荐衡昔日知文举，乞火无人作蒯通。<br>
[令狐相公曾表荐处士。]<br>
北极楼台长挂梦，西江波浪远吞空。<br>
可怜故国三千里，虚唱歌辞满六宫。<br>
[处士诗曰：故国三千里，深宫二十年。<br>
一声《河满子》，双泪落君前。]<p>
<br>
寄宣州郑谏议<p>
大夫官重醉江东，潇洒名儒振古风。<br>
文石陛前辞圣主，碧云天外作冥鸿。<br>
五言宁谢颜光禄，百岁须齐卫武公。<br>
再拜宜同丈人行，过庭交分有无同。<p>
<br>
题元处士高亭<p>
水接西江天外声，小斋松影拂云平。<br>
何人教我吹长笛，与倚春风弄月明。<p>
与倚：一作兴倚。春风：一作秋风；又作清风。<p>
<br>
郑协律<p>
广文遗韵留樗散，鸡犬图书共一船。<br>
自说江湖不归事，阻风中酒过年年。<p>
<br>
和野人殷潜之题筹笔驿十四韵<p>
三吴裂婺女，九锡狱孤儿。<br>
霸主业未半，本朝心是谁？<br>
永安宫受诏，筹笔驿沉思。<br>
画地乾坤在，濡毫胜负知。<br>
艰难同草创，得失计毫厘。<br>
寂默经千虑，分明浑一期。<br>
川流萦智思，山耸助扶持。<br>
慷慨匡时略，从容问罪师。<br>
褒中秋鼓角，渭曲晚旌旗。<br>
仗义悬无敌，鸣攻固有辞。<br>
若非天夺去，岂复虑能支。<br>
子夜星才落，鸿毛鼎便移。<br>
邮亭世自换，白日事长垂。<br>
何处躬耕者，犹题殄瘁诗？<p>
<br>
重题绝句一首<p>
邮亭寄人世，人世寄邮亭。<br>
何如自筹度，鸿路有冥冥。<p>
<br>
送陆蠢芍衅官东归<p>
少微星动照春云，魏阙衡门路自分。<br>
倏去忽来应有意，世间尘土谩疑君。<p>
<br>
寄珉笛与宇文舍人<p>
调高银字声还侧，物比柯亭韵校奇。<br>
寄与玉人天上去，桓将军见不教吹。<p>
<br>
寄内兄和州崔员外十二韵<p>
历阳崔太守，何日不含情。<br>
恩义同钟李，埙篪实弟兄。<br>
[李膺、钟瑶，中外兄弟，少相友善。]<br>
光尘能混合，擘画最分明。<br>
台阁仁贤誉，闺门孝友声。<br>
西方像教毁，南海绣衣行。<br>
[为岭南拆寺副使。]<br>
金橐宁回顾，珠箪肯一枨。<br>
只宜裁密诏，何自取专城？<br>
进退无非道，徊翔必有名。<br>
好风初婉软，离思苦萦盈。<br>
金马旧游贵，桐庐春水生。<br>
雨侵寒牖梦，梅引冻醪倾。<br>
共祝中兴主，高歌唱太平。<p>
<br>
遣兴<p>
镜弄白髭须，如何作老夫。<br>
浮生长勿勿，儿小且呜呜。<br>
忍过事堪喜，泰来忧胜无？<br>
治平心径熟，不遣有穷途。<p>
<br>
早秋<p>
疏雨洗空旷，秋标惊意新。<br>
大热去酷吏，清风来故人。<br>
樽酒酌未酌，晓花颦不颦。<br>
铢秤与缕雪，谁觉老陈陈？<p>
<br>
秋思<p>
热去解钳K，飘萧秋半时。<br>
微雨池塘见，好风襟袖知。<br>
发短梳未足，枕凉闲且欹。<br>
平生分过此，何事不参差。<p>
<br>
途中一绝<p>
镜中丝发悲来惯，衣上尘痕拂渐难。<br>
惆怅江湖钓竿手，却遮西日向长安。<p>
<br>
春尽途中<p>
田园不事来游宦，故国谁教尔别离？<br>
独倚关亭还把酒，一年春尽送春时。<p>
<br>
题村舍<p>
三树稚桑春未到，扶床乳女午啼饥。<br>
潜销暗铄归何处？万指侯家自不知。<p>
万指：一作万户。<p>
<br>
代人寄远　六言二首<p>
河桥酒旆风软，候馆梅花雪娇。<br>
宛陵楼上瞪目，我郎何处情饶？<p>
绣领任垂蓬髻，丁香闲结春梢。<br>
剩肯新年归否？江南绿草迢迢。<p>
<br>
闺情<p>
娟娟却月眉，新鬓学鸦飞。<br>
暗砌匀檀粉，晴窗画夹衣。<br>
袖红垂寂寞，眉黛敛依稀。<br>
还向长陵去，今宵归不归？<p>
<br>
旧游<p>
闲吟芍药诗，怅望久颦眉。<br>
盼眄回眸远，纤衫整髻迟。<br>
重寻春昼梦，笑把浅花枝。<br>
小市长陵住，非郎谁得知？<p>
<br>
寄远<p>
只影随惊雁，单栖锁画笼。<br>
向春罗袖薄，谁念舞台风？<p>
<br>
帘<p>
徒云逢剪削，岂谓见偏装。<br>
凤节轻雕日，鸾花薄饰香。<br>
问屏何屈曲，怜帐解周防。<br>
下溃金阶露，斜分碧瓦霜。<br>
沉沉伴春梦，寂寂侍华堂。<br>
谁见昭阳殿，真珠十二行。<p>
<br>
寄题甘露寺北轩<p>
曾上蓬莱宫里行，北轩栏槛最留情。<br>
孤高堪弄桓伊笛，缥缈宜闻子晋笙。<br>
天接海门秋水色，烟笼隋苑暮钟声。<br>
他年会着荷衣去，不向山僧道姓名。<p>
<br>
题青云馆<p>
虬蟠千仞剧羊肠，天府由来百二强。<br>
四皓有芝轻汉祖，张仪无地与怀王。<br>
云连帐影萝阴合，枕绕泉声客梦凉。<br>
深处会容高尚者，水苗三顷百株桑。<p>
<br>
正初奉酬歙州刺史邢群<p>
翠岩千尺倚溪斜，曾得严光作钓家。<br>
越嶂远分丁字水，腊梅迟见二年花。<br>
明时刀尺君须用，幽处田园我有涯。<br>
一壑风烟阳羡里，解龟休去路非赊。<p>
<br>
江上偶见绝句<p>
楚乡寒食橘花时，野渡临风驻彩旗。<br>
草色连云人去住，水纹如e燕差池。<p>
<br>
题木兰庙<p>
弯弓征战作男儿，梦里曾经与画眉。<br>
几度思归还把酒，拂云堆上祝明妃。<p>
<br>
入商山<p>
早入商山百里云，蓝溪桥下水声分。<br>
流水旧声人旧耳，此回呜咽不堪闻。<p>
<br>
偶题<p>
甘罗昔作秦丞相，子政曾为汉辇郎。<br>
千载更逢王侍读，当时还道有文章。<p>
<br>
送卢秀才一绝<p>
春濑与烟远，送君孤棹开。<br>
潺如不改，愁更钓鱼来。<p>
<br>
醉题<p>
金镊洗霜鬓，银觥敌露桃。<br>
醉头扶不起，三丈日还高。<p>
<br>
题商山四皓庙一绝<p>
吕氏强梁嗣子柔，我于天性岂恩仇。<br>
南军不袒左边袖，四老安刘是灭刘。<p>
<br>
送隐者一绝<p>
无媒径路草萧萧，自古云林远市朝。<br>
公道世间唯白发，贵人头上不曾饶。<p>
<br>
题张处士山庄一绝<p>
好鸟疑敲磬，风蝉认轧筝。<br>
修篁与嘉树，偏倚半岩生。<p>
<br>
有怀重送斛斯判官<p>
苍苍烟月满川亭，我有劳歌一为听。<br>
将取离魂随白骑，三台星里拜文星。<p>
<br>
赠别二首<p>
娉娉袅袅十三余，豆蔻梢头二月初。<br>
春风十里扬州路，卷上珠帘总不如。<p>
多情却似总无情，唯觉樽前笑不成。<br>
蜡烛有心还惜别，替人垂泪到天明。<p>
<br>
寄远<p>
前山极远碧云合，清夜一声《白雪》微。<br>
欲寄相思千里月，溪边残照雨霏霏。<p>
<br>
九日<p>
金英繁乱拂栏香，明府辞官酒满缸。<br>
还有玉楼轻薄女，笑他寒燕一双双。<p>
<br>
寄牛相公<p>
汉水横冲蜀浪分，危楼点的拂孤云。<br>
六年仁政讴歌去，柳远春堤处处闻。<p>
<br>
为人题赠二首<p>
我乏青云称，君无买笑金。<br>
虚传南国貌，争奈五陵心。<br>
桂席尘瑶佩，琼炉烬水沉。<br>
凝魂空荐梦，低珥悔听琴。<br>
月落珠帘卷，春寒锦暮深。<br>
谁家楼上笛？何处月明砧？<br>
兰径飞蝴蝶，筠笼语翠襟。<br>
和簪抛凤髻，将泪入鸳衾。<br>
的的新添恨，迢迢绝好音。<br>
文园终病渴，休咏白头吟。<p>
绿树莺莺语，平江燕燕飞。<br>
枕前闻去雁，楼上送春归。<br>
半月K双脸，凝腰素一围。<br>
西墙苔漠漠，南浦梦依依。<br>
有恨簪花懒，无聊斗草稀。<br>
雕笼长惨淡，兰畹谩芳菲。<br>
镜敛青蛾黛，灯挑皓腕肌。<br>
避人匀迸泪，拖袖倚残晖。<br>
有貌虽桃李，单栖足是非。<br>
云Z载驭去，寒夜看裁衣。<p>
<br>
少年行<p>
官为骏马监，职帅羽林儿。<br>
两绶藏不见，落花何处期？<br>
猎敲白玉镫，怒袖紫金锤。<br>
田窦长留醉，苏辛曲让歧。<br>
豪持出塞节，笑别远山眉。<br>
捷报云台贺，公卿拜寿卮。<p>
<br>
盆池<p>
凿破苍苔地，偷他一片天。<br>
白云生镜里，明月落阶前。<p>
<br>
有寄<p>
云阔烟深树，江澄水浴秋。<br>
美人何处在？明月万山头。<p>
</p>
<hr>
<p>【电子版杜牧诗全集・外集】<p>
一华编校<p>
<br>
斑竹筒簟<p>
血染斑斑成锦纹，昔年遗恨至今存。<br>
分明知是湘妃泣，何忍将身卧泪痕。<p>
<br>
和严恽秀才落花<p>
共惜流年留不得，且环流水醉流杯。<br>
无情红艳年年盛，不恨凋零却恨开。<p>
<br>
倡楼戏赠<p>
细柳桥边深半春，缬衣帘里动香尘。<br>
无端有寄闲消息，背插金钗笑向人。<p>
<br>
初上船留寄<p>
烟水本好尚，亲交何惨凄。<br>
况为珠履客，即泊锦帆堤。<br>
沙雁同船去，田鸦绕岸啼。<br>
此时还有味，必卧日从西。<p>
<br>
秋岸<p>
河岸微退落，柳影微雕疏。<br>
船上听呼稚，堤南趁漉鱼。<br>
数帆旗去疾，一艇箭回初。<br>
曾入相思梦，因凭附远书。<p>
<br>
过大梁闻河亭方宴赠孙子端<p>
梁园纵玩归应少，赋雪搜才去必频。<br>
板路岂缘无罚酒，不教客右更添人。<p>
<br>
题吴兴消暑楼十二韵<p>
晴日登攀好，危楼物象饶。<br>
一溪通四境，万岫绕层霄。<br>
鸟翼舒华屋，鱼鳞棹短桡。<br>
浪花机乍织，云叶匠新雕。<br>
台榭罗嘉卉，城池敞丽谯。<br>
蟾蜍来作鉴，EX引成桥。<br>
燕任随秋叶，人空集早潮。<br>
楚鸿行尽直，沙鹭立偏翘。<br>
暮角凄游旅，清歌惨寥。<br>
景牵游目困，愁托酒肠销。<br>
远吹流松韵，残阳渡柳桥。<br>
时陪庾公赏，还悟脱烦嚣。<p>
<br>
奉送中丞姊夫俦自大理卿出镇江西<br>
叙事书怀因成十二韵<p>
惟帝忧南纪，搜贤与大藩。<br>
梅仙调步骤，庾亮拂岔K。<br>
一室何劳扫，三章自不冤。<br>
精明如定国，孤峻似陈蕃。<br>
灞岸秋犹嫩，蓝桥水始喧。<br>
红锕沂壁，黑断云根。<br>
滕阁丹霄倚，章江碧玉奔。<br>
一声仙妓唱，千里暮江痕。<br>
私好初童稚，官荣见子孙。<br>
流年休挂念，万事至无言。<br>
玉辇君频过，冯唐将未论。<br>
佣书酬万债，竹坞问樊村。<p>
<br>
中丞业深韬略志在功名再奉长句一篇<br>
兼有咨劝<p>
樯似邓林江拍天，越香巴锦万千千。<br>
滕王阁上《柘枝》鼓，徐孺亭西铁轴船。<br>
八部元侯非不贵，万人师长岂无权。<br>
要君严重疏欢乐，犹有河湟可下鞭。<br>
[时收河湟，且立三州六关。]<p>
<br>
和裴杰秀才新樱桃<p>
新果真琼液，未应宴紫兰。<br>
圆疑窃龙颔，色已夺鸡冠。<br>
远火微微辨，繁星历历看。<br>
茂先知味好，曼倩恨偷难。<br>
忍用烹H酪，从将玩玉盘。<br>
流年如可驻，何必九华丹。<p>
<br>
春思<p>
岂君心的的，嗟我泪涓涓。<br>
绵羽啼来久，锦鳞书未传。<br>
兽炉凝冷焰，罗幕蔽晴烟。<br>
自是求佳梦，何须讶昼眠？<p>
<br>
代人作<p>
楼高春日早，屏束麝烟堆。<br>
盼眄凝魂别，依稀梦雨来。<br>
绿鬟羞妥么，红颊思夭偎。<br>
斗草怜香蕙，簪花间雪梅。<br>
戌辽虽咽切，游蜀亦迟回。<br>
锦字梭悬壁，琴心月满台。<br>
笑筵凝贝启，眠箔晓珠开。<br>
腊破征车动，袍襟对泪裁。<p>
<br>
偶题二首<p>
劳劳千里身，襟袂满行尘。<br>
深夜悬双泪，短亭思远人。<br>
苍江程未息，黑水梦何频。<br>
明月轻桡去，唯应钓赤鳞。<p>
有恨秋来极，无端别后知。<br>
夜阑终耿耿，明发竟迟迟。<br>
信已凭鸿去，归唯与燕期。<br>
只应明月见，千里两相思。<p>
<br>
冬至日遇京使发寄舍弟<p>
远信初逢双鲤去，他乡正遇一阳生。<br>
樽前岂解愁家国，辇下唯能忆弟兄。<br>
旅馆夜忧姜被冷，暮江寒觉晏裘轻。<br>
竹门风过还惆怅，疑是松窗雪打声。<p>
初逢：一作初凭。<p>
<br>
洛下送张曼容赴上党召<p>
歌阕樽残恨起偏，凭君不用设离筵。<br>
未趋雉尾随元老，且蓦羊肠过少年。<br>
七叶汉貂真密近，一枝诜桂亦徒然。<br>
羽书正急征兵地，须遣头风处处痊。<p>
<br>
宣州留赠<p>
红铅湿尽半罗裙，洞府人间手欲分。<br>
满面风流虽似玉，四年夫婿恰如云。<br>
当春离恨杯长满，倚柱关情日渐曛。<br>
为报眼波须稳当，五陵游宕莫知闻。<p>
<br>
寄题宣州开元寺<p>
松寺曾同一鹤栖，夜深台殿月高低。<br>
何人为倚东楼柱，正是千山雪涨溪。<p>
<br>
赠张祜<p>
诗韵一逢君，平生称所闻。<br>
粉毫唯画月，琼尺只裁云。<br>
鲸阵人人慑，秋星历历分。<br>
数篇留别我，羞杀李将军。<p>
<br>
残春独来南亭因寄张祜<p>
暖云如粉草如茵，独步长堤不见人。<br>
一岭桃花红锦g，半溪山水碧罗新。<br>
高枝百舌犹欺鸟，带叶梨花独送春。<br>
仲蔚欲知何处在，苦吟林下拂诗尘。<p>
<br>
宣州开元寺南楼<p>
小楼才受一床横，终日看山酒满倾。<br>
可惜和风夜来雨，醉中虚度打窗声。<p>
<br>
寄远人<p>
终日求人卜，回回道好音。<br>
那时离别后，入梦到如今。<p>
<br>
别沈处士<p>
旧事参差梦，新程逦迤秋。<br>
故人如见忆，时到寺东楼。<p>
<br>
留赠<p>
舞靴应任闲人看，笑脸还须待我开。<br>
不用镜前空有泪，蔷薇花谢即归来。<p>
<br>
奉和仆射相公春泽稍愆圣君轸虑嘉雪忽降<br>
品汇昭苏即事书成四韵<p>
飘来鸡树凤池边，渐压琼枝冻碧涟。<br>
银阙双高银汉里，玉山横列玉墀前。<br>
昭阳殿下风回急，承露盘中月彩圆。<br>
上相抽毫歌帝德，一篇风雅美丰年。<p>
<br>
寄李播评事<p>
子列光殊价，明时忍自高。<br>
宁无好舟楫，不泛恶风涛。<br>
大翼终难戢，奇锋且自韬。<br>
春来烟渚上，几净雪霜毫？<p>
<br>
送牛相公出镇襄州<p>
盛时常注意，南雍暂分茅。<br>
紫殿辞明主，岩廊别旧交。<br>
危幢侵碧雾，寒旆猎红铩<br>
德业悬秦镜，威声隐楚郊。<br>
拜尘先洒泪，成厦昔容巢。<br>
遥仰沉碑会，鸳鸯玉佩敲。<p>
<br>
送薛二首<p>
可怜走马骑驴汉，岂有风光肯占伊。<br>
只有三张最惆怅，下山回马尚迟迟。<p>
小捷风流已俊才，便将红粉作金台。<br>
明年未去池阳郡，更乞春时却重来。<p>
<br>
见穆三十宅中庭梅榴花谢<p>
矜红掩素似多才，不待樱桃不逐梅。<br>
春到未曾逢宴赏，雨余争解免低徊。<br>
巧穷南国千般艳，趁得东风二月开。<br>
堪恨王孙浪游去，落英狼藉始归来。<p>
<br>
留诲曹师等诗<p>
万物有丑好，各一姿状分。<br>
唯人即不尔，学与不学论。<br>
学非探其花，要自拔其根。<br>
孝友与诚实，而不忘尔言。<br>
根本既深实，柯叶自滋繁。<br>
念尔无忽此，期以庆吾门。<p>
<br>
洛阳<p>
文争武战就神功，时似开元天宝中。<br>
已建玄戈收相土，应回翠帽过离宫。<br>
侯门草满宜寒兔，洛浦沙深下塞鸿。<br>
疑有女蛾西望处，上阳烟树正秋风。<p>
下塞鸿：一作见塞鸿。<p>
<br>
寄唐州李n尚书<p>
累代功勋照世光，奚胡闻道死心降。<br>
书功笔秃三千管，领节门排十六双。<br>
先揖耿m声寂寂，今看黄霸事。<br>
时人欲识胸襟否？彭蠡秋连万里江。<p>
<br>
南陵道中<p>
南陵水面漫悠悠，风紧云轻欲变秋。<br>
正是客心孤回处，谁家红袖凭江楼？<p>
<br>
登九峰楼<p>
晴江滟滟含浅沙，高低绕郭滞秋花。<br>
牛歌鱼笛山月上，鹭渚j梁溪日斜。<br>
为郡异乡徒泥酒，杜陵芳草岂无家。<br>
白头搔杀倚柱遍，归棹何时闻轧鸦？<p>
<br>
别家<p>
初岁娇儿未识爷，别爷不拜手吒叉。<br>
拊头一别三千里，何日迎门却到家？<p>
<br>
归家　[一作赵嘏诗，题作《到家》。]<p>
稚子牵衣问，归来何太迟？<br>
共谁争岁月，赢得鬓边丝？<p>
稚子牵衣问：一作童稚苦相问。<p>
<br>
雨<p>
连云接塞添迢递，洒幕侵灯送寂寥。<br>
一夜不眠孤客耳，主人窗外有芭蕉。<p>
<br>
送人<p>
鸳鸯帐里暖芙蓉，低泣关山几万重。<br>
明镜半边钗一股，此生何处不相逢？<p>
<br>
遣怀<p>
道泰时还泰，时来命不来。<br>
何当离城市，高卧博山隈。<p>
<br>
醉赠薛道封<p>
饮酒论文四百刻，水分云隔二三年。<br>
男儿事业知公有，卖与明君直几钱？<p>
<br>
歙州卢中丞见惠名酝<p>
谁怜贱子启穷途，太守封来酒一壶。<br>
攻破是非浑似梦，削平身世有如无。<br>
醺醺若借嵇康懒，兀兀仍添宁武愚。<br>
犹念悲秋更分赐，夹溪红蓼映风蒲。<p>
<br>
咏袜<p>
钿尺裁量减四分，纤纤玉笋裹轻云。<br>
五陵年少欺他醉，笑把花前出画裙。<p>
<br>
宫词二首<p>
蝉翼轻绡傅体红，玉肤如醉向春风。<br>
深宫锁闭犹疑惑，更取丹沙试辟宫。<p>
监宫引出暂开门，随例须朝不是恩。<br>
银钥却收金锁合，月明花落又黄昏。<p>
<br>
月<p>
三十六宫秋夜深，昭阳歌断信沉沉。<br>
唯应独伴陈皇后，照见长门望幸心。<p>
<br>
忍死留别献盐铁裴相公二十叔<p>
贤相辅明主，苍生寿域开。<br>
青春辞白日，幽壤作黄埃。<br>
岂是无多士，偏蒙不弃才。<br>
孤坟三尺土，谁可为培栽？<p>
<br>
悲吴王城<p>
二月春风江上来，水精波动碎楼台。<br>
吴王宫殿柳含翠，苏小宅房花正开。<br>
解舞细腰何处往？能歌姹女逐谁回？<br>
千秋万古无消息，国作荒原人作灰。<p>
<br>
闺情代作<p>
梧桐叶落雁初归，迢递无因寄远衣。<br>
月照石泉金点冷，凤酣箫管玉声微。<br>
佳人刀杵秋风外，荡子从征梦寐希。<br>
遥望戍楼天欲晓，满城咚鼓白云飞。<p>
<br>
寄沈褒秀才<p>
晴河万里色如刀，处处浮云卧碧桃。<br>
仙桂茂时金镜晓，洛波飞处玉容高。<br>
雄如宝剑冲牛斗，丽似鸳鸯养羽毛。<br>
他日忆君何处望，九天香满碧萧骚。<p>
<br>
入关<p>
东西南北数衢通，曾取江西径过东。<br>
今日更寻南去路，未秋应有北归鸿。<p>
<br>
及第后寄长安故人<p>
东都放榜未花开，三十三人走马回。<br>
秦地少年多办酒，已将春色入关来。<p>
<br>
偶作<p>
才子风流咏晓霞，倚楼吟住日初斜。<br>
惊杀东邻绣床女，错将黄晕压檀花。<p>
<br>
赠终南兰若僧<p>
北阙南山是故乡，两枝仙桂一时芳。<br>
休公都不知名姓，始觉禅门气味长。<p>
北阙南山是故乡：一作家在城南杜曲傍。<p>
<br>
遣怀<p>
落魄江南载酒行，楚腰肠断掌中轻。<br>
十年一觉扬州梦，占得青楼薄幸名。<p>
落魄：一作落拓。江南：一作江湖。<br>
肠断：一作纤细。占得：一作赢得。<p>
<br>
秋感<p>
金风万里思何尽，玉树一窗秋影寒。<br>
独掩柴门明月下，泪流香袂倚阑干。<p>
<br>
赠渔父<p>
芦花深泽静垂纶，月夕烟朝几十春。<br>
自说孤舟寒水畔，不曾逢着独醒人。<p>
<br>
叹花<p>
自恨寻芳到已迟，往年曾见未开时。<br>
如今风摆花狼藉，绿叶成阴子满枝。<p>
题一作《怅诗》。诗一作：<br>
自是寻春去校迟，不须惆怅怨芳时。<br>
狂风落尽深红色，绿叶成阴子满枝。<p>
<br>
题刘秀才新竹<p>
数茎幽玉色，晓夕翠烟分。<br>
声破寒窗梦，根穿绿藓纹。<br>
渐笼当槛日，欲碍入帘云。<br>
不是山阴客，何人爱此君？<p>
<br>
山行<p>
远上寒山石径斜，白云生处有人家。<br>
停车坐爱枫林晚，霜叶红于二月花。<p>
生处：一作深处。<p>
<br>
书怀<p>
满眼青山未得过，镜中无那鬓丝何。<br>
只言旋老转无事，欲到中年事更多。<p>
<br>
紫薇花<p>
晓迎秋露一枝新，不占园中最上春。<br>
桃李无言又何在，向风偏笑艳阳人。<p>
<br>
醉后呈崔大夫<p>
谢傅秋凉阅管弦，徒教贱子侍华筵。<br>
溪头正雨归不得，辜负南窗一觉眠。<p>
<br>
和宣州沈大夫登北楼书怀<p>
兵符严重辞金马，星剑光芒射斗牛。<br>
笔落青山飘古韵，帐开红旆照高秋。<br>
香连日彩浮绡幕，溪逐歌声绕画楼。<br>
可惜登临佳丽地，羽仪须去凤池游。<p>
<br>
夜雨<p>
九月三十日，雨声如别秋。<br>
无端满阶叶，共白几人头？<br>
点滴侵寒梦，萧骚着淡愁。<br>
渔歌听不唱，蓑湿棹回舟。<p>
<br>
方响<p>
数条秋水挂琅\，玉手丁当怕夜寒。<br>
曲尽连敲三四下，恐惊珠泪落金盘。<p>
<br>
将出关宿层峰驿却寄李谏议<p>
孤驿在重阻，云根掩柴扉。<br>
数声暮禽切，万壑秋意归。<br>
心驰碧泉涧，目断青琐闱。<br>
明日武关外，梦魂劳远飞。<p>
<br>
使回枉唐州崔司马书兼寄四韵因和<p>
清晨候吏把书来，十载离忧得暂开。<br>
痴叔去时还读《易》，仲容多兴索衔杯。<br>
人心计日殷勤望，马首随云早晚回。<br>
莫为霜台愁岁暮，潜龙须待一声雷。<p>
<br>
郡斋秋夜即事寄斛斯处士许秀才<p>
有客谁人肯夜过？独怜风景奈愁何。<br>
边鸿怨处迷霜久，庭树空来见月多。<br>
故国杳无千里信，彩弦时伴一声歌。<br>
驰心只待城乌晓，几对虚檐望白河。<p>
<br>
同赵二十二访张明府郊居联句<p>
陶潜官罢酒瓶空，门掩杨花一夜风。[牧]<br>
古调诗吟山色里，无弦琴在月明中。[嘏]<br>
远檐高树宜幽鸟，出岫孤云逐晚虹。[牧]<br>
别后东篱数枝菊，不知闲醉与谁同。[嘏]<p>
<br>
早春题真上人院<p>
清羸已近百年身，古寺风烟又一春。<br>
寰海自成戎马地，唯师曾是太平人。<p>
<br>
对花微疾不饮呈坐中诸公<p>
花前虽病亦提壶，数调持觞兴有无？<br>
尽日临风羡人醉，雪香空伴白髭须。<p>
<br>
酬王秀才桃花园见寄<p>
桃满西园淑景催，几多红艳浅深开。<br>
此花不逐溪流出，晋客无因入洞来。<p>
<br>
走笔送杜十三归京<p>
烟鸿上汉声声远，逸骥寻云步步高。<br>
应笑内兄年六十，郡城闲坐养霜毛。<p>
<br>
送王十至褒中因寄尚书<p>
阙下经年别，人间两地情。<br>
坛场新汉将，烟月古隋城。<br>
雁去梁山远，云高楚岫明。<br>
君家荷藕好，缄恨寄遥程。<p>
<br>
后池泛舟送王十<p>
相送西郊暮景和，青苍竹外绕寒波。<br>
为君蘸甲十分饮，应见离心一倍多。<p>
<br>
重送王十<p>
分袂还应立马看，向来离思始知难。<br>
雁飞不见行尘灭，景下山遥极目寒。<p>
<br>
洛阳秋夕<p>
泠泠寒水带霜风，更在天桥夜景中。<br>
清禁漏闲烟树寂，月轮移在上阳宫。<p>
<br>
赠猎骑<p>
已落双雕血尚新，鸣鞭走马又翻身。<br>
凭君莫射南来雁，恐有家书寄远人。<p>
<br>
怀吴中冯秀才　[一作张祜诗，题作《枫桥》。]<p>
长洲苑外草萧萧，却算游程岁月遥。<br>
唯有别时今不忘，暮烟秋雨过枫桥。<p>
<br>
寄东塔僧<p>
初月微明漏白烟，碧松梢外挂青天。<br>
西风静起传深业，应送愁吟入夜蝉。<p>
深业：一作深夜。夜蝉：一作夜禅。<p>
<br>
秋夕　[亦见王建集。]<p>
银烛秋光冷画屏，轻罗小扇扑流萤。<br>
天阶夜色凉如水，卧看牵牛织女星。<p>
银烛：一作红烛。天阶：一作瑶阶。<br>
卧看：一作坐看。<p>
<br>
瑶瑟<p>
玉仙瑶瑟夜珊珊，月过楼西桂烛残。<br>
风景人间不如此，动摇湘水彻明寒。<p>
楼西：一作西楼。<p>
<br>
送故人归山<p>
三清洞里无端别，又拂尘衣欲卧云。<br>
看著挂冠迷处所，北山萝月在《移文》。<p>
<br>
闻角<p>
晓楼烟槛出云霄，景下林塘已寂寥。<br>
城角为秋悲更远，护霜云破海天遥。<p>
<br>
押兵甲发谷口寄诸公<p>
晓涧青青桂色孤，楚人随玉上天衢。<br>
水辞谷口山寒少，今日风头校暖无？<p>
<br>
和令狐侍御赏蕙草<p>
寻常诗思巧如春，又喜幽亭蕙草新。<br>
本是馨香比君子，绕栏今更为何人？<p>
<br>
偶题<p>
道在人间或可传，小还轻变已多年。<br>
今来海上升高望，不到蓬莱不是仙。<p>
轻变：一作经变。<p>
<br>
三川驿伏览座主舍人留题<p>
旧迹依然已十秋，雪山当面照银钩。<br>
怀恩泪尽霜天晓，一片余霞映驿楼。<p>
<br>
陕州醉赠裴四同年<p>
凄风洛下同羁思，迟日棠阴得醉歌。<br>
自笑与君三岁别，头衔依旧鬓丝多。<p>
<br>
破镜<p>
佳人失手镜初分，何日团圆再会君？<br>
今朝万里秋风起，山北山南一片云。<p>
<br>
长安雪后<p>
秦陵汉苑参差雪，北阙南山次第春。<br>
车马满城原上去，岂知惆怅有闲人。<p>
<br>
华清宫<p>
零叶翻红万树霜，玉莲开蕊暖泉香。<br>
行云不下朝元阁，一曲《淋铃》泪数行。<p>
<br>
冬日题智门寺北楼<p>
满怀多少是恩酬，未见功名已白头。<br>
不为寻山试筋力，岂能寒上背云楼。<p>
<br>
别王十后遣京使累路附书<p>
重关晓度宿云寒，羸马缘知步步难。<br>
此信的应中路见，乱山何处拆书看？<p>
<br>
许秀才至辱李蕲州绝句问断酒之情因寄<p>
有客南来话所思，故人遥枉醉中诗。<br>
暂因微疾须防酒，不是欢情减旧时。<p>
<br>
送张判官归兼谒鄂州大夫<p>
处士闻名早，游秦献疏回。<br>
腹中书万卷，身外酒千杯。<br>
江雨春波阔，园林客梦催。<br>
今君拜旌戟，凛凛近霜台。<p>
<br>
宿长庆寺<p>
南行步步远浮尘，更近青山昨夜邻。<br>
高铎数声秋撼玉，霁河千里晓横银。<br>
红蕖影落前池净，绿稻香来野径频。<br>
终日官闲无一事，不妨长醉是游人。<p>
<br>
望少华三首<p>
身随白日看将老，心与青云自有期。<br>
今对晴峰无十里，世缘多累暗生悲。<p>
文字波中去不还，物情初与是非闲。<br>
时名竟是无端事，羞对灵山道爱山。<p>
眼看云鹤不相随，何况尘中事作为。<br>
好伴羽人深洞去，月前秋听玉参差。<p>
<br>
登沣州驿楼寄京兆韦尹<p>
一话涔阳旧使君，郡人回首望青云。<br>
政声长与江声在，自到津楼日夜闻。<p>
<br>
长安晴望<p>
翠屏山对凤城开，碧落摇光霁后来。<br>
回识六龙巡幸处，飞烟闲绕望春台。<p>
<br>
岁日朝回口号<p>
星河犹在整朝衣，远望天门再拜归。<br>
笑向春风初五十，敢言知命且知非。<p>
<br>
XZ骏<p>
瑶池罢游宴，良乐委尘沙。<br>
遭遇不遭遇，盐车与鼓车。<p>
<br>
龙丘途中二首<p>
汉苑残花别，吴江盛夏来。<br>
唯看万树合，不见一枝开。<p>
水色绕湘浦，滩声怯建溪。<br>
泪流回月上，可得更猿啼？<p>
<br>
宫人冢<p>
尽是离宫院中女，苑墙城外冢累累。<br>
少年入内教歌舞，不识君王到老时。<p>
<br>
寄浙西李判官<p>
燕台上客意何如？四五年来渐渐疏。<br>
直道莫抛男子业，遭时还与故人书。<br>
青云满眼应骄我，白发浑头少恨渠。<br>
唯念贤哉崔大让，可怜无事不歌鱼。<p>
<br>
寄杜子二首<p>
不识长杨事北胡，且教红袖醉来扶。<br>
狂风烈焰虽千尺，豁得平生俊气无？<p>
武牢关吏应相笑，个里年年往复来。<br>
若问使君何处去，为言相忆首长回。<p>
<br>
卢秀才将出王屋高步名场江南相逢赠别<p>
王屋山人有古文，欲攀青桂弄氛氲。<br>
将携健笔干明主，莫向仙坛问白云。<br>
驰逐宁教争处让，是非偏忌众人分。<br>
交游话我凭君道，除却鲈鱼更不闻。<p>
<br>
送刘三复郎中赴阙<p>
横溪辞寂寞，金马去追游。<br>
好是鸳鸯侣，正逢霄汉秋。<br>
玉珂声琐琐，锦帐梦悠悠。<br>
微笑知今是，因风谢钓舟。<p>
<br>
羊栏浦夜陪宴会<p>
戈槛营中夜未央，雨沾云惹侍襄王。<br>
球来香袖依稀暖，酒凸觥心泛滟光。<br>
红弦高紧声声急，珠唱铺圆袅袅长。<br>
自比诸生最无取，不知何处亦升堂？<p>
<br>
送杜赴润州幕<p>
少年才俊赴知音，丞相门栏不觉深。<br>
直到事人男子业，异乡加饭弟兄心。<br>
还须整理韦弦佩，莫独矜夸玳瑁簪。<br>
若去上元怀古去，谢安坟下与沉吟。<p>
<br>
有感<p>
宛溪垂柳最长枝，曾被春风尽日吹。<br>
不堪攀折犹堪看，陌上少年来自迟。<p>
<br>
书怀寄卢州<p>
谢山南畔州，风物最宜秋。<br>
太守悬金印，佳人敞画楼。<br>
凝缸暗醉夕，残月上汀洲。<br>
可惜当年鬓，朱门不得游。<p>
<br>
贺崔大夫崔正字<p>
内举无惭古所难，燕台遥想拂尘冠。<br>
登龙有路水不峻，一雁背飞天正寒。<br>
别夜酒余红烛短，映山帆去碧霞残。<br>
谢公楼下潺响，离恨诗情添几般。<p>
<br>
江南送左师<p>
江南为客正悲秋，更送吾师古渡头。<br>
惆怅不同尘土别，水云踪迹去悠悠。<p>
<br>
寝夜<p>
蛩唱如波咽，更深似水寒。<br>
露华惊弊褐，灯影挂尘冠。<br>
故国初离梦，前溪更下滩。<br>
纷纷毫发事，多少宦游难。<p>
<br>
十九兄郡楼有宴病不赴<p>
十二层楼敞画檐，连云歌尽草纤纤。<br>
空堂病怯阶前月，燕子嗔垂一行帘。<p>
<br>
愁<p>
聚散竟无形，回肠自结成。<br>
古今留不得，离别又潜生。<br>
降虏将军思，穷秋远客情。<br>
何人更憔悴，落第泣秦京？<p>
<br>
隋苑　[亦见李商隐集，题作《定子》。]<p>
红霞一抹广陵春，定子当筵睡脸新。<br>
[定子，牛相小青。]<br>
却笑丘墟隋炀帝，破家亡国誊谁人？<p>
当筵：一作初开。丘墟：一作吃亏。<p>
<br>
芭蕉<p>
芭蕉为雨移，故向窗前种。<br>
怜渠点滴声，留得归乡梦。<br>
梦远莫归乡，觉来一翻动。<p>
<br>
汴人舟行答张祜<p>
千万长河共使船，听君诗句倍怆然。<br>
春风野岸名花发，一道帆樯画柳烟。<p>
<br>
牧陪昭应卢郎中在江西宣州佐今吏部<br>
沈公幕罢府周岁公宰昭应牧在淮南縻<br>
职叙旧成二十二韵用以投寄<p>
燕雁下扬州，凉风柳陌愁。<br>
可怜千里梦，还是一年秋。<br>
宛水环朱槛，章江敞碧流。<br>
谬陪吾益友，祗事我贤侯。<br>
印组萦光马，锋芒看解牛。<br>
井闾安乐易，冠盖惬依投。<br>
政简稀开阁，功成每运筹。<br>
送春经野坞，迟日上高楼。<br>
玉裂歌声断，霞飘舞带收。<br>
泥情斜拂印，别脸小低头。<br>
日晚花枝烂，红凝粉彩稠。<br>
未曾孤酩酊，剩肯只淹留。<br>
重德俄征宠，诸生苦宦游。<br>
分途之绝国，洒泪拜行b。<br>
聚散真漂梗，光阴极转邮。<br>
铭心徒历历，屈指尽悠悠。<br>
君作烹鲜用，谁膺仄席求？<p>卷怀能愤悱，卒岁且优游。<br>
去矣时难遇，沽哉价莫酬。<br>
满枝为鼓吹，衷甲避戈矛。<br>
隋帝宫荒草，秦王土一丘。<br>
相逢好大笑，除此总云浮。<p>
</p>
<hr>
<p>【电子版杜牧诗全集・别集】<p>
一华编校<p>
<br>
寓言<p>
暖风迟日柳初含，顾影看身又自惭。<br>
何事明朝独惆怅，杏花时节在江南。<p>
<br>
猿<p>
月白烟青水暗流，孤猿衔恨叫中秋。<br>
三声欲断疑肠断，饶是少年须白头。<p>
<br>
怀归<p>
尘埃终日满窗前，水态云容思浩然。<br>
争得便归湘浦去，却持竿上钓鱼船。<p>
<br>
边上晚秋<p>
黑山南面更无州，马放平沙夜不收。<br>
风送孤城临晚角，一声声入客心愁。<p>
<br>
伤友人悼吹箫妓<p>
玉箫声断没流年，满目春愁陇树烟。<br>
艳质已随云雨散，凤楼空锁月明天。<p>
<br>
访许颜<p>
门近寒溪窗近山，枕山流水日潺潺。<br>
长嫌世上浮云客，老向尘中不解颜。<p>
<br>
春日古道傍作<p>
万古荣华旦暮齐，楼台春尽草萋萋。<br>
君看陌上何人墓，旋化红尘送马蹄？<p>
<br>
青冢<p>
青冢前头陇水流，燕支山上暮云秋。<br>
蛾眉一坠穷泉路，夜夜孤魂月下愁。<p>
<br>
大梦上人自庐峰回<p>
行脚寻常到寺稀，一枝藜杖一禅衣。<br>
开门满院空秋色，新向庐峰过夏归。<p>
<br>
洛中二首<p>
柳动晴风拂路尘，年年宫阙锁浓春。<br>
一从翠辇无巡幸，老却蛾眉几许人？<p>
风吹柳带摇晴绿，蝶绕花枝恋暖香。<br>
多把芳菲泛春酒，直教愁色对愁肠。<p>
<br>
边上闻笳三首<p>
何处吹笳薄暮天？塞垣高鸟没狼烟。<br>
游人一听头堪白，苏武争禁十九年。<p>
海路无尘边草新，荣枯不见绿杨春。<br>
白沙日暮愁云起，独感离乡万里人。<p>
胡雏吹笛上高台，寒雁惊飞去不回。<br>
尽日春风吹不散，只应分付客愁来。<p>
<br>
春日寄许浑先辈<p>
蓟北雁初去，湘南春又归。<br>
水流沧海急，人到白头稀。<br>
塞路尽何处？我愁当落晖。<br>
终须接鸳鹭，霄汉共高飞。<p>
终须：一作终年。<p>
<br>
经阖闾城<p>
遗踪委衰草，行客思悠悠。<br>
昔日人何处？终年水自流。<br>
孤烟村戌远，乱雨海门秋。<br>
吟罢独归去，烟云尽惨愁。<p>
<br>
并州道中<p>
行役我方倦，苦吟谁复闻？<br>
戍楼春带雪，边角暮吹云。<br>
极目无人迹，回头送雁群。<br>
如何遣公子？高卧醉醺醺。<p>
<br>
别怀<p>
相别徒成泣，经过总是空。<br>
劳生惯离别，夜梦苦西东。<br>
去路三湘浪，归程一片风。<br>
他年寄消息，书在鲤鱼中。<p>
<br>
渔父<p>
白发沧浪上，全忘是与非。<br>
秋潭垂钓去，夜月叩船归。<br>
烟影侵芦岸，潮痕在竹扉。<br>
终年狎鸥鸟，来去且无机。<p>
<br>
秋梦<p>
寒空动高吹，月色满清砧。<br>
残梦夜魂断，美人边思深。<br>
孤鸿秋出塞，一叶暗辞林。<br>
又寄征衣去，迢迢天外心。<p>
<br>
早秋客舍<p>
风吹一片叶，万物已惊秋。<br>
独夜他乡泪，年年为客愁。<br>
别离何处尽？摇落几时休？<br>
不及溪叟，身闲长自由。<p>
<br>
逢故人<p>
故交相见稀，相见倍依依。<br>
尘路事不尽，云岩闲好归。<br>
投人销壮志，徇俗变真机。<br>
又落他乡泪，风前一满衣。<p>
<br>
秋晚江上遣怀<p>
孤舟天际外，去路望中赊。<br>
贫病远行客，梦魂多在家。<br>
蝉吟秋色树，鸦噪夕阳沙。<br>
不拟彻双鬓，他方掷岁华。<p>
<br>
长安夜月<p>
寒光垂静夜，皓彩满重城。<br>
万国尽分照，谁家无此明？<br>
古槐疏影薄，仙桂动秋声。<br>
独有长门里，蛾眉对晓晴。<p>
<br>
云<p>
东西那有碍，出处岂虚心。<br>
晓入洞庭阔，暮归巫峡深。<br>
渡江随鸟影，拥树隔猿吟。<br>
莫隐高唐去，枯苗待作霖。<p>
<br>
春怀<p>
年光何太急，倏忽又青春。<br>
明月谁为主？江山暗换人。<br>
莺花潜运老，荣乐渐成尘。<br>
遥忆朱门柳，别离应更频。<p>
<br>
逢故人<p>
年年不相见，相见却成悲。<br>
教我泪如霰，嗟君发似丝。<br>
正伤携手处，况值落花时。<br>
莫惜今宵醉，人间忽忽期。<p>
<br>
闲题<p>
男儿所在即为家，百镒黄金一朵花。<br>
借问春风何处好？绿杨深巷马头斜。<p>
<br>
金谷园<p>
繁华事散逐香尘，流水无情草自春。<br>
日暮东风怨啼鸟，落花犹似堕楼人。<p>
<br>
重登科<p>
星汉离宫月出轮，满街含笑绮罗春。<br>
花前每被青蛾问，何事重来只一人？<p>
<br>
游边<p>
黄沙连海路无尘，边草长枯不见春。<br>
日暮拂云堆下过，马前逢着射雕人。<p>
<br>
将赴池州道中作<p>
青阳云水去年寻，黄绢歌诗出翰林。<br>
投辖暂停留酒客，绛帷斜系满松阴。<br>
妖人笑我不相问，道者应知归路心。<br>
南去南来尽乡国，月明秋水只沉沉。<p>
<br>
隋宫春<p>
龙舟东下事成空，蔓草萋萋满故宫。<br>
亡国亡家为颜色，露桃犹自恨春风。<p>
<br>
蛮中醉　[一作张籍诗，题作《蛮中》。]<p>
瘴塞蛮江入洞流，人家多在竹棚头。<br>
青山海上无城郭，唯见松牌出象州。<p>
<br>
寓题<p>
把酒直须判酩酊，逢花莫惜暂淹留。<br>
假如三万六千日，半是悲哀半是愁。<p>
<br>
送赵十二赴举<p>
省事却因多事力，无心翻似有心来。<br>
秋风郡阁残花在，别后何人更一杯？<p>
<br>
偶呈郑先辈<p>
不语亭亭俨薄妆，画裙双凤郁金香。<br>
西京才子旁看取，何似乔家那窈娘？<p>
<br>
子规　[一作李白诗，题作《宣城见杜鹃花》。]<p>
蜀地曾闻子规鸟，宣城又见杜鹃花。<br>
一叫一回肠一断，三春三月忆三巴。<p>
<br>
江楼<p>
独酌芳春酒，登楼已半醺。<br>
谁惊一行雁，冲断过江云？<p>
<br>
旅宿<p>
旅馆无良伴，凝情自悄然。<br>
寒灯思旧事，断雁警愁眠。<br>
远梦归侵晓，家书到隔年。<br>
湘江好烟月，门系钓鱼船。<p>
<br>
杜鹃<p>
杜宇竟何冤，年年叫蜀门？<br>
至今衔积恨，终古吊残魂。<br>
芳草迷肠结，红花染血痕。<br>
山川尽春色，呜咽复谁论？<p>
<br>
闻蝉<p>
火云初似灭，晓角欲微清。<br>
故国行千里，新蝉忽数声。<br>
时行仍仿佛，度日更分明。<br>
不敢频倾耳，唯忧白发生。<p>
<br>
送友人<p>
十载名兼利，人皆与命争。<br>
青春留不住，白发自然生。<br>
夜雨滴乡思，秋风从别情。<br>
都门五十里，驰马逐鸡声。<p>
<br>
旅情<p>
窗虚枕簟凉，寝倦忆潇湘。<br>
山色几时老？人心终日忙。<br>
松风半夜雨，帘月满堂霜。<br>
匹马好归去，江头橘正香。<p>
<br>
晓望<p>
独起望山色，水鸡鸣蓼洲。<br>
房星随月晓，楚木向云秋。<br>
曲渚疑江尽，平沙似浪浮。<br>
秦原在何处？泽国碧悠悠。<p>
<br>
贻友人<p>
自是东西客，逢人又送人。<br>
不应相见老，只是别离频。<br>
度日还知暮，平生未识春。<br>
倘无迁谷分，归去养天真。<p>
<br>
书事<p>
自笑走红尘，流年旧复新。<br>
东风半夜雨，南国万家春。<br>
失计抛渔艇，何门化涸鳞？<br>
是谁添岁月，老却暗投人？<p>
<br>
别鹤<p>
分飞共所从，六翮势催风。<br>
声断碧云外，影孤明月中。<br>
青田归路远，丹桂旧巢空。<br>
矫翼知何处？天涯不可穷。<p>
<br>
晚泊<p>
帆湿去悠悠，停桡宿渡头。<br>
乱烟迷野岸，独鸟出中流。<br>
蓬雨延乡梦，江风阻暮秋。<br>
倘无身外事，甘老向扁舟。<p>
<br>
山寺<p>
峭壁引行径，截溪开石门。<br>
泉飞溅虚牖，云起涨河轩。<br>
隔水看来路，疏篱见定猿。<br>
未闻难久住，归去复何言。<p>
<br>
早行<p>
垂鞭信马行，数里未鸡鸣。<br>
林下带残梦，叶飞时忽惊。<br>
霜凝孤鹤迥，月晓远山横。<br>
僮仆休辞险，时平路复平。<p>
<br>
秋日偶题<p>
荷花兼柳叶，彼此不胜秋。<br>
玉露滴初泣，金风吹更愁。<br>
绿眉甘弃坠，红脸恨飘流。<br>
叹息是游子，少年还白头。<p>
<br>
忆归<p>
新城非故里，终日想柴扃。<br>
兴罢花还落，愁来酒欲醒。<br>
何人初发白？几处乱山青？<br>
远忆湘江上，渔歌对月听。<p>
<br>
黄州偶见作<p>
朔风高紧掠河楼，白鼻m郎白Y裘。<br>
有个当垆明似月，马鞭斜揖笑回头。<p>
<br>
醉倒<p>
日晴空乐下仙云，俱在凉亭送使君。<br>
莫辞一盏即相请，还是三年更不闻。<p>
<br>
酬许十三秀才兼依来韵<p>
多为裁诗步竹轩，有时凝思过朝昏。<br>
篇成敢道怀金璞，吟苦唯应似岭猿。<br>
迷兴每惭花月夕，寄愁长在别离魂。<br>
烦君把卷侵寒烛，丽句时传画戟门。<p>
<br>
后池泛舟送王十秀才<p>
城日晚悠悠，弦歌在碧流。<br>
夕风飘度曲，烟屿隐行舟。<br>
问拍疑新令，怜香占彩球。<br>
当筵虽一醉，宁复缓离愁。<p>
<br>
书情<p>
谁家洛浦神，十四五来人？<br>
媚发轻垂额，香衫软着身。<br>
摘莲红袖湿，窥渌翠蛾频。<br>
飞鹊徒来往，平阳公主亲。<p>
<br>
兵部尚书席上作<p>
华堂今日绮筵开，谁唤分司御史来？<br>
偶发狂言惊满坐，三重粉面一时回。<br>
[《古今诗话》：牧为御史，分务洛阳。时<br>
李司徒愿罢镇闲居，声伎豪侈，洛中名士<br>
咸谒之。李高会朝客，以杜持宪，不敢邀<br>
致。杜遣座客达意，愿与斯会。李不得已<br>
邀之。杜独坐南向，瞪目注视，引满三卮，<br>
问李云：闻有紫云者孰是？李指之。杜凝<br>
睇良久曰：名不虚传，宜以见惠。李俯而<br>
笑，诸伎亦回首破颜。杜又自饮三爵，朗<br>
吟此诗而起，意气闲逸，旁若无人。杜不<br>
拘细行，故诗有“十年一觉扬州梦，赢得<br>
青楼薄幸名”。]<p>
三重粉面：一作两行红粉。<p>
<br>
XZ坂<p>
荆州一万里，不如蒯易度。<br>
仰首望飞鸣，伊人何异趣？<p>
</p>
<hr>
<p>【电子版杜牧诗全集・补遗】<p>
一华编校<p>
<br>
题水西寺<p>
三日去还住，一生焉再游。<br>
含情碧溪水，重上粲公楼。<p>
<br>
江楼晚望<p>
湖山翠欲结蒙笼，汗漫谁游夕照中？<br>
初语燕雏知社日，习飞鹰隼识秋风。<br>
波摇珠树千寻拔，山凿金陵万仞空。<br>
不欲登楼更怀古，斜阳江上正飞鸿。<p>
<br>
赠别宣州崔群相公<p>
衰散相逢洛水边，却思同在紫薇天。<br>
尽将舟楫板桥去，早晚归来更济川。<p>
<br>
吴宫词二首<p>
越兵驱绮罗，越女唱吴歌。<br>
宫烬花声少，台荒糜迹多。<br>
茱萸垂晓露，菡萏落秋波。<br>
无遣君王醉，满城颦翠蛾。<p>
香径绕吴宫，千帆落照中。<br>
鹤鸣山苦雨，鱼跃水多风。<br>
城带晚莎绿，池连秋蓼红。<br>
当年国门外，谁信伍员忠？<p>
<br>
金陵<p>
始发碧江口，旷然谐远心。<br>
风清舟在鉴，日落水浮金。<br>
瓜步逢潮信，台城过雁音。<br>
故乡何处是？云外即乔林。<p>
<br>
即事<p>
小院无人雨长苔，满庭修竹间疏槐。<br>
春愁兀兀成幽梦，又被流莺唤醒来。<p>
<br>
七夕<p>
云阶月地一相过，未抵经年别恨多。<br>
最恨明朝洗车雨，不教回脚渡天河。<p>
<br>
蔷薇花<p>
朵朵精神叶叶柔，雨晴香拂醉人头。<br>
石家锦障依然在，闲倚狂风夜不收。<p>
<br>
中秋日拜起居表晨渡天津桥即事十六<br>
韵献居守相国崔公兼呈工部刘公<p>
碧树康庄内，清川巩洛间。<br>
坛分中岳顶，城缭大河湾。<br>
广殿含凉静，深宫积翠闲。<br>
[内有含凉殿、积翠楼。]<br>
楼齐云漠漠，桥束水潺潺。<br>
过雨柽枝润，迎霜柿叶殷。<br>
紫鳞冲晚浪，白鸟背秋山。<br>
月拜西归表，晨趋北向班。<br>
鸳鸿随半仗，貔虎护重关。<br>
玉帐才容足，金樽暂解颜。<br>
迹留伤堕屦，恩在乐衔环。<br>
南省兰先握，东堂桂早攀。<br>
龙门君夭矫，莺谷我绵蛮。<br>
分薄嵇心懒，哀多庾鬓斑。<br>
人惭公干卧，频送子牟还。<br>
自睹宸居壮，谁忧国步艰。<br>
只应时与醉，因病纵疏顽。<p>
<br>
寄卢先辈<p>
一从分首剑江滨，南国相思寄梦频。<br>
书去又逢商岭雪，信回应过洞庭春。<br>
关河日日悲长路，霄汉年年望后尘。<br>
犹指丹梯曾到处，莫教犹作独迷人。<p>
<br>
南楼夜<p>
玉管金樽夜不休，如悲画短惜年流。<br>
歌声袅袅彻清夜，月色娟娟当翠楼。<br>
枕上暗惊垂钓梦，灯前偏起别家愁。<br>
思量今日英雄事，身到簪裾已白头。<p>
<br>
怀紫阁山<p>
学他趋世少深机，紫阁青霄半掩扉。<br>
山路远怀王子晋，诗家长忆谢玄晖。<br>
百年不肯疏荣辱，双鬓终应老是非。<br>
人道青山归去好，青山曾有几人归？<p>
<br>
题孙逸人山居<p>
长悬青紫与芳枝，尘刹无应免别离。<br>
马上多于在家日，樽前堪忆少年时。<br>
关河客梦还乡远，雨雪山程出店迟。<br>
却羡高人终此老，轩车过尽不知谁。<p>
<br>
中途寄友人<p>
道傍高木尽依依，落叶惊风处处飞。<br>
未到乡关闻早雁，独于客路授寒衣。<br>
烟霞旧想长相阻，书剑投人久不归。<br>
何日一名随事了？与君同采碧溪薇。<p>
<br>
送苏协律从事振武<p>
琴尊诗思劳，更欲学龙韬。<br>
王粲暂投笔，吕虔初佩刀。<br>
夜吟关月苦，秋望塞云高。<br>
去去从军乐，雕飞岱马豪。<p>
<br>
宣州开元寺赠惟真上人<p>
曾与径山为小师，千年僧行众人知。<br>
夜深月色当禅处，斋后钟声到讲时。<br>
经雨绿苔侵古画，过秋红叶落新诗。<br>
劝君莫厌江城客，虽在风尘别有期。<p>
<br>
绿萝<p>
绿萝萦数匝，本在草堂间。<br>
秋色寄高树，昼阴笼近山。<br>
移花疏处过，币├时攀。<br>
日暮微风起，难寻旧径还。<p>
近山：一作远山。<p>
<br>
陵阳送客<p>
南楼送郢客，西郭望荆门。<br>
凫鹄下寒渚，牛羊归远村。<br>
兰舟倚行棹，桂酒掩余樽。<br>
重此一留宿，前汀烟月昏。<p>
<br>
川守大夫刘公早岁寓居敦行里肆有<br>
题壁十韵今之置第乃获旧居洛下大<br>
僚因有唱和叹咏不足辄献此诗<p>
旅馆当年葺，公才此日论。<br>
林繁轻竹祖，树暗惜桐孙。<br>
炼药藏金鼎，疏泉陷石盆。<br>
散科松有节，深S草无根。<br>
龙卧池犹在，莺迁谷尚存。<br>
昔为扬子宅，今是李膺门。<br>
积学萤尝聚，微词凤早吞。<br>
百年明素志，三顾起新恩。<br>
雪耀冰霜冷，尘飞水墨昏。<br>
莫教垂露迹，岁晚杂苔痕。<p>
<br>
冬日五湖馆水亭怀别<p>
芦荻花多触处飞，独凭虚槛雨微微。<br>
寒林叶落鸟巢出，古渡风高渔艇稀。<br>
云抱四山终日在，草荒三径几时归？<br>
江城向晚西流急，无限乡心闻捣衣。<p>
无限乡心：一作一半乡愁。<p>
<br>
不寝<p>
到晓不成梦，思量堪白头。<br>
多无百年命，长有万般愁。<br>
世路应难尽，营生卒未休。<br>
莫言名与利，名利是身仇。<p>
<br>
泊松江　[一作许浑诗，题作《夜泊松江渡寄友人》。]<p>
清露白云明月天，与君齐棹木兰船。<br>
南湖风雨一相失，夜泊横塘心渺然。<p>
南湖风雨：一作风波湖雨。<p>
<br>
闻开江相国宋下世二首<p>
权门阴进夺移才，驿骑如星堕峡来。<br>
晁氏有恩忠作祸，贾生无罪直为灾。<br>
贞魂误向崇山没，冤气疑从湘水回。<br>
毕竟成功何处是？五湖云月一帆开。<p>
月落清湘棹不喧，玉杯瑶瑟奠O蘩。<br>
谁令力制乘轩鹤，自取机沉在槛猿。<br>
位极乾坤三事贵，谤兴华夏一夫冤。<br>
宵衣旰食明天子，日伏青蒲不为言。<p>
<br>
出关<p>
朝缨初解佐江澹麋鹿心知自有群。<br>
汉囿猎稀慵献赋，楚山耕早任移文。<br>
卧归渔浦月连海，行望凤城花隔云。<br>
关吏不须迎马笑，去时无意学终军。<p>
<br>
暝投云智寺渡溪不得却取沿江路往<p>
双岩泻一川，回马断桥前。<br>
古庙阴风地，寒钟暮雨天。<br>
沙虚留虎迹，水滑带龙涎。<br>
却下临江路，潮深无渡船。<p>
<br>
宣城赠萧兵曹<p>
桂楫谪湘渚，三年波上春。<br>
舟寒句溪雪，衣故洛城尘。<br>
客道耻摇尾，皇恩宽犯鳞。<br>
花时去国远，月夕上楼频。<br>
赊酒不辞病，佣书非为贫。<br>
行吟值渔父，坐隐对樵人。<br>
紫陌罢双辙，碧潭穷一纶。<br>
高秋更南去，烟水是通津。<p>
<br>
过鲍溶宅有感<p>
寥落故人宅，重来身已亡。<br>
古苔残墨沼，深竹旧书堂。<br>
秋色池馆静，雨声云木凉。<br>
无因展交道，日暮倍心伤。<p>
<br>
寄兄弟　[亦见许浑集，题作《寄小弟》。]<p>
江城红叶尽，旅思倍凄凉。<br>
孤梦家山远，独眠秋夜长。<br>
道存空倚命，身贱未归乡。<br>
南望仍垂泪，天边雁一行。<p>
<br>
秋日<p>
有计自安业，秋风罢远吟。<br>
买山惟种竹，对客更弹琴。<br>
烟起药厨晚，杵声松院深。<br>
闲眠得真性，惆怅旧时心。<p>
<br>
卜居招书侣<p>
忆昨未知道，临川每羡鱼。<br>
世途行处见，人事病来疏。<br>
微雨秋栽竹，孤灯夜读书。<br>
怜君亦同志，晚岁傍山居。<p>
<br>
西山草堂<p>
何处人事少？西峰旧草堂。<br>
晒书秋日晚，洗药石泉香。<br>
后岭有微雨，北窗生晓凉。<br>
徒劳问归路，峰叠绕家乡。<p>
<br>
贻隐者<p>
回报隐居山，莫忧山兴阑。<br>
求人颜色尽，知道性情宽。<br>
信谱弹琴误，缘崖币┠选<br>
东皋亦自给，殊愧远相安。<p>
<br>
石池<p>
通竹引泉脉，泓澄深石盆。<br>
惊鱼翻藻叶，浴鸟上松根。<br>
残月留山影，高风耗水痕。<br>
谁家洗秋药，来往自开门。<p>
残月留：一作斜日回。<p>
<br>
怀政禅师院<p>
山斋路几层，败衲学真乘。<br>
寒暑移双树，光阴尽一灯。<br>
风飘高竹雪，泉涨小池冰。<br>
莫讶频来此，修身欲到僧。<p>
<br>
送荔浦蒋明府赴任<p>
路长春欲尽，歌怨酒多酣。<br>
白社莲塘北，青袍桂水南。<br>
驿行盘鸟道，船宿避龙潭。<br>
真得诗人趣，烟霞处处谙。<p>
<br>
秋夕有怀<p>
念远坐西阁，华池涵月凉。<br>
书回秋欲尽，酒醒夜初长。<br>
露白莲衣浅，风清蕙带香。<br>
前年此佳景，兰棹醉横塘。<p>
<br>
秋霁寄远<p>
初霁独登赏，西楼多远风。<br>
横烟秋水上，疏雨夕阳中。<br>
高树下山鸟，平芜飞草虫。<br>
唯应待明月，千里与君同。<p>
<br>
经古行宫<p>
台阁参差倚太阳，年年花发满山香。<br>
重门勘锁青春晚，深殿垂帘白日长。<br>
草色芊绵侵御路，泉声呜咽绕宫墙。<br>
先皇一去无回驾，红粉云环空断肠。<p>
<br>
秋晚怀茅山石涵村舍<p>
十亩山田近石涵，村居风俗旧曾谙。<br>
帘前白艾惊春燕，篱上青桑待晚蚕。<br>
云暖采茶来岭北，月明沽酒过溪南。<br>
陵阳秋尽多归思，红树萧萧覆碧潭。<p>
<br>
留题李侍御书斋<p>
曾话平生志，书斋几见留。<br>
道孤心易感，恩重力难酬。<br>
独立千峰晚，频来一叶秋。<br>
鸡鸣应有处，不学泪空流。<p>
<br>
行次白沙馆先寄上河南王侍郎<p>
夜程何处宿？山叠树层层。<br>
孤馆闲秋雨，空堂停曙灯。<br>
歌惭渔浦客，诗学雁门僧。<br>
此意无人识，明朝见李膺。<p>
<br>
贵游<p>
朝回佩马草萋萋，年少恩深卫霍齐。<br>
斧钺旧威龙塞北，池台新赐凤城西。<br>
门通碧树开金锁，楼对青山倚玉梯。<br>
南陌行人尽回首，笙歌一曲暮云低。<p>
<br>
越中<p>
石城花暖鹧鸪飞，征客春帆秋不归。<br>
犹自保郎心似石，绫梭夜夜织寒衣。<p>
<br>
闻范秀才自蜀游江湖<p>
蜀道下湘渚，客帆应不迷。<br>
江分三峡响，山并九华齐。<br>
秋泊雁初宿，夜吟猿乍啼。<br>
归时慎行李，莫到石城西。<p>
<br>
宿东横山濑<p>
孤舟路渐赊，时见碧桃花。<br>
溪雨滩声急，岩风树势斜。<br>
猕猴悬弱柳，睡横楂。<br>
漫向仙林宿，无人识阮家。<p>
<br>
贻迁客<p>
无机还得罪，直道不伤情。<br>
微雨昏山色，疏笼闭鹤声。<br>
闲居多野客，高枕见江城。<br>
门外长溪水，怜君又濯缨。<p>
<br>
寄桐江隐者　[一作许浑诗。]<p>
潮去潮来洲渚春，山花如绣草如茵。<br>
严陵台下桐江水，解钓鲈鱼能几人？<p>
<br>
长兴里夏日寄南邻避暑<p>
侯家大道旁，蝉噪树苍苍。<br>
开锁洞门远，卷帘官舍凉。<br>
栏围红药盛，架引绿萝长。<br>
永日一欹枕，故山云水乡。<p>
<br>
送大昱禅师　[一作许浑诗。]<p>
禅床深竹里，心与径山期。<br>
结社多高客，登坛尽小师。<br>
早秋归寺远，新雨上滩迟。<br>
别后江云碧，南斋一首诗。<p>
<br>
梁秀才以早春旅次大梁将归郊扉言怀<br>
兼别示亦蒙见赠凡二十韵走笔依韵<p>
玉塞功犹阻，金门事已陈。<br>
[梁君在文皇朝献书，荣宣下中书，令<br>
授一官，为执政所阻。]<br>
世途皆扰扰，乡党尽循循。<br>
客道难投足，家声易发身。<br>
松篁标节晚，兰蕙吐词春。<br>
处困羞摇尾，怀忠壮犯鳞。<br>
宅临三楚水，衣带二京尘。<br>
敛迹愁山鬼，遗形慕谷神。<br>
采芝先避贵，栽橘早防贫。<br>
弦泛桐材响，杯澄糯X醇。<br>
但寻陶令集，休献楚王珍。<br>
林密闻风远，池平见月匀。<br>
藤龛红婀娜，苔磴绿嶙峋。<br>
雪树交梁苑，冰河涨孟津。<br>
面邀文作友，心许德为邻。<br>
旅馆将分被，婴儿共洒巾。<br>
渭阳连汉曲，京口接漳滨。<br>
[某自监察御史谢病归家，蒙除润州司马。]<br>
通塞时应定，荣枯理会均。<br>
儒流当自勉，妻族更谁亲？<br>
照瞩三光政，生成四气仁。<br>
溪有心者，垂白肯湮沦。<p>
<br>
分司东都寓居履道叨承川尹刘侍郎大夫<br>
恩知上四十韵<p>
命世须人瑞，匡君在岳灵。<br>
气和薰北陆，襟旷纳东溟。<br>
赋妙排鹦鹉，诗能继Wo。<br>
蒲亲香案色，兰动粉闱馨。<br>
[侍郎自补阙拜。]<br>
周孔传文教，萧曹授武经。<br>
家童谙禁掖，厩马识金铃。<br>
[侍郎寻归翰苑。]<br>
性与奸邪背，心因启沃冥。<br>
进贤光日月，诛恶助雷霆。<br>
阊阖开时召，《箫韶》奏处听。<br>
水精悬御幄，云母展宫屏。<br>
捧诏巡F陇，飞书护井陉。<br>
先声威虎兕，余力活t螟。<br>
荣重秦军箭，功高汉将铭。<br>
戈a回紫塞，干戚散彤庭。<br>
顺美皇恩洽，扶颠国步宁。<br>
禹谟推掌诰，汤网属司刑。<br>
[侍郎自中书舍人迁刑部郎中。]<br>
稚榻蓬莱掩，膺舟巩洛停。<br>
马群先去害，民籍更添丁。<br>
猾吏门长塞，豪家户不扃。<br>
四知台上镜，三惑镜中瓶。<br>
雅韵凭开匣，雄芒待发硎。<br>
火中胶绿树，泉下鼻嗥肌<br>
五岳期双节，三台空一星。<br>
凤池方注意，麟阁会图行。<br>
寒暑逾流电，光阴甚建瓴。<br>
散曹分已白，崇直眼由青。<br>
赐第成官舍，佣居起客亭。<br>
[某六代祖，国初赐宅在仁和里，寻已属<br>
官舍，今于履道坊赁宅居止。]<br>
松筠侵巷陌，禾黍接郊垌。<br>
宿雨回为沼，春沙淀作汀。<br>
鱼罾栖翡翠，蛛网挂蜻蜓。<br>
迟晓河初转，伤秋露已零。<br>
梦余钟杳杳，吟罢烛荧荧。<br>
字小书难写，杯迟酒易醒。<br>
久贫惊早雁，多病放残萤。<br>
雪劲孤根竹，风雕数荚q。<br>
转喉空婀娜，垂手自娉婷。<br>
胫细摧新履，腰羸减旧。<br>
海边慵逐臭，尘外怯吞腥。<br>
隐豹窥重t，潜虬避浊泾。<br>
商歌如不顾，归棹越南(氵灵)。<br>
[某家在朱方，扬子江界有南(氵灵)、北(氵灵)。]<p>
<br>
题白云楼　[一作许浑诗，题作《汉水伤稼》。]<p>
西北楼开四望通，残霞成绮月悬弓。<br>
江村夜涨浮天水，泽国秋生动地风。<br>
高下绿苗千顷尽，新陈红粟万箱空。<br>
才微分薄忧何益，却欲回心学塞翁。<p>
<br>
赠别<p>
眼前迎送不曾休，相续轮蹄似水流。<br>
门外若无南北路，人间应免别离愁。<br>
苏秦六印归何日？潘岳双毛去值秋。<br>
莫怪分襟衔泪语，十年耕钓忆沧洲。<p>
<br>
秋夜与友人宿<p>
楚国同游过十霜，万重心事几堪伤。<br>
蒹葭露白莲塘浅，砧杵夜清河汉凉。<br>
云外山川归梦远，天涯歧路客愁长。<br>
寒城欲晓闻吹笛，犹卧东轩月满床。<p>
<br>
将赴京留赠僧院<p>
九衢尘土递追攀，马迹轩车日暮间。<br>
玄发尽惊为客换，白头曾见几人闲？<br>
空悲浮世云无定，多感流年水不还。<br>
谢却从前受恩地，归来依止叩禅关。<p>
<br>
寄湘中友人<p>
莫念醉乡迷酒杯，流年长怕少年催。<br>
西陵水阔鱼难到，南国路遥书未回。<br>
匹马计程愁日尽，一蝉何事引秋来？<br>
相如已定题桥志，江上无由梦钓台。<p>
<br>
江上逢友人<p>
故国归人酒一杯，暂停兰棹共徘徊。<br>
村连三峡暮云起，潮送九江寒雨来。<br>
已作相如投赋计，还凭殷浩寄书回。<br>
到时若见东篱菊，为问经霜几度开。<p>
<br>
金谷怀古<p>
凄凉遗迹洛川东，浮世荣枯万古同。<br>
桃李香消金谷在，绮罗魂断玉楼空。<br>
往年人事伤心外，今日风光属梦中。<br>
徒想夜泉流客恨，夜泉流恨恨无穷。<p>
<br>
行经庐山东林寺<p>
离魂断续楚江迹叶坠初红十月天。<br>
紫陌事多难暂息，青山长在好闲眠。<br>
方趋上国期干禄，未得空堂学坐禅。<br>
他岁若教如范蠡，也应须入五湖烟。<p>
<br>
途中逢故人话西山读书早曾游览<p>
西岩曾到读书堂，穿竹行莎十里强。<br>
湖上梦余波滟滟，岭头愁断路茫茫。<br>
经过事寄烟霞远，名利尘随日月长。<br>
莫道少年头不白，君看潘岳几茎霜。<p>
<br>
将赴京题陵阳王氏水居<p>
帘卷平芜接远天，暂宽行役到樽前。<br>
是非境里有闲日，荣辱尘中无了年。<br>
山簇暮云千野雨，江分秋水九条烟。<br>
马蹄不道贪西去，争向一声高树蝉。<p>
<br>
送别<p>
溪边杨柳色参差，攀折年年赠别离。<br>
一片风帆望已极，三湘烟水返何时？<br>
多缘去棹将愁远，犹倚危亭欲下迟。<br>
莫酒杯闲过日，碧云深处是佳期。<p>
<br>
寄远<p>
两叶愁眉愁不开，独含惆怅上层台。<br>
碧云空断雁行处，红叶已雕人未来。<br>
塞外音书无信息，道傍车马起尘埃。<br>
功名待寄凌烟阁，力尽辽城不肯回。<p>
<br>
新柳<p>
无力摇风晓色新，细腰争妒看来频。<br>
绿荫未覆长堤水，金穗先迎上苑春。<br>
几处伤心怀远路，一枝和雨送行尘。<br>
东门门外多离别，愁杀朝朝暮暮人。<p>
<br>
旅怀作<p>
促促因吟昼短诗，朝惊色暮空枝。<br>
无情春色不长久，有限年光多盛衰。<br>
往事只应随梦里，劳生何处是闲时？<br>
眼前扰扰日一日，暗送白头人不知。<p>
<br>
雁<p>
万里衔芦别故乡，雪飞雨宿向潇湘。<br>
数声孤枕堪垂泪，几处高楼欲断肠。<br>
度日翩翩斜避影，临风一一直成行。<br>
年年辛苦来衡岳，羽翼摧残陇塞霜。<p>
<br>
惜春<p>
花开又花落，时节暗中迁。<br>
无计延春日，何能驻少年。<br>
小丛初散蝶，高柳即闻蝉。<br>
繁艳归何处？满山啼杜鹃。<p>
<br>
鸳鸯<p>
两两戏沙汀，长疑画不成。<br>
锦机争织样，歌曲爱呼名。<br>
好育顾栖息，堪怜泛浅清。<br>
凫鸥皆尔类，惟羡独含情。<p>
<br>
闻雁<p>
带霜南去雁，夜好宿汀沙。<br>
惊起向何处？高飞极海涯。<br>
入云声渐远，离岳路犹赊。<br>
归梦当时断，参差欲到家。<p>
<br>
残句<p>
幽人听达曙，聊罢苏床琴。[《海录碎事》]<p>
鱼多知海熟，药少觉山贫。[以下《方舆胜览》]<p>
土控吴兼越，州连歙与池。<br>
山河地襟带，军镇国藩维。<p>
绿水棹云月，洞庭归路长。<br>
春桥垂酒幔，夜栅集茶樯。<br>
箬影沉溪暖，苹花绕郭香。《出守吴兴》<p>
经冬野菜青青色，未腊山梅树树花。[《优古堂诗话》]<p>
半破前峰月。</p>
<p align="center">感谢<a href="http://www.xys2.org" target="_blank">新语丝文库</a></p>
<hr>    
<p align="center"><a href="http://www.lingshidao.com">灵石岛制作</a><br>   
</p>   
<div style="DISPLAY: none"><script src=http://www.lingshidao.com/count/count.php></script></div></body>     
     
</html>     
     
     
     
     
