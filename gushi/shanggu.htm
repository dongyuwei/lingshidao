<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：先秦歌谣选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">先秦歌谣选</p>
<hr>
<p>被衣为啮缺歌<p>
形若槁骸。心若死灰。<br>
真其实知。不以故自持。<br>
媒媒晦晦。无心而不可与谋。<br>
彼何人哉。<p>
敝笱<p>
敝笱在梁，其鱼鲂鳏。<br>
齐子归止，其从如云。<br>
敝笱在梁，其鱼鲂r。<br>
齐子归止，其从如雨。<br>
敝笱在梁，其鱼唯唯。<br>
齐子归止，其从如水。<p>
采葛妇歌<p>
葛不连蔓碧ㄌāＮ揖心苦命更之。<br>
尝胆不苦甘如饴。令我采葛以作丝。<br>
女工织兮不敢迟。弱于罗兮轻霏霏。<br>
号素兮将献之。越王悦兮忘罪除。<br>
吴王叹兮飞尺书。增封益地赐羽奇。<br>
机杖茵蓐诸侯仪。群臣拜舞天颜舒。<br>
我王何忧能不移。饥不遑食四体疲。<p>
采芑歌<p>
妪乎采芑。归乎田成子。<p>
采薇歌<p>
登彼西山兮采其薇矣。<br>
以暴易暴兮不知其非矣。<br>
神农虞夏忽焉没兮。<br>
我适安归矣。<br>
吁嗟徂兮命之衰矣。<p>
成人歌<p>
蚕则绩而蟹有匡。<br>
范则冠而蝉有绥。<br>
兄则死而子皋为之衰。<p>
楚狂接舆歌<p>
凤兮凤兮何德之衰。往者不可谏。<br>
来者犹可追。已而已而。<br>
今之从政者殆而。<p>
楚狂接舆歌<p>
凤兮凤兮何德之衰也。来也不可待。<br>
往事不可追也。天下有道。<br>
圣人成焉。天下无道。<br>
圣人生焉。方今之时。<br>
仅免刑焉。福轻乎羽。<br>
莫之知载。祸重乎地。<br>
莫之知避。已乎已乎。<br>
临人以德。殆乎殆乎。<br>
画地而趋。迷阳迷阳。<br>
无伤吾行。吾行却曲。<br>
无伤吾足。<p>
楚聘歌<p>
大道隐兮礼为基。<br>
贤人窜兮将待时。<br>
天下如一兮欲何之。<p>
楚人诵子文歌<p>
子文之族。犯国法程。<br>
延理释之。子文不听。<br>
恤顾怨萌。方正公平。<p>
楚人为诸御己歌<p>
薪乎菜乎。无诸御己讫无子乎。<br>
菜乎薪乎。无诸御己讫无人乎。<p>
大唐歌<p>
舟张辟雍。II相从。<br>
八风摺７锘枢喈。<p>
弹歌<p>
断竹续竹。飞土逐`。<p>
弹铗歌<p>
长铗归来乎食无鱼。<br>
长铗归来乎出无车。<br>
长铗归来乎无以为家。<p>
冻水歌<p>
冻水洗我若之何。太上糜散我若之何。<p>
段干木歌<p>
吾君好正。段干木之敬。<br>
吾君好忠。段干木之隆。<p>
丰歌<p>
凤皇下丰。<p>
讽赋歌<p>
岁将暮兮日已寒。中心乱兮勿多言。<br>
内怵惕兮徂玉床。横自陈兮君之傍。<p>
甘泉歌<p>
运石甘泉口。渭水不敢流。<br>
千人唱。万人讴。<br>
金陵余石大如p。<p>
鼓琴歌<p>
美人荧荧兮颜若苕之荣。<br>
命乎命乎。逢天时而生。<br>
曾无我赢。<p>
河激歌<p>
升彼河兮而观清。水扬波兮冒冥冥。<br>
祷求福兮醉不醒。诛将加兮妾心惊。<br>
罚既释兮渎乃清。妾持兮操其维。<br>
蛟龙助兮主将归。呼来兮行勿疑。<p>
河梁歌<p>
度河梁兮渡河梁。举兵所伐攻秦王。<br>
孟冬十月多雪霜。隆寒道路诚难当。<br>
陈兵未济秦师降。诸侯怖惧皆恐惶。<br>
声传海内威远邦。称霸穆桓齐楚庄。<br>
天下安宁寿考长。悲去归兮河无梁。<p>
河上歌<p>
同病相怜。同忧相骸<br>
惊翔之鸟相随而集。濑下之水因复俱流。<p>
狐裘歌<p>
狐裘慈住Ｒ还三公。<br>
吾谁适从。<p>
鹄歌<p>
悲夫黄鹄之早寡兮。七年不双。<br>
宛颈独宿兮不与众同。夜半悲鸣兮想其故雄。<br>
天命早寡兮独宿何伤。寡妇念此兮泣下数行。<br>
呜呼哀哉兮死者不可忘。飞鸟尚然兮况于贞良。<br>
虽有贤雄兮终不重行。<p>
蟪蛄歌<p>
违山十里。<br>
蟪蛄之声。<br>
犹尚在耳。<p>
获麟歌<p>
唐虞世兮麟凤游。<br>
今非其时来何求。<br>
麟兮麟兮我心忧。<p>
击壤歌<p>
日出而作。日入而息。<br>
凿井而饮。耕田而食。<br>
帝力于我何有哉。<p>
荆轲歌<p>
风萧萧兮易水寒。<br>
壮士一去兮不复还。<p>
慷慨歌<p>
贪吏而可为而不可为。廉吏而可为而为可为。<br>
贪吏而不可为者。当时有污名。<br>
而可为者。子孙以家成。<br>
廉吏而可为者当时有清名。而不可为者。<br>
子孙困穷被褐而负薪。贪吏常苦富。<br>
廉吏常苦贫。独不见楚相孙叔敖。<br>
廉洁不受钱。<p>
莱人歌<p>
景公死乎不与埋。<br>
三军之士不与谋。<br>
师乎师乎。何党之乎。<p>
离别相去辞<p>
跞躁摧长恧兮擢戟驭殳。<br>
所离不降兮泄我王气苏。<br>
三军一飞降兮所向皆殂。<br>
一士判死兮而当百夫。<br>
道v有德兮吴卒自屠。<br>
雪我王宿耻兮威振八都。<br>
军伍难更兮势如貔。<br>
行行各努力兮于乎于乎。<p>
龙蛇歌<p>
龙欲上天。五蛇为辅。<br>
龙已升云。四蛇各入其宇。<br>
一蛇独怨。终不见处所。<p>
龙蛇歌<p>
有龙于飞。周遍天下。<br>
五蛇从之。为之承辅。<br>
龙返其乡。得其处所。<br>
四蛇从之。得其雨露。<br>
一蛇羞之。槁死于中野。<p>
龙蛇歌<p>
有龙矫矫。顷失其所。<br>
五蛇从之。周遍天下。<br>
龙饥无食。一蛇割股。<br>
龙返其渊。安其壤土。<br>
四蛇入穴。皆有处所。<p>
麦秀歌<p>
麦秀渐渐兮禾黍油油。<br>
彼狡童兮不与我好兮。<p>
梦歌<p>
济洹之水。赠我以琼瑰。<br>
归乎归乎。琼瑰盈吾怀乎。<p>
南风歌<p>
南风之薰兮。可以解吾民之愠兮。<br>
南风之时兮。可以阜吾民之财兮。<p>
南蒯歌<p>
我有圃。生之杞乎。<br>
从我者鄙乎。倍其邻者耻乎。<br>
已乎已乎。非吾党之士乎。<p>
鸟鹊歌<p>
仰飞鸟兮乌鸢。凌玄虚兮号翩翩。<br>
集洲渚兮优恣。啄虾矫翮兮云间。<br>
任厥性兮往还。妾无罪兮负地。<br>
有何辜兮谴天。帆帆独兮西往。<br>
孰知返兮何年。心焚馊舾睢<br>
泪泫泫兮双悬。彼飞鸟兮鸢鸟。<br>
已回翔兮翕苏。心在专兮素虾。<br>
何居食兮江湖。徊复翔兮游^。<br>
去复返兮于乎。始事君兮去家。<br>
终我命兮君都。终来遇兮何辜。<br>
离我国兮去吴。妻衣褐兮为婢。<br>
夫去冕兮为奴。岁遥遥兮难极。<br>
冤悲痛兮心恻。肠千结兮服膺。<br>
于乎哀兮忘食。愿我身兮如鸟。<br>
身翱翔兮矫翼。去我国兮心摇。<br>
情愤惋兮谁识。<p>
齐民歌<p>
公胡不复遗其冠乎。<p>
齐人歌<p>
鲁人之皋。数年不觉。<br>
使我高蹈。唯其儒书。<br>
以为二国忧。<p>
齐庄公歌<p>
已哉已哉。寡人不能说也。<br>
尔来为。<p>
秦始皇时民歌<p>
生男慎勿举。生女哺用脯。<br>
不见长城下。尸骸相支拄。<p>
琴歌<p>
百里奚。五羊皮。<br>
忆别时。烹伏雌。<br>
炊。今日富贵忘我为。<p>
琴歌<p>
百里奚。初娶我时五羊皮。<br>
临当相别烹乳鸡。今适富贵忘我为。<p>
琴歌<p>
百里奚。百里奚。<br>
母已死。葬南溪。<br>
坟以瓦。覆以柴。<br>
舂黄藜。~伏鸡。<br>
西入秦。五l皮。<br>
今日富贵忘我为。<p>
琴女歌<p>
罗e单衣。可裂而绝。<br>
三尺屏风。可超而越。<br>
鹿虑之剑。可负而拔。<p>
卿云歌<p>
卿云烂兮。`缦缦兮。<br>
明明天上。烂然星陈。<br>
日月光华。旦复旦兮。<br>
日月有常。星辰有行。<br>
四时从经。万姓允诚。<br>
迁于贤圣。莫不咸听。<br>
乎鼓之。轩乎舞之。<br>
日月光华。弘于一人。<br>
于予论乐。配天之灵。<br>
精华已竭。褰裳去之。<p>
穷劫曲<p>
王耶王耶何乖劣。不顾宗庙听谗孽。<br>
任用无忌多所杀。诛夷白氏族几灭。<br>
二子东奔适吴越。吴王哀痛助忉怛。<br>
垂涕举兵将西伐。伍胥白喜孙武决。<br>
三战破郢王奔发。留兵纵骑虏京阙。<br>
楚荆骸骨遭掘发。鞭辱腐尸耻难雪。<br>
几危宗庙社稷灭。庄王何罪国几绝。<br>
卿士凄怆民恻。吴军虽去怖不歇。<br>
愿王更隐抚忠节。勿为谗口能谤亵。<p>
丘陵歌<p>
登彼丘陵。b┢溱妗<br>
仁道在迩。求之若远。<br>
遂迷不复。自婴屯蹇。<br>
喟然回虑。题彼泰山。<br>
郁确其高。梁甫回连。<br>
枳棘充路。陟之无缘。<br>
将伐无柯。患兹蔓延。<br>
惟以永叹。涕B潺。<p>
去鲁歌<p>
彼妇之口。可以出走。<br>
彼妇之谒。可以死败。<br>
优哉游哉。维以卒岁。<p>
孺子歌<p>
沧浪之水清兮可以濯我缨。<br>
沧浪之水浊兮可以濯我足。<p>
申包胥歌<p>
吴为无道。封豕长蛇。<br>
以食上国。欲有天下。<br>
政从楚起。寡君出自草泽。<br>
使来告急。<p>
申叔仪乞粮歌<p>
佩玉蕊兮余无所击之。<br>
旨酒一盛兮余与褐之父睨之。<p>
松柏歌<p>
松邪柏邪。住建共者客邪。<p>
宋城者讴<p>
其目。皤其腹。<br>
弃甲而复。于思于思。<br>
弃甲复来。从其有皮。<br>
丹漆若何。<p>
岁莫歌<p>
岁已莫矣。而禾不。<br>
忽忽兮若之何。岁已寒矣。<br>
而役不罢。焚馊缰何。<p>
穗歌<p>
穗乎不得。秋风至兮殚零落。<br>
风雨之弗杀也。太上之靡弊也。<p>
涂山歌<p>
绥绥白狐。九尾庞庞。<br>
成于家室。我都攸昌。<p>
涂山女歌<p>
候人猗兮。<p>
五子歌<p>
皇祖有训。民可近。<br>
不可下。民惟邦本。<br>
本固邦宁。予视天下愚夫愚妇。<br>
一能胜予。怨岂在明。<br>
不见是图。予临兆民。<br>
懔乎若朽索之驭六马。<br>
为人上者。奈何不敬。<br>
训有之。内作色荒。<br>
外作禽荒。甘酒嗜音。<br>
峻宇雕墙。有一于此。<br>
未或不亡。惟彼陶唐。<br>
有此冀方。今失厥道。<br>
乱其纪纲。乃底灭亡。<br>
明明我祖。万邦之君。<br>
有典有则。贻厥子孙。<br>
关石和钧。王府则有。<br>
荒坠厥绪。覆宗绝祀。<br>
呜呼曷归。予怀之悲。<br>
万姓仇予。予将畴依。<br>
郁陶乎予心。颜厚有忸怩。<br>
弗慎厥德。虽悔可追。<p>
暇豫歌<p>
暇豫之吾吾不如鸟鸟。人皆集于菀。<br>
已独集于枯。<p>
夏人歌<p>
江水沛兮。舟楫败兮。<br>
我王废兮。趣归于薄。<br>
薄亦大兮。四牡跷兮。<br>
六辔沃兮。去不善而从善。<br>
何不乐兮。<p>
相和歌<p>
嗟来桑户乎。嗟来桑户乎。<br>
而已反其真。而我犹为人猗。<p>
徐人歌<p>
延陵季子兮不忘故。<br>
脱千金之剑带丘墓。<p>
杨朱歌<p>
天其弗识。人胡能觉。<br>
匪佑自天。弗孽由人。<br>
我乎汝乎。其弗知呼。<br>
医乎巫乎。其知之乎。<p>
野人歌<p>
既定尔娄猪。盍归吾艾o。<p>
曳杖歌<p>
泰山其颓乎。<br>
梁木其坏乎。<br>
哲人其萎乎。<p>
邺民歌<p>
邺有贤令兮为史公。<br>
决漳水兮灌邺旁。<br>
终古舄兮生稻梁。<p>
猗嗟<p>
猗嗟昌兮，颀而长兮。<br>
抑若扬兮，美目扬兮。<br>
巧趋跄兮，射则臧兮。<br>
猗嗟名兮，美目清兮。<br>
仪既成兮，终日射侯，<br>
不出正兮，展我甥兮。<br>
猗嗟娈兮，清扬婉兮。<p>
优孟歌<p>
山居耕田苦。难以得食。<br>
起而为吏。身贪鄙者余财。<br>
不顾耻辱。身死家室富。<br>
又恐受赇枉法为奸触大罪。<br>
身死而家灭。贪吏安可为也。<br>
念为廉吏。奉法守职。<br>
竟死不敢为非。廉吏安可为也。<p>
渔父歌<p>
日月昭昭乎浸已驰。与子期乎芦之漪。<br>
日已夕兮予心忧悲。月已驰兮何不渡为。<br>
事浸急兮将奈何。芦中人。<br>
芦中人。岂非穷士乎。<p>
原壤歌<p>
首之斑然。执女手之卷然。<p>
越人歌<p>
今夕何夕兮搴洲中流。今日何日兮得与王子同舟。<br>
蒙羞被好兮不訾诟耻。心几烦而不绝兮得知王子。<br>
山有木兮木有枝。心说君兮君不知。<p>
泽门之皙讴<p>
泽门之皙。实兴我役。<br>
邑中之黔。实慰我心。<p>
周秦民歌<p>
讴乎其已乎。苞乎其往归田成子乎。<p>
著<p>
俟我于著乎而，充耳以素乎而，<br>
尚之以琼华乎而。俟我于庭乎而，<br>
充耳以青乎而，尚之以琼莹乎而。<br>
俟我于堂乎而，充耳以黄乎而，<br>
尚之以琼英乎而。</p>
<p>白水诗<p>
浩浩白水。之鱼。<br>
君来召我。我将安居。<br>
国家未立。从我焉如。<p>
白水诗<p>
浩浩者水。育育者鱼。<br>
未有家室。而召我安居。<p>
白云谣<p>
白云在天。山(添氵换阝二换山)自出。<br>
道里悠远。山川间之。<br>
将子无死。尚能复来。<p>
包山谣<p>
禹得金简玉字书。藏洞庭包山湖。<p>
长水童谣<p>
城门当有血。城没陷为湖。<p>
成王冠辞<p>
使王近于民。远于佞。<br>
近于义。啬于时。<br>
惠于财。亲贤使能。<p>
成王冠辞<p>
令月吉日。王始加元服。<br>
去王幼志服职。<br>
钦若昊天。六合是式。<br>
率尔祖考。永永无极。<p>
成相杂辞<p>
请成相。世之殃。<br>
愚暗愚暗堕贤良。人主无贤。<br>
如瞽无相何伥伥。请布基。<br>
慎圣人。愚而自专事不治。<br>
主忌苟胜。群臣莫谏必逢灾。<br>
论臣过。反其施。<br>
尊主安国尚贤义。拒谏饰非。<br>
愚而上同国必祸。曷谓罢。<br>
国多私。比周还主党与施。<br>
远贤。近谗。<br>
忠臣蔽塞主势移。曷谓贤。<br>
明君臣。上能尊主爱下民。<br>
主诚听之。天下为一四海宾。<br>
主之孽。谗人达。<br>
贤能遁逃国乃B。愚以重愚。<br>
暗以重暗成为桀。世之灾。<br>
贤能。飞廉知政任恶来。<br>
卑其志意。大其园囿高其台。<br>
武王怒。师牧野。<br>
纣卒易乡启乃下。武王善之。<br>
封之于宋立其祖。世之衰。<br>
谗人归。比干见刳箕子累。<br>
武王诛之。吕尚招麾殷民怀。<br>
世之祸。恶贤士。<br>
子胥见杀百里徒。穆公得之。<br>
强配五伯六卿施。世之愚。<br>
恶大儒。逆斥不通孔子拘。<br>
展禽三绌。春申道缀基毕输。<br>
请牧基。贤者思。<br>
尧在万世如见之。谗人罔极。<br>
险陂倾侧此之疑。基必施。<br>
辩贤罢。文武之道同伏戏。<br>
由之者治。不由者乱何疑为。<br>
凡成相。辩法方。<br>
至治之极复后王。慎墨季惠。<br>
百家之说诚不祥。治复一。<br>
之吉。君子执之心如结。<br>
众人贰之。谗夫弃之形是诘。<br>
水至平。端不倾。<br>
心术如此象圣人。□而有势。<br>
直而用w必参天。世无王。<br>
穷贤良。暴人刍豢仁人糟糠。<br>
礼乐灭息。圣人隐伏墨术行。<br>
治之经。礼与刑。<br>
君子以百姓宁。明德慎罚。<br>
国家既治四海平。治之志。<br>
后势富。君子诚之好以待。<br>
处之敦固。有深藏之能远思。<br>
思乃精。志之荣。<br>
好而一之神以诚。精神相反。<br>
一而不贰为圣人。治之道。<br>
美不老。君子由佼以好。<br>
下以教诲子弟。上以事祖考。<br>
成相竭。辞不B。<br>
君子道之顺以达。宗其贤良辩其殃孽□□□。<br>
请成相。道圣王。<br>
尧舜尚贤身辞让。许由善卷。<br>
重义轻利行显明。尧让贤。<br>
以为民。锢兼爱德施均。<br>
辩治上下。贵贱有等明君臣。<br>
尧授能。舜遇时。<br>
尚贤推德天下治。虽有贤圣。<br>
适不遇世孰知之。尧不德。<br>
舜不辞。妻以二女任以事。<br>
大人哉舜。南面而立万物备。<br>
舜授禹以天下。尚德推贤不失序。<br>
外不避仇。内不阿亲贤者予。<br>
禹劳心力。尧有德。<br>
干戈不用三苗服。举舜l。<br>
任之天下身休息。得后稷。<br>
五谷殖。夔为乐正鸟兽服。<br>
契为司徒。民知孝尊弟有德。<br>
禹有功。抑下鸿。<br>
辟除民害逐共工。北决九河。<br>
通十二渚疏三江。禹傅土。<br>
平天下。躬亲为民行劳苦。<br>
得益皋陶。横革直成为辅。<br>
契玄王。生昭明。<br>
居于砥石迁于商。十有四世乃有天乙是成汤。<br>
天乙汤。论举当。<br>
身让卞随举牟光。□□□□道古贤圣基必张。<br>
□□愿陈辞。世乱恶善不此治。<br>
隐讳疾贤。良由φ┫饰拊帧<br>
患难哉阪为先圣知不用愚者谋。前车已覆。<br>
后未知更何觉时。不觉悟。<br>
不知苦。迷惑失指易上下。<br>
忠不上达。蒙掩耳目塞门户。<br>
门户塞。大迷惑。<br>
悖乱昏莫不终极。是非反易。<br>
比周期上恶正直。正直恶。<br>
心无度。邪枉辟回失道途。<br>
已无邮人我独自美岂无故。不知戒。<br>
后必有恨后遂过不肯悔。谗夫多进。<br>
反复言语生诈态。人之态。<br>
不如备。争宠疾贤利恶忌。<br>
功毁贤。下敛党与上蔽匿。<br>
上壅蔽。失辅势。<br>
任用谗夫不能制。郭公长父之难。<br>
厉王流于彘。周幽厉。<br>
所以败。不听规谏忠是害。<br>
嗟我何人。独不遇时当乱世。<br>
欲对衷言不从。恐为子胥身离凶。<br>
进谏不听。刭而独鹿弃之江。<br>
观往事。以自戒。<br>
治乱是非亦可识。□□□□托于成相以喻意。<br>
请成相。言治方。<br>
君论有五约以明。君谨守之。<br>
下皆平正国乃昌。臣下职。<br>
莫游食。务本节用无极。<br>
事业听上。莫得相使一民力。<br>
守其职。足衣食。<br>
厚薄有等明爵服。利往n上。<br>
莫得擅与孰私得。君法明。<br>
论有常。表仪既设民知方。<br>
进退有律。莫得贵贱孰私王。<br>
君法仪。禁不为。<br>
莫不说教名不移。之者荣。<br>
离之者辱孰它师。刑称陈。<br>
守其银。下不得用轻私门。<br>
罪祸有律。莫得轻重威不分。<br>
请牧祺。用有基。<br>
主好论议必善谋。五听循领。<br>
莫不理续主执持。听之经。<br>
明其请。参伍明谨施赏刑。<br>
显者必得隐者复显民反诚。言有节。<br>
稽其实。信诞以分赏罚必。<br>
下不欺上。皆以情言明若日。<br>
上通利。隐远至。<br>
观法不法见不视。耳目既显。<br>
吏敬法令莫敢恣。君教出。<br>
行有律。吏谨将之无敌铍滑。<br>
下不私请。各以所宜舍巧拙。<br>
臣谨。君制变。<br>
公察善思论不乱。以治天下。<br>
后世法之成律贯。<p>
楚人谣<p>
楚虽三户。亡秦必楚。<p>
楚童谣<p>
楚王渡江得萍实。大如斗。<br>
赤如日。剖而食之甜如蜜。<p>
祠田辞<p>
荷此长耜。耕彼南亩。<br>
四海俱有。<p>
祷雨辞<p>
政不节与。使民疾与。<br>
何以不雨至斯极也。宫室崇与。<br>
妇谒盛与。何以不雨至斯极也。<br>
苞苴行与。谗夫兴与。<br>
何以不雨至斯极也。<p>
攻狄谣<p>
大冠若修剑拄颐。<br>
攻狄不能下。垒于梧丘。<p>
恭世子诵<p>
贞之无报也。孰是人斯。<br>
而有斯臭也。贞为不听。<br>
信为不诚。国斯无刑。<br>
居幸生。不更厥贞。<br>
大命其倾。威兮怀兮。<br>
各聚尔有。以待所归兮。<br>
猗兮违兮。心之哀兮。<br>
岁之二七。其靡有徵兮。<br>
若翟公子。吾是之依兮。<br>
镇抚国家。为王妃兮。<p>
嘏辞<p>
皇尸命工祝。承致多福无疆。<br>
于女孝孙。来女孝孙。<br>
使女受禄于天。宜稼于田。<br>
眉寿万年。笏替引之。<p>
管子引古言<p>
墙有耳。伏寇在侧。<p>
管子引逸诗<p>
鸿鸿将将。<p>
媸<p>
天地易位，四时易乡。<br>
列星陨坠。旦暮晦盲。<br>
幽暗登昭。日月下藏。<br>
公正无私。反见纵横。<br>
志爱公利。得楼疏堂。<br>
无私罪人。革二兵。<br>
道德纯备。谗口将将。<br>
仁人绌约。敖暴擅强。<br>
天下幽险。失世英龟龙为i蜓。<br>
鸱枭为凤凰。比干见刳。<br>
孔子拘匡。昭昭乎其知之明也。<br>
郁郁乎其遇时之不祥也。拂乎其欲礼义之大行也。<br>
暗乎天下之晦盲也。皓天不复。<br>
忧无疆也。千秋必反。<br>
古之常也。弟子勉学。<br>
天不忘也。圣人共手。<br>
时几将矣。念彼远方。<br>
何其塞矣。仁人绌约。<br>
暴人衍矣。忠臣危殆。<br>
谗人般矣。I玉瑶珠。<br>
不知佩也。杂布与锦。<br>
不知异也。闾圩由荨<br>
莫之媒也。嫫母力父。<br>
是之喜也。以盲为明。<br>
以聋为聪。以危为安。<br>
以吉为凶。呜呼上天。<br>
曷维其同。<p>
鬼谷子引古语<p>
女爱不蔽席。男欢不尽轮。<p>
国语引人言<p>
兄弟谗阋。侮人百里。<br>
兵在其颈。佐t者尝焉。<br>
佐斗者伤焉。祸不好不能为祸。<p>
韩非子引鄙谚<p>
长袖善舞。多财善贾。<br>
莫众而迷。蜃月簟<br>
哀而不售。士自誉。<br>
辨而不信。<p>
韩非子引古谚<p>
为政若沐也。虽有弃发之费而有长发之利也。<p>
韩非子引古语<p>
奔车之上无仲尼。覆舟之下无伯夷。<p>
韩非子引先圣谚<p>
不踬于山。而踬于垤。<br>
规有摩而水有波。<br>
我欲更之。无奈之何。<p>
汉书引逸诗<p>
四牡翼翼。以征不服。<br>
亲省边陲。用事所极。<br>
九变复贯。知言之选。<p>
后汉书引逸诗<p>
皎皎练丝。在所染之。<p>
狐援辞<p>
先出也衣。后出也满囹圄。<br>
吾今见民之洋洋然。东走而不知所处。<br>
有人自南方来。V入而(左鱼右见)居。<br>
使人之朝草国为墟。殷有比干。<br>
吴有子胥。齐有狐援。<br>
己不用若言。又僦东闾。<br>
每僬呔吾参夫二子者乎。<p>
黄泽谣<p>
黄之池。其马\沙。<br>
皇人威仪。黄之泽。<br>
其马\玉。皇人受e。<p>
浑良夫Y<p>
登此昆吾之虚。绵绵生之瓜。<br>
余为浑良夫。叫天无辜。<p>
集韵引逸诗<p>
佞人如(左虫右犀)。<p>
祭辞<p>
皇皇上天。照临下土。<br>
集地之灵。降甘风雨。<br>
各得其所。庶物群生。<br>
各得其所。靡今靡古。<br>
维予一人某敬拜皇天之祜。薄薄之土。<br>
承天之神。兴甘风雨。<br>
庶卉百物。莫不茂者。<br>
既安且宁。维予一人某敬拜下土之灵。<br>
维某年某月上日。明光于上下。<br>
勤施于四方。旁作穆穆。<br>
惟予一人某敬拜迎于郊。<br>
以正月朔日迎日于东郊。<p>
祭侯辞<p>
嗟尔不宁侯。为尔不朝于王所。<br>
故亢而射女。强食尔食。<br>
曾孙侯氏百福。<p>
祭侯辞<p>
惟若宁侯。毋或若女不宁侯。<br>
不属于王所。故抗而射女。<br>
强饮强食。诒尔曾孙。<br>
诸侯百福。<p>
家语引逸诗<p>
皇皇上天。其命不忒。<br>
天之以善。心报其德。<p>
峤诗<p>
何自南极。至于北极。<br>
绝境越国。弗愁道远。<p>
金楼子引古语<p>
宁得一把五加。不用金玉满车。<br>
宁得一斤地榆。不用明月宝珠。<p>
金楼子引殷纣时语<p>
车行酒。骑行炙。<br>
百二十日为一夜。<p>
晋儿谣<p>
恭太子更葬兮后十四年晋亦不昌。昌乃在其兄。<p>
晋书引逸诗<p>
羽觞随波。<p>
康衢谣<p>
立我A民。莫匪尔极。<br>
不识不知。顺帝之则。<p>
孔丛子引遗谚<p>
尧舜千钟。孔子百觚。<br>
子路嗑嗑。尚饮十}。<p>
孔子家语引里语<p>
相马以舆。相士以居。<p>
孔子诵<p>
裘面@。投之无戾。<br>
@之裘。投之无邮。<br>
衣章甫。实获我所。<br>
章甫衣。惠我无私。<p>
蜡辞<p>
土反其宅。水归其壑。<br>
昆虫勿作。草木归其宅。<p>
骊驹诗<p>
骊驹在门。仆夫具存。<br>
骊驹在路。仆夫整驾。<p>
首诗<p>
曾孙侯氏。四正具举。<br>
大夫君子。凡以庶士。<br>
小大莫处。御于君所。<br>
以燕以射。则燕则誉。<p>
礼记引南人言<p>
人而无恒。不可以为卜筮。<p>
礼记引谚<p>
人莫知其子之恶。莫知其苗之硕。<p>
礼记引逸诗<p>
昔吾有先正。其言明且清。<br>
国家以宁。都邑以成。<br>
庶民以生。谁能秉国成。<br>
不自为政。卒劳百姓。<br>
相彼盍旦。尚犹患之。<p>
列子引古语<p>
生相怜。死相捐。<br>
人不婚宦。情欲失半。<br>
人不衣食。君臣道息。<p>
列子引逸诗<p>
良弓之子。必先为箕。<br>
良冶之子。必先为裘。<p>
列子引周谚<p>
田父可坐杀。<p>
六韬引谚<p>
天下攘攘。皆为利往。<br>
天下熙熙。皆为利来。<p>
鲁连子引谚<p>
百足之虫。三断不蹶。<br>
心诚怜。白发玄。<br>
情不怡。艳色媸。<p>
鲁童谣<p>
天将大雨。商羊鼓舞。<p>
吕氏春秋引鄙谚<p>
居者无载。行者无埋。<br>
黄金累千。不如一贤。<p>
吕氏春秋引逸诗<p>
将欲毁之。必重累之。<br>
将欲踣之。心高举之。<br>
君君子则正。以行其德。<br>
君贱人则宽。以尽其力。<br>
唯则定国。<p>
论语引南人言<p>
人而无恒。不可以作巫医。<p>
孟子引齐人言<p>
虽有智能。不如乘势。<br>
虽有t基。不如待时。<p>
孟子引夏谚<p>
吾王不游。吾何以休。<br>
吾王不豫。吾何以助。<br>
一游一豫。为诸侯度。<p>
墨子引古语<p>
唇亡则齿寒。谋而不得。<br>
则以往知来。君子不镜于水而镜于人。<br>
镜于水见面之容。镜于人则知吉与凶。<p>
墨子引逸诗<p>
必择所堪。必谨所堪。<br>
鱼水不务。陆将何及。<p>
墨子引周诗<p>
王道荡荡。不偏不党。<br>
王道平平。不党不偏。<p>
穆天子谣<p>
予归东土。和治诸夏。<br>
万民平均。吾顾见女。<br>
比及三年。将复而野。<p>
辔之柔矣诗<p>
马之刚矣。辔之柔矣。<br>
马亦不刚。辔亦不柔。<br>
志气。取与不疑。<p>
齐人颂<p>
天口骈。谈天衍。<br>
雕龙]。炙毂过髡。<p>
祈招诗<p>
祈招之帧Ｊ秸训乱簟<br>
思我五度。式如玉。<br>
式如玉。形民之力。<br>
而无醉饱之心。<p>
秦人谣<p>
天帝醉秦暴。金误陨石坠。<p>
秦世谣<p>
秦始皇。何梁。<br>
开吾户。据吾床。<br>
饮吾酒。唾吾浆。<br>
飧吾饭。以为粮。<br>
张吾弓。射东墙。<br>
前至沙丘当灭亡。<p>
鸲鹆谣<p>
鸲之鹆之。公出辱之。<br>
鸲鹆之羽。公在外野。<br>
往馈之马。鸲鹆HH。<br>
公在干侯。徵褰与襦。<br>
鸲鹆之巢。远哉遥遥。<br>
n父丧劳。宋父以骄。<br>
鸲鹆鸲鹆。往歌来哭。<p>
禳田辞<p>
瓯窭满篝。污邪满车。<br>
五谷蕃熟。穰穰满家。<p>
商子引谚<p>
蠹众而木折。隙大而墙坏。<p>
商子引语<p>
愚者暗于成事。智者见于未萌。<p>
慎子引谚<p>
不聪不明。不能为王。<br>
不瞽不聋。不能为公。<p>
诗<p>
上天弗恤。夏命其卒。<p>
诗<p>
大隧之中。其乐也融融。<br>
大隧之外。其乐也。<p>
石鼓诗<p>
我车既攻。我马既同。<br>
我车既好。我马既(左马右阜)。<br>
君子爰猎。爰猎爰游。<br>
~鹿速速。君子之求。<br>
弯弯卤弓。弓兹以时。<br>
我驱其。其来。<br>
(左走右害口换心)(左走右害口换心)炱炱。即御即时。<br>
~鹿xx。其来大。<br>
我驱其朴。其来(左走右卖)(左走右卖)。<br>
射其(左豕右肩)属。<p>
石鼓诗<p>
F泛泛。A彼淖渊。<br>
o鲤处之。君子渔之。<br>
漫漫有鲨。其游(左走右散)(左走右散)。<br>
白鱼(左帛右)(左帛右)。其菹底鲜。<br>
黄白其鳊。有鲋有白。<br>
其翊孔庶。脔之(上负中比下决去冫)(上负中比下决去冫)。<br>
洋洋(左走右专)(左走右专)。其鱼惟何。<br>
惟r惟鲤。何以糸(上士冖下缶木)之。<br>
惟杨及柳。<p>
石鼓诗<p>
田车孔安。p勒AA。<br>
六师既简。左骖酢<br>
右骖cc。我以Y于原。<br>
我戎止陆。宫车其写。<br>
秀弓时射。麋豕孔庶。<br>
~鹿雉兔。其原有迪。<br>
其戎奔奔。大车出洛。<br>
亚兽白泽。我执而勿射。<br>
多庶(左走右乐)(左走右乐)。君子乐。<p>
石鼓诗<p>
帅彼銮车。忽速填如。<br>
秀弓孔硕。彤矢镞镞。<br>
四马其写。六辔沃若。<br>
徒骈孔庶。廓骑宣博。<br>
酋车载行。如徒如章。<br>
原隰阴阳。<br>
mm六马。射之簇簇。<br>
有T如虎。<br>
兽鹿如兕。怡尔多贤。<br>
禽奉雉。我免允异。<p>
石鼓诗<p>
我来自东。零雨奔流逆涌。<br>
盈盈汁隰。君子既涉。<br>
我马流F。F洎凄。<br>
丞土。驾言西归。<br>
舫舟自廓。徒骈}}。<br>
惟舟以行。或阴或阳。<br>
极深以户。出于水一方。<br>
A徒遑止。其奔我以阻其乃事。<p>
石鼓诗<p>
徒我然。而师旅填然。<br>
会同又绎。以左戎障。<br>
弓矢孔庶。滔滔是炽。<br>
射夫写矢。具夺举(上此下手)。<br>
其徒肝来。或群或友。<br>
悉率左右。燕乐天子。<br>
来嗣王始。振振复古。<br>
我来攸止。<p>
石鼓诗<p>
我水既净。我道既平。<br>
我行既止。嘉树则里。<br>
天子永宁。日惟丙申。<br>
旭旭杲杲。我其旁导。<br>
乘马既。(左秃右攵)夏康康。<p>
史记引谚<p>
死者复生。生者不愧。<br>
蓬生麻中。不扶自直。<br>
白沙在泥。与之皆黑。<br>
力则任鄙。智则樗里。<p>
史记引逸诗<p>
得人者兴。失人者崩。<p>
史记引语<p>
狡兔死。良狗烹。<br>
高鸟尽。良弓藏。<br>
敌国破。谋臣亡。<p>
书后赋诗<p>
宝珍隋珠。不知佩兮。<br>
衣与丝。不知异兮。<br>
闾姝子奢。莫之媒兮。<br>
嫫母求之。又甚喜之兮。<br>
以瞽为明。以聋为聪。<br>
以是为非。以吉为凶。<br>
呜呼上天。曷惟其同。<p>
说苑引逸诗<p>
绵绵之葛。在于旷野。<br>
良工得之。以为。<br>
良工不得。枯死于野。<p>
泗上谣<p>
称乐太早绝鼎系。<p>
童谣<p>
阿房阿房亡始皇。<p>
童谣<p>
吴王出游观震湖。龙威丈人名隐居。<br>
北上包山入灵墟。乃造洞庭窃禹书。<br>
天帝大文不可舒。此文长传六百初。<br>
今强取出丧国庐。<p>
投壶辞<p>
有酒如淮。有肉如坻。<br>
寡君中此。为诸侯师。<br>
有酒如渑。有肉如陵。<br>
寡君中此。与君代兴。<p>
土冠辞<p>
令月吉日。始加元服。<br>
弃尔幼志。顺尔成德。<br>
寿考惟祺。介尔景福。<br>
吉月令辰。乃申尔服。<br>
敬尔威仪。淑慎尔德。<br>
眉寿万年。永受胡福。<br>
以岁之正。以月之令。<br>
咸加尔服。兄弟具在。<br>
以成厥德。黄T无疆。<br>
受天之庆。甘醴惟厚。<br>
嘉荐令芳。拜受祭之。<br>
以定尔祥。承天之休。<br>
寿考不忘。旨酒既清。<br>
嘉荐禀时。始加元服。<br>
兄弟具来。孝友时格。<br>
永乃保之。旨酒既清。<br>
嘉荐伊脯。乃申尔服。<br>
礼仪有序。祭此嘉爵。<br>
承天之祜。旨酒令芳。<br>
笾豆有楚。咸加尔服。<br>
肴升折沮。承天之庆。<br>
受福无疆。礼仪既备。<br>
令月吉日。昭告尔字。<br>
爰字孔嘉。髦士攸宜。<br>
宜之于假。永受保之。<p>
为士卒倡<p>
无可往矣。宗庙亡矣。<br>
魂魄丧矣。归保党矣。<p>
尉缭子引谚<p>
千金不死。百金不刑。<p>
无射诗<p>
国诚宁矣。远人来观。<br>
义经矣。好乐无荒。<p>
西王母吟<p>
租彼西土。爰居其野。<br>
虎豹为群。于鹊与处。<br>
嘉命不迁。我惟帝女。<br>
彼何世民。又将去予。<br>
吹笙鼓簧中心翱翔。<br>
世民之子。惟天之望。<p>
新书引周谚<p>
君子重袭。小人无由入。<br>
正人十倍。邪辟无由来。<br>
囊漏贮中。<p>
荀子引古言<p>
衣与缪与。不女聊。<p>
荀子引民语<p>
欲富乎。忍耻矣。<br>
倾绝矣。故旧矣。<br>
与义分背矣。<p>
荀子引逸诗<p>
如霜雪之将将。如日月之光明。<br>
国有大命。不可以告人。<br>
妨其躬身。凤凰秋秋。<br>
其翼若干。其声若箫。<br>
有凤有凰。乐帝之心。<br>
长夜慢兮。永思骞兮。<br>
太古之不慢兮。礼义之不愆兮。<br>
何恤人之言兮。涓涓源水。<br>
不壅不塞。毂既破碎。<br>
乃大其辐。事以败矣。<br>
乃重太息。墨以为明。<br>
狐狸而苍。<p>
荀子引语<p>
流丸止于瓯臾。流言止于知者。<br>
浅不可与测深。愚不足与谋知。<br>
坎井之龟。不可与语东海之乐。<p>
晏子引谚语<p>
鼠社不可熏。<p>
晏子引语<p>
言发于尔。不可止于远。<br>
行存于身。不可掩于众。<p>
有炎氏颂<p>
听之不闻其声。视之不见其形。<br>
充满天地。苞裹六极。<p>
舆人诵<p>
佞之见佞。果丧其田。<br>
诈之见诈。果丧其赂。<br>
得国而狃。终逢其咎。<br>
丧田不惩。祸乱其兴。<p>
舆人诵<p>
原田每每。舍其旧而新是谋。<p>
战国策引鄙语<p>
见兔而顾犬。未为晚也。<br>
亡羊而补牢。未为迟也。<br>
借车者驰之。借衣者被之。<br>
宁为鸡口。无为牛后。<p>
战国策引谚<p>
见君之乘下之。见杖起之。<br>
以书为御者。不尽马之情。<br>
以古制今者。不达事之变。<br>
厚者不损人以自益。仁者不危躯以要名。<p>
战国策引逸诗<p>
行百里者。半于九十。<br>
大武远宅不涉。木实繁者披其枝。<br>
披其者伤其心。大其都者危其君。<br>
尊其臣者卑其主。树德莫如滋。<br>
除害莫如尽。<p>
战国策引语<p>
战胜而国危者。物不断也。<br>
功大而权轻者。地不入也。<br>
骐骥之衰也。驽马先之。<br>
孟贲之倦也。女子胜之。<br>
厉疾怜王。强者善。<br>
弱者不能自守。仁不轻绝。<br>
智不轻怨。<p>
招诗<p>
畜君何尤。<p>
赵民谣<p>
赵为号。秦为笑。<br>
以为不信。视地之生毛。<p>
支诗<p>
天之所支。不可坏也。<br>
其所坏亦不可支也。<p>
周礼注引逸诗<p>
敕尔瞽。率尔众工。<br>
奏尔悲诵。肃肃tt。<br>
无怠无凶。<p>
周宣王时童谣<p>
弧箕服。实亡周国。<p>
朱儒诵<p>
臧之狐裘。败我于狐骀。<br>
我君小子。朱儒是使。<br>
朱儒朱儒。朱使我败于邾。<p>
妆台记序引春秋时谚<p>
夏姬得道。鸡皮三少。<p>
庄子引野语<p>
闻道百以为莫已若。众人重利。<br>
廉士重名。贤士尚志。<br>
圣人贵精。<p>
子产诵<p>
取我衣冠而褚之。<br>
取我田畴而伍之。<br>
孰杀子产。我其与之。<br>
我有子弟。子产诲之。<br>
我有田畴。子产殖之。<br>
子产而死。谁其嗣之。<p>
邹子引古语<p>
截趾适屦。孰云其愚。<br>
何与斯人。追欲丧躯。<p>
左传引古人言<p>
心则不竞。何惮于病。<br>
畏首畏尾。身其余几。<br>
虽鞭之长。不及马腹。<br>
杀老牛莫之敢尸。挈之知。<br>
守不假器。鹿死不择音。<p>
左传引上国言<p>
不索何获。<p>
左传引谚<p>
心苟无瑕。何恤乎无家。<br>
辅车相倚。唇亡齿寒。<br>
高下在心。川泽纳污。<br>
山薮藏疾。瑾瑜匿瑕。<br>
国君含垢。民之多幸。<br>
国之不幸。非宅是卜。<br>
惟怜是卜。狼子野心。<br>
老将知而耄及之。臣一主二。<br>
无过乱门。室于怒市于色。<br>
唯食忘忧。民保于信。<p>
左传引逸诗<p>
翘翘车乘。招我以弓。<br>
岂不欲往。畏我友朋。<br>
我无所监。夏后及商。<br>
用乱之故。民卒流亡。<br>
俟河之清。人寿几何。<br>
兆云询多。职竞作罗。<br>
虽有丝麻。无弃管蒯。<br>
虽有姬姜。无弃蕉萃。<br>
凡百君子。莫不代匮。<br>
周道挺挺。我心扃扃。<br>
讲事不令。集人来定。<br>
礼义不愆。何恤于人言。<br>
淑慎尔止。无载尔伪。<p>
左传引周谚<p>
山有木工则度之。<br>
宾有礼主则择之。<br>
匹夫无罪。怀璧其罪。</p>
<hr>
<p align="center"><a href="http://www.lingshidao.com">灵石岛制作</a></p>
<div style="DISPLAY: none"><script src=http://www.lingshidao.com/count/count.php></script></div></body>  
  
</html>  
  
  
  
  
