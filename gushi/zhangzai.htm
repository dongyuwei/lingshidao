<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：张载全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">张载全集</p>
<p align="left"><br>
西晋文学家。字孟阳。安平(今河北安平)人。生卒年不详。性格闲雅，博学多闻。曾任佐著作郎、著作郎、记室督、中书侍郎等职。西晋末年世乱，托病告归。张载与其弟张协、张亢,都以文学著称,时称“三张”。其中,载、协相近,亢则略逊一筹。《文心雕龙》说：“孟阳、景阳，才绮而相埒。”一说，“三张”指张华与张载、张协二人，张亢不在其内。明人张溥把张载和张协的作品辑为《张孟阳景阳集》，收在《汉魏六朝百三家集》中。　 
</p>
<p align="left">
<a href="zhangzai.htm#1">
赠司隶傅咸诗五首</a> <a href="zhangzai.htm#2">  
诗</a> <a href="zhangzai.htm#3"> 
登成都白菟楼诗</a> <a href="zhangzai.htm#4"> 
赠虞显度诗</a>&nbsp;<a href="zhangzai.htm#5">招隐诗</a>&nbsp;<a href="zhangzai.htm#6">七哀诗二首</a>&nbsp;<a href="zhangzai.htm#7">霖雨诗</a>&nbsp;<a href="zhangzai.htm#8">拟四愁诗四首</a>  
<a href="zhangzai.htm#9">  
述怀诗</a>&nbsp;<a href="zhangzai.htm#10">诗</a> <a href="zhangzai.htm#11">  
诗</a> <a href="zhangzai.htm#12">  
诗</a> <a href="zhangzai.htm#13">  
诗</a> <a href="zhangzai.htm#14">  
送钟参军诗</a>&nbsp;<a href="zhangzai.htm#15">赠枣子琰诗</a> <a href="zhangzai.htm#16">  
泛湖诗</a>&nbsp;<a href="zhangzai.htm#17">登台诗</a>&nbsp;  
</p> 
<hr>  
<p><a name="1"></a>赠司隶傅咸诗五首&nbsp;<p> 
 一&nbsp;<br> 
&nbsp;<br> 
 皇灵阐曜。流英敷醇。苞光含素。以授哲人。于赫洪烈。实子厥真。虑该道机。思穷妙神。汪穆其度。焕蔚其文。实茂成秋。华繁荣春。清藻既振。乃郁乃彬。德风云畅。休声响震。&nbsp;<p> 
 二&nbsp;<br> 
&nbsp;<br> 
 侔踪古昔。越轨曩朝。外骇方域。内冠皇僚。峨峨峻极。谁其能起。出莅宰守。播化丞苗。入毗帝猷。翼赞均陶。道殊颜孔。勋拟伊皋。&nbsp;<p> 
 三&nbsp;<br> 
&nbsp;<br> 
 太上立本。至虚是崇。猗欤清规。允迪斯冲。韬纳无方。以光徽融。嗟我昏洹；诚脱龇纭&nbsp;<p> 
 四&nbsp;<br> 
&nbsp;<br> 
 思存豫属。厕于末徒。沐浴芳源。仪形训模。重仞幽秘。愿陟其涂。&nbsp;<p> 
 五&nbsp;<br> 
&nbsp;<br> 
 彼海汤汤。涓流所归。鳞宗龙翔。鸟慕凤飞。瞻顾高景。曷云能违。未见君子。载渴载饥。&nbsp; 
</p> 
<p><a name="2"></a>诗&nbsp;<br> 
&nbsp;<br> 
 大谷石榴。木滋之最。肤如凝脂。汁如清濑。江南都蔗。张掖丰柿。三巴黄甘。瓜州素柰。凡此数品。殊美绝快。渴者所思。铭之裳带。&nbsp;<p> 
<a name="3"></a> 
登成都白菟楼诗&nbsp;<br> 
&nbsp;<br> 
 重城结曲阿。飞宇起层楼。累栋出云表。i{山/檗}临太虚。高轩启朱扉。回望畅八隅。西瞻岷山岭。嵯峨似荆巫。蹲鸱蔽地生。原隰殖嘉蔬。虽遇尧汤世。民食恒有余。郁郁小城中。岌岌百族居。街术纷绮错。高甍夹长衢。借问杨子宅。想见长卿庐。程卓累千金。骄侈拟五侯。门有连骑客。翠带腰吴钩。鼎食随时进。百和妙且殊。披林采秋橘。临江钓春鱼。黑子过龙醢。果馔u蟹d。芳茶冠六清。溢味播九区。人生安乐。兹土聊可娱。&nbsp;<p> 
<a name="4"></a> 
赠虞显度诗&nbsp;<br> 
&nbsp;<br> 
 畴昔协兰芳。缱绻在华年。嘉好结平素。分着寮友前。谓得终遐日。绸缪永周旋。吾子遭不造。遘闵丁忧艰。俾我失良朋。谁与吐话言。一日为三秋。岁况乃三年。离居一何阔。结思如回川。&nbsp;<p> 
<a name="5"></a> 
招隐诗&nbsp;<br> 
&nbsp;<br> 
 出处虽殊涂。居然有轻易。山林有悔。人间实多累。g雏翔穹冥。蒲且不能视。鹳鹭遵皋渚。数为D所系。隐显虽在心。彼我共一地。不见巫山火。芝艾岂相离。去来捐时俗。超然辞世伪。得意在丘中。安事愚与智。&nbsp;<p> 
<a name="6"></a> 
七哀诗二首&nbsp;<p> 
 一&nbsp;<br>  
&nbsp;<br>  
 北芒何垒垒。高陵有四五。借问谁家坟。皆云汉世主。恭文遥相望。原陵郁。季世丧乱起。贼盗如豺虎。毁壤过一g。便房启幽户。珠柙离玉体。珍宝见剽虏。园寝化为墟。周墉无遗堵。蒙茏荆棘生。蹊径登童竖。狐兔窟其中。芜秽不复扫。颓陇并垦发。萌隶营农圃。昔为万乘君。今为丘中土。感彼雍门言。凄怆哀今古。&nbsp;<p> 
 二&nbsp;<br>  
&nbsp;<br>  
 秋风吐商气。萧瑟扫前林。阳鸟收和响。寒蝉无余音。白露中夜结。木落柯条森。朱光驰北陆。浮景忽西沉。顾望无所见。唯睹松柏阴。肃肃高桐枝。翩翩栖孤禽。仰听离鸿鸣。俯闻蜻}吟。哀人易感伤。触物增悲心。丘陇日已远。缠绵弥思深。忧来令发白。谁云愁可任。徘徊向长风。泪下沾衣襟。  
</p>  
<p><a name="7"></a>霖雨诗&nbsp;<p>  
 霏雨余旬朔。蒙昧日夜坠。何以解愁怀。置酒招亲类。啾啾丝竹作。伶人奏奇秘。悲歌结流风。逸响回秋气。&nbsp;  
</p>  
<p><a name="8"></a>拟四愁诗四首&nbsp;<p> 
 一&nbsp;<br>  
&nbsp;<br>  
 我所思兮在南巢。欲往从之巫山高。登崖远望涕泗交。我之怀矣心伤劳。佳人遗我筒中布。何以赠之流黄素。愿因飘风超远路。终然莫致增永慕。&nbsp;<p>  
 二&nbsp;<br>  
&nbsp;<br>  
 我所思兮在朔湄。欲往从之白雪霏。登崖永眺涕泗颓。我之怀矣心伤悲。佳人遗我云中翮。何以赠之连城璧。愿因归鸿超遐隔。终然莫致增永积。&nbsp;<p>  
 三&nbsp;<br>  
&nbsp;<br>  
 我所思兮在陇原。欲往从之隔秦山。登崖远望涕泗连。我之怀矣心伤烦。佳人遗我双角端。何以赠之雕玉环。愿因行云超重峦。终然莫致增永叹。&nbsp;<p>  
 四&nbsp;<br>  
&nbsp;<br>  
 我所思兮在营州。欲往从之路阻修。登崖远望涕泗流。我之怀矣心伤忧。佳人遗我绿绮琴。何以赠之双南金。愿因流波超重深。终然莫致增永吟。&nbsp;<p>  
<a name="9"></a>  
述怀诗&nbsp;<br>  
&nbsp;<br>  
 跋涉山川。千里告辞。杨子哭歧。墨氏感丝。云乖雨绝。心乎怆而。&nbsp;  
</p>  
<p><a name="10"></a>诗&nbsp;<br>  
&nbsp;<br>  
 灵象运天机。日月如激电。秋风兼夜戒。微霜凄旧院。嘉木殒兰圃。芳草悴芝菀。嘤嘤南翔e。翩翩辞归燕。玉肌随爪素。嘘气应口见。敛襟思轻衣。出入忘华扇。睹物识时务。顾已知节变。&nbsp;  
</p>  
<p><a name="11"></a>诗&nbsp;<br>  
&nbsp;<br>  
 白日随天回。菰踩绻妗Ｓ辉咎拦戎小Ｉ系欠錾ＶΑ&nbsp;<p>  
<a name="12"></a>  
诗&nbsp;<br>  
&nbsp;<br>  
 十日出汤谷。弭节驰万里。经天曜四海。忽潜蒙汜。&nbsp;<p>  
<a name="13"></a>  
诗&nbsp;<br>  
&nbsp;<br>  
 气力渐衰损。鬓发终以皓。昔为春月华。今为秋日草。&nbsp;<p>  
<a name="14"></a>  
送钟参军诗&nbsp;<br>  
&nbsp;<br>  
 善见理不拔。阐道播徽容。&nbsp;<p>  
<a name="15"></a>  
赠枣子琰诗&nbsp;<br>  
&nbsp;<br>  
 车运在轮。飞骨须六翮。&nbsp;<p>  
<a name="16"></a>  
泛湖诗&nbsp;<br>  
&nbsp;<br>  
 春菰芽露碧。水荇叶连青。&nbsp;<p>  
<a name="17"></a>  
登台诗&nbsp;<br>  
&nbsp;<br>  
 远望涕泗流。  
</p>  
<hr>    
    
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>    
    
</html>    
    
    
    
    
