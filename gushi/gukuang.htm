<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：顾况诗全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">顾况诗全集</p>
<p align="left">顾况(？～约806后)，唐代诗人。字逋翁。苏州（治所在今江苏苏州市）人,或说苏州海盐（今属浙江）人。至德二载(757)登进士第。建中二年(781)至贞元二年(786)，韩□为润州刺史、镇海军节度使时，曾召为幕府判官。贞元三年为李泌荐引，入朝任著作佐郎。贞元五年，李泌去世，他也于此年三、四月间贬饶州司户参军。约于贞元十年离饶州，晚年定居茅山。顾况的生卒年，传世的《瘗鹤铭》定为开元十三年(725)至元和九年(814)，但据宋代董□、黄伯思和清人顾炎武考证，《瘗鹤铭》非顾况所作。今从顾况《送宣歙李衙推八郎使东都序》考订,顾况于757年登第后约50年，即大致在806年前后尚在人世。有《顾逋翁诗集》 4卷，辑入《唐诗百名家全集》，《华阳集》3卷,辑入《四库全书》。《全唐诗》编录其诗4卷，《全唐文》编录其文3卷。　</p>
<hr> 
<p>　　卷二百六十四<p>卷264_1 「琴歌」顾况<br> 
　　琴调秋些，胡风绕雪，峡泉声咽，佳人愁些。<p>卷264_2 「上古之什补亡训传十三章。上古一章」顾况<br> 
　　（上古，愍农也。）<br>
　　遐哉上古，生弃与柱。句龙是生，乃有甫田。惟彼甫田，<br>
　　有万斯年。开利之源。无乃塞源。一廛亦官，百廛亦官，<br>
　　啬夫孔艰。浸兮沦猓申有螽兮。惟馨祀是患，<br>
　　岂止馁与寒。啬夫咨咨，el盛苗衰。耕之i之，<br>
　　Bn锄犁，手胼足胝。水之蛭P，吮喋我肌。<br>
　　我姑自思，胡不奋飞。东人利百，西人利百。有匪我心，<br>
　　胡为不易。河水活活，万人逐末。俾尔之愉悦兮。<p>卷264_3 「上古之什补亡训传十三章。左车二章」顾况<br> 
　　（左车，凭险也。震为雷，兄长之。左，东方之师也。<br>
　　凭险不已，君子忧心，而作是诗。）<br>
　　左车有庆，万人犹病。曷可去之，于党孔盛。<br>
　　敏尔之生，胡为波迸。<br>
　　左车有赫，万人毒螫。曷可去之，于党孔硕。<br>
　　敏尔之生，胡为草戚。<p>卷264_4 「上古之什补亡训传十三章。筑城二章」顾况<br> 
　　（筑城，刺临戎也。寺人临戎，以墓砖为城壁。）<br>
　　筑城登登，于以作固。咨尔寺兮，发郊外冢墓。<br>
　　死而无知，犹或不可；若其有知，惟上帝是濉<br>
　　筑城奕奕，于以固敌。咨尔寺兮，发郊外冢甓。<br>
　　死而无知，犹或不可。若其有知，惟上帝是谪。<p>卷264_5 「上古之什补亡训传十三章。持斧一章」顾况<br> 
　　（持斧，启戎士也。戎士伐松柏为蒸薪。<br>
　　孝子徘徊而作是诗。）<br>
　　持斧持斧，无剪我松柏兮。<p>卷264_6  
「上古之什补亡训传十三章。十月之郊一章」顾况<br> 
　　（十月之郊，造公室也。君子居公室，当思布德行化焉。）<br>
　　十月之郊，群木肇生。阳潜地中，舒达句萌。似湮蒂猓<br>
　　不可以游息。乃驾疝迹乃夷荆棘，乃繇彼曲直，<br>
　　匠氏度思。登斧以时，泽梁蓁蓁。无或夭枝，有巨根蒂。<br>
　　生混茫际，呼吸群籁。万人挥斤，坎坎有厉。陆迁水济，<br>
　　百力殚弊。审方面势，姑博其制，作为公室。公室既成，<br>
　　御燥湿风日。栋之斯厚，榱之斯密。如翼于飞，<br>
　　如鳞栉比。缭以周墉。x以崇阶。俯而望之，<br>
　　矗与云齐。eFQIQ，藻井旋题。丹素之G兮，<br>
　　椒桂之馥兮。高阁高阁，珠缀结络。金铺烂若，<br>
　　不集于鸟雀。绘事告毕，宾筵秩秩，乃命旨酒琴瑟。<br>
　　琴瑟在堂，莫不静谧。周环掩辟，仰不漏日。冬日严凝。<br>
　　言纳其阳，和风载升。夏日郁蒸，言用于阴，凉风飒兴。<br>
　　有匪君子，自贤不已，乃梦乘舟，乃梦乘车。梦人占之，<br>
　　更爽其居。炎炎则移，皎皎则亏。木实之繁兮，<br>
　　明年息枝。爰处若思，胡宁不尔思。<p>卷264_7 「上古之什补亡训传十三章。燕于巢一章」顾况<br> 
　　（燕于巢，审日辰也，燕不以甲乙衔泥。）<br>
　　燕燕于巢，缀葺维戊。甲兮乙兮，不宜有谬。飞龙在天，<br>
　　云掩于斗。曷日于雨，乃曰庚午。彼日之差，亦孔斯丑。<br>
　　昔在羲和，湎淫不修。我筮我龟，莫我告繇。胤乃征之，<br>
　　彝伦九畴。君子授律，是l是a.三五不备，<br>
　　罔克攸遂。惠此蒸人，毋废尔事。尔莫我从，维来者是冀。<p>卷264_8 「上古之什补亡训传十三章。苏方一章」顾况<br> 
　　（苏方，讽商胡舶舟运苏方，岁发扶南林邑，至齐国立尽）<br>
　　苏方之赤，在胡之舶，其利乃博。我土旷兮，我居阗兮，<br>
　　我衣不白兮。朱紫烂兮，传瑞晔兮。相唐虞之维百兮。<p>卷264_9  
「上古之什补亡训传十三章。陵霜之华一章」顾况<br> 
　　（陵霜之华，伤不实也。）<br>
　　陵霜之华，我心忧嗟。阴之胜矣，而阳不加。t轧陶钧，<br>
　　乃帝乃神，乃舒乃屯。烈烈严秋，熙熙阳春，职生有伦。<br>
　　今华发非其辰，辰属东方之仁，遐想三五。黄帝登云，<br>
　　尧年百馀。二仪分位，六气不渝。二景如璧，五星如珠。<br>
　　陵霜之华兮，何不妄敷。<p>卷264_10 「上古之什补亡训传十三章。囝一章」顾况<br> 
　　（囝，哀闽也。）<br>
　　囝生闽方，闽吏得之，乃绝其阳。为臧为获，致金满屋。<br>
　　为髡为钳，如视草木。天道无知，我罹其毒。神道无知。<br>
　　彼受其福。郎罢别囝，吾悔生汝。及汝既生，人劝不举。<br>
　　不从人言，果获是苦，囝别郎罢，心摧血下。隔地绝天，<br>
　　乃至黄泉，不得在郎罢前。<p>卷264_11  
「上古之什补亡训传十三章。我行自东一章」顾况<br> 
　　（我行自东，不遑居也。）<br>
　　我行自东，山海其空，旅棘有丛；我行自西，垒与云齐，<br>
　　雨雪凄凄；我行自南，烈火满林，日中无禽，雾雨淫淫；<br>
　　我行自北，烛龙寡色，何枉不直。我忧京京，何道不行兮？<p>卷264_12 「上古之什补亡训传十三章。采蜡一章」顾况<br> 
　　（采蜡，怨奢也。荒岩之间，有以纩蒙其身。  
腰藤造险，<br> 
　　及有群蜂肆毒，哀呼不应，则上舍藤而下沈壑。）<br>
　　采采者蜡，于泉谷兮。煌煌中堂，烈华烛兮。<br>
　　新歌善舞，弦柱促兮；荒岩之人，自取其毒兮。<p>卷264_13 「弃妇词」顾况<br> 
　　古人虽弃妇，弃妇有归处。今日妾辞君，辞君欲何去。<br>
　　本家零落尽，恸哭来时路。忆昔未嫁君，闻君甚周旋。<br>
　　及与同结发，值君适幽燕。孤魂托飞鸟，两眼如流泉。<br>
　　流泉咽不燥，万里关山道。及至见君归，君归妾已老。<br>
　　物情弃衰歇，新宠方妍好。拭泪出故房，伤心剧秋草。<br>
　　妾以憔悴捐，羞将旧物还。馀生欲有寄，谁肯相留连。<br>
　　空床对虚牖，不觉尘埃厚。寒水芙蓉花，秋风堕杨柳。<br>
　　记得初嫁君，小姑始扶床。今日君弃妾，小姑如妾长。<br>
　　回头语小姑，莫嫁如兄夫。<p>卷264_14 「游子吟」顾况<br> 
　　故枥思疲马，故窠思迷禽。浮云蔽我乡，踯躅游子吟。<br>
　　游子悲久滞，浮云郁东岑。客堂无丝桐，落叶如秋霖。<br>
　　艰哉远游子，所以悲滞淫。一为浮云词，愤塞谁能禁。<br>
　　驰归百年内，唯愿展所钦。胡为不归欤，坐使年病侵。<br>
　　未老霜绕鬓，非狂火烧心。太行何难哉，北斗不可斟。<br>
　　夜静星河出，耿耿辰与参。佳人榍嗵欤尺素重于金。<br>
　　寥群动异，眇默诸境森。苔衣上闲阶，蟋蟀催寒砧。<br>
　　立身计几误，道险无容针。三年不还家，万里遗锦衾。<br>
　　梦魂无重阻，离忧罔古今。胡为不归欤，辜负匣中琴。<br>
　　腰下是何物，牵缠旷登寻。朝与名山期，夕宿楚水阴。<br>
　　楚水殊演漾，名山岖簟？痛佣赐ダ矗婉娈潇湘深。<br>
　　橘柚在南国，鸿雁遗秋音。下有碧草洲，上有青橘林。<br>
　　引烛窥洞穴，凌波睥天琛。蒲荷影参差，凫鹤雏淋涔。<br>
　　浩歌惜芳杜，散发轻华簪。胡为不归欤，泪下沾衣襟。<br>
　　鸢飞戾霄汉，蝼蚁制@S.赫赫大圣朝，日月光照临。<br>
　　圣主虽启迪，奇人分湮沈。层城登云韶，王府锵球琳。<br>
　　鹿鸣志丰草，况复虞人箴。<p>卷264_15 「拟古三首（第一首一作长安古意）」顾况<br> 
　　龙剑昔藏影，送雄留其雌。人生阻欢会，神物亦别离。<br>
　　碧树感秋落，佳人无还期。夜琴为君咽，浮云为君滋。<br>
　　爱而伤不见，星汉徒参差。<br>
　　幽居盼天造，胡息运行机。春葩妍既荣，秋叶瘁以飞。<br>
　　滔滔川之逝，日没月光辉。所贵法乾健，于道悟入微。<br>
　　任彼声势徒，得志方夸毗。<br>
　　浮生果何慕，老去羡介推。陶令何足录，彭泽归已迟。<br>
　　空负漉酒巾，乞食形诸诗。吾惟抱贞素，悠悠白云期。<p>卷264_16 「伤子」顾况<br> 
　　老夫哭爱子，日暮千行血。声逐断猿悲，迹随飞鸟灭。<br>
　　老夫已七十，不作多时别。<p>卷264_17 「春游曲二首」顾况<br> 
　　游童苏合带，倡女蒲葵扇。初日映城时，相思忽相见。<br>
　　褰裳踏露草，理鬓回花面。薄暮不同归，留情此芳甸。<br>
　　柘弹连钱马，银钩妥堕鬟。采桑春陌上，踏草夕阳间。<br>
　　意合词先露，心诚貌却闲。明朝若相忆，云雨出巫山。<p>卷264_18 「从军行二首」顾况<br> 
　　弭节结徒侣，速征赴龙城。单于近突围，烽燧屡夜惊。<br>
　　长弓挽满月，剑华霜雪明。远道百草殒，峭觉寒风生。<br>
　　风寒欲砭肌，争奈裘袄轻。回首家不见，候雁空中鸣。<br>
　　笳奏e以哀，肃肃趣严程。寄语塞外胡，拥骑休横行。<br>
　　少年胆气粗，好勇万人敌。仗剑出门去，三边正艰厄。<br>
　　怒目时一呼，万骑皆辟易。杀人蓬麻轻，走马汗血滴。<br>
　　丑虏何足清，天山坐宁谧。不有封侯相，徒负幽并客。<p>卷264_19 「塞上曲」顾况<br> 
　　黠虏初南下，尘飞塞北境。汉将怀不平，雠扰当远屏。<br>
　　金革卧不暖，起舞霜月冷。点军三十千，部伍严以整。<br>
　　酣战祈成功，于焉罢边衅。<p>卷264_20 「弋阳溪中望仙人城」顾况<br> 
　　何草乏灵姿，无山不孤绝。我行虽云蹇，偶胜聊换节。<br>
　　上界浮中流，光响洞明灭。晚禽曝霜羽，寒鱼依石发。<br>
　　自有无还心，隔波望松雪。<p>卷264_21 「严公钓台作」顾况<br> 
　　灵芝产遐方，威凤家重霄。严生何耿洁，托志肩夷巢。<br>
　　汉后虽则贵，子陵不知高。糠秕当世道，长揖夔龙朝。<br>
　　扫门彼何人，升降不同朝。舍舟遂长往，山谷多清飙。<p>卷264_22 「萧寺偃松」顾况<br> 
　　凄凄百卉病，亭亭双松迥。直上古寺深，横拂秋殿冷。<br>
　　轻响入龟目，片阴栖鹤顶。山中多好树，可怜无比并。<p>卷264_23 「独游青龙寺」顾况<br> 
　　春风入香刹，暇日独游衍。旷然莲花台，作礼月光面。<br>
　　乘兹第八识，出彼超二见。摆落区中缘，无边广弘愿。<br>
　　长廊朝雨毕，古木时禽啭。积翠暧遥原，杂英纷似霰。<br>
　　凤城腾日窟，龙首横天堰。蚁步避危阶，蝇飞响深殿。<br>
　　大通智胜佛，几劫道场现。<p>卷264_24 「初秋莲塘归」顾况<br> 
　　秋光净无迹，莲消锦云红。只有溪上山，还识扬z翁。<br>
　　如何白O花，幽渚笑凉风。<p>卷264_25  
「从江西至彭蠡入浙西淮南界道中寄齐相公」顾况<br> 
　　大贤旧丞相，作镇江山雄。自镇江山来，何人得如公。<br>
　　处士待徐孺，仙人期葛洪。一身控上游，八郡趋下风。<br>
　　比屋除畏溺，林塘曳烟虹。生人罢虔刘，井税均且充。<br>
　　大府肃无事，欢然接悲翁。心清百丈泉，目送孤飞鸿。<br>
　　数年鄱阳掾，抱责栖微躬。首阳及汨罗，无乃褊其衷。<br>
　　杨朱并阮籍，未免哀途穷。四贤虽得仁，此怨何匆匆。<br>
　　老氏齐宠辱，於陵一穷通。本师留度门，平等冤亲同。<br>
　　能依二谛法，了达三轮空。真境靡方所，出离内外中。<br>
　　无边尽未来，定惠双修功。蹇步惭寸进，饰装随转蓬。<br>
　　朝行楚水阴，夕宿吴洲东。吴洲复白云，楚水飘丹枫。<br>
　　晚霞烧回潮，千里光印Ｉq开海上影，桂吐淮南丛。<br>
　　何当翼明庭，草木生春融。<p>卷264_26  
「寄上兵部韩侍郎奉呈李户部、卢刑部、杜三侍郎」顾况<br> 
　　道路五千里，门阑三十年。当时携手人，今日无半全。<br>
　　咏题官舍内，赋韵僧房前。公登略扒牛况榜龙fp船。<br>
　　远寺吐朱阁，春潮浮绿烟。g鸿翔邓林，沙鸨飞吴田。<br>
　　诸子纷出祖，中宵久留连。坐客三千人，皆称主人贤。<br>
　　国士分如此，家臣亦依然。身在薜萝中，头刺文案边。<br>
　　故吏已重叠，门生从联翩。得罪为何名，无阶问皇天。<br>
　　出门多岐路，命驾无由缘。伏承诸侍郎，顾念犹。<br>
　　圣代逢三宥，营魂空九迁。<p>卷264_27 「长安窦明府后亭」顾况<br> 
　　君为长安令，我美长安政。五日一朝天，南山对明镜。<br>
　　鸟飞青苔院，水木相辉映。客至南云乡，丝桐展歌咏。<br>
　　吏人何萧萧，终岁无喧竞。欲识明府贤，邑中多百姓。<p>卷264_28 「谢王郎中见赠琴鹤」顾况<br> 
　　此琴等焦尾，此鹤方胎生。赴节何徘徊，理感物自并。<br>
　　独立江海上，一弹天地清。朱弦动瑶华，白羽飘玉京。<br>
　　因想羡门辈，眇然四体轻。子乔翔邓林，王母游层城。<br>
　　忽如启灵署，鸾凤相和鸣。何由玉女床，去食琅\英。<p>卷264_29 「和翰林吴舍人兄弟西斋」顾况<br> 
　　君家诚易知，易知复难同。新裁尺一诏，早入明光宫。<br>
　　西斋何其高，上与星汉通。永怀洞庭石，春色相玲珑。<br>
　　久怀巴峡泉，夜落君丝桐。信是怡神所，迢迢蔑华嵩。<br>
　　鸟飞晴云灭，叠嶂盘虚空。君家诚易知，易知意难穷。<p>卷264_30 「望初月简于吏部」顾况<br> 
　　寥中秋夜，坐见如钩月。始从西南升，又欲西南没。<br>
　　全移河上影，暂透林间缺。纵待三五时，终为千里别。<p>卷264_31 「上湖至破山赠文周萧元植」顾况<br> 
　　一别二十年，依依过故辙。湖上非往态，梦想频虚结。<br>
　　二子伴我行，我行感徂节。后人应不识，前事寒泉咽。<br>
　　一别二十年，人堪几回别。<p>卷264_32 「酬信州刘侍郎兄」顾况<br> 
　　刘兄本知命，屈伸不介怀。南州管灵山，可惜旷土栖。<br>
　　樵隐同一径，竹树薄西斋。鸟陵嶂合杳，月配波徘徊。<br>
　　薄宦修礼数，长景谢谭谐。愿为南州民，输税事I犁。<br>
　　胡为走不止，风雨惊回。<p>卷264_33 「奉酬刘侍郎」顾况<br> 
　　几回新秋影，璧满蟾又缺。镜破似倾台，轮斜同覆辙。<br>
　　虽分上林桂，还照沧洲雪。暂伴憔悴人，归华耿不灭。<p>卷264_34 「酬本部韦左司」顾况<br> 
　　好鸟依佳树，飞雨洒高城。况与二三子，列坐分两楹。<br>
　　文雅一何盛，林塘含馀清。府君未归朝，游子不待晴。<br>
　　白云帝城远，沧江枫叶鸣。却略欲一言，零泪和酒倾。<br>
　　寸心久摧折，别离重骨惊。安得凌风翰，肃肃宾天京。<p>卷264_35 「酬房杭州」顾况<br> 
　　郡楼何其旷，亭亭广而深。故人牧馀杭，留我披胸衿。<br>
　　满箧阅新作，璧玉诞清音。流水入洞天，豁欲凌临。<br>
　　辟险延北阜，S道陟南岑。朝从山寺还，醒醉动笑吟。<br>
　　荷花十馀里，月色攒湖林。父老惜使君，却欲速华簪。<p>卷264_36 「酬漳州张九使君」顾况<br> 
　　故人穷越徼，狂生起悲愁。山海万里别，草木十年秋。<br>
　　鞭马广陵桥，出祖张漳州。促膝堕簪珥，辟幌戛琳球。<br>
　　短题自兹简，华篇讵能酬。无阶承明庭，高步相追游。<br>
　　南方荣桂枝，凌冬舍温裘。猿吟郡斋中，龙静檀栾流。<br>
　　薜鹿莫徭洞，网鱼卢亭洲。心安处处安，处处思遐陬。<p>卷264_37 「在滁苦雨归桃花崦伤亲友略尽」顾况<br> 
　　废弃忝残生，后来亦先夭。诗人感风雨，长夜何时晓。<br>
　　去国宦情无，近乡归梦少。庇身绝中授，甘静忘外扰。<br>
　　丽景变重阴，洞山空木表。灵潮若可通，寄谢西飞鸟。<p>卷264_38 「苦雨（一本题下有思归桃花崦五字）」顾况<br> 
　　朝与佳人期，碧树生红萼。暮与佳人期，飞雨洒清阁。<br>
　　佳人何许，中夜心寂寞。试忆花正开，复惊叶初落。<br>
　　行骑飞泉鹿，卧听双海鹤。嘉愿有所从，安得处其薄。<p>卷264_39 「赠别崔十三长官」顾况<br> 
　　真玉烧不热，宝剑拗不折。欲别崔侠心，崔侠心如铁。<br>
　　复如金刚锁，无有功不彻。仍于直道中，行事不诋讦。<br>
　　崔侠两兄弟，垂范继芳烈。相识三十年，致书字不灭。<br>
　　我来宣城郡，饮水仰清洁。蔼蔼北阜松，峨峨南山雪。<br>
　　顾生归山去，知作几年别。<p>卷264_40 「哭从兄苌」顾况<br> 
　　洞庭违鄂渚，袅袅秋风时。何人不客游，独与帝子期。<br>
　　黄鹄铩飞翅，青云叹沈姿。身终一骑曹，高盖者为谁。<br>
　　从驾至梁汉，金根复京师。皇恩溢九垠，不记屠沽儿。<br>
　　立身有高节，满卷多好诗。赫赫承明庭，群公默无词。<br>
　　草木正摇落，哭兄鄱水湄。共居云阳里，R轲多别离。<br>
　　人生倏忽间，旅衬飘若遗。稚子新学拜，枯杨生一枝。<br>
　　人生倏忽间，精爽无不之。旧国数千里，家人由未知。<br>
　　人生倏忽间，安用才士为。<p>卷264_41 「华山西冈游赠隐玄叟」顾况<br> 
　　群峰郁初霁，泼黛若鬟沐。失风鼓i呀，摇撼千灌木。<br>
　　木叶微堕黄，石泉净停绿。危磴萝薜牵，迥步入幽谷。<br>
　　我心寄青霞，世事惭苍鹿。遂令巢许辈，于焉谢尘俗。<br>
　　想是悠悠云，可契去留躅。<p>卷264_42  
「归阳萧寺有丁行者能修无生忍担水施僧况归命稽首作诗」顾况<br> 
　　化佛示持帚，仲尼称执鞭。列生御风归，饲豕如人焉。<br>
　　曹溪第六祖，踏碓逾三年。伊人自何方，长绶趋遥泉。<br>
　　开士行何苦，双瓶胝两肩。萧寺百馀僧，东厨正扬烟。<br>
　　露足沙石裂，外形巾褐穿。若其有此身，岂得安稳眠。<br>
　　独出违顺境，不为寒暑还。大圣于其中，领我心之虔。<br>
　　万法常空灭，无生因忍全。一国一释迦，一灯分百千。<br>
　　永愿遗世知，现身弥勒前。潜容偏虚空，灵响不可传。<br>
　　智慧舍利佛，神通自乾连。阿若x陈如，迦叶迦旃延。<br>
　　左右二菩萨，文殊并普贤。身披六铢衣，亿劫为大仙。<br>
　　宝塔宝楼阁，重檐交梵天。譬如一明珠，共赞光白圆。<br>
　　天魔波旬等，降伏金刚坚。野叉罗刹鬼，亦赦尘垢缠。<br>
　　乃致金翅鸟，吞龙护洪渊。一十一众中，身意皆快然。<br>
　　八河注大海，中有楞伽船。佛法付国王，平等无颇偏。<br>
　　天子事端拱，大臣行其权。玉堂无蝇飞，五月冰凛筵。<br>
　　尽力答明主，犹自招罪愆。九族无白身，百花动婵娟。<br>
　　神圣恶如此，物华不能妍。禄山一微胡，驱马来自燕。<br>
　　宛彼宫阙丽，如何犬羊膻。苦哉千万人，流血成丹川。<br>
　　此辈之死后，镬汤所熬煎。业风吹其魂，猛火烧其烟。<br>
　　独有丁行者，无忧树枝边。市头盲老人，长者乞一钱。<br>
　　韬照多密用，为君吟此篇。<p>卷264_43 「大茅岭东新居忆亡子从真」顾况<br> 
　　谷鸟犹呼儿，山人夕沾襟。怀哉隔生死，怅矣徒登临。<br>
　　东门忧不入，西河遇亦深。古来失中道，偶向经中寻。<br>
　　大象无停轮，倏忽成古今。其夭非不幸，炼形由太阴。<br>
　　凡欲攀云阶，譬如火铸金。虚室留旧札，洞房掩闲琴。<br>
　　泉源登方诸，上有空青林。仿佛通寤寐，萧寥邈微音。<br>
　　软草被汀洲，鲜云略浮沈。W景宣叠丽，绀波响飘淋。<br>
　　石窟含云巢，迢迢耿南岑。悲恨自兹断，情尘讵能侵。<br>
　　真静一时变，坐起唯从心。 
<p>　　卷二百六十五<p>卷265_1 「乌啼曲二首」顾况<br>
　　玉房掣锁声翻叶，银箭添泉绕霜堞。毕逋拨剌月衔城，<br>
　　八九雏飞其母惊。此是天上老鸦鸣，人间老鸦无此声。<br>
　　摇风杂佩耿华烛，夜听羽人弹此曲。东方映嗳招瘛<br>
　　月出江林西，江林寂寂城鸦啼。昔人何处为此曲，<br>
　　今人何处听不足。城寒月晓驰思深，江上青草为谁绿。<p>卷265_2 「幽居弄」顾况<br>
　　苔衣生，花露滴，月入西林荡东壁。扣商占角两三声，<br>
　　洞户G窗一冥寂。独去沧洲无四邻，身婴世网此何身。<br>
　　关情命曲寄惆怅，久别山南山里人。<p>卷265_3 「公子行」顾况<br>
　　轻薄儿，面如玉，紫陌春风缠马足。双镫悬金缕鹘飞，<br>
　　长衫刺雪生犀束。绿槐夹道阴初成，珊瑚几节敌流星。<br>
　　红肌拂拂酒光狞，当街背拉金吾行。朝游冬冬鼓声发，<br>
　　暮游冬冬鼓声绝。入门不肯自升堂，美人扶踏金阶月。<p>卷265_4 「古离别」顾况<br>
　　西江上，风动麻姑嫁时浪。西山为水水为尘，<br>
　　不是人间离别人。<p>卷265_5 「长安道」顾况<br>
　　长安道，人无衣，马无草，何不归来山中老。<p>卷265_6 「龙宫操」顾况<br>
　　龙宫月明光参差，精卫衔石东飞时。鲛人织绡采藕丝，<br>
　　翻江倒海倾吴蜀。汉女江妃杳相续，龙王宫中水不足。<p>卷265_7 「梁广画花歌」顾况<br>
　　王母欲过刘彻家，飞琼夜入云车。紫书分付与青鸟，<br>
　　却向人间求好花。上元夫人最小女，头面端正能言语。<br>
　　手把梁生画花看，凝寡谛π南嘈怼Ｐ南嘈恚<br>
　　为白阿娘从嫁与。<p>卷265_8 「送别日晚歌」顾况<br>
　　日兮下山，望佳人兮不还。花落兮屋上，<br>
　　草生兮阶间。日日兮春风，芳菲兮欲歇。<br>
　　老不可兮更少，君何为兮轻别。<p>卷265_9 「行路难三首」顾况<br>
　　君不见担雪塞井空用力，炊砂作饭岂堪食。<br>
　　一生肝胆向人尽，相识不如不相识。冬青树上挂凌霄，<br>
　　岁晏花凋树不凋。凡物各自有根本，种禾终不生豆苗。<br>
　　行路难，行路难，何处是平道。中心无事当富贵，<br>
　　今日看君颜色好。<br>
　　君不见少年头上如云发，少壮如云老如雪。<br>
　　岂知灌顶有醍醐，能使清凉头不热。吕梁之水挂飞流，<br>
　　鼋鼍蛟蜃不敢游。少年恃险若平地，独倚长剑凌清秋。<br>
　　行路难，行路难。昔少年，今已老。前朝竹帛事皆空，<br>
　　日暮牛羊占城草。<br>
　　君不见古人烧水银，变作北邙山上尘。藕丝挂在虚空中，<br>
　　欲落不落愁杀人。睢水英雄多血刃，建章宫阙成煨烬。<br>
　　淮王身死桂树折，徐福一去音书绝。行路难，行路难，<br>
　　生死皆由天。秦皇汉武遭不脱，汝独何人学神仙。<p>卷265_10 「悲歌一」顾况<br>
　　边城路，今人犁田昔人墓。岸上沙，昔日江水今人家。<br>
　　今人昔人共长叹，四气相催节回换。明月皎皎入华池，<br>
　　白云离离渡霄汉。<p>卷265_11 
「悲歌二（一作《悲歌》，一作《短歌行》）」顾况<br>
　　我欲升天天隔霄，我欲渡水水无桥。我欲上山山路险，<br>
　　我欲汲井井泉遥。越人翠被今何夕，独立沙边江草碧。<br>
　　紫燕西飞欲寄书，白云何处逢来客。<p>卷265_12 
「悲歌三（以下三首，一本合为一首，题作《远思曲》）」顾况<br>
　　新系青丝百尺绳，心在君家辘轳上。<br>
　　我心皎洁君不知，辘轳一转一惆怅。<p>卷265_13 「悲歌四」顾况<br>
　　何处春风吹晓幕，江南渌水通朱阁。<br>
　　美人二八面如花，泣向春风畏花落。<p>卷265_14 「悲歌五」顾况<br>
　　临春风，听春鸟；别时多，见时少。愁人夜永不得眠，<br>
　　瑶井玉绳相对晓。<p>卷265_15 「悲歌六（一作攀龙引）」顾况<br>
　　轩辕黄帝初得仙，鼎湖一去三千年。周流三十六洞天，<br>
　　洞中日月星辰联。骑龙驾景游八极，轩辕弓剑无人识。<br>
　　东海青童寄消息。<p>卷265_16 「春草谣」顾况<br>
　　春草不解行，随人上东城。正月二月色绵绵，<br>
　　千里万里伤人情。<p>卷265_17 「苔藓山歌」顾况<br>
　　野人夜梦江南山，江南山深松桂闲。野人觉后长叹息，<br>
　　帖藓粘苔作山色。闭门无事任盈虚，终日欹眠观四如。<br>
　　一如白云飞出壁，二如飞雨岩前滴，三如腾虎欲咆哮，<br>
　　四如懒龙遭霹雳。M峭嵌空潭洞寒，小儿两手扶栏干。<p>卷265_18 「同裴观察东湖望山歌」顾况<br>
　　浴鲜积翠栖灵异，石洞花宫横半空。夜光潭上明星启，<br>
　　风雨坛边树如洗。水淹徐孺宅恒乾，绳坠洪崖井无底。<br>
　　主人载酒东湖阴，遥望西山三四岑。<p>卷265_19 「八月五日歌」顾况<br>
　　四月八日明星出，摩耶夫人降前佛。八月五日佳气新，<br>
　　昭成太后生圣人。开元九年燕公说，奉诏听置千秋节。<br>
　　丹青庙里贮姚宋，花萼楼中宴岐薛。清乐灵香几处闻，<br>
　　鸾歌凤吹动祥云。已于武库见灵鸟，仍向晋山逢老君。<br>
　　率土普天无不乐，河清海晏穷寥廓。梨园弟子传法曲，<br>
　　张果先生进仙药。玉座凄凉游帝京，悲翁回首望承明。<br>
　　云韶九奏杳然远，唯有五陵松柏声。<p>卷265_20 「露青竹杖歌」顾况<br>
　　鲜于仲通正当年，章仇兼琼在蜀川。约束蜀儿采马鞭，<br>
　　蜀儿采鞭不敢眠。横截斜飞飞鸟边，绳桥夜上层崖颠。<br>
　　头插白云跨飞泉，采得马鞭长且坚。浮沤丁子珠联联，<br>
　　灰煮蜡楷光烂然。章仇兼琼持上天，上天雨露何其偏。<br>
　　飞龙闲厩马数千，朝饮吴江夕秣燕。红尘扑辔汗湿鞯，<br>
　　师子麒麟聊比肩。江面昆明洗刷牵，四蹄踏浪头ㄌ臁<br>
　　蛟龙稽颡河伯虔，拓羯胡雏脚手鲜。陈闳韩干丹青妍，<br>
　　欲貌未貌眼欲穿。金鞍玉勒锦连乾，骑入桃花杨柳烟。<br>
　　十二楼中奏管弦，楼中美人夺神仙。争爱大家把此鞭，<br>
　　禄山入关关破年。忽见扬州北邙前，只有人还千一钱。<br>
　　亭亭笔直无皴节，磨捋形相一条铁。市头格是无人别，<br>
　　江海贱臣不拘绁。垂窗挂影西窗缺，稚子觅衣挑仰穴。<br>
　　家童拾薪几拗折，玉润犹沾玉垒雪。碧鲜似染苌弘血，<br>
　　蜀帝城边子规咽。相如桥上文君绝，往年策马降至尊，<br>
　　七盘九折横剑门。穆王八骏超昆仑，安用冉冉孤生根。<br>
　　圣人不贵难得货，金玉珊瑚谁买恩。<p>卷265_21 「金玉歌」顾况<br>
　　赠君金太霄之玉，金锁禹步之流珠，五岳真君之秘，<br>
　　九天丈人之宝书。东井沐浴辰巳毕，先进洞房上奔日。<br>
　　借问君欲何处来，黄姑织女机边出。<p>卷265_22 「瑶草春」顾况<br>
　　瑶草春，杳容与，江南艳歌京西舞。执心轻子都，<br>
　　信节冠秋胡。议以腰支嫁，时论自有夫。蝉鬓蛾眉明井底，<br>
　　燕裙赵袂萦辘轳。李生闻之泪如绠。不忍回头看此井。<br>
　　月中桂树落一枝，池上唳孤影。露桃李自成G，<br>
　　流水终天不向西。翠帐绿窗寒寂寂，锦茵罗荐夜凄凄。<br>
　　瑶草春，丹井远，别后相思意深浅。<p>卷265_23 「萧郸草书歌」顾况<br>
　　萧子草书人不及，洞庭叶落秋风急。上林花开春露湿，<br>
　　花枝飨蛩垂，见君数行之洒落，石上之松松下鹤。<br>
　　若把君书比仲将，不知谁在凌云阁。<p>卷265_24 「范山人画山水歌」顾况<br>
　　山峥嵘，水泓澄。漫漫汗汗一笔耕，一草一木栖神明。<br>
　　忽如空中有物，物中有声。复如远道望乡客，<br>
　　梦绕山川身不行。<p>卷265_25 「嵇山道芬上人画山水歌」顾况<br>
　　镜中真僧白道芬，不服朱审李将军。渌汗平铺洞庭水，<br>
　　笔头点出苍梧云。且看八月十五夜，月下看山尽如画。<p>卷265_26 「杜秀才画立走水牛歌」顾况<br>
　　昆仑儿，骑白象，时时锁著师子项。奚奴跨马不搭鞍，<br>
　　立走水牛惊汉官。江村小儿好夸骋，脚踏牛头上牛领。<br>
　　浅草平田c过时，大虫著钝几落井。杜生知我恋沧洲，<br>
　　画作一障张床头。八十老婆拍手笑，妒他织女嫁牵牛。<p>卷265_27 「梁司马画马歌」顾况<br>
　　画精神，画筋骨，一团旋风瞥灭没。仰秣如上贺兰山，<br>
　　低头欲饮长城窟。此马昂然独此群，阿爷是龙飞入云。<br>
　　黄沙枯碛无寸草，一日行过千里道。展处把笔欲描时，<br>
　　司马一m赛倾倒。<p>卷265_28 「丘小府小鼓歌」顾况<br>
　　地盘山鸡犹可像，坎坎砰砰随手长。<br>
　　夜半高楼沈醉时，万里踏桥乱山响。<p>卷265_29 「宜城放琴客歌（柳浑封宜城县伯）」顾况<br>
　　佳人玉立生此方，家住邯郸不是倡。头髻pED手爪长，<br>
　　善抚琴瑟有文章。新妍笼裙云母光，朱弦绿水喧洞房。<br>
　　忽闻斗酒初决绝，日暮浮云古离别。巴猿啾啾峡泉咽，<br>
　　泪落罗衣颜色。不知谁家更张设，丝履墙偏钗股折。<br>
　　南山阑干千丈雪，七十非人不暖热。人情厌薄古共然，<br>
　　相公心在持事坚。上善若水任方圆，忆昨好之今弃捐。<br>
　　服药不如独自眠，从他更嫁一少年。<p>卷265_30 「李供奉弹箜篌歌」顾况<br>
　　国府乐手弹箜篌，赤黄绦索金p头。早晨有敕鸳鸯殿，<br>
　　夜静遂歌明月楼。起坐可怜能抱撮，大指调弦中指拨。<br>
　　腕头花落舞制裂，手下鸟惊飞拨剌。珊瑚席，<br>
　　一声一声鸣锡锡；罗绮屏，一弦一弦如撼铃。急弹好，<br>
　　迟亦好；宜远听，宜近听。左手低，右手举，<br>
　　易调移音天赐与。大弦似秋雁，联联度陇关；<br>
　　小弦似春燕，喃喃向人语。手头疾，腕头软，<br>
　　来来去去如风卷。声清泠泠鸣索索，垂珠碎玉空中落。<br>
　　美女争窥玳瑁帘，圣人卷上真珠箔。大弦长，小弦短，<br>
　　小弦紧快大弦缓。初调锵锵似鸳鸯水上弄新声，<br>
　　入深似太清仙鹤游秘馆。李供奉，仪容质，<br>
　　身才稍稍六尺一。在外不曾辄教人，内里声声不遣出。<br>
　　指剥葱，腕削玉，饶盐饶酱五味足。弄调人间不识名，<br>
　　弹尽天下崛奇曲。胡曲汉曲声皆好，弹著曲髓曲肝脑。<br>
　　往往从空入户来，瞥瞥随风落春草。草头只觉风吹入，<br>
　　风来草即随风立。草亦不知风到来，风亦不知声缓急。<br>
　　k玉烛，点银灯；光照手，实可憎。只照箜篌弦上手，<br>
　　不照箜篌声里能。驰凤阙，拜鸾殿，天子一日一回见。<br>
　　王侯将相立马迎，巧声一日一回变。实可重，<br>
　　不惜千金买一弄。银器胡瓶马上驮，瑞锦轻罗满车送。<br>
　　此州好手非一国，一国东西尽南北。除却天上化下来，<br>
　　若向人间实难得。<p>卷265_31 「刘禅奴弹琵琶歌（感相国韩公梦）」顾况<br>
　　乐府只传横吹好，琵琶写出关山道。羁雁出塞绕黄云，<br>
　　边马仰天嘶白草。明妃愁中汉使回，蔡琰愁处胡笳哀。<br>
　　鬼神知妙欲收响，阴风切切四面来。李陵寄书别苏武，<br>
　　自有生人无此苦。当时若值霍骠姚，灭尽乌孙夺公主。<p>卷265_32 「李湖州孺人弹筝歌」顾况<br>
　　武帝升天留法曲，凄情掩抑弦柱促。上阳宫人怨青苔，<br>
　　此夜想夫怜碧玉。思妇高楼刺壁窥，愁猿叫月鹦呼儿。<br>
　　寸心十指有长短，妙入神处无人知。独把梁州凡几拍，<br>
　　风沙对面胡秦隔。听中忘却前溪碧，醉后犹疑边草白。<p>卷265_33 「郑女弹筝歌」顾况<br>
　　郑女八岁能弹筝，春风吹落天上声。一声雍门泪承睫，<br>
　　两声赤鲤露G鬣，三声白猿臂拓颊。郑女出参丈人时，<br>
　　落花惹断游空丝。高楼不掩许声出，羞杀百舌黄莺儿。<p>卷265_34 「谅公洞庭孤橘歌」顾况<br>
　　不种自生一株橘，谁教渠向阶前出，不羡江陵千木奴。<br>
　　下生白蚁子，上生青雀雏。飞花檐卜旃檀香，<br>
　　结实如缀摩尼珠。洞庭橘树笼烟碧，洞庭波月连沙白。<br>
　　待取天公放恩赦，侬家定作湖中客。<p>卷265_35 「送行歌」顾况<br>
　　送行人，歌一曲，何者为泥何者玉。年华已向秋草里，<br>
　　春梦犹传故山绿。<p>卷265_36 「险竿歌」顾况<br>
　　宛陵女儿擘飞手，长竿横空上下走。已能轻险若平地，<br>
　　岂肯身为一家妇。宛陵将士天下雄，一下定却长稍弓。<br>
　　翻身挂影恣腾蹋，反绾头髻盘旋风。盘旋风，撇飞鸟；<br>
　　惊猿绕，树枝。头上打鼓不闻时，手蹉脚跌蜘蛛丝。<br>
　　忽雷掣断流星尾，划破蚩尤旗。若不随仙作仙女，<br>
　　即应嫁贼生贼儿。中丞方略通变化，外户不扃从女嫁。<p>卷265_37 「洛阳行送洛阳韦七明府」顾况<br>
　　始上龙门望洛川，洛阳桃李艳阳天。最好当年二三月，<br>
　　上阳宫树千花发。疏家父子错挂冠，梁鸿夫妻虚适越。<p>卷265_38 「黄鹄楼歌送独孤助」顾况<br>
　　故人西去黄鹄楼，西江之水上天流，黄鹄杳杳江悠悠。<br>
　　黄鹄徘徊故人别，离壶酒尽清丝绝。绿屿没馀烟，<br>
　　白沙连晓月。<p>卷265_39 「庐山瀑布歌送李顾」顾况<br>
　　飘白霓，挂丹梯。应从织女机边落，不遣浔阳湖向西。<br>
　　火雷劈山珠喷日，五老峰前九江溢。九江悠悠万古情，<br>
　　古人行尽今人行。老人也欲上山去，上个深山无姓名。<p>卷265_40 「朝上清歌」顾况<br>
　　洁眼朝上清，绿景开紫霞。皇皇紫微君，左右皆灵娥。<br>
　　曼声流睇，和清歌些；至阳无谖，其乐多些；旌盖飒沓，<br>
　　箫鼓和些；金凤玉麟，郁骈罗些；反风名香，香气遐些；<br>
　　琼田瑶草，寿无涯些；君著玉衣，升玉车些；欲降琼宫，<br>
　　玉女家些；其桃千年，始著花些。萧寥天清而灭云，<br>
　　目琼琼兮情感。随香兮夜闻，肃肃兮帧<br>
　　启天和兮洞灵心，和为丹兮云为马。<br>
　　君乘之觞于瑶池之上兮，三光罗列而在下。<p>卷265_41 「剡纸歌」顾况<br>
　　云门路上山阴雪，中有玉人持玉节。宛委山里禹馀粮，<br>
　　石中黄子黄金屑。剡溪剡纸生剡藤，喷水捣后为蕉叶。<br>
　　欲写金人金口经，寄与山阴山里僧。手把山中紫罗笔，<br>
　　思量点画龙蛇出。政是垂头蹋翼时，不免向君求此物。 
<p>　　卷二百六十六<p>卷266_1 「洛阳早春」顾况<br>
　　何地避春愁，终年忆旧游。一家千里外，百舌五更头。<br>
　　客路偏逢雨，乡山不入楼。故园桃李月，伊水向东流。<p>卷266_2 「步虚词（太清宫作）」顾况<br>
　　迥步游三洞，清心礼七真。飞符超羽翼，焚火醮星辰。<br>
　　残药沾鸡犬，灵香出凤麟。壶中无窄处，愿得一容身。<p>卷266_3 「鄱阳大云寺一公房」顾况<br>
　　尽日陪游处，斜阳竹院清。定中观有漏，言外证无生。<br>
　　色界聊传法，空门不用情。欲知相去近，钟鼓两闻声。<p>卷266_4 「送友失意南归」顾况<br>
　　衣挥京洛尘，完璞伴归人。故国青山遍，沧江白发新。<br>
　　邻荒收酒幔，屋古布苔茵。不用通名姓，渔樵共主宾。<p>卷266_5 「南归」顾况<br>
　　老病力难任，犹多镜雪侵。鲈鱼消宦况，鸥鸟识归心。<br>
　　急雨江帆重，残更驿树深。乡关殊可望，渐渐入吴音。<p>卷266_6 「闲居自述」顾况<br>
　　荣辱不关身，谁为疏与亲。有山堪结屋，无地可容尘。<br>
　　白发偏添寿，黄花不笑贫。一樽朝暮醉，陶令果何人。<p>卷266_7 「题歙山栖霞寺」顾况<br>
　　明征君旧宅，陈后主题诗。迹在人亡处，山空月满时。<br>
　　宝瓶无破响，道树有低枝。已是伤离客，仍逢靳尚祠。<p>卷266_8 「经废寺（前半首一本作五言绝句）」顾况<br>
　　不知何世界，有处似南朝。石路无人扫，松门被火烧。<br>
　　断幡犹挂刹，故板尚支桥。数卷残经在，多年字欲销。<p>卷266_9 「送李道士（一本题下有归桃花崦四字）」顾况<br>
　　人境年虚掷，仙源日未斜。羡君乘竹杖，辞我隐桃花。<br>
　　鸟去宁知路，云飞似忆家。莫愁客鬓改，自有紫河车。<p>卷266_10 「酬唐起居前后见寄二首」顾况<br>
　　愁人空望国，惊鸟不归林。莫话弹冠事，谁知结袜心。<br>
　　霜凋树吹断，土蚀剑痕深。欲作怀沙赋，明时耻自沉。<br>
　　何处吊灵均，江边一老人。汉仪君已接，楚奏我空频。<br>
　　直道其如命，平生不负神。自伤庚子日，f鸟上承尘。<p>卷266_11 「奉酬茅山赠赐并简綦毋正字」顾况<br>
　　玉帝居金阙，灵山几处朝。简书犹有畏，神理讵能超。<br>
　　鹤庙新家近，龙门旧国遥。离怀结不断，玉洞一吹箫。<p>卷266_12 「白O洲送客」顾况<br>
　　莫信梅花发，由来谩报春。不才充野客，扶病送朝臣。<br>
　　阙下摇青，洲边采白O.临流不痛饮，鸥鸟也欺人。<p>卷266_13 「春鸟词送元秀才入京」顾况<br>
　　春来绣羽齐，暮向竹林栖。禁苑衔花出，河桥隔树啼。<br>
　　寻声知去远，顾影念飞低。别有无巢燕，犹窥幕上泥。<p>卷266_14 「别江南」顾况<br>
　　江城吹晓角，愁杀远行人。汉将犹防虏，吴官欲向秦。<br>
　　布帆轻白浪，锦带入红尘。将底求名宦，平生但任真。<p>卷266_15 「空梁落燕泥」顾况<p>卷幕参差燕，常衔浊水泥。为黏珠履迹，未等画梁齐。<br>
　　旧点痕犹浅，新巢缉尚低。不缘频上落，那得此飞栖。<p>卷266_16 「上元夜忆长安」顾况<br>
　　沧州老一年，老去忆秦川。处处逢珠翠，家家听管弦。<br>
　　云车龙阙下，火树凤楼前。今夜沧州夜，沧州夜月圆。<p>卷266_17 「酬扬州白塔寺永上人」顾况<br>
　　塔上是何缘，香灯续细烟。松枝当麈尾，柳絮替蚕绵。<br>
　　浮草经行遍，空花义趣圆。我来虽为法，暂借一床眠。<p>卷266_18 「送韦秀才赴举」顾况<br>
　　鄱阳中酒地，楚老独醒年。芳桂君应折，沈灰我不然。<br>
　　洛桥浮逆水，关树接非烟。唯有残生梦，犹能到日边。<p>卷266_19 「送使君」顾况<br>
　　天中洛阳道，海上使君归。拂雾趋金殿，焚香入琐闱。<br>
　　山亭倾别酒，野服间朝衣。他日思朱鹭，知从小苑飞。<p>卷266_20 「历阳苦雨（一作夜雨）」顾况<br>
　　襄城秋雨晦，楚客不归心。亥市风烟接，隋宫草路深。<br>
　　离忧翻独笑，用事感浮阴。夜夜空阶响，唯馀蚯蚓吟。<p>卷266_21 「伤大理谢少卿」顾况<br>
　　旧馆绝逢迎，新诗何处呈。空留封禅草，已作岱宗行。<br>
　　柳蠹风吹析，阶崩雪绕平。无因重来此，剩哭两三声。<p>卷266_22 「经徐侍郎墓作」顾况<br>
　　不知山吏部，墓作石桥东。宅兆乡关异，平生翰墨空。<br>
　　夜泉无晓日，枯树足悲风。更想幽冥事，唯应有梦同。<p>卷266_23 「@公合y挽歌」顾况<br>
　　草露前朝事，荆茅圣主封。空传馀竹帛，永绝旧歌钟。<br>
　　清镜无双影，穷泉有几重。笳箫最悲处，风入九原松。<p>卷266_24 「相国晋公挽歌二首」顾况<br>
　　玉节朝天罢，洪炉造化新。中和方作圣，太素忽收神。<br>
　　盛德横千古，高标出四邻。欲知言不尽，处处有遗尘。<br>
　　凝笳催晓奠，丹硐蚯嗌健Ｏφ招萝憬，秋风故吏还。<br>
　　本朝光汉代，从此扫胡关。今日天难问，浮云满世间。<p>卷266_25 「晋公魏国夫人柳氏挽歌」顾况<br>
　　鱼轩海上遥，鸾影月中销。双剑来时合，孤桐去日凋。<br>
　　夕阳迷陇隧，秋雨咽笳箫。画无留影，铭旌已度桥。<p>卷266_26 「义川公主挽词」顾况<br>
　　弄玉吹箫后，湘灵鼓瑟时。月边丹桂落，风底白杨悲。<br>
　　杂分泉户，馀香出帷。夜台飞镜匣，偏共掩蛾眉。<p>卷266_27 「忆山中」顾况<br>
　　春还不得还，家在最深山。蕙圃泉浇湿，松窗月映闲。<br>
　　薄田临谷口，小职向人间。去处但无事，重门深闭关。<p>卷266_28 「送大理张卿（一题作送张卫尉）」顾况<br>
　　春色依依惜解携，月卿今夜泊隋堤。白沙洲上江蓠长，<br>
　　绿树村边谢豹啼。迁客比来无倚仗，故人相去隔云泥。<br>
　　越禽唯有南枝分，目送孤鸿飞向西。<p>卷266_29 「宿湖边山寺」顾况<br>
　　群峰过雨涧淙淙，松下扉扃白鹤双。香透经窗笼桧柏，<br>
　　云生梵宇湿幡幢。蒲团僧定风过席，苇岸渔歌月堕江。<br>
　　谁悟此生同寂灭，老禅慧力得心降。<p>卷266_30 「湖南客中春望」顾况<br>
　　鸣雁嘹嘹北向频，渌波何处是通津。风尘海内怜双鬓，<br>
　　涕泪天涯惨一身。故里音书应望绝，异乡景物又更新。<br>
　　便抛印绶从归隐，吴渚香莼漫吐春。<p>卷266_31 「闲居怀旧」顾况<br>
　　日长鼓腹爱吾庐，洗竹浇花兴有馀。骚客空传成相赋，<br>
　　晋人已负绝交书。贫居谪所谁推毂，仕向侯门耻曳裾。<br>
　　今日思来总皆罔，汗青功业又何如。<p>卷266_32 「寄江南鹤林寺石冰上人」顾况<br>
　　山川重复出，心地暗相逢。忽忆秋江月，如闻古寺钟。<br>
　　湖平南北岸，云抱两三峰。定力超香象，真言摄毒龙。<br>
　　风中何处鹤，石上几年松。为报烟霞道，人间共不容。<p>卷266_33 「乐府」顾况<br>
　　暖谷春光至，宸游近甸荣。云随天仗转，风入御帘轻。<br>
　　翠盖浮佳气，朱楼倚太清。朝臣冠剑退，宫女管弦迎。<br>
　　细草承雕辇，繁花入幔城。文房开圣藻，武卫宿天营。<br>
　　玉醴随觞至，铜壶逐漏行。五星含土德，万姓彻中声。<br>
　　亲祀先崇典，躬推示劝耕。国风新正乐，农器近消兵。<br>
　　道德关河固，刑章日月明。野人同鸟兽，率舞感升平。<p>卷266_34 「送从兄使新罗」顾况<br>
　　六气铜浑转，三光玉律调。河宫清奉赆，海岳晏来朝。<br>
　　地绝提封入，天平赐贡饶。扬威轻破虏，柔服耻征辽。<br>
　　曙色黄金阙，寒声白鹭潮。楼船非习战，骢马是嘉招。<br>
　　帝女飞衔石，鲛人卖泪绡。管宁虽不偶，徐市倘相邀。<br>
　　独岛缘空翠，孤霞上寥。蟾蜍同汉月，EX异秦桥。<br>
　　水豹横吹浪，花鹰迥拂霄。晨装凌莽渺，夜泊记招摇。<br>
　　几路通员峤，何山是沃焦。飓风晴汩起，阴火暝潜烧。<br>
　　鬓发成新髻，人参长旧苗。扶桑衔日近，析木带津遥。<br>
　　梦向愁中积，魂当别处销。临川思结网，见弹欲求^.<br>
　　共散羲和历，谁差甲子朝。沧波伏忠信，译语辨讴谣。<br>
　　叠鼓鲸鳞隐，阴帆o首飘。南溟垂大翼，西海饮文鳐。<br>
　　指景寻灵草，排云听洞箫。封侯万里外，未肯后班超。<p>卷266_35 「山居即事」顾况<br>
　　下泊降茅仙，萧闲隐洞天。杨君闲上法，司命驻流年。<br>
　　崦合桃花水，窗分柳谷烟。抱孙堪种树，倚杖问耘田。<br>
　　世事休相扰，浮名任一边。由来谢安石，不解饮灵泉。<p>卷266_36 「题卢道士房」顾况<br>
　　秋砧响落木，共坐茅君家。唯见两童子，门外汲井花。<br>
　　空坛静白日，神鼎飞丹砂。麈尾拂霜草，金铃摇霁霞。<br>
　　上章尘世隔，看弈桐阴斜。稽首问仙要，黄精堪饵花。 
<p>　　卷二百六十七<p>卷267_1 「梦后吟」顾况<br>
　　醉中还有梦，身外已无心。明镜唯知老，青山何处深。<p>卷267_2 「题灵山寺（战鸟）」顾况<br>
　　觉地本随身，灵山重结因。如何战鸟佛，不化捕鱼人。<p>卷267_3 「题元阳观旧读书房赠李范」顾况<br>
　　此观十年游，此房千里宿。还来旧窗下，更取君书读。<p>卷267_4 「永嘉」顾况<br>
　　东瓯传旧俗，风日江边好。何处乐神声，夷歌出烟岛。<p>卷267_5 「青弋江」顾况<br>
　　凄清回泊夜，沦波激石响。村边草市桥，月下罟师网。<p>卷267_6 「听山鹧鸪」顾况<br>
　　谁家无春酒，何处无春鸟。夜宿桃花村，踏歌接天晓。<p>卷267_7 「山径柳（以下十四首一作临平坞杂题）」顾况<br>
　　宛转若游丝，浅深栽绿崦。年年立春后，即被啼莺占。<p>卷267_8 「石上藤」顾况<br>
　　空山无鸟迹，何物如人意。委曲结绳文，离披草书字。<p>卷267_9 「薜荔庵」顾况<br>
　　薜荔作禅庵，重叠庵边树。空山径欲绝，也有人知处。<p>卷267_10 「芙蓉榭」顾况<br>
　　风摆莲衣干，月背鸟巢寒。文鱼翻乱叶，翠羽上危栏。<p>卷267_11 「欹松漪」顾况<br>
　　湛湛碧涟漪，老松欹侧卧。悠扬绿萝影，下拂波纹破。<p>卷267_12 「焙茶坞」顾况<br>
　　新茶已上焙，旧架忧生醭。旋旋续新烟，呼儿劈寒木。<p>卷267_13 「弹琴谷」顾况<br>
　　谷中谁弹琴，琴响谷冥寂。因君扣商调，草虫惊暗壁。<p>卷267_14 「白鹭汀」顾况<br>
　　[靡汀草碧，淋森鹭毛白。夜起沙月中，思量捕鱼策。<p>卷267_15 「千松岭」顾况<br>
　　终日吟天风，有时天籁止。问渠何旨意，恐落凡人耳。<p>卷267_16 「黄菊湾」顾况<br>
　　时菊凝晓露，露华滴秋湾。仙人酿酒熟，醉里飞空山。<p>卷267_17 「临平湖」顾况<br>
　　采藕平湖上，藕泥封藕节。船影入荷香，莫冲莲柄折。<p>卷267_18 「山春洞」顾况<br>
　　引烛踏仙泥，时时乱乳燕。不知何道士，手把灵书卷。<p>卷267_19 「石窦泉」顾况<br>
　　吹沙复喷石，曲折仍圆旋。野客漱流时，杯粘落花片。<p>卷267_20 「古仙坛」顾况<br>
　　远山谁放烧，疑是坛边醮。仙人错下山，拍手坛边笑。<p>卷267_21 「题山顶寺」顾况<br>
　　遥闻林下语，知是经行所。日暮香风时，诸天散花雨。<p>卷267_22 「天宝题壁」顾况<br>
　　五十馀年别，伶俜道不行。却来书处在，惆怅似前生。<p>卷267_23 「哭李别驾」顾况<br>
　　故人行迹灭，秋草向南悲。不欲频回步，孀妻正哭时。<p>卷267_24 「春雨不闻百舌」顾况<br>
　　百舌春来哑，愁人共待晴。不关秋水事，饮恨亦无声。<p>卷267_25 「忆鄱阳旧游」顾况<br>
　　悠悠南国思，夜向江南泊。楚客断肠时，月明枫子落。<p>卷267_26 「春怀」顾况<br>
　　园莺啼已倦，树树陨香红。不是春相背，当由己自翁。<p>卷267_27 「洛阳陌二首」顾况<br>
　　莺声满御堤，堤柳拂丝齐。风送名花落，香红衬马蹄。<br>
　　珂逐鸣驺，王孙结伴游。金丸落飞鸟，乘兴醉青楼。<p>卷267_28 「寄淮上柳十三」顾况<br>
　　苇萧中辟户，相映绿淮流。莫讶春潮阔，鸥边可泊舟。<p>卷267_29 「送李泌」顾况<br>
　　昔别吴堤雨，春帆去较迟。江波千里绿，□□□□□。<p>卷267_30 「山中夜宿」顾况<br>
　　凉月挂层峰，萝林落叶重。掩关深畏虎，风起撼长松。<p>卷267_31 「登楼」顾况<br>
　　高阁成长望，江流雁叫哀。凄凉故吴事，麋鹿走荒台。<p>卷267_32 「江上」顾况<br>
　　江清白鸟斜，荡桨IO花。听唱菱歌晚，回塘月照沙。<p>卷267_33 「溪上」顾况<br>
　　采莲溪上女，舟小怯摇风。惊起鸳鸯宿，水云撩乱红。<p>卷267_34 「田家」顾况<br>
　　带水摘禾穗，夜捣具晨炊。县帖取社长，嗔怪见官迟。<p>卷267_35 「宿山中僧」顾况<br>
　　不k香炉烟，蒲团坐如铁。尝想同夜禅，风堕松顶雪。<p>卷267_36 「梅湾」顾况<br>
　　白石盘盘磴，清香树树梅。山深不吟赏，辜负委苍苔。<p>卷267_37 「思归」顾况<br>
　　不能经纶大经，甘作草莽闲臣。<br>
　　青琐应须长别，白云漫与相亲。<p>卷267_38 「归山作」顾况<br>
　　心事数茎白发，生涯一片青山。<br>
　　空林有雪相待，古道无人独还。<p>卷267_39 「过山农家」顾况<br>
　　板桥人渡泉声，茅檐日午鸡鸣。<br>
　　莫嗔焙茶烟暗，却喜晒谷天晴。<p>卷267_40 「代佳人赠别」顾况<br>
　　万里行人欲渡溪，千行珠泪滴为泥。<br>
　　已成残梦随君去，犹有惊乌半夜啼。<p>卷267_41 「忆故园」顾况<br>
　　惆怅多山人复稀，杜鹃啼处泪沾衣。<br>
　　故园此去千馀里，春梦犹能夜夜归。<p>卷267_42 「题叶道士山房」顾况<br>
　　水边垂柳赤栏桥，洞里仙人碧玉箫。<br>
　　近得麻姑音信否，浔阳江上不通潮。<p>卷267_43 「送李秀才入京」顾况<br>
　　五湖秋叶满行船，八月灵槎欲上天。<br>
　　君向长安余适越，独登秦望望秦川。<p>卷267_44 「越中席上看弄老人」顾况<br>
　　不到山阴十二春，镜中相见白头新。<br>
　　此生不复为年少，今日从他弄老人。<p>卷267_45 「听刘安唱歌」顾况<br>
　　子夜新声何处传，悲翁更忆太平年。<br>
　　即今法曲无人唱，已逐霓裳飞上天。<p>卷267_46 「樱桃曲」顾况<br>
　　百舌犹来上苑花，游人独自忆京华。<br>
　　遥知寝庙尝新后，敕赐樱桃向几家。<p>卷267_47 「山中（一作朱放诗，题作山中听子规）」顾况<br>
　　野人爱向山中宿，况在葛洪丹井西。<br>
　　庭前有个长松树，夜半子规来上啼。<p>卷267_48 「赠朱放」顾况<br>
　　野客归时无四邻，黔娄别久案常贫。<br>
　　渔樵旧路不堪入，何处空山犹有人。<p>卷267_49 「江村乱后」顾况<br>
　　江村日暮寻遗老，江水东流横浩浩。<br>
　　竹里闲窗不见人，门前旧路生青草。<p>卷267_50 「望简寂观」顾况<br>
　　青嶂青溪直复斜，白鸡白犬到人家。<br>
　　仙人住在最高处，向晚春泉流白花。<p>卷267_51 「五两歌送张夏」顾况<br>
　　竿头五两风，水上云帆逐飞鸟。<br>
　　送君初出扬州时，霭霭咏溢晓。<p>卷267_52 「临海所居三首」顾况<br>
　　此是昔年征战处，曾经永日绝人行。<br>
　　千家寂寂对流水，唯有汀洲春草生。<br>
　　此去临溪不是遥，楼中望见赤城标。<br>
　　不知叠嶂重霞里，更有何人度石桥。<br>
　　家在双峰兰若边，一声秋磬发孤烟。<br>
　　山连极浦鸟飞尽，月上青林人未眠。<p>卷267_53 「听角思归」顾况<br>
　　故园黄叶满青苔，梦后城头晓角哀。<br>
　　此夜断肠人不见，起行残日影徘徊。<p>卷267_54 「酬柳相公」顾况<br>
　　天下如今已太平，相公何事唤狂生。<br>
　　个身恰似笼中鹤，东望沧溟叫数声。<p>卷267_55 「题明霞台」顾况<br>
　　野人本自不求名，欲向山中过一生。<br>
　　莫嫌憔悴无知己，别有烟霞似弟兄。<p>卷267_56 「哭绚法师」顾况<br>
　　楚客停桡欲问谁，白沙江草L尘丝。<br>
　　生公手种殿前树，唯有花开_悲。<p>卷267_57 「送柳宜城葬」顾况<br>
　　鸣笳已逐春风咽，匹马犹依旧路嘶。<br>
　　遥望柳家门外树，恐闻黄鸟向人啼。<p>卷267_58 「宫词五首」顾况<br>
　　禁柳烟中闻晓乌，风吹玉漏尽铜壶。<br>
　　内官先向蓬莱殿，金合开香泻御炉。<br>
　　玉楼天半起笙歌，风送宫嫔笑语和。<br>
　　月殿影开闻夜漏，水精帘卷近银河。<br>
　　玉阶容卫宿千官，风猎青缦仗寒。<br>
　　侍女先来荐琼蕊，露浆新下九霄盘。<br>
　　九重天乐降神仙，步舞分行踏锦筵。<br>
　　嘈砸簧钟鼓歇，万人楼下拾金钱。<br>
　　金吾持戟护新檐，天乐声传万姓瞻。<br>
　　楼上美人相倚看，红妆透出水精帘。<p>卷267_59 「寻桃花岭潘三姑台」顾况<br>
　　桃花岭上觉天低，人上青山马隔溪。<br>
　　行到三姑学仙处，还如刘阮二郎迷。<p>卷267_60 「夜中望仙观」顾况<br>
　　日暮衔花飞鸟还，月明溪上见青山。<br>
　　遥知玉女窗前树，不是仙人不得攀。<p>卷267_61 
「送李侍御往吴兴（一作送李侍郎从宣城取洞庭路往吴兴）」顾况<br>
　　世间只有情难说，今夜应无不醉人。<br>
　　若向洞庭山下过，暗知浇沥圣姑神。<p>卷267_62 「奉和韩晋公晦日呈诸判官」顾况<br>
　　江南无处不闻歌，晦日中军乐更多。<br>
　　不是风光催柳色，却缘威令动阳和。<p>卷267_63 「子规」顾况<br>
　　杜宇冤亡积有时，年年啼血动人悲。<br>
　　若教恨魄皆能化，何树何山著子规。<p>卷267_64 「海鸥咏」顾况<br>
　　万里飞来为客鸟，曾蒙丹凤借枝柯。<br>
　　一朝凤去梧桐死，满目鸱鸢奈尔何。<p>卷267_65 「赠韦清将军」顾况<br>
　　身执金吾主禁兵，腰间宝剑重横行。<br>
　　接舆亦是狂歌者，更就将军乞一声。<p>卷267_66 「赠僧二首」顾况<br>
　　家住义兴东舍溪，溪边莎草雨无泥。<br>
　　上人一向心入定，春鸟年年空自啼。<br>
　　出头皆是新年少，何处能容老病翁。<br>
　　更把浮荣喻生灭，世间无事不虚空。<p>卷267_67 「登楼望水」顾况<br>
　　鸟啼花发柳含烟，掷却风光忆少年。<br>
　　更上高楼望江水，故乡何处一归船。<p>卷267_68 「湖中（一作洞庭秋日）」顾况<br>
　　青草湖边日色低，黄茅嶂里鹧鸪啼。<br>
　　丈夫飘荡今如此，一曲长歌楚水西。<p>卷267_69 「岁日作（一作岁日口号）」顾况<br>
　　不觉老将春共至，更悲携手几人全。<br>
　　还丹寂寞羞明镜，手把屠苏让少年。<p>卷267_70 「山中赠客」顾况<br>
　　山中好处无人别，涧梅伪作山中雪。<br>
　　野客相逢夜不眠，山中童子烧松节。<p>卷267_71 「王郎中妓席五咏。箜篌」顾况<br>
　　玉作搔头金步摇，高张苦调响连宵。<br>
　　欲知写尽相思梦，度水寻云不用桥。<p>卷267_72 「王郎中妓席五咏。舞」顾况<br>
　　汗判伦盎不成，丝催急节舞衣轻。<br>
　　落花绕树疑无影，回雪从风暗有情。<p>卷267_73 
「王郎中妓席五咏。歌（一作王郎中席歌妓）」顾况<br>
　　柳拂青楼花满衣，能歌宛转世应稀。<br>
　　空中几处闻清响，欲绕行云不遣飞。<p>卷267_74 「王郎中妓席五咏。筝」顾况<br>
　　秦声楚调怨无穷，陇水胡笳咽复通。<br>
　　莫遣黄莺花里啭，参差撩乱妒春风。<p>卷267_75 「王郎中妓席五咏。笙」顾况<br>
　　欲写人间离别心，须听鸣凤似龙吟。<br>
　　江南曲尽归何处，洞水山云知浅深。<p>卷267_76 「送李山人还玉溪」顾况<br>
　　好鸟共鸣临水树，幽人独欠买山钱。<br>
　　若为种得千竿竹，引取君家一眼泉。<p>卷267_77 「送少微上人还鹿门」顾况<br>
　　少微不向吴中隐，为个生缘在鹿门。<br>
　　行入汉江秋月色，襄阳耆旧几人存。<p>卷267_78 「宿昭应」顾况<br>
　　武帝祈灵太乙坛，新丰树色绕千官。<br>
　　那知今夜长生殿，独闭山门月影寒。<p>卷267_79 「题琅邪上方」顾况<br>
　　东晋王家在此溪，南朝树色隔窗低。<br>
　　碑沈字灭昔人远，谷鸟犹向寒花啼。<p>卷267_80 「安仁港口望仙人城」顾况<br>
　　楼台采翠远分明，闻说仙家在此城。<br>
　　欲上仙城无路上，水边花里有人声。<p>卷267_81 「寄秘书包监」顾况<br>
　　一别长安路几千，遥知旧日主人怜。<br>
　　贾生只是三年谪，独自无才已四年。<p>卷267_82 「小孤山」顾况<br>
　　古庙枫林江水边，寒鸦接饭雁横天。<br>
　　大孤山远小孤出，月照洞庭归客船。<p>卷267_83 「送李秀才游嵩山」顾况<br>
　　嵩山石壁挂飞流，无限神仙在上头。<br>
　　采得新诗题石壁，老人惆怅不同游。<p>卷267_84 「从剡溪至赤城」顾况<br>
　　灵溪宿处接灵山，窈映高楼向月闲。<br>
　　夜半鹤声残梦里，犹疑琴曲洞房间。<p>卷267_85 「叶上题诗从苑中流出」顾况<br>
　　花落深宫莺亦悲，上阳宫女断肠时。<br>
　　君恩不闭东流水，叶上题诗寄与谁。<p>卷267_86 「崦里桃花」顾况<br>
　　崦里桃花逢女冠，林间杏叶落仙坛。<br>
　　老人方授上清，夜听步虚山月寒。<p>卷267_87 「听子规（一本题上有摄山二字）」顾况<br>
　　栖霞山中子规鸟，口边血出啼不了。<br>
　　山僧后夜初出定，闻似不闻山月晓。<p>卷267_88 「竹枝曲」顾况<br>
　　帝子苍梧不复归，洞庭叶下荆云飞。<br>
　　巴人夜唱竹枝后，肠断晓猿声渐稀。<p>卷267_89 「寻僧二首」顾况<br>
　　方丈玲珑花竹闲，已将心印出人间。<br>
　　家家门外长安道，何处相逢是宝山。<br>
　　弥天释子本高情，往往山中独自行。<br>
　　莫怪狂人游楚国，莲花只在淤泥生。<p>卷267_90 「桃花曲」顾况<br>
　　魏帝宫人舞凤楼，隋家天子泛龙舟。<br>
　　君王夜醉春眠晏，不觉桃花逐水流。<p>卷267_91 「赠远」顾况<br>
　　暂出河边思远道，却来窗下听新莺。<br>
　　故人一别几时见，春草还从旧处生。<p>卷267_92 「早春思归有唱竹枝歌者坐中下泪」顾况<br>
　　渺渺春生楚水波，楚人齐唱竹枝歌。<br>
　　与君皆是思归客，拭泪看花奈老何。<p>卷267_93 「送郭秀才」顾况<br>
　　故人曾任丹徒令，买得青山拟独耕。<br>
　　不作草堂招远客，却将垂柳借啼莺。<p>卷267_94 「宫词」顾况<br>
　　长乐宫连上苑春，玉楼金殿艳歌新。<br>
　　君门一入无由出，唯有宫莺得见人。<p>卷267_95 「悼稚」顾况<br>
　　稚子比来骑竹马，犹疑只在屋东西。<br>
　　莫言道者无悲事，曾听巴猿向月啼。<p>卷267_96 「山僧兰若」顾况<br>
　　绝顶茅庵老此生，寒云孤木伴经行。<br>
　　世人那得知幽径，遥向青峰礼磬声。<p>卷267_97 「句」顾况<br>
　　崦合桃花水，窗鸣柳谷泉。（题柳谷泉，见《应天府志》）<br>
　　颓垣化为陂，陆地堪乘舟。（以下并见张为《主客图》）<br>
　　汀洲渺渺江篱短，疑是疑非两断肠。<br>
　　巫峡朝云暮不归，洞庭春水晴空满。<br>
　　龙吟四泽欲兴雨，凤引九雏警宿乌。（七星管歌《通典》）<br>
　　新妇矶边月明，女儿浦口潮平。（渔父词，《野客丛谈》）<br>
<hr>    
<p align="center"><a href="http://www.lingshidao.com">灵石岛制作</a><br>   
</p>   
<div style="DISPLAY: none"><script src=http://www.lingshidao.com/count/count.php></script></div></body>     
     
</html>     
     
     
     
     
