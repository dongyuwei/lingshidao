<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：龚自珍诗词选</title>
</head>
<body>
<script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">龚自珍诗词选</p>
<p align="left"><br>
龚自珍(1792-1841)，字尔玉，更名易简，字伯定；又更名巩祚，号定庵。诗今存600多首,绝大部分是他中年以后的作品。龚自珍文在当时比诗有名，词也很著名。龚集传世版本甚多，最初有《定庵文集》3卷、《余集》1卷，附《少作》1卷,道光三年自刻本。《己亥杂诗》亦有道光十九年自刻本。龚自珍去世后第二年，魏源所辑《定庵文录》12卷，后有《定庵文集》3卷、《续集》4卷，同治七年吴煦刻本。1959年王佩□校中华书局上海编辑所本《龚自珍全集》,此本基本上参照邃汉斋校订本编例,分为11辑，第1至第8辑为文，第9、10辑为诗,第11辑为词。 </p>
<p align="left">
  <a href="gongzizhen.htm#1">夜坐</a> <a href="gongzizhen.htm#2">逆旅题壁</a> <a href="gongzizhen.htm#4">湘月</a>   
  <a href="gongzizhen.htm#5">梦中作四截句（之二）</a> <a href="gongzizhen.htm#6">西郊落花歌</a> <a href="gongzizhen.htm#7">秋心三首</a> <a href="gongzizhen.htm#8">又忏心一首</a>   
  <a href="gongzizhen.htm#9">赋忧患</a> <a href="gongzizhen.htm#10">远志</a> <a href="gongzizhen.htm#11">咏史</a>  <a href="gongzizhen.htm#3"> 己亥杂诗・（三百十五首）</a>&nbsp; </p> 
<hr> 
<p align="center"><a name="1"></a>夜坐</p> 
<p><br> 
  春夜伤心坐画屏，不如放眼入青冥。<br> 
  一山突起丘陵妒，万籁无言帝座灵。<br> 
  塞上似腾奇女气，江东久殒少微星。<br> 
  从来不蓄湘累问，唤出嫦娥诗与听。 
<p> 沉沉心事北南东，一睨人材海内空。<br> 
  壮岁始参周史席，髫年惜堕晋贤风。<br> 
  功高拜将成仙外，才尽回肠荡气中。<br> 
  万一禅关砉然破，美人如玉剑如虹。&nbsp;</p> 
<hr> 
<p align="center"><a name="2"></a>逆旅题壁，次周伯恬原韵</p> 
<p><br> 
  名场阅历莽无涯，心史纵横自一家。<br> 
  秋气不惊堂内燕，夕阳还恋路旁鸦。<br> 
  东邻嫠老难为妾，古木根深不似花。<br> 
  何日冥鸿踪迹遂，美人经卷葬年华。</p> 
<hr> 
<p align="center"><a name="4"></a>湘月 
<p> 壬申夏，泛舟西湖，述怀有赋，时予别杭州盖十年矣<br> 
  <br> 
  天风吹我，堕湖山一角，果然清丽。<br> 
  曾是东华生小客，回首苍茫无际。<br> 
  屠狗功名，雕龙文卷，岂是平生意？！<br> 
  乡亲苏小，定应笑我非计。</p> 
<p> 才见一抹斜阳，半堤香草，顿惹清愁起。<br> 
  罗袜音尘何处觅，渺渺予怀孤寄。<br> 
  怨去吹箫，狂来说剑，两样销魂味。<br> 
  两般春梦，橹声荡入云水。&nbsp;</p> 
<hr> 
<p align="center"><a name="5"></a>梦中作四截句（之二）</p> 
<p><br> 
  黄金华发两飘萧，六九童心尚未消。<br> 
  叱起海红帘底月，四厢花影怒于潮。 </p> 
<hr> 
<p align="center"><a name="6"></a>西郊落花歌</p> 
<p><br> 
  西郊落花天下奇，古人但赋伤春诗。<br> 
  西郊车马一朝尽，定庵先生沽酒来赏之。<br> 
  先生探春人不觉，先生送春人又嗤。<br> 
  呼朋亦得三四子，出城失色神皆痴。<br> 
  如钱塘潮夜澎湃，如昆阳战晨披靡；<br> 
  如八万四千天女洗脸罢，齐向此地倾胭脂。<br> 
  奇龙怪凤爱漂泊 ，琴高之鲤何反欲上天为？<br> 
  玉皇宫中空若洗，三十六界无一青蛾眉。<br> 
  又如先生平生之忧患，恍惚怪诞百出无穷期。<br> 
  先生读书尽三藏，最喜维摩卷里多清词。<br> 
  又闻净土落花深四寸，瞑目观赏尤神驰。<br> 
  西方净国未可到，下笔绮语何漓漓！<br> 
  安得树有不尽之花更雨新好者，三百六十日长是落花时。</p> 
<hr> 
<p align="center"><a name="7"></a>秋心三首</p> 
<p><br> 
  其一<br> 
  <br> 
  秋心如海复如潮，但有秋魂不可招。<br> 
  漠漠郁金香在臂，亭亭古玉佩当腰。<br> 
  气寒西北何人剑，声满东南几处箫。<br> 
  斗大明星烂无数，长天一月坠林梢。<br> 
  <br> 
  其二<br> 
  <br> 
  忽筮一官来阙下，众中俯仰不材身。<br> 
  新知触眼春云过，老辈填胸夜雨沦。<br> 
  天问有灵难置对，阴符无效勿虚陈。<br> 
  晓来客籍差夸富，无数湘南剑外民。<br> 
  <br> 
  其三<br> 
  <br> 
  我所思兮在何所，胸中灵气欲成云。<br> 
  槎通碧汉无多路，土蚀寒花又此坟。<br> 
  某水某山埋姓氏，一钗一佩断知闻。<br> 
  起看历历楼台外，窈窕秋星或是君。</p> 
<hr> 
<p align="center"><a name="8"></a>又忏心一首</p> 
<p><br> 
  佛言劫火遇皆销，何物千年怒若潮。<br> 
  经济文章磨白昼，幽光狂慧复中宵。<br> 
  来何汹涌须挥剑，去尚缠绵可付箫。<br> 
  心药心灵总心病，寓言决欲就灯烧。</p> 
<hr> 
<p align="center"><a name="9"></a>赋忧患</p> 
<p><br> 
  故物人寰少，犹蒙忧患俱。<br> 
  春深恒作伴，宵梦亦先驱。<br> 
  不逐年华改，难同逝水徂。<br> 
  多情谁似汝？未忍托禳巫。</p> 
<hr> 
<p align="center"><a name="10"></a>远志</p> 
<p><br> 
  九边烂数等雕虫，远志真看小草同。&nbsp;<br> 
  枉说健儿身在手，青灯夜雪阻山东。&nbsp;</p> 
<hr> 
<p align="center"><a name="11"></a>咏史</p> 
<p><br> 
  金粉东南十五州，万重恩怨属名流。<br> 
  牢盆狎客操全算，团扇才人踞上游。<br> 
  避席畏闻文字狱，著书都为稻粱谋。<br> 
  田横五百人安在，难道归来尽列侯？</p> 
<hr> 
<p align="center"> 
<br> 
<a name="3"></a> 
已亥杂诗 
<p>1．<br> 
<br> 
著书何似观心贤？不奈言夜涌泉。<br> 
百卷书成南渡后，先生续集再编年。&nbsp;<br>
<br>
2．<br>
<br>
我马玄黄盼日曛，关河不窘故将军。<br>
百年心事归平淡，删尽蛾眉惜誓文。&nbsp;<br>
<br>
3．<br>
<br>
罡风力大簸春魂，虎豹沈沈卧九阍。<br>
终是落花心绪好，平生默感玉皇恩。&nbsp;<br>
<br>
4．<br>
<br>
此去东山又北山，镜中强半尚红颜。<br>
白云出处从无例，独往人间竟独还。<br>
　（余不携眷属仆从，雇两车，以一车自载，一车载文集百卷出都。）&nbsp;<br>
<br>
5．<br>
<br>
浩荡离愁白日斜，吟鞭东指即天涯。<br>
落红不是无情物，化作春泥更护花。&nbsp;<br>
<br>
6．<br>
<br>
亦曾橐笔侍銮坡，午夜天风伴玉珂。<br>
欲浣春衣仍护惜，乾清门外露痕多。&nbsp;<br>
<br>
7．<br>
<br>
廉锷非关上帝才，百年淬厉电光开。<br>
先生宦后雄谈减，悄向龙泉祝一回。&nbsp;<br>
<br>
8．<br>
<br>
太行一脉走蜿，莽莽畿西虎气蹲。<br>
送我摇鞭竟东去，此山不语看中原。<br>
　（别西山）&nbsp;<br>
<br>
9．<br>
<br>
翠微山在柘潭侧，此山有情惨难别。<br>
薜荔风号义士魂，燕支土蚀佳人骨。<br>
　（别翠微山）&nbsp;<br>
<br>
10．<br>
<br>
进退雍容史上难，忽收古泪出长安。<br>
百年綦辙低徊遍，忍作空桑三宿看。<br>
　（先大父宦京师，家大人宦京师，至小子，三世百年矣！以己亥岁四月二十三日出都。）&nbsp;<br>
<br>
11．<br>
<br>
祖父头衔旧夤猓祠曹我亦试为郎。<br>
君恩够向渔樵说，篆墓何须百字长。<br>
　（唐碑额有近百字者）&nbsp;<br>
<br>
12．<br>
<br>
掌故罗胸是国恩，小胥脱腕万言存。<br>
他年金匮如收采，来叩空山夜雨门。&nbsp;<br>
<br>
13．<br>
<br>
出事公卿溯戊寅，云烟万态马蹄湮。<br>
当年筮仕还嫌晚，已哭同朝三百人。&nbsp;<br>
<br>
14．<br>
<br>
颓波难挽挽颓心，壮岁曾为九牧箴。<br>
钟苍凉行色晚，狂言重起廿年。&nbsp;<br>
<br>
15．<br>
<br>
许身何必定夔皋，简要清通已足豪。<br>
读到嬴刘伤骨事，误渠毕竟是锥刀。&nbsp;<br>
<br>
16．<br>
<br>
弃妇丁宁嘱小姑，姑恩莫负百年劬。<br>
米盐种种家常话，泪湿红裙未绝裾。<br>
　（有弃妇泣于路隅，因书所见。）&nbsp;<br>
<br>
17．<br>
<br>
金门缥缈廿年身，悔向云中露一鳞。<br>
终古汉家狂执戟，谁疑臣朔是星辰？&nbsp;<br>
<br>
18．<br>
<br>
词家从不觅知音，累汝千回带泪吟。<br>
惹得尔翁怀抱恶，小桥独立惨归心。<br>
　（吾女阿辛书冯延巳词三阕，日日诵之，自言能识此词之旨，我竟不知也。）&nbsp;<br>
<br>
19．<br>
<br>
卿筹烂熟我筹之，我有忠言质幻师：<br>
观理自难观势易，弹丸垒到十枚时。<br>
　（道旁见鬻戏术者，因赠。）&nbsp;<br>
<br>
20．<br>
<br>
消息闲凭曲艺看，考工文字太膊小<br>
五都黍尺无人校，抢攘廛间一饱难。<br>
　（过肆市有感。）&nbsp;<br>
<br>
21．<br>
<br>
满拟新桑遍冀州，重来不见绿云稠。<br>
书生挟策成何济？付与维南织女愁。<br>
　（曩陈北直种桑之策于畿辅大吏）&nbsp;<br>
<br>
22．<br>
<br>
车中三观夕惕若，七岁灵文电熠若。<br>
忏摩重起耳提若，三普贯珠累累若。<br>
　（余持陀罗尼已满四十九万卷，乃新定课程，日颂普贤、普门、普眼之文。）&nbsp;<br>
<br>
23．<br>
<br>
荒村有客抱蠹鱼，万一谈经引到渠。<br>
终胜秋无姓氏，沙涡门外五尚书。<br>
　（逆旅夜闻读书声，戏赠。）&nbsp;<br>
<br>
24．<br>
<br>
谁肯栽培木一章？黄泥亭子白茅堂。<br>
新蒲新柳三年大，便与儿孙作屋梁。<br>
　（道旁风景如此）&nbsp;<br>
<br>
25．<br>
<br>
椎埋三辅饱于鹰，薛下人家六万增。<br>
半与城门充校尉，谁将斜谷械阳陵？&nbsp;<br>
<br>
26．<br>
<br>
逝矣斑骓I落花，前村茅店即吾家。<br>
小桥报有人痴立，泪泼春帘一饼茶。<br>
　（出都日，距国门已七里，吴虹生同年立桥上候余过，设茶，洒泪而别。）&nbsp;<br>
<br>
27．<br>
<br>
秀出天南笔一支，为官风骨称其诗。<br>
野棠花落城隅晚，各记春骢恋{时。<br>
　（别石屏朱丹木同年o。丹木以引见入都，为予治装，与予先后出都。）&nbsp;<br>
<br>
28．<br>
<br>
不是逢人苦誉君，亦狂亦侠亦温文。<br>
照人胆似秦时月，送我情如岭上云。<br>
　（别黄蓉石比部玉阶。蓉石，番禺人。）&nbsp;<br>
<br>
29．<br>
<br>
觥觥益阳风骨奇，壮年自定千首诗。<br>
勇于自信故英绝，胜彼优孟俯仰为。<br>
　（别汤海秋户部鹏）&nbsp;<br>
<br>
30．<br>
<br>
事事相同古所难，如鹣如鲽在长安。<br>
从今两戒河山外，各逮而孙盟不寒。<br>
　（光州吴虹生葆晋，与予戊寅同年，己丑同年，同出清苑王公门，殿上试同不及格，同官内阁，同改外，同日还原官。）&nbsp;<br>
<br>
31．<br>
<br>
本朝闽学自有派，文字vv多古情。<br>
新识晋江陈户部，谈经颇似李文贞。<br>
　（别陈颂南户部庆镛。）&nbsp;<br>
<br>
32．<br>
<br>
何郎才调本孪生，不据文家为弟兄。<br>
嗜好毕同星命异，大郎尤贵二郎清。<br>
　（别道州何子贞绍基，子益绍业兄弟。近是孪生，皆据质家为兄弟。）&nbsp;<br>
<br>
33．<br>
<br>
少慕颜曾管乐非，胸中海岳梦中飞。<br>
近来不信长安隘，城曲深藏此布衣。<br>
　（别会稽少白山人潘谘）&nbsp;<br>
<br>
34．<br>
<br>
猛龙当年入海初，婆娑曾否有仓遥<br>
o今旷劫重生后，尚识人间七体书。<br>
　（别镇国公容斋居士。居士睿亲王子，名裕恩，好读内典，遍识额纳特珂克、西藏、西洋、蒙古、回部及满汉字，又校订全藏，凡经有新旧数译者，皆访得之，或校归一是，或两存之，或三存之，自释典入震旦以来，未曾有也。）&nbsp;<br>
<br>
35．<br>
<br>
O角春明入塾年，丈人摩我道崭然。<br>
恍从魏晋纷纭后，为溯黄农浩渺前。<br>
　（别大兴周丈之彦）&nbsp;<br>
<br>
36．<br>
<br>
多君j雅数论心，文字缘同骨肉深。<br>
别有樽前挥涕语，英雄迟暮感黄金。<br>
　（别王秋畹大令继兰，秋畹，济宁人。）&nbsp;<br>
<br>
37．<br>
<br>
三十年华四牡腓，每谈宦辙壮怀飞。<br>
樽前第一倾心听，兕甲楼船海外归。<br>
　（别直隶布政使同年托公。公名托浑布，蒙古人。）&nbsp;<br>
<br>
38．<br>
<br>
五十一人皆好我，八公送别益情亲。<br>
他年卧听除书罢，冉冉修名独伤神。<br>
　（别南丰刘君良驹、南海桂君文耀、河南丁君彦俦、云南戴君孙、长白奎君绶、闽黄君骧云、江君鸿升、强布君际桐。时己丑同年留京五十一人，匆匆难遍别，八君即握手一为别者也。吴虹生已见前。）&nbsp;<br>
<br>
39．<br>
<br>
朝借一经覆以簦，暮还一经龛已灯。<br>
龙华相见再相谢，借经功德龙泉僧。<br>
　（别龙泉寺僧唯一。唯一，施南人。）&nbsp;<br>
<br>
40．<br>
<br>
北方学者君第一，江左所闻君毕闻。<br>
土厚水深词气重，烦君他日定吾文。<br>
　（别许印林孝廉瀚。印林，日照人。）&nbsp;<br>
<br>
41．<br>
<br>
子云识字似相如，记得前年隔巷居。<br>
忙杀奚童传本，一行翠墨一封书。<br>
　（别吴子太守式芬。子，海丰人。）&nbsp;<br>
<br>
42．<br>
<br>
夹袋搜罗海内空，人才毕竟恃宗工。<br>
笥河寂寂覃G死，此席今时定属公。<br>
　（别徐星伯前辈松。星伯，大兴人。）&nbsp;<br>
<br>
43．<br>
<br>
联步朝天笑语馨，佩声耳畔尚泠泠。<br>
遥知下界觇乾象，此夕银潢少客星。<br>
　（别共事诸宗室）&nbsp;<br>
<br>
44．<br>
<br>
毫霜掷罢倚天寒，任作淋漓淡墨看。<br>
何敢自矜医国手，药方只贩古时丹。<br>
　（己丑殿试，大指祖王荆公上任宗皇帝书。）&nbsp;<br>
<br>
45．<br>
<br>
眼前二万里风雷，飞出胸中不费才。<br>
枉破期门璺傻ǎ至今骇道遇仙回。<br>
　（记己丑四月二十八日事）&nbsp;<br>
<br>
46．<br>
<br>
彤墀小立缀g鸾，金碧初阳当画看。<br>
一队璺烧识我，健儿身手此文官。&nbsp;<br>
<br>
47．<br>
<br>
终贾华年气不平，官书许读兴纵横。<br>
荷衣便识西华路，至竟虫鱼了一生。&nbsp;<br>
<br>
48．<br>
<br>
万事源头必正名，非同综核汉公卿。<br>
时流不沮狂生议，侧立东华佩声。<br>
　（官内阁日，上书大学士，乞到阁看本。）&nbsp;<br>
<br>
49．<br>
<br>
东华飞辩少年时，伐鼓撞钟海内知。<br>
牍尾但书臣向校，头衔不称其词。<br>
　（再国史馆日，上书总裁，论西北塞外部落源流，山川形势，定《一统志》之疏漏，初五千言，或曰：非所职也。乃上二千言。）&nbsp;<br>
<br>
50．<br>
<br>
千言只作卑之论，敢以虚怀测上公？<br>
若问汉朝诸配享，少牢乞附孙叔通。<br>
　（在礼部上书堂上官，论四司政体宜沿宜革三千言。）&nbsp;<br>
<br>
51．<br>
<br>
客星 ? ?照天潢，许署头衔著作郎。<br> 
翠墨未干仙字蚀，云烟半榻掖门旁。<br> 
　（官宗人府，奉旨充玉牒馆纂修官，予草y章程，未竟其事，改官去。）&nbsp;<br>
<br>
52．<br>
<br>
齿如编贝汉东方，不学咿r对扬。<br>
屋瓦自惊天自笑，丹毫圆折露华。<br>
　（予每侍班引荐，奏履历，同官或代予悚息。丁酉春，京察一等引见，蒙记名。）&nbsp;<br>
<br>
53．<br>
<br>
半生中外小翔，樗丑翻成恋太阳。<br>
挥手唐朝八司马，头衔老署退锋郎。<br>
　（选授楚中一司马矣，不就，供职祠曹如故。）&nbsp;<br>
<br>
54．<br>
<br>
科以人重科益重，人以科传人可知。<br>
本朝四十九科矣，搜集科名意在斯。<br>
　（八岁，得就登科录读知，是搜集二百年科名掌故之始。）&nbsp;<br>
<br>
55．<br>
<br>
手校斜方百叶图，官书似此古今无。<br>
只今绝学真成绝，册府苍凉六幕孤。<br>
　（程大理同文修会典，其理藩院一门及青海西藏各图，属予校理，是为天地东西南北之学之始。大理没，予撰蒙古图志竟不成。）&nbsp;<br>
<br>
56．<br>
<br>
孔壁微茫坠绪穷，笙歌绛帐启宗风。<br>
至今守定东京本，两庑如何阙马融？<br>
　（戊子岁，成尚书序大义一卷，太誓答问一卷，尚书马氏家法一卷。）&nbsp;<br>
<br>
57．<br>
<br>
姬周史统太销沈，况复炎刘古学。<br>
崛起有人扶左氏，千秋功罪总刘歆。<br>
　（癸巳岁，成左氏春秋服杜补义一卷，其刘歆Z益左氏显然有迹者，为左氏决疣一卷。）&nbsp;<br>
<br>
58．<br>
<br>
张杜西京说外家，斯文吾述段金沙。<br>
导河积石归东海，一字源流奠万。<br>
　（年十有二，外王父金坛段先生授以许氏部目，是平生以经说字、以字说经之始。）&nbsp;<br>
<br>
59．<br>
<br>
端门授命有云i，一脉微言我敬承。<br>
宿草敢祧刘礼部，东海绝学在沉辍<br>
　（年二十有八，始从武进刘申受受公羊春秋，近岁成春秋决事）&nbsp;<br>
<br>
60．<br>
<br>
华年心力九分殚，泪渍r鱼死不干。<br>
此事千秋无我席，毅然一炬为归安。<br>
　（抱功令文二千篇，见归安姚先生学u，先生初奖惜之，忽正色曰："我闻著墨不著笔，汝文笔墨兼用。"乃自烧功令文。）&nbsp;<br>
<br>
61．<br>
<br>
轩后孤虚纵莫寻，汉官戊己两言深。<br>
著书不为丹铅误，中有风雷老将心。<br>
　（定裴S史记集解之误，为孤虚表一卷，古今用兵孤虚图说一卷。）&nbsp;<br>
<br>
62．<br>
<br>
古人制字鬼神泣，后人识字百忧集。<br>
我不畏鬼复不忧，灵文夜补秋灯碧。<br>
　（常恨许叔重见古文少，据商周彝器z文，说其形义，补说文一百四十七字，戊戌四月书成。）&nbsp;<br>
<br>
63．<br>
<br>
经有家法夙所重，诗无远诂独不用。<br>
我心即是四始心，寥再发姬公梦。<br>
　（为诗非序、非毛、非郑各一卷。予说诗以涵泳经文为主，于古文、毛、今文三家，无所尊，无所废。）&nbsp;<br>
<br>
64．<br>
<br>
熙朝仕版快茹征，五倍金元十倍明。<br>
扬M千秋儒者事，汉官仪后一书成。<br>
　（年十四，始考古今官制，近成汉官损益上下二篇，百王易从论一篇，以竟髫年之志。）&nbsp;<br>
<br>
65．<br>
<br>
文侯官冕听高歌，少作精严故不磨。<br>
诗渐凡庸人可想，侧身天地我蹉跎。<br>
　（诗编年始嘉庆丙寅，终道光戊戌，勒成二十七卷。）&nbsp;<br>
<br>
66．<br>
<br>
西京别火位非高，薄有遗闻琐且劳。<br>
只算初识镜背字，敢陈法物诂球刀。<br>
　（为典客道古录、奉常道古录各一卷。）&nbsp;<br>
<br>
67．<br>
<br>
十仞书仓郁且深，为夸目录散黄金。<br>
吴回一怒知天意，无复龙威禹穴心。<br>
　（年十六，读四库提要，是平生为目录之学之始，壬午岁，不戒于火，所L罗七阁未收之书，烧者什八九。）&nbsp;<br>
<br>
68．<br>
<br>
北游不至独石口，东游不至卢龙关。<br>
此记游耳非著作，马蹄蹀躞书生孱。<br>
　（东至永平境，北至宣化境，实未G东北两边形势也，为纪游合一卷。）&nbsp;<br>
<br>
69．<br>
<br>
吾祖平生好孟坚，丹黄郑重万珠圆。<br>
不才窃比刘公是，请肄班香再十年。<br>
　（为汉书补注不成，读汉书，随笔得四百事。先祖匏伯公，批校汉书，家藏凡六七通，又有手抄本。）&nbsp;<br>
<br>
70．<br>
<br>
麟经断烂炎刘始，幸有兰台聚z文。<br>
解道何休逊班固，眼前同志只朱云。<br>
　（癸巳岁，成西汉君臣称春秋之义考一卷，助予整齐之者，同县朱孝廉以升。）&nbsp;<br>
<br>
71．<br>
<br>
剔彼高山大川字，薄我玉箧金扃中。<br>
从此九州不光怪，羽陵夜色春熊熊。<br>
　（年十七，见石鼓，是收石刻之始。撰金石通考五十四卷，分存、佚、未见三门，书未成，成羽O山金石墨本记五卷。郭璞云："羽陵，即羽O也。"）<br>
<br>
72．<br>
<br>
少年薄录睨千秋，过目云烟浩不收。<br>
一任汤汤S泗水，九金万祀属成周。<br>
　（撰羽O之山典宝记二卷）&nbsp;<br>
<br>
73．<br>
<br>
奇气一纵不可阖，此是借琐耗奇法。<br>
奇则耗矣琐未休，眼前胪列成五岳。<br>
　（为镜苑一卷，瓦韵一卷，辑官印九十方为汉官拾遗一卷，泉文记一卷。）&nbsp;<br>
<br>
74．<br>
<br>
登乙科则亡姓氏，官七品则亡姓氏。<br>
夜奠三十九布衣，秋灯忽吐苍虹气。<br>
　（撰布衣传一卷，起康熙迄嘉庆，凡三十九人。）&nbsp;<br>
<br>
75．<br>
<br>
不能古雅不幽灵，气体难跻作者庭。<br>
毁杀流传遗下女，自障纨扇过旗亭。<br>
　（年十九，始倚声填词，壬午岁勒为六卷，今颇悔存之。）&nbsp;<br>
<br>
76．<br>
<br>
文章合有老波澜，莫作鄱阳夹T看。<br>
五十年中言定验，苍茫六合此微官。<br>
　（庚辰岁，为西域置行省议、东南罢番舶议两篇，有谋合刊之者。）&nbsp;<br>
<br>
77．<br>
<br>
厚重虚怀见古风，车P五度照门东。<br>
我焚文字公焚疏，补纪交情为纪公。<br>
　（壬辰夏，大旱，上求直言。大学士蒙古富公俊五度访之，予手陈当世急务八条，公读至汰冗滥一条，动色以为难行，余颇欣赏。予不存于集中。）&nbsp;<br>
<br>
78．<br>
<br>
狂禅辟尽礼天台，棹臂琉璃屏上回。<br>
不是瓶笙花影夕，F摩枉译此经来。<br>
　（丁酉九月二十三夜，不寐，闻茶沸声，披衣起，菊影在屏，忽证法华三昧。）&nbsp;<br>
<br>
79．<br>
<br>
手扪千轴古琅\，笃信男儿识字难。<br>
悔向侯王作宾客，廿篇鸿烈赠刘安。<br>
　（某布政欲撰吉金款识，属予为之。予为聚拓本穿穴群经，极谈古籀形义，为书十二卷。俄布政书来请绝交，书藏何子贞家。）&nbsp;<br>
<br>
80．<br>
<br>
夜思师友泪滂沱，光影犹存急网罗。<br>
言行较详官阀略，报恩如此疚心多。<br>
　（近撰平生师友小记百六十一则）&nbsp;<br>
<br>
81．<br>
<br>
历劫如何报佛恩？尘尘文字以为门。<br>
遥知法会灵山在，八部天龙礼我言。<br>
　（佛书入震旦以后，校雠者稀，乃为龙藏考证七卷；又以妙法莲华经为北龉中所乱，乃重定目次，分本迹二部，删七品，存廿一品，丁酉春勒成。）&nbsp;<br>
<br>
82．<br>
<br>
龙树灵根派别三，家家栗不能担。<br>
我书唤作三桠记，六祖天台共一龛。<br>
　（近日述天台家言为三普销文记三卷，又撰成龙树三桠记。）&nbsp;<br>
<br>
83．<br>
<br>
只筹一缆十夫多，细算千艘渡此河。<br>
我亦曾`太仓粟，夜闻邪许泪滂沱！<br>
　（五月十二日抵淮埔作）&nbsp;<br>
<br>
84．<br>
<br>
白面儒冠已问津，生涯只羡五侯宾。<br>
萧萧黄叶空村畔，可有拥书闭户人？&nbsp;<br>
<br>
85．<br>
<br>
津梁条约遍南东，谁遣藏春深]逢？<br>
不枉人呼莲幕客，碧纱谢ぐ④饺亍<br>
　（阿，读如人z之z，出续本草。）&nbsp;<br>
<br>
86．<br>
<br>
鬼灯对对散秋萤，落魄参军泪眼荧。<br>
何不专城花县去？春眠寒食未曾醒。&nbsp;<br>
<br>
87．<br>
<br>
故人横海拜将军，侧立南天未r勋。<br>
我有阴符三百字，蜡丸难寄惜雄文。&nbsp;<br>
<br>
88．<br>
<br>
河干劳问又江干，恩怨他时邸报看。<br>
怪道乌台牙放早，几人怒马出长安。&nbsp;<br>
<br>
89．<br>
<br>
学羿居然有羿风，千秋何可议逢蒙？<br>
绝怜羿道无消息，第一亲射羿功。&nbsp;<br>
<br>
90．<br>
<br>
过百由旬烟水长，释迦老子怨津梁。<br>
声闻闭眼三千劫，悔慕人天大法王。&nbsp;<br>
<br>
91．<br>
<br>
北俊南B气不同，少能炙老能聪。<br>
可知销尽劳生骨，即在方言两卷中。<br>
　（凡驺卒谓予燕人也，凡舟子谓予吴人也，其有聚而BP者，则两为之舌人以通之。）&nbsp;<br>
<br>
92．<br>
<br>
不容水部赋清愁，新拥牙旗拜列侯。<br>
我替梅花深颂祷：明年何逊守扬州。<br>
　（同年何亦民俊，时以知府衔驻黄河。）&nbsp;<br>
<br>
93．<br>
<br>
金銮并砚走龙蛇，无分同探阆苑花。<br>
十一年来春梦冷，南游且吃玉川茶。<br>
　（同年卢心农元良，时知甘泉。）&nbsp;<br>
<br>
94．<br>
<br>
黄金脱手赠椎埋，屠狗无百计乖。<br>
侥幸故人仍满眼，猖狂乞食过江淮。<br>
　（过江淮间不困觯何亦民、卢心农两君力也。）&nbsp;<br>
<br>
95．<br>
<br>
大宇东南久寂寥，甄陀罗出一枝箫。<br>
箫声容与渡淮去，怀上魂须七日招。<br>
　（袁浦席上有限韵赋诗者，得箫字，敬赋三首。）&nbsp;<br>
<br>
96．<br>
<br>
少年击剑更吹箫，剑气箫心一例消。<br>
谁分苍凉归棹后，万千哀乐聚今朝。&nbsp;<br>
<br>
97．<br>
<br>
天花拂袂著难销，始愧声闻力未超。<br>
青史他年烦点染：定功四纪遇灵箫。&nbsp;<br>
<br>
98．<br>
<br>
一言恩重降云霄，魔劫成尘感不销。<br>
未免初禅怯花影，梦回持偈谢灵箫。&nbsp;<br>
<br>
99．<br>
<br>
能令公愠公复喜，扬州女儿名小云。<br>
初弦相见上弦别，不曾题满杏黄裙。&nbsp;<br>
<br>
100．<br>
<br>
坐我三熏三沐之，悬崖撒手别卿时。<br>
不留后约将人误，笑指河阳镜里丝。&nbsp;<br>
<br>
101．<br>
<br>
美人才调信纵横，我亦当j拜盛名。<br>
一笑劝君输一著，非将此骨媚公卿。<br>
　（友人访小云于杭州，三至不得见，愠矣。箴之。）&nbsp;<br>
<br>
102．<br>
<br>
网罗文献吾倦矣，选色谈空习性存。<br>
江淮狂生知我者，绿  百字铭其言。<br> 
　（读某人与友人书，即书其后。）&nbsp;<br>
<br>
103．<br>
<br>
梨园爨本募谁修？亦是风花一代愁。<br>
我替尊前深惋惜，文人珠玉女儿喉。<br>
　（元人百种，临川四种，悉遭伶师Z改，昆曲鄙俚极矣，酒座中有征歌者，予辄挠阻。）&nbsp;<br>
<br>
104．<br>
<br>
河汾房杜有人疑，名位千秋处士卑。<br>
一事平生无t[：但开风气不为师。<br>
　（予平生不蓄门弟子）&nbsp;<br>
<br>
105．<br>
<br>
生还重喜酹金焦，江上骚魂亦可招。<br>
隔岸故人如未死，清樽读曲是明朝。&nbsp;<br>
<br>
106．<br>
<br>
西来白浪打旌旗，万舶安危总未知。<br>
寄语瞿塘江上贾，收帆好趁顺风时。&nbsp;<br>
<br>
107．<br>
<br>
少年揽辔澄清意，倦矣应怜缩手时。<br>
今日不挥闲涕泪，渡江只怨别蛾眉。&nbsp;<br>
<br>
108．<br>
<br>
六月十五别甘泉，是夕丹徒风打船。<br>
风定月出半江白，江上女郎眠未眠？&nbsp;<br>
<br>
109．<br>
<br>
四海流传百轴刊，皤皤国老尚神完。<br>
谈经忘却三公贵，只作先秦伏胜看。<br>
　（重见予告大学士阮公于扬州）&nbsp;<br>
<br>
110．<br>
<br>
蜀冈一老抱哀弦，阅尽词场意惘然。<br>
绝似琵琶天宝后，江南重遇李龟年。<br>
　（重晤秦敦夫编修恩复）&nbsp;<br>
<br>
111．<br>
<br>
家公旧治我曾游，只晓梅与凤洲。<br>
收拾遗文浩无澹东南一部小阳秋。<br>
　（太仓邵子显辑太仓先哲丛书八帙，起南宋迄乾隆中，使予序）&nbsp;<br>
<br>
112．<br>
<br>
七里虹桥腐草腥，歌钟词赋两飘零。<br>
不随天市为消长，文字光芒聚德星。<br>
　（时上元兰君、太仓邵君，为扬州广文；魏默深舍人、陈静博士乔扬州；又晤秦玉笙、谢梦渔、刘楚桢、刘孟瞻四孝廉，杨季子都尉。）&nbsp;<br>
<br>
113．<br>
<br>
公子有德宜置诸，有德公子毋忘诸。<br>
我方乞■忽诵此，箴铭磊落肝脾虚。&nbsp;<br>
<br>
114．<br>
<br>
诗人瓶水与觞，郁怒清深两擅场。<br>
如此高才胜高第，头衔追赠薄三唐。<br>
　（郁怒横逸，舒铁云瓶水斋之诗也；清深渊雅，彭甘亭小觞馆之诗也。两君死皆一纪矣。）&nbsp;<br>
<br>
115．<br>
<br>
荷衣说艺斗心兵，前辈须眉照座清。<br>
收拾遗闻归一派，百年终恃小门生。<br>
　（少时所交多苍老，于乾隆庚辰榜过从最亲厚，次则嘉庆己谓，多谈艺之士。两科皆大兴朱文正为总裁官。）&nbsp;<br>
<br>
116．<br>
<br>
中年才子l丝竹，俭岁高人厌薜}。<br>
两种情怀皆可谅，阳秋贬笔未宜多。&nbsp;<br>
<br>
117．<br>
<br>
姬姜古妆不如市，赵女轻盈b锐屐。<br>
侯王宗庙求元妃，徽音岂在纤厥趾？&nbsp;<br>
<br>
118．<br>
<br>
麟趾蹄式可寻，何须番舶献其琛？<br>
汉家平淮书难续，且仿齐梁铸饼金。<br>
　（近世行用番钱，以为携挟遍也，不知中国自有饼金，见《南史・诸彦回传》，又见韩诗。）&nbsp;<br>
<br>
119．<br>
<br>
作赋曾闻纸贵夸，谁令此纸遍京华？<br>
不行官钞行私钞，名目何人饷史家？&nbsp;<br>
<br>
120．<br>
<br>
促柱危弦太觉孤，琴边倦眼眄平芜。<br>
香兰自判前因误，生不当门也被除。&nbsp;<br>
<br>
121．<br>
<br>
荒青无缝种交加，月费牛溲定几车？<br>
只是场师消遣法，不求秋实不看花。<br>
　（所僦寓有治圃者，戏赠。）&nbsp;<br>
<br>
122．<br>
<br>
六朝古黛梦中衡，无福秦淮放棹行。<br>
想见钟山两才子，词锋落月互纵横。<br>
　（欲如江宁，不果，亦不得见马湘帆户部、冯晋渔比部两同年消息。）&nbsp;<br>
<br>
123．<br>
<br>
不论盐铁不筹河，独倚东南涕泪多。<br>
国赋三升民一斗，屠牛那不胜栽禾？&nbsp;<br>
<br>
124．<br>
<br>
残客津梁握手欷，多君郑重问乌衣。<br>
故家自怨风流歇，肯骂无情燕子飞。<br>
　（重晤段君果行、沈君锡东于逆旅，执手言怀。两君，家大人旧宾客也。）&nbsp;<br>
<br>
125．<br>
<br>
九州生气恃风雷，万马齐喑究可哀。<br>
我劝天公重抖擞，不拘一格降人才。<br>
　（过镇江，见赛玉皇及风神雷神者，祷词万数。道士乞撰青词。）&nbsp;<br>
<br>
126．<br>
<br>
不容儿辈妄谈兵，镇物何妨一矫情。<br>
别有狂言谢时望：东山妓即是苍生。&nbsp;<br>
<br>
127．<br>
<br>
汉代神仙玉作堂，六朝文苑李男香。<br>
过江子弟倾风采，放学归来祀卫郎。&nbsp;<br>
<br>
128．<br>
<br>
黄河女直徙南东（金明昌元年），<br>
我道神功胜禹功。<br>
安用迂儒谈故道，犁然天地划民风。<br>
　（渡黄河而南，天异色，地异气，民异情。）<br>
<br>
129．<br>
<br>
陶潜诗喜说荆轲，想见停云发浩歌。<br>
吟到恩仇心事涌，江湖侠骨恐无多。<br>
　（舟中读陶潜，诗三首。）&nbsp;<br>
<br>
130．<br>
<br>
陶潜酷似卧龙豪（语意本辛弃疾），<br>
万古浔阳松菊高。<br>
莫信诗人竟平淡，二分梁甫一分骚。&nbsp;<br>
<br>
131．<br>
<br>
陶潜磊落性情温，冥报因他一饭恩。<br>
颇觉少陵诗吻薄，但言朝叩富儿门。&nbsp;<br>
<br>
132．<br>
<br>
将左晨星一炬存，鱼龙光怪百千吞。<br>
迢迢望气中原夜，又有湛卢剑倚门。<br>
　（江阴见李申耆丈、蒋丹棱秀才。丹棱，申耆之门人也。）&nbsp;<br>
<br>
133．<br>
<br>
过江籍甚颜光禄，又作山中老树看。<br>
赖是元龙楼百尺，雄谈夜半斗牛寒。<br>
　（陈登之别驾座上，重晤盛午洲光禄。）&nbsp;<br>
<br>
134．<br>
<br>
五十一人忽少三，我闻陨涕江之南。<br>
箧中都有旧墨迹，从此袭以玫瑰函。<br>
　（闻都中狄广宣侍御、苏宾防舨俊⑾囊磺淅舨咳同年忽然死矣。）&nbsp;<br>
<br>
135．<br>
<br>
偶赋凌云偶倦飞，偶然闲慕遂初衣。<br>
偶逢锦瑟家人问，便说寻春为汝归。&nbsp;<br>
<br>
136．<br>
<br>
万卷书生飒爽来，梦中喜极故人回。<br>
湖山旷劫三吴地，何日重生此霸才？<br>
　（梦顾千里有作。忆己丑岁与君书，定五年相见，君报书云："敢不忍死以待。"予竟爽约。君以甲午春死矣。）&nbsp;<br>
<br>
137．<br>
<br>
故人有子尚粥，抱君等身大著作。<br>
刘向而后此大宗，岂同陈晁竟目录。<br>
　（千里著《思过斋笔记》，校定六籍、百家，提其文字，且生陈、晁后七百载，目录方驾陈潮，亦足豪矣。嗣君守父书，京师传闻误也。）&nbsp;<br>
<br>
138．<br>
<br>
今日闲愁为洞庭，茶花凝想吐芳馨。<br>
山人生死无消息，梦断查湾一角青。<br>
　（拟寻洞庭山旧游，不果，亦不得叶山人昶消息。）&nbsp;<br>
<br>
139．<br>
<br>
玉立长身宋广文，常州重到忽思君。<br>
遥怜屈贾英灵地，朴学奇才张一军。<br>
　（奉怀宋于庭丈作。于庭投老德楚南一令，奇才朴学，二十年前目君语，今无以易也。）&nbsp;<br>
<br>
140．<br>
<br>
太湖七十疚墟，三泖圆斜各有初。<br>
耻与蛟龙竟升斗，一编聊献郏侨书。<br>
　（陈吴中水利策于同年裕鲁山布政。郏瞧，郏之子，父子皆著三吴水利书。）&nbsp;<br>
<br>
141．<br>
<br>
铁师讲经门径仄，铁诗念佛颇得力。<br>
似师毕竟胜狂禅，师今g我莲花国。<br>
　（江铁君沅是予学佛第一导师，先予归一年逝矣。千劫无以酬德，祝其疾生净土。）&nbsp;<br>
<br>
142．<br>
<br>
少年哀艳杂雄奇，暮气颓唐不自知。<br>
哭过支硎山下路，重钞梅冶一奁诗。<br>
　（舅氏段右白，葬支硎山，平生诗晚年自涂乙尽。予抱其《梅冶轩集》一卷。）&nbsp;<br>
<br>
143．<br>
<br>
温良阿者泪涟涟，能说吾家六十年。<br>
见面恍疑悲母在，报恩祝乳后昆贤。<br>
　（金媪者，尝保抱予者也。重见于吴中，年八十有七。阿者，出《礼记・内则》，今本误为可者。悲母，出《本生心地观经》。）&nbsp;<br>
<br>
144．<br>
<br>
天教杌降家门，骨肉荆榛不可论。<br>
赖是本支调护力，若敖不馁怙深恩。<br>
　（到秀水县重见七叔父作）&nbsp;<br>
<br>
145．<br>
<br>
径山一疏吼寰中，野烧苍凉悼达公。<br>
何处复求龙象力，金光明照浙西东。<br>
　（明紫柏大师刻《大藏》，版在径山，康熙中，由径山迁嘉兴之愣严寺。今十不存四矣。求天台宗各书印本，亦无所得。）&nbsp;<br>
<br>
146．<br>
<br>
有明像法披猖后，荷担如来两尊宿。<br>
龙树马鸣齐现身，我闻大地狮子吼。<br>
　（拜紫柏、藕益两大师像）&nbsp;<br>
<br>
147．<br>
<br>
道场KL雨花天，长水宗风在目前。<br>
一任机参活句，莫将文字换狂禅。<br>
　（示愣严讲主逸云。讲主新刻明人《愣严宗通》。）&nbsp;<br>
<br>
148．<br>
<br>
一脉灵长四叶貂，谈经门祚郁C。<br>
儒林几见传苗裔？此伏高邮冠本朝。<br>
　（仿嘉兴太守王子仁。子仁，文肃公曾孙，石J孙，吾师文简公子。）&nbsp;<br>
<br>
149．<br>
<br>
只将愧汗湿莱衣，毁极堂堂岁月迟。<br>
世事沧桑心事定，此生一跌莫全非。<br>
　（于七月初九日到杭州，家大人十年七十有三，倚门望久矣。）&nbsp;<br>
<br>
150．<br>
<br>
里门风俗尚敦庞，年少争为齿德降。<br>
桑梓温恭名教始，天涯何处不家江？<br>
　（家大人扶杖出游，里少年皆起立。）&nbsp;<br>
<br>
151．<br>
<br>
小别湖山劫外天，生还如证第三禅。<br>
台宗晤后无来去，人道苍茫十四年。&nbsp;<br>
<br>
152．<br>
<br>
浙东虽秀太轻孱，北地雄奇或犷顽。<br>
踏遍中华窥两戎，无双毕竟是家山。&nbsp;<br>
<br>
153．<br>
<br>
亲朋岁月个萧闲，情话缠绵礼数删。<br>
喜尽东华尘土否？一秋十日九湖山。&nbsp;<br>
<br>
154．<br>
<br>
高秋那得吴虹生，成轺西子湖边行。<br>
一丘一壑我前导，重话东华送我情。<br>
　（时已知浙中两使者消息，非吴虹生也。祝其他日使车莅止耳。）&nbsp;<br>
<br>
155．<br>
<br>
除却虹生忆黄子，曝衣忽见黄罗衫。<br>
文章风谊细评度，岭南何减江之南？&nbsp;<br>
<br>
156．<br>
<br>
家住钱塘四百春，匪将门阀傲江滨。<br>
一州典故闲征遍，撰杖观涛得几人？<br>
　（八月十八日侍家大人观潮）&nbsp;<br>
<br>
157．<br>
<br>
问我清游何日最？木樨风外等秋潮。<br>
忽有故人心上过，乃是虹生与子潇。<br>
　（吴虹生及固始蒋子潇孝廉也。）&nbsp;<br>
<br>
158．<br>
<br>
灵鹫高华夜吐云，山凹指点旧家坟。<br>
千秋名教吾谁愧？愧读羲之誓墓文。<br>
　（表弟吴鹫云，先世丙舍在灵鹫下，绘图乞一诗，时予不至先慈殡宫十四年矣。）&nbsp;<br>
<br>
159．<br>
<br>
乡国论文集古欢，幽人三五薜}看。<br>
从知阆苑桃花色，不及溪松耐岁寒。<br>
　（晤曹葛民籀、徐问蘧、王雅台熊吉、陈觉庵春晓诸君。）<br>
<br>
160．<br>
<br>
眼前石屋著书象，三世十方齐现身。<br>
各搦著书一枝笔，各有洞天石屋春。<br>
　（葛民以画象乞题，为说假观偈。）&nbsp;<br>
<br>
161．<br>
<br>
如何从假入空法，君亦莫问我莫答。<br>
若有自性互不成，互不成者谁佛刹？<br>
　（为西湖僧讲《华严》一品竟，又说此偈。）&nbsp;<br>
<br>
162．<br>
<br>
振绮堂中万轴书，乾嘉九野有谁如？<br>
季方玉粹元方死，握手城东问蠹鱼。<br>
　（汪小米舍人死矣，见其哲弟又村员外。）&nbsp;<br>
<br>
163．<br>
<br>
与吾同祖砚北者（先曾祖晚号砚北老人），<br>
仁愿如兄壮岁亡。<br>
从此与谁谈古处？马婆巷外立斜阳。<br>
　（吊从兄竹楼）&nbsp;<br>
<br>
164．<br>
<br>
vv诸老惬瞻衣，父齿随行亦未稀。<br>
各有清名闻海内，春来各自典朝衣。<br>
　（时乡先辈在籍，科目、年齿与家大人R@者五人：姚亮甫、陈坚木两侍郎，张云巢z使，张静轩、胡书农两学士。）&nbsp;<br>
<br>
165．<br>
<br>
我言送客非佛事，师言不送非佛智。<br>
双照送是不送是，金光大地乔松寺。<br>
　（重见慈风法师予乔松庵。叩以台宗疑义，聋不答。送予至山门，予辞，师正色曰：是佛法。）&nbsp;<br>
<br>
166．<br>
<br>
震旦狂禅沸不支，一灯慧命续如丝。<br>
灵山未歇宗风歇，已过庞家日眚时。<br>
　（钱◇庵居士死矣，得其晚年所著《宗铩范卷。）&nbsp;<br>
<br>
167．<br>
<br>
曩向真州订古文，飞龙滂熹折纷纭。<br>
经生家法从来异，拓本模糊且饷君。<br>
　（在京师，阮芸台师属为齐侯中■二壶释文。兹吾师觅六舟僧手拓精本，分寄徐问蘧，属别释一通。因柬问蘧。）&nbsp;<br>
<br>
168．<br>
<br>
闭门三日了何事？题图祝寿谀人诗。<br>
双文单笔记序偈，突笔幸趁酒热时。&nbsp;<br>
<br>
169．<br>
<br>
之道义拯之难，赏我出处好我书。<br>
史公副墨问姓氏，屈指首寄虬髯吴。<br>
　（欲以本集一分寄虹生，未写竟。）&nbsp;<br>
<br>
170．<br>
<br>
少年哀乐过于人，歌泣无端字字真。<br>
既壮周旋杂痴黠，童心来复梦中身。&nbsp;<br>
<br>
171．<br>
<br>
mm厉牙齿，求覆我祖十世祀。<br>
我请于帝诅于鬼，亚驼巫阳莅鸡豕。&nbsp;<br>
<br>
172．<br>
<br>
书梦亚驼告有意，明年三月m死。<br>
大神羹枭殄枭子，焚香敬告少昊氏。&nbsp;<br>
<br>
173．<br>
<br>
碧涧重来荐一毛，杉瓜脖韧时高。<br>
故人地下仍相护，驱逐狐狸赖尔曹。<br>
　（吊朱大发、洪士华。二人为先祖首茔者也。）<br>
<br>
174．<br>
<br>
志乘英灵琐屑求，岂其落笔定阳秋？<br>
百年子姓殷勤意，忍说挑灯为应酬。<br>
　（乞留墨数行为异日相思之资者，填委牖户。唯撰次先世事行，属为家传、墓表，则详审为之，多存稿者。）&nbsp;<br>
<br>
175．<br>
<br>
琼林何不积缗钱，物自低昂人自变。<br>
我与徐公筹到此，朱提山竭异无权。<br>
　（近日银贵，有司苦之，古人粟红贯朽，是公库不必接纳镪也。予持论如此。徐铁孙大令荣论与予合。）&nbsp;<br>
<br>
176．<br>
<br>
俎脍飞沉竹肉喧，侍郎十日敞清尊。<br>
东南不可无斯乐，濡笔亲题第四园。<br>
　（过严小农侍郎富春山馆，觞咏旬日。其地为明金尚书别墅，杭人犹称金衙庄。予品题天下名园，金衙庄居第四。）&nbsp;<br>
<br>
177．<br>
<br>
藏书藏帖两高人，目录流传四十年。<br>
师友凋徂心力倦，羽O一记亦荆榛。<br>
　（吊赵晋斋魏、何梦华元锡两处士。两君为予提正《金石墨本纪》者也。）&nbsp;<br>
<br>
178．<br>
<br>
儿谈梵夹婢谈兵，消息都防老父惊。<br>
赖是摇鞭吟好句，流传乡里只诗名。<br>
　（到家之日，早有传诵予出都留别诗者，时有"诗先人到"之谣。）&nbsp;<br>
<br>
179．<br>
<br>
吴郎与我不相识，我识吴郎拂画看。<br>
此外若容添一语：含元殿里觅长安。<br>
　（从妹粤生与予昔别时才髫龄，今已寡矣。妹婿吴郎，予固未尝识面也。粤生以其遗像乞题，因说是偈。）&nbsp;<br>
<br>
180．<br>
<br>
科名掌故百年知，海岛畴人奉大师。<br>
如此奇才终一令，蠹鱼零落我归时。<br>
　（吊黎见山同年应南。见山顺德人，官平阳令，卒于杭州。）<br>
<br>
181．<br>
<br>
惠逆同门复同，谋臧不臧视朋友。<br>
我兹怦然谋乃心，君已砉然脱诸口。<br>
　（陈硕甫秀才奂，为予规划北行事，明白犀利，足征良友之爱。）&nbsp;<br>
<br>
182．<br>
<br>
秋风张翰计蹉跎，红豆年年掷逝波。<br>
误我归期知几许？蟾圆十一度无多。<br>
　（以下十有六首，杭州有所追悼而作。）&nbsp;<br>
<br>
183．<br>
<br>
拊心消息过江淮，红泪淋浪避客揩。<br>
千古知言汉武帝，人难再得始为佳。&nbsp;<br>
<br>
184．<br>
<br>
小楼青对凤凰山，山影低徊黛影间。<br>
今日当窗一奁镜，空王来证鬓丝班。&nbsp;<br>
<br>
185．<br>
<br>
娇小温柔播六亲，兰姨琼姊各沾巾。<br>
九泉肯受狂生誉？艺是针神貌洛神。&nbsp;<br>
<br>
186．<br>
<br>
阿娘重见话遗徽，病骨前秋盼我归。<br>
欲寄无因今补赠：汗巾钞袋枕头衣。&nbsp;<br>
<br>
187．<br>
<br>
云英未嫁损华年，心绪曾凭阿母传。<br>
偿得三生幽怨否？许侬亲对玉棺眠。&nbsp;<br>
<br>
188．<br>
<br>
杭州风俗闹兰盆，绿蜡金炉梵唱繁。<br>
我说天台三字偈，胜娘膜拜礼沙门。&nbsp;<br>
<br>
189．<br>
<br>
残绒堆积绣窗间，慧婢商量赠指环。<br>
但乞崔徽遗像去，重摹一帧供秋山。&nbsp;<br>
<br>
190．<br>
<br>
昔年诗卷驻精魂，强续狂游拭涕痕。<br>
拉得藕花衫子婢，篮舆仍出涌金门。&nbsp;<br>
<br>
191．<br>
<br>
蟠夔小印镂珊瑚，小字高华出汉书。<br>
原是狂生漫题赠，六朝碑例合镌无？&nbsp;<br>
<br>
192．<br>
<br>
花神祠与水仙祠，欲订源流愧未知。<br>
但向西泠添石刻，骈文撰出女郎碑。&nbsp;<br>
<br>
193．<br>
<br>
小婢口齿蛮复蛮，秋衫红泪潸复潸。<br>
眉痕约略弯复弯，婢如夫人难复难。&nbsp;<br>
<br>
194．<br>
<br>
女儿魂魄完复完，湖山秀气还复还。<br>
炉香瓶卉践复残，他生重见艰复艰。&nbsp;<br>
<br>
195．<br>
<br>
天将何福予蛾眉？生死湖山全盛时。<br>
冰雪无痕灵气香，女仙不赋降坛诗。&nbsp;<br>
<br>
196．<br>
<br>
一十三度溪花红，一百八下西溪钟。<br>
卿家沧桑卿命短，渠侬不关关我侬。&nbsp;<br>
<br>
197．<br>
<br>
一百八下西溪钟，一十三度溪花红。<br>
是恩是怨无性相，冥祥记里魂朦胧。&nbsp;<br>
<br>
198．<br>
<br>
草创江东署羽陵，异书奇石小颉<br>
十年松竹谁留守？南渡飞扬是中兴。&nbsp;<br>
<br>
199．<br>
<br>
野冬修竹欲连天，苦费西邻买笋钱。<br>
此是商鞅垦土令，不同凿空误开边。&nbsp;<br>
<br>
200．<br>
<br>
灵箫合贮此灵山，意思精微窈窕间。<br>
区壑无双人地称，我无拙笔到眉弯。&nbsp;<br>
<br>
201．<br>
<br>
此是春秋据乱作，N平太平视松竹。<br>
何以功成文致之？携箫飞上羽O阁。<br>
　（又乞墅）&nbsp;<br>
<br>
202．<br>
<br>
料理空山颇费才，文心兼似画家来。<br>
矮茶密@高松独，记取先生亲手栽。&nbsp;<br>
<br>
203．<br>
<br>
君家先茔尉侧，佳木生之杂绀碧。<br>
不看人间顷刻花，他年管领风云色。<br>
　（从西邻徐屏山乞树栽，屏山允至尉求之。）&nbsp;<br>
<br>
204．<br>
<br>
可惜天南无此花，腰身略似海塘斜。<br>
难忘槐市街南宅，小疏群芳稿一车。<br>
　（忆京师鸾枝花）&nbsp;<br>
<br>
205．<br>
<br>
可惜天南无此花，丽情还比牡丹奢。<br>
难忘西掖归来早，赠与妆台满镜霞。<br>
　（忆京师芍药）&nbsp;<br>
<br>
206．<br>
<br>
不是南天无此花，北肥南瘦二分差。<br>
愿移北地胭脂社，来问南朝油壁车。<br>
　（忆海棠）&nbsp;<br>
<br>
207．<br>
<br>
弱冠寻方数岁华，玲珑万玉交加。<br>
难忘细雨红泥寺，湿透春裘倚此花。<br>
　（忆丁香）&nbsp;<br>
<br>
208．<br>
<br>
女墙百雉乱红酣，遗爱真同召伯甘。<br>
记得花阴文屡，十年春梦寺门南。<br>
　（忆风宜门外花之寺董文恭公手植之海棠一首）&nbsp;<br>
<br>
209．<br>
<br>
空山徙倚倦游身，梦见城西阆苑春。<br>
一骑传笺朱邸晚，临风递与缟衣人。<br>
　（忆宣武门内太平湖之丁香花一首）&nbsp;<br>
<br>
210．<br>
<br>
缱绻依人慧有余，长安俊物最推渠。<br>
故侯门第歌钟歇，犹办晨餐二寸鱼。<br>
　（忆北方狮子猫）&nbsp;<br>
<br>
211．<br>
<br>
万绿无人G一蝉，三层阁子俯秋烟。<br>
安排写集三千卷，料理看出五十年。<br>
　（欲写全集清本数十分，分贮友朋家。）&nbsp;<br>
<br>
212．<br>
<br>
海西别墅吾息壤，羽O三重拾级上。<br>
明年俯看千树梅，飘u亦是天际想。&nbsp;<br>
<br>
213．<br>
<br>
此阁宜供天人师，檀香三尺博士为。<br>
阮公施香孰施字？徐公字似萧梁碑。<br>
　（造佛像之匠谓之博士，出《摩利支天经》。予供天台智者大师檀香像，徐问蘧为予书扁曰：观不思议境。书楹联曰：智周万物而无所思，言满天下而未尝议。）&nbsp;<br>
<br>
214．<br>
<br>
男儿解读韩愈诗，女儿好读姜夔词。<br>
一家倘许圆鸥梦，昼课男儿夜女儿。<br>
　（时眷属尚留滞北方。近人郭频伽画《鸥梦圆图》，予亦仿之。）&nbsp;<br>
<br>
215．<br>
<br>
倘容我老半锄边，不要公卿寄奉钱。<br>
一事避君君匿笑：刘郎才气亦求田。<br>
　（俭岁，有鬻田六亩者，予愿得之，友人来问此事。）&nbsp;<br>
<br>
216．<br>
<br>
瑰癖消审结习虚，一篇典宝古文无。<br>
金灯出土苔花碧，又照徐陵读汉书。<br>
　（沪上徐文苔得汉宫雁足灯，以拓本见寄，乞一诗，是时予收藏古吉金星散，见于《羽O典宝记》。）&nbsp;<br>
<br>
217．<br>
<br>
回肠荡气感精灵，座客苍凉半酒醒。<br>
自别吴郎高咏减，珊瑚击碎有谁听？<br>
　（曩在虹生座上，酒半，咏宋人词，呜呜然，虹生赏之，以为善于顿挫也。近日中酒，即不能高咏矣。）&nbsp;<br>
<br>
218．<br>
<br>
随身百轴字平安，身世无如屠钓宽。<br>
耻学赵家臣宰例，归来香火乞祠官。&nbsp;<br>
<br>
219．<br>
<br>
何肉周妻业并深，台宗古辙幸窥寻。<br>
偷闲颇异凡夫法，流水池塘一观心。&nbsp;<br>
<br>
220．<br>
<br>
皇初任土乃作贡，卅七亩山可才众。<br>
媪神笑予无贫法，丹徒陆生言可用。<br>
　（吾友陆君献，著种树书，大旨言天下之大利必任土，"货殖"乃"货植"也，有土十亩，即无贫法，昔年曾序之。）&nbsp;<br>
<br>
221．<br>
<br>
西墙枯树态纵横，奇古全凭一臂撑。<br>
烈士暮年宜学道，江关词赋笑兰成。<br>
　（羽O之西，有枯枣一株，不忍斧去。）&nbsp;<br>
<br>
222．<br>
<br>
秋光明媚似春光，重九尊前草树香。<br>
可记前年宝藏寺，西山暮雨怨吴郎。<br>
　（丁酉重九，与徐星伯前辈、吴虹生同年，连骑游西山宝藏寺，归鞍骤雨。重九前三夕作此诗，搁笔而雨。）&nbsp;<br>
<br>
223．<br>
<br>
似笑山人不到家，争将晚节尽情夸。<br>
三秋不陨芙蓉■，九月犹开窳花。<br>
　（■，徐锴音呼感切）&nbsp;<br>
<br>
224．<br>
<br>
莱菔生儿荠有孙（借苏句），离批秋霰委黄昏。<br>
青松心事成无赖，只阅前山野烧痕。&nbsp;<br>
<br>
225．<br>
<br>
银烛秋堂独听心，隔帘谁报雨沉沉？<br>
明朝不许沿溪赏，已没溪桥一尺深。&nbsp;<br>
<br>
226．<br>
<br>
空观假观第一观，佛言世谛不可乱。<br>
人生宛有去来今，卧听檐花落秋半。&nbsp;<br>
<br>
227．<br>
<br>
剩水残山意度深，平生几n屐难寻。<br>
栽花郑重看花约，此是刘郎迟暮心。&nbsp;<br>
<br>
228．<br>
<br>
复墅拓墅乞墅了，吾将北矣乃图南。<br>
无妻怕学林甫独，有子肯为王霸惭？<br>
　（料理别墅稍露崖略，将自往北方迎眷属归以实之。）&nbsp;<br>
<br>
229．<br>
<br>
从今誓学六朝书，不肄山阴肄隐居。<br>
万古焦山一痕石，飞升有数此权舆。<br>
　（泾县包慎伯赠予《瘗鹤铭》。九月十一日，坐雨于羽O山馆，慢题其后。）&nbsp;<br>
<br>
230．<br>
<br>
二王只合为奴仆，何况唐碑八百通。<br>
欲与此铭分浩逸，北朝差许郑文公。<br>
　（再跋旧拓《瘗鹤铭》。谓北魏兖州刺史郑羲碑，郑道昭书。）&nbsp;<br>
<br>
231．<br>
<br>
九流触手意纵横，极动当筵炳烛情。<br>
若使鲁戈真在手，斜阳只乞照书城。&nbsp;<br>
<br>
232．<br>
<br>
诗谶吾生信有之，预怜夜雨闭门时。<br>
三更忽轸哀鸿思，九月无襦淮水湄。<br>
　（出都时，有空山夜雨之句，今果应。今秋自淮以南，千里苦雨。）&nbsp;<br>
<br>
233．<br>
<br>
燕兰识字尚聪明，难遣当筵迟暮情。<br>
且莫空山听雨去，有人花底祝长生。&nbsp;<br>
<br>
234．<br>
<br>
连宵灯火宴秋堂，绝色秋花各断肠。<br>
又被北山猿鹤笑，五更浓挂一帆霜。&nbsp;<br>
<br>
235．<br>
<br>
美人信有错刀投，不负张衡咏四愁。<br>
 k罢心香屡回顾，古时明月照杭州。&nbsp;<br>
<br>
236．<br>
<br>
阻风无酒倍消魂，况是残秋岸柳髡。<br>
赖有阿咸情话好，一帆冷雨过娄门。<br>
　（从子剑塘送我于苏州。）&nbsp;<br>
<br>
237．<br>
<br>
杭州梅舌酸复甜，有笋名曰虎爪尖。<br>
d以苏州小橄榄，可敌北方冬菘Z。<br>
　（杭人捣梅子杂姜桂糁之，名曰梅舌儿。）&nbsp;<br>
<br>
238．<br>
<br>
拟策孤筇避冶游，上方一塔俯清秋。<br>
太湖夜照山灵影，顽福甘心让虎丘。<br>
　（上方山在太湖南。）&nbsp;<br>
<br>
239．<br>
<br>
阿咸从我十日游，遇管城子于虎丘。<br>
有笔可橐不可投，簪笔致身公与侯。<br>
　（剑塘买笔c，乞铭之。）&nbsp;<br>
<br>
240．<br>
<br>
濯罢o绡镜槛凉，无端重试午时妆。<br>
新诗急记销魂事，分与胭脂一掬汤。<br>
　（重过扬州有记）&nbsp;<br>
<br>
241．<br>
<br>
少年尊隐有高文，猿鹤真堪张一军。<br>
难向史家搜比例，商量出处到红裙。&nbsp;<br>
<br>
242．<br>
<br>
谁肯甘心薄幸名？南北驾怨三生。<br>
劳人只有空王谅，那向如花辨得明？&nbsp;<br>
<br>
243．<br>
<br>
怕听花间惜别词，伪留片语定来期。<br>
秦邮驿近江潮远，是剔银灯诅我时。&nbsp;<br>
<br>
244．<br>
<br>
停帆预卜酒杯深，十日无须逆旅金。<br>
莫怨津梁为客久，天涯有弟话秋心。<br>
　（从弟景姚，以丹阳丞驻南河，予到谱，馆其廨中。）&nbsp;<br>
<br>
245．<br>
<br>
豆蔻芳温启瓠犀，伤心前度语重提。<br>
牡丹绝色三春暖，岂是梅花处士妻？<br>
　（己亥九月二十五日，重到袁浦，十月六日渡河去，留浦十日，大抵醉梦时多醒时少也，统名之曰《词》。）&nbsp;<br>
<br>
246．<br>
<br>
对人才调若飞仙，词令聪华四座传。<br>
撑住东南金粉气，未须料理五湖船。<br>
　（此二章，谢之也。）&nbsp;<br>
<br>
247．<br>
<br>
鹤背天风堕片言，能苏万古落花魂。<br>
征衫不渍寻常泪，此是平生未报恩。&nbsp;<br>
<br>
248．<br>
<br>
小语精微沥耳圆，况聆珠玉泻如泉。<br>
一番心上温Q过，明镜明朝定少年。&nbsp;<br>
<br>
249．<br>
<br>
何须宴罢始留髡，绛蜡床前款一尊。<br>
姊妹隔花催送客，尚拈罗带不开门。&nbsp;<br>
<br>
<br>
<br>
250．<br>
<br>
去时栀子压犀簪，次第寒花掐到今。<br>
谁分江湖摇落后，小屏红烛话冬心。<br>
　（是夕立冬）&nbsp;<br>
<br>
251．<br>
<br>
盘堆霜实擘庭榴，红似相思绿似愁。<br>
今夕灵飞何甲子？上清斋设记心头。&nbsp;<br>
<br>
252．<br>
<br>
风云才略已消磨，甘隶妆台伺眼波。<br>
为恐刘郎英气尽，卷帘梳洗望黄河。&nbsp;<br>
<br>
253．<br>
<br>
玉树坚牢不病身，耻为娇喘与轻颦。<br>
天花岂用铃蠡ぃ活色生香五百春。&nbsp;<br>
<br>
254．<br>
<br>
眉痕英绝语qq，指挥小婢带韬略。<br>
幸汝生逢清晏时，不然剑底桃花落。&nbsp;<br>
<br>
255．<br>
<br>
凤泊鸾飘别有愁，三生花草梦苏州。<br>
儿家门巷斜阳改，输与船娘住虎丘。&nbsp;<br>
<br>
256．<br>
<br>
一自天钟第一流，年来花草冷苏州。<br>
儿家心绪无人见，他日埋香要虎丘。&nbsp;<br>
<br>
257．<br>
<br>
难凭肉眼识天人，恐是优遗枷稚怼<br>
故遣相逢当五浊，不然谁信上仙沦？&nbsp;<br>
<br>
258．<br>
<br>
云英化水景光新，略似骖[缥缈身。<br>
一队画师齐敛手，只容心里A春。&nbsp;<br>
<br>
259．<br>
<br>
酾江作醅亦不醉，倾河解渴亦不醒。<br>
我侬醉醒自有例，肯向渠侬侧耳听。&nbsp;<br>
<br>
260．<br>
<br>
收拾风花倜荡诗，凌晨端坐一凝思。<br>
勉求玉体长生诀，留报金闺国士知。&nbsp;<br>
<br>
261．<br>
<br>
绝色呼他心未安，品题天女本来难。<br>
梅魂菊影商量遍，忍作人间花草看。&nbsp;<br>
<br>
262．<br>
<br>
臣朔家原有细君，司香燕* 略知文。<br> 
无须问我山中事，肯向花间领右君？&nbsp;<br>
<br>
263．<br>
<br>
道蕴谈锋不落诠，耳根何福受清圆？<br>
自知语乏烟霞气，枉负才名三十年。&nbsp;<br>
<br>
264．<br>
<br>
喜汝文无一笔平，坠侬五里雾中行。<br>
悲欢离合本如此，错怨蛾眉解用兵。&nbsp;<br>
<br>
265．<br>
<br>
美人才地太玲珑，我亦阴符满腹中。<br>
今日帘旌秋缥缈，长天飞去一秋鸿。&nbsp;<br>
<br>
266．<br>
<br>
青鸟衔来双鲤鱼，自缄红泪请回车。<br>
六朝文体闲征遍，那有萧娘谢罪书？&nbsp;<br>
<br>
267．<br>
<br>
电笑何妨再一回，忽逢玉女谏书来。<br>
东王万八千骁尽，为报投壶乏箭才。&nbsp;<br>
<br>
268．<br>
<br>
万一天填恨海平，羽O安稳贮云英。<br>
仙山楼阁寻常事，兜率甘迟十劫生。&nbsp;<br>
<br>
269．<br>
<br>
美人捭阖计仍频，我佩阴符亦可凭。<br>
绾就同心坚待辱，羽O山下是西陵。&nbsp;<br>
<br>
270．<br>
<br>
身世闲商酒半醺，美人胸有北山文。<br>
平交百口悠悠辈，揖罢还期将相勋。&nbsp;<br>
<br>
271．<br>
<br>
金G花炉月如烟，空损秋闺一夜眠。<br>
报道妆成来送我，避卿先上木兰船。&nbsp;<br>
<br>
272．<br>
<br>
未济终焉心缥缈，百事翻从缺陷好。<br>
吟道夕阳山外山，古今谁免余情绕？<br>
　（渔沟道中题壁一首）&nbsp;<br>
<br>
273．<br>
<br>
欲求缥缈反幽深，悔杀前翻拂袖心。<br>
难学冥鸿不回首，长天飞过又遗音。<br>
　（渔沟道中奉寄一首）&nbsp;<br>
<br>
274．<br>
<br>
明知此浦定重过，其奈尊前百感何？<br>
亦是今生未曾有，满襟清泪渡黄河。<br>
　（众兴道中再奉寄一首）&nbsp;<br>
<br>
275．<br>
<br>
绝业名山幸早成，更何方法遣今生？<br>
从兹礼佛烧香罢，整顿全神注定卿。&nbsp;<br>
<br>
276．<br>
<br>
少年虽亦薄汤武，不薄秦皇与汉武。<br>
设想英雄垂暮日，温柔不住住何乡？&nbsp;<br>
<br>
277．<br>
<br>
客心今雨匿旧雨，江痕早潮收暮潮。<br>
新欢且问黄婆渡，影事休提白傅桥。&nbsp;<br>
<br>
278．<br>
<br>
阅历天花悟后身，为谁出定亦前因。<br>
一灯古店斋心坐，不似云屏梦里人。<br>
　（顺河道中再奉记，仍敬谢之，从此不复为此人有诗矣。寄此诗是十月十日也。越两月，从北回，重到袁浦，问讯其人，已归苏州闭门谢客矣。其出处心迹亦有不可测者。附记于此。）&nbsp;<br>
<br>
279．<br>
<br>
此身已坐在山泉，涓滴无由补大川。<br>
急报东方两星使，灵山吐溜为粮船。<br>
　（时东河总督檄问泉源之可以济运者，吾友汪孟慈户部董其事，铜山县北五十里曰柳泉，泉涌出，滕县西南百里曰大泉，泉悬出，吾所目见也。诗记孟慈，并寄徐镜溪工部。）&nbsp;<br>
<br>
280．<br>
<br>
昭代恩光日月高，丞彝十器比球刀。<br>
吉金打本千行在，敬拓思文冠所遭。<br>
　（谒至圣庙，瞻仰纯庙所颁祭器十事，得拓本以归。）&nbsp;<br>
<br>
281．<br>
<br>
少年无福过阙里，中年著书复求仕。<br>
仕幸不成书幸成，乃敢斋祓告孔子。<br>
　（曩至兖州，不至曲阜，岁癸未，《五经大义终始论》成；壬辰，《群经写官答问》成；癸巳，《六经正名论》丞，《古史钩沉论》又成，乃慨然曰：可以如曲阜谒孔林矣。今年冬，乃谒林。斋于南沙河，又斋于梁家店。）&nbsp;<br>
<br>
282．<br>
<br>
少为贱士抱弗宣，状为祠曹默益坚。<br>
议则不敢腰膝在，庑下一揖中夷然。<br>
　（两旁从祀儒者，有拜，有弗拜，亦有强予一揖不可者。）&nbsp;<br>
<br>
283．<br>
<br>
曩将奄宅证淹中，肃肃微言謦逢。<br>
肯拓同文门畔石，古心突过汉朝松。&nbsp;<br>
<br>
284．<br>
<br>
江左吟坛百辈狂，谁知阙里是词场？<br>
我从宅壁低徊听，丝竹千秋尚绕梁。<br>
　（时曲阜令王君大淮，其弟大郑其子鸿，皆工诗。）<br>
<br>
285．<br>
<br>
嘉庆文风在目前，记同京兆鹿鸣筵。<br>
白头相见冬山路，谁惜荷衣两少年？<br>
　（酬曲阜令王海门。海门吾庚午同年也。）&nbsp;<br>
<br>
286．<br>
<br>
少年奇气称才华，登岱还浮八月搓。<br>
我过东方亦无负，清尊三宿孔融家。<br>
　（馆于孔经阁宪庚家，题《经阁官海图》。）&nbsp;<br>
<br>
287．<br>
<br>
子云壮岁雕虫感，掷向洪流付太虚。<br>
从此不挥闲翰墨，男儿当注壁中书。<br>
　（经阁投诗江中，作《云水诗瓢图》。）&nbsp;<br>
<br>
288．<br>
<br>
倘作家书寄哲儿，淮阴重话七年情。<br>
门前报有关山客，来听西斋夜雨声。<br>
　（时经阁兄绣山方游京师。《淮阴鸿爪图》，绣山、经阁所合作也。）&nbsp;<br>
<br>
289．<br>
<br>
家有凌云百尺条，风烟陪护渐C。<br>
生儿只识秦碑字，脆弱芝兰笑六朝。<br>
　（《海门种松图》）&nbsp;<br>
<br>
290．<br>
<br>
盗诗补诗还祭诗，子梅诗史何恢奇。<br>
鄙人劝君割荣者，努力删诗壮盛时。<br>
　（王子梅鸿《祭诗图》）&nbsp;<br>
<br>
291．<br>
<br>
诗格摹唐字有，梅花官阁夜锼冰。<br>
一门鼎盛亲风雅，不似苍茫杜少陵。<br>
　（王秋大帧恫悦６懒⑼肌罚&nbsp;<br>
<br>
292．<br>
<br>
八岁梦到矍相国，今日五君来做主。<br>
我欲射侯陈礼容，可惜行装无白羽。<br>
　（王海门及弟秋、嗣君子梅、孔经阁、郑子斌五君，饯之于矍相甫。）&nbsp;<br>
<br>
293．<br>
<br>
忽向东山感岁华，恍如庾岭对横斜。<br>
敢参黄面瞿揖洌看耸巧森阙里花。<br>
　（时才十月，忽开蜡梅一枝，经阁折以伴行。）&nbsp;<br>
<br>
294．<br>
<br>
前车辙浅后车缩，两车勒马让先跃。<br>
何况东阳绛灌年，贾生直鄱礼乐。<br>
　（见两车子相掉罄，有感。）&nbsp;<br>
<br>
295．<br>
<br>
古人用兵重福将，小说家名因果状。<br>
不信古书愎用知，水厄淋漓黑貂丧，<br>
　（或荐仆至，其相不吉，自言事十主皆失官，予不信，使庀物，物过手辙败；使雇车，车覆者寺。幸予先辞官矣。《法苑珠林》及明小说皆有此事，记之以贻纂类书者。）&nbsp;<br>
<br>
296．<br>
<br>
天意若曰汝毋北，覆车南沙书卷湿。<br>
汶阳风雨六幕黑，申以东平三尺雪。&nbsp;<br>
<br>
297．<br>
<br>
苍生气类古犹今，安用冥鸿物外吟。<br>
不是九州同急难，尼山谁识怃然心？<br>
　（北行覆车者四，车陷泥淖中者二，皆赖途人以免。）&nbsp;<br>
<br>
298．<br>
<br>
九边烂熟等雕虫，远志真看小草同。<br>
枉说健儿身手在，青灯夜雪阻山东。&nbsp;<br>
<br>
299．<br>
<br>
任丘马首有筝琶，偶落吟鞭便驻车。<br>
北望觚南望雁，七行狂草达京师。<br>
　（遣一仆入都迎眷属，自驻任丘县待之。）&nbsp;<br>
<br>
300．<br>
<br>
房山一角露颍十二连桥夜有冰。<br>
渐进城南天五尺，回灯不敢梦觚* 。<br> 
　（儿子书来，乞稍稍北，乃进次于雄县；又请，乃又进次于固安县。）&nbsp;<br>
<br>
301．<br>
<br>
艰危门户要人持，孝出贫家谚有之。<br>
葆汝心光淳闷在，皇天竺胙总无私。<br>
　（儿子昌匏书来，以四诗答之。）&nbsp;<br>
<br>
302．<br>
<br>
虽然大器晚年成，卓■全凭弱冠争。<br>
多识前言蓄其德，莫抛心力贸才名。&nbsp;<br>
<br>
303．<br>
<br>
俭腹高谈我用忧。肯肩朴学胜封侯。<br>
五经熟烂家常饭，莫似而翁f九流。&nbsp;<br>
<br>
304．<br>
<br>
图籍移徙肺腑家，而翁本学段金沙。<br>
丹黄字字皆珍重，为裹青衷匾怀怠&nbsp;<br>
<br>
305．<br>
<br>
欲从太史窥春秋，勿向有字句虚求。<br>
抱微言者太史氏，大义显显则予休。<br>
　（儿子昌匏书来，问《公羊》及《史记》疑义，答以二十八字。）&nbsp;<br>
<br>
306．<br>
<br>
家园黄熟半林柑，抛向筠笼载两三。<br>
风雪迎裾好持赠，预教诗婢识江南。&nbsp;<br>
<br>
307．<br>
<br>
从此青山共露车，断无b梦堕天涯。<br>
黄梅淡冶山\靓，犹及双清好到家。&nbsp;<br>
<br>
308．<br>
<br>
六义亲闻鲤对时，及身删定答亲慈。<br>
}除风雪关山句，归到高堂好背诗。<br>
　（今年七月，蒙家大人垂询文集定本，命呈近诗。）&nbsp;<br>
<br>
309．<br>
<br>
论诗论画复论禅，三绝门风海内传。<br>
可惜语儿溪畔路，白头无分棹归舷。<br>
　（方铁珊参军饯之于保阳。铁珊名廷瑚，父薰，字兰士，以诗画名，好佛。君有父风。）&nbsp;<br>
<br>
310．<br>
<br>
使君谈艺笔通神，斗大高阳酒国春。<br>
消我关山风雪怨，天涯握手尽文人。<br>
　（陈笠雨明府饯之于高阳。笠雨名希镜，海昌人，以进士为令，史甚熟，诗、古文甚富。）&nbsp;<br>
<br>
311．<br>
<br>
画禅有女定清真，合配琳万轴身。<br>
百里畿南风雪路，我来着手竟成春。<br>
　（铁珊有女及U，笠雨丧偶，使予为蹇修焉。）&nbsp;<br>
<br>
312．<br>
<br>
古愁莽莽不可说，化作飞仙忽奇阔。<br>
江天如墨我飞还，折梅不畏蛟龙夺。<br>
　（十二月十日，携女辛游焦山，归舟大雪。）&nbsp;<br>
<br>
313．<br>
<br>
<br>
惠山秀气迎客舟，七十里外心先投。<br>
惠山妆成要妆镜，惠泉那许东北流？<br>
　（廿二日携女辛游惠山）&nbsp;<br>
<br>
314．<br>
<br>
丹宝琼花海岸旁，羽O山似a之阳。<br>
一家可惜仍烟火，未问仙人辟谷方。<br>
　（岁不尽五日，安顿眷属于海西羽O之山，戏示阿辛。）&nbsp;<br>
<br>
315．<br>
<br>
吟罢江山气不灵，万千种话一灯青。<br>
忽然搁笔无言说，重礼天台七卷经。&nbsp;</p>
<p><a href="http://www.lyrist.org">抚琴居扫校</a></p>
<hr>
<p align="center"><a href="http://www.lingshidao.com">灵石岛制作</a>
<div style="DISPLAY: none">
  <script src=http://www.lingshidao.com/count/count.php></script>
</div>
</body>    
    
</html>    
