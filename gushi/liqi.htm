<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：李颀诗全集</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">李颀诗全集</p>
<p align="left">李颀(?～757?)，唐代诗人。祖籍赵郡（今河北赵县），长期居住颍阳(今河南登封西)。开元二十三年 (735)登进士第。一度任新乡县尉，不久去官。后长期隐居嵩山、少室山一带的“东川别业”，有时来往于洛阳、长安之间。他的交游很广泛，与盛唐时一些著名诗人王维、高适、王昌龄、綦毋潜等，都有诗什往还。他还喜欢炼丹修道，王<br>
维有诗相赠说：“闻君饵丹砂，甚有好颜色”（《赠李颀》），约在天宝末去世。《新唐书・艺文志》著录李颀诗集1卷。今存《李颀集》有《唐人小集》本1卷；《唐诗二十六家》本3卷。《全唐诗》编为 3卷，但仍有遗漏。如宋代洪迈《容斋随笔》卷四“李颀诗”条提到并加以称许的“远客坐长夜，雨声孤寺秋。请量东海水，看取浅深愁”四句，就不见于《全唐诗》。</p> 
<hr>  
<p>　　　　　　　　　　　　　　　　<p>卷一百三十二<p>卷132_1 「湘夫人」李颀<br> 
　　九嶷日已暮，三湘云复愁。霭罗袂色，潺江水流。<br>
　　佳期来北渚，捐佩在芳洲。<p>卷132_2 「塞下曲」李颀<br> 
　　黄云雁门郡，日暮风沙里。千骑黑貂裘，皆称羽林子。<br>
　　金笳吹朔雪，铁马嘶云水。帐下饮蒲萄，平生寸心是。<p>卷132_3 「古塞下曲」李颀<br> 
　　行人朝走马，直指蓟城傍。蓟城通漠北，万里别吾乡。<br>
　　海上千烽火，沙中百战场。军书发上郡，春色度河阳。<br>
　　袅袅汉宫柳，青青胡地桑。琵琶出塞曲，横笛断君肠。<p>卷132_4 「渔父歌」李颀<br> 
　　白首何老人，蓑笠蔽其身。避世长不仕，钓鱼清江滨。<br>
　　浦沙明濯足，山月静垂纶。寓宿湍与濑，行歌秋复春。<br>
　　持竿湘岸竹，k火芦洲薪。绿水饭香稻，青荷包紫鳞。<br>
　　于中还自乐，所欲全吾真。而笑独醒者，临流多苦辛。<p>卷132_5 「东京寄万楚」李颀<br> 
　　C落久无用，隐身甘采薇。仍闻薄宦者，还事田家衣。<br>
　　颍水日夜流，故人相见稀。春山不可望，黄鸟东南飞。<br>
　　濯足岂长往，一樽聊可依。了然潭上月，适我胸中机。<br>
　　在昔同门友，如今出处非。优游白虎殿，偃息青琐闱。<br>
　　且有荐君表，当看携手归。寄书不待面，兰空芳菲。<p>卷132_6 「寄焦炼师」李颀<br> 
　　得道凡百岁，烧丹惟一身。悠悠孤峰顶，日见三花春。<br>
　　白鹤翠微里，黄精幽涧滨。始知世上客，不及山中人。<br>
　　仙境若在梦，朝云如可亲。何由睹颜色，挥手谢风尘。<p>卷132_7 「望鸣皋山白云寄洛阳卢主簿」李颀<br> 
　　饮马伊水中，白云鸣皋上。氛氲山绝顶，行子时一望。<br>
　　照日龙虎姿，攒空冰雪状。偈馕匆眩蚝鱿嘞颉<br>
　　皎皎横绿林，霏霏澹青嶂。远映村更失，孤高鹤来傍。<br>
　　胜气欣有逢，仙游且难访。故人吏京剧，每事多闲放。<br>
　　室画峨眉峰，心格洞庭浪。惜哉清兴里，不见予所尚。<p>卷132_8 「寄万齐融」李颀<br> 
　　名高不择仕，委世随虚舟。小邑常叹屈，故乡行可游。<br>
　　青枫半村户，香稻盈田畴。为政日清净，何人同海鸥。<br>
　　摇巾北林夕，把菊东山秋。对酒池云满，向家湖水流。<br>
　　岸阴止鸣鹄，山色映潜虬。靡靡俗中理，萧萧川上幽。<br>
　　昔年至吴郡，常隐临江楼。我有一书札，因之芳杜洲。<p>卷132_9 「赠张旭」李颀<br> 
　　张公性嗜酒，豁达无所营。皓首穷草隶，时称太湖精。<br>
　　露顶据胡床，长叫三五声。兴来洒素壁，挥笔如流星。<br>
　　下舍风萧条，寒草满户庭。问家何所有，生事如浮萍。<br>
　　左手持蟹螯，右手执丹经。瞪目视霄汉，不知醉与醒。<br>
　　诸宾且方坐，旭日临东城。荷叶裹江鱼，白瓯贮香粳。<br>
　　微禄心不屑，放神于八。时人不识者，即是安期生。<p>卷132_10 「赠苏明府」李颀<br> 
　　苏君年几许，状貌如玉童。采药傍梁宋，共言随日翁。<br>
　　常辞小县宰，一往东山东。不复有家室，悠悠人世中。<br>
　　子孙皆老死，相识悲转蓬。发白还更黑，身轻行若风。<br>
　　泛然无所系，心与孤云同。出入虽一杖，安然知始终。<br>
　　愿闻素女事，去采山花丛。诱我为弟子，逍遥寻葛洪。<p>卷132_11 「登首阳山谒夷齐庙」李颀<br> 
　　古人已不见，乔木竟谁过。寂寞首阳山，白云空复多。<br>
　　苍苔归地骨，皓首采薇歌。毕命无怨色，成仁其若何。<br>
　　我来入遗庙，时候微清和。落日吊山鬼，回风吹女萝。<br>
　　石崖向西豁，引领望黄河。千里一飞鸟，孤光东逝波。<br>
　　驱车层城路，惆怅此岩阿。<p>卷132_12 「谒张果先生」李颀<br> 
　　先生谷神者，甲子焉能计。自说轩辕师，于今几千岁。<br>
　　寓游城郭里，浪迹希夷际。应物云无心，逢时舟不系。<br>
　　餐霞断火粒，野服兼荷制。白雪净肌肤，青松养身世。<br>
　　韬精殊豹隐，炼骨同蝉蜕。忽去不知谁，偶来宁有契。<br>
　　二仪齐寿考，六合随休憩。彭聃犹婴孩，松期且微细。<br>
　　尝闻穆天子，更忆汉皇帝。亲屈万乘尊，将穷四海裔。<br>
　　车徒遍草木，锦帛招谈说。八骏空往还，三山转亏蔽。<br>
　　吾君感至德，玄老欣来诣。受金殿开，清斋玉堂闭。<br>
　　笙歌迎拜首，羽帐崇严卫。禁柳垂香炉，宫花拂仙袂。<br>
　　祈年宝祚广，致福苍生惠。何必待龙髯，鼎成方取济。<p>卷132_13 「光上座廊下众山五韵」李颀<br> 
　　名岳在庑下，吾师居一床。每闻楞伽经，只对清翠光。<br>
　　百谷聚雪色，莓苔侵屋梁。气盘古壁转，势引幽阶长。<br>
　　愿游薜叶下，日见金炉香。<p>卷132_14 「九月九日刘十八东堂集」李颀<br> 
　　风俗尚九日，此情安可忘。菊花辟恶酒，汤饼茱萸香。<br>
　　云入授衣假，风吹闲宇凉。主人尽欢意，林景昼微茫。<br>
　　清切晚砧动，东西归鸟行。淹留怅为别，日醉秋云光。<p>卷132_15 「宋少府东溪泛舟」李颀<br> 
　　登岸还入舟，水禽惊笑语。晚叶低众色，湿云带残暑。<br>
　　落日乘醉归，溪流复几许。<p>卷132_16 「与诸公游济渎泛舟」李颀<br> 
　　济水出王屋，其源来不穷。泉数眼沸，平地流清通。<br>
　　皇帝崇祀典，诏书视三公。分官祷灵庙，奠璧沉河宫。<br>
　　神应每如答，松篁气葱茏。苍螭送飞雨，赤鲤喷回风。<br>
　　洒酒布瑶席，吹箫下玉童。玄冥掌阴事，祝史告年丰。<br>
　　百谷趋潭底，三光悬镜中。浅深露沙石，O藻生虚空。<br>
　　晚景临泛美，亭皋轻霭红。晴山傍舟楫，白鹭惊丝桐。<br>
　　我本家颍北，开门见维嵩。焉知松峰外，又有天坛东。<br>
　　左手正接z5，浩歌眄青穹。夷犹傲清吏，偃仰狎渔翁。<br>
　　对此川上闲，非君谁与同。霜凝远村渚，月净蒹葭丛。<br>
　　兹境信难遇，为欢殊未终。淹留怅言别，烟屿夕微鳌<p>卷132_9 「送綦毋三谒房给事」李颀<br> 
　　夫子大名下，家无钟石储。惜哉湖海上，曾校蓬莱书。<br>
　　外物非本意，此生空澹如。所思但乘兴，远适唯单车。<br>
　　高道时坎坷，故交愿吹嘘。徒言青琐闼，不爱承明庐。<br>
　　百里人户满，片言争讼疏。手持莲花经，目送飞鸟馀。<br>
　　晚景南路别，炎云中伏初。此行傥不遂，归食芦洲鱼。<p>卷132_10 「送刘四」李颀<br> 
　　爱君少岐嶷，高视白云乡。九岁能属文，谒帝游明光。<br>
　　奉诏赤墀下，拜为童子郎。尔来屡迁易，三度尉洛阳。<br>
　　洛阳十二门，官寺郁相望。青槐罗四面，渌水贯中央。<br>
　　听讼破秋毫，应物利干将。辞满如脱屣，立言无否臧。<br>
　　岁暮风雪暗，秦中川路长。行人饮腊酒，立马带晨霜。<br>
　　生事岂须问，故园寒草荒。从今署右职，莫笑在农桑。<p>卷132_11 「送裴腾」李颀<br> 
　　养德为众许，森然此丈夫。放情白云外，爽气连虬须。<br>
　　衡镜合知子，公心谁谓无。还令不得意，单马遂长驱。<br>
　　桑野蚕忙时，怜君久踟踌。新晴荷卷叶，孟夏雉将雏。<br>
　　令弟为县尹，高城汾水隅。相将簿领闲，倚望恒峰孤。<br>
　　香露团百草，紫梨分万株。归来授衣假，莫使故园芜。<p>卷132_12 「送司农崔丞」李颀<br> 
　　黄鹂鸣官寺，香草色未已。同时皆省郎，而我独留此。<br>
　　维监太仓粟，常对府小史。清阴罗广庭，政事如流水。<br>
　　奉使往长安，今承朝野欢。宰臣应记识，明主必迁官。<br>
　　塞外貔将虎，池中鸳与鸾。词人洞箫赋，公子R@冠。<br>
　　邑里春方晚，昆明花欲阑。行行取高位，当使路傍看。<p>卷132_13 「送崔侍御赴京」李颀<br> 
　　绿槐荫长路，骏马垂青丝。柱史谒承明，翩翩将有期。<br>
　　千官大朝日，奏事临赤墀。肃肃仪仗里，风生鹰隼姿。<br>
　　一从登甲科，三拜皆宪司。按俗又如此，为郎何太迟。<br>
　　送君暮春月，花落城南陲。惜别醉芳草，前山劳梦思。<p>卷132_14 「春送从叔游襄阳」李颀<br> 
　　言别恨非一，弃置我宗英。向用五经笥，今为千里行。<br>
　　裹粮顾庭草，羸马诘朝鸣。斗酒对寒食，杂花宜晚晴。<br>
　　春衣采洲路，夜饮南阳城。客梦岘山晓，渔歌江水清。<br>
　　楚俗少相知，远游难称情。同人应馆谷，刺史在郊迎。<br>
　　只合侍丹，翻令辞上京。时方春欲暮，叹息向流莺。<p>卷132_15 「赠别高三十五」李颀<br> 
　　五十无产业，心轻百万资。屠酤亦与群，不问君是谁。<br>
　　饮酒或垂钓，狂歌兼咏诗。焉知汉高士，莫识越鸱夷。<br>
　　寄迹栖霞山，蓬头睢水湄。忽然辟命下，众谓趋丹墀。<br>
　　沐浴著赐衣，西来马行迟。能令相府重，且有函关期。<br>
　　黾勉从寸禄，旧游梁宋时。皤皤邑中叟，相候鬓如丝。<br>
　　官舍柳林静，河梁杏叶滋。摘芳云景晏，把手秋蝉悲。<br>
　　小县情未惬，折腰君莫辞。吾观主人意，不久召京师。<p>卷132_16 「崔五宅送刘入京」李颀<br> 
　　行人惜寸景，系马暂留欢。昨日辞小沛，何时到长安。<br>
　　乡中饮酒礼，客里行路难。清洛云鸿度，故关风日寒。<br>
　　维将道可乐，不念身无官。生事东山远，田园芳岁阑。<br>
　　东归余谢病，西去子加餐。宋伯非徒尔，明时正可干。<br>
　　躬耕守贫贱，失计在林端。宿昔奉颜色，惭无双玉盘。<p>卷132_17 「送马录事赴永阳（一作嘉）」李颀<br> 
　　子为郡从事，主印清淮边。谈笑一州里，从容群吏先。<br>
　　手持三尺令，遣决如流泉。太守既相许，诸公谁不然。<br>
　　孤城连海树，万室带山烟。春日溪湖净，芳洲葭I连。<br>
　　炊粳蟹螯熟，下箸鲈鱼鲜。野鹤宿檐际，楚云飞面前。<br>
　　听歌送离曲，且驻木兰船。赠尔八行字，当闻佳政传。<p>卷132_18 「临别送张N入蜀」李颀<br> 
　　出门便为客，惘然悲徒御。四海维一身，茫茫欲何去。<br>
　　经山复历水，百恨将千虑。剑阁望梁州，是君断肠处。<br>
　　孤云伤客心，落日感君深。梦里蒹葭渚，天边橘柚林。<br>
　　蜀江流不测，蜀路险难寻。木有相思号，猿多愁苦音。<br>
　　莫向愚山隐，愚山地非近。故乡可归来，眼见芳菲尽。<p>卷132_19 「送王昌龄」李颀<br> 
　　漕水东去远，送君多暮情。淹留野寺出，向背孤山明。<br>
　　前望数千里，中无蒲稗生。夕阳满舟楫，但爱微波清。<br>
　　举酒林月上，解衣沙鸟鸣。夜来莲花界，梦里金陵城。<br>
　　叹息此离别，悠悠江海行。<p>卷132_20 「留别王卢二拾遗」李颀<br> 
　　此别不可道，此心当报谁。春风灞水上，饮马桃花时。<br>
　　误作好文士，只令游宦迟。留书下朝客，我有故山期。<p>卷132_21 「赠别穆元林」李颀<br> 
　　贰职久辞满，藏名三十年。丹墀策频献，白首官不迁。<br>
　　明主日征士，吏曹何忽贤。空怀济世业，欲棹沧浪船。<br>
　　举酒洛门外，送君春海边。彼乡有令弟，小邑试烹鲜。<br>
　　转浦云壑媚，涉江花岛连。绿芳暗楚水，白鸟飞吴烟。<br>
　　赠赆亦奚贵，流乱期早旋。金闺会通籍，生事岂徒然。<p>卷132_22 「不调归东川别业」李颀<br> 
　　寸禄言可取，托身将见遗。惭无匹夫志，悔与名山辞。<br>
　　绂冕谢知己，林园多后时。葛巾方濯足，蔬食但垂帷。<br>
　　十室对河岸，渔樵祗在兹。青郊香杜若，白水映茅茨。<br>
　　昼景彻云树，夕阴澄古逵。渚花独开晚，田鹤静飞迟。<br>
　　且复乐生事，前贤为我师。清歌聊鼓楫，永日望佳期。<p>卷132_23 「晚归东园」李颀<br> 
　　出郭喜见山，东行亦未远。夕阳带归路，霭霭秋稼晚。<br>
　　樵者乘霁归，野夫及星饭。请谢朱轮客，垂竿不复返。<p>卷132_24 「龙门西峰晓望刘十八不至」李颀<br> 
　　春台临永路，足望行子。片片云触峰，离离鸟渡水。<br>
　　丛林远山上，霁景杂花里。不见携手人，下山采绿芷。<p>卷132_25 「裴尹东溪别业」李颀<br> 
　　公才廊庙器，官亚河南守。别墅临都门，惊湍激前后。<br>
　　旧交与群从，十日一携手。幅巾望寒山，长啸对高柳。<br>
　　清欢信可尚，散吏亦何有。岸雪清城阴，水光远林首。<br>
　　闲观野人筏，或饮川上酒。幽云澹徘徊，白鹭飞左右。<br>
　　庭竹垂卧内，村烟隔南阜。始知物外情，簪绂同刍狗。<p>卷132_26 「无尽上人东林禅居」李颀<br> 
　　草堂每多暇，时谒山僧门。所对但群木，终朝无一言。<br>
　　我心爱流水，此地临清源。含吐山上日，蔽亏松外村。<br>
　　孤峰隔身世，百衲老寒暄。禅户积朝雪，花龛来暮猿。<br>
　　顾余守耕稼，十载隐田园。萝筱慰舂汲，岩潭恣讨论。<br>
　　泄云岂知限，至道莫探元。且愿启关锁，于焉微尚存。<p>卷132_27 「题綦毋校书别业」李颀<br> 
　　常称挂冠吏，昨日归沧洲。行客暮帆远，主人庭树秋。<br>
　　岂伊问天命，但欲为山游。万物我何有，白云空自幽。<br>
　　萧条江海上，日夕见丹丘。生事非渔钓，赏心随去留。<br>
　　惜哉旷微月，欲济无轻舟。倏忽令人老，相思河水流。<p>卷132_28 「题卢道士房」李颀<br> 
　　秋砧响落木，共坐茅君家。惟见两童子，林前汲井华。<br>
　　空坛静白日，神鼎飞丹砂。麈尾拂霜草，金铃摇霁霞。<br>
　　上章人世隔，看弈桐阴斜。稽首问仙要，黄精堪饵花。<p>卷132_29 「题神力师院」李颀<br> 
　　大师神杰貌，五岳森禅房。坚持日月珠，豁见沧江长。<br>
　　随病拔诸苦，致身如法王。阶庭药草遍，饭食天花香。<br>
　　树色向高阁，昼阴横半墙。每闻第一义，心净琉璃光。<p>卷132_30 「题僧房双桐」李颀<br> 
　　青桐双拂日，傍带凌霄花。绿叶传僧磬，清阴润井华。<br>
　　谁能事音律，焦尾蔡邕家。<p>卷132_31 「粲公院各赋一物得初荷」李颀<br> 
　　微风和众草，大叶长圆阴。晴露珠共合，夕阳花映深。<br>
　　从来不著水，清净本因心。<p>卷132_32 「李兵曹壁画山水各赋得桂水帆」李颀<br> 
　　片帆浮桂水，落日天涯时。飞鸟看共度，闲云相与迟。<br>
　　长波无晓夜，泛泛欲何之。<p>卷132_33 「题合欢」李颀<br> 
　　开花复卷叶，艳眼又惊心。蝶绕西枝露，风披东干阴。<br>
　　黄衫漂细蕊，时拂女郎砧。 
<p>　　　　　　　　　　　　　　　　<p>卷一百三十三<p>卷133_1 「古从军行」李颀<br>
　　白日登山望烽火，黄昏饮马傍交河。行人刁斗风沙暗，<br>
　　公主琵琶幽怨多。野云万里无城郭，雨雪纷纷连大漠。<br>
　　胡雁哀鸣夜夜飞，胡儿眼泪双双落。闻道玉门犹被遮，<br>
　　应将性命逐轻车。年年战骨埋荒外，空见蒲桃入汉家。<p>卷133_2 「行路难」李颀<br>
　　汉家名臣杨德祖，四代五公享茅土。父子兄弟绾银黄，<br>
　　跃马鸣珂朝建章。火浣单衣绣方领，茱萸锦带玉盘囊。<br>
　　宾客填街复满座，片言出口生辉光。世人逐势争奔走，<br>
　　沥胆堕肝惟恐后。当时一顾登青云，自谓生死长随君。<br>
　　一朝谢病还乡里，穷巷苍苔绝知己。秋风落叶闭重门，<br>
　　昨日论交竟谁是。薄俗嗟嗟难重陈，深山麋鹿可为邻。<br>
　　鲁连所以蹈东海，古往今来称达人。<p>卷133_3 「缓歌行」李颀<br>
　　小来托身攀贵游，倾财破产无所忧。暮拟经过石渠署，<br>
　　朝将出入铜龙楼。结交杜陵轻薄子，谓言可生复可死。<br>
　　一沉一浮会有时，弃我翻然如脱屣。男儿立身须自强，<br>
　　十年闭户颍水阳。业就功成见明主，击钟鼎食坐华堂。<br>
　　二八蛾眉梳堕马，美酒清歌曲房下。文昌宫中赐锦衣，<br>
　　长安陌上退朝归。五陵宾从莫敢视，三省官僚揖者稀。<br>
　　早知今日读书是，悔作从前任侠非。<p>卷133_4 「琴歌」李颀<br>
　　主人有酒欢今夕，请奏鸣琴广陵客。月照城头乌半飞，<br>
　　霜凄万树风入衣。铜炉华烛烛增辉，初弹渌水后楚妃。<br>
　　一声已动物皆静，四座无言星欲稀。清淮奉使千馀里，<br>
　　敢告云山从此始。<p>卷133_5 「放歌行答从弟墨卿」李颀<br>
　　小来好文耻学武，世上功名不解取。虽沾寸禄已后时，<br>
　　徒欲出身事明主。柏梁赋诗不及宴，长楸走马谁相数。<br>
　　敛迹俯眉心自甘，高歌击节声半苦。由是蹉跎一老夫，<br>
　　养鸡牧豕东城隅。空歌汉代萧相国，肯事霍家冯子都。<br>
　　徒尔当年声籍籍，滥作词林两京客。故人斗酒安陵桥，<br>
　　黄鸟春风洛阳陌。吾家令弟才不羁，五言破的人共推。<br>
　　兴来逸气如涛涌，千里长江归海时。别离短景何萧索，<br>
　　佳句相思能间作。举头遥望鲁阳山，木叶纷纷向人落。<p>卷133_6 「王母歌」李颀<br>
　　武皇斋戒承华殿，端拱须臾王母见。霓旌照耀麒麟车，<br>
　　羽盖淋漓孔雀扇。手指交梨遣帝食，可以长生临宇县。<br>
　　头上复戴九星冠，总领玉童坐南面。欲闻要言今告汝，<br>
　　帝乃焚香请此语。若能炼魄去三尸，后当见我天皇所。<br>
　　顾谓侍女董双成，酒阑可奏云和笙。红霞白日俨不动，<br>
　　七龙五凤纷相迎，惜哉志骄神不悦，叹息马蹄与车辙。<br>
　　复道歌钟杳将暮，深宫桃李花成雪。为看青玉五枝灯，<br>
　　蟠螭吐火光欲绝。<p>卷133_7 「鲛人歌」李颀<br>
　　鲛人潜织水底居，侧身上下随游鱼。轻绡文彩不可识，<br>
　　夜夜澄波连月色。有时寄宿来城市，海岛青冥无极已。<br>
　　泣珠报恩君莫辞，今年相见明年期。始知万族无不有，<br>
　　百尺深泉架户牖。鸟没空山谁复望，一望云涛堪白首。<p>卷133_8 「夏宴张兵曹东堂」李颀<br>
　　重林华屋堪避暑，况乃烹鲜会佳客。主人三十朝大夫，<br>
　　满座森然见矛戟。北窗卧簟连心花，竹里蝉鸣西日斜。<br>
　　羽扇摇风却珠汗，玉盆贮水割甘瓜。云峰峨峨自冰雪，<br>
　　坐对芳樽不知热。醉来但挂葛巾眠，莫道明朝有离别。<p>卷133_9 「同张员外N酬答之作」李颀<br>
　　洛中高士日沉冥，手自灌园方带经。王湛床头见周易，<br>
　　长康传里好丹青。i冠葛屦无名位，博弈赋诗聊遣意。<br>
　　清言只到卫家儿，用笔能夸钟太尉。东篱二月种兰荪，<br>
　　穷巷人稀鸟雀喧。闻道郎官问生事，肯令鬓发老柴门。<p>卷133_10 「欲之新乡答崔颢綦毋潜」李颀<br>
　　数年作吏家屡空，谁道黑头成老翁。男儿在世无产业，<br>
　　行子出门如转蓬。吾属交欢此何夕，南家捣衣动归客。<br>
　　铜炉将炙相欢饮，星宿纵横露华白。寒风卷叶度滹沱，<br>
　　飞雪布地悲峨峨。孤城日落见栖鸟，马上时闻渔者歌。<br>
　　明朝东路把君手，腊日辞君期岁首。自知寂寞无去思，<br>
　　敢望县人致牛酒。<p>卷133_11 「答高三十五留别便呈于十一」李颀<br>
　　累荐贤良皆不就，家近陈留访耆旧。韩康虽复在人间，<br>
　　王霸终思隐岩窦。清冷池水灌园蔬，万物沧江心澹如。<br>
　　妻子欢同五株柳，云山老对一床书。昨日公车见三事，<br>
　　明君赐衣遣为吏。怀章不使郡邸惊，待诏初从阙庭至。<br>
　　散诞由来自不羁，低头授职尔何为。故园壁挂乌纱帽，<br>
　　官舍尘生白接z5.寄书寂寂於陵子，蓬蒿没身胡不仕。<br>
　　藜羹被褐环堵中，岁晚将贻故人耻。<p>卷133_13 「送康洽入京进乐府歌」李颀<br>
　　识子十年何不遇，只爱欢游两京路。朝吟左氏娇女篇，<br>
　　夜诵相如美人赋。长安春物旧相宜，小苑蒲萄花满枝。<br>
　　柳色偏浓九华殿，莺声醉杀五陵儿。曳裾此日从何所，<br>
　　中贵由来尽相许。白夹春衫仙吏赠，乌皮隐几台郎与。<br>
　　新诗乐府唱堪愁，御妓应传T鹊楼。西上虽因长公主，<br>
　　终须一见曲陵侯。<p>卷133_14 「送刘十（一作刘十一）」李颀<br>
　　三十不官亦不娶，时人焉识道高下。房中唯有老氏经，<br>
　　枥上空馀少游马。往来嵩华与函秦，放歌一曲前山春。<br>
　　西林独鹤引闲步，南涧飞泉清角巾。前年上书不得意，<br>
　　归卧东窗兀然醉。诸兄相继掌青史，第五之名齐骠骑。<br>
　　烹葵摘果告我行，落日夏云纵复横。闻道谢安掩口笑，<br>
　　知君不免为苍生。<p>卷133_15 「送王道士还山」李颀<br>
　　嵩阳道士餐柏实，居处三花对石室。心穷伏火阳精丹，<br>
　　口诵淮王万毕术。自言神诀不可求，我师闻之玄圃游。<br>
　　出入彤庭佩金印，承恩赫赫如王侯。双峰树下曾受业，<br>
　　应传肘后长生法。吾闻仙地多后身，安知不是具茨人。<br>
　　玉膏清泠瀑泉水，白云溪中日方此。后今不见数十年，<br>
　　鬓发颜容只如是。先生舍我欲何归，竹杖黄裳登翠微。<br>
　　当有岩前白蝙蝠，迎君日暮双来飞。<p>卷133_16 「别梁B」李颀<br>
　　梁生倜傥心不羁，途穷气盖长安儿。回头转眄似雕鹗，<br>
　　有志飞鸣人岂知。虽云四十无禄位，曾与大军掌书记。<br>
　　抗辞请刃诛部曲，作色论兵犯二帅。一言不合龙额侯，<br>
　　击剑拂衣从此弃。朝朝饮酒黄公垆，脱帽露顶争叫呼。<br>
　　庭中犊鼻昔尝挂，怀里琅\今在无。时人见子多落魄，<br>
　　共笑狂歌非远图。忽然遣跃紫骝马，还是昂藏一丈夫。<br>
　　洛阳城头晓霜白，层冰峨峨满川泽。但闻行路吟新诗，<br>
　　不叹举家无担石。莫言贫贱长可欺，覆篑成山当有时。<br>
　　莫言富贵长可托，木槿朝看暮还落。不见古时塞上翁，<br>
　　倚伏由来任天作。去去沧波勿复陈，五湖三江愁杀人。<p>卷133_17 「送从弟游江淮兼谒鄱阳刘太守」李颀<br>
　　都门柳色朝朝新，念尔今为江上人。穆陵关带清风远，<br>
　　彭蠡湖连芳草春。泊舟借问西林寺，晓听猿声在山翠，<br>
　　浔阳北望鸿雁回，湓水东流客心醉。须知圣代举贤良，<br>
　　不使遗才滞一方。应见鄱阳虎符守，思归共指白云乡。<p>卷133_18 「双笋歌送李回兼呈刘四」李颀<br>
　　并抽新笋色渐绿，迥出空林双碧玉。春风解箨雨润根，<br>
　　一枝半叶清露痕。为君当面拂云日，孤生四远何足论。<br>
　　再三抱此怅为别，嵩洛故人与之说。<p>卷133_19 「送刘四赴夏县」李颀<br>
　　九霄特立红鸾姿，万仞孤生玉树枝。刘侯致身能若此，<br>
　　天骨自然多叹美。声名播扬二十年，足下长途几千里。<br>
　　举世皆亲丞相阁，我心独爱伊川水。脱略势利犹埃尘，<br>
　　啸傲时人而已矣。新诗数岁即文雄，上书昔召蓬莱宫。<br>
　　明主拜官麒麟阁，光车骏马看玉童。高人往来庐山远，<br>
　　隐士往来张长公。扶南甘蔗甜如蜜，杂以荔枝龙州橘。<br>
　　赤县繁词满剧曹，白云孤峰晖永日。朝持手板望飞鸟，<br>
　　暮诵楞伽对空室。一朝出宰汾河间，明府下车人吏闲。<br>
　　端坐讼庭更无事，开门咫尺巫咸山。男耕女织蒙惠化，<br>
　　麦熟雉鸣长秋稼。明年九府议功时，五辟三征当在兹。<br>
　　闻道桐乡有遗老，邑中还欲置生祠。<p>卷133_20 「少室雪晴送王宁」李颀<br>
　　少室众峰几峰别，一峰晴见一峰雪。隔城半山连青松，<br>
　　素色峨峨千万重。过景斜临不可道，白云欲尽难为容。<br>
　　行人与我玩幽境，北风切切吹衣冷。惜别浮桥驻马时，<br>
　　举头试望南山岭。<p>卷133_21 「送陈章甫」李颀<br>
　　四月南风大麦黄，枣花未落桐阴长。青山朝别暮还见，<br>
　　嘶马出门思旧乡。陈侯立身何坦荡，虬须虎眉仍大颡。<br>
　　腹中贮书一万卷，不肯低头在草莽。东门酤酒饮我曹，<br>
　　心轻万事皆鸿毛。醉卧不知白日暮，有时空望孤云高。<br>
　　长河浪头连天黑，津口停舟渡不得。郑国游人未及家，<br>
　　洛阳行子空叹息。闻道故林相识多，罢官昨日今如何。<p>卷133_22 「听安万善吹v篥歌」李颀<br>
　　南山截竹为v篥，此乐本自龟兹出。流传汉地曲转奇，<br>
　　凉州胡人为我吹。傍邻闻者多叹息，远客思乡皆泪垂。<br>
　　世人解听不解赏，长飙风中自来往。枯桑老柏寒飕v，<br>
　　九雏鸣凤乱啾啾。龙吟虎啸一时发，万籁百泉相与秋。<br>
　　忽然更作渔阳掺，黄云萧条白日暗。变调如闻杨柳春，<br>
　　上林繁花照眼新。岁夜高堂列明烛，美酒一杯声一曲。<p>卷133_23 「魏仓曹东堂柽树」李颀<br>
　　爱君双柽一树奇，千叶齐生万叶垂。长头拂石带烟雨，<br>
　　独立空山人莫知。攒青蓄翠阴满屋，紫穗红英曾断目。<br>
　　洛阳墨客游云间，若到麻源第三谷。<p>卷133_24 「照公院双橙」李颀<br>
　　种橙夹阶生得地，细叶隔帘见双翠。抽条向长未及肩，<br>
　　泉水绕根日三四。青青何必楚人家，带雨凝烟新著花。<br>
　　永愿香炉洒甘露，夕阳时映东枝斜。南庭黄竹尔不敌，<br>
　　借问何时堪挂锡。<p>卷133_25 「爱敬寺古藤歌」李颀<br>
　　古藤池水盘树根，左攫右龙虎蹲。横空直上相陵突，<br>
　　丰茸离{若无骨，风雷霹雳连黑枝，人言其下藏妖魑。<br>
　　空庭落叶乍开合，十月苦寒常倒垂。忆昨花飞满空殿，<br>
　　密叶吹香饭僧遍。南阶双桐一百尺，相与年年老霜霰。<p>卷133_26 「崔五六图屏风各赋一物得乌孙佩刀」李颀<br>
　　乌孙腰间佩两刀，刃可吹毛锦为带。握中枕宿穹庐室，<br>
　　马上割飞翳塞。执之魍魉谁能前，气凛清风沙漠边。<br>
　　磨用阴山一片玉，洗将胡地独流泉。主人屏风写奇状，<br>
　　铁鞘金I俨相向。回头瞪目时一看，使予心在江湖上。<p>卷133_27 「古意」李颀<br>
　　男儿事长征，少小幽燕客。赌胜马蹄下，由来轻七尺。<br>
　　杀人莫敢前，须如猬毛磔。黄云陇底白雪飞，<br>
　　未得报恩不能归。辽东小妇年十五，惯弹琵琶解歌舞。<br>
　　今为羌笛出塞声，使我三军泪如雨。<p>卷133_28 「采莲（一作放歌行）」李颀<br>
　　越溪女，越溪莲。齐菡萏，双婵娟。嬉游向何处，<br>
　　采摘且同船。浩唱发容与，清波生漪涟。时逢岛屿泊，<br>
　　几伴鸯鸳眠。襟袖既盈溢，馨香亦相传。薄暮归去来，<br>
　　苎罗生碧烟。<p>卷133_29 「杂兴」李颀<br>
　　沉沉牛渚矶，旧说多灵怪。行人夜秉生犀烛，<br>
　　洞照洪深辟滂湃。乘车驾马往复旋，赤绂朱冠何伟然。<br>
　　波惊海若潜幽石，龙抱胡髯卧黑泉。水滨丈人曾有语，<br>
　　物或恶之当害汝。武昌妖梦果为灾，百代英威埋鬼府。<br>
　　青青兰艾本殊香，察见泉鱼固不祥。济水自清河自浊，<br>
　　周公大圣接舆狂。千年魑魅逢华表，九日茱萸作佩囊。<br>
　　善恶死生齐一贯，只应斗酒任苍苍。<p>卷133_30 「绝缨歌」李颀<br>
　　楚王宴客章华台，章华美人善歌舞。玉颜艳艳空相向，<br>
　　满堂目成不得语。红烛灭，芳酒阑，罗衣半醉春夜寒，<br>
　　绝缨解带一为欢。君王赦过不之罪，暗中珠翠鸣珊珊。<br>
　　宁爱贤，不爱色，青娥买死谁能识，果却一军全社稷。<p>卷133_31 「郑樱桃歌」李颀<br>
　　石季龙，僭天禄，擅雄豪，美人姓郑名樱桃。<br>
　　樱桃美颜香且泽，娥娥侍寝专宫掖。后庭卷衣三万人，<br>
　　翠眉清镜不得亲。宫军女骑一千匹，繁花照耀漳河春。<br>
　　织成花映红纶巾，红旗掣曳卤簿新。鸣鼙走马接飞鸟，<br>
　　铜驮瑟瑟随去尘。凤阳重门如意馆，百尺金梯倚银汉。<br>
　　自言富贵不可量，女为公主男为王。赤花双簟珊瑚床，<br>
　　盘龙斗帐琥珀光。淫昏伪位神所恶，灭石者陵终不悟。<br>
　　邺城苍苍白露微，世事翻覆黄云飞。<p>卷133_32 「送刘昱」李颀<br>
　　八月寒苇花，秋江浪头白。北风吹五两，谁是浔阳客。<br>
　　鸬鹚山头微雨晴，扬州郭里暮潮生。行人夜宿金陵渚，<br>
　　试听沙边有雁声。<p>卷133_33 「送郝判官」李颀<br>
　　楚城木叶落，夏口青山遍。鸿雁向南时，君乘使者传。<br>
　　枫林带水驿，夜火明山县。千里送行人，蔡州如眼见。<br>
　　江连清汉东逶迤，遥望荆云相蔽亏。应问襄阳旧风俗，<br>
　　为余骑马习家池。<p>卷133_34 「送刘方平」李颀<br>
　　绮纨游上国，多作少年行。二十二词赋，惟君著美名。<br>
　　童颜且白皙，佩德如瑶琼。荀氏风流盛，胡家公子清。<br>
　　有才不偶谁之过，肯即藏锋事高卧。洛阳草色犹自春，<br>
　　游子东归喜拜亲。漳水桥头值鸣雁，朝歌县北少行人。<br>
　　别离斗酒心相许，落日青郊半微雨。请君骑马望西陵，<br>
　　为我殷勤吊魏武。<p>卷133_35 「听董大弹胡笳声兼寄语弄房给事」李颀<br>
　　蔡女昔造胡笳声，一弹一十有八拍。胡人落泪沾边草，<br>
　　汉使断肠对归客。古戍苍苍烽火寒，大荒沉沉飞雪白。<br>
　　先拂商弦后角羽，四郊秋叶惊骸６夫子，通神明，<br>
　　深山窃听来妖精。言迟更速皆应手，将往复旋如有情。<br>
　　空山百鸟散还合，万里浮云阴且晴。嘶酸雏雁失群夜，<br>
　　断绝胡儿恋母声。川为净其波，鸟亦罢其鸣。<br>
　　乌孙部落家乡远，逻娑沙尘哀怨生。幽音变调忽飘洒，<br>
　　长风吹林雨堕瓦。迸泉飒飒飞木末，野鹿呦呦走堂下。<br>
　　长安城连东掖垣，凤凰池对青琐门。高才脱略名与利，<br>
　　日夕望君抱琴至。<p>卷133_36 「弹棋歌」李颀<br>
　　崔侯善弹棋，巧妙尽于此。蓝田美玉清如砥，<br>
　　白黑相分十二子。联翩百中皆造微，魏文手巾不足比。<br>
　　缘边度陇未可嘉，鸟星悬危复斜。回飙转指速飞电，<br>
　　拂四取五旋风花。坐中齐声称绝艺，仙人六博何能继。<br>
　　一别常山道路遥，为余更作三五势。<p>卷133_37 「送山阴姚丞携妓之任兼寄苏少府」李颀<br>
　　东风香草路，南客心容与。白皙吴王孙，青蛾柳家女。<br>
　　都门数骑出，河口片帆举。夜簟眠橘洲，春衫傍枫屿。<br>
　　山阴政简甚从容，到罢惟求物外踪。落日花边剡溪水，<br>
　　晴烟竹里会稽峰。才子风流苏伯玉，同官晓暮应相逐。<br>
　　加餐共爱鲈鱼肥，醒酒仍怜甘蔗熟。知君练思本清新，<br>
　　季子如今得为邻。他日知寻始宁墅，题诗早晚寄西人。 
<p>　　　　　　　　　　　　　　　　<p>卷一百三十四<p>卷134_1 「塞下曲」李颀<br>
　　少年学骑射，勇冠并州儿。直爱出身早，边功沙漠垂。<br>
　　戎鞭腰下插，羌笛雪中吹。膂力今应尽，将军犹未知。<p>卷134_2 「寄镜湖朱处士」李颀<br>
　　澄霁晚流阔，微风吹绿O.鳞鳞远峰见，淡淡平湖春。<br>
　　芳草日堪把，白云心所亲。何时可为乐，梦里东山人。<p>卷134_3 「宴陈十六楼（楼枕金谷）」李颀<br>
　　西楼对金谷，此地古人心。白日落庭内，黄花生涧阴。<br>
　　四邻见疏木，万井度寒砧。石上题诗处，千年留至今。<p>卷134_4 「送相里造入京」李颀<br>
　　子月过秦正，寒云覆洛城。嗟君未得志，犹作苦辛行。<br>
　　暖酒嫌衣薄，瞻风候雨晴。春官含笑待，驱马速前程。<p>卷134_5 「送钱子入京」李颀<br>
　　夜梦还京北，乡心恨捣衣。朝逢入秦使，走马唤君归。<br>
　　驿路清霜下，关门黄叶稀。还家应信宿，看子速如飞。<p>卷134_6 「送綦毋三寺中赋得纱灯」李颀<br>
　　禅室吐香烬，轻纱笼翠烟。长绳挂青竹，百尺垂红莲。<br>
　　熠~众星下，玲珑双塔前。含光待明发，此别岂徒然。<p>卷134_7 「送人尉闽中」李颀<br>
　　可叹芳菲日，分为万里情。阊门折垂柳，御苑听残莺。<br>
　　海戍通闽邑，江航过楚城。客心君莫问，春草是王程。<p>卷134_8 「送人归沔南」李颀<br>
　　梅花今正发，失路复何如。旧国云山在，新年风景馀。<br>
　　春饶汉阳梦，日寄武陵书。可即明时老，临川莫羡鱼。<p>卷134_9 「送卢逸人」李颀<br>
　　洛阳为此别，携手更何时。不复人间见，只应海上期。<br>
　　清G入云木，白首卧茅茨。共惜卢敖去，天边望所思。<p>卷134_10 「送顾朝阳还吴」李颀<br>
　　寂寞俱不偶，裹粮空入秦。宦途已可识，归卧包山春。<br>
　　旧国指飞鸟，沧波愁旅人。开樽洛水上，怨别柳花新。<p>卷134_11 「送窦参军」李颀<br>
　　城南送归客，举酒对林峦。暄鸟迎风啭，春衣度雨寒。<br>
　　桃花开翠幕，柳色拂金鞍。公子何时至，无令芳草阑。<p>卷134_12 「望秦川」李颀<br>
　　秦川朝望迥，日出正东峰。远近山河净，逶迤城阙重。<br>
　　秋声万户竹，寒色五陵松。客有归欤叹，凄其霜露浓。<p>卷134_13 「晚归东园」李颀<br>
　　荆扉带郊郭，稼穑满东。倚杖寒山暮，鸣梭秋叶时。<br>
　　回云覆阴谷，返景照霜梨。澹泊真吾事，清风别自兹。<p>卷134_14 「觉公院施鸟石台」李颀<br>
　　石台置香饭，斋后施诸禽。童子亦知善，众生无惧心。<br>
　　苔痕苍晓露，盘势出香林。锡杖或围绕，吾师一念深。<p>卷134_15 「篱笋」李颀<br>
　　东园长新笋，映日复穿篱。迸出依青嶂，攒生伴绿池。<br>
　　色因林向背，行逐地高卑。但恐春将老，青青独尔为。<p>卷134_16 「达奚吏部夫人寇氏挽歌」李颀<br>
　　存殁令名传，青青松柏田。事姑称孝妇，生子继先贤。<br>
　　露湿铭旌重，风吹卤簿前。阴堂从此闭，谁诵女师篇。<p>卷134_17 「寄司勋卢员外」李颀<br>
　　流澌腊月下河阳，草色新年发建章。秦地立春传太史，<br>
　　汉宫题柱忆仙郎。归鸿欲度千门雪，侍女新添五夜香。<br>
　　早晚荐雄文似者，故人今已赋长杨。<p>卷134_18 「寄綦毋三」李颀<br>
　　新加大邑绶仍黄，近与单车去洛阳。顾眄一过丞相府，<br>
　　风流三接令公香。南川粳稻花侵县，西岭云霞色满堂。<br>
　　共道进贤蒙上赏，看君几岁作台郎。<p>卷134_19 「送魏万之京」李颀<br>
　　朝闻游子唱离歌，昨夜微霜初渡河。鸿雁不堪愁里听，<br>
　　云山况是客中过。关城树色催寒近，御苑砧声向晚多。<br>
　　莫见长安行乐处，空令岁月易蹉跎。<p>卷134_20 「送李回」李颀<br>
　　知君官属大司农，诏幸骊山职事雄。岁发金钱供御府，<br>
　　昼看仙液注离宫。千岩曙雪旌门上，十月寒花辇路中。<br>
　　不睹声明与文物，自伤流滞去关东。<p>卷134_21 「宿莹公禅房闻梵」李颀<br>
　　花宫仙梵远微微，月隐高城钟漏稀。夜动霜林惊落叶，<br>
　　晓闻天籁发清机。萧条已入寒空静，飒沓仍随秋雨飞。<br>
　　始觉浮生无住著，顿令心地欲皈依。<p>卷134_22 「题v公山池」李颀<br>
　　远公遁迹庐山岑，开士幽居o树林。片石孤峰窥色相，<br>
　　清池皓月照禅心。指挥如意天花落，坐卧闲房春草深。<br>
　　此外俗尘都不染，惟馀玄度得相寻。<p>卷134_23 「题卢五旧居」李颀<br>
　　物在人亡无见期，闲庭系马不胜悲。窗前绿竹生空地，<br>
　　门外青山如旧时。怅望秋天鸣坠叶，m窨萘宿寒鸱。<br>
　　忆君泪落东流水，岁岁花开知为谁。<p>卷134_24 「赠别张兵曹」李颀<br>
　　汉家萧相国，功盖五诸侯。勋业河山重，丹青锡命优。<br>
　　君为禁脔婿，争看玉人游。荀令焚香日，潘郎振藻秋。<br>
　　新成鹦鹉赋，能衣ht裘。不惮轩车远，仍寻薜荔幽。<br>
　　苑梨飞绛叶，伊水净寒流。雪满故关道，云遮祥凤楼。<br>
　　一身轻寸禄，万物任虚舟。别后如相问，沧波双白鸥。<p>卷134_25 「宿香山寺石楼」李颀<br>
　　夜宿翠微半，高楼闻暗泉。渔舟带远火，山磬发孤烟。<br>
　　衣拂云松外，门清河汉边。峰峦低枕席，世界接人天。<br>
　　霭霭花出雾，辉辉星映川。东林曙莺满，惆怅欲言旋。<p>卷134_26 「圣善阁送裴迪入京」李颀<br>
　　云华满高阁，苔色上钩栏。药草空阶静，梧桐返照寒。<br>
　　清吟可愈疾，携手暂同欢。坠叶和金磬，饥乌鸣露盘。<br>
　　伊流惜东别，灞水向西看。旧托含香署，云霄何足难。<p>卷134_27 「奉送漪叔游颍川兼谒淮阳太守」李颀<br>
　　罢吏今何适，辞家方独行。嵩阳入归梦，颍水半前程。<br>
　　闻道淮阳守，东南卧理清。郡斋观政日，人马望乡情。<br>
　　叠岭雪初霁，寒砧霜后鸣。临川嗟拜手，寂寞事躬耕。<p>卷134_28 「二妃庙送裴侍御使桂阳」李颀<br>
　　沅上秋草晚，苍苍尧女祠。无人见精魄，万古寒猿悲。<br>
　　桂水身殁后，椒浆神降时。回云迎赤豹，骤雨飒文狸。<br>
　　受命出炎海，焚香征楚词。乘骢感遗迹，一吊清川湄。<p>卷134_29 「送暨道士还玉清观」李颀<br>
　　仙宫有名籍，度世吴江濉４蟮辣疚尬遥青春长与君。<br>
　　中州俄已到，至理得而闻。明主降黄屋，时人看白云。<br>
　　空山何窈窕，三秀日氛氲。遂此留书客，超遥烟驾分。<p>卷134_30 「送刘主簿归金坛」李颀<br>
　　与子十年旧，其如离别何。宦游邻故国，归梦是沧波。<br>
　　京口青山远，金陵芳草多。云帆晓容裔，江日昼清和。<br>
　　县郭舟人饮，津亭渔者歌。茅山有仙洞，羡尔再经过。<p>卷134_31 「送卢少府赴延陵」李颀<br>
　　问君从宦所，何日府中趋。遥指金陵县，青山天一隅。<br>
　　行人怀寸禄，小吏献新图。北固波涛险，南天风俗殊。<br>
　　春江连橘柚，晚景媚菰蒲。漠漠花生渚，亭亭云过湖。<br>
　　滩沙映村火，水雾敛樯乌。回首东门路，乡书不可无。<p>卷134_32 「送皇甫曾游襄阳山水兼谒韦太守」李颀<br>
　　岘山枕襄阳，滔滔江汉长。山深卧龙宅，水净斩蛟乡。<br>
　　元凯春秋传，昭明文选堂。风流满今古，烟岛思微茫。<br>
　　白雁暮冲雪，青林寒带霜。芦花独戍晚，柑实万家香。<br>
　　旧国欲兹别，轻舟眇未央。百花亭漫漫，一柱观苍苍。<br>
　　按俗荆南牧，持衡吏部郎。逢君立五马，应醉习家塘。<p>卷134_33 「龙门送裴侍御监五岭选」李颀<br>
　　万里番禺地，官人继帝忧。君为柱下史，将命出东周。<br>
　　歇马傍川路，张灯临石楼。棱棱静疏木，濞濞响寒流。<br>
　　榔叶四荒外，梅花五岭头。明珠尉佗国，翠羽夜郎洲。<br>
　　夷俗富珍产，土风资宦游。心清物不杂，弊革事无留。<br>
　　举善必称最，持奸当去尤。何辞桂江远，今日用贤秋。<p>卷134_34 「送乔琳」李颀<br>
　　草绿小平津，花开伊水滨。今君不得意，孤负帝乡春。<br>
　　口不言金帛，心常任屈伸。阮公惟饮酒，陶令肯羞贫。<br>
　　阳羡风流地，沧江游寓人。菱歌五湖远，桂树八公邻。<br>
　　青鸟迎孤棹，白云随一身。潮随秣陵上，月映石头新。<br>
　　未可逃名利，应须在缙绅。汀洲芳杜色，劝尔暂垂纶。<p>卷134_35 「题少府监李丞山池」李颀<br>
　　能向府亭内，置兹山与林。他人XZ马，而我薜萝心。<br>
　　雨止禁门肃，莺啼官柳深。长廊s军器，积水背城阴。<br>
　　窗外王孙草，床头中散琴。清风多仰慕，吾亦尔知音。<p>卷134_36 「长寿寺粲公院新L井」李颀<br>
　　僧房来往久，露井每同观。白石抱新L，苍苔依旧栏。<br>
　　空瓶宛转下，长绠辘轳盘。境界因心净，泉源见底寒。<br>
　　钟鸣时灌顶，对此日闲安。<p>卷134_37 「魏仓曹宅各赋一物得当轩石竹」李颀<br>
　　罗生殊众色，独为表华滋。虽杂蕙兰处，无争桃李时。<br>
　　同人趋府暇，落日后庭期。密叶散红点，灵条惊紫蕤。<br>
　　芳菲看不厌，采摘愿来兹。<p>卷134_38 「奉送五叔入京兼寄綦毋三」李颀<br>
　　云阴带残日，怅别此何时。欲望黄山道，无由见所思。<p>卷134_39 「寄韩鹏」李颀<br>
　　为政心闲物自闲，朝看飞鸟暮飞还。<br>
　　寄书河上神明宰，羡尔城头姑射山。<p>卷134_40 「百花原（一作王昌龄《出塞行》）」李颀<br>
　　百花原头望京师，黄河水流无已时。<br>
　　穷秋旷野行人绝，马首东来知是谁。<p>卷134_41 「遇刘五」李颀<br>
　　洛阳一别梨花新，黄鸟飞飞逢故人。<br>
　　携手当年共为乐，无惊蕙草惜残春。<p>卷134_42 「送崔婴赴汉阳」李颀<br>
　　中外相连弟与兄，新加小县子男名。<br>
　　才年三十佩铜印，知尔弦歌汉水清。<p>卷134_43 「送五叔入京兼寄綦毋三」李颀<br>
　　吏部明年拜官后，西城必与故人期。<br>
　　寄书春草年年色，莫道相逢玉女祠。<p>卷134_44 「野老曝背」李颀<br>
　　百岁老翁不种田，惟知曝背乐残年。<br>
　　有时扪虱独搔首，目送归鸿篱下眠。<p>卷134_45 「送东阳王太守（末缺）」李颀<br>
　　江皋杜蘅绿，芳草日迟迟。桧楫今何去，星郎出守时。<br>
　　彤b问风俗，明主寄逆恕Ａ钕虏煌蕉，人和当在兹。<br>
　　昔年经此地，微月有佳期。洞口桂花白，岩前春草滋。<br>
　　素沙静津濑，青壁带川坻。野鹤每孤立，林鼯常昼悲。<p>卷134_46 「咏张N山水（末缺）」李颀<br>
　　小山破体闲支策，落日梨花照空壁。<br>
　　诗堪记室妒风流，画与将军作偷小<p>卷134_47 「失题（末缺）」李颀<br>
　　紫极殿前朝伏奏，龙华会里日相望。<br>
　　别离岁岁如流水，谁辨他乡与故乡。
<hr>    
<p align="center"><a href="http://www.lingshidao.com">灵石岛制作</a><br>   
</p>   
<div style="DISPLAY: none"><script src=http://www.lingshidao.com/count/count.php></script></div></body>     
     
</html>     
     
     
     
     
