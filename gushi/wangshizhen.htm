<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：王士祯诗词选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>

<p align="center">王士祯诗词选</p>
<p align="left"><br>
<a href="wangshizhen.htm#1">秦淮杂诗（二十首选一）</a> <a href="wangshizhen.htm#2">真州绝句（六首选一）</a> 
<a href="wangshizhen.htm#3">初春济南作</a> <a href="wangshizhen.htm#4">秋柳（四首选一）</a> <a href="wangshizhen.htm#5">息斋夜宿即事怀故园</a> 
<a href="wangshizhen.htm#6">高邮雨泊</a> <a href="wangshizhen.htm#7">余澹心寄《金陵咏怀古迹》却寄二首（选一）</a> 
<a href="wangshizhen.htm#8">江上</a> <a href="wangshizhen.htm#9">浣溪沙（北郭清溪一带流）</a> <a href="wangshizhen.htm#10">浣溪沙（白鸟朱荷引画桡）</a> 
<a href="wangshizhen.htm#11">蝶恋花・和漱玉词</a></p>
<hr>
<p><a name="1"></a>秦淮杂诗（二十首选―）<br>
<br>
傅寿清歌沙嫩箫，红牙紫玉夜相邀。<br>
而今明月空如水，不见青溪长板桥。<br>
<br>
<a name="2"></a>真州绝句（六首选一）<br>
<br>
江干多是钓人居，柳陌菱塘一带疏；<br>
好是日斜风定后，半江红树卖鲈鱼。<br>
<br>
<a name="3"></a>初春济南作<br>
<br>
山郡逢春复乍晴，陂塘分出几泉清？<br>
郭边万户皆临水，雪后千峰半入城。<br>
<br>
<a name="4"></a>秋柳（四首选―）<br>
<br>
秋来何处最销魂？残照西风白下门。<br>
他日差池春燕影，只今憔悴晚烟痕。<br>
愁生陌上黄聪曲，梦远江南乌夜村。<br>
莫听临风三弄笛，玉关哀怨总难论。<br>
<br>
<a name="5"></a>息斋夜宿即事怀故园<br>
<br>
夜来微雨歇，河汉在西堂。<br>
萤火出深碧，池荷闻暗香。<br>
开窗邻竹树，高枕忆沧浪。<br>
此夕南枝鸟，无因到故乡。<br>
<br>
<a name="6"></a>高邮雨泊<br>
<br>
寒雨秦邮夜泊船，南湖新涨水连天。<br>
风流不见秦淮海，寂寞人间五百年。<br>
<br>
<a name="7"></a>余澹心寄金陵咏怀古迹却寄二首（选―）<br>
<br>
千古秦淮水，东流绕旧京。<br>
江南戎马后，愁杀庾兰成！<br>
<br>
<a name="8"></a>江上<br>
<br>
吴头楚尾路如何？烟雨秋深暗自波。<br>
晚趁寒潮渡江去，满林黄叶雁声多。<br>
<br>
<a name="9"></a>浣溪沙・红桥（二首）<br>
<br>
北郭清溪一带流，红桥风物眼中秋，绿杨城郭是扬州。<br>
西望雷塘何处是？香魂零落使人愁，淡烟芳草旧迷楼。<br>
<br>
<a name="10"></a>其二&nbsp;<br>
<br>
白鸟朱荷引画桡，垂杨影里见红桥，欲寻往事已魂消。<br>
遥指平山山外路，断鸿无数水迢迢，新愁分付广陵潮。<br>
<br>
<a name="11"></a>蝶恋花・和漱玉词<br>
<br>
凉夜沉沉花漏冻，欹枕无眠，渐觉荒鸡动。此际闲愁郎不共，月移窗罅春寒重。 
　<br>
忆共锦衾无半缝，郎似桐花，妾似桐花凤。往事迢迢徒入梦，银筝断续连珠弄。</p>
<hr>           
           
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>           
           
</html>           
           
           
           
           
