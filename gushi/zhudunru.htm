<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：朱敦儒词选</title>
</head>
<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>

<p align="center">朱敦儒词选<br>
</p>
<p align="left"><a href="zhudunru.htm#1">鹧鸪天 西都作</a> <a href="zhudunru.htm#2">鹧鸪天</a> 
<a href="zhudunru.htm#3">鹧鸪天</a> <a href="zhudunru.htm#4">一落索</a> <a href="zhudunru.htm#5">好事近 
渔父词</a> <a href="zhudunru.htm#6">好事近 渔父词</a> <a href="zhudunru.htm#7">好事近 
渔父词</a> <a href="zhudunru.htm#8">好事近 渔父词</a> &nbsp; <a href="zhudunru.htm#9"><br>
好事近 
渔父词</a> <a href="zhudunru.htm#10">好事近 渔父词</a> <a href="zhudunru.htm#11">临江仙</a> <a href="zhudunru.htm#13">浪淘沙 
康州泊船</a> <a href="zhudunru.htm#14">朝中措</a> <a href="zhudunru.htm#15">朝中措</a> <a href="zhudunru.htm#16">朝中措</a> 
<a href="zhudunru.htm#17">朝中措</a> &nbsp; <a href="zhudunru.htm#18"><br>
长相思</a> <a href="zhudunru.htm#19">沙塞子</a> 
<a href="zhudunru.htm#20">西江月</a> <a href="zhudunru.htm#21">点绛唇</a> <a href="zhudunru.htm#22">减字木兰花</a> 
<a href="zhudunru.htm#23">减字木兰花</a> <a href="zhudunru.htm#24">卜算子</a> <a href="zhudunru.htm#25">诉衷情</a> 
<a href="zhudunru.htm#26">采桑子 彭浪矶</a> <a href="zhudunru.htm#27">采桑子</a> &nbsp; <a href="zhudunru.htm#28"><br>
相见欢</a>
<a href="zhudunru.htm#29">相见欢</a> <a href="zhudunru.htm#30">卜算子</a> <a href="zhudunru.htm#31">卜算子</a> 
<a href="zhudunru.htm#32">水调歌头 淮阴作</a> <a href="zhudunru.htm#33">水调歌头 对月有感</a> 
<a href="zhudunru.htm#34">水龙吟</a> <a href="zhudunru.htm#35">忆秦娥 
若无置酒朝元亭，师厚同饮作</a> <a href="zhudunru.htm#36">念奴娇 垂虹亭</a> 
<a href="zhudunru.htm#37">念奴娇</a></p> 
<hr> 
<p><a name="1"></a>鹧鸪天 西都作<p>     
我是清都山水郎。天教分付与疏狂。曾批给雨支风券，累上留云借月章。<br>     
诗万首，酒千觞。几曾着眼看侯王。玉楼金阙慵归去，且插梅花醉洛阳。<p>     
<br>     
<a name="2"></a>鹧鸪天<p>     
曾为梅花醉不归。佳人挽袖乞新词。轻红遍写鸳鸯带，浓碧争斟翡翠卮。<br>     
人已老，事皆非。花前不饮泪沾衣。如今但欲关门睡，一任梅花作雪飞。<p>     
<br>     
<a name="3"></a>鹧鸪天<p>     
检尽历头冬又残。爱他风雪忍他寒。拖条竹杖家家酒，上个蓝舆处处山。<br>     
添老大，转痴顽。谢天教我老来闲。道人还了鸳鸯债，纸帐梅花醉梦间。<p>     
<br>     
<a name="4"></a>一落索<p>     
惯被好花留住。蝶飞莺语。少年场上醉乡中，容易放、春归去。<br>     
今日江南春暮。朱颜何处。莫将愁绪比飞花，花有数、愁无数。<p>     
<br>     
<a name="5"></a>好事近 渔父词<p>     
摇首出红尘，醒醉更无时节。活计绿蓑青笠，惯披霜冲雪。<br>     
晚来风定钓丝闲，上下是新月。千里水天一色，看孤鸿明灭。<p>     
<br>     
<a name="6"></a>好事近 渔父词<p>     
渔父长身来，只共钓竿相识。随意转船回棹，似飞空无迹。<br>     
芦花开落任浮生，长醉是良策。昨夜一江风雨，都不曾听得。<p>     
<br>     
<a name="7"></a>好事近 渔父词<p>     
拨转钓鱼船，江海尽为吾宅。恰向洞庭沽酒，却钱塘横笛。<br>     
醉颜禁冷更添红，潮落下前碛。经过子陵滩畔，得梅花消息。<p>     
<br>     
<a name="8"></a>好事近 渔父词<p>     
短棹钓船轻，江上晚烟笼碧。塞雁海鸥分路，占江天秋色。<br>     
锦鳞拨刺满篮鱼，取酒价相敌。风顺片帆归去，有何人留得。<p>     
<br>     
<a name="9"></a>好事近 渔父词<p>     
失却故山云，索手指空为客。莼菜鲈鱼留我，住鸳鸯湖侧。<br>     
偶然添酒旧壶卢，小醉度朝夕。吹笛波楼下，有何人相识。<p>     
<br>     
<a name="10"></a>好事近 渔父词<p>     
猛向这边来，得个信音端的。天与一轮钓线，领烟波千亿。<br>     
红尘今古转船头，鸥鹭已陈迹。不受世间拘束，任东西南北。<p>     
<br>     
<a name="11"></a>临江仙<p>     
直自凤凰城破后，擘钗破镜分飞。天涯海角信音稀。梦回辽海北，魂断玉关西。<br>     
月解重圆星解聚，如何不见人归。今春还听杜鹃啼。年年看塞雁，一十四番回。<p>     
<br>     
<a name="13"></a>浪淘沙 康州泊船<p>     
风约雨横江，秋满蓬窗。个中物色尽凄凉。更是行人行未得，独系归。<br>     
拥被换残香。黄卷堆床。开愁展恨翦思量。伊是浮云侬是梦，休问家乡。<p>     
<br>     
<a name="14"></a>朝中措<p>     
先生筇杖是生涯。挑月更担花。把住都无憎爱，放行总是烟霞。<br>     
飘然携去，旗亭问酒，萧寺寻茶。恰似黄郦无定，不知飞到谁家。<p>     
<br>     
<a name="15"></a>朝中措<p>     
登临何处自销忧。直北看扬州。朱雀桥边晚市，石头城下新秋。<br>     
昔人何在，悲凉故国，寂寞潮头。个是一场春梦，长江不住东流。<p>     
<br>     
<a name="16"></a>朝中措<p>     
当年弹铗五陵间。行处万人看。雪猎星飞羽箭，春游花簇雕鞍。<br>     
飘零到此，天涯倦客，海上苍颜。多谢江南苏小，尊前怪我青衫。<p>     
<br>     
<a name="17"></a>朝中措<p>     
红稀绿暗掩重门。芳径罢追寻。已是老于前岁，那堪穷似他人。<br>     
一杯自劝，江湖倦客，风雨残春。不是酴相伴，如何过得黄昏。<p>     
<br>     
<a name="18"></a>长相思<p>     
昨日晴。今日阴。楼下飞花楼上云。阑干双泪痕。<br>     
江南人。江北人。一样春风两样情。晚寒潮未平。<p>     
<br>     
<a name="19"></a>沙塞子<p>     
万里飘零南越，山引泪，酒添愁。不见凤楼龙阙、又惊秋。<br>     
九日江亭闲望，蛮树绕，瘴云浮。肠断红蕉花晚、水西流。<p>     
<br>     
<a name="20"></a>西江月<p>     
世事短如春梦，人情薄似秋云。不须计较苦劳心。万事原有命。<br>     
幸过三杯酒好，况逢一朵花新。片时欢笑且相亲。明日阴晴未定。<p>     
<br>     
<a name="21"></a>点绛唇<p>     
淮海秋风，冶城飞下扬州叶。画船催发。倾酒留君别。<br>     
卧倒金壶，相对天涯客。阳关彻。大江横绝。泪湿杯中月。<p>     
<br>     
<a name="22"></a>减字木兰花<p>     
刘郎已老。不管桃花依旧笑。要听琵琶。重院莺啼觅谢家。<br>     
曲终人醉。多似浔阳江上泪。万里东风。国破山河落照红。<p>     
<br>     
<a name="23"></a>减字木兰花<p>     
慵歌怕酒。今日春衫惊着瘦。双燕帘栊。金鸭香沈客泪中。<br>     
琵琶重听。谁信人间多少恨，落日东风。吹得桃花满院红。<p>     
<br>     
<a name="24"></a>卜算子<p>     
旅雁向南飞，风雨群初失。饥渴辛勤两翅垂，独下寒汀立。<br>     
鸥鹭苦难亲，D缴忧相逼。云海茫茫无处归，谁听哀鸣急。<p>     
<br>     
<a name="25"></a>诉衷情<p>     
老人无复少年欢。嫌酒倦吹弹。黄昏又是风雨，楼外角声残。<br>     
悲故国，念尘寰。事难言。下了纸帐，曳上青毡，一任霜寒。<p>     
<br>     
<a name="26"></a>采桑子 彭浪矶<p>     
扁舟去作江南客，旅雁孤云。万里烟尘。回首中原泪满巾。<br>     
碧山对晚汀洲冷，枫叶芦根。日落波平。愁损辞乡去国人。<p>     
<br>     
<a name="27"></a>采桑子<p>     
一番海角凄凉梦，却到长安。翠帐犀帘。依旧屏斜十二山。<br>     
玉人为我调琴瑟，颦黛低鬟。云散香残。风雨蛮溪半夜寒。<p>     
<br>     
<a name="28"></a>相见欢<p>     
东风吹尽江梅。橘花开。旧日吴王宫殿、长青苔。<br>     
今古事。英雄泪。老相催。长恨夕阳西去、晚潮回。<p>     
<br>     
<a name="29"></a>相见欢<p>     
金陵城上西楼。倚清秋。万里夕阳垂地、大江流。<br>     
中原乱。簪缨散。几时收。试倩悲风吹泪、过扬州。<p>     
<br>     
<a name="30"></a>卜算子<p>     
碧瓦小红楼，芳草江南岸。雨后纱窗几阵寒，零落梨花晚。<br>     
看到水如云，送尽鸦成点。南北东西处处愁，独倚阑干遍。<p>     
<br>     
<a name="31"></a>卜算子<p>     
古涧一枝梅，免被园林锁。路远山深不怕寒，似共春相r。<br>     
幽思有谁知，托契都难可。独自风流独自香，明月来寻我。<p>     
<br>     
<a name="32"></a>水调歌头 淮阴作<p>     
当年五陵下，结客占春游。红缨翠带，谈笑跋马水西头。<br>     
落日经过桃叶，不管插花归去，小袖挽人留。换酒春壶碧，脱帽醉青楼。<p>     
楚云惊，陇水散，两飘流。如今憔悴，天涯何处可销忧。<br>     
长揖飞鸿旧月。不知今夕烟水，都照几人愁。有泪看芳草，无路认西州。<p>     
<br>     
<a name="33"></a>水调歌头 对月有感<p>     
天宇着垂象，日月共回旋。因何明月，偏被指点古来传。<br>     
浪语修成七宝，漫说霓裳九奏，阿姊最婵娟。愤激书青奏，伏愿听臣言。<p>     
诏六丁，驱狡兔，屏痴蟾。移根老桂，种在历历白榆边。<br>     
深锁广寒宫殿，不许娥歌舞，按次守星躔。永使无亏缺，长对日团圆。<p>     
<br>     
<a name="34"></a>水龙吟<p>     
放船千里凌波去。略为吴山留顾。云屯水府，涛随神女，九江东注。<br>     
北客翩然，壮心偏感，年华将暮。念伊嵩旧隐，巢由故友，南柯梦、遽如许。<p>     
回首妖氛未扫，问人间、英雄何处。奇谋报国，可怜无用，尘昏白羽。<br>     
铁锁横江，锦帆冲浪，孙郎良苦。但愁敲桂棹，悲吟梁父，泪流如雨。<p>     
<br>     
<a name="35"></a>忆秦娥 若无置酒朝元亭，师厚同饮作<p>     
西江碧。江亭夜燕天涯客。天涯客。一杯相属，此夕何夕。<br>     
烛残花懒歌声急。秦关汉苑无消息。无消息。戍楼吹角，故人难得。<p>     
<br>     
<a name="36"></a>念奴娇 垂虹亭<p>     
放船纵棹，趁吴江风露，平分秋色。帆卷垂虹波面冷，初落萧萧枫叶。<br>     
万顷琉璃，一轮金鉴，与我成三客。碧空寥廓，瑞星银汉争白。<br>     
深夜悄悄鱼龙，灵旗收暮霭，天光相接。莹澈乾坤，全放出、叠玉层冰宫阙。<br>     
洗尽凡心，相忘尘世，梦想都销歇。胸中云海，浩然犹浸明月。<p>     
<br>     
<a name="37"></a>念奴娇<p>     
插天翠柳，被何人，推上一轮明月。照我藤床凉似水，飞入瑶台琼阙。<br>     
雾冷笙箫，风轻环佩，玉锁无人掣。闭云收尽，海光天影相接。<p>     
谁信有药长生，素娥新链就，飞霜凝雪。打碎珊瑚，争似看、仙桂扶疏横绝。<br>     
洗尽凡心，满身清露，冷浸萧萧发。明朝尘世，记取休向人说。     
</p>     
<hr>     
     
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>     
     
</html>     
     
     
     
