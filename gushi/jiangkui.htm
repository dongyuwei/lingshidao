<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：姜夔词选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>


<p align="center">姜夔词选<br>
</p>
<p align="left"><a href="jiangkui.htm#1">点绛唇</a> <a href="jiangkui.htm#2">鹧鸪天</a> 
<a href="jiangkui.htm#3">鹧鸪天</a> <a href="jiangkui.htm#4">鹧鸪天</a> <a href="jiangkui.htm#5">鹧鸪天</a> 
<a href="jiangkui.htm#6">鹧鸪天</a> <a href="jiangkui.htm#7">鹧鸪天</a> <a href="jiangkui.htm#8">杏花天影</a> 
<a href="jiangkui.htm#9">玉梅令（高平调）</a> <a href="jiangkui.htm#10">踏莎行</a> <a href="jiangkui.htm#11">浣溪沙</a> 
&nbsp;
<a href="jiangkui.htm#12"><br>
霓裳中序第一</a> <a href="jiangkui.htm#13">庆宫春</a> <a href="jiangkui.htm#14">齐天乐（黄钟宫）</a> 
<a href="jiangkui.htm#15">满江红</a> <a href="jiangkui.htm#16">一萼红</a> <a href="jiangkui.htm#17">念奴娇</a> 
<a href="jiangkui.htm#18">法曲献仙音</a> <a href="jiangkui.htm#19">琵琶仙</a> <a href="jiangkui.htm#20">玲珑四犯</a> 
&nbsp;
<a href="jiangkui.htm#21"><br>
探春慢</a> <a href="jiangkui.htm#22">八归</a> <a href="jiangkui.htm#23">扬州慢</a> 
<a href="jiangkui.htm#24">长亭怨慢（中吕宫）</a> <a href="jiangkui.htm#25">淡黄柳（正平调近）</a> 
<a href="jiangkui.htm#26">暗香</a> <a href="jiangkui.htm#27">疏影</a> <a href="jiangkui.htm#28">惜红衣</a> <a href="jiangkui.htm#29">凄凉犯</a> 
<a href="jiangkui.htm#30">翠楼吟（双调）</a> <a href="jiangkui.htm#31">湘月</a> <a href="jiangkui.htm#32">永遇乐</a></p> 
<hr> 
<p><br> 
<a name="1"></a>点绛唇<br> 
￣￣<br> 
丁未冬，过吴松作。<p> 
燕雁无心，太湖西畔随云去。数峰清苦，商略黄昏雨。　　<br>
第四桥边，拟共天随住。今何许？凭栏怀古，残柳参差舞。<p>
<br>
<a name="2"></a>鹧鸪天<br>
￣￣<br>
己酉之秋，苕溪记所见。<p>
京洛风流绝代人，因何风絮落溪津。笼鞋浅出鸦头袜，知是凌波缥缈身。　　<br>
红乍笑，绿长颦，与谁同度可怜春。鸳鸯独宿何曾惯，化作西楼一缕云。<p>
<br>
<a name="3"></a>鹧鸪天<br>
￣￣<br>
丁巳元日。<p>
柏绿椒红事事新，隔篱灯影贺年人。三茅钟动西窗晓，诗鬓无端又一春。　　<br>
慵对客，缓开门，梅花闲伴老来身。娇儿学作人间字，郁垒神荼写未真。<p>
<br>
<a name="4"></a>鹧鸪天<br>
￣￣<br>
正月十一日观灯。<p>
巷陌风光纵赏时，笼纱未出马先嘶。白头居士无呵殿，只有乘肩小女随。　　<br>
花满市，月侵衣，少年情事老来悲。沙河塘上春寒浅，看了游人缓缓归。<p>
<br>
<a name="5"></a>鹧鸪天<br>
￣￣<br>
元夕不出。<p>
忆昨天街预赏时，柳悭梅小未教知。而今正是欢游夕，却怕春寒自掩扉。　　<br>
帘寂寂，月低低，旧情惟有绛都词。芙蓉影暗三更后，卧听邻娃笑语归。<p>
<br>
<a name="6"></a>鹧鸪天<br>
元夕有所梦。<p>
肥水东流无尽期，当初不合种相思。梦中未比丹青见，暗里忽惊山鸟啼。　　<br>
春未绿，鬓先丝，人间别久不成悲。谁教岁岁红莲夜，两处沉吟各自知。<p>
<br>
<a name="7"></a>鹧鸪天<br>
￣￣<br>
十六夜出。<p>
辇路珠帘两行垂，千枝银烛舞凄凄。东风历历红楼下，谁识三生杜牧之。　　<br>
欢正好，夜何其。明朝春过小桃枝。鼓声渐远游人散，惆怅归来有月知。<p>
<br>
<a name="8"></a>杏花天影<br>
￣￣<br>
丙午之冬，发沔口，丁未正月二日，道金陵，北望淮楚，风月清<br>
淑，小舟挂席，容与波上。<p>
绿丝低拂鸳鸯浦，想桃叶当时唤渡。又将愁眼与春风，待去，倚兰桡更少驻。　　<br>
金陵路、莺吟燕舞，算潮水知人最苦。满汀芳草不成归，日暮，更移舟向甚处？<p>
<br>
<a name="9"></a>玉梅令（高平调）<br>
￣￣<br>
石湖家自制此声，未有语实之，命予作。石湖宅南，隔河有圃曰<br>
苑村，梅开雪落，竹院深静，而石湖畏寒不出，故戏及之。<p>
疏疏雪片，散入溪南苑。春寒锁、旧家亭馆。<br>
有玉梅几树，背立怨东风，高花未吐，暗香已远。　　<br>
公来领略，梅花能劝，花长好、愿公更健。<br>
便揉春为酒，翦雪作新诗，拚一日、绕花千转。<p>
<br>
<a name="10"></a>踏莎行<br>
￣￣<br>
自沔东来，丁未元日至金陵，江上感梦而作。<p>
燕燕轻盈，莺莺娇软，分明又向华胥见。夜长争得薄情知？春初早被相思染。　　<br>
别后书辞，别时针线，离魂暗逐郎行远。淮南皓月冷千山，冥冥归去无人管。<p>
<br>
<a name="11"></a>浣溪沙<br>
￣￣<br>
丙辰岁不尽五日，吴松作。<p>
雁怯重云不肯啼，画船愁过石塘西，打头风浪恶禁持。　　<br>
春浦渐生迎棹绿，小梅应长亚门枝；一年灯火要人归。<p>
<br>
<a name="12"></a>霓裳中序第一<br>
￣￣<br>
丙午岁，留长沙，登祝融，因得其祠神之曲，曰黄帝盐、苏合香<br>
。又于乐工故书中得商调霓裳曲十八阕，皆虚谱无词。按沈氏乐<br>
律“霓裳道调”，此乃商调；乐天诗云“散序六阕”，此特两阕<br>
。未知孰是？然音节闲雅，不类今曲。予不暇尽作，作中序一阕<br>
传于世。予方羁游，感此古音，不自知其词之怨抑也。<p>
亭皋正望极，乱落江莲归未得，多病却无气力。况纨扇渐疏，罗衣初索。<br>
流光过隙，叹杏梁双燕如客。人何在？一帘淡月，仿佛照颜色。　　<br>
幽寂，乱蛩吟壁，动庾信清愁似织。沉思年少浪迹，笛里关山，柳下坊陌。<br>
坠红无信息，漫暗水涓涓溜碧。漂零久，而今何意，醉卧酒垆侧！<p>
<br>
<a name="13"></a>庆宫春<br>
￣￣<br>
绍熙辛亥除夕，予别石湖归吴兴，雪后夜过垂虹，尝赋诗云：「<br>
笠泽茫茫雁影微，玉峰重叠护云衣；长桥寂寞春寒夜，只有诗人<br>
一舸归。」后五年冬，复与俞商卿、张平甫、①朴翁自封禺同载<br>
诣梁溪，道经吴松，山寒天迥，云浪四合，中夕相呼步垂虹，星<br>
斗下垂，错杂渔火，朔吹凛凛，卮酒不能支，朴翁以衾自缠，犹<br>
相与行吟，因赋此阕，盖过旬涂稿乃定。朴翁咎予无益，然意所<br>
耽不能自已也。平甫、商卿、朴翁皆工于诗，所出奇诡，予亦强<br>
追逐之。此行既归，各得五十馀解。<p>
双浆莼波，一蓑松雨，暮愁渐满空阔。呼我盟鸥，翩翩欲下，背人还过木末。<br>
那回归去，荡云雪，孤舟夜发。伤心重见，依约眉山，黛痕低压。　　<br>
采香径里春寒，老子婆娑，自歌谁答。垂虹西望，飘然引去，此兴平生难遏。<br>
酒醒波远，政凝想、明②素袜。如今安在，唯有栏杆，伴人一霎。<p>
【检字】<p>
①　金舌。读 xian1。<br>     
②　王当。读 dang1。<p>     
<br>     
<a name="14"></a>齐天乐（黄钟宫）<br>     
￣￣<br>     
丙辰岁，与张功父会饮张达可之堂。闻屋壁间蟋蟀有声，功父约<br>     
予同赋，以授歌者。功父先成，辞甚美。予裴徊末利花间，仰见<br>     
秋月，顿起幽思，寻亦得此。蟋蟀，中都呼为促织，善斗。好事<br>     
者或以二三十万钱致一枚，镂象齿为楼观以贮之。<p>     
庾郎先自吟愁赋，凄凄更闻私语。露湿铜铺，苔侵石井，都是曾听伊处。<br>     
哀音似诉，正思妇无眠，起寻机杼。曲曲屏山，夜凉独自甚情绪？　　<br>
西窗又吹夜雨，为谁频断续，相和砧杵？候馆迎秋，离宫吊月，别有伤心无数。<br>
豳诗漫舆，笑篱落呼灯，世间儿女。写入琴丝，一声声更苦！<p>
<br>
<a name="15"></a>满江红<br>
￣￣<br>
满江红旧调用仄韵，多不协律。如末句云「无心扑」三字，歌者<br>
将“心”字融入去声，方协音律。予欲以平韵为之，久不能成。<br>
因泛巢湖，闻远岸箫鼓声，问之舟师，云“居人为此湖神姥寿也<br>
。”予因祝曰：“得一席风径至居巢，当以平韵满江红为迎送神<br>
曲。”言讫，风与笔俱驶，顷刻而成。末句云「闻佩环」，则协<br>
律矣。书于绿笺，沉于白浪，辛亥正月晦也。是年六月，复过祠<br>
下，因刻之柱间。有客来自居巢云：“土人祠姥，辄能歌此词。<br>
”按曹操至濡须口，孙权遗操书曰：“春水方生，公宜速去。”<br>
操曰：“孙权不欺孤”，乃撤军还。濡须口与东关相近，江湖水<br>
之所出入。予意春水方生，必有司之者，故归其功于姥云。<p>
仙姥来时，正一望千顷翠澜。旌旗共乱云俱下，依约前山。<br>
命驾群龙金作轭，相从诸娣玉为冠。向夜深、风定悄无人，闻佩环。　　<br>
神奇处，君试看。奠淮右，阻江南。遣六丁雷电，别守东关。<br>
却笑英雄无好手，一篙春水走曹瞒。又怎知、人在小红楼，帘影间。<p>
【注释】<p>
诸娣：姜夔自注，“庙中列坐如夫人者十三人。”<p>
<br>
<a name="16"></a>一萼红<br>
￣￣<br>
丙午人日，予客长沙别驾之观政堂。堂下曲沼，沼西负古垣，有<br>
卢橘幽篁，一径深曲；穿径而南，官梅数十株，如椒如菽，或红<br>
破白露，枝影扶疏。著屐苍苔细石间，野兴横生，亟命驾登定王<br>
台，乱湘流入麓山。湘云低昂，湘波容与，兴尽悲来，醉吟成调。<p>
古城阴，有官梅几许，红萼未宜簪。池面冰胶，墙腰雪老，云意还又沉沉。<br>
翠藤共闲穿径竹，渐笑语惊起卧沙禽。野老林泉，故王台榭，呼唤登临。　　<br>
南去北来何事？荡湘云楚水，目极伤心。朱户黏鸡，金盘簇燕，空叹时序侵寻。<br>
记曾共西楼雅集，想垂杨还袅万丝金。待得归鞍到时，只怕春深。<p>
<br>
<a name="17"></a>念奴娇<br>
￣￣<br>
予客武陵，湖北宪治在焉。古城野水，乔木参天，予与二三友日<br>
荡舟其间，薄荷花而饮，意象幽闲，不类人境。秋水且涸，荷叶<br>
出地寻丈，因列坐其下，上不见日，清风徐来，绿云自动，间于<br>
疏处窥见游人画船，亦一乐也。①来吴兴，数得相羊荷花中。又<br>
夜泛西湖，光景奇绝，故以此句写之。<p>
闹红一舸，记来时、尝与鸳鸯为侣。三十六陂人未到，水佩风裳无数。<br>
翠叶吹凉，玉容销酒，更洒菰蒲雨。嫣然摇动，冷香飞上诗句。　　<br>
日暮青盖亭亭，情人不见，争忍凌波去。只恐舞衣寒易落，愁入西风南浦。<br>
高柳垂阴，老鱼吹浪，留我花间住。田田多少，几回沙际归路。<p>
【检字】<p>
①　去曷。读 qie4 。<p>     
<br>     
<a name="18"></a>法曲献仙音<br>     
￣￣<br>     
张彦功官舍在铁冶岭上，即昔之教访使舍。高斋下瞰湖山，光景<br>     
奇绝。予数过之，为赋此。<p>     
虚阁笼寒，小帘通月，暮色偏怜高处。树隔离宫，水平驰道，湖山尽入尊俎。<br>     
奈楚客，淹留久，砧声带愁去。　　<br>
屡回顾，过秋风未成归计。谁念我、重见冷枫红舞。<br>
唤起淡妆人，问逋仙今在何许？象笔鸾笺，甚而今、不道秀句。<br>
怕平生幽恨，化作沙边烟雨。<p>
<br>
<a name="19"></a>琵琶仙<br>
￣￣<br>
《吴都赋》云：「户藏烟浦，家具画船」，唯吴兴为然，春游之<br>
盛，西湖未能过也。己酉岁，予与萧时父载酒南郭，感遇成歌。<p>
双浆来时，有人似、旧曲桃根桃叶。歌扇轻约飞花，娥眉正奇绝。<br>
春渐远，汀洲自绿，更添了、几声啼①。十里扬州，三生杜牧，前事休说。　　<br>
又还是、宫烛分烟，奈愁里匆匆换时节。都把一襟芳思，与空阶榆荚。<br>
千万缕、藏鸦细柳，为玉尊、起舞回雪。想见西出阳关，故人初别。<p>
【检字】<p>
①　决换鸟旁，鸟在右边。读 jue2 。<p>     
<br>     
<a name="20"></a>玲珑四犯<br>     
￣￣<br>     
越中岁暮，闻箫鼓感怀。<p>     
垒鼓夜寒，垂灯春浅，匆匆时事如许！倦游欢意少，俯仰悲今古。<br>     
江淹又吟恨赋，记当时、送君南浦。万里乾坤，百年身世，唯有此情苦。　　<br>
扬州柳垂官路，有轻盈换马，端正窥户。酒醒明月下，梦逐潮声去。<br>
文章信美知何用，漫赢得天涯羁旅。教说与，春来要、寻花伴侣。<p>
<br>
<a name="21"></a>探春慢<br>
￣￣<br>
予自孩幼从先人宦于古沔，女须因嫁焉。中去复来几二十年，岂<br>
惟姊弟之爱，沔之父老儿女子亦莫不予爱也。丙午冬，千岩老人<br>
约予过苕①，岁晚乘涛载雪而下，顾念依依，殆不能去。作此曲<br>
别郑次皋、辛克清、姚刚中诸君。<p>
衰草愁烟，乱鸦送日，风沙回旋平野。拂雪金鞭，欺寒茸帽，还记章台走马。<br>
谁念漂零久，漫赢得幽怀难写。故人清沔相逢，小窗间共情话。　　<br>
长恨离多会少，重访问竹西，珠泪盈把。雁碛波平，渔汀人散，老去不堪游冶。<br>
无奈苕溪月，又照我扁舟东下。甚日归来，梅花零乱春夜。<p>
【检字】<p>
①　言加雨头。读 zha4 。浙江吴兴东苕溪、西苕溪合流后称①溪。<p>     
<br>     
<a name="22"></a>八归<br>     
￣￣<br>     
湘中送胡德华。<p>     
芳莲坠纷，疏桐吹绿，庭院暗雨乍歇。无端抱影销魂处，还见①墙萤暗，藓阶蛩切。<br>     
送客重寻西去路，问水面琵琶谁拨。最可惜一片江山，总付与啼②。　　<br>
长恨相从未款，而今何事，又对西风离别。渚寒烟淡，棹移人远，缥缈行舟如叶。<br>
想文君望久，倚竹愁生步罗袜。归来后，翠尊双饮，下了珠帘，玲珑闲看月。<p>
【检字】<p>
①　条的繁体加竹头。读 xiao3，小竹子。<br>     
②　决换鸟旁，鸟在右边。读 jue2 。<p>     
<br>     
<a name="23"></a>扬州慢<br>     
￣￣<br>     
淳熙丙申正日，予过维扬。夜雪初霁，荠麦弥望。入其城则四壁<br>     
萧条，寒水自碧，暮色渐起，戍角悲吟。予怀怆然，感慨今昔，<br>     
因自度此曲。千岩老人以为有《黍离》之悲也。<p>     
淮左名都，竹西佳处，解鞍少驻初程。过春风十里，尽荠麦青青。<br>     
自胡马窥江去后，废池乔木，犹厌言兵。渐黄昏、清角吹寒，都在空城。　　<br>
杜郎俊赏，算而今重到须惊。纵豆蔻词工，青楼梦好，难赋深情。<br>
二十四桥仍在，波心荡冷月无声。念桥边红药，年年知为谁生。<p>
<br>
<a name="24"></a>长亭怨慢（中吕宫）<br>
￣￣<br>
予颇喜自制曲，初率意为长短句，然后协以律，故前後阕多不同<br>
。桓大司马云：「昔年种柳，依依汉南，今看摇落，凄怆江潭，<br>
树犹如此，人何以堪！」此语予深爱之。<p>
渐吹尽、枝头香絮，是处人家，绿深门户。远浦萦回，暮帆零乱向何许。<br>
阅人多矣，谁得似长亭树。树若有情时，不会得青青如此。　　<br>
日暮，望高城不见，只见乱山无数。韦郎去也，怎忘得玉箫分付。<br>
第一是早早归来，怕红萼无人为主！算空有并刀，难翦离愁千缕。<p>
<br>
<a name="25"></a>淡黄柳（正平调近）<br>
￣￣<br>
客居合肥南城赤阑桥之西，巷陌凄凉，与江左异，唯柳色夹道，<br>
依依可怜。因度此阕，以纾客怀。<p>
空城晓角，吹入垂杨陌。马上单衣寒恻恻。看尽鹅黄嫩绿，都是江南旧相识。　　<br>
正岑寂，明朝又寒食。强摧酒、小桥宅。怕梨花落尽成秋色。燕燕飞来，问春何在，唯有池塘自碧。<p>
<br>
<a name="26"></a>暗香<br>
￣￣<br>
辛亥之冬，予载雪诣石湖。止既月，授简索句，且征新声，作此<br>
两曲。石湖把玩不已，使工妓隶习之，音节谐婉，乃名之曰《暗<br>
香》《疏影》。<p>
旧时月色，算几番照我，梅边吹笛。唤起玉人，不管清寒与攀摘。<br>
何逊而今渐老，都忘却春风词笔。但怪得竹外疏花，香冷入瑶席。　　<br>
江国，正寂寂。叹寄与路遥，夜雪初积。翠尊易泣，红萼无言耿相忆。<p>
<br>
<a name="27"></a>疏影<br>
￣￣<br>
苔枝缀玉，有翠禽小小，枝上同宿。客里相逢，篱角黄昏，无言自倚修竹。<br>
昭君不惯胡沙远，但暗忆、江南江北。想佩环、月夜归来，化作此花幽独。　　<br>
犹记深宫旧事，那人正睡里，飞近蛾绿。莫似春风，不管盈盈，早与安排金屋。<br>
还教一片随波去，又却怨、玉龙哀曲。等恁时、重觅幽香，已入小窗横幅。<p>
<br>
<a name="28"></a>惜红衣<br>
￣￣<br>
吴兴号水晶宫，荷花盛丽。陈简斋云：「今年何以报君恩，一路<br>
荷花相送到青墩。」亦可见矣。丁末之夏，予游千岩，数往来红<br>
香中，自度此曲，以无射宫歌之。<p>
簟枕邀凉，琴书换日，睡馀无力。细洒冰泉，并刀破甘碧。<br>
墙头换酒，谁问讯城南诗客。岑寂，高柳晚蝉，说西风消息。　　<br>
虹梁水陌，鱼浪吹香，红衣半狼藉。维舟试望，故国眇天北。<br>
可惜渚边沙外，不共美人游历。问甚时同赋，三十六陂秋色。<p>
<br>
<a name="29"></a>凄凉犯<br>
￣￣<br>
合肥巷陌皆种柳，秋风夕起骚骚然。予客居阖户，时闻马嘶，出<br>
城四顾，则荒烟野草，不胜凄黯，乃著此解。琴有凄凉调，假以<br>
为名。凡曲言犯者，谓以宫犯商、商犯宫之类，如道调宫上“字<br>
”住，双调宫亦“上”字住，所住字同，故道调曲中犯双调，或<br>
于双调曲中犯道调，其他准此。唐人乐书云：“犯有正旁偏侧，<br>
宫犯宫为正，宫犯商为旁，宫犯角为偏，宫犯羽为侧。”此说非<br>
也，十二宫所住字各不同，不容相犯。十二宫特可犯商、角、羽<br>
耳。予归行都，以此曲示国工田正德，使以哑①栗吹之，其韵极<br>
美。亦曰瑞鹤仙影。<p>
绿杨巷陌秋风起，边城一片离索。马嘶渐远，人归甚处，戍楼吹角。<br>
情怀正恶，更蓑草寒烟淡薄。似当时、将军部曲，迤逦度沙漠。　　<br>
追念西湖上，小舫携歌，晚花行乐。旧游在否，想如今、翠凋红落。<br>
漫写羊裙，等新雁来时系著。怕匆匆、不肯寄与误后约。<p>
【检字】<p>
①　上咸下角。读 bi4。<p>     
<br>     
<a name="30"></a>翠楼吟（双调）<br>     
￣￣<br>     
淳熙丙午冬，武昌安远楼成，与刘去非诸友落之，度曲见志。予<br>     
去武昌十年，故人有泊舟鹦鹉洲者，闻小姬歌此词，问之，颇能<br>     
道其事，还吴为予言之。兴怀昔游，且伤今之离索也。<p>     
月冷龙沙，尘清虎落，今年汉①初赐。新翻胡部曲，听毡幕元戎歌吹。<br>     
层楼高峙。看栏曲萦红，檐牙飞翠。人姝丽，粉香吹下，夜寒风细。　　<br>
此地，宜有词仙，拥素云黄鹤，与君游戏。玉梯凝望久，叹芳草萋萋千里。<br>
天涯情味，仗酒祓清愁，花销英气。西山外，晚来还卷、一帘秋霁。<p>
【检字】<p>
①　酉甫。读 pu2。<p>     
<br>     
<a name="31"></a>湘月<br>     
￣￣<br>     
长溪杨胜伯典长沙楫棹，居濒湘江，窗间所见，如燕公、郭熙画<br>     
图，卧起幽适。丙午七月既望，声伯约予与赵景鲁、景望、萧和<br>     
父、裕父、时父、恭父，大舟泛湘。放乎中流，山水空寒，烟月<br>     
交映，凄然其为秋也。坐客皆小冠①服，或弹琴，或浩歌，或自<br>     
酌，或援笔搜句。予度此曲，即念奴娇之隔指声也，于双调中吹<br>     
之。隔指亦谓之“过腔”，见晁无咎集，凡能吹竹者便能过腔也。<p>     
五湖旧约，问经年底事，长负清景。暝入西山，渐唤我一叶夷犹乘兴。<br>     
倦网都收，归禽时度，月上汀洲冷。中流容与，画桡不点清镜。　　<br>
谁解唤起湘灵，烟鬟雾鬓，理哀弦鸿阵。玉麈谈玄，叹坐客多少风流名胜。<br>
暗柳萧萧，飞星冉冉，夜久知秋信。鲈鱼应好，旧家乐事谁省。<p>
【检字】<p>
①　束加丝旁。读 shu1 ，纺粗丝。<p>     
<br>     
<a name="32"></a>永遇乐<br>     
￣￣<br>     
次稼轩北固楼词韵<p>     
云隔迷楼，苔封很石，人向何处？数骑秋烟，一篙寒汐，千古空来去。<br>     
使君心在，苍崖绿嶂，苦被北门留住。有尊中酒差可饮，大旗尽绣熊虎。　　<br>
前身诸葛，来游此地，数语便酬三顾。楼外冥冥，江皋隐隐，认得征西路。<br>
中原生聚，神州耆老，南望长淮金鼓。问当时依依种柳，至今在否？
</p>
<hr>

<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>

</html>



