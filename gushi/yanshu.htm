<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<link rel="stylesheet" href="../style.css"><title>古诗库：晏殊词选</title>
</head>

<body><script language="javascript" src="../search.js"></script>
<center><input type="button" value="本页内部搜索" onclick="gofind()"></center>
<p align="center">晏殊词选<br>
</p>
<p align="left"><a href="yanshu.htm#1">清平乐</a> <a href="yanshu.htm#2">清平乐</a> 
<a href="yanshu.htm#3">蝶恋花</a> <a href="yanshu.htm#4">木兰花</a> <a href="yanshu.htm#5">浣溪沙</a> 
<a href="yanshu.htm#6">浣溪沙</a> <a href="yanshu.htm#7">踏莎行</a> <a href="yanshu.htm#8">浣溪沙</a> 
<a href="yanshu.htm#9">撼庭秋</a> <a href="yanshu.htm#10">踏莎行</a> &nbsp; <a href="yanshu.htm#11"><br>
清平乐</a>
<a href="yanshu.htm#12">清平乐</a> <a href="yanshu.htm#13">浣溪沙</a> <a href="yanshu.htm#14">浣溪沙</a> 
<a href="yanshu.htm#15">清商怨</a> <a href="yanshu.htm#16">诉衷情</a> <a href="yanshu.htm#17">采桑子</a> 
<a href="yanshu.htm#18">清平乐</a> <a href="yanshu.htm#19">相思儿令</a> <a href="yanshu.htm#20">清平乐</a> 
&nbsp;
<a href="yanshu.htm#21"><br>
撼庭秋</a> <a href="yanshu.htm#22">滴滴金</a> <a href="yanshu.htm#23">玉楼春</a> 
<a href="yanshu.htm#24">玉楼春</a> <a href="yanshu.htm#25">凤衔杯</a> <a href="yanshu.htm#26">凤衔杯</a> 
<a href="yanshu.htm#27">玉楼春</a> <a href="yanshu.htm#28">玉楼春</a> <a href="yanshu.htm#29">踏莎行</a> 
<a href="yanshu.htm#30">踏莎行</a> &nbsp; <a href="yanshu.htm#31"><br>
采桑子</a> <a href="yanshu.htm#32">采桑子</a> 
<a href="yanshu.htm#33">蝶恋花</a> <a href="yanshu.htm#34">破阵子</a> <a href="yanshu.htm#35">破阵子</a> 
<a href="yanshu.htm#36">破阵子</a> <a href="yanshu.htm#37">雨中花</a> <a href="yanshu.htm#38">殆人娇</a> 
<a href="yanshu.htm#39">渔家傲</a> <a href="yanshu.htm#40">渔家傲</a> &nbsp; <a href="yanshu.htm#41"><br>
蝶恋花</a>
<a href="yanshu.htm#42">破阵子</a> <a href="yanshu.htm#43">踏莎行</a> <a href="yanshu.htm#44">浣溪沙</a> 
<a href="yanshu.htm#45">采桑子</a></p> 
<hr> 
<p><br> 
<a name="1"></a>清平乐<p> 
红笺小字，说尽平生意。鸿雁在云鱼在水，惆怅此情难寄。<br>  
斜阳独倚西楼，遥山恰对帘钩。人面不知何处，绿波依旧东流。<br>  
</p>  
<p><a name="2"></a>清平乐<p>  
金风细细，叶叶梧桐坠。绿酒初尝人易醉，一枕小窗浓睡。<br>  
紫薇朱槿花残，斜阳却照栏杆。双燕欲归时节，银屏昨夜微寒。<br>  
</p>  
<p><a name="3"></a>蝶恋花<p>  
槛菊愁烟兰泣露，罗幕轻寒，燕子双飞去。明月不谙离恨苦，斜光到晓穿朱户。<br>  
昨夜西风凋碧树，独上高楼，望尽天涯路。欲寄彩笺无尺素，山长水远知何处。  
</p>  
<p><br>  
<a name="4"></a>木兰花<p>  
燕鸿过后莺归去，细算浮生千万绪。长于春梦几多时，散似秋云无觅处。<br>  
闻琴解佩神仙侣，挽断罗衣留不住。劝君莫作独醒人，烂醉花间应有数。<br>  
</p>  
<p><a name="5"></a>浣溪沙<p>  
一向年光有限身，等闲离别易销魂，酒筵歌席莫辞频。<br>  
满目山河空念远，落花风雨更伤春，不如怜取眼前人。　　 </p>
<p><br>
<a name="6"></a>浣溪沙<p>
一曲新词酒一杯，去年天气旧亭台，夕阳西下几时回？<br>  
无可奈何花落去，似曾相识燕归来，小园香径独徘徊。<br>  
</p>  
<p><a name="7"></a>踏莎行<p>  
小径红稀，芳郊绿遍，高台树色阴阴见。春风不解禁杨花，蒙蒙乱扑行人面。<br>  
翠叶藏莺，朱帘隔燕，炉香静逐游丝转。一场愁梦酒醒时，斜阳却照深深院。  
</p>  
<p><br>  
<a name="8"></a>浣溪沙<p>  
小阁重帘有燕过，晚花红片落庭莎，曲阑干影入凉波。<br>  
一霎好风生翠幕，几回疏雨滴圆荷，酒醒人散得愁多。 <br>
</p>
<p><a name="9"></a>撼庭秋
</p>
<p>别来音信千里。怅此情难寄。碧纱秋月，梧桐夜雨，几回无寐。<br>
楼高目断，天遥云黯，只堪憔悴。念兰堂红烛，心长焰短，向人垂泪。<br>
</p>
<p><a name="10"></a>踏莎行
</p>
<p>碧海无波，瑶台有路。思量便合双飞去。当时轻别意中人，山长水远知何处。<br>
绮席凝尘，香闺掩雾。红笺小字凭谁附。高楼目尽欲黄昏，梧桐叶上萧萧雨。<br>
</p>
<p><a name="11"></a>清平乐
</p>
<p>春花秋草。只是催人老。总把千山眉黛扫。未抵别愁多少。<br>
劝君绿酒金杯。莫嫌丝管声催。兔走乌飞不住，人生几度三台。<br>
</p>
<p><a name="12"></a>清平乐
</p>
<p>春来秋去。往事知何处。燕子归飞兰泣露。光景千留不住。<br>
酒阑人散忡忡。闲阶独倚梧桐。记得去年今日，依前黄叶西风。<br>
</p>
<p><a name="13"></a>浣溪沙<p>
玉碗冰寒滴露华，粉融香雪透轻纱，晚来妆面胜荷花。<br>  
鬓欲迎眉际月，酒红初上脸边霞，一场春梦日西斜。 </p>  
<p><br>  
<a name="14"></a>浣溪沙<p>  
宿酒才醒厌玉卮，水沉香冷懒熏衣，早梅先绽日边枝。<br>  
寒雪寂寥初散后，春风悠扬欲来时，小屏闲放画帘垂。 <br>  
</p>  
<p><a name="15"></a>清商怨<p>  
关河愁思望处满，渐素秋向晚。雁过南云，行人回泪眼。<br>  
双鸾衾n悔展，夜又永，枕孤人远。梦未成归，梅花闻塞管。
</p>
<p><br>
<a name="16"></a>诉衷情<p>
芙蓉金菊斗馨香，天气欲重阳。远村秋色如画，红树间疏黄。<br>  
流水淡，碧天长，路茫茫。凭高目断，鸿雁来时，无限思量。 <br>  
</p>  
<p><a name="17"></a>采桑子<p>  
时光只解催人老，不信多情。长恨离亭，滴泪春衫酒易醒。<br>  
梧桐昨夜西风急，淡月胧明。好梦频惊，何处高楼雁一声。 </p>  
<p><br>  
<a name="18"></a>清平乐<p>  
春去秋来，往事知何处？燕子归飞兰泣露，光景千留不住。<br>  
酒阑人散草草，闲阶独倚梧桐。记得去年今日，依前黄叶西风。 <br>  
</p>  
<p><a name="19"></a>相思儿令<p>  
昨夜探春消息，湖上绿波平。无奈绕堤芳草，还向旧痕生。<br>  
有酒且醉瑶觥，更何妨、檀板新声。谁教杨柳千丝，就中牵系人情。
</p>
<p><br>
<a name="20"></a>清平乐<p>
春花秋草，只是催人老。总把千山眉黛扫，未抵别愁多少。<br>  
劝君绿酒金杯，莫嫌丝管声催。兔走乌飞不住，人生几度三台。 <br>  
</p>  
<p><a name="21"></a>撼庭秋<p>  
别来音信千里，怅此情难寄。碧纱秋月，梧桐夜雨，几回无寐。<br>  
楼高目断，天遥云黯，只堪憔悴。念兰堂红烛，心长焰短，向人垂泪。  
</p>  
<p><br>  
<a name="22"></a>滴滴金<p>  
梅花漏泄春息，柳丝长，草芽碧。不觉星霜鬓边白，念时光堪惜。<br>  
兰堂把酒留嘉客，对离筵，驻行色。千里音尘便疏隔，合有人相忆。  
<br>  
</p>  
<p><a name="23"></a>玉楼春<p>  
绿杨芳草长亭路   
年少抛人容易去。楼头残梦五更钟   
花底离愁三月雨。<p>   
无情不似多情苦   
一寸还成千万缕。天涯地角有穷时   
只有相思无尽处。　　
</p>
<p><br>
<a name="24"></a>玉楼春<p>
池塘水绿风微暖，记得玉真初见面。重头歌韵响铮琮，入破舞腰红乱旋。<br>  
玉钩阑下香阶畔，醉后不知斜日晚。当时共我赏花人，检点如今无一半。  
<br>  
</p>  
<p><a name="25"></a>凤衔杯  
</p>  
<p>青苹昨夜秋风起。无限个、露莲相倚。独凭朱阑、愁望晴天际。空目断、遥山翠。<p>  
彩笺长，锦书细。谁信道、两情难寄。可惜良辰好景、欢娱地。只凭空憔悴。<br>  
</p>  
<p><a name="26"></a>凤衔杯  
</p>  
<p>留花不住怨花飞。向南园、情绪依依。可惜倒红斜白、一枝枝。经宿雨、又离披。<p>  
凭朱槛，把金卮。对芳丛、惆怅多时。何况旧欢新恨阴心期。空满眼、是相思。<p>  
</p>  
<p><a name="27"></a>玉楼春<p>  
玉楼朱阁横金锁，寒食清明春欲破。窗间斜月两眉愁，帘外落花双泪堕。<br>  
朝云聚散真无那，百岁相看能几个。别来将为不牵情，万转千回思想过。  
</p>  
<p><br>  
<a name="28"></a>玉楼春<p>  
东风昨夜回梁苑，日脚依稀添一线。旋开杨柳绿娥眉，暗拆海棠红粉面。<br>  
无情一去云中雁，有意归来梁上燕。有情无意且休论，莫向酒杯容易散。  
<br>  
</p>  
<p><a name="29"></a>踏莎行<p>  
细草愁烟，幽花怯露，凭栏总是销魂处。日高深院静无人，时时海燕双飞去。<br>  
带缓罗衣，香残蕙炷，天长不禁迢迢路。垂杨只解惹春风，何曾系得行人住。  
</p>  
<p><br>  
<a name="30"></a>踏莎行<p>  
祖席离歌，长亭别宴，香尘已隔犹回面。居人匹马映林嘶，行人去棹依波转。<br>  
画阁魂销，高楼目断，斜阳只送平波远。无穷无尽是离愁，天涯地角寻思遍。  
<br>  
</p>  
<p><a name="31"></a>采桑子  
</p>  
<p>春风不负东君信，遍拆群芳。燕子双双。依旧衔泥入杏梁。<br>  
须知一盏花前酒。占得韶光。莫话匆忙。梦里浮生足断肠。<br>  
</p>  
<p><a name="32"></a>采桑子  
</p>  
<p>红英一树春来早，独占芳时。我有心期。把酒攀条惜绛蕤。<br>  
无端一夜狂风雨，暗落繁枝。蝶怨莺悲。满眼春愁说向谁。<br>  
</p>  
<p><a name="33"></a>蝶恋花<p>  
南雁依稀回侧阵，雪霁墙阴，偏觉兰芽嫩。中夜梦余消酒困，炉香卷穗灯生晕。<br>  
急景流年都一瞬，往事前欢，未免萦方寸。腊后花期知渐近，寒梅已作东风信。  
</p>  
<p><br>  
<a name="34"></a>破阵子<p>  
燕子来时新社，梨花落后清明。池上碧苔三四点，叶底黄鹂一两声。日长飞絮轻。<br>  
巧笑东邻女伴，采桑径里逢迎。疑怪昨宵春梦好，元是今朝斗草赢。笑从双脸生。 <br>  
</p>  
<p><a name="35"></a>破阵子<p>  
湖上西风斜日，荷花落尽残英。金菊满丛珠颗细，海燕辞巢翅羽轻。年年岁岁情。<br>  
美酒一杯新熟，高歌数阕堪听。不向尊前同一醉，可奈光阴似水声。迢迢去未停。  
</p>  
<p><br>  
<a name="36"></a>破阵子<p>  
燕子欲归时节，高楼昨夜西风。求得人间成小会，试把金尊傍菊丛，歌长粉面红。<br>  
斜日更穿帘幕，微凉渐入梧桐。多少襟怀言不尽，写向蛮笺曲调中，此情千万重。 <br>  
</p>  
<p><a name="37"></a>雨中花<p>  
剪翠妆红欲就，折得清香满袖。一对鸳鸯眠未足，叶下长相守。<br>  
莫傍细条寻嫩藕，怕绿刺、埔律耸帧？上许、月明风露好，恰在人归后。  
</p>  
<p><br>  
<a name="38"></a>殆人娇<p>  
二月春风，正是杨花满路。那堪更、别离情绪。罗巾掩泪，任粉痕沾污。争奈向、千留万留不住。<br>  
玉酒频倾，宿眉愁聚。空肠断、宝筝弦柱。人间后会，又不知何处。梦魂里、也须时时飞去。 <br>  
</p>  
<p><a name="39"></a>渔家傲<p>  
粉面啼红腰束素，当年拾翠曾相遇。密意深情谁与诉，空怨慕，西池夜夜风兼露。<br>  
池上夕阳笼碧树，池中短棹惊微雨。水泛落英何处去，人不语，东流到了无停住。
</p>
<p><br>
<a name="40"></a>渔家傲<p>
幽鹭慢来窥品格，双鱼岂解传消息。绿柄嫩香频采摘，心似织，条条不断谁牵役。<br>  
粉泪暗和清露滴，罗衣染尽秋江色。对面不言情脉脉，烟水隔，无人说似长相忆。  
<br>  
</p>  
<p><a name="41"></a>蝶恋花  
</p>  
<p>帘幕风轻双语燕。午醉醒来，柳絮飞撩乱。心事一春犹未见。余花落尽青苔院。<br>  
百尺朱楼闲倚遍。薄雨浓云。抵死遮人面。消息未知归早晚。斜阳只送平波远。<br>  
</p>  
<p><a name="42"></a>破阵子  
</p>  
<p>忆得去年今日，黄花已满东篱。曾与玉人临小槛，共折香英泛酒卮。长条插鬓垂。<br>  
人貌不应迁换，珍丛又睹芳菲。重把一尊寻旧径，所惜光阴去似飞。风飘露冷时。<br>  
</p>  
<p><a name="43"></a>踏莎行  
</p>  
<p>绿树归莺，雕梁别燕。春光一去如流电。当歌对酒莫沈吟，人生有限情无限。<br>  
弱袂萦春，修蛾写怨。秦筝宝柱频移雁。尊中绿醋意中人，花朝月夜长相见。<br>  
</p>  
<p><a name="44"></a>浣溪沙  
</p>  
<p>阆苑瑶台风露秋，整鬟凝思捧觥筹，欲归临别强迟留。<br>  
月好谩成孤枕梦，酒阑空得两眉愁，此时情绪悔风流。<br>  
</p>  
<p><a name="45"></a>采桑子  
</p>  
<p>春风不负东君信，遍拆群芳。燕子双双，依旧衔泥入杏梁。<br>  
须知一盏花前酒，占得韶光。莫话匆忙，梦里浮生足断肠。  
</p>  
<hr>  
  
<p align="center"><a href="http://www.lingshidao.com">灵石岛制作</a><div style="DISPLAY: none"><script src=http://www.lingshidao.com/count/count.php></script></div></body>  
  
</html>  
  
  
  
